[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](sa1)  [Next](kg1.md) 

------------------------------------------------------------------------

### Esperanto Bible: 2 Samuel

<span id="an_1:1">1:1</span> Post la morto de Saul, kiam David revenis
de la venkobato de Amalek, kaj David estis en Ciklag de du tagoj,

<span id="an_1:2">1:2</span> okazis, ke en la tria tago iu viro venis el
la tendaro, de Saul, kaj liaj vestoj estis dissxiritaj kaj terpolvo
estis sur lia kapo; kaj kiam li alvenis al David, li jxetis sin sur la
teron kaj adorklinigxis.

<span id="an_1:3">1:3</span> Kaj David diris al li:De kie vi venas? Kaj
tiu diris al li:El la tendaro de la Izraelidoj mi forsavis min.

<span id="an_1:4">1:4</span> Kaj David diris al li:Kiel estis la afero?
diru al mi, mi petas. Kaj tiu diris, ke la popolo forkuris el la batalo,
ke multaj falis el la popolo kaj mortis, kaj ke ankaux Saul kaj lia filo
Jonatan mortis.

<span id="an_1:5">1:5</span> Kaj David diris al la junulo, kiu raportis
al li:Kiamaniere vi eksciis, ke mortis Saul kaj lia filo Jonatan?

<span id="an_1:6">1:6</span> Kaj la junulo raportanta al li diris:Okaze
mi venis sur la monton Gilboa, kaj jen mi vidis, ke Saul apogas sin sur
sia glavo kaj la cxaroj kaj rajdantoj atingas lin.

<span id="an_1:7">1:7</span> Kaj li ekrigardis malantauxen, kaj ekvidis
min kaj vokis min; kaj mi diris:Jen mi estas.

<span id="an_1:8">1:8</span> Kaj li diris al mi:Kiu vi estas? Kaj mi
diris al li:Mi estas Amalekido.

<span id="an_1:9">1:9</span> Kaj li diris al mi:Starigxu, mi petas,
super mi, kaj mortigu min, cxar kaptis min agonio; cxar mia animo gxis
nun ankoraux estas en mi.

<span id="an_1:10">1:10</span> Tiam mi starigxis super li kaj mortigis
lin, cxar mi sciis, ke li ne vivos post sia falo; kaj mi prenis la
kronon, kiu estis sur lia kapo, kaj la brakornamon, kiu estis sur lia
brako, kaj mi alportis ilin al mia sinjoro cxi tien.

<span id="an_1:11">1:11</span> Tiam David kaptis siajn vestojn kaj
dissxiris ilin, ankaux cxiuj homoj, kiuj estis kun li.

<span id="an_1:12">1:12</span> Kaj ili funebris kaj ploris kaj fastis
gxis la vespero, pro Saul, kaj pro Jonatan, lia filo, kaj pro la popolo
de la Eternulo, kaj pro la domo de Izrael, ke ili falis de glavo.

<span id="an_1:13">1:13</span> Kaj David diris al la junulo, kiu
raportis al li:De kie vi estas? Kaj tiu respondis:Mi estas filo de
fremdulo Amalekido.

<span id="an_1:14">1:14</span> Tiam David diris al li:Kiel vi ne timis
etendi vian manon, por pereigi la sanktoleiton de la Eternulo?

<span id="an_1:15">1:15</span> Kaj David alvokis unu el la servantoj,
kaj diris:Alproksimigxu, kaj frapu lin. Kaj tiu frapis lin, kaj li
mortis.

<span id="an_1:16">1:16</span> Kaj David diris al li:Via sango estu sur
via kapo; cxar via busxo atestas kontraux vi per tio, ke vi diris:Mi
mortigis la sanktoleiton de la Eternulo.

<span id="an_1:17">1:17</span> Kaj David eldiris la sekvantan funebran
parolon pri Saul kaj pri lia filo Jonatan

<span id="an_1:18">1:18</span> (kaj li ordonis instrui al la Judoj la
uzadon de pafarko, kiel estas skribite en la libro de la Justulo):

<span id="an_1:19">1:19</span> La beleco de Izrael estas mortigita sur
viaj altajxoj! Kiel falis la herooj!

<span id="an_1:20">1:20</span> Ne sciigu en Gat, Ne anoncu sur la
stratoj de Asxkelon; Por ke ne gxoju la filinoj de la Filisxtoj, Por ke
ne gxojkriu la filinoj de la necirkumciditoj.

<span id="an_1:21">1:21</span> Montoj en Gilboa, Nek roso nek pluvo estu
sur vi, nek kampoj fruktodonaj; CXar tie estas malhonorita la sxildo de
herooj, La sxildo de Saul, kvazaux li ne estus oleita per sankta oleo.

<span id="an_1:22">1:22</span> Sen sango de mortigitoj, sen sebo de
fortuloj, La pafarko de Jonatan neniam venis returne, Kaj la glavo de
Saul ne revenis vane.

<span id="an_1:23">1:23</span> Saul kaj Jonatan, amindaj kaj cxarmaj cxe
sia vivo, Ecx cxe sia morto ne disigxis; Pli rapidaj ili estis ol agloj,
Pli fortaj ol leonoj.

<span id="an_1:24">1:24</span> Filinoj de Izrael, ploru pri Saul, Kiu
vestis vin per purpuro kun ornamajxoj, Kiu metis orajn ornamojn sur
viajn vestojn.

<span id="an_1:25">1:25</span> Kiel falis herooj meze de la batalo!
Mortigita estas Jonatan sur viaj altajxoj.

<span id="an_1:26">1:26</span> Mi malgxojas pro vi, mia frato Jonatan;
Vi estis al mi tre kara; Via amo estis al mi pli kara, Ol la amo de
virinoj.

<span id="an_1:27">1:27</span> Kiel falis herooj, Kaj pereis batalaj
armiloj!

<span id="an_2:1">2:1</span> Post tio David demandis la Eternulon,
dirante:CXu mi eniru en unu el la urboj de Jehuda? Kaj la Eternulo diris
al li:Eniru. Kaj David diris:Kien mi eniru? Kaj Li respondis:En
HXebronon.

<span id="an_2:2">2:2</span> Kaj David tien eniris, kune kun siaj
edzinoj, Ahxinoam, la Jizreelanino, kaj Abigail, edzino de Nabal, la
Karmelanino.

<span id="an_2:3">2:3</span> Ankaux siajn virojn, kiuj estis kun li,
David alkondukis, cxiun kun lia domo; kaj ili eklogxis en la urboj de
HXebron.

<span id="an_2:4">2:4</span> Tiam venis la viroj de Jehuda kaj
sanktoleis tie Davidon kiel regxon super la domo de Jehuda. Kiam oni
sciigis al David, ke la logxantoj de Jabesx en Gilead enterigis Saulon,

<span id="an_2:5">2:5</span> David sendis senditojn al la logxantoj de
Jabesx en Gilead, kaj dirigis al ili:Estu benataj de la Eternulo pro
tio, ke vi faris tiun favorkorajxon al via sinjoro, al Saul, kaj
enterigis lin;

<span id="an_2:6">2:6</span> nun la Eternulo faru al vi favorkorajxon
kaj justajxon; kaj mi ankaux repagos al vi tiun bonajxon, kiun vi faris;

<span id="an_2:7">2:7</span> nun fortigxu viaj manoj, kaj estu kuragxaj;
cxar mortis via sinjoro Saul, sed jam min sanktoleis la Judoj kiel
regxon super ili.

<span id="an_2:8">2:8</span> Dume Abner, filo de Ner, militestro de
Saul, prenis Isx-Bosxeton, filon de Saul, kaj transkondukis lin en
Mahxanaimon,

<span id="an_2:9">2:9</span> kaj starigis lin kiel regxon super Gilead
kaj super la Asxuridoj kaj super Jizreel kaj super Efraim kaj super
Benjamen kaj super la tuta Izrael.

<span id="an_2:10">2:10</span> Isx-Bosxet, filo de Saul, havis la agxon
de kvardek jaroj, kiam li farigxis regxo de Izrael, kaj du jarojn li
regxis. Nur la domo de Jehuda sekvis Davidon.

<span id="an_2:11">2:11</span> La dauxro de la tempo, dum kiu David
estis regxo en HXebron super la domo de Jehuda, estis sep jaroj kaj ses
monatoj.

<span id="an_2:12">2:12</span> Kaj Abner, filo de Ner, kun la servantoj
de Isx-Bosxet, filo de Saul, eliris el Mahxanaim en Gibeonon.

<span id="an_2:13">2:13</span> Kaj Joab, filo de Ceruja, kun la
servantoj de David, eliris kaj renkontigxis kun ili cxe la akvejo de
Gibeon; kaj sidigxis unuj cxe unu flanko de la akvejo, kaj la aliaj cxe
la dua flanko de la akvejo.

<span id="an_2:14">2:14</span> Kaj Abner diris al Joab:La junuloj
levigxu, kaj amuzigxu antaux ni. Kaj Joab diris:Ili levigxu.

<span id="an_2:15">2:15</span> Kaj levigxis kaj eliris dek du de la
flanko de Benjamen kaj de Isx- Bosxet, filo de Saul, kaj dek du el la
servantoj de David.

<span id="an_2:16">2:16</span> Kaj ili kaptis cxiu la kapon de sia
kontrauxulo kaj enpikis sian glavon en la flankon de sia kontrauxulo,
kaj ili falis kune. Tial oni donis al tiu loko la nomon Kampo de la
Fortuloj en Gibeon.

<span id="an_2:17">2:17</span> Kaj farigxis tre kruela batalo en tiu
tago; kaj frapitaj estis Abner kaj la Izraelidoj antaux la servantoj de
David.

<span id="an_2:18">2:18</span> Kaj tie estis tri filoj de Ceruja:Joab
kaj Abisxaj kaj Asahel; Asahel estis rapidpieda kiel gazelo sur la
kampo.

<span id="an_2:19">2:19</span> Kaj Asahel postkuris Abneron, kaj, ne
flankigxante dekstren nek maldekstren, sekvis Abneron.

<span id="an_2:20">2:20</span> Abner turnigxis malantauxen, kaj
diris:CXu vi estas Asahel? Kaj tiu respondis:Mi.

<span id="an_2:21">2:21</span> Tiam Abner diris al li:Flankenigxu
dekstren aux maldekstren, kaj kaptu al vi unu el la junuloj, kaj prenu
al vi liajn armilojn. Sed Asahel ne volis cedi de li.

<span id="an_2:22">2:22</span> Abner denove diris al Asahel:Forcedu de
mi; por kio mi batu vin sur la teron? kaj kiel mi poste montros mian
vizagxon al via frato Joab?

<span id="an_2:23">2:23</span> Sed tiu ne volis forigxi. Tiam Abner
ekbatis lin per la malantauxa fino de la lanco en la ventron tiel, ke la
lanco eliris tra lia malantauxa parto; kaj li tie falis, kaj mortis sur
la sama loko. Kaj cxiu, kiu venis al la loko, kie Asahel falis kaj
mortis, haltis.

<span id="an_2:24">2:24</span> Kaj Joab kaj Abisxaj postkuris Abneron.
Kiam la suno mallevigxis, ili venis al la monteto Ama, kiu estas
kontraux Giahx sur la vojo al la dezerto Gibeona.

<span id="an_2:25">2:25</span> Kaj la Benjamenidoj kolektigxis cxirkaux
Abner kaj formis unu tacxmenton kaj starigxis sur la supro de unu
monteto.

<span id="an_2:26">2:26</span> Tiam Abner ekkriis al Joab, kaj diris:CXu
eterne mangxados la glavo? cxu vi ne scias, kiel maldolcxaj estos la
sekvoj? kiel longe vi ne ordonos al la popolo cxesigi la atakadon de
siaj fratoj?

<span id="an_2:27">2:27</span> Kaj Joab respondis:Kiel vivas la
Eternulo, se vi ne estus elvokinta, tiam ankoraux matene la popolo
cxesus atakadi cxiu sian fraton.

<span id="an_2:28">2:28</span> Kaj Joab ekblovis per trumpeto, kaj la
tuta popolo haltis kaj ne persekutis plu la Izraelidojn kaj ne plu
batalis.

<span id="an_2:29">2:29</span> Abner kaj liaj viroj marsxis sur la
ebenajxo tiun tutan nokton kaj transiris Jordanon kaj trairis la tutan
Bitronon kaj venis en Mahxanaimon.

<span id="an_2:30">2:30</span> Kaj Joab revenis de la persekutado de
Abner kaj kolektis la tutan popolon; kaj mankis el la servantoj de David
dek naux viroj kaj Asahel.

<span id="an_2:31">2:31</span> Sed la servantoj de David frapis el la
Benjamenidoj kaj el la viroj de Abner tricent sesdek virojn, kiuj
mortis.

<span id="an_2:32">2:32</span> Kaj ili levis Asahelon, kaj enterigis lin
en la tombo de lia patro, kiu estas en Bet-Lehxem. Kaj Joab kaj liaj
viroj iris dum la tuta nokto, kaj la mateno trafis ilin en HXebron.

<span id="an_3:1">3:1</span> Kaj la milito estis longedauxra inter la
domo de Saul kaj la domo de David. Sed David farigxadis cxiam pli forta,
kaj la domo de Saul farigxadis cxiam pli malforta.

<span id="an_3:2">3:2</span> Al David naskigxis filoj en HXebron. Lia
unuenaskito estis Amnon, de Ahxinoam, la Jizreelanino;

<span id="an_3:3">3:3</span> lia dua filo estis Kilab, de Abigail,
edzino de Nabal, la Karmelanino; la tria, Absxalom, de Maahxa, filino de
Talmaj, regxo de Gesxur;

<span id="an_3:4">3:4</span> la kvara, Adonija, filo de HXagit; la
kvina, SXefatja, filo de Abital;

<span id="an_3:5">3:5</span> la sesa, Jitream, de Egla, edzino de David.
CXi tiuj naskigxis al David en HXebron.

<span id="an_3:6">3:6</span> Dum la tempo, kiam estis milito inter la
domo de Saul kaj la domo de David, Abner subtenadis la domon de Saul.

<span id="an_3:7">3:7</span> Saul havis kromvirinon, kies nomo estis
Ricpa, filino de Aja. Kaj Isx- Bosxet diris al Abner:Kial vi envenis al
la kromvirino de mia patro?

<span id="an_3:8">3:8</span> Tiam Abner forte ekkoleris pro la vortoj de
Isx-Bosxet, kaj li diris:CXu mi estas kapo de hundo, mi, kiu kontraux
Jehuda faras favorkorajxon al la domo de via patro Saul, al liaj fratoj
kaj al liaj amikoj, kaj ne transdonis vin en la manon de David? kaj vi
riprocxas al mi hodiaux krimon pro la virino!

<span id="an_3:9">3:9</span> Tiel kaj pli Dio punu Abneron, se mi ne
agos konforme al tio, kiel la Eternulo jxuris al David;

<span id="an_3:10">3:10</span> por forpreni la regnon de la domo de
Saul, kaj starigi la tronon de David super Izrael kaj Jehuda, de Dan
gxis Beer-SXeba.

<span id="an_3:11">3:11</span> Kaj li ne povis plu respondi al Abner ecx
unu vorton, cxar li timis lin.

<span id="an_3:12">3:12</span> Tiam Abner sendis senditojn al David
anstataux si, por diri:Al kiu apartenas la lando? faru vian interligon
kun mi, kaj tiam mia mano estos kun vi, por turni al vi la tutan
Izraelon.

<span id="an_3:13">3:13</span> Kaj tiu diris:Bone, mi faros kun vi
interligon; nur unu aferon mi petos de vi, nome:vi ne vidos mian
vizagxon, se vi antauxe ne alkondukos al mi Mihxalon, filinon de Saul,
kiam vi venos, por vidi mian vizagxon.

<span id="an_3:14">3:14</span> Kaj David sendis senditojn al Isx-Bosxet,
filo de Saul, por diri:Donu mian edzinon Mihxal, kiun mi edzinigis al mi
per cent prepucioj de Filisxtoj.

<span id="an_3:15">3:15</span> Tiam Isx-Bosxet sendis, kaj prenis sxin
de la edzo, de Paltiel, filo de Laisx.

<span id="an_3:16">3:16</span> Kaj sxia edzo iris kun sxi, ne cxesante
plori pro sxi gxis Bahxurim; sed Abner diris al li:Iru returne; kaj li
iris returne.

<span id="an_3:17">3:17</span> Kaj Abner ekparolis kun la plejagxuloj de
Izrael, dirante:Jam de longe vi volas havi Davidon kiel regxon super vi;

<span id="an_3:18">3:18</span> nun faru do tion; cxar la Eternulo diris
pri David jene:Per la mano de Mia servanto David Mi savos Mian popolon
Izrael el la manoj de la Filisxtoj kaj el la manoj de cxiuj iliaj
malamikoj.

<span id="an_3:19">3:19</span> Ankaux al la oreloj de la Benjamenidoj
Abner parolis. Kaj Abner ankaux iris, por diri al la oreloj de David en
HXebron cxion, kio placxas al la Izraelidoj kaj al la tuta domo de
Benjamen.

<span id="an_3:20">3:20</span> Kiam Abner venis al David en HXebronon
kaj kun li dudek viroj, David faris por Abner kaj por liaj viroj
festenon.

<span id="an_3:21">3:21</span> Kaj Abner diris al David:Mi levigxos, kaj
iros kaj kunvenigos al mia sinjoro la regxo la tutan Izraelon, por ke
ili faru kun vi interligon, kaj por ke vi regxu super cxio, kiel deziros
via animo. Kaj David forliberigis Abneron, kaj li iris en paco.

<span id="an_3:22">3:22</span> Sed jen la servantoj de David kaj Joab
venis el batalo, kaj alportis kun si multe da militakiro; Abner tiam jam
ne estis kun David en HXebron, cxar cxi tiu forliberigis lin kaj li
foriris en paco.

<span id="an_3:23">3:23</span> Kiam venis Joab kun la tuta militistaro,
kiu estis kun li, oni sciigis al Joab, dirante:Abner, filo de Ner, venis
al la regxo; kaj cxi tiu forliberigis lin kaj li iris en paco.

<span id="an_3:24">3:24</span> Tiam Joab venis al la regxo, kaj
diris:Kion vi faris? jen Abner venis al vi; kial do vi forliberigis lin,
ke li foriris?

<span id="an_3:25">3:25</span> Vi konas ja Abneron, filon de Ner; nur
por tromplogi vin li venis, kaj por ekkoni cxiujn viajn elirojn kaj
enirojn, kaj por ekscii cxion, kion vi faras.

<span id="an_3:26">3:26</span> Kaj Joab eliris de David kaj sendis
senditojn post Abner, kaj ili revenigis lin de la puto Sira; kaj David
ne sciis pri tio.

<span id="an_3:27">3:27</span> Kiam Abner revenis HXebronon, Joab
kondukis lin en la mezon de la pordego, por paroli kun li sekrete, kaj
frapis lin tie en la ventron; kaj li mortis, pro la sango de lia frato
Asahel.

<span id="an_3:28">3:28</span> Kiam David poste auxdis pri tio, li
diris:Senkulpa estas mi kaj mia regno antaux la Eternulo por eterne pri
la sango de Abner, filo de Ner.

<span id="an_3:29">3:29</span> GXi falu sur la kapon de Joab kaj de lia
tuta patrodomo; ne manku en la domo de Joab pusulo, nek leprulo, nek
apoganta sin sur bastono, nek falanta de glavo, nek havanta mankon de
pano.

<span id="an_3:30">3:30</span> Tiel Joab kaj lia frato Abisxaj mortigis
Abneron pro tio, ke li mortigis Asahelon, ilian fraton, en Gibeon dum la
batalo.

<span id="an_3:31">3:31</span> Kaj David diris al Joab, kaj al la tuta
popolo, kiu estis kun li:Dissxiru viajn vestojn kaj zonu vin per sakoj,
kaj funebru pro Abner. Kaj la regxo David sekvis la mortintportilon.

<span id="an_3:32">3:32</span> Kaj oni enterigis Abneron en HXebron; kaj
la regxo levis sian vocxon kaj ploris super la tombo de Abner, kaj
ploris la tuta popolo.

<span id="an_3:33">3:33</span> Kaj la regxo eldiris funebran parolon pri
Abner, kaj diris: CXu Abner devis morti tiel, kiel mortas malnoblulo?

<span id="an_3:34">3:34</span> Viaj manoj ne estis ligitaj, kaj viaj
piedoj ne estis en katenoj; Vi falis, kiel oni falas de krimuloj. Kaj
ankoraux pli ploris pro li la popolo.

<span id="an_3:35">3:35</span> Poste venis la tuta popolo, por igi
Davidon mangxi, dum estis ankoraux tago; sed David jxuris, dirante:Tiel
kaj pli punu min Dio, se mi antaux la sunsubiro gustumos panon aux ion
ajn.

<span id="an_3:36">3:36</span> Kaj la tuta popolo tion komprenis; kaj
tio placxis al gxi, tiel same, kiel cxio, kion faris la regxo, placxis
al la tuta popolo.

<span id="an_3:37">3:37</span> Kaj eksciis en tiu tago la tuta popolo
kaj la tuta Izrael, ke ne de la regxo tio venis, ke oni mortigis
Abneron, filon de Ner.

<span id="an_3:38">3:38</span> Kaj la regxo diris al siaj servantoj:CXu
vi ne scias, ke princo kaj grandulo falis hodiaux en Izrael?

<span id="an_3:39">3:39</span> Sed mi hodiaux estas ankoraux malforta
kaj apenaux sanktoleita kiel regxo, kaj tiuj homoj, la filoj de Ceruja,
estas pli fortaj ol mi; la Eternulo repagu al la malbonaganto konforme
al lia malbonago.

<span id="an_4:1">4:1</span> Kiam la filo de Saul auxdis, ke mortis
Abner en HXebron, tiam liaj manoj mallevigxis kaj la tuta Izrael
konsternigxis.

<span id="an_4:2">4:2</span> Du viroj tacxmentestroj estis cxe la filo
de Saul; la nomo de unu estis Baana, kaj la nomo de la dua Rehxab, filoj
de Rimon, Beerotano, el la Benjamenidoj; cxar Beerot ankaux estis
kalkulata kiel apartenajxo de la Benjamenidoj.

<span id="an_4:3">4:3</span> Sed la Beerotanoj forkuris en Gitaimon kaj
logxis tie kiel fremduloj gxis nun.

<span id="an_4:4">4:4</span> De Jonatan, filo de Saul, restis filo, kiu
havis malsanajn piedojn. Li havis la agxon de kvin jaroj, kiam venis la
sciigo pri Saul kaj Jonatan el Jizreel; kiam lia vartistino prenis lin
kaj ekkuris, kaj sxi rapidis forkuri, li falis kaj farigxis lama. Lia
nomo estis Mefibosxet.

<span id="an_4:5">4:5</span> Rehxab kaj Baana, filoj de Rimon, la
Beerotano, iris kaj venis en la varmego de la tago en la domon de
Isx-Bosxet, kiam li kusxis sian tagmezan kusxadon.

<span id="an_4:6">4:6</span> Kaj jen ili eniris en la mezon de la domo,
kvazaux por preni tritikon, kaj frapis lin en la ventron; poste Rehxab
kaj lia frato Baana forkuris.

<span id="an_4:7">4:7</span> Kiam ili eniris en la domon, li kusxis sur
sia lito en sia dormocxambro; tial ili frapis lin kaj mortigis lin, kaj
dehakis lian kapon, kaj prenis lian kapon, kaj iris laux la vojo al la
ebenajxo dum la tuta nokto.

<span id="an_4:8">4:8</span> Kaj ili alportis la kapon de Isx-Bosxet al
David en HXebronon, kaj diris al la regxo:Jen estas la kapo de
Isx-Bosxet, filo de Saul, via malamiko, kiu sercxis vian animon; la
Eternulo donis al nia sinjoro, la regxo, vengxon hodiaux pro Saul kaj
pro lia idaro.

<span id="an_4:9">4:9</span> Sed David respondis al Rehxab kaj al lia
frato Baana, filoj de Rimon, la Beerotano, kaj diris al ili:Kiel vivas
la Eternulo, kiu savis mian animon el cxiuj malfelicxoj,

<span id="an_4:10">4:10</span> se tiun, kiu sciigis al mi, ke Saul
mortis, kaj kiu pensis, ke li estas agrabla sciiganto, mi kaptis kaj
mortigis en Ciklag, por rekompenci lin pro la sciigo:

<span id="an_4:11">4:11</span> kiel do oni devas agi kun malpiaj homoj,
kiuj mortigis homon senkulpan en lia domo, sur lia lito? cxu mi ne devas
repostuli lian sangon el viaj manoj, kaj ekstermi vin de sur la tero?

<span id="an_4:12">4:12</span> Kaj David ordonis al la servantoj; kaj
cxi tiuj ilin mortigis, kaj dehakis iliajn manojn kaj piedojn, kaj
pendigis ilin super la lageto en HXebron; kaj la kapon de Isx-Bosxet oni
prenis kaj enterigis en la tombo de Abner en HXebron.

<span id="an_5:1">5:1</span> Kaj venis cxiuj triboj de Izrael al David
en HXebronon, kaj diris jene:Jen ni estas via osto kaj via karno;

<span id="an_5:2">5:2</span> jam antauxe, kiam Saul estis regxo super
ni, vi estis la elkondukanto kaj enkondukanto de Izrael; kaj la Eternulo
diris al vi:Vi pasxtos Mian popolon Izrael, kaj vi estos la estro super
Izrael.

<span id="an_5:3">5:3</span> Kaj venis cxiuj plejagxuloj de Izrael al la
regxo en HXebronon, kaj la regxo David faris kun ili interligon en
HXebron antaux la Eternulo; kaj ili sanktoleis Davidon regxo super
Izrael.

<span id="an_5:4">5:4</span> La agxon de tridek jaroj havis David, kiam
li farigxis regxo; kvardek jarojn li regxis.

<span id="an_5:5">5:5</span> En HXebron li regxis super Jehuda sep
jarojn kaj ses monatojn, kaj en Jerusalem li regxis tridek tri jarojn
super la tuta Izrael kaj Jehuda.

<span id="an_5:6">5:6</span> Kaj la regxo kun siaj viroj iris al
Jerusalem, kontraux la Jebusidojn, la logxantojn de tiu lando. Sed ili
diris al David:Vi ne eniros cxi tien, cxar blinduloj kaj lamuloj vin
rebatos; tio signifis:David ne venos cxi tien.

<span id="an_5:7">5:7</span> Sed David venkoprenis la fortikajxon Cion,
tio estas, la urbon de David.

<span id="an_5:8">5:8</span> Kaj David diris en tiu tago:CXiu, kiu
frapas la Jebusidojn, ekstermu la akvotubojn, kaj la blindulojn kaj la
lamulojn, kiujn malamas la animo de David. Tial oni diras:Blindulo kaj
lamulo ne venos en la domon.

<span id="an_5:9">5:9</span> Kaj David eklogxis en la fortikajxo, kaj
donis al gxi la nomon:Urbo de David. Kaj David konstruis cxirkauxe,
komencante de Milo kaj internen.

<span id="an_5:10">5:10</span> Kaj David farigxadis cxiam pli kaj pli
granda; kaj la Eternulo, Dio Cebaot, estis kun li.

<span id="an_5:11">5:11</span> Kaj HXiram, regxo de Tiro, sendis
senditojn al David, kaj cedrajn arbojn, kaj cxarpentistojn kaj
masonistojn; kaj ili konstruis domon al David.

<span id="an_5:12">5:12</span> Kaj David konsciis, ke la Eternulo
fortikigis lin kiel regxon super Izrael, kaj ke Li altigis lian regnon
pro Sia popolo Izrael.

<span id="an_5:13">5:13</span> Kaj David prenis ankoraux kromvirinojn
kaj edzinojn el Jerusalem post sia veno el HXebron. Kaj naskigxis al
David ankoraux filoj kaj filinoj.

<span id="an_5:14">5:14</span> Jen estas la nomoj de tiuj, kiuj
naskigxis al li en Jerusalem:SXamua kaj SXobab kaj Natan kaj Salomono

<span id="an_5:15">5:15</span> kaj Jibhxar kaj Elisxua kaj Nefeg kaj
Jafia

<span id="an_5:16">5:16</span> kaj Elisxama kaj Eljada kaj Elifelet.

<span id="an_5:17">5:17</span> Kiam la Filisxtoj auxdis, ke oni
sanktoleis Davidon regxo super Izrael, cxiuj Filisxtoj iris, por sercxi
Davidon. David auxdis pri tio, kaj eniris en la fortikajxon.

<span id="an_5:18">5:18</span> Kaj la Filisxtoj venis kaj okupis lokon
en la valo Refaim.

<span id="an_5:19">5:19</span> Kaj David demandis la Eternulon,
dirante:CXu mi iru kontraux la Filisxtojn? cxu Vi transdonos ilin en
mian manon? Kaj la Eternulo diris al David:Iru, cxar Mi certe transdonos
la Filisxtojn en vian manon.

<span id="an_5:20">5:20</span> Tiam David venis al la loko Baal-Peracim,
kaj David tie venkobatis ilin; kaj li diris:La Eternulo disbatis miajn
malamikojn antaux mi, kiel oni disbatas akvon. Tial oni donis al tiu
loko la nomon Baal-Peracim.

<span id="an_5:21">5:21</span> Kaj ili lasis tie siajn diojn, kaj
forportis ilin David kaj liaj viroj.

<span id="an_5:22">5:22</span> Kaj denove venis la Filisxtoj kaj okupis
lokon en la valo Refaim.

<span id="an_5:23">5:23</span> Kaj kiam David demandis la Eternulon, Li
diris:Ne iru; turnu vin post ilin, kaj venu al ili de la flanko de la
morusarboj;

<span id="an_5:24">5:24</span> kaj kiam vi ekauxdos la sonon de pasxoj
sur la supro de la morusarboj, tiam ataku; cxar tiam la Eternulo eliris
antaux vi, por frapi la tendaron de la Filisxtoj.

<span id="an_5:25">5:25</span> Kaj David faris tiel, kiel ordonis al li
la Eternulo; kaj li venkobatis la Filisxtojn de Geba gxis Gezer.

<span id="an_6:1">6:1</span> Kaj denove David kolektis cxiujn elektitojn
en Izrael, tridek mil.

<span id="an_6:2">6:2</span> Kaj David, kaj la tuta popolo, kiu estis
kun li, levigxis kaj iris el Baale-Jehuda, por venigi de tie la keston
de Dio, kiu estas nomata per la nomo de la Eternulo Cebaot, kiu sidas
sur la keruboj.

<span id="an_6:3">6:3</span> Kaj oni veturigis la keston de Dio sur nova
veturilo, kaj prenis gxin el la domo de Abinadab, kiu estis en Gibea.
Kaj Uza kaj Ahxjo, filoj de Abinadab, kondukis la novan veturilon.

<span id="an_6:4">6:4</span> Kaj oni prenis gxin el la domo de Abinadab
en Gibea kun la kesto de Dio, kaj Ahxjo iris antaux la kesto.

<span id="an_6:5">6:5</span> Kaj David kaj la tuta domo de Izrael ludis
antaux la Eternulo per cxiaj instrumentoj el cipreso, per harpoj,
psalteroj, tamburinoj, sistroj, kaj cimbaloj.

<span id="an_6:6">6:6</span> Kiam ili venis al la drasxejo de Nahxon,
Uza etendis sian manon al la kesto de Dio kaj ekkaptis gxin, cxar la
bovoj klinpusxis gxin.

<span id="an_6:7">6:7</span> Tiam ekflamis la kolero de la Eternulo
kontraux Uza, kaj Dio mortigis lin tie pro la peko, kaj li mortis tie
apud la kesto de Dio.

<span id="an_6:8">6:8</span> Kaj afliktigxis David pro tio, ke la
Eternulo frapis Uzan, kaj li donis al tiu loko la nomon Perec-Uza, gxis
la nuna tago.

<span id="an_6:9">6:9</span> Kaj ektimis David la Eternulon en tiu tago,
kaj diris:Kiamaniere venos al mi la kesto de la Eternulo?

<span id="an_6:10">6:10</span> Kaj David ne volis transportigi al si la
keston de la Eternulo en la urbon de David, kaj David direktis gxin en
la domon de Obed-Edom, la Gatano.

<span id="an_6:11">6:11</span> Kaj la kesto de la Eternulo restis en la
domo de Obed-Edom, la Gatano, dum tri monatoj; kaj la Eternulo benis
Obed-Edomon kaj lian tutan domon.

<span id="an_6:12">6:12</span> Kaj oni sciigis al la regxo David,
dirante:La Eternulo benis la domon de Obed-Edom, kaj cxion, kio
apartenas al li, pro la kesto de Dio. Tiam David iris, kaj transportis
la keston de Dio el la domo de Obed-Edom en la urbon de David kun gxojo.

<span id="an_6:13">6:13</span> Kaj cxiufoje, kiam la portantoj de la
kesto de la Eternulo trapasxis ses pasxojn, li oferbucxis bovon kaj
grasan sxafon.

<span id="an_6:14">6:14</span> Kaj David dancis per cxiuj fortoj antaux
la Eternulo, kaj David estis zonita per lina efodo.

<span id="an_6:15">6:15</span> Kaj David kaj la tuta domo de Izrael
kondukis la keston de la Eternulo kun gxojkriado kaj trumpetado.

<span id="an_6:16">6:16</span> Kiam la kesto de la Eternulo venis en la
urbon de David, Mihxal, la filino de Saul, rigardis tra la fenestro; kaj
kiam sxi vidis, ke la regxo David saltas kaj dancas antaux la Eternulo,
sxi ekmalestimis lin en sia koro.

<span id="an_6:17">6:17</span> Kaj oni alportis la keston de la
Eternulo, kaj metis gxin sur gxian lokon meze de la tendo, kiun David
starigis por gxi; kaj David alportis antaux la Eternulo bruloferojn kaj
pacoferojn.

<span id="an_6:18">6:18</span> Kiam David finis la oferadon de la
bruloferoj kaj de la pacoferoj, li benis la popolon en la nomo de la
Eternulo Cebaot.

<span id="an_6:19">6:19</span> Kaj li disdonis al la tuta popolo, al la
tuta amaso de la Izraelidoj, kiel al la viroj, tiel ankaux al la
virinoj, al cxiu po unu bulo da pano, po unu porcio da viando, kaj po
unu peniko da sekvinberoj. Kaj la tuta popolo iris cxiu al sia domo.

<span id="an_6:20">6:20</span> Kiam David revenis, por beni sian domon,
Mihxal, filino de Saul, eliris renkonte al David, kaj diris:Kiel majesta
estis hodiaux la regxo de Izrael, kiu elmontris sin hodiaux antaux la
okuloj de la sklavinoj de siaj servantoj, kiel sin elmontras iu el la
publikaj dancistoj!

<span id="an_6:21">6:21</span> Sed David diris al Mihxal:Antaux la
Eternulo, kiu preferis min antaux via patro kaj antaux lia tuta domo,
ordonante al mi esti estro super la popolo de la Eternulo, super Izrael,
antaux la Eternulo mi ludis.

<span id="an_6:22">6:22</span> Kaj mi senvalorigos min ankoraux pli ol
tio, kaj mi humiligos min antaux miaj okuloj; kaj tamen inter la
sklavinoj, pri kiuj vi parolis, mi estos honorata.

<span id="an_6:23">6:23</span> Kaj Mihxal, la filino de Saul, ne havis
infanojn gxis la tago de sxia morto.

<span id="an_7:1">7:1</span> Kiam la regxo logxis en sia domo, kaj la
Eternulo donis al li ripozon rilate cxiujn liajn malamikojn cxirkauxe,

<span id="an_7:2">7:2</span> la regxo diris al la profeto Natan:Vidu, mi
logxas en domo cedroligna, kaj la kesto de Dio restas inter tapisxoj.

<span id="an_7:3">7:3</span> Kaj Natan diris al la regxo:CXion, kio
estas en via koro, iru kaj faru, cxar la Eternulo estas kun vi.

<span id="an_7:4">7:4</span> Sed en tiu sama nokto aperis vorto de la
Eternulo al Natan, dirante:

<span id="an_7:5">7:5</span> Iru, kaj diru al Mia servanto David:Tiele
diris la Eternulo:CXu vi konstruos al Mi domon por Mia logxado?

<span id="an_7:6">7:6</span> CXar Mi ne logxis en domo de post tiu tago,
kiam Mi elkondukis la Izraelidojn el Egiptujo, gxis la nuna tempo; sed
Mi migradis en tendo kaj en tabernaklo.

<span id="an_7:7">7:7</span> Kien ajn Mi iris kun cxiuj Izraelidoj, cxu
Mi diris ecx unu vorton al iu el la triboj de Izrael, al kiu Mi ordonis
pasxti Mian popolon Izrael, dirante:Kial vi ne konstruis por Mi
cedrolignan domon?

<span id="an_7:8">7:8</span> Kaj nun diru jenon al Mia servanto
David:Tiele diras la Eternulo Cebaot:Mi prenis vin el sxafejo, de
sxafoj, por ke vi estu estro super Mia popolo Izrael;

<span id="an_7:9">7:9</span> kaj Mi estis kun vi cxie, kien vi iris; kaj
Mi ekstermis cxiujn viajn malamikojn antaux vi, kaj Mi faris al vi
grandan nomon, egalan al la nomoj de la potenculoj sur la tero;

<span id="an_7:10">7:10</span> kaj Mi arangxis lokon por Mia popolo
Izrael; kaj Mi plantis gxin, ke gxi logxu trankvile sur sia loko kaj ne
tremu plu; kaj malbonuloj ne plu premos gxin, kiel antauxe;

<span id="an_7:11">7:11</span> kaj de post tiu tempo, kiam Mi starigis
jugxistojn super Mia popolo Izrael kaj donis al vi trankvilecon rilate
cxiujn viajn malamikojn, la Eternulo sciigis al vi, ke domon konstruos
al vi la Eternulo.

<span id="an_7:12">7:12</span> Kiam finigxos viaj tagoj kaj vi kusxigxos
kun viaj patroj, Mi starigos post vi vian idon, kiu eliros el via
ventro; kaj Mi fortikigos lian regnon.

<span id="an_7:13">7:13</span> Li konstruos domon al Mia nomo; kaj Mi
fortikigos la tronon de lia regno por eterne.

<span id="an_7:14">7:14</span> Mi estos al li patro, kaj li estos al Mi
filo; se li faros malbonagon, Mi punos lin per vergo de homoj kaj per
batoj de homoj.

<span id="an_7:15">7:15</span> Kaj Mia favorkoreco ne deturnigxos de li,
kiel Mi deturnis gxin de Saul, kiun Mi forigis antaux vi.

<span id="an_7:16">7:16</span> Kaj fidinda estos via domo kaj via regno
eterne antaux vi; via trono estos fortikigita por eterne.

<span id="an_7:17">7:17</span> Konforme al cxiuj cxi tiuj vortoj kaj
konforme al cxi tiu tuta vizio Natan parolis al David.

<span id="an_7:18">7:18</span> Kaj venis la regxo David kaj sidigxis
antaux la Eternulo, kaj diris:Kiu estas mi, mia Sinjoro, ho Eternulo,
kaj kio estas mia domo, ke Vi venigis min gxis cxi tie?

<span id="an_7:19">7:19</span> Sed ecx tio estis nesuficxa antaux Vi,
mia Sinjoro, ho Eternulo, kaj Vi parolis pri la domo de Via sklavo ecx
por la malproksima estonteco, laux la maniero de homo, mia Sinjoro, ho
Eternulo.

<span id="an_7:20">7:20</span> Kion pli David povas diri al Vi? Vi konas
ja Vian sklavon, mia Sinjoro, ho Eternulo.

<span id="an_7:21">7:21</span> Pro Via vorto kaj laux Via koro Vi faris
tiun tutan grandajxon, por montri al Via sklavo.

<span id="an_7:22">7:22</span> Pro tio Vi estas granda, ho Dio Eternulo;
cxar ne ekzistas simila al Vi, kaj ne ekzistas Dio krom Vi, laux cxio,
kion ni auxdis per niaj oreloj.

<span id="an_7:23">7:23</span> Kaj kiu estas simila al Via popolo
Izrael, la sola popolo sur la tero, koncerne kiun Dio iris, por elacxeti
gxin al Si kiel popolon, kaj fari al Si nomon, kaj fari grandajxojn por
Vi kaj timindajxojn por Via tero, antaux Via popolo, kiun Vi liberigis
al Vi el Egiptujo, de gxiaj popoloj kaj gxiaj dioj?

<span id="an_7:24">7:24</span> Kaj Vi starigis al Vi Vian popolon
Izrael, por ke gxi estu por Vi popolo por eterne; kaj Vi, ho Eternulo,
faris Vin Dio por gxi.

<span id="an_7:25">7:25</span> Kaj nun, ho Dio Eternulo, la vorton, kiun
Vi diris pri Via sklavo kaj pri lia domo, fortikigu por eterne, kaj Vi
agu tiel, kiel Vi diris.

<span id="an_7:26">7:26</span> Kaj granda estu Via nomo por eterne, por
ke oni diru:La Eternulo Cebaot estas Dio super Izrael. Kaj la domo de
Via sklavo David estu fortikigita antaux Vi.

<span id="an_7:27">7:27</span> CXar Vi, ho Eternulo Cebaot, Dio de
Izrael, sciigis al la orelo de Via sklavo, dirante:Domon mi konstruos al
vi; tial Via sklavo trovis kuragxon en sia koro pregxi al Vi cxi tiun
pregxon.

<span id="an_7:28">7:28</span> Kaj nun, mia Sinjoro, ho Eternulo, Vi
estas Dio, kaj Viaj vortoj estas veraj; kaj Vi diris pri Via sklavo cxi
tiun bonajxon.

<span id="an_7:29">7:29</span> Nun komencu beni la domon de Via sklavo,
ke gxi restu eterne antaux Vi; cxar Vi, mia Sinjoro, ho Eternulo,
parolis; kaj per Via beno estos benita la domo de Via sklavo eterne.

<span id="an_8:1">8:1</span> Post tio okazis, ke David venkobatis la
Filisxtojn kaj humiligis ilin, kaj David prenis la cxefurbon el la manoj
de la Filisxtoj.

<span id="an_8:2">8:2</span> Li ankaux venkobatis la Moabidojn, kaj,
kusxiginte ilin sur la tero, li mezuris ilin per sxnuro; du partojn li
mezuris por mortigi, kaj unu plenan mezuron por restigi vivaj. Kaj la
Moabidoj submetigxis al David kaj alportis tributojn.

<span id="an_8:3">8:3</span> Kaj David venkobatis Hadadezeron, filon de
Rehxob, regxon de Coba, kiam tiu iris, por restarigi sian regadon super
la rivero Euxfrato.

<span id="an_8:4">8:4</span> Kaj David venkoprenis de li mil sepcent
rajdantojn kaj dudek mil piedirantojn; kaj David lamigis cxiujn
cxarcxevalojn, sed restigis el ili por cent cxaroj.

<span id="an_8:5">8:5</span> La Sirianoj Damaskaj venis, por helpi al
Hadadezer, regxo de Coba; sed David venkobatis el la Sirianoj dudek du
mil homojn.

<span id="an_8:6">8:6</span> Kaj David restigis garnizonojn en la
Damaska Sirio, kaj la Sirianoj submetigxis al David kaj alportis
tributojn. Kaj la Eternulo helpis al David cxie, kien li iris.

<span id="an_8:7">8:7</span> Kaj David prenis la orajn sxildojn, kiujn
havis sur si la servantoj de Hadadezer, kaj alportis ilin en
Jerusalemon.

<span id="an_8:8">8:8</span> Kaj el Betahx kaj el Berotaj, urboj de
Hadadezer, la regxo David prenis tre multe da kupro.

<span id="an_8:9">8:9</span> Kiam Toi, regxo de HXamat, auxdis, ke David
venkobatis la tutan militistaron de Hadadezer,

<span id="an_8:10">8:10</span> tiam Toi sendis sian filon Joram al la
regxo David, por saluti lin, kaj gratuli lin pro tio, ke li militis
kontraux Hadadezer kaj venkobatis lin (cxar Toi estis en milito kontraux
Hadadezer); kaj li havis en siaj manoj vazojn argxentajn kaj vazojn
orajn kaj vazojn kuprajn.

<span id="an_8:11">8:11</span> Ilin ankaux la regxo David dedicxis al la
Eternulo, kune kun la argxento kaj oro, kiun li dedicxis el tio, kion li
akiris de cxiuj nacioj, kiujn li venkis:

<span id="an_8:12">8:12</span> de la Sirianoj, de Moab, de la Amonidoj,
de la Filisxtoj, kaj de Amalek, kaj el la militakiro, kiun li ricevis de
Hadadezer, filo de Rehxob kaj regxo de Coba.

<span id="an_8:13">8:13</span> Kaj David faris al si nomon, kiam li
revenis post la venkobato de la Sirianoj en la Valo de Salo, en la
nombro de dek ok mil homoj.

<span id="an_8:14">8:14</span> Kaj li starigis en Edomujo garnizonojn,
en la tuta Edomujo li starigis garnizonojn; kaj cxiuj Edomidoj
submetigxis al David. Kaj la Eternulo helpis al David cxie, kien li
iris.

<span id="an_8:15">8:15</span> Kaj David regxis super la tuta Izrael,
kaj David faradis jugxon kaj justecon al sia tuta popolo.

<span id="an_8:16">8:16</span> Joab, filo de Ceruja, estis estro de la
militistaro; Jehosxafat, filo de Ahxilud, estis kronikisto;

<span id="an_8:17">8:17</span> Cadok, filo de Ahxitub, kaj Ahximelehx,
filo de Ebjatar, estis pastroj; kaj Seraja estis skribisto;

<span id="an_8:18">8:18</span> Benaja, filo de Jehojada, estis super la
Keretidoj kaj la Peletidoj; kaj la filoj de David estis pastroj.

<span id="an_9:1">9:1</span> Kaj David diris:CXu ekzistas ankoraux iu,
kiu restis el la domo de Saul, ke mi povu fari al li favorkorajxon pro
Jonatan?

<span id="an_9:2">9:2</span> El la domo de Saul estis servanto, kies
nomo estis Ciba; kaj oni vokis lin al David, kaj la regxo diris al
li:CXu vi estas Ciba? Kaj tiu respondis:Mi, via sklavo.

<span id="an_9:3">9:3</span> Tiam la regxo diris:CXu ekzistas ankoraux
iu el la domo de Saul, ke mi povu fari al li favorkorajxon en la nomo de
Dio? Kaj Ciba diris al la regxo:Ekzistas ankoraux filo de Jonatan,
lamulo.

<span id="an_9:4">9:4</span> Kaj la regxo diris al li:Kie li estas? Kaj
Ciba diris al la regxo:Jen li estas en la domo de Mahxir, filo de Amiel,
en Lo-Debar.

<span id="an_9:5">9:5</span> Tiam la regxo David sendis, kaj venigis lin
el la domo de Mahxir, filo de Amiel, el Lo-Debar.

<span id="an_9:6">9:6</span> Kaj venis Mefibosxet, filo de Jonatan, filo
de Saul, al David, kaj jxetis sin vizagxaltere kaj adorklinigxis. Kaj
David diris:Mefibosxet! Kaj tiu diris:Jen mi estas, via sklavo.

<span id="an_9:7">9:7</span> Kaj David diris al li:Ne timu, cxar mi
estos por vi favorkora pro via patro Jonatan, kaj mi redonos al vi
cxiujn kampojn de via patro Saul, kaj vi mangxados cxiam cxe mia tablo.

<span id="an_9:8">9:8</span> Kaj tiu adorklinigxis, kaj diris:Kio estas
via sklavo, ke vi vin turnas al senviva hundo, kiel mi estas?

<span id="an_9:9">9:9</span> Kaj la regxo alvokis Ciban, la servanton de
Saul, kaj diris al li:CXion, kio apartenis al Saul kaj al lia tuta domo,
mi donas al la filo de via sinjoro;

<span id="an_9:10">9:10</span> prilaboradu do por li la teron, vi kaj
viaj filoj kaj viaj servantoj, kaj rikoltadu, por ke la filo de via
sinjoro havu panon por mangxado; sed Mefibosxet, filo de via sinjoro,
mangxados cxiam cxe mia tablo. Kaj Ciba havis dek kvin filojn kaj dudek
servantojn.

<span id="an_9:11">9:11</span> Kaj Ciba diris al la regxo:CXion, kion
mia sinjoro la regxo ordonas al sia sklavo, via sklavo faros. Kaj
Mefibosxet mangxados cxe mia tablo egale al la filoj de la regxo.

<span id="an_9:12">9:12</span> Mefibosxet havis malgrandan filon, kies
nomo estis Mihxa. Kaj cxiuj, kiuj logxis en la domo de Ciba, estis
servantoj al Mefibosxet.

<span id="an_9:13">9:13</span> Kaj Mefibosxet logxis en Jerusalem, cxar
li cxiam mangxadis cxe la tablo de la regxo. Kaj li estis lama je siaj
ambaux piedoj.

<span id="an_10:1">10:1</span> Okazis poste, ke mortis la regxo de la
Amonidoj, kaj lia filo HXanun farigxis regxos anstataux li.

<span id="an_10:2">10:2</span> Tiam David diris:Mi estos favorkora al
HXanun, filo de Nahxasx, konforme al tio, kiel lia patro agis favorkore
koncerne min. Kaj David sendis, por konsoli lin per siaj servantoj pri
lia patro. Kaj la servantoj de David venis en la landon de la Amonidoj.

<span id="an_10:3">10:3</span> Sed la eminentuloj de la Amonidoj diris
al sia sinjoro HXanun:CXu efektive David deziras honori vian patron
antaux vi, ke li sendis al vi konsolantojn? cxu ne por pristudi la
urbon, esplorrigardi kaj ruinigi gxin, David sendis al vi siajn
servantojn?

<span id="an_10:4">10:4</span> Tiam HXanun prenis la servantojn de
David, kaj forrazis al ili duonon de la barbo, kaj detrancxis iliajn
vestojn gxis duono, gxis la lumboj, kaj foririgis ilin.

<span id="an_10:5">10:5</span> Kiam oni tion raportis al David, li
sendis al ili renkonte, cxar tiuj homoj tre hontis. Kaj la regxo
diris:Restu en Jerihxo, gxis rekreskos viaj barboj, kaj tiam revenu.

<span id="an_10:6">10:6</span> Kiam la Amonidoj vidis, ke ili indignigis
Davidon, tiam la Amonidoj sendis kaj dungis Sirianojn el Bet-Rehxob kaj
Sirianojn el Coba, dudek mil piedirantojn, kaj de la regxo de Maahxa mil
homojn kaj de Tob dek du mil homojn.

<span id="an_10:7">10:7</span> Kiam David auxdis pri tio, li sendis
Joabon kaj la tutan armeon da kuragxuloj.

<span id="an_10:8">10:8</span> Kaj eliris la Amonidoj kaj
batalarangxigxis cxe la enirejo de la pordego; kaj la Sirianoj el Coba
kaj el Rehxob kaj la viroj de Tob kaj de Maahxa estis aparte, sur la
kampo.

<span id="an_10:9">10:9</span> Kiam Joab vidis, ke li havos kontraux si
batalon antauxe kaj malantauxe, li faris elekton el cxiuj plejbravuloj
en Izrael kaj batalarangxis ilin kontraux la Sirianoj;

<span id="an_10:10">10:10</span> kaj la ceteran parton de la popolo li
komisiis al sia frato Abisxaj, kaj batalarangxis ilin kontraux la
Amonidoj.

<span id="an_10:11">10:11</span> Kaj li diris:Se la Sirianoj superfortos
min, tiam vi donos al mi helpon; sed se la Amonidoj superfortos vin,
tiam mi iros, por helpi vin.

<span id="an_10:12">10:12</span> Estu kuragxa, kaj ni tenu nin forte por
nia popolo kaj por la urboj de nia Dio; kaj la Eternulo faru tion, kio
placxos al Li.

<span id="an_10:13">10:13</span> Kaj Joab, kun la popolo, kiu estis kun
li, komencis la batalon kontraux la Sirianoj; kaj cxi tiuj forkuris
antaux li.

<span id="an_10:14">10:14</span> Kiam la Amonidoj vidis, ke la Sirianoj
forkuris, ili ankaux forkuris antaux Abisxaj, kaj foriris en la urbon.
Tiam Joab returnis sin de la Amonidoj, kaj venis Jerusalemon.

<span id="an_10:15">10:15</span> Kiam la Sirianoj vidis, ke ili estas
venkobatitaj de la Izraelidoj, ili kolektigxis en unu loko.

<span id="an_10:16">10:16</span> Kaj Hadadezer sendis, kaj elirigis la
Sirianojn transriverajn; kaj ili venis en HXelamon; kaj SXobahx,
militestro de Hadadezer, ilin kondukis.

<span id="an_10:17">10:17</span> Kiam tio estis raportita al David, li
kolektis cxiujn Izraelidojn, kaj transiris Jordanon kaj venis en
HXelamon. Kaj la Sirianoj arangxis sin kontraux David kaj ekbatalis
kontraux li.

<span id="an_10:18">10:18</span> Kaj la Sirianoj forkuris antaux Izrael,
kaj David mortigis el la Sirianoj sepcent cxaristojn kaj kvardek mil
rajdantojn; ankaux SXobahxon, la militestron, li frapis, kaj tiu mortis
tie.

<span id="an_10:19">10:19</span> Kiam cxiuj regxoj, kiuj servis
Hadadezeron, vidis, ke ili estas venkobatitaj de la Izraelidoj, ili
faris pacon kun la Izraelidoj kaj submetigxis al ili. Kaj la Sirianoj
timis helpi plu al la Amonidoj.

<span id="an_11:1">11:1</span> Post unu jaro, en la tempo, kiam la
regxoj eliras milite, David sendis Joabon kune kun siaj servantoj kaj
kun cxiuj Izraelidoj; kaj ili faris ruinigadon inter la Amonidoj, kaj
siegxis Raban. Sed David restis en Jerusalem.

<span id="an_11:2">11:2</span> Okazis, ke vespere David levigxis de sia
kusxejo kaj ekpromenis sur la tegmento de la regxa domo; kaj li ekvidis
de la tegmento virinon, kiu sin lavis; kaj la virino estis tre
belaspekta.

<span id="an_11:3">11:3</span> Kaj David sendis, por demandi pri la
virino; kaj oni diris al li, ke sxi estas Bat-SXeba, filino de Eliam,
kaj edzino de Urija, la HXetido.

<span id="an_11:4">11:4</span> Tiam David sendis senditojn, por preni
sxin; kaj sxi venis al li, kaj li kusxis kun sxi; kiam sxi repurigxis de
sia malpureco, sxi revenis en sian domon.

<span id="an_11:5">11:5</span> Kaj la virino gravedigxis, kaj sxi
sendis, por sciigi Davidon, dirante:Mi gravedigxis.

<span id="an_11:6">11:6</span> Tiam David sendis al Joab, por diri:Sendu
al mi Urijan, la HXetidon. Kaj Joab sendis Urijan al David.

<span id="an_11:7">11:7</span> Kiam Urija venis al li, David demandis
pri la farto de Joab kaj pri la farto de la popolo kaj pri la sukceso de
la milito.

<span id="an_11:8">11:8</span> Kaj David diris al Urija:Iru en vian
domon, kaj lavu viajn piedojn. Kaj Urija eliris el la domo de la regxo,
kaj lin sekvis donacoj de la regxo.

<span id="an_11:9">11:9</span> Sed Urija dormis cxe la enirejo de la
domo de la regxo, kune kun cxiuj servantoj de lia sinjoro, kaj li ne
iris en sian domon.

<span id="an_11:10">11:10</span> Kaj oni raportis al David,
dirante:Urija ne iris en sian domon. Tiam David diris al Urija:Vi venis
ja de la vojo; kial do vi ne iris en vian domon?

<span id="an_11:11">11:11</span> Kaj Urija respondis al David:La kesto
kaj Izrael kaj Jehuda trovigxas en tendoj, kaj mia sinjoro Joab kaj la
servantoj de mia sinjoro bivakas sur la kampo; kaj cxu mi irus en mian
domon, por mangxi kaj trinki, kaj kusxi kun mia edzino? mi jxuras per
via vivo kaj per la vivo de via animo, ke mi ne faros tion.

<span id="an_11:12">11:12</span> Tiam David diris al Urija:Restu cxi tie
ankoraux hodiaux, kaj morgaux mi forliberigos vin. Kaj Urija restis en
Jerusalem tiun tagon kaj la sekvantan.

<span id="an_11:13">11:13</span> Kaj David invitis lin, ke li mangxu kaj
trinku cxe li, kaj ebriigis lin. Vespere li eliris, por dormi sur sia
kusxejo kun la servantoj de sia sinjoro, sed en sian domon li ne iris.

<span id="an_11:14">11:14</span> Matene David skribis leteron al Joab,
kaj sendis gxin per Urija.

<span id="an_11:15">11:15</span> Kaj en la letero li skribis jenon:Metu
Urijan en la fronton de la plej forta batalo, kaj deturnigxu de li, ke
li estu frapita kaj mortu.

<span id="an_11:16">11:16</span> Tial, kiam Joab siegxis la urbon, li
metis Urijan sur la lokon, pri kiu li sciis, ke tie estas la plej fortaj
viroj.

<span id="an_11:17">11:17</span> Kiam la logxantoj de la urbo eliris kaj
ekbatalis kontraux Joab, falis kelka nombro el la servantoj de David;
kaj mortis ankaux Urija, la HXetido.

<span id="an_11:18">11:18</span> Joab sendis kaj raportigis al David
cxiujn cirkonstancojn de la batalo.

<span id="an_11:19">11:19</span> Kaj al la sendito li donis jenan
ordonon:Kiam vi finos raporti al la regxo cxiujn cirkonstancojn de la
batalo,

<span id="an_11:20">11:20</span> kaj la regxo ekkoleros, kaj diros:Kial
vi alproksimigxis al la urbo, por batali? cxu vi ne sciis, ke oni pafos
de la muro?

<span id="an_11:21">11:21</span> kiu mortigis Abimelehxon, filon de
Jerubesxet? cxu ne virino jxetis sur lin de la muro muelsxtonon, ke li
mortis en Tebec? kial vi alproksimigxis al la muro? tiam diru:Ankaux via
servanto Urija, la HXetido, mortis.

<span id="an_11:22">11:22</span> La sendito iris, kaj venis kaj raportis
al David cxion, por kio sendis lin Joab.

<span id="an_11:23">11:23</span> Kaj la sendito diris al David:Kiam tiuj
homoj montrigxis pli fortaj ol ni kaj eliris kontraux nin sur la kampon,
ni komencis premi ilin al la enirejo en la pordegon;

<span id="an_11:24">11:24</span> tiam la pafistoj pafis sur viajn
servantojn de sur la muro, kaj pereis kelkaj el la servantoj de la
regxo, kaj ankaux via servanto Urija, la HXetido, mortis.

<span id="an_11:25">11:25</span> Tiam David diris al la sendito:Tiel
diru al Joab:Ne afliktigxu pro tio, ke la glavo formangxas jen tiun, jen
alian; plifortigu vian militon kontraux la urbo kaj detruu gxin, kaj
estu kuragxa.

<span id="an_11:26">11:26</span> Kiam la edzino de Urija auxdis, ke
mortis sxia edzo Urija, sxi funebris pro sia edzo.

<span id="an_11:27">11:27</span> Kiam pasis la funebro, David sendis,
kaj prenis sxin en sian domon; kaj sxi farigxis lia edzino, kaj sxi
naskis al li filon. Sed la faro, kiun faris David, malplacxis al la
Eternulo.

<span id="an_12:1">12:1</span> Kaj la Eternulo sendis al David Natanon,
kaj cxi tiu venis al li, kaj diris al li:En unu urbo estis du viroj, unu
ricxulo kaj la dua malricxulo;

<span id="an_12:2">12:2</span> la ricxulo havis tre multe da sxafoj kaj
da bovoj;

<span id="an_12:3">12:3</span> kaj la malricxulo havis nenion, krom unu
malgranda sxafeto, kiun li acxetis kaj nutris, kaj gxi elkreskis cxe li
kaj cxe liaj infanoj kune kun ili; el lia peco gxi mangxadis, el lia
kaliko gxi trinkadis, kaj sur lia sino gxi dormadis, kaj gxi estis por
li kiel filino.

<span id="an_12:4">12:4</span> Sed venis gasto al la ricxa homo, kaj cxi
tiu domagxis preni el siaj sxafoj aux el siaj bovoj, por prepari ion por
la gasto, kiu venis al li, kaj li prenis la sxafeton de la viro
malricxa, kaj preparis gxin por la homo, kiu venis al li.

<span id="an_12:5">12:5</span> Tiam forte ekflamis la kolero de David
kontraux tiu homo, kaj li diris al Natan:Mi jxuras per la Eternulo, ke
morti devas la homo, kiu tion faris;

<span id="an_12:6">12:6</span> kaj pro la sxafeto li repagu kvaroble,
pro tio, ke li faris tion kaj ke li agis senkompate.

<span id="an_12:7">12:7</span> Tiam Natan diris al David:Vi estas tiu
homo. Tiele diris la Eternulo, Dio de Izrael:Mi sanktoleis vin regxo
super Izrael, kaj Mi savis vin el la mano de Saul,

<span id="an_12:8">12:8</span> kaj Mi donis al vi la domon de via
sinjoro kaj la edzinojn de via sinjoro sur vian sinon, kaj Mi donis al
vi la domon de Izrael kaj Jehuda; kaj se tio ne suficxus, Mi aldonus
ankoraux tion kaj alian.

<span id="an_12:9">12:9</span> Kial do vi malsxatis la vorton de la
Eternulo, farante malbonon antaux Liaj okuloj? Urijan, la HXetidon, vi
mortigis per glavo, kaj lian edzinon vi prenis al vi kiel edzinon, post
kiam vi lin mortigis per glavo de la Amonidoj.

<span id="an_12:10">12:10</span> Nun ne malaperos el via domo la glavo
eterne, pro tio, ke vi malsxatis Min, kaj prenis la edzinon de Urija, la
HXetido, ke sxi estu via edzino.

<span id="an_12:11">12:11</span> Tiele diris la Eternulo:Jen Mi venigos
sur vin malbonon el via domo; kaj Mi prenos viajn edzinojn antaux viaj
okuloj, kaj fordonos al via konkuranto, kaj li kusxos kun viaj edzinoj
antaux cxi tiu suno.

<span id="an_12:12">12:12</span> CXar vi agis sekrete; sed Mi faros tiun
aferon antaux la tuta Izrael kaj antaux la suno.

<span id="an_12:13">12:13</span> Tiam David diris al Natan:Mi pekis
antaux la Eternulo. Kaj Natan diris al David:La Eternulo forigis vian
pekon, vi ne mortos;

<span id="an_12:14">12:14</span> sed cxar vi per tiu faro incitis la
malamikojn de la Eternulo, tial la filo, kiu naskigxis al vi, mortos.

<span id="an_12:15">12:15</span> Kaj Natan iris en sian domon. Kaj la
Eternulo frapis la infanon, kiun la edzino de Urija naskis al David, kaj
gxi dangxere malsanigxis.

<span id="an_12:16">12:16</span> Kaj David ekpregxis al la Eternulo pri
la infano; kaj David fastis, kaj li eniris, kaj pasigis la nokton sur la
tero.

<span id="an_12:17">12:17</span> Kaj ekinsistis super li la plejagxuloj
de lia domo, por igi lin levigxi de la tero; sed li ne volis, kaj li ne
mangxis kun ili.

<span id="an_12:18">12:18</span> En la sepa tago la infano mortis. Kaj
la servantoj de David timis sciigi al li, ke la infano mortis; cxar ili
pensis:Jen dum la infano ankoraux vivis, ni parolis al li, kaj li ne
auxskultis nian vocxon; kiel do ni diros al li, ke la infano mortis? li
faros ian malbonon.

<span id="an_12:19">12:19</span> Sed kiam David vidis, ke liaj servantoj
murmuretas inter si, li komprenis, ke la infano mortis; kaj David diris
al siaj servantoj:CXu la infano mortis? Kaj ili respondis:GXi mortis.

<span id="an_12:20">12:20</span> Tiam David levigxis de la tero, lavis
sin kaj oleis sin kaj sxangxis siajn vestojn, kaj iris en la domon de la
Eternulo, kaj adorklinigxis. Poste li venis en sian domon; li petis, ke
oni donu al li panon, kaj li mangxis.

<span id="an_12:21">12:21</span> Tiam diris al li liaj servantoj:Kion
signifas tio, kion vi faris? dum la infano estis ankoraux vivanta, vi
fastis kaj ploris; kaj kiam la infano mortis, vi levigxis kaj mangxis!

<span id="an_12:22">12:22</span> Kaj li respondis:Dum la infano ankoraux
vivis, mi fastis kaj ploris; cxar mi pensis:Kiu scias? eble la Eternulo
indulgos min kaj la infano vivos.

<span id="an_12:23">12:23</span> Sed nun gxi mortis; por kio do mi
fastos? cxu mi povas ankoraux revenigi gxin? mi iros al gxi, sed gxi ne
revenos al mi.

<span id="an_12:24">12:24</span> Kaj David konsolis sian edzinon
Bat-SXeba, kaj envenis al sxi kaj kusxis kun sxi; kaj sxi naskis filon,
kaj li donis al li la nomon Salomono; kaj la Eternulo lin amis.

<span id="an_12:25">12:25</span> Kaj li transdonis lin en la manojn de
la profeto Natan; cxi tiu donis al li la nomon Jedidja, pro la Eternulo.

<span id="an_12:26">12:26</span> Joab ekmilitis kontraux Raba de la
Amonidoj, kaj venkoprenis la regxan urbon.

<span id="an_12:27">12:27</span> Kaj Joab sendis senditojn al David, kaj
dirigis:Mi militis kontraux Raba, kaj mi venkoprenis la urbon de akvoj;

<span id="an_12:28">12:28</span> nun kolektu la reston de la popolo, kaj
siegxu la urbon kaj prenu gxin; cxar alie, se mi prenus la urbon, oni
nomus gxin per mia nomo.

<span id="an_12:29">12:29</span> Tiam David kolektis la tutan popolon,
kaj iris al Raba, kaj militis kontraux gxi kaj prenis gxin.

<span id="an_12:30">12:30</span> Kaj li prenis la kronon de Malkam de
lia kapo; gxi havis la pezon de kikaro da oro; en gxi estis multekosta
sxtono, kiu transiris sur la kapon de David. Kaj da militakirajxo li
elportis el la urbo tre multe.

<span id="an_12:31">12:31</span> Kaj la popolon, kiu tie estis, li
elirigis, kaj metis gxin al segiloj kaj al feraj drasxiloj kaj al feraj
hakiloj kaj forkondukis al brikfarejoj. Tiele li agis kun cxiuj urboj de
la Amonidoj. Kaj David kaj la tuta popolo revenis Jerusalemon.

<span id="an_13:1">13:1</span> Poste okazis jeno:Absxalom, filo de
David, havis belan fratinon, kies nomo estis Tamar; sxin ekamis Amnon,
filo de David.

<span id="an_13:2">13:2</span> Kaj Amnon suferis multe kaj preskaux
malsanigxis pro sia fratino Tamar; cxar sxi estis virgulino, kaj al
Amnon sxajnis malfacile fari ion al sxi.

<span id="an_13:3">13:3</span> Sed Amnon havis amikon, kies nomo estis
Jonadab, filo de SXimea, frato de David; kaj Jonadab estis homo tre
sagxa.

<span id="an_13:4">13:4</span> Kaj li diris al li:Kial vi tiel
malgrasigxas, ho regxido, kun cxiu tago? cxu vi ne diros al mi? Kaj
Amnon diris al li:Tamaron, fratinon de mia frato Absxalom, mi amas.

<span id="an_13:5">13:5</span> Tiam Jonadab diris al li:Kusxigxu en vian
liton, kaj sxajnigu vin malsana; kaj kiam venos via patro, por vidi vin,
diru al li:Mi petas, ke mia fratino Tamar venu, kaj sxi donu al mi
mangxi kaj sxi pretigu antaux mi la mangxajxon, por ke mi vidu kaj mi
mangxu el sxiaj manoj.

<span id="an_13:6">13:6</span> Amnon kusxigxis, kaj sxajnigis sin
malsana; kaj venis la regxo, por vidi lin, kaj Amnon diris al la
regxo:Mi petas, ke venu mia fratino Tamar, kaj ke sxi pretigu antaux
miaj okuloj du kuketojn, por ke mi mangxu el sxiaj manoj.

<span id="an_13:7">13:7</span> Tiam David sendis al Tamar en la domon,
por diri:Iru, mi petas, en la domon de via frato Amnon, kaj pretigu al
li mangxajxon.

<span id="an_13:8">13:8</span> Kaj Tamar iris en la domon de sia frato
Amnon; li kusxis. Kaj sxi prenis paston, knedis gxin, preparis antaux
liaj okuloj, kaj bakis la kuketojn.

<span id="an_13:9">13:9</span> Kaj sxi prenis la paton, kaj elskuis
antaux li; sed li ne volis mangxi. Kaj Amnon diris:Forigu de mi cxiujn.
Kaj cxiuj eliris de li.

<span id="an_13:10">13:10</span> Tiam Amnon diris al Tamar:Alportu la
mangxajxon en la internan cxambron, por ke mi mangxu el viaj manoj.
Tamar prenis la kuketojn, kiujn sxi faris, kaj alportis ilin al sia
frato Amnon en la internan cxambron.

<span id="an_13:11">13:11</span> Sed, kiam sxi ilin alportis al li por
mangxi, li kaptis sxin, kaj diris al sxi:Venu, kusxigxu kun mi, mia
fratino.

<span id="an_13:12">13:12</span> Tiam sxi diris al li:Ne, mia frato, ne
perfortu min; cxar tiel ne estas farate en Izrael; ne faru tian
malnoblajxon.

<span id="an_13:13">13:13</span> Kien mi irus kun mia malhonoro? kaj vi
farigxus kiel iu el la malnobluloj en Izrael. Parolu kun la regxo, mi
petas; kaj li ne rifuzos min al vi.

<span id="an_13:14">13:14</span> Sed li ne volis obei sxiajn vortojn,
kaj kaptis sxin kaj perfortis sxin kaj kusxis kun sxi.

<span id="an_13:15">13:15</span> Post tio Amnon ekmalamis sxin per tre
granda malamo; pli granda estis la malamo, kiun li eksentis al sxi, ol
la amo, kiun li antauxe havis por sxi. Kaj Amnon diris al sxi:Levigxu,
foriru.

<span id="an_13:16">13:16</span> Kaj sxi diris al li:Se vi forpelas min,
tiam cxi tiu granda malbono estas pli granda, ol la alia, kiun vi faris
al mi. Sed li ne volis auxskulti sxin.

<span id="an_13:17">13:17</span> Kaj li alvokis sian junulon-servanton,
kaj diris:Forpelu de mi cxi tiun for, kaj sxlosu la pordon post sxi.

<span id="an_13:18">13:18</span> SXi havis sur si diverskoloran veston,
cxar per tiaj tunikoj vestadis sin la filinoj de la regxo. Kaj lia
servanto elkondukis sxin eksteren kaj sxlosis la pordon post sxi.

<span id="an_13:19">13:19</span> Tiam Tamar prenis cindron sur sian
kapon, kaj la diverskoloran veston, kiu estis sur sxi, sxi dissxiris;
kaj sxi metis sian manon sur sian kapon, kaj iris kaj kriis.

<span id="an_13:20">13:20</span> Kaj diris al sxi sxia frato
Absxalom:CXu via frato Amnon estis kun vi? nun, mia fratino, silentu; li
estas via frato; ne tro afliktigxu pro tiu afero. Kaj Tamar restis
malgxoja en la domo de sia frato Absxalom.

<span id="an_13:21">13:21</span> Kiam la regxo David auxdis cxion cxi
tion, li tre koleris.

<span id="an_13:22">13:22</span> Absxalom parolis kun Amnon nek malbonon
nek bonon; cxar Absxalom malamis Amnonon pro tio, ke li perfortis lian
fratinon Tamar.

<span id="an_13:23">13:23</span> Okazis post du jaroj, ke oni tondis la
sxafojn cxe Absxalom en Baal- HXacor, kiu estas apud Efraim; kaj
Absxalom invitis cxiujn filojn de la regxo.

<span id="an_13:24">13:24</span> Kaj Absxalom venis al la regxo, kaj
diris:Jen oni tondas cxe via sklavo; mi petas, ke la regxo kun siaj
servantoj venu al via sklavo.

<span id="an_13:25">13:25</span> Sed la regxo diris al Absxalom:Ne, mia
filo, ni ne iros cxiuj, por ke ni ne estu sxargxo por vi. Tiu insiste
lin petis; sed li ne volis iri, li nur benis lin.

<span id="an_13:26">13:26</span> Tiam Absxalom diris:Se ne, tiam
almenaux mia frato Amnon iru kun ni. Kaj la regxo diris al li:Por kio li
iru kun vi?

<span id="an_13:27">13:27</span> Sed Absxalom insiste lin petis; tial li
lasis iri kun li Amnonon kaj cxiujn filojn de la regxo.

<span id="an_13:28">13:28</span> Kaj Absxalom ordonis al siaj servantoj
jene:Rigardu, mi petas, kiam la koro de Amnon gajigxos de vino, kaj mi
diros al vi, ke vi frapu Amnonon, tiam mortigu lin, ne timu; cxar ja mi
ordonis al vi; estu senhezitaj kaj kuragxaj.

<span id="an_13:29">13:29</span> Kaj la servantoj de Absxalom faris al
Amnon, kiel ordonis Absxalom. Tiam levigxis cxiuj filoj de la regxo, kaj
sidigxis cxiu sur sia mulo kaj forkuris.

<span id="an_13:30">13:30</span> Kiam ili estis ankoraux sur la vojo, al
David venis la famo, ke Absxalom mortigis cxiujn filojn de la regxo kaj
neniu el ili restis.

<span id="an_13:31">13:31</span> La regxo levigxis, kaj dissxiris siajn
vestojn, kaj kusxigxis sur la tero; kaj cxiuj liaj servantoj staris kun
dissxiritaj vestoj.

<span id="an_13:32">13:32</span> Tiam ekparolis Jonadab, filo de SXimea,
frato de David, kaj diris:Mia sinjoro ne diru, ke cxiuj junuloj filoj de
la regxo estas mortigitaj; cxar nur Amnon sola mortis; cxar cxe Absxalom
tio estis decidita de post la tago, kiam tiu perfortis lian fratinon
Tamar.

<span id="an_13:33">13:33</span> Kaj nun mia sinjoro la regxo ne atentu
la famon, kiu diras, ke cxiuj filoj de la regxo mortis; nur Amnon sola
mortis.

<span id="an_13:34">13:34</span> Dume Absxalom forkuris. La
gardostaranta servanto levis siajn okulojn, kaj ekvidis, ke multe da
homoj iras de la vojo malantauxa laux la deklivo de la monto.

<span id="an_13:35">13:35</span> Kaj Jonadab diris al la regxo:Jen la
filoj de la regxo venas; kiel via sklavo diris, tiel farigxis.

<span id="an_13:36">13:36</span> Kiam li finis paroli, venis la filoj de
la regxo, kaj ili levis sian vocxon kaj ploris; kaj ankaux la regxo kaj
cxiuj liaj servantoj ploris per tre granda ploro.

<span id="an_13:37">13:37</span> Sed Absxalom forkuris, kaj venis al
Talmaj, filo de Amihud, regxo de Gesxur. Kaj David funebris pro sia filo
dum la tuta tempo.

<span id="an_13:38">13:38</span> Absxalom forkuris, kaj iris Gesxuron,
kaj restis tie dum tri jaroj.

<span id="an_13:39">13:39</span> Kaj la regxo David forte sopiris al
Absxalom; cxar li konsoligxis pri la morto de Amnon.

<span id="an_14:1">14:1</span> Joab, filo de Ceruja, rimarkis, ke la
koro de la regxo plifavorigxis por Absxalom.

<span id="an_14:2">14:2</span> Kaj Joab sendis en Tekoan kaj venigis de
tie sagxan virinon, kaj diris al sxi:SXajnigu vin funebranta kaj metu
sur vin funebrajn vestojn, kaj ne sxmiru vin per oleo, kaj estu kiel
virino, kiu jam de longe funebras pro mortinto;

<span id="an_14:3">14:3</span> kaj venu al la regxo, kaj diru al li
jenon; kaj Joab inspiris al sxi, kion sxi devas diri.

<span id="an_14:4">14:4</span> Kaj la virino el Tekoa ekparolis al la
regxo, kaj jxetis sin vizagxaltere kaj adorklinigxis, kaj diris:Helpu
min, ho regxo!

<span id="an_14:5">14:5</span> Kaj la regxo diris al sxi:Kio estas al
vi? Kaj sxi respondis:Ho ve, mi estas vidvino, mia edzo mortis.

<span id="an_14:6">14:6</span> Sed via sklavino havis du filojn; ili
ambaux ekkverelis sur la kampo, kaj cxar estis inter ili neniu savanto,
unu frapis la alian kaj mortigis lin.

<span id="an_14:7">14:7</span> Kaj jen levigxis kontraux vian sklavinon
la tuta familio, dirante:Eldonu la fratmortiginton, por ke ni mortigu
lin pro la animo de lia frato, kiun li mortigis, kaj ni ekstermu ankaux
la heredanton. Tiel ili volas estingi mian karbon, kiu ankoraux restis,
por ne restigi al mia edzo nomon nek ian restajxon sur la tero.

<span id="an_14:8">14:8</span> Tiam la regxo diris al la virino:Iru
hejmen, kaj mi donos ordonon pri vi.

<span id="an_14:9">14:9</span> Sed la virino el Tekoa diris al la
regxo:Sur mi, mia sinjoro, ho regxo, estu la krimo, kaj sur la domo de
mia patro; sed la regxo kaj lia trono estas senkulpaj.

<span id="an_14:10">14:10</span> Kaj la regxo diris:Alkonduku al mi
tiun, kiu parolas kontraux vi, kaj li ne plu tusxos vin.

<span id="an_14:11">14:11</span> Kaj sxi diris:La regxo volu memori pri
la Eternulo, lia Dio, por ke la sangovengxantoj ne faru pli da pereo kaj
ne ekstermu mian filon. Li diris:Mi jxuras per la Eternulo, ke ne falos
ecx haro de via filo sur la teron.

<span id="an_14:12">14:12</span> Kaj la virino diris:Permesu, ke via
sklavino diru vorton al mia sinjoro la regxo. Li diris:Parolu.

<span id="an_14:13">14:13</span> Kaj la virino diris:Kial do vi tiel
pensas pri la popolo de Dio? eldirante tian vorton, la regxo farigxas
kvazaux kulpulo, ke li ne revenigas sian elpeliton.

<span id="an_14:14">14:14</span> CXar ni devas morti, kaj ni similas al
akvo, kiu estas versxata sur la teron kaj kiun oni ne povas enkolekti;
sed Dio ne volas pereigi animon; Li pripensas, ke forpusxito ne estu
forpusxata ankaux de Li.

<span id="an_14:15">14:15</span> Nur nun mi venis, por diri tion al la
regxo, mia sinjoro, cxar la popolo min timigis; sed via sklavino diris
al si:Mi provos paroli al la regxo; eble la regxo plenumos la vorton de
sia sklavino;

<span id="an_14:16">14:16</span> eble la regxo auxskultos, por savi sian
sklavinon el la mano de tiu homo, kiu volas ekstermi min kaj mian filon
kune el la heredajxo de Dio.

<span id="an_14:17">14:17</span> Kaj via sklavino diris al si:La vorto
de mia sinjoro la regxo donos trankvilecon; cxar kiel angxelo de Dio,
tiel estas mia sinjoro la regxo, por distingi la bonon kaj malbonon; kaj
la Eternulo, via Dio, estos kun vi.

<span id="an_14:18">14:18</span> Tiam ekparolis la regxo, kaj diris al
la virino:Mi petas, kasxu antaux mi nenion, pri kio mi demandos vin. Kaj
la virino diris:Mia sinjoro la regxo volu paroli.

<span id="an_14:19">14:19</span> Kaj la regxo diris:CXu ne la mano de
Joab estas kun vi en cxio cxi tio? Kaj la virino respondis kaj
diris:Vere, kiel vivas via animo, mia sinjoro, ho regxo, ne estas eble
deklinigxi dekstren nek maldekstren de cxio, kion diris mia sinjoro la
regxo; cxar via sklavo Joab tion ordonis al mi, kaj li inspiris al via
sklavino cxiujn cxi tiujn vortojn.

<span id="an_14:20">14:20</span> Por aliformigi la aspekton de la afero,
via sklavo Joab tion faris; sed mia sinjoro estas sagxa per sagxeco de
angxelo de Dio, kaj scias cxion, kio estas sur la tero.

<span id="an_14:21">14:21</span> Tiam la regxo diris al Joab:Jen mi tion
faris; iru do kaj revenigu la junulon Absxalom.

<span id="an_14:22">14:22</span> Joab jxetis sin vizagxaltere kaj
adorklinigxis, kaj dankis la regxon. Kaj Joab diris:Hodiaux via sklavo
scias, ke mi akiris vian favoron, mia sinjoro, ho regxo, cxar la regxo
plenumis la vorton de sia sklavo.

<span id="an_14:23">14:23</span> Kaj Joab levigxis, kaj iris en
Gesxuron, kaj venigis Absxalomon en Jerusalemon.

<span id="an_14:24">14:24</span> Sed la regxo diris:Li reiru en sian
domon, sed mian vizagxon li ne vidu. Kaj Absxalom revenis en sian domon,
sed la vizagxon de la regxo li ne vidis.

<span id="an_14:25">14:25</span> En la tuta Izrael estis neniu homo tiel
famege bela, kiel Absxalom:de la plando de lia piedo gxis lia verto
estis en li nenia mallauxdindajxo.

<span id="an_14:26">14:26</span> Kaj kiam li tondis sian kapon (li
tondadis cxiujare, cxar la haroj farigxadis por li tro pezaj, kaj estis
necese tondi), la haroj de lia kapo pezis ducent siklojn laux la regxa
pesilo.

<span id="an_14:27">14:27</span> Al Absxalom naskigxis tri filoj, kaj
unu filino, kies nomo estis Tamar; sxi estis virino belaspekta.

<span id="an_14:28">14:28</span> Absxalom restis en Jerusalem du jarojn,
kaj la vizagxon de la regxo li ne vidis.

<span id="an_14:29">14:29</span> Kaj Absxalom sendis al Joab, por sendi
lin al la regxo; sed tiu ne volis veni al li. Li sendis ankoraux duan
fojon, sed tiu ne volis veni.

<span id="an_14:30">14:30</span> Tiam li diris al siaj servantoj:Rigardu
la kampoparton de Joab apud mia; li havas tie hordeon; iru, kaj
forbruligu gxin per fajro. Kaj la servantoj de Absxalom forbruligis la
kampoparton per fajro.

<span id="an_14:31">14:31</span> Tiam Joab levigxis, kaj venis al
Absxalom en la domon, kaj diris al li:Kial viaj servantoj forbruligis
per fajro mian kampoparton?

<span id="an_14:32">14:32</span> Absxalom respondis al Joab:Jen mi
sendis al vi, por diri al vi:Venu cxi tien, por ke mi sendu vin al la
regxo, por demandi, kial mi venis el Gesxur; pli bone estus por mi resti
tie. Nun mi volas vidi la vizagxon de la regxo; kaj se mi havas en mi
krimon, li mortigu min.

<span id="an_14:33">14:33</span> Kaj Joab iris al la regxo, kaj diris al
li tion; kaj cxi tiu alvokis Absxalomon, kiu venis al la regxo, kaj
adorklinigxis vizagxaltere antaux la regxo; kaj la regxo kisis
Absxalomon.

<span id="an_15:1">15:1</span> Post tio Absxalom havigis al si cxaron
kaj cxevalojn kaj kvindek virojn, kiuj kuradis antaux li.

<span id="an_15:2">15:2</span> Kaj Absxalom levigxadis frue, kaj
starigxadis cxe la vojo al la pordego; kaj cxiun homon, kiu havis
plendon kaj iris al la regxo por jugxo, Absxalom vokis al si, kaj diris
al li:El kiu urbo vi estas? Kaj kiam tiu respondis:Via sklavo estas el
tiu aux tiu tribo de Izrael,

<span id="an_15:3">15:3</span> Absxalom diris al li:Via afero estas bona
kaj justa, sed ne ekzistas por vi auxskultanto cxe la regxo.

<span id="an_15:4">15:4</span> Kaj plue Absxalom parolis:Ho, kiu farus
min jugxisto en la lando, por ke al mi venu cxiu homo, kiu havas plendon
aux jugxan aferon, kaj por ke mi faru al li juston!

<span id="an_15:5">15:5</span> Kaj kiam iu alproksimigxis, por
adorklinigxi antaux li, li etendis sian manon, kaptis lin, kaj kisis
lin.

<span id="an_15:6">15:6</span> Tiel Absxalom agis kun cxiuj Izraelidoj,
kiuj iris por jugxo al la regxo; kaj Absxalom sxtele allogis al si la
korojn de la Izraelidoj.

<span id="an_15:7">15:7</span> Atinginte la agxon de kvardek jaroj,
Absxalom diris al la regxo:Permesu al mi iri kaj plenumi en HXebron mian
sanktan promeson, kiun mi faris al la Eternulo;

<span id="an_15:8">15:8</span> cxar sanktan promeson faris via sklavo,
kiam mi estis en Gesxur en Sirio, nome:Se la Eternulo revenigos min en
Jerusalemon, mi faros oferon al la Eternulo.

<span id="an_15:9">15:9</span> Kaj la regxo diris al li:Iru en paco. Kaj
li levigxis, kaj iris HXebronon.

<span id="an_15:10">15:10</span> Kaj Absxalom sendis esplorrigardantojn
al cxiuj triboj de Izrael kun la sekvanta instrukcio:Kiam vi auxdos la
sonon de trumpeto, tiam diru:Absxalom farigxis regxo en HXebron.

<span id="an_15:11">15:11</span> Kune kun Absxalom iris ducent viroj el
Jerusalem; ili estis invititaj, kaj iris sen ia kulpa intenco, nenion
sciante.

<span id="an_15:12">15:12</span> Kaj Absxalom sendis inviti ankaux
Ahxitofelon, la Giloanon, la konsiliston de David, el lia urbo Gilo,
kiam li estis faranta la bucxoferojn. Tiam la konspiro plifortigxis, kaj
la popolo cxiam pli kaj pli amase iris al Absxalom.

<span id="an_15:13">15:13</span> Dume venis raportanto al David, kaj
diris:La koroj de la Izraelidoj turnigxis al Absxalom.

<span id="an_15:14">15:14</span> Tiam David diris al cxiuj siaj
servantoj, kiuj estis kun li en Jerusalem:Levigxu, kaj ni forkuru, cxar
alie ni ne povos savigxi kontraux Absxalom; rapidu foriri, por ke li,
rapidinte, ne atingu nin, ne venigu sur nin malfelicxon, kaj ne pereigu
la urbon per glavo.

<span id="an_15:15">15:15</span> Kaj la servantoj de la regxo diris al
la regxo:Kion ajn elektos nia sinjoro la regxo, ni estas viaj sklavoj.

<span id="an_15:16">15:16</span> Tiam la regxo kaj lia tuta domo eliris
piede, kaj la regxo restigis la dek kromvirinojn, por gardi la domon.

<span id="an_15:17">15:17</span> Kaj la regxo, kun la tuta popolo, kiu
sekvis lin, eliris; kaj ili haltis cxe malproksima domo.

<span id="an_15:18">15:18</span> Kaj cxiuj liaj servantoj preteriris
preter li, kaj cxiuj Keretidoj kaj Peletidoj, kaj cxiuj Gatanoj, sescent
viroj, kiuj sekvis lin el Gat, preteriris antaux la regxo.

<span id="an_15:19">15:19</span> Kaj la regxo diris al Itaj, la
Gatano:Kial vi ankaux iras kun ni? iru returne kaj restu kun la regxo,
cxar vi estas fremdulo kaj vi estas elsxirita el via loko.

<span id="an_15:20">15:20</span> Hieraux vi venis; kaj cxu mi povas
hodiaux altrudi al vi la iradon kun ni? mi iras, kien mi povas iri. Iru
returne, kaj rekonduku viajn fratojn kun vi; favorkoreco kaj justeco
estu al vi.

<span id="an_15:21">15:21</span> Sed Itaj respondis al la regxo kaj
diris:Mi jxuras per la Eternulo kaj per mia sinjoro la regxo:nur en tiu
loko, en kiu estos mia sinjoro la regxo, cxu por vivo, cxu por morto,
nur tie estos via sklavo.

<span id="an_15:22">15:22</span> Tiam David diris al Itaj:Venu, kaj
preteriru. Kaj preteriris Itaj, la Gatano, kaj cxiuj liaj viroj, kune
kun cxiuj infanoj, kiuj estis kun li.

<span id="an_15:23">15:23</span> Kaj cxiuj ploris per lauxta vocxo, kaj
la tuta popolo preteriris. Kaj la regxo transiris la torenton Kidron,
kaj la tuta popolo iris antauxen laux la vojo al la dezerto.

<span id="an_15:24">15:24</span> Aperis ankaux Cadok, kune kun cxiuj
Levidoj, kiuj portis la keston de interligo de Dio; kaj ili starigis la
keston de Dio; kaj Ebjatar staris pli alte, gxis preteriris la tuta
popolo el la urbo.

<span id="an_15:25">15:25</span> Kaj la regxo diris al Cadok:Revenigu la
keston de Dio en la urbon. Se mi akiros favoron de la Eternulo, tiam Li
revenigos min kaj vidigos al mi gxin kaj Sian logxejon;

<span id="an_15:26">15:26</span> sed se Li diros:Vi ne placxas al Mi,
tiam mi estas preta; Li faru kun mi, kiel placxas al Li.

<span id="an_15:27">15:27</span> Kaj la regxo diris al la pastro
Cadok:Vi estas antauxvidema; reiru en paco en la urbon, kaj via filo
Ahximaac, kaj Jonatan, filo de Ebjatar, ambaux viaj filoj, iru kun vi.

<span id="an_15:28">15:28</span> Vidu, mi restos sur la ebenajxoj de la
dezerto, gxis venos io de vi, por sciigi al mi.

<span id="an_15:29">15:29</span> Tiam Cadok kaj Ebjatar reportis la
keston de Dio en Jerusalemon, kaj ili tie restis.

<span id="an_15:30">15:30</span> Kaj David supreniris sur la monton de
olivoj, irante kaj plorante; lia kapo estis kovrita, kaj li iris
nudpieda; kaj la tuta popolo, kiu estis kun li, kovris cxiu sian kapon
kaj iris supren, sencxese plorante.

<span id="an_15:31">15:31</span> Kiam oni diris al David, ke Ahxitofel
estas inter la konspirantoj kun Absxalom, David diris:Mi petas Vin, ho
Eternulo, malsagxigu la konsilon de Ahxitofel.

<span id="an_15:32">15:32</span> David venis sur la supron, kie oni
adorklinigxas al Dio; kaj jen renkonte al li iras HXusxaj, la Arkano;
lia vesto estas dissxirita, kaj tero estas sur lia kapo.

<span id="an_15:33">15:33</span> Kaj David diris al li:Se vi iros kun
mi, vi estos por mi sxargxo;

<span id="an_15:34">15:34</span> sed se vi reiros en la urbon, kaj diros
al Absxalom:Mi estos via sklavo, ho regxo; kiel mi estis la sklavo de
via patro delonge, tiel mi de nun estos via sklavo-tiam vi detruos por
mi la konsilon de Ahxitofel.

<span id="an_15:35">15:35</span> Tie estos kun vi la pastroj Cadok kaj
Ebjatar; kaj cxion, kion vi auxdos en la domo de la regxo, diru al la
pastroj Cadok kaj Ebjatar.

<span id="an_15:36">15:36</span> Jen tie estas kun ili iliaj du filoj,
Ahximaac cxe Cadok, kaj Jonatan cxe Ebjatar; per ili vi transsendos al
mi cxion, kion vi auxdos.

<span id="an_15:37">15:37</span> Kaj HXusxaj, amiko de David, venis en
la urbon. Ankaux Absxalom venis Jerusalemon.

<span id="an_16:1">16:1</span> Kiam David iom malsupreniris de la supro,
jen venis al li renkonte Ciba, la servanto de Mefibosxet, kun paro da
selitaj azenoj, sur kiuj estis ducent panoj kaj cent sekvinberaj kukoj
kaj cent sekigitaj fruktoj kaj felsako kun vino.

<span id="an_16:2">16:2</span> Kaj la regxo diris al Ciba:Por kio tio
estas kun vi? Kaj Ciba respondis:La azenoj estas por la domo de la
regxo, por rajdi sur ili, kaj la pano kaj la fruktoj por la servantoj
por mangxi, kaj la vino por trinki por la lacigxintoj en la dezerto.

<span id="an_16:3">16:3</span> Kaj la regxo diris:Kie estas la filo de
via sinjoro? Ciba respondis al la regxo:Li sidas en Jerusalem, cxar li
diras:Nun la domo de Izrael redonos al mi la regnon de mia patro.

<span id="an_16:4">16:4</span> Tiam la regxo diris al Ciba:Nun al vi
apartenu cxio, kion havas Mefibosxet. Kaj Ciba diris:Mi adorklinigxas;
mi akiru vian favoron, mia sinjoro, ho regxo.

<span id="an_16:5">16:5</span> Kiam la regxo David venis gxis Bahxurim,
jen el tie eliras viro el la familio de la domo de Saul; lia nomo estis
SXimei, filo de Gera; elirante, li sencxese insultadis.

<span id="an_16:6">16:6</span> Li jxetis sxtonojn sur Davidon kaj sur
cxiujn servantojn de la regxo David; la tuta popolo kaj cxiuj fortuloj
estis dekstre kaj maldekstre de li.

<span id="an_16:7">16:7</span> Kaj tiel parolis SXimei, insultante:For,
for, sangavidulo, malbonagulo!

<span id="an_16:8">16:8</span> la Eternulo revenigis sur vin la tutan
sangon de la domo de Saul, sur kies loko vi farigxis regxo, kaj la
Eternulo transdonis la regnon en la manon de via filo Absxalom; tion vi
havas pro via malboneco, cxar vi estas sangavidulo.

<span id="an_16:9">16:9</span> Tiam Abisxaj, filo de Ceruja, diris al la
regxo:Kial insultu tiu senviva hundo mian sinjoron, la regxon? permesu
al mi iri kaj dehaki lian kapon.

<span id="an_16:10">16:10</span> Sed la regxo diris:Kiel tio koncernas
min kaj vin, filoj de Ceruja? li insultu; cxar la Eternulo diris al
li:Insultu Davidon. Kiu povas diri:Kial vi tion faras?

<span id="an_16:11">16:11</span> Kaj David diris al Abisxaj kaj al cxiuj
siaj servantoj:Jen mia filo, kiu eliris el mia interno, atencas mian
animon; tiom pli tion povas fari nun la Benjamenido; lasu lin, kaj li
insultu, cxar la Eternulo tion ordonis al li.

<span id="an_16:12">16:12</span> Eble la Eternulo vidos mian mizeron,
kaj la Eternulo repagos al mi bonon anstataux lia hodiauxa insultado.

<span id="an_16:13">16:13</span> Kaj David kun siaj homoj dauxrigis sian
vojon. Kaj SXimei iris laux la deklivo de la monto, kontraux li, iris
kaj insultis, jxetadis sxtonojn sur lin, kaj sxutadis sur lin teron.

<span id="an_16:14">16:14</span> La regxo kaj la tuta popolo, kiu estis
kun li, venis lacaj kaj ripozis tie.

<span id="an_16:15">16:15</span> Dume Absxalom kaj cxiuj Izraelidoj
venis en Jerusalemon, kaj Ahxitofel kun li.

<span id="an_16:16">16:16</span> Kiam HXusxaj, la Arkano, amiko de
David, venis al Absxalom, li diris al Absxalom:Vivu la regxo! vivu la
regxo!

<span id="an_16:17">16:17</span> Kaj Absxalom diris al HXusxaj:Tia estas
via amo al via amiko! kial vi ne iris kun via amiko?

<span id="an_16:18">16:18</span> Sed HXusxaj respondis al Absxalom:Ne,
sed kiun elektis la Eternulo kaj cxi tiu popolo kaj cxiuj Izraelidoj, al
tiu mi apartenos, kaj kun li mi restos.

<span id="an_16:19">16:19</span> Due, kiun mi servos? cxu ne lian filon?
kiel mi servis vian patron, tiel mi estos al vi.

<span id="an_16:20">16:20</span> Tiam Absxalom diris al
Ahxitofel:Konsiligxu inter vi, kion ni devas fari.

<span id="an_16:21">16:21</span> Kaj Ahxitofel diris al Absxalom:Eniru
al la kromvirinoj de via patro, kiujn li restigis, por gardi la domon.
Kiam cxiuj Izraelidoj auxdos, ke vi abomenigis al vi vian patron, tiam
fortigxos la manoj de cxiuj, kiuj estas kun vi.

<span id="an_16:22">16:22</span> Tiam oni starigis por Absxalom tendon
sur la tegmento, kaj Absxalom eniris al la kromvirinoj de sia patro
antaux la okuloj de cxiuj Izraelidoj.

<span id="an_16:23">16:23</span> La konsiloj de Ahxitofel, kiujn li
donadis en tiu tempo, havis tian valoron, kiel se oni demandus la
decidon de Dio; tiaj estis cxiuj konsiloj de Ahxitofel, kiel por David,
tiel ankaux por Absxalom.

<span id="an_17:1">17:1</span> Kaj Ahxitofel diris al Absxalom:Permesu
al mi elekti dek du mil virojn, kaj mi levigxos kaj postkuros Davidon en
la nokto.

<span id="an_17:2">17:2</span> Mi atakos lin, kiam li estos laca kaj
liaj manoj estos malfortaj; mi teruros lin tiel, ke forkuros la tuta
popolo, kiu estas kun li; tiam mi mortigos la regxon solan.

<span id="an_17:3">17:3</span> Kaj mi revenigos la tutan popolon al vi;
kiam revenos cxiuj, krom tiu, kiun vi sercxas, tiam al la tuta popolo
farigxos paco.

<span id="an_17:4">17:4</span> Kaj la afero placxis al Absxalom kaj al
cxiuj plejagxuloj de Izrael.

<span id="an_17:5">17:5</span> Tamen Absxalom diris:Alvoku ankoraux
HXusxajon, la Arkanon, por ke ni auxdu ankaux tion, kion li diros.

<span id="an_17:6">17:6</span> Kiam HXusxaj venis al Absxalom, Absxalom
diris al li:Jen kion diris Ahxitofel; cxu ni faru tion, kion li diris?
se ne, tiam diru vi.

<span id="an_17:7">17:7</span> Tiam HXusxaj diris al Absxalom:Ne bona
estas la konsilo, kiun donis Ahxitofel cxi tiun fojon.

<span id="an_17:8">17:8</span> Kaj HXusxaj diris plue:Vi konas vian
patron kaj liajn virojn, ke ili estas fortuloj; krom tio ili estas
koleraj, kiel urso, de kiu oni forrabis la infanojn sur la kampo; kaj
via patro estas sperta militisto, kaj li ne dormos nokte kun la popolo.

<span id="an_17:9">17:9</span> Jen nun li kasxigxas en ia kaverno aux en
ia alia loko. Se en la komenco iu el la niaj falos, kaj disvastigxos la
famo, ke havis malvenkon la popolo, kiu sekvas Absxalomon,

<span id="an_17:10">17:10</span> tiam ecx la plej kuragxa, kiu havas
koron, similan al la koro de leono, senkuragxigxos; cxar la tuta Izrael
scias, kiel fortaj estas via patro, kaj la militistoj, kiuj estas kun
li.

<span id="an_17:11">17:11</span> Tial mi konsilas:kolektu al vi la tutan
Izraelon, de Dan gxis Beer- SXeba, tian multegon, kiel la sablo apud la
maro, kaj vi persone iru meze de ili.

<span id="an_17:12">17:12</span> Kaj ni atakos lin, en kiu ajn loko li
trovigxos, kaj ni surfalos sur lin, kiel falas la roso sur la teron; kaj
el li, kun cxiuj viroj, kiuj estas kun li, ne restos ecx unu.

<span id="an_17:13">17:13</span> Kaj se li enfermigxos en urbo, tiam la
tuta Izrael cxirkauxigos tiun urbon per sxnuroj, kaj trenos gxin en la
riveron, gxis ne restos tie ecx sxtoneto.

<span id="an_17:14">17:14</span> Tiam diris Absxalom kaj cxiuj
Izraelidoj:La konsilo de HXusxaj, la Arkano, estas pli bona, ol la
konsilo de Ahxitofel. Sed la Eternulo decidis detrui la bonan konsilon
de Ahxitofel, por ke la Eternulo venigu malfelicxon sur Absxalomon.

<span id="an_17:15">17:15</span> Kaj HXusxaj diris al la pastroj Cadok
kaj Ebjatar:Tiel kaj tiel konsilis Ahxitofel al Absxalom kaj al la
plejagxuloj de Izrael, kaj tiel kaj tiel konsilis mi;

<span id="an_17:16">17:16</span> nun sendu rapide, kaj dirigu al David
jenon:Ne pasigu cxi tiun nokton sur la ebenajxo de la dezerto, sed
transiru, por ke ne pereu la regxo, kaj la tuta popolo, kiu estas kun
li.

<span id="an_17:17">17:17</span> Jonatan kaj Ahximaac staris apud
En-Rogel; servantino iris kaj sciigis al ili, por ke ili iru kaj sciigu
al la regxo David, cxar ili ne devis sin montri kaj veni en la urbon.

<span id="an_17:18">17:18</span> Sed ilin ekvidis iu junulo, kaj
raportis al Absxalom; dume ili ambaux rapide iris, kaj venis en
Bahxurimon en la domon de unu homo, sur kies korto trovigxis puto, kaj
ili malsupreniris tien.

<span id="an_17:19">17:19</span> Kaj lia edzino prenis kaj sternis
kovrotukon super la aperturo de la puto kaj sxutis sur gxin grion, por
ke oni nenion rimarku.

<span id="an_17:20">17:20</span> Kiam la servantoj de Absxalom venis al
la virino en la domon, kaj demandis, kie estas Ahximaac kaj Jonatan, la
virino respondis al ili:Ili iris trans la akvujon. Kaj ili sercxis kaj
ne trovis, kaj ili revenis Jerusalemon.

<span id="an_17:21">17:21</span> Kiam ili foriris, tiuj eliris el la
puto, kaj iris kaj raportis al la regxo David, kaj diris al
David:Levigxu, kaj transiru rapide la akvon, cxar tiel kaj tiel konsilis
kontraux vi Ahxitofel.

<span id="an_17:22">17:22</span> Tiam levigxis David, kaj la tuta
popolo, kiu estis kun li, kaj ili transiris Jordanon antaux la
matenigxo; kaj restis neniu, kiu ne estus transirinta Jordanon.

<span id="an_17:23">17:23</span> Kiam Ahxitofel vidis, ke oni ne
plenumis lian konsilon, li selis azenon, levigxis kaj iris al sia domo,
en sian urbon, faris ordonojn pri sia domo, kaj sufokis sin kaj mortis;
kaj oni enterigis lin en la tombo de lia patro.

<span id="an_17:24">17:24</span> Dume David venis en Mahxanaimon, kaj
Absxalom transiris Jordanon, li kaj cxiuj viroj de Izrael kun li.

<span id="an_17:25">17:25</span> Kaj Amasan Absxalom starigis super la
militistaro anstataux Joab; Amasa estis filo de viro, kies nomo estis
Jitra, el Jizreel, kaj kiu envenis al Abigail, filino de Nahxasx,
fratino de Ceruja, patrino de Joab.

<span id="an_17:26">17:26</span> Kaj Izrael kaj Absxalom starigxis
tendare en la lando Gilead.

<span id="an_17:27">17:27</span> Kiam David venis en Mahxanaimon, tiam
SXobi, filo de Nahxasx, el Raba de la Amonidoj, kaj Mahxir, filo de
Amiel, el Lo-Debar, kaj Barzilaj, la Gileadano, el Roglim,

<span id="an_17:28">17:28</span> alportis litojn kaj tapisxojn kaj
argilajn vazojn, kaj tritikon kaj hordeon kaj farunon kaj rostitajn
grajnojn, kaj fabojn kaj lentojn, ankaux rostitajn,

<span id="an_17:29">17:29</span> kaj mielon kaj buteron kaj sxafojn kaj
fromagxojn; ili alportis al David, kaj al la popolo, kiu estis kun li,
por mangxi; cxar ili diris:La popolo estas malsata kaj laca kaj soifa en
la dezerto.

<span id="an_18:1">18:1</span> David prikalkulis la popolon, kiu estis
kun li, kaj starigis super gxi milestrojn kaj centestrojn.

<span id="an_18:2">18:2</span> Kaj David metis trionon de la popolo sub
la disponon de Joab, kaj trionon sub la disponon de Abisxaj, filo de
Ceruja kaj frato de Joab, kaj trionon sub la disponon de Itaj, la
Gatano. Kaj la regxo diris al la popolo:Mi ankaux iros kun vi.

<span id="an_18:3">18:3</span> Sed la popolo diris:Ne iru; cxar se ni
ecx forkuros, ili ne tre atentos nin; ecx se duono de ni mortos, ili ne
tre atentos nin; sed vi estas kiel dek mil el ni; tial estas pli bone,
ke vi helpu nin el la urbo.

<span id="an_18:4">18:4</span> Tiam la regxo diris al ili:Kion vi
deziras, tion mi faros. Kaj la regxo starigxis apud la pordego, kaj la
tuta popolo eliris laux centoj kaj miloj.

<span id="an_18:5">18:5</span> Kaj la regxo ordonis al Joab kaj al
Abisxaj kaj al Itaj:Estu singardaj kun la junulo Absxalom. Kaj la tuta
popolo auxdis, kiel la regxo ordonis al cxiuj estroj koncerne
Absxalomon.

<span id="an_18:6">18:6</span> Kaj la popolo eliris sur la kampon
kontraux Izraelon, kaj farigxis batalo en la arbaro de Efraim.

<span id="an_18:7">18:7</span> Kaj la popolo Izraela estis tie
venkobatita de la servantoj de David, kaj tie estis granda venkobato en
tiu tago:falis dudek mil.

<span id="an_18:8">18:8</span> La batalo disvastigxis tie sur la tutan
regionon; kaj la arbaro pereigis pli da homoj, ol ekstermis la glavo en
tiu tago.

<span id="an_18:9">18:9</span> Kaj Absxalom renkontigxis kun la
servantoj de David; Absxalom rajdis sur mulo. Kaj la mulo trafis sub
interplektitajn brancxojn de granda kverko, kaj lia kapo alkrocxigxis al
la kverko, kaj li ekpendis inter la cxielo kaj la tero; kaj la mulo, kiu
estis sub li, forkuris.

<span id="an_18:10">18:10</span> Tion ekvidis unu homo, kaj sciigis al
Joab, kaj diris:Jen mi vidis Absxalomon, kiu pendas de kverko.

<span id="an_18:11">18:11</span> Kaj Joab diris al la homo, kiu raportis
al li:Se vi vidis, kial do vi ne batis lin tie sur la teron? mi donus al
vi dek argxentajn monerojn kaj unu zonon.

<span id="an_18:12">18:12</span> Sed la homo diris al Joab:Se vi donus
en miajn manojn ecx mil argxentajn monerojn, mi ne etendus mian manon
kontraux la filo de la regxo; cxar antaux niaj oreloj la regxo ordonis
al vi kaj al Abisxaj kaj al Itaj, dirante:Gardu al mi la junulon
Absxalom.

<span id="an_18:13">18:13</span> Kaj se mi farus falsajxon kontraux mia
animo, nenio kasxigxus antaux la regxo, kaj vi starus flanke.

<span id="an_18:14">18:14</span> Joab diris:Mi ne perdos tempon kun vi.
Kaj li prenis en sian manon tri lancojn, kaj enpikis ilin en la koron de
Absxalom, kiam cxi tiu ankoraux estis vivanta inter la brancxoj de la
kverko.

<span id="an_18:15">18:15</span> Poste dek junuloj armilportistoj de
Joab cxirkauxis Absxalomon, batis, kaj mortigis lin.

<span id="an_18:16">18:16</span> Tiam Joab ekblovis per trumpeto, kaj la
popolo cxesis postkuri la Izraelidojn; cxar Joab haltigis la popolon.

<span id="an_18:17">18:17</span> Kaj oni prenis Absxalomon kaj jxetis
lin en la arbaro en grandan kavon, kaj oni metis super li tre grandan
amason da sxtonoj; kaj cxiuj Izraelidoj forkuris cxiu al sia tendo.

<span id="an_18:18">18:18</span> Sed Absxalom ankoraux dum sia vivo
starigis al si monumenton, kiu trovigxas en la Valo de la Regxo; cxar li
diris:Mi ne havas filon, kiu memorigus pri mia nomo; kaj li nomis la
monumenton per sia nomo. Kaj oni nomas gxin gxis nun monumento de
Absxalom.

<span id="an_18:19">18:19</span> Ahximaac, filo de Cadok, diris:Mi
kuros, kaj sciigos al la regxo, ke la Eternulo faris al li juston
kontraux liaj malamikoj.

<span id="an_18:20">18:20</span> Sed Joab diris al li:Ne bona sciiganto
vi estos hodiaux; vi sciigos en alia tago, kaj hodiaux ne sciigu, cxar
mortis la filo de la regxo.

<span id="an_18:21">18:21</span> Kaj Joab diris al Etiopo:Iru, diru al
la regxo, kion vi vidis. La Etiopo adorklinigxis antaux Joab kaj
ekkuris.

<span id="an_18:22">18:22</span> Tamen Ahximaac, filo de Cadok, parolis
plue, kaj diris al Joab:Kio ajn estos, permesu ankaux al mi kuri post la
Etiopo. Sed Joab diris:Por kio vi kuros, mia filo? venu, la sciigo ne
estos agrabla.

<span id="an_18:23">18:23</span> Kaj li diris:Kio ajn estos, mi kuros.
Kaj tiu diris al li:Kuru. Kaj Ahximaac ekkuris laux la vojo de la
ebenajxo, kaj kurantauxigxis antaux la Etiopon.

<span id="an_18:24">18:24</span> David sidis inter la du pordegoj; kaj
la gardostaranto iradis sur la tegmento de la pordego, super la muro,
kaj, levinte siajn okulojn, li ekvidis, ke jen iu viro sola kuras.

<span id="an_18:25">18:25</span> Kaj la gardostaranto ekkriis, kaj
raportis al la regxo. Kaj la regxo diris:Se li estas sola, tiam bona
sciigo estas en lia busxo. Kaj dum tiu cxiam pli alproksimigxadis,

<span id="an_18:26">18:26</span> la gardostaranto ekvidis, ke ankoraux
alia viro kuras; kaj la gardostaranto ekkriis al la pordegisto, kaj
diris:Jen ankoraux iu viro sola kuras. Kaj la regxo diris:Ankaux cxi tiu
havas bonan sciigon.

<span id="an_18:27">18:27</span> La gardostaranto diris:Mi vidas la
kuradon de la unua, gxi estas kiel la kurado de Ahximaac, filo de Cadok.
Kaj la regxo diris:Li estas bona homo, kun bona sciigo li venas.

<span id="an_18:28">18:28</span> Kaj Ahximaac ekkriis, kaj diris:Paco al
la regxo! Kaj li adorklinigxis antaux la regxo vizagxaltere, kaj
diris:Benata estu la Eternulo, via Dio, kiu transdonis la homojn, kiuj
levis sian manon kontraux mian sinjoron la regxon.

<span id="an_18:29">18:29</span> Kaj la regxo diris:CXu bone fartas la
junulo Absxalom? Ahximaac respondis:Mi vidis grandan tumulton, kiam Joab
sendis la servanton de la regxo kaj vian sklavon, kaj mi ne scias, kio
estis.

<span id="an_18:30">18:30</span> Tiam la regxo diris:Deturnigxu, kaj
starigxu tie. Kaj li deturnigxis, kaj starigxis.

<span id="an_18:31">18:31</span> Kaj jen venis la Etiopo, kaj la Etiopo
diris:Bonan sciigon mi alportas al mia sinjoro la regxo; la Eternulo
hodiaux faris al vi juston kontraux cxiuj, kiuj levigxis kontraux vin.

<span id="an_18:32">18:32</span> Kaj la regxo diris al la Etiopo:CXu
bone fartas la junulo Absxalom? La Etiopo respondis:Kio farigxis al la
junulo, tio farigxu al la malamikoj de mia sinjoro la regxo, kaj al
cxiuj, kiuj malbonintence levigxis kontraux vin.

<span id="an_18:33">18:33</span> Tiam la regxo malgxojigxis, kaj li
foriris en la superpordegan cxambreton, kaj ekploris. Kaj, irante, li
parolis:Mia filo Absxalom, mia filo, mia filo Absxalom! ho, se mi mortus
anstataux vi, Absxalom, mia filo, mia filo!

<span id="an_19:1">19:1</span> Oni sciigis al Joab:Jen la regxo ploras
kaj malgxojas pri Absxalom.

<span id="an_19:2">19:2</span> Kaj la triumfo en tiu tago farigxis
funebro por la tuta popolo; cxar la popolo auxdis en tiu tago, ke la
regxo malgxojas pri sia filo.

<span id="an_19:3">19:3</span> Kaj la popolo kvazaux sxtelmaniere iris
en tiu tago en la urbon, kiel sxtelmaniere iras homoj hontigitaj per
tio, ke ili forkuris el batalo.

<span id="an_19:4">19:4</span> Kaj la regxo kovris sian vizagxon, kaj la
regxo kriadis lauxte:Mia filo Absxalom, Absxalom, mia filo, mia filo!

<span id="an_19:5">19:5</span> Tiam Joab venis al la regxo en la domon,
kaj diris:Vi malhonoris hodiaux la vizagxon de cxiuj viaj servantoj,
kiuj savis hodiaux vian animon kaj la animon de viaj filoj kaj de viaj
filinoj kaj la animon de viaj edzinoj kaj la animon de viaj kromvirinoj;

<span id="an_19:6">19:6</span> cxar vi amas viajn malamikojn, kaj
malamas viajn amantojn; cxar vi montris hodiaux, ke ne ekzistas por vi
estroj nek sklavoj. Mi komprenas hodiaux, ke se Absxalom vivus kaj ni
cxiuj hodiaux mortus, tio placxus al vi.

<span id="an_19:7">19:7</span> Levigxu do, eliru kaj parolu ion al la
koro de viaj servantoj; cxar mi jxuras per la Eternulo, se vi ne eliros,
en cxi tiu nokto ne restos ecx unu homo cxe vi; kaj tio estos por vi pli
malbona, ol cxiuj malbonoj, kiuj trafis vin de via juneco gxis nun.

<span id="an_19:8">19:8</span> Tiam la regxo levigxis, kaj sidigxis cxe
la pordego. Kaj oni sciigis al la tuta popolo, dirante:Jen la regxo
sidas cxe la pordego. Kaj la tuta popolo venis antaux la regxon. Sed la
Izraelidoj forkuris cxiu en sian tendon.

<span id="an_19:9">19:9</span> Kaj la tuta popolo disputadis inter si en
cxiuj triboj de Izrael, dirante:La regxo savis nin el la manoj de niaj
malamikoj, li savis nin el la manoj de la Filisxtoj; kaj nun li forkuris
el sia lando pro Absxalom!

<span id="an_19:10">19:10</span> Kaj Absxalom, kiun ni sanktoleis super
ni, mortis en la batalo. Kial do vi nun hezitas revenigi la regxon?

<span id="an_19:11">19:11</span> Dume la regxo David sendis al la
pastroj Cadok kaj Ebjatar, por diri:Parolu kun la plejagxuloj de Jehuda,
kaj diru:Kial vi volas esti la lastaj koncerne la revenigon de la regxo
en lian domon, kiam la paroloj de la tuta Izrael jam venis al la regxo
en lian domon?

<span id="an_19:12">19:12</span> Vi estas miaj fratoj, vi estas mia osto
kaj mia karno; kial do vi devas esti la lastaj cxe la revenigo de la
regxo?

<span id="an_19:13">19:13</span> Kaj al Amasa diru:Vi estas ja mia osto
kaj mia karno; tiel kaj pli punu min Dio, se vi ne estos cxe mi por
cxiam militestro anstataux Joab.

<span id="an_19:14">19:14</span> Kaj li inklinigis la koron de cxiuj
viroj de Jehuda kiel unu viron; kaj ili sendis al la regxo, kaj
diris:Revenu vi kaj cxiuj viaj servantoj.

<span id="an_19:15">19:15</span> Kaj la regxo revenis; li venis al
Jordan; kaj la viroj de Jehuda venis en Gilgalon, por iri renkonte al la
regxo, por akompani la regxon trans Jordanon.

<span id="an_19:16">19:16</span> Tiam SXimei, filo de Gera, la
Benjamenido, el Bahxurim, rapide iris kun la viroj de Jehuda renkonte al
la regxo David.

<span id="an_19:17">19:17</span> Kun li estis mil viroj el Benjamen,
ankaux Ciba, servanto de la domo de Saul, kaj liaj dek kvin filoj kaj
liaj dudek servantoj kun li; kaj ili transiris Jordanon antaux la
regxon.

<span id="an_19:18">19:18</span> La pramo transiradis, por transveturigi
la familion de la regxo, kaj fari tion, kion li deziros; tiam SXimei,
filo de Gera, falis antaux la regxo, kiam cxi tiu transiris Jordanon.

<span id="an_19:19">19:19</span> Kaj li diris al la regxo:Mia sinjoro ne
kalkulu tion al mi kiel krimon, kaj ne rememoru tion, kion malbonagis
via sklavo en tiu tago, kiam mia sinjoro la regxo eliris el Jerusalem,
kaj la regxo ne metu tion en sian koron.

<span id="an_19:20">19:20</span> CXar via sklavo konscias, ke mi pekis;
kaj nun mi venis la unua el la tuta domo de Jozef, por iri renkonte al
mia sinjoro la regxo.

<span id="an_19:21">19:21</span> Tiam ekparolis Abisxaj, filo de Ceruja,
kaj diris:CXu efektive SXimei ne estos mortigita pro tio, ke li insultis
la sanktoleiton de la Eternulo?

<span id="an_19:22">19:22</span> Sed David diris:Kiel tio koncernas min
kaj vin, filoj de Ceruja, ke vi hodiaux malhelpas min? cxu hodiaux oni
povas iun mortigi en Izrael? cxu mi ne scias, ke mi nun estas regxo
super Izrael?

<span id="an_19:23">19:23</span> Kaj la regxo diris al SXimei:Vi ne
mortos. Kaj la regxo jxuris al li.

<span id="an_19:24">19:24</span> Ankaux Mefibosxet, ido de Saul, iris
renkonte al la regxo. Li ne ordigis siajn piedojn kaj ne ordigis sian
barbon kaj ne lavis siajn vestojn, de post la tago, kiam la regxo
foriris, gxis la tago, kiam li bonfarte revenis.

<span id="an_19:25">19:25</span> Kiam li venis Jerusalemon renkonte al
la regxo, la regxo diris al li:Kial vi ne iris kun mi, Mefibosxet?

<span id="an_19:26">19:26</span> CXi tiu respondis:Mia sinjoro, ho
regxo! mia servanto min trompis; cxar via sklavo diris:Selu al mi
azenon, por ke mi rajdu sur gxi kaj mi iru kun la regxo; cxar via sklavo
estas lama.

<span id="an_19:27">19:27</span> Sed li kalumniis kontraux via sklavo al
mia sinjoro la regxo; tamen vi, mia sinjoro, ho regxo, estas kiel
angxelo de Dio; agu, kiel placxas al vi.

<span id="an_19:28">19:28</span> CXar la tuta domo de mia patro meritis
morton antaux mia sinjoro la regxo; vi tamen metis vian sklavon inter
tiujn, kiuj mangxas cxe via tablo. Kian justecon mi do ankoraux bezonas?
kaj kion mi havas por plendi al la regxo?

<span id="an_19:29">19:29</span> Kaj la regxo diris al li:Kial vi
parolas ankoraux pri viaj aferoj? mi jam diris, ke vi kaj Ciba dividu
inter vi la kampojn.

<span id="an_19:30">19:30</span> Sed Mefibosxet diris al la regxo:Li
prenu ecx cxion, post kiam mia sinjoro la regxo venis bonfarte en sian
domon.

<span id="an_19:31">19:31</span> Ankaux Barzilaj, la Gileadano, venis el
Roglim, kaj akompanis la regxon trans Jordanon, por konduki lin transe
de Jordan.

<span id="an_19:32">19:32</span> Barzilaj estis tre maljuna; li havis la
agxon de okdek jaroj. Li donadis mangxajxon al la regxo, kiam cxi tiu
estis en Mahxanaim, cxar li estis homo tre bonstata.

<span id="an_19:33">19:33</span> Kaj la regxo diris al Barzilaj:Iru kun
mi, kaj mi zorgados pri vi cxe mi en Jerusalem.

<span id="an_19:34">19:34</span> Sed Barzilaj diris al la regxo:Kiel
longe mi havas ankoraux por vivi, ke mi iru kun la regxo Jerusalemon?

<span id="an_19:35">19:35</span> Mi havas nun la agxon de okdek jaroj;
cxu mi povas distingi inter bono kaj malbono? cxu via sklavo sentos la
guston de tio, kion mi mangxos aux kion mi trinkos? cxu mi povas
ankoraux kompreni la vocxon de kantistoj kaj kantistinoj? por kio via
sklavo estu sxargxo por mia sinjoro la regxo?

<span id="an_19:36">19:36</span> Iomete iros via sklavo kun la regxo
trans Jordanon; por kio la regxo volas rekompenci min per tia
rekompenco?

<span id="an_19:37">19:37</span> Permesu al via sklavo, ke mi reiru, kaj
ke mi mortu en mia urbo, cxe la tombo de mia patro kaj mia patrino. Sed
jen via sklavo Kimham iru kun mia sinjoro la regxo; kaj faru por li
tion, kio placxos al vi.

<span id="an_19:38">19:38</span> Kaj la regxo diris:Kimham iru kun mi,
kaj mi faros por li tion, kio estos agrabla al vi; kaj cxion, kion vi
deziros de mi, mi faros por vi.

<span id="an_19:39">19:39</span> La tuta popolo transiris Jordanon, kaj
ankaux la regxo transiris. Kaj la regxo kisis Barzilajon kaj benis lin,
kaj cxi tiu reiris al sia loko.

<span id="an_19:40">19:40</span> La regxo transiris en Gilgalon, kaj
Kimham iris kun li; kaj la tuta popolo Juda akompanis la regxon, kaj
ankaux duono de la popolo Izraela.

<span id="an_19:41">19:41</span> Sed jen cxiuj Izraelidoj venis al la
regxo, kaj diris al la regxo:Kial sxtelis vin niaj fratoj la Judoj, kaj
transkondukis trans Jordanon la regxon kaj lian familion kaj cxiujn
liajn virojn kun li?

<span id="an_19:42">19:42</span> Tiam cxiuj Judoj respondis al la
Izraelidoj:CXar la regxo estas nia parenco; kaj kial tio cxagrenas vin?
cxu ni ion mangxis de la regxo, aux cxu li donis al ni donacojn?

<span id="an_19:43">19:43</span> Kaj la Izraelidoj respondis al la Judoj
kaj diris:Dek partojn ni havas en la regxo; kaj ecx en David ni havas
pli grandan parton ol vi; kial do vi malsxatis nin? cxu ne ni la unuaj
ekparolis pri revenigo de nia regxo? Sed la vortoj de la Judoj estis pli
obstinaj, ol la vortoj de la Izraelidoj.

<span id="an_20:1">20:1</span> Trovigxis tie viro malbonaga, kies nomo
estis SXeba, filo de Bihxri, Benjamenido; li ekblovis per trumpeto, kaj
diris:Ni ne havas parton en David, ni ne havas heredajxon en la filo de
Jisxaj:iru, Izraelidoj, cxiu en sian tendon.

<span id="an_20:2">20:2</span> Kaj cxiuj Izraelidoj foriris de David,
kaj sekvis SXeban, filon de Bihxri; sed la Judoj restis fidelaj al sia
regxo, de Jordan gxis Jerusalem.

<span id="an_20:3">20:3</span> Kiam David venis en sian domon en
Jerusalem, la regxo prenis la dek kromvirinojn, kiujn li restigis, por
gardi la domon, kaj metis ilin en gardejon; li donadis al ili
vivrimedojn, sed li ne envenadis al ili. Kaj ili restis sxlositaj gxis
la tago de sia morto, vivante kiel vidvinoj.

<span id="an_20:4">20:4</span> Kaj la regxo diris al Amasa:Kunvoku al mi
la Judojn por la tria tago, kaj vi ankaux venu cxi tien.

<span id="an_20:5">20:5</span> Amasa iris, por kunvoki la Judojn; sed li
malfruis la templimon, kiu estis destinita al li.

<span id="an_20:6">20:6</span> Tiam David diris al Abisxaj:Nun SXeba,
filo de Bihxri, faros al ni pli da malbono, ol Absxalom; prenu do vi la
servantojn de via sinjoro, kaj postkuru lin, por ke li ne trovu
fortikigitajn urbojn kaj ne sxirmu sin kontraux niaj okuloj.

<span id="an_20:7">20:7</span> Kaj eliris post li la viroj de Joab kaj
la Keretidoj kaj la Peletidoj kaj cxiuj fortuloj; kaj ili eliris el
Jerusalem, por postkuri SXeban, filon de Bihxri.

<span id="an_20:8">20:8</span> Kiam ili estis cxe la granda sxtono, kiu
trovigxas en Gibeon, Amasa venis antaux ilin. Joab havis sur si striktan
veston, kaj sur gxi estis zonita glavo, kiu pendis en la glavingo cxe
lia lumbo kaj facile povis eliri kaj eniri.

<span id="an_20:9">20:9</span> Kaj Joab diris al Amasa:Kiel vi fartas,
mia frato? Kaj per la dekstra mano Joab prenis la barbon de Amasa, por
kisi lin.

<span id="an_20:10">20:10</span> Amasa ne atentis la glavon, kiu estis
en la mano de Joab; kaj cxi tiu frapis lin per gxi en la ventron tiel,
ke liaj internajxoj elsxutigxis sur la teron, kaj sen ripetita frapo li
mortis. Poste Joab kaj lia frato Abisxaj postkuris SXeban, filon de
Bihxri.

<span id="an_20:11">20:11</span> CXe la mortigito staris viro el la
servantoj de Joab, kaj diris:Kiu amas Joabon kaj kiu estas por David,
tiu sekvu Joabon.

<span id="an_20:12">20:12</span> Amasa kusxis rulita en sango meze de la
vojo. Kiam tiu viro vidis, ke cxiuj haltadis, li fortrenis Amasan de la
vojo sur la kampon kaj jxetis sur lin veston, cxar li vidis, ke cxiu,
kiu venis al li, haltis.

<span id="an_20:13">20:13</span> Kiam li estis forigita for de la vojo,
cxiuj iris post Joab, por postkuri SXeban, filon de Bihxri.

<span id="an_20:14">20:14</span> CXi tiu trairis cxiujn tribojn de
Izrael, gxis Abel kaj Bet-Maahxa, kaj cxiuj Beriidoj; kaj oni
kolektigxis, kaj sekvis lin.

<span id="an_20:15">20:15</span> Kaj ili venis, kaj eksiegxis lin en
Abel-Bet-Maahxa, kaj sxutis cxirkaux la urbo remparon, kiu atingis la
muron; kaj la tuta popolo, kiu estis kun Joab, komencis detrui, por
faligi la muron.

<span id="an_20:16">20:16</span> Tiam ekkriis unu sagxa virino el la
urbo:Auxskultu, auxskultu; diru, mi petas, al Joab, ke li alproksimigxu
cxi tien, por ke mi parolu kun li.

<span id="an_20:17">20:17</span> Kiam li alproksimigxis al sxi, la
virino diris:CXu vi estas Joab? Li respondis:Mi. Kaj sxi diris al
li:Auxskultu la vortojn de via sklavino. Li respondis:Mi auxskultas.

<span id="an_20:18">20:18</span> Tiam sxi diris:En antauxaj tempoj oni
diradis:Demandu la Abelanojn, kaj konforme al tio decidu.

<span id="an_20:19">20:19</span> Mi estas unu el la pacemaj kaj fidelaj
urboj de Izrael; vi volas ruinigi urbon kaj patrinon en Izrael; por kio
vi volas ekstermi posedajxon de la Eternulo?

<span id="an_20:20">20:20</span> Tiam Joab respondis kaj diris:Mi tute,
tute ne intencas ekstermi kaj ruinigi;

<span id="an_20:21">20:21</span> ne tia estas la afero; sed unu viro de
la monto de Efraim-SXeba, filo de Bihxri, estas lia nomo-levis sian
manon kontraux la regxon David; donu lin solan, kaj mi foriros de la
urbo. Kaj la virino diris al Joab:Jen lia kapo estos jxetita al vi trans
la muron.

<span id="an_20:22">20:22</span> Kaj la virino venis al la tuta popolo
kun sia sagxa parolo; kaj ili dehakis la kapon de SXeba, filo de Bihxri,
kaj jxetis al Joab. Tiam li ekblovis per trumpeto, kaj oni foriris de la
urbo cxiu al sia tendo; kaj Joab revenis Jerusalemon al la regxo.

<span id="an_20:23">20:23</span> Joab estis super la tuta militistaro de
Izrael; kaj Benaja, filo de Jehojada, super la Keretidoj kaj la
Peletidoj;

<span id="an_20:24">20:24</span> kaj Adoram super la impostoj; kaj
Jehosxafat, filo de Ahxilud, estis kronikisto;

<span id="an_20:25">20:25</span> kaj SXeva estis skribisto; kaj Cadok
kaj Ebjatar estis pastroj;

<span id="an_20:26">20:26</span> ankaux Ira, la Jairano, estis pastro
cxe David.

<span id="an_21:1">21:1</span> Estis malsato en la tempo de David dum
tri jaroj, jaron post jaro. Kaj David faris demandon cxe la Eternulo;
kaj la Eternulo respondis:Tio estas pro Saul kaj pro la sangavida domo,
pro tio, ke li mortigis la Gibeonanojn.

<span id="an_21:2">21:2</span> Tiam la regxo alvokis la Gibeonanojn, kaj
parolis kun ili. (Kaj la Gibeonanoj estis ne el la Izraelidoj, sed el la
restajxoj de la Amoridoj; kaj la Izraelidoj jxuris al ili, sed Saul
penis ekstermi ilin pro sia fervoro por la Izraelidoj kaj Judoj.)

<span id="an_21:3">21:3</span> Kaj David diris al la Gibeonanoj:Kion mi
faru por vi, kaj per kio mi pekliberigxu, por ke vi benu la heredajxon
de la Eternulo?

<span id="an_21:4">21:4</span> La Gibeonanoj diris al li:Ni ne postulas
argxenton aux oron de Saul kaj de lia domo; kaj ni ne volas, ke oni iun
mortigu en Izrael. Kaj la regxo diris:Kion vi diros, tion mi faros por
vi.

<span id="an_21:5">21:5</span> Tiam ili diris al la regxo:Pro tiu homo,
kiu nin pereigis, kaj kiu atencis kontraux ni, por nin ekstermi, por ke
nenio restu el ni en cxiuj limoj de Izrael,

<span id="an_21:6">21:6</span> oni donu al ni sep virojn el liaj filoj,
kaj ni pendigu ilin antaux la Eternulo en Gibea de Saul, la elektito de
la Eternulo. Kaj la regxo diris:Mi donos.

<span id="an_21:7">21:7</span> Sed la regxo indulgis Mefibosxeton, filon
de Jonatan, filo de Saul, pro la jxuro antaux la Eternulo, kiu ekzistis
inter ili, inter David kaj Jonatan, filo de Saul.

<span id="an_21:8">21:8</span> Kaj la regxo prenis Armonin kaj
Mefibosxeton, la du filojn de Ricpa, filino de Aja, kiujn sxi naskis al
Saul, kaj la kvin filojn de Mihxal, filino de Saul, kiujn sxi naskis al
Adriel, filo de Barzilaj, la Mehxolatano.

<span id="an_21:9">21:9</span> Kaj li transdonis ilin en la manojn de la
Gibeonanoj, kaj cxi tiuj pendigis ilin sur la monto antaux la Eternulo.
Tiel ili falis sepope kune; ili estis mortigitaj en la unuaj tagoj de la
rikolto, en la komenco de la rikolto de hordeo.

<span id="an_21:10">21:10</span> Tiam Ricpa, filino de Aja, prenis
sakon, kaj etendis gxin super si cxe la roko, de la komenco de la
rikolto gxis ekpluvis sur ilin el la cxielo; kaj sxi ne permesis, ke la
birdoj de la cxielo ripozu sur ili tage, nek la kampaj bestoj nokte.

<span id="an_21:11">21:11</span> Oni raportis al David, kion faris
Ricpa, filino de Aja kaj kromvirino de Saul.

<span id="an_21:12">21:12</span> Tiam David iris, kaj prenis la ostojn
de Saul kaj la ostojn de lia filo Jonatan de la logxantoj de Jabesx en
Gilead, kiuj forsxtelis ilin el la strato de Bet-SXan, kie pendigis ilin
la Filisxtoj en la tago, kiam la Filisxtoj venkobatis Saulon sur Gilboa.

<span id="an_21:13">21:13</span> Kaj li forportis de tie la ostojn de
Saul kaj la ostojn de lia filo Jonatan; kaj oni kunigis ilin kun la
ostoj de la pendigitoj.

<span id="an_21:14">21:14</span> Kaj oni enterigis la ostojn de Saul kaj
de lia filo Jonatan en la tero de Benjamen, en Cela, en la tombo de lia
patro Kisx; kaj oni faris cxion, kion ordonis la regxo. Post tio Dio
repacigxis kun la tero.

<span id="an_21:15">21:15</span> Estis denove milito inter la Filisxtoj
kaj la Izraelidoj. Kaj iris David kune kun siaj servantoj, kaj batalis
kontraux la Filisxtoj. Kaj David lacigxis.

<span id="an_21:16">21:16</span> Jisxbi-benob, el la infanoj de giganto,
li, kies lanco havis la pezon de tricent sikloj da kupro, kaj kiu estis
zonita per nova glavo, intencis mortigi Davidon.

<span id="an_21:17">21:17</span> Sed venis kun helpo Abisxaj, filo de
Ceruja, kaj li frapis la Filisxton kaj mortigis lin. Tiam la viroj de
David jxuris al li, dirante:Vi devas ne plu iri kun ni en militon, por
ke ne estingigxu la lucerno de Izrael.

<span id="an_21:18">21:18</span> Post tio estis denove milito kontraux
la Filisxtoj en Gob; tiam Sibhxaj, la HXusxaido, mortigis Safon, kiu
estis el la infanoj de la giganto.

<span id="an_21:19">21:19</span> Kaj denove estis milito kontraux la
Filisxtoj en Gob; kaj Elhxanan, filo de Jaare-Orgim, Bet-Lehxemano,
mortigis Goljaton, la Gatanon, cxe kiu la tenilo de lia lanco estis kiel
rultrabo de teksisto.

<span id="an_21:20">21:20</span> Kaj denove estis milito en Gat; tie
estis viro tre altkreska, kiu havis sur la manoj kaj sur la piedoj po
ses fingroj, sume dudek kvar; li ankaux naskigxis al la giganto.

<span id="an_21:21">21:21</span> Kiam li insultis Izraelon, lin mortigis
Jonatan, filo de SXimea, frato de David.

<span id="an_21:22">21:22</span> Tiuj kvar naskigxis al la giganto en
Gat, kaj ili falis de la mano de David kaj de la mano de liaj servantoj.

<span id="an_22:1">22:1</span> Kaj David eldiris antaux la Eternulo la
vortojn de la sekvanta kanto, kiam la Eternulo lin savis el la manoj de
cxiuj liaj malamikoj kaj el la mano de Saul.

<span id="an_22:2">22:2</span> Li diris: La Eternulo estas mia Roko, kaj
mia fortikajxo, kaj mia Savanto.

<span id="an_22:3">22:3</span> Dion, mian Rokon, mi fidas; Mia sxildo,
kaj la korno de mia savo, mia fortigo, kaj mia rifugxejo; Mia Savanto,
kiu helpas min kontraux maljusteco.

<span id="an_22:4">22:4</span> Mi vokas al la Eternulo, la glorinda; Kaj
mi savigxas de miaj malamikoj.

<span id="an_22:5">22:5</span> CXar cxirkauxis min la ondoj de la morto,
Torentoj pereigaj min teruris;

<span id="an_22:6">22:6</span> La sxnuroj de SXeol min cxirkauxis; La
retoj de la morto min atingis.

<span id="an_22:7">22:7</span> En mia premiteco mi vokis la Eternulon,
Kaj al mia Dio mi vokis; Kaj el Sia templo Li auxdis mian vocxon, Kaj
mia krio atingis Liajn orelojn.

<span id="an_22:8">22:8</span> Ektremis kaj ekskuigxis la tero, La
fundamentoj de la cxielo ekmovigxis Kaj eksxanceligxis, cxar Li koleris.

<span id="an_22:9">22:9</span> Levigxis fumo el Lia nazo, Kaj
ekstermanta fajro el Lia busxo; Karboj ekflamis de gxi.

<span id="an_22:10">22:10</span> Li klinis la cxielon kaj iris
malsupren, Kaj densa mallumo estis sub Liaj piedoj.

<span id="an_22:11">22:11</span> Kaj Li ekrajdis sur kerubo kaj
ekflugis, Kaj Li portigxis sur la flugiloj de la vento.

<span id="an_22:12">22:12</span> Li cxirkauxigis Sin per mallumo kiel
per tendo, Per densaj nuboj, plenaj de akvo.

<span id="an_22:13">22:13</span> De la brilo antaux Li Ekbrulis karboj
per fajro.

<span id="an_22:14">22:14</span> El la cxielo ektondris la Eternulo, Kaj
la Plejaltulo auxdigis Sian vocxon.

<span id="an_22:15">22:15</span> Li jxetis sagojn, kaj dispelis ilin;
fulmon, kaj konfuzis ilin.

<span id="an_22:16">22:16</span> Kaj malkovrigxis la kusxujoj de la
maro, Nudigxis la fundamentoj de la universo, De la minaca vocxo de la
Eternulo, De la kolera spirado de Lia nazo.

<span id="an_22:17">22:17</span> Li etendas el supre la brakon, kaj
prenas min; Li eltiras min el grandaj akvoj;

<span id="an_22:18">22:18</span> Li savas min de mia potenca malamiko,
De miaj malamantoj, cxar ili estas pli fortaj ol mi.

<span id="an_22:19">22:19</span> Ili atingis min en la tago de mia
malfelicxo; Sed la Eternulo farigxis mia subteno.

<span id="an_22:20">22:20</span> Kaj Li elkondukis min en vastan lokon;
Li liberigis min, cxar Li estas favora al mi.

<span id="an_22:21">22:21</span> La Eternulo rekompencas min laux mia
justeco; Laux la pureco de miaj manoj Li repagas al mi.

<span id="an_22:22">22:22</span> CXar mi min tenis je la vojoj de la
Eternulo, Kaj mi ne faris malbonon antaux mia Dio.

<span id="an_22:23">22:23</span> CXar cxiuj Liaj legxoj estis antaux mi,
Kaj Liajn ordonojn mi ne forigis de mi.

<span id="an_22:24">22:24</span> Mi estis senkulpa antaux Li, Kaj mi
gardis min, ke mi ne peku.

<span id="an_22:25">22:25</span> Kaj la Eternulo rekompencis min laux
mia justeco, Laux mia pureco antaux Liaj okuloj.

<span id="an_22:26">22:26</span> Kun favorkorulo Vi estas favorkora, Kun
piulo Vi estas pia;

<span id="an_22:27">22:27</span> Kun purulo Vi agas laux lia pureco, Kaj
kun maliculo laux lia maliceco.

<span id="an_22:28">22:28</span> Popolon humilan Vi helpas; Kaj per Viaj
okuloj Vi malaltigas la fierulojn.

<span id="an_22:29">22:29</span> CXar Vi estas mia lumilo, ho Eternulo;
La Eternulo lumigas mian mallumon.

<span id="an_22:30">22:30</span> CXar kun Vi mi forkurigas militistaron;
Kun mia Dio mi transsaltas muron.

<span id="an_22:31">22:31</span> La vojo de Dio estas perfekta; La
parolo de la Eternulo estas tute pura; Li estas sxildo por cxiuj, kiuj
Lin fidas.

<span id="an_22:32">22:32</span> CXar kiu estas Dio, krom la Eternulo?
Kaj kiu estas Roko, krom nia Dio?

<span id="an_22:33">22:33</span> Dio fortikigas min per forto; Kaj Li
perfektigas mian vojon.

<span id="an_22:34">22:34</span> Li similigas miajn piedojn al cervaj,
Kaj starigas min sur miaj altajxoj.

<span id="an_22:35">22:35</span> Li instruas mian manon militi, Kaj
miajn brakojn strecxi kupran pafarkon.

<span id="an_22:36">22:36</span> Vi donis al mi la sxildon de Via savo;
Kaj Via favoro min grandigas.

<span id="an_22:37">22:37</span> Vi largxigas mian pasxon sub mi, Por ke
ne sxanceligxu miaj piedoj.

<span id="an_22:38">22:38</span> Mi persekutas miajn malamikojn, kaj
ekstermas ilin; Kaj mi ne revenas, gxis mi ilin pereigas.

<span id="an_22:39">22:39</span> Mi pereigas kaj frakasas ilin, ke ili
ne povas plu levigxi; Ili falas sub miajn piedojn.

<span id="an_22:40">22:40</span> Vi cxirkauxzonas min per forto por la
milito; Miajn atakintojn Vi jxetas sub min.

<span id="an_22:41">22:41</span> Vi forkurigas de mi miajn malamikojn,
Kaj miajn malamantojn mi ekstermas.

<span id="an_22:42">22:42</span> Ili rigardas cxirkauxen, sed ne venas
helpanto; Al la Eternulo, sed Li ne respondas al ili.

<span id="an_22:43">22:43</span> Mi disfrotas ilin simile al polvo de la
tero; Kiel stratan koton mi ilin disbatas kaj dispremas.

<span id="an_22:44">22:44</span> Vi savas min de la ribeloj de mia
popolo; Vi gardas min, ke mi estu cxefo super la nacioj; Popolo, kiun mi
ne konas, servas min.

<span id="an_22:45">22:45</span> Aligentuloj respektegas min; Ili obeas
min per atentaj oreloj.

<span id="an_22:46">22:46</span> Aligentuloj senfortigxas, Kaj kuras
terurite el siaj fortikajxoj.

<span id="an_22:47">22:47</span> Vivas la Eternulo; kaj benata estu mia
Roko; Alte glorata estu mia Dio, la Roko de mia savo:

<span id="an_22:48">22:48</span> Tiu Dio, kiu donas al mi vengxon Kaj
submetas al mi popolojn;

<span id="an_22:49">22:49</span> Kiu forkondukas min de miaj malamikoj,
Altigas min super miaj atakintoj, Kaj savas min de perfortulo.

<span id="an_22:50">22:50</span> Tial mi gloras Vin, ho Eternulo, inter
la popoloj, Kaj pri Via nomo mi kantas.

<span id="an_22:51">22:51</span> Li donas grandan helpon al Sia regxo,
Kaj faras favorajxon al Sia sanktoleito, Al David kaj al lia idaro, por
eterne.

<span id="an_23:1">23:1</span> Jen estas la lastaj vortoj de David:
Parolas David, filo de Jisxaj, Kaj parolas la viro, kiu estas alte
levita, La sanktoleito de la Dio de Jakob, Kantverkisto en Izrael:

<span id="an_23:2">23:2</span> La spirito de la Eternulo parolas per mi,
Kaj Lia vorto estas sur mia lango.

<span id="an_23:3">23:3</span> La Dio de Izrael parolis, Al mi diris la
Roko de Izrael: Justulo regas super homoj, Li regas en timo antaux Dio.

<span id="an_23:4">23:4</span> Kaj li estas kiel la lumo de mateno, Kiam
levigxas la suno, De mateno sennuba, Kiam post la pluvo Elkreskas la
verdajxo el la tero.

<span id="an_23:5">23:5</span> CXu ne tiel estas mia domo cxe la
Eternulo? CXar Li faris kun mi eternan interligon, Kiu estas bone
arangxita en cxio, kaj observata; CXar mia tuta savo, kaj cxio, kion mi
deziras, bone prosperas.

<span id="an_23:6">23:6</span> La malbonaguloj cxiuj estas kiel dornoj
forjxetitaj, Kiujn oni ne povas preni per la mano;

<span id="an_23:7">23:7</span> Sed se iu volas ektusxi ilin, Tiu devas
armi sin per fero aux per stango de lanco; Kaj per fajro ili estos
forbruligitaj sur sia loko.

<span id="an_23:8">23:8</span> Jen estas la nomoj de la herooj, kiuj
estis cxe David:sidanta en la konsilantaro de la sagxuloj, estro de
trio, estis Adino, la Ecnido, kiu mortigis okcent malamikojn per unu
fojo.

<span id="an_23:9">23:9</span> Post li estis Eleazar, filo de Dodo, filo
de Ahxohxido, en la nombro de la tri herooj cxe David. Kiam ili mokis la
Filisxtojn kaj kolektigxis tie por batalo kaj la Izraelidoj eliris,

<span id="an_23:10">23:10</span> tiam li levigxis kaj frapis la
Filisxtojn, gxis lia mano lacigxis kaj alrigidigxis al la glavo; kaj la
Eternulo donis grandan helpon en tiu tago, kaj la popolo returnigxis
post li nur por rabakiri.

<span id="an_23:11">23:11</span> Post li estis SXama, filo de Age, la
Hararano. Kiam la Filisxtoj kolektigxis amase en loko, kie estis
kampoparto plena de lentoj, kaj la popolo forkuris de la Filisxtoj,

<span id="an_23:12">23:12</span> tiam li starigxis en la mezo de la
kampoparto, kaj savis gxin kaj venkobatis la Filisxtojn; kaj la Eternulo
donis grandan helpon.

<span id="an_23:13">23:13</span> Kaj iris tri el la tridek cxefoj, kaj
venis dum la rikoltado al David en la kavernon Adulam; kaj la amaso de
la Filisxtoj staris tendare en la valo Refaim.

<span id="an_23:14">23:14</span> David tiam estis en fortikajxo, kaj la
garnizono de la Filisxtoj estis tiam en Bet-Lehxem.

<span id="an_23:15">23:15</span> Kaj David esprimis deziron kaj
diris:Kiu trinkigus al mi akvon el la puto Bet-Lehxema, kiu estas apud
la pordego?

<span id="an_23:16">23:16</span> Tiam tiuj tri herooj trarompe penetris
en la tendaron de la Filisxtoj, cxerpis akvon el la puto Bet-Lehxema,
kiu estis apud la pordego, prenis kaj alportis al David. Sed li ne volis
trinki gxin; li elversxis gxin al la Eternulo,

<span id="an_23:17">23:17</span> kaj diris:Gardu min, ho Eternulo, ke mi
ne faru tion; cxu mi trinku la sangon de la viroj, kiuj riskis sian
vivon? Kaj li ne volis trinki gxin. Tion faris la tri herooj.

<span id="an_23:18">23:18</span> Abisxaj, frato de Joab, filo de Ceruja,
estis estro de tiuj tri; li mortigis per sia lanco tricent homojn, kaj
li havis gloran nomon inter la tri.

<span id="an_23:19">23:19</span> De la tri li estis honorata kaj estis
ilia estro; sed en la trion li ne eniris.

<span id="an_23:20">23:20</span> Benaja, filo de Jehojada, filo de
militisto multe aginta, el Kabceel:li mortigis la du fortulojn de Moab;
li ankaux malsupreniris, kaj mortigis leonon en kavo en negxa tago.

<span id="an_23:21">23:21</span> Li ankaux mortigis Egipton, viron
dignaspektan; en la mano de la Egipto estis lanco; sed li aliris al li
kun bastono, elsxiris la lancon el la mano de la Egipto, kaj mortigis
lin per lia propra lanco.

<span id="an_23:22">23:22</span> Tion faris Benaja, filo de Jehojada.
Kaj li havis gloran nomon inter la tri herooj.

<span id="an_23:23">23:23</span> Inter la tridek li estis plej honorata,
sed en la trion li ne eniris. Kaj David faris lin lia korpogardistestro.

<span id="an_23:24">23:24</span> Asahel, frato de Joab, estis inter la
tridek; Elhxanan, filo de Dodo, el Bet-Lehxem,

<span id="an_23:25">23:25</span> SXama el HXarod, Elika el HXarod,

<span id="an_23:26">23:26</span> HXelec, la Paltido, Ira, filo de Ikesx,
la Tekoaano,

<span id="an_23:27">23:27</span> Abiezer la Anatotano, Mebunaj, la
HXusxaido,

<span id="an_23:28">23:28</span> Calmon, la Ahxohxido, Maharaj, la
Netofaano,

<span id="an_23:29">23:29</span> HXeleb, filo de Baana, la Netofaano,
Itaj, filo de Ribaj, el Gibea de la Benjamenidoj,

<span id="an_23:30">23:30</span> Benaja, la Piratonano, Hidaj el
Nahxale-Gaasx,

<span id="an_23:31">23:31</span> Abi-Albon, la Arbatano, Azmavet, la
Bahxurimano,

<span id="an_23:32">23:32</span> Eljahxba, la SXaalbonano, Jonatan el la
filoj de Jasxen,

<span id="an_23:33">23:33</span> SXama, la Hararano, Ahxiam, filo de
SXarar, la Hararano,

<span id="an_23:34">23:34</span> Elifelet, filo de Ahxasbaj, la
Maahxatano, Eliam, filo de Ahxitofel, la Giloano,

<span id="an_23:35">23:35</span> HXecraj, la Karmelano, Paaraj, la
Arbano,

<span id="an_23:36">23:36</span> Jigal, filo de Natan, el Coba, Bani, la
Gadido,

<span id="an_23:37">23:37</span> Celek, la Amonido, Nahxaraj, la
Beerotano, armilportisto de Joab, filo de Ceruja,

<span id="an_23:38">23:38</span> Ira, la Jetrido, Gareb, la Jetrido,

<span id="an_23:39">23:39</span> Urija, la HXetido. La nombro de cxiuj
estas tridek sep.

<span id="an_24:1">24:1</span> La kolero de la Eternulo denove ekflamis
kontraux la Izraelidoj, kaj Li incitis Davidon kontraux ili,
dirante:Iru, kalkulu Izraelon kaj Jehudan.

<span id="an_24:2">24:2</span> Kaj la regxo diris al Joab, la
militestro, kiu estis cxe li:Iru, mi petas, tra cxiuj triboj de Izrael,
de Dan gxis Beer-SXeba, kaj kalkulu la popolon, por ke mi sciu la
nombron de la popolo.

<span id="an_24:3">24:3</span> Tiam Joab diris al la regxo:La Eternulo,
via Dio, plimultigu la popolon centoble kompare kun tio, kio estas nun,
kaj la okuloj de mia sinjoro tion vidu; sed por kio mia sinjoro la regxo
deziras tiun aferon?

<span id="an_24:4">24:4</span> Sed la vorto de la regxo superfortis
Joabon kaj la militestrojn; tial Joab kaj la militestroj foriris de la
regxo, por kalkuli la popolon Izraelan.

<span id="an_24:5">24:5</span> Ili transiris Jordanon, kaj starigis
siajn tendojn en Aroer, dekstre de la urbo, kiu estas meze de la valo
Gad, antaux Jazer;

<span id="an_24:6">24:6</span> kaj ili venis en Gileadon kaj en la
landon Tahxtim-HXodsxi; poste ili venis en Dan-Jaanon kaj en la
cxirkauxajxon de Cidon.

<span id="an_24:7">24:7</span> Ili venis al la fortikajxo de Tiro, kaj
en cxiujn urbojn de la HXividoj kaj Kanaanidoj, kaj eliris en la sudon
de Judujo al Beer-SXeba.

<span id="an_24:8">24:8</span> Ili trapasis la tutan landon, kaj venis
Jerusalemon post naux monatoj kaj dudek tagoj.

<span id="an_24:9">24:9</span> Kaj Joab transdonis al la regxo la
rezulton de la kalkulado de la popolo; kaj montrigxis, ke da Izraelidoj
estas okcent mil viroj militkapablaj, povantaj eltiri glavon, kaj da
Jehudaidoj kvincent mil viroj.

<span id="an_24:10">24:10</span> Kaj ekbatis la koro de David, post kiam
li kalkuligis la popolon. Kaj David diris al la Eternulo:Mi forte pekis
per tio, kion mi faris; kaj nun, ho Eternulo, pardonu do la malbonagon
de Via sklavo; cxar mi agis tre malsagxe.

<span id="an_24:11">24:11</span> David levigxis matene, kaj la Eternulo
parolis al la profeto Gad, la viziisto de David, dirante:

<span id="an_24:12">24:12</span> Iru kaj diru al David:Tiele diris la
Eternulo:Tri punojn Mi proponas al vi; elektu al vi unu el ili, ke Mi
gxin faru al vi.

<span id="an_24:13">24:13</span> Kaj Gad venis al David kaj sciigis al
li, kaj diris al li:CXu venu al vi sepjara malsato en via lando? aux dum
tri monatoj vi forkuradu de viaj malamikoj kaj ili persekutu vin? aux
estu tritaga pesto en via lando? pripensu do kaj decidu, kion mi
respondu al mia Sendinto.

<span id="an_24:14">24:14</span> Tiam David diris al Gad:Estas al mi tre
malfacile; sed ni falu en la manon de la Eternulo, cxar granda estas Lia
kompatemeco; nur mi ne falu en manon homan.

<span id="an_24:15">24:15</span> Kaj la Eternulo venigis peston sur
Izraelon, de tiu mateno gxis la difinita tempo; kaj mortis el la popolo
de Dan gxis Beer-SXeba sepdek mil homoj.

<span id="an_24:16">24:16</span> Kaj la angxelo etendis sian manon
kontraux Jerusalemon, por pereigi gxin; sed la Eternulo bedauxris la
malbonon, kaj diris al la angxelo, kiu ekstermis la popolon:Suficxe! nun
haltigu vian manon! La angxelo de la Eternulo estis tiam cxe la drasxejo
de Aravna, la Jebusido.

<span id="an_24:17">24:17</span> Kaj, ekvidinte la angxelon, kiu frapis
la popolon, David ekparolis al la Eternulo, dirante:Jen mi pekis, kaj mi
malbonagis; sed kion faris cxi tiuj sxafoj? Via mano estu sur mi kaj sur
la domo de mia patro.

<span id="an_24:18">24:18</span> En tiu tago venis Gad al David, kaj
diris al li:Iru, starigu altaron al la Eternulo en la drasxejo de
Aravna, la Jebusido.

<span id="an_24:19">24:19</span> Kaj David iris konforme al la vortoj de
Gad, kiel ordonis la Eternulo.

<span id="an_24:20">24:20</span> Aravna ekrigardis, kaj ekvidis la
regxon kaj liajn servantojn, kiuj iris al li; kaj Aravna eliris, kaj
adorklinigxis al la regxo vizagxaltere.

<span id="an_24:21">24:21</span> Kaj Aravna diris:Por kio mia sinjoro la
regxo venis al sia sklavo? David respondis:Por acxeti de vi la
drasxejon, kaj konstrui altaron al la Eternulo, por ke cxesigxu la pesto
inter la popolo.

<span id="an_24:22">24:22</span> Sed Aravna diris al David:Mia sinjoro
la regxo prenu kaj alportu oferojn, kiel placxas al li; jen estas bovoj
por brulofero, kaj la drasxiloj kaj la jungilaro de la bovoj servos kiel
ligno.

<span id="an_24:23">24:23</span> CXion tion donis Aravna al la regxo.
Kaj Aravna diris al la regxo:La Eternulo, via Dio, favoru vin.

<span id="an_24:24">24:24</span> Tamen la regxo diris al Aravna:Ne; mi
volas acxeti de vi pro difinita prezo; mi ne alportos al la Eternulo,
mia Dio, bruloferojn senpagajn. Kaj David acxetis la drasxejon kaj la
bovojn pro kvindek sikloj da argxento.

<span id="an_24:25">24:25</span> Kaj David konstruis tie altaron al la
Eternulo, kaj alportis bruloferojn kaj pacoferojn. Kaj la Eternulo
repacigxis kun la lando; kaj cxesigxis la pesto inter la Izraelidoj.

------------------------------------------------------------------------

[Next: 1 Kings](kg1.md)
