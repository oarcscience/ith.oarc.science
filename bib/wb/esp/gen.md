[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Next](exo.md) 

------------------------------------------------------------------------

### Esperanto Bible: Genesis

<span id="an_1:1">1:1</span> En la komenco Dio kreis la cxielon kaj la
teron.

<span id="an_1:2">1:2</span> Kaj la tero estis senforma kaj dezerta, kaj
mallumo estis super la abismo; kaj la spirito de Dio sxvebis super la
akvo.

<span id="an_1:3">1:3</span> Kaj Dio diris: Estu lumo; kaj farigxis
lumo.

<span id="an_1:4">1:4</span> Kaj Dio vidis la lumon, ke gxi estas bona;
kaj Dio apartigis la lumon de la mallumo.

<span id="an_1:5">1:5</span> Kaj Dio nomis la lumon Tago, kaj la
mallumon Li nomis Nokto. Kaj estis vespero, kaj estis mateno, unu tago.

<span id="an_1:6">1:6</span> Kaj Dio diris: Estu firmajxo inter la akvo,
kaj gxi apartigu akvon de akvo.

<span id="an_1:7">1:7</span> Kaj Dio kreis la firmajxon, kaj apartigis
la akvon, kiu estas sub la firmajxo, de la akvo, kiu estas super la
firmajxo; kaj farigxis tiel.

<span id="an_1:8">1:8</span> Kaj Dio nomis la firmajxon CXielo. Kaj
estis vespero, kaj estis mateno, la dua tago.

<span id="an_1:9">1:9</span> Kaj Dio diris: Kolektigxu la akvo de sub la
cxielo en unu lokon, kaj aperu la sekajxo; kaj farigxis tiel.

<span id="an_1:10">1:10</span> Kaj Dio nomis la sekajxon Tero, kaj la
kolektigxojn de la akvo Li nomis Maroj. Kaj Dio vidis, ke gxi estas
bona.

<span id="an_1:11">1:11</span> Kaj Dio diris: Kreskigu la tero
verdajxon, herbon, kiu naskas semon, fruktarbon, kiu donas laux sia
speco frukton, kies semo estas en gxi mem, sur la tero; kaj farigxis
tiel.

<span id="an_1:12">1:12</span> Kaj la tero elkreskigis verdajxon,
herbon, kiu naskas semon laux sia speco, kaj arbon, kiu donas frukton,
kies semo estas en gxi mem laux sia speco. Kaj Dio vidis, ke gxi estas
bona.

<span id="an_1:13">1:13</span> Kaj estis vespero, kaj estis mateno, la
tria tago.

<span id="an_1:14">1:14</span> Kaj Dio diris: Estu lumajxoj en la cxiela
firmajxo, por apartigi la tagon de la nokto, kaj ili prezentu signojn,
tempojn, tagojn, kaj jarojn;

<span id="an_1:15">1:15</span> kaj ili estu lumajxoj en la cxiela
firmajxo, por lumi super la tero; kaj farigxis tiel.

<span id="an_1:16">1:16</span> Kaj Dio faris la du grandajn lumajxojn:
la pli grandan lumajxon, por regi la tagon, kaj la malpli grandan
lumajxon, por regi la nokton, kaj la stelojn.

<span id="an_1:17">1:17</span> Kaj Dio starigis ilin sur la cxiela
firmajxo, por ke ili lumu sur la teron,

<span id="an_1:18">1:18</span> kaj por ke ili regu la tagon kaj la
nokton kaj faru diferencon inter la lumo kaj la mallumo. Kaj Dio vidis,
ke gxi estas bona.

<span id="an_1:19">1:19</span> Kaj estis vespero, kaj estis mateno, la
kvara tago.

<span id="an_1:20">1:20</span> Kaj Dio diris: La akvo aperigu
movigxantajxojn, vivajn estajxojn, kaj birdoj ekflugu super la tero, sub
la cxiela firmajxo.

<span id="an_1:21">1:21</span> Kaj Dio kreis la grandajn balenojn, kaj
cxiujn vivajn estajxojn movigxantajn, kiujn aperigis la akvo, laux ilia
speco, kaj cxiujn flugilhavajn birdojn laux ilia speco. Kaj Dio vidis,
ke gxi estas bona.

<span id="an_1:22">1:22</span> Kaj Dio ilin benis, dirante: Fruktu kaj
multigxu, kaj plenigu la akvon en la maroj, kaj la birdoj multigxu sur
la tero.

<span id="an_1:23">1:23</span> Kaj estis vespero, kaj estis mateno, la
kvina tago.

<span id="an_1:24">1:24</span> Kaj Dio diris: La tero aperigu vivajn
estajxojn, laux ilia speco, brutojn kaj rampajxojn kaj surterajn
bestojn, laux ilia speco; kaj farigxis tiel.

<span id="an_1:25">1:25</span> Kaj Dio kreis la bestojn de la tero, laux
ilia speco, kaj la brutojn, laux ilia speco, kaj cxiujn rampajxojn de la
tero, laux ilia speco. Kaj Dio vidis, ke gxi estas bona.

<span id="an_1:26">1:26</span> Kaj Dio diris: Ni kreu homon laux Nia
bildo, similan al Ni; kaj ili regu super la fisxoj de la maro kaj super
la birdoj de la cxielo kaj super la brutoj, kaj super cxiuj rampajxoj,
kiuj rampas sur la tero.

<span id="an_1:27">1:27</span> Kaj Dio kreis la homon laux Sia bildo,
laux la bildo de Dio Li kreis lin; en formo de viro kaj virino Li kreis
ilin.

<span id="an_1:28">1:28</span> Kaj Dio benis ilin, kaj Dio diris al ili:
Fruktu kaj multigxu, kaj plenigu la teron kaj submetu gxin al vi, kaj
regu super la fisxoj de la maro kaj super la birdoj de la cxielo, kaj
super cxiuj bestoj, kiuj movigxas sur la tero.

<span id="an_1:29">1:29</span> Kaj Dio diris: Jen Mi donis al vi cxiujn
herbojn, kiuj semas semon, kiuj trovigxas sur la tuta tero, kaj cxiujn
arbojn, kiuj havas en si arban frukton, kiu semas semon; tio estu por vi
mangxajxo.

<span id="an_1:30">1:30</span> Kaj al cxiuj bestoj de la tero kaj al
cxiuj birdoj de la cxielo kaj al cxiuj rampajxoj sur la tero, kiuj havas
en si vivan animon, la tutan verdan herbajxon kiel mangxajxon. Kaj
farigxis tiel.

<span id="an_1:31">1:31</span> Kaj Dio rigardis cxion, kion Li kreis,
kaj vidis, ke gxi estas tre bona. Kaj estis vespero, kaj estis mateno,
la sesa tago.

<span id="an_2:1">2:1</span> Kaj estis finitaj la cxielo kaj la tero kaj
cxiuj iliaj apartenajxoj.

<span id="an_2:2">2:2</span> Kaj Dio finis en la sepa tago Sian laboron,
kiun Li faris, kaj Li ripozis en la sepa tago de la tuta laboro, kiun Li
faris.

<span id="an_2:3">2:3</span> Kaj Dio benis la sepan tagon kaj sanktigis
gxin, cxar en gxi Li ripozis de Sia tuta laboro, kiun Li faris kreante.

<span id="an_2:4">2:4</span> Tia estas la naskigxo de la cxielo kaj la
tero, kiam ili estis kreitaj, kiam Dio la Eternulo faris la teron kaj la
cxielon.

<span id="an_2:5">2:5</span> Kaj nenia kampa arbetajxo ankoraux estis
sur la tero, kaj nenia kampa herbo ankoraux kreskis, cxar Dio la
Eternulo ne pluvigis sur la teron, kaj ne ekzistis homo, por prilabori
la teron.

<span id="an_2:6">2:6</span> Sed nebulo levigxadis de la tero kaj
donadis malsekecon al la tuta suprajxo de la tero.

<span id="an_2:7">2:7</span> Kaj Dio la Eternulo kreis la homon el polvo
de la tero, kaj Li enblovis en lian nazon spiron de vivo, kaj la homo
farigxis viva animo.

<span id="an_2:8">2:8</span> Kaj Dio la Eternulo plantis gxardenon en
Eden en la Oriento, kaj Li metis tien la homon, kiun Li kreis.

<span id="an_2:9">2:9</span> Kaj Dio la Eternulo elkreskigis el la tero
cxiun arbon cxarman por la vido kaj bonan por la mangxo, kaj la arbon de
vivo en la mezo de la gxardeno, kaj la arbon de sciado pri bono kaj
malbono.

<span id="an_2:10">2:10</span> Kaj rivero eliras el Eden, por
akvoprovizi la gxardenon, kaj de tie gxi dividigxas kaj farigxas kvar
cxefpartoj.

<span id="an_2:11">2:11</span> La nomo de unu estas Pisxon; gxi estas
tiu, kiu cxirkauxas la tutan landon HXavila, kie estas la oro.

<span id="an_2:12">2:12</span> Kaj la oro de tiu lando estas bona; tie
trovigxas bedelio kaj la sxtono onikso.

<span id="an_2:13">2:13</span> Kaj la nomo de la dua rivero estas
Gihxon; gxi estas tiu, kiu cxirkauxas la tutan landon Etiopujo.

<span id="an_2:14">2:14</span> Kaj la nomo de la tria rivero estas
HXidekel; gxi estas tiu, kiu fluas antaux Asirio. Kaj la kvara rivero
estas Euxfrato.

<span id="an_2:15">2:15</span> Kaj Dio la Eternulo prenis la homon kaj
enlogxigis lin en la gxardeno Edena, por ke li prilaboradu gxin kaj
gardu gxin.

<span id="an_2:16">2:16</span> Kaj Dio la Eternulo ordonis al la homo,
dirante: De cxiu arbo de la gxardeno vi mangxu;

<span id="an_2:17">2:17</span> sed de la arbo de sciado pri bono kaj
malbono vi ne mangxu, cxar en la tago, en kiu vi mangxos de gxi, vi
mortos.

<span id="an_2:18">2:18</span> Kaj Dio la Eternulo diris: Ne estas bone,
ke la homo estu sola; Mi kreos al li helpanton similan al li.

<span id="an_2:19">2:19</span> Kaj Dio la Eternulo kreis el la tero
cxiujn bestojn de la kampo kaj cxiujn birdojn de la cxielo, kaj venigis
ilin al la homo, por vidi, kiel li nomos ilin; kaj kiel la homo nomis
cxiun vivan estajxon, tiel restis gxia nomo.

<span id="an_2:20">2:20</span> Kaj la homo donis nomojn al cxiuj brutoj
kaj al la birdoj de la cxielo kaj al cxiuj bestoj de la kampo; sed por
la homo ne trovigxis helpanto simila al li.

<span id="an_2:21">2:21</span> Kaj Dio la Eternulo faligis profundan
dormon sur la homon, kaj cxi tiu endormigxis; kaj Li prenis unu el liaj
ripoj kaj fermis la lokon per karno.

<span id="an_2:22">2:22</span> Kaj Dio la Eternulo konstruis el la ripo,
kiun Li prenis de la homo, virinon, kaj Li venigis sxin al la homo.

<span id="an_2:23">2:23</span> Kaj la homo diris: Jen nun sxi estas osto
el miaj ostoj kaj karno el mia karno; sxi estu nomata Virino, cxar el
Viro sxi estas prenita.

<span id="an_2:24">2:24</span> Tial viro forlasos sian patron kaj sian
patrinon, kaj aligxos al sia edzino, kaj ili estos unu karno.

<span id="an_2:25">2:25</span> Kaj ili ambaux estis nudaj, la homo kaj
lia edzino, kaj ili ne hontis.

<span id="an_3:1">3:1</span> Kaj la serpento estis pli ruza, ol cxiuj
kampaj bestoj, kiujn kreis Dio la Eternulo. Kaj gxi diris al la virino:
CXu Dio diris, ke vi ne mangxu de cxiuj arboj de la gxardeno?

<span id="an_3:2">3:2</span> Kaj la virino diris al la serpento: La
fruktojn de la arboj de la gxardeno ni povas mangxi;

<span id="an_3:3">3:3</span> sed pri la fruktoj de la arbo, kiu estas en
la mezo de la gxardeno, Dio diris: Ne mangxu ion de ili kaj ne tusxu
ilin, por ke vi ne mortu.

<span id="an_3:4">3:4</span> Kaj la serpento diris al la virino: Ne, vi
ne mortos;

<span id="an_3:5">3:5</span> sed Dio scias, ke en la tago, en kiu vi
mangxos ion de ili, malfermigxos viaj okuloj kaj vi estos kiel Dio, vi
scios bonon kaj malbonon.

<span id="an_3:6">3:6</span> Kaj la virino vidis, ke la arbo estas bona
por mangxi kaj gxi estas cxarma por la okuloj, kaj la arbo estas
dezirinda por sagxigxi; kaj sxi prenis de gxiaj fruktoj, kaj sxi
mangxis, kaj sxi donis kune ankaux al sia edzo, kaj li mangxis.

<span id="an_3:7">3:7</span> Kaj malfermigxis la okuloj de ili ambaux,
kaj ili sciigxis, ke ili estas nudaj; kaj ili kunkudris foliojn de
figarbo kaj faris al si zonajxojn.

<span id="an_3:8">3:8</span> Kaj ili auxdis la vocxon de Dio la
Eternulo, kiu marsxis en la gxardeno dum la malvarmeto de la tago; kaj
Adam kaj lia edzino kasxigxis de Dio la Eternulo inter la arboj de la
gxardeno.

<span id="an_3:9">3:9</span> Kaj Dio la Eternulo vokis Adamon, kaj diris
al li: Kie vi estas?

<span id="an_3:10">3:10</span> Kaj tiu diris: Vian vocxon mi auxdis en
la gxardeno, kaj mi ektimis, cxar mi estas nuda; kaj mi kasxis min.

<span id="an_3:11">3:11</span> Kaj Dio diris: Kiu diris al vi, ke vi
estas nuda? cxu vi ne mangxis de la arbo, pri kiu Mi ordonis al vi, ke
vi ne mangxu de gxi?

<span id="an_3:12">3:12</span> Kaj Adam diris: La edzino, kiun Vi donis
al mi kiel kunulinon, sxi donis al mi de la arbo, kaj mi mangxis.

<span id="an_3:13">3:13</span> Kaj Dio la Eternulo diris al la virino:
Kial vi tion faris? Kaj la virino diris: La serpento tromplogis min, kaj
mi mangxis.

<span id="an_3:14">3:14</span> Kaj Dio la Eternulo diris al la serpento:
CXar vi tion faris, tial estu malbenita inter cxiuj brutoj kaj inter
cxiuj bestoj de la kampo; sur via ventro vi irados kaj teron vi
mangxados dum via tuta vivo.

<span id="an_3:15">3:15</span> Kaj Mi metos malamikecon inter vi kaj la
virino kaj inter via idaro kaj sxia idaro; gxi frapados vian kapon, kaj
vi pikados gxian kalkanon.

<span id="an_3:16">3:16</span> Al la virino Li diris: Mi multigos viajn
suferojn dum via gravedeco; en doloro vi naskados infanojn; kaj al via
viro vi vin tiros, kaj li regos super vi.

<span id="an_3:17">3:17</span> Kaj al Adam Li diris: CXar vi obeis la
vocxon de via edzino, kaj vi mangxis de la arbo, pri kiu Mi ordonis al
vi, dirante, ke vi ne mangxu de gxi, tial malbenita estu la tero pro vi;
kun suferoj vi mangxados de gxi dum via tuta vivo.

<span id="an_3:18">3:18</span> Kaj dornojn kaj pikajxojn gxi kreskigos
por vi, kaj vi mangxados herbojn de la kampo.

<span id="an_3:19">3:19</span> En la sxvito de via vizagxo vi mangxados
panon, gxis vi revenos en la teron, el kiu vi estas prenita; cxar vi
estas polvo kaj refarigxos polvo.

<span id="an_3:20">3:20</span> Kaj Adam donis al sia edzino la nomon
Eva, cxar sxi estis patrino de cxiuj vivantoj.

<span id="an_3:21">3:21</span> Kaj Dio la Eternulo faris por Adam kaj
por lia edzino vestojn el felo, kaj Li vestis ilin.

<span id="an_3:22">3:22</span> Kaj Dio la Eternulo diris: Jen Adam
farigxis kiel unu el Ni, sciante bonon kaj malbonon; nun eble li etendos
sian manon kaj prenos ankaux de la arbo de vivo kaj mangxos kaj vivos
eterne.

<span id="an_3:23">3:23</span> Kaj Dio la Eternulo eligis lin el la
Edena gxardeno, por ke li prilaboradu la teron, el kiu li estis prenita.

<span id="an_3:24">3:24</span> Kaj Li elpelis Adamon, kaj lokis antaux
la Edena gxardeno la kerubon kaj la turnigxantan flaman glavon, por
gardi la vojon al la arbo de vivo.

<span id="an_4:1">4:1</span> Kaj Adam ekkonis Evan, sian edzinon, kaj
sxi gravedigxis, kaj sxi naskis Kainon; kaj sxi diris: Mi akiris homon
de la Eternulo.

<span id="an_4:2">4:2</span> Kaj plue sxi naskis lian fraton Habel. Kaj
Habel farigxis sxafpasxtisto, kaj Kain farigxis terlaboristo.

<span id="an_4:3">4:3</span> Kaj post ia tempo farigxis, ke Kain
alportis el la fruktoj de la tero donacoferon al la Eternulo.

<span id="an_4:4">4:4</span> Kaj Habel ankaux alportis el la
unuenaskitoj de siaj sxafoj kaj el ilia graso. Kaj la Eternulo atentis
Habelon kaj lian donacoferon;

<span id="an_4:5">4:5</span> sed Kainon kaj lian donacoferon Li ne
atentis. Kaj Kain tre ekkoleris, kaj lia vizagxo klinigxis.

<span id="an_4:6">4:6</span> Kaj la Eternulo diris al Kain: Kial vi
koleras? kaj kial klinigxis via vizagxo?

<span id="an_4:7">4:7</span> Ja se vi agos bone, vi estos forta; sed se
vi agos malbone, la peko kusxos cxe la pordo, kaj vin gxi aspiros, sed
vi regu super gxi.

<span id="an_4:8">4:8</span> Kaj Kain parolis kun sia frato Habel; kaj
kiam ili estis sur la kampo, Kain levigxis kontraux sian fraton Habel
kaj mortigis lin.

<span id="an_4:9">4:9</span> Kaj la Eternulo diris al Kain: Kie estas
via frato Habel? Kaj tiu diris: Mi ne scias; cxu mi estas gardisto de
mia frato?

<span id="an_4:10">4:10</span> Kaj Li diris: Kion vi faris? la vocxo de
la sango de via frato krias al Mi de la tero.

<span id="an_4:11">4:11</span> Kaj nun estu malbenita de sur la tero,
kiu malfermis sian busxon, por preni la sangon de via frato el via mano.

<span id="an_4:12">4:12</span> Kiam vi prilaboros la teron, gxi ne plu
donos al vi sian forton; vaganto kaj forkuranto vi estos sur la tero.

<span id="an_4:13">4:13</span> Kaj Kain diris al la Eternulo: Pli granda
estas mia puno, ol kiom mi povos elporti.

<span id="an_4:14">4:14</span> Jen Vi forpelas min hodiaux de sur la
tero, kaj mi devas min kasxi de antaux Via vizagxo, kaj mi estos vaganto
kaj forkuranto sur la tero, kaj iu ajn, kiu min renkontos, mortigos min.

<span id="an_4:15">4:15</span> Kaj la Eternulo diris al li: Sciu, ke al
iu, kiu mortigos Kainon, estos vengxite sepoble. Kaj la Eternulo faris
sur Kain signon, ke ne mortigu lin iu, kiu lin renkontos.

<span id="an_4:16">4:16</span> Kaj Kain foriris de antaux la Eternulo,
kaj logxigxis en la lando Nod, oriente de Eden.

<span id="an_4:17">4:17</span> Kaj Kain ekkonis sian edzinon, kaj sxi
gravedigxis, kaj sxi naskis HXanohxon. Kaj li konstruis urbon, kaj li
donis al la urbo nomon laux la nomo de sia filo: HXanohx.

<span id="an_4:18">4:18</span> Kaj al HXanohx naskigxis Irad, kaj al
Irad naskigxis Mehxujael, kaj al Mehxujael naskigxis Metusxael, kaj al
Metusxael naskigxis Lemehx.

<span id="an_4:19">4:19</span> Kaj Lemehx prenis al si du edzinojn: unu
havis la nomon Ada, kaj la dua havis la nomon Cila.

<span id="an_4:20">4:20</span> Kaj Ada naskis Jabalon; li estis la patro
de tiuj, kiuj logxas en tendoj kaj pasxtas brutojn.

<span id="an_4:21">4:21</span> Kaj la nomo de lia frato estis Jubal; li
estis la patro de cxiuj, kiuj ludas harpon kaj fluton.

<span id="an_4:22">4:22</span> Cila ankaux naskis Tubal-Kainon,
forgxanton de diversaj majstrajxoj el kupro kaj fero. Kaj la fratino de
Tubal-Kain estis Naama.

<span id="an_4:23">4:23</span> Kaj Lemehx diris al siaj edzinoj Ada kaj
Cila:

<span id="an_4:24">4:24</span> Auxskultu mian vocxon, edzinoj de Lemehx,
Atentu mian parolon! CXar viron mi mortigis por vundo al mi Kaj junulon
por tubero al mi; Se sepoble estos vengxite por Kain, Por Lemehx estos
sepdek-sepoble.

<span id="an_4:25">4:25</span> Kaj denove Adam ekkonis sian edzinon, kaj
sxi naskis filon, kaj donis al li la nomon Set: CXar Dio metis al mi
alian semon anstataux Habel, kiun mortigis Kain.

<span id="an_4:26">4:26</span> Kaj al Set ankaux naskigxis filo, kaj li
donis al li la nomon Enosx. Tiam oni komencis alvokadi la nomon de la
Eternulo.

<span id="an_5:1">5:1</span> Jen estas la libro de naskoj de Adam. Kiam
Dio kreis la homon, Li faris lin laux la bildo de Dio;

<span id="an_5:2">5:2</span> kiel viron kaj virinon Li kreis ilin, kaj
Li benis ilin kaj donis al ili la nomon Homo en la tago de ilia
naskigxo.

<span id="an_5:3">5:3</span> Kaj Adam vivis cent tridek jarojn, kaj al
li naskigxis filo laux lia bildo kaj simileco, kaj li donis al li la
nomon Set.

<span id="an_5:4">5:4</span> Kaj Adam vivis, post kiam naskigxis al li
Set, okcent jarojn, kaj naskigxis al li filoj kaj filinoj.

<span id="an_5:5">5:5</span> Kaj la tuta vivo, kiun travivis Adam, estis
nauxcent tridek jaroj, kaj li mortis.

<span id="an_5:6">5:6</span> Kaj Set vivis cent kvin jarojn, kaj
naskigxis al li Enosx.

<span id="an_5:7">5:7</span> Kaj Set vivis, post kiam naskigxis al li
Enosx, okcent sep jarojn, kaj naskigxis al li filoj kaj filinoj.

<span id="an_5:8">5:8</span> Kaj la tuta vivo de Set estis nauxcent dek
du jaroj, kaj li mortis.

<span id="an_5:9">5:9</span> Kaj Enosx vivis nauxdek jarojn, kaj
naskigxis al li Kenan.

<span id="an_5:10">5:10</span> Kaj Enosx vivis, post kiam naskigxis al
li Kenan, okcent dek kvin jarojn, kaj naskigxis al li filoj kaj filinoj.

<span id="an_5:11">5:11</span> Kaj la tuta vivo de Enosx estis nauxcent
kvin jaroj, kaj li mortis.

<span id="an_5:12">5:12</span> Kaj Kenan vivis sepdek jarojn, kaj
naskigxis al li Mahalalel.

<span id="an_5:13">5:13</span> Kaj Kenan vivis, post kiam naskigxis al
li Mahalalel, okcent kvardek jarojn, kaj naskigxis al li filoj kaj
filinoj.

<span id="an_5:14">5:14</span> Kaj la tuta vivo de Kenan estis nauxcent
dek jaroj, kaj li mortis.

<span id="an_5:15">5:15</span> Kaj Mahalalel vivis sesdek kvin jarojn,
kaj naskigxis al li Jared.

<span id="an_5:16">5:16</span> Kaj Mahalalel vivis, post kiam naskigxis
al li Jared, okcent tridek jarojn, kaj naskigxis al li filoj kaj
filinoj.

<span id="an_5:17">5:17</span> Kaj la tuta vivo de Mahalalel estis
okcent nauxdek kvin jaroj, kaj li mortis.

<span id="an_5:18">5:18</span> Kaj Jared vivis cent sesdek du jarojn,
kaj naskigxis al li HXanohx.

<span id="an_5:19">5:19</span> Kaj Jared vivis, post kiam naskigxis al
li HXanohx, okcent jarojn, kaj naskigxis al li filoj kaj filinoj.

<span id="an_5:20">5:20</span> Kaj la tuta vivo de Jared estis nauxcent
sesdek du jaroj, kaj li mortis.

<span id="an_5:21">5:21</span> Kaj HXanohx vivis sesdek kvin jarojn, kaj
naskigxis al li Metusxelahx.

<span id="an_5:22">5:22</span> Kaj HXanohx iradis kun Dio, post kiam
naskigxis al li Metusxelahx, tricent jarojn, kaj naskigxis al li filoj
kaj filinoj.

<span id="an_5:23">5:23</span> Kaj la tuta vivo de HXanohx estis tricent
sesdek kvin jaroj.

<span id="an_5:24">5:24</span> Kaj HXanohx iradis kun Dio; kaj li
malaperis, cxar Dio lin prenis.

<span id="an_5:25">5:25</span> Kaj Metusxelahx vivis cent okdek sep
jarojn, kaj naskigxis al li Lemehx.

<span id="an_5:26">5:26</span> Kaj Metusxelahx vivis, post kiam
naskigxis al li Lemehx, sepcent okdek du jarojn, kaj naskigxis al li
filoj kaj filinoj.

<span id="an_5:27">5:27</span> Kaj la tuta vivo de Metusxelahx estis
nauxcent sesdek naux jaroj, kaj li mortis.

<span id="an_5:28">5:28</span> Kaj Lemehx vivis cent okdek du jarojn,
kaj naskigxis al li filo.

<span id="an_5:29">5:29</span> Kaj li donis al li la nomon Noa, dirante:
CXi tiu konsolos nin en niaj faroj kaj en la laboroj de niaj manoj sur
la tero, kiun la Eternulo malbenis.

<span id="an_5:30">5:30</span> Kaj Lemehx vivis, post kiam naskigxis al
li Noa, kvincent nauxdek kvin jarojn, kaj naskigxis al li filoj kaj
filinoj.

<span id="an_5:31">5:31</span> Kaj la tuta vivo de Lemehx estis sepcent
sepdek sep jaroj, kaj li mortis.

<span id="an_5:32">5:32</span> Kaj Noa havis la agxon de kvincent jaroj,
kaj al Noa naskigxis SXem, HXam, kaj Jafet.

<span id="an_6:1">6:1</span> Kaj kiam la homoj komencis multigxi sur la
tero kaj al ili naskigxis filinoj,

<span id="an_6:2">6:2</span> tiam la filoj de Dio vidis la filinojn de
la homoj, ke ili estas belaj; kaj ili prenis al si edzinojn el cxiuj,
kiujn ili elektis.

<span id="an_6:3">6:3</span> Kaj la Eternulo diris: Ne regos Mia spirito
inter la homoj eterne, pro iliaj pekoj, cxar ili estas karno; ilia vivo
estu cent dudek jaroj.

<span id="an_6:4">6:4</span> Gigantoj estis sur la tero en tiu tempo,
ecx post kiam la filoj de Dio venis al la filinoj de la homoj kaj cxi
tiuj naskis al ili. Tio estis la fortuloj, tre famaj de plej antikva
tempo.

<span id="an_6:5">6:5</span> Kaj la Eternulo vidis, ke granda estas la
malboneco de la homoj sur la tero kaj ke cxiuj pensoj kaj intencoj de
iliaj koroj estas nur malbono en cxiu tempo;

<span id="an_6:6">6:6</span> tiam la Eternulo pentis, ke Li kreis la
homon sur la tero, kaj Li afliktigxis en Sia koro.

<span id="an_6:7">6:7</span> Kaj la Eternulo diris: Mi ekstermos de sur
la tero la homon, kiun Mi kreis, de la homo gxis la brutoj, gxis la
rampajxoj, kaj gxis la birdoj de la cxielo; cxar Mi pentas, ke Mi ilin
kreis.

<span id="an_6:8">6:8</span> Sed Noa akiris placxon en la okuloj de la
Eternulo.

<span id="an_6:9">6:9</span> Jen estas la historio de Noa: Noa estis
homo virta kaj senmakula en sia generacio; kun Dio Noa iradis.

<span id="an_6:10">6:10</span> Kaj naskigxis al Noa tri filoj: SXem,
HXam, kaj Jafet.

<span id="an_6:11">6:11</span> Kaj la tero malvirtigxis antaux Dio, kaj
la tero plenigxis de maljustajxoj.

<span id="an_6:12">6:12</span> Kaj Dio vidis la teron, ke gxi
malvirtigxis, cxar cxiu karno malvirtigis sian vojon sur la tero.

<span id="an_6:13">6:13</span> Kaj Dio diris al Noa: La fino de cxiu
karno venis antaux Min, cxar la tero plenigxis de maljustajxoj per ili,
kaj jen Mi pereigos ilin kun la tero.

<span id="an_6:14">6:14</span> Faru al vi arkeon el ligno gofera;
apartajxojn faru en la arkeo, kaj sxmiru gxin per pecxo interne kaj
ekstere.

<span id="an_6:15">6:15</span> Kaj faru gxin tiamaniere: tricent ulnoj
estu la longo de la arkeo, kvindek ulnoj gxia largxo, kaj tridek ulnoj
gxia alto.

<span id="an_6:16">6:16</span> Fenestron faru en la arkeo, supre, kun la
alto de unu ulno, kaj la pordon de la arkeo vi faros en la flanko;
malsupran spacon, duan spacon, kaj trian spacon faru en gxi.

<span id="an_6:17">6:17</span> Kaj jen Mi venigos akvan diluvon sur la
teron, por ekstermi cxiun karnon, kiu havas en si spiriton de vivo sub
la cxielo; cxio, kio estas sur la tero, pereos.

<span id="an_6:18">6:18</span> Kaj Mi starigos Mian interligon kun vi;
kaj vi eniros en la arkeon, vi kaj viaj filoj kaj via edzino kaj la
edzinoj de viaj filoj kune kun vi.

<span id="an_6:19">6:19</span> Kaj el cxiuj vivajxoj, el cxiu karno,
enkonduku po unu paro el cxiuj en la arkeon, ke ili restu vivaj kun vi;
virbesto kaj virinbesto ili estu.

<span id="an_6:20">6:20</span> El la birdoj laux iliaj specoj, kaj el la
brutoj laux iliaj specoj, el cxiuj rampajxoj de la tero laux iliaj
specoj, po paro el cxiuj eniru kun vi, por resti vivaj.

<span id="an_6:21">6:21</span> Kaj vi prenu al vi el cxiuj mangxajxoj,
kiuj estas mangxataj, kaj kolektu al vi; kaj gxi estu por vi kaj por ili
por mangxi.

<span id="an_6:22">6:22</span> Kaj Noa tion faris; cxion, kiel Dio al li
ordonis, tiel li faris.

<span id="an_7:1">7:1</span> Kaj la Eternulo diris al Noa: Eniru vi kaj
via tuta familio en la arkeon, cxar vin Mi vidis, ke vi estas virtulo
antaux Mi en cxi tiu generacio.

<span id="an_7:2">7:2</span> El cxiuj brutoj puraj prenu al vi po sep
paroj, virbestojn kaj iliajn inojn; kaj el la brutoj, kiuj ne estas
puraj, po du, virbeston kaj gxian inon.

<span id="an_7:3">7:3</span> Ankaux el la birdoj de la cxielo po sep
paroj, virbestojn kaj virinbestojn, por ke semo restu sur la tuta tero.

<span id="an_7:4">7:4</span> CXar post sep tagoj Mi pluvigos sur la
teron dum kvardek tagoj kaj kvardek noktoj, kaj Mi ekstermos de sur la
tero cxiujn ekzistajxojn, kiujn Mi kreis.

<span id="an_7:5">7:5</span> Kaj Noa faris cxion, kion la Eternulo al li
ordonis.

<span id="an_7:6">7:6</span> Kaj Noa havis la agxon de sescent jaroj,
kiam la akva diluvo venis sur la teron.

<span id="an_7:7">7:7</span> Kaj eniris Noa kaj liaj filoj kaj lia
edzino kaj la edzinoj de liaj filoj kune kun li en la arkeon, pro la
akvo de la diluvo.

<span id="an_7:8">7:8</span> El la brutoj puraj, kaj el la brutoj, kiuj
ne estas puraj, kaj el la birdoj, kaj el cxiuj rampajxoj sur la tero,

<span id="an_7:9">7:9</span> po unu paro venis al Noa en la arkeon,
virbesto kaj ino, kiel Dio ordonis al Noa.

<span id="an_7:10">7:10</span> Kaj kiam pasis la sep tagoj, la diluva
akvo venis sur la teron.

<span id="an_7:11">7:11</span> En la sescenta jaro de la vivo de Noa, en
la dua monato, en la dek-sepa tago de la monato, en tiu tago
disfendigxis cxiuj fontoj de la granda abismo kaj la aperturoj de la
cxielo malfermigxis.

<span id="an_7:12">7:12</span> Kaj estis pluvo sur la tero dum kvardek
tagoj kaj kvardek noktoj.

<span id="an_7:13">7:13</span> GXuste en tiu tago eniris en la arkeon
Noa, kaj SXem kaj HXam kaj Jafet, la filoj de Noa, kaj la edzino de Noa,
kaj la tri edzinoj de liaj filoj kune kun ili;

<span id="an_7:14">7:14</span> ili, kaj cxiuj bestoj laux siaj specoj,
kaj cxiuj brutoj laux siaj specoj, kaj cxiuj rampajxoj, kiuj rampas sur
la tero, laux siaj specoj, kaj cxiuj flugajxoj laux siaj specoj, cxiuj
birdoj, cxiuj flugilhavantoj.

<span id="an_7:15">7:15</span> Kaj eniris al Noa en la arkeon po du el
cxiu karno, kiu havas en si spiriton de vivo.

<span id="an_7:16">7:16</span> Kaj la venintoj, virbesto kaj ino el cxiu
karno, eniris, kiel ordonis al ili Dio; kaj la Eternulo fermis post ili.

<span id="an_7:17">7:17</span> Kaj estis diluvo dum kvardek tagoj sur la
tero; kaj multigxis la akvo kaj levis la arkeon, kaj gxi estis alte
super la tero.

<span id="an_7:18">7:18</span> Kaj la akvo fortigxis sur la tero, kaj la
arkeo nagxis sur la suprajxo de la akvo.

<span id="an_7:19">7:19</span> Kaj la akvo treege fortigxis kaj tre
multigxis sur la tero; kaj kovrigxis cxiuj altaj montoj, kiuj estas sub
la cxielo.

<span id="an_7:20">7:20</span> Dek kvin ulnojn pli alte levigxis la akvo
kaj kovris la montojn.

<span id="an_7:21">7:21</span> Kaj pereis cxiu karno, kiu movigxas sur
la tero, la birdoj kaj la brutoj kaj la bestoj, kaj cxiuj rampajxoj,
kiuj rampas sur la tero, kaj cxiuj homoj.

<span id="an_7:22">7:22</span> CXio, kio havis en si spiriton de vivo,
el cxio, kio estis sur la seka tero, mortis.

<span id="an_7:23">7:23</span> Kaj ekstermigxis cxiuj ekzistajxoj, kiuj
estis sur la tero, de homo gxis brutoj kaj rampajxoj kaj birdoj de la
cxielo; ili ekstermigxis de sur la tero; kaj restis nur Noa kaj kio
estis kun li en la arkeo.

<span id="an_7:24">7:24</span> Kaj la akvo okupis la teron dum cent
kvindek tagoj.

<span id="an_8:1">8:1</span> Kaj Dio rememoris Noan, kaj cxiujn bestojn
kaj cxiujn brutojn, kiuj estis kun li en la arkeo; kaj Dio venigis
venton sur la teron, kaj la akvo kvietigxis.

<span id="an_8:2">8:2</span> Kaj fermigxis la fontoj de la abismo kaj la
aperturoj de la cxielo, kaj cxesigxis la pluvo el la cxielo.

<span id="an_8:3">8:3</span> Kaj iom post iom reforigxis la akvo de sur
la tero, kaj la akvo komencis malmultigxi post la paso de cent kvindek
tagoj.

<span id="an_8:4">8:4</span> Kaj la arkeo haltis en la sepa monato, en
la dek-sepa tago de la monato, sur la montoj Ararat.

<span id="an_8:5">8:5</span> Kaj la akvo konstante malpliigxadis gxis la
deka monato; en la unua tago de la deka monato montrigxis la suproj de
la montoj.

<span id="an_8:6">8:6</span> Kaj post kvardek tagoj Noa malfermis la
fenestron de la arkeo, kiun li faris.

<span id="an_8:7">8:7</span> Kaj li ellasis korvon, kaj gxi elflugis,
forflugadis kaj revenadis, gxis forsekigxis la akvo sur la tero.

<span id="an_8:8">8:8</span> Kaj li ellasis de si kolombon, por vidi,
cxu jam malfortigxis la akvo sur la tero.

<span id="an_8:9">8:9</span> Sed la kolombo ne trovis ripozejon por siaj
piedoj, kaj gxi revenis al li en la arkeon, cxar akvo estis sur la
suprajxo de la tuta tero. Kaj li etendis sian manon kaj prenis la
kolombon kaj envenigis gxin al si en la arkeon.

<span id="an_8:10">8:10</span> Kaj li atendis ankoraux aliajn sep
tagojn, kaj li denove ellasis la kolombon el la arkeo.

<span id="an_8:11">8:11</span> Kaj revenis al li la kolombo en tempo
vespera, kaj jen gxi havis en sia busxo desxiritan folion de olivarbo;
kaj Noa konvinkigxis, ke la akvo malfortigxis sur la tero.

<span id="an_8:12">8:12</span> Kaj li atendis ankoraux aliajn sep
tagojn, kaj li ellasis la kolombon, kaj cxi tiu jam ne plu revenis al
li.

<span id="an_8:13">8:13</span> Kaj en la sescent-unua jaro, en la unua
tago de la unua monato, forsekigxis la akvo sur la tero; kaj Noa
malfermis la tegmenton de la arkeo, kaj li vidis, ke sekigxis la
suprajxo de la tero.

<span id="an_8:14">8:14</span> Kaj en la dua monato, en la dudek-sepa
tago de la monato, la tero elsekigxis.

<span id="an_8:15">8:15</span> Kaj Dio diris al Noa jene:

<span id="an_8:16">8:16</span> Eliru el la arkeo, vi kaj via edzino kaj
viaj filoj kaj la edzinoj de viaj filoj kune kun vi;

<span id="an_8:17">8:17</span> cxiujn bestojn, kiuj estas kun vi, el
cxiu karno, el la birdoj kaj brutoj, kaj el cxiuj rampajxoj, kiuj rampas
sur la tero, elirigu kune kun vi; kaj ili movigxu sur la tero kaj fruktu
kaj multigxu sur la tero.

<span id="an_8:18">8:18</span> Kaj eliris Noa kaj liaj filoj kaj lia
edzino kaj la edzinoj de liaj filoj kune kun li.

<span id="an_8:19">8:19</span> CXiuj bestoj, cxiuj rampajxoj, kaj cxiuj
birdoj, cxio, kio movigxas sur la tero, laux siaj familioj, eliris el la
arkeo.

<span id="an_8:20">8:20</span> Kaj Noa konstruis altaron al la Eternulo,
kaj li prenis el cxiuj puraj brutoj kaj el cxiuj puraj birdoj kaj oferis
bruloferojn sur la altaro.

<span id="an_8:21">8:21</span> Kaj la Eternulo flaris la agrablan
odoron, kaj la Eternulo diris en Sia koro: Mi ne plu malbenos la teron
pro la homo, cxar la penso de la homa koro estas malbona jam de lia
juneco; kaj Mi ne batos plu cxion vivantan, kiel Mi faris.

<span id="an_8:22">8:22</span> De nun tiel longe, kiel la tero ekzistos,
semado kaj rikoltado, malvarmo kaj varmo, somero kaj vintro, tago kaj
nokto ne cxesigxos.

<span id="an_9:1">9:1</span> Kaj Dio benis Noan kaj liajn filojn, kaj
diris al ili: Fruktu kaj multigxu, kaj plenigu la teron.

<span id="an_9:2">9:2</span> Kaj ili timu vin kaj tremu antaux vi, cxiuj
bestoj de la tero kaj cxiuj birdoj de la cxielo, cxio, kio movigxas sur
la tero, kaj cxiuj fisxoj de la maro; en viajn manojn ili estas
transdonitaj.

<span id="an_9:3">9:3</span> CXio, kio movigxas kaj vivas, servu al vi
kiel mangxajxo; kiel verdan herbon, Mi donis al vi cxion.

<span id="an_9:4">9:4</span> Nur karnon kune kun gxia animo, la sango,
ne mangxu.

<span id="an_9:5">9:5</span> Ankaux vian sangon kaj animon Mi
repostulos, el la manoj de cxiuj bestoj Mi gxin repostulos, kaj el la
manoj de homo, el la manoj de cxiu homo pro lia frato Mi repostulos la
animon de homo.

<span id="an_9:6">9:6</span> Se iu versxos sangon de homo, lia sango
ankaux estos versxita de homo; cxar laux la bildo de Dio estas farita la
homo.

<span id="an_9:7">9:7</span> Kaj vi fruktu kaj multigxu, movigxadu sur
la tero kaj multigxu sur gxi.

<span id="an_9:8">9:8</span> Kaj Dio diris al Noa kaj al liaj filoj kune
kun li jene:

<span id="an_9:9">9:9</span> Jen Mi starigas Mian interligon kun vi kaj
kun via idaro post vi;

<span id="an_9:10">9:10</span> kaj kun cxiu viva ekzistajxo, kiu estas
kun vi, el birdoj, el brutoj, kaj el cxiuj bestoj de la tero kun vi, el
cxiuj, kiuj eliris el la arkeo, kun cxiuj bestoj de la tero.

<span id="an_9:11">9:11</span> Kaj Mi starigas Mian interligon kun vi,
ke ne ekstermigxos plu cxiu karno per akvo de diluvo, kaj ne estos plu
diluvo, por pereigi la teron.

<span id="an_9:12">9:12</span> Kaj Dio diris: CXi tio estas la signo de
la interligo, kiun Mi metas inter Mi kaj inter vi kaj inter cxiu viva
ekzistajxo, kiu estas kun vi, por eternaj generacioj:

<span id="an_9:13">9:13</span> Mian arkon Mi metas en la nubon, kaj gxi
estu signo de la interligo inter Mi kaj la tero.

<span id="an_9:14">9:14</span> Kaj kiam Mi venigos nubon super la teron,
montrigxos la arko en la nubo;

<span id="an_9:15">9:15</span> kaj Mi rememoros Mian interligon, kiu
ekzistas inter Mi kaj vi kaj cxiu viva ekzistajxo el cxiu karno, kaj la
akvo ne farigxos plu diluvo, por pereigi cxiun karnon.

<span id="an_9:16">9:16</span> Kaj la arko estos en la nubo; kaj Mi gxin
vidos, por memori pri la eterna interligo inter Dio kaj cxiu viva
ekzistajxo el cxiu karno, kiu estas sur la tero.

<span id="an_9:17">9:17</span> Kaj Dio diris al Noa: CXi tio estas la
signo de la interligo, kiun Mi starigis inter Mi kaj cxiu karno, kiu
estas sur la tero.

<span id="an_9:18">9:18</span> Kaj la filoj de Noa, kiuj eliris el la
arkeo, estis: SXem, HXam, kaj Jafet; kaj HXam estis la patro de Kanaan.

<span id="an_9:19">9:19</span> Tio estis la tri filoj de Noa; kaj de ili
diskreskis la tuta logxantaro de la tero.

<span id="an_9:20">9:20</span> Kaj Noa komencis terkultivan laboron kaj
plantis vinbergxardenon.

<span id="an_9:21">9:21</span> Kaj li trinkis el la vino kaj ebriigxis,
kaj nudigxis en sia tendo.

<span id="an_9:22">9:22</span> Kaj HXam, la patro de Kanaan, vidis la
nudecon de sia patro, kaj li diris tion al siaj du fratoj ekstere.

<span id="an_9:23">9:23</span> Kaj SXem kaj Jafet prenis la veston kaj
metis gxin sur siajn sxultrojn, kaj iris dorsdirekte kaj kovris la
nudecon de sia patro; kaj iliaj vizagxoj estis turnitaj malantauxen, kaj
la nudecon de sia patro ili ne vidis.

<span id="an_9:24">9:24</span> Kaj Noa vekigxis de sia ebrieco, kaj li
sciigxis, kiel agis kun li lia pli juna filo.

<span id="an_9:25">9:25</span> Kaj li diris: Malbenita estu Kanaan;
Sklavo de sklavoj li estu cxe siaj fratoj.

<span id="an_9:26">9:26</span> Kaj li diris: Glorata estu la Eternulo,
la Dio de SXem; Kaj Kanaan estu sklavo al ili;

<span id="an_9:27">9:27</span> Dio disvastigu Jafeton, Kaj li logxu en
la tendoj de SXem, Kaj Kanaan estu sklavo al ili.

<span id="an_9:28">9:28</span> Kaj Noa vivis post la diluvo tricent
kvindek jarojn.

<span id="an_9:29">9:29</span> Kaj la tuta vivo de Noa estis nauxcent
kvindek jaroj, kaj li mortis.

<span id="an_10:1">10:1</span> Jen estas la generaciaro de la filoj de
Noa: SXem, HXam, kaj Jafet. Kaj naskigxis al ili filoj post la diluvo.

<span id="an_10:2">10:2</span> La filoj de Jafet: Gomer kaj Magog kaj
Madaj kaj Javan kaj Tubal kaj Mesxehx kaj Tiras.

<span id="an_10:3">10:3</span> Kaj la filoj de Gomer: Asxkenaz kaj Rifat
kaj Togarma.

<span id="an_10:4">10:4</span> Kaj la filoj de Javan: Elisxa kaj
Tarsxisx, Kitim kaj Dodanim.

<span id="an_10:5">10:5</span> De cxi tiuj dissemigxis la insuloj da
popoloj en siaj landoj, cxiu laux sia lingvo, laux siaj gentoj kaj
nacioj.

<span id="an_10:6">10:6</span> Kaj la filoj de HXam: Kusx kaj Micraim
kaj Put kaj Kanaan.

<span id="an_10:7">10:7</span> Kaj la filoj de Kusx: Seba kaj HXavila
kaj Sabta kaj Raama kaj Sabtehxa; kaj la filoj de Raama; SXeba kaj
Dedan.

<span id="an_10:8">10:8</span> Kaj Kusx naskigis Nimrodon, kiu komencis
esti potenca sur la tero.

<span id="an_10:9">10:9</span> Li estis potenca cxasisto antaux la
Eternulo; tial oni diras: Kiel Nimrod, potenca cxasisto antaux la
Eternulo.

<span id="an_10:10">10:10</span> Kaj la komenco de lia regno estis Babel
kaj Erehx kaj Akad kaj Kalne en la lando SXinar.

<span id="an_10:11">10:11</span> El cxi tiu lando li eliris en Asirion
kaj konstruis la urbojn Nineve kaj Rehxobot kaj Kalahx,

<span id="an_10:12">10:12</span> kaj Resen inter Nineve kaj Kalahx (gxi
estis la granda urbo).

<span id="an_10:13">10:13</span> Kaj Micraim naskigis la Ludidojn kaj la
Anamidojn kaj la Lehabidojn kaj la Naftuhxidojn

<span id="an_10:14">10:14</span> kaj la Patrusidojn kaj la Kasluhxidojn
(de kiuj devenis la Filisxtoj) kaj la Kaftoridojn.

<span id="an_10:15">10:15</span> Kaj de Kanaan naskigxis Cidon, lia
unuenaskito, kaj HXet,

<span id="an_10:16">10:16</span> kaj la Jebusidoj kaj la Amoridoj kaj la
Girgasxidoj

<span id="an_10:17">10:17</span> kaj la HXividoj kaj la Arkidoj kaj la
Sinidoj

<span id="an_10:18">10:18</span> kaj la Arvadidoj kaj la Cemaridoj kaj
la HXamatidoj; kaj poste la gentoj Kanaanaj disigxis.

<span id="an_10:19">10:19</span> Kaj la limoj de la Kanaanidoj estis de
Cidon gxis Gerar kaj Gaza, gxis Sodom kaj Gomora, Adma kaj Ceboim gxis
Lasxa.

<span id="an_10:20">10:20</span> Tio estas la filoj de HXam laux siaj
gentoj kaj lingvoj, en siaj landoj kaj nacioj.

<span id="an_10:21">10:21</span> Naskigxis infanoj ankaux al SXem, la
patro de cxiuj Eberidoj, pli maljuna frato de Jafet.

<span id="an_10:22">10:22</span> La filoj de SXem: Elam kaj Asxur kaj
Arpahxsxad kaj Lud kaj Aram.

<span id="an_10:23">10:23</span> Kaj la filoj de Aram: Uc kaj HXul kaj
Geter kaj Masx.

<span id="an_10:24">10:24</span> Kaj al Arpahxsxad naskigxis SXelahx,
kaj al SXelahx naskigxis Eber.

<span id="an_10:25">10:25</span> Kaj al Eber naskigxis du filoj: la nomo
de unu estis Peleg, cxar dum lia vivo dividigxis la tero; kaj la nomo de
lia frato estis Joktan.

<span id="an_10:26">10:26</span> Kaj al Joktan naskigxis Almodad kaj
SXelef kaj HXacarmavet kaj Jerahx

<span id="an_10:27">10:27</span> kaj Hadoram kaj Uzal kaj Dikla

<span id="an_10:28">10:28</span> kaj Obal kaj Abimael kaj SXeba

<span id="an_10:29">10:29</span> kaj Ofir kaj HXavila kaj Jobab. CXiuj
cxi tiuj estis filoj de Joktan.

<span id="an_10:30">10:30</span> Kaj ilia logxloko estis de Mesxa gxis
Sefar, la orienta monto.

<span id="an_10:31">10:31</span> Tio estas la filoj de SXem laux siaj
gentoj kaj lingvoj, en siaj landoj, laux siaj nacioj.

<span id="an_10:32">10:32</span> Tio estas la gentoj de la filoj de Noa,
laux siaj generacioj, en siaj nacioj; kaj de ili disigxis la popoloj sur
la tero post la diluvo.

<span id="an_11:1">11:1</span> Sur la tuta tero estis unu lingvo kaj unu
parolmaniero.

<span id="an_11:2">11:2</span> Kaj kiam ili ekiris de la oriento, ili
trovis valon en la lando SXinar kaj tie eklogxis.

<span id="an_11:3">11:3</span> Kaj ili diris unu al alia: Venu, ni faru
brikojn kaj ni brulpretigu ilin per fajro. Kaj la brikoj farigxis por
ili sxtonoj, kaj la bitumo farigxis por ili kalko.

<span id="an_11:4">11:4</span> Kaj ili diris: Venu, ni konstruu al ni
urbon, kaj turon, kies supro atingos la cxielon, kaj ni akiru al ni
gloron, antaux ol ni disigxos sur la suprajxo de la tuta tero.

<span id="an_11:5">11:5</span> Kaj la Eternulo mallevigxis, por vidi la
urbon kaj la turon, kiujn konstruis la homidoj.

<span id="an_11:6">11:6</span> Kaj la Eternulo diris: Jen estas unu
popolo, kaj unu lingvon ili cxiuj havas; kaj jen, kion ili komencis
fari, kaj ili ne estos malhelpataj en cxio, kion ili decidis fari.

<span id="an_11:7">11:7</span> Ni mallevigxu do, kaj Ni konfuzu tie
ilian lingvon, por ke unu ne komprenu la parolon de alia.

<span id="an_11:8">11:8</span> Kaj la Eternulo disigis ilin de tie sur
la suprajxon de la tuta tero, kaj ili cxesis konstrui la urbon.

<span id="an_11:9">11:9</span> Tial oni donis al gxi la nomon Babel,
cxar tie la Eternulo konfuzis la lingvon de la tuta tero kaj de tie la
Eternulo disigis ilin sur la suprajxon de la tuta tero.

<span id="an_11:10">11:10</span> Jen estas la generaciaro de SXem: SXem
havis la agxon de cent jaroj, kaj naskigxis al li Arpahxsxad, du jarojn
post la diluvo.

<span id="an_11:11">11:11</span> Kaj SXem vivis post la naskigxo de
Arpahxsxad kvincent jarojn, kaj naskigxis al li filoj kaj filinoj.

<span id="an_11:12">11:12</span> Kaj Arpahxsxad vivis tridek kvin
jarojn, kaj naskigxis al li SXelahx.

<span id="an_11:13">11:13</span> Kaj Arpahxsxad vivis post la naskigxo
de SXelahx kvarcent tri jarojn, kaj naskigxis al li filoj kaj filinoj.

<span id="an_11:14">11:14</span> Kaj SXelahx vivis tridek jarojn, kaj
naskigxis al li Eber.

<span id="an_11:15">11:15</span> Kaj SXelahx vivis post la naskigxo de
Eber kvarcent tri jarojn, kaj naskigxis al li filoj kaj filinoj.

<span id="an_11:16">11:16</span> Kaj Eber vivis tridek kvar jarojn, kaj
naskigxis al li Peleg.

<span id="an_11:17">11:17</span> Kaj Eber vivis post la naskigxo de
Peleg kvarcent tridek jarojn, kaj naskigxis al li filoj kaj filinoj.

<span id="an_11:18">11:18</span> Kaj Peleg vivis tridek jarojn, kaj
naskigxis al li Reu.

<span id="an_11:19">11:19</span> Kaj Peleg vivis post la naskigxo de Reu
ducent naux jarojn, kaj naskigxis al li filoj kaj filinoj.

<span id="an_11:20">11:20</span> Kaj Reu vivis tridek du jarojn, kaj
naskigxis al li Serug.

<span id="an_11:21">11:21</span> Kaj Reu vivis post la naskigxo de Serug
ducent sep jarojn, kaj naskigxis al li filoj kaj filinoj.

<span id="an_11:22">11:22</span> Kaj Serug vivis tridek jarojn, kaj
naskigxis al li Nahxor.

<span id="an_11:23">11:23</span> Kaj Serug vivis post la naskigxo de
Nahxor ducent jarojn, kaj naskigxis al li filoj kaj filinoj.

<span id="an_11:24">11:24</span> Kaj Nahxor vivis dudek naux jarojn, kaj
naskigxis al li Terahx.

<span id="an_11:25">11:25</span> Kaj Nahxor vivis post la naskigxo de
Terahx cent dek naux jarojn, kaj naskigxis al li filoj kaj filinoj.

<span id="an_11:26">11:26</span> Kaj Terahx vivis sepdek jarojn, kaj
naskigxis al li Abram, Nahxor, kaj Haran.

<span id="an_11:27">11:27</span> Kaj jen estas la generaciaro de Terahx:
al Terahx naskigxis Abram, Nahxor, kaj Haran; kaj al Haran naskigxis
Lot.

<span id="an_11:28">11:28</span> Kaj Haran mortis antaux sia patro
Terahx en sia lando de naskigxo, en Ur la HXaldea.

<span id="an_11:29">11:29</span> Kaj Abram kaj Nahxor prenis al si
edzinojn; la nomo de la edzino de Abram estis Saraj, kaj la nomo de la
edzino de Nahxor estis Milka, filino de Haran, kiu estis la patro de
Milka kaj la patro de Jiska.

<span id="an_11:30">11:30</span> Kaj Saraj estis senfrukta kaj ne havis
infanon.

<span id="an_11:31">11:31</span> Kaj Terahx prenis sian filon Abram kaj
sian nepon Lot, filo de Haran, kaj sian bofilinon Saraj, edzino de lia
filo Abram; kaj ili eliris kune el Ur la HXaldea, por iri en la landon
Kanaanan; kaj ili venis gxis HXaran kaj enlogxigxis tie.

<span id="an_11:32">11:32</span> Kaj Terahx atingis la agxon de ducent
kvin jaroj, kaj Terahx mortis en HXaran.

<span id="an_12:1">12:1</span> Kaj la Eternulo diris al Abram: Iru el
via lando, el inter via parencaro, kaj el la domo de via patro, al la
lando, kiun Mi montros al vi.

<span id="an_12:2">12:2</span> Kaj Mi faros vin granda popolo, kaj Mi
benos vin kaj grandigos vian nomon, kaj vi estos beno.

<span id="an_12:3">12:3</span> Kaj Mi benos viajn benantojn, kaj viajn
malbenantojn Mi malbenos, kaj benigxos per vi cxiuj gentoj de la tero.

<span id="an_12:4">12:4</span> Kaj Abram iris, kiel la Eternulo diris al
li, kaj kun li iris Lot. Kaj Abram havis la agxon de sepdek kvin jaroj,
kiam li eliris el HXaran.

<span id="an_12:5">12:5</span> Kaj Abram prenis sian edzinon Saraj kaj
sian nevon Lot, kaj ilian tutan havon, kiun ili akiris, kaj la homojn,
kiujn ili akiris en HXaran; kaj ili eliris, por iri al la lando Kanaana;
kaj ili venis en la landon Kanaanan.

<span id="an_12:6">12:6</span> Kaj Abram trapasis la landon gxis la loko
SXehxem, gxis la kverko More; kaj la Kanaanidoj tiam logxis en la lando.

<span id="an_12:7">12:7</span> Kaj la Eternulo aperis al Abram, kaj
diris: Al via idaro Mi donos cxi tiun teron. Kaj li konstruis tie
altaron al la Eternulo, kiu aperis al li.

<span id="an_12:8">12:8</span> Kaj de tie li translogxigxis al la monto,
kiu estas oriente de Bet-El, kaj arangxis sian tendon tiamaniere, ke
Bet-El estis okcidente kaj Aj oriente; kaj li konstruis tie altaron al
la Eternulo kaj pregxadis al la Eternulo.

<span id="an_12:9">12:9</span> Kaj Abram iris pluen, cxiam pluen al
sudo.

<span id="an_12:10">12:10</span> Kaj estis malsato en la lando. Kaj
Abram malsupreniris Egiptujon, por tie logxi kelktempe, cxar malfacila
estis la malsato en la lando.

<span id="an_12:11">12:11</span> Kaj kiam li estis jam proksime de
Egiptujo, li diris al sia edzino Saraj: Mi scias ja, ke vi estas virino
belaspekta;

<span id="an_12:12">12:12</span> kaj kiam la Egiptoj vin vidos, ili
diros: Tio estas lia edzino; kaj ili mortigos min, kaj vin ili lasos
viva.

<span id="an_12:13">12:13</span> Diru do, ke vi estas mia fratino, por
ke al mi estu bone pro vi kaj por ke mia animo restu viva pro vi.

<span id="an_12:14">12:14</span> Kaj kiam Abram venis Egiptujon, la
Egiptoj vidis, ke la virino estas tre bela;

<span id="an_12:15">12:15</span> kaj vidis sxin la eminentuloj de
Faraono, kaj ili lauxdis sxin al Faraono; kaj oni prenis la virinon en
la domon de Faraono.

<span id="an_12:16">12:16</span> Kaj al Abram estis bone pro sxi, kaj li
havis sxafojn kaj bovojn kaj azenojn kaj sklavojn kaj sklavinojn kaj
azeninojn kaj kamelojn.

<span id="an_12:17">12:17</span> Kaj la Eternulo punis per grandaj
suferoj Faraonon kaj lian domon pro Saraj, la edzino de Abram.

<span id="an_12:18">12:18</span> Kaj Faraono alvokis Abramon, kaj diris:
Kion vi faris al mi? kial vi ne diris al mi, ke sxi estas via edzino?

<span id="an_12:19">12:19</span> kial vi diris: SXi estas mia fratino?
Kaj mi prenis sxin al mi kiel edzinon. Kaj nun jen estas via edzino;
prenu kaj foriru.

<span id="an_12:20">12:20</span> Kaj Faraono ordonis pri li al homoj,
kaj ili forkondukis lin kaj lian edzinon kaj lian tutan havon.

<span id="an_13:1">13:1</span> Kaj Abram supreniris el Egiptujo, li kaj
lia edzino, kaj cxio, kio estis kun li, kaj kun li ankaux Lot,
direktante sin al sudo.

<span id="an_13:2">13:2</span> Kaj Abram estis tre ricxa je brutoj,
argxento, kaj oro.

<span id="an_13:3">13:3</span> Kaj li dauxrigis sian migradon de sudo
gxis Bet-El, gxis la loko, kie antauxe estis lia tendo inter Bet-El kaj
Aj,

<span id="an_13:4">13:4</span> al la loko de la altaro, kiun li tie
faris antauxe; kaj Abram tie pregxis al la Eternulo.

<span id="an_13:5">13:5</span> Kaj ankaux Lot, kiu iris kun Abram, havis
sxafojn kaj bovojn kaj tendojn.

<span id="an_13:6">13:6</span> Kaj ne suficxis por ili la tero, ke ili
logxu kune, cxar ilia havo estis granda kaj ili ne povis logxi kune.

<span id="an_13:7">13:7</span> Kaj estis malpaco inter la pasxtistoj de
la brutaro de Abram kaj la pasxtistoj de la brutaro de Lot; kaj la
Kanaanidoj kaj Perizidoj tiam logxis en la lando.

<span id="an_13:8">13:8</span> Kaj Abram diris al Lot: Ne estu malpaco
inter mi kaj vi kaj inter miaj pasxtistoj kaj viaj pasxtistoj, cxar ni
estas fratoj.

<span id="an_13:9">13:9</span> La tuta tero estas ja antaux vi;
apartigxu do de mi: se vi iros maldekstren, mi iros dekstren; se vi iros
dekstren, mi iros maldekstren.

<span id="an_13:10">13:10</span> Kaj Lot levis siajn okulojn kaj vidis,
ke la tuta cxirkauxajxo de Jordan, antaux ol la Eternulo pereigis
Sodomon kaj Gomoran, tuta estas akvumata kiel gxardeno de la Eternulo,
kiel la lando Egipta, gxis Coar.

<span id="an_13:11">13:11</span> Kaj Lot elektis al si la tutan
cxirkauxajxon de Jordan; kaj Lot ekiris orienten; kaj ili apartigxis unu
de la alia:

<span id="an_13:12">13:12</span> Abram enlogxigxis en la lando Kanaana,
kaj Lot enlogxigxis en la urboj de la cxirkauxajxo kaj starigis siajn
tendojn gxis Sodom.

<span id="an_13:13">13:13</span> Kaj la logxantoj de Sodom estis
malbonaj kaj tre pekaj kontraux la Eternulo.

<span id="an_13:14">13:14</span> Kaj la Eternulo diris al Abram, post
kiam Lot apartigxis de li: Levu viajn okulojn, kaj rigardu de la loko,
sur kiu vi nun estas, norden kaj suden kaj orienten kaj okcidenten;

<span id="an_13:15">13:15</span> cxar la tutan teron, kiun vi vidas, Mi
donos al vi kaj al via idaro por eterne.

<span id="an_13:16">13:16</span> Kaj Mi faros vian idaron kiel polvo de
la tero; se iu povos kalkuli la polvon de la tero, li kalkulos ankaux
vian idaron.

<span id="an_13:17">13:17</span> Levigxu, trairu la landon lauxlonge kaj
lauxlargxe, cxar al vi Mi gxin donos.

<span id="an_13:18">13:18</span> Kaj Abram forprenis sian tendon, kaj
iris kaj eklogxis en la arbareto Mamre, kiu estas en HXebron; kaj li
konstruis tie altaron al la Eternulo.

<span id="an_14:1">14:1</span> Kaj estis en la tempo de Amrafel, regxo
de SXinar, Arjohx, regxo de Elasar, Kedorlaomer, regxo de Elam, kaj
Tidal, regxo de Gojim;

<span id="an_14:2">14:2</span> ili faris militon kontraux Bera, regxo de
Sodom, kaj Birsxa, regxo de Gomora, SXinab, regxo de Adma, kaj SXemeber,
regxo de Ceboim, kaj la regxo de Bela, kiu estas Coar.

<span id="an_14:3">14:3</span> CXiuj cxi tiuj kunvenis en la valo Sidim,
kiu nun estas la Sala Maro.

<span id="an_14:4">14:4</span> Dek du jarojn ili servis al Kedorlaomer,
kaj en la dek-tria ili ribeligxis.

<span id="an_14:5">14:5</span> Kaj en la dek-kvara jaro venis
Kedorlaomer, kaj la regxoj, kiuj estis kun li, kaj ili venkobatis la
Rafaidojn en Asxterot-Karnaim, kaj la Zuzidojn en Ham, kaj la Emidojn en
SXave-Kirjataim,

<span id="an_14:6">14:6</span> kaj la HXoridojn sur ilia monto Seir gxis
El-Paran, kiu estas cxe la dezerto.

<span id="an_14:7">14:7</span> Kaj ili reiris kaj venis al En-Misxpat,
kiu estas Kadesx, kaj venkobatis la tutan kampon de la Amalekidoj, kaj
ankaux la Amoridojn, kiuj logxis en HXacacon-Tamar.

<span id="an_14:8">14:8</span> Kaj eliris la regxo de Sodom kaj la regxo
de Gomora kaj la regxo de Adma kaj la regxo de Ceboim, kaj la regxo de
Bela, kiu estas Coar, kaj komencis batalon kontraux ili en la valo
Sidim,

<span id="an_14:9">14:9</span> kontraux Kedorlaomer, regxo de Elam, kaj
Tidal, regxo de Gojim, kaj Amrafel, regxo de SXinar, kaj Arjohx, regxo
de Elasar; kvar regxoj kontraux kvin.

<span id="an_14:10">14:10</span> Kaj en la valo Sidim estis multe da
bitumaj kavoj; kaj la regxoj de Sodom kaj Gomora forkuris kaj falis
tien, kaj la restintoj kuris sur la monton.

<span id="an_14:11">14:11</span> Kaj ili prenis la tutan havon de Sodom
kaj Gomora kaj ilian tutan mangxeblajxon, kaj foriris.

<span id="an_14:12">14:12</span> Ili prenis Loton, la nevon de Abram,
kaj lian havon, cxar li logxis en Sodom, kaj ili foriris.

<span id="an_14:13">14:13</span> Kaj venis forsavigxinto kaj diris al
Abram la Hebreo, kiu logxis en la arbareto de Mamre la Amorido, frato de
Esxkol kaj frato de Aner, kiuj estis en interligo kun Abram.

<span id="an_14:14">14:14</span> Kaj Abram auxdis, ke lia frato estas
kaptita, kaj li elkondukis siajn ekzercitojn, naskitajn en lia domo,
tricent dek ok, kaj persekutis gxis Dan.

<span id="an_14:15">14:15</span> Kaj li dividis sin kontraux ili en la
nokto, li kaj liaj domanoj, kaj venkobatis ilin, kaj persekutis ilin
gxis HXoba, kiu estas maldekstre de Damasko.

<span id="an_14:16">14:16</span> Kaj li revenigis la tutan havon, kaj
ankaux sian fraton Lot kaj lian havon li revenigis, kaj ankaux la
virinojn kaj la popolon.

<span id="an_14:17">14:17</span> Kaj la regxo de Sodom eliris al li
renkonte, kiam li revenis, venkinte Kedorlaomeron kaj la regxojn, kiuj
estis kun li, en la valon SXave, kiu estas Valo de la Regxo.

<span id="an_14:18">14:18</span> Kaj Melkicedek, regxo de Salem,
elportis panon kaj vinon. Li estis pastro de Dio Plejsupra.

<span id="an_14:19">14:19</span> Kaj li benis lin kaj diris: Benata estu
Abram de Dio Plejsupra, la Kreinto de la cxielo kaj la tero;

<span id="an_14:20">14:20</span> kaj benata estu Dio Plejsupra, kiu
transdonis viajn malamikojn en viajn manojn. Kaj Abram donis al li
dekonajxon el cxio.

<span id="an_14:21">14:21</span> Kaj la regxo de Sodom diris al Abram:
Donu al mi la homojn, kaj la havon prenu al vi.

<span id="an_14:22">14:22</span> Kaj Abram diris al la regxo de Sodom:
Mi levas mian manon al la Eternulo, Dio Plejsupra, la Kreinto de la
cxielo kaj la tero,

<span id="an_14:23">14:23</span> ke ecx fadenon aux rimenon de sxuo mi
ne prenos el cxio, kio apartenas al vi, por ke vi ne diru: Mi ricxigis
Abramon;

<span id="an_14:24">14:24</span> escepto estos nur tio, kion mangxis la
junuloj, kaj la parto de la homoj, kiuj iris kun mi: Aner, Esxkol, kaj
Mamre; ili prenu sian parton.

<span id="an_15:1">15:1</span> Post tiuj farigxoj la Eternulo diris al
Abram en vizio jene: Ne timu, Abram, Mi estas via sxildo; via rekompenco
estas tre granda.

<span id="an_15:2">15:2</span> Kaj Abram diris: Ho Eternulo, mia
Sinjoro, kion Vi donos al mi? mi vagas ja seninfane, kaj la
administranto de mia domo estas Eliezer el Damasko.

<span id="an_15:3">15:3</span> Kaj Abram diris: Al mi Vi ne donis ja
idaron, kaj jen mia domano estos mia heredanto.

<span id="an_15:4">15:4</span> Kaj tiam la Eternulo diris al li jene:
CXi tiu ne estos via heredanto; nur tiu, kiu eliros el via internajxo,
estos via heredanto.

<span id="an_15:5">15:5</span> Kaj Li elirigis lin eksteren, kaj diris:
Rigardu al la cxielo kaj kalkulu la stelojn, se vi povas ilin kalkuli.
Kaj Li diris al li: Tiel estos via idaro.

<span id="an_15:6">15:6</span> Kaj li kredis al la Eternulo; kaj tio
estis kalkulita al li kiel virto.

<span id="an_15:7">15:7</span> Kaj Li diris al li: Mi estas la Eternulo,
kiu elirigis vin el Ur la HXaldea, por doni al vi cxi tiun landon kiel
posedajxon.

<span id="an_15:8">15:8</span> Kaj li diris: Ho Eternulo, mia Sinjoro,
per kio mi povas scii, ke mi gxin posedos?

<span id="an_15:9">15:9</span> Kaj Li diris al li: Prenu por Mi bovinon
trijaran kaj kaprinon trijaran kaj sxafon trijaran kaj turton kaj junan
kolombon.

<span id="an_15:10">15:10</span> Kaj li alportis al Li cxion cxi tion,
kaj Li distrancxis ilin laux la mezo kaj metis cxiujn partojn unu
kontraux la alia, sed la birdojn Li ne distrancxis.

<span id="an_15:11">15:11</span> Kaj la rabobirdoj mallevigxis sur la
kadavrojn, sed Abram ilin forpelis.

<span id="an_15:12">15:12</span> CXe la subiro de la suno profunda dormo
falis sur Abramon; kaj jen timego pro la granda mallumo atakis lin.

<span id="an_15:13">15:13</span> Kaj Li diris al Abram: Sciu, ke via
idaro estos fremduloj en lando, kiu ne apartenos al ili; kaj oni
sklavigos kaj turmentos ilin dum kvarcent jaroj.

<span id="an_15:14">15:14</span> Tamen la popolon, cxe kiu ili estos
sklavoj, Mi jugxos; kaj poste ili eliros kun granda havo.

<span id="an_15:15">15:15</span> Kaj vi foriros al viaj prapatroj en
paco; vi estos entombigita en bona maljuneco.

<span id="an_15:16">15:16</span> Kaj en la kvara generacio ili revenos
cxi tien; cxar la krimoj de la Amoridoj ankoraux ne atingis plenecon.

<span id="an_15:17">15:17</span> Kiam la suno subiris kaj farigxis
mallumo, subite forna fumo kaj fajra flamo trakuris inter tiuj
distrancxitajxoj.

<span id="an_15:18">15:18</span> En tiu tago la Eternulo faris
interligon kun Abram, dirante: Al via idaro Mi donos cxi tiun landon, de
la rivero de Egiptujo gxis la granda rivero, la rivero Euxfrato:

<span id="an_15:19">15:19</span> la Kenidojn kaj la Kenizidojn kaj la
Kadmonidojn

<span id="an_15:20">15:20</span> kaj la HXetidojn kaj la Perizidojn kaj
la Rafaidojn

<span id="an_15:21">15:21</span> kaj la Amoridojn kaj la Kanaanidojn kaj
la Girgasxidojn kaj la Jebusidojn.

<span id="an_16:1">16:1</span> Kaj Saraj, la edzino de Abram, ne naskis
al li; sed sxi havis sklavinon, Egiptinon, kies nomo estis Hagar.

<span id="an_16:2">16:2</span> Kaj Saraj diris al Abram: Jen la Eternulo
sxlosis min, ke mi ne nasku; eniru do al mia sklavino, eble mi havos
infanojn per sxi. Kaj Abram obeis la vocxon de Saraj.

<span id="an_16:3">16:3</span> Kaj Saraj, la edzino de Abram, prenis
Hagaron la Egiptinon, sian sklavinon, kiam pasis dek jaroj de la tempo,
kiam Abram eklogxis en la lando Kanaana, kaj sxi donis sxin al sia edzo
Abram kiel edzinon.

<span id="an_16:4">16:4</span> Kaj li venis al Hagar, kaj sxi
gravedigxis. Kaj sxi vidis, ke sxi gravedigxis, kaj tiam sxia sinjorino
senvalorigxis en sxiaj okuloj.

<span id="an_16:5">16:5</span> Kaj Saraj diris al Abram: Vi estas
maljusta kontraux mi; mi donis mian sklavinon en viajn brakojn, sed kiam
sxi vidis, ke sxi gravedigxis, mi senvalorigxis en sxiaj okuloj; la
Eternulo jugxu inter mi kaj vi.

<span id="an_16:6">16:6</span> Kaj Abram diris al Saraj: Jen via
sklavino estas en viaj manoj, faru kun sxi cxion, kio placxas al vi. Kaj
Saraj komencis premi sxin, kaj sxi forkuris.

<span id="an_16:7">16:7</span> Kaj trovis sxin angxelo de la Eternulo
cxe akva fonto en la dezerto, cxe la fonto sur la vojo al SXur.

<span id="an_16:8">16:8</span> Kaj li diris: Hagar, sklavino de Saraj,
de kie vi venas kaj kien vi iras? Kaj sxi diris: De Saraj, mia
sinjorino, mi forkuras.

<span id="an_16:9">16:9</span> Kaj la angxelo de la Eternulo diris al
sxi: Reiru al via sinjorino, kaj humiligxu sub sxiaj manoj.

<span id="an_16:10">16:10</span> Kaj la angxelo de la Eternulo diris al
sxi: Mi multigos vian idaron tiel, ke pro multeco oni ne povos gxin
kalkuli.

<span id="an_16:11">16:11</span> Kaj la angxelo de la Eternulo diris al
sxi: Jen vi estas graveda, kaj vi naskos filon; kaj vi donos al li la
nomon Isxmael, cxar la Eternulo auxdis vian suferon.

<span id="an_16:12">16:12</span> Kaj li estos homo sovagxa; lia mano
estos kontraux cxiuj, kaj la manoj de cxiuj kontraux li, kaj li logxos
antaux cxiuj siaj fratoj.

<span id="an_16:13">16:13</span> Kaj la Eternulon, kiu parolis al sxi,
sxi nomis: Dio-kiu-min-vidis; cxar sxi diris: CXi tie mi vidis Tiun, kiu
min vidas; kaj cxu mi poste vivas?

<span id="an_16:14">16:14</span> Tial oni nomis tiun puton puto de la
Vivanto-Vidanto; gxi estas inter Kadesx kaj Bered.

<span id="an_16:15">16:15</span> Kaj Hagar naskis al Abram filon; kaj
Abram donis al sia filo, kiun naskis Hagar, la nomon Isxmael.

<span id="an_16:16">16:16</span> Kaj Abram havis la agxon de okdek ses
jaroj, kiam Hagar naskis Isxmaelon al Abram.

<span id="an_17:1">17:1</span> Kiam Abram havis la agxon de nauxdek naux
jaroj, aperis la Eternulo al Abram, kaj diris al li: Mi estas Dio la
Plejpotenca; iradu antaux Mi kaj estu senpeka.

<span id="an_17:2">17:2</span> Kaj Mi faros Mian interligon inter Mi kaj
vi, kaj Mi multigos vin tre forte.

<span id="an_17:3">17:3</span> Kaj Abram jxetis sin vizagxaltere, kaj
Dio parolis al li, dirante:

<span id="an_17:4">17:4</span> Jen estas Mia interligo kun vi: vi estos
patro de multe da popoloj.

<span id="an_17:5">17:5</span> Kaj via nomo ne estos plu Abram, sed via
nomo estos Abraham, cxar Mi faris vin patro de multe da popoloj.

<span id="an_17:6">17:6</span> Kaj Mi fruktigos vin tre multe, kaj Mi
devenigos de vi popolojn, kaj regxoj devenos de vi.

<span id="an_17:7">17:7</span> Kaj Mi starigos Mian interligon inter Mi
kaj vi kaj via idaro post vi en iliaj generacioj, eternan interligon, ke
Mi estos Dio por vi kaj por via idaro post vi.

<span id="an_17:8">17:8</span> Kaj Mi donos al vi kaj al via idaro post
vi la landon, en kiu vi logxas kiel fremdulo, la tutan landon Kanaanan,
por eterna posedajxo, kaj Mi estos Dio por ili.

<span id="an_17:9">17:9</span> Kaj Dio diris al Abraham: Kaj vi gardu
Mian interligon, vi kaj via idaro post vi en iliaj generacioj.

<span id="an_17:10">17:10</span> Jen estas Mia interligo, kiun vi devas
gardi inter Mi kaj vi kaj via idaro post vi: cxiu virseksulo cxe vi estu
cirkumcidata.

<span id="an_17:11">17:11</span> Kaj cirkumcidu la karnon de via
prepucio, kaj tio estu signo de interligo inter Mi kaj vi.

<span id="an_17:12">17:12</span> Kaj en la agxo de ok tagoj estu
cirkumcidata cxe vi en viaj generacioj cxiu virseksulo naskita en la
domo aux acxetita per mono cxe iu aligentulo, kiu ne estas el via idaro.

<span id="an_17:13">17:13</span> Cirkumcidata estu cxiu naskita en via
domo aux acxetita per via mono, kaj Mia interligo estu sur via karno
kiel interligo eterna.

<span id="an_17:14">17:14</span> Kaj se estos prepucihava virseksulo,
kiu ne cirkumcidos la karnon de sia prepucio, tiu animo ekstermigxos el
sia popolo: Mian interligon gxi rompis.

<span id="an_17:15">17:15</span> Kaj Dio diris al Abraham: Vian edzinon
Saraj ne nomu Saraj, sed sxia nomo estu Sara.

<span id="an_17:16">17:16</span> Kaj Mi benos sxin, kaj Mi donos de sxi
al vi filon; kaj Mi benos sxin, kaj de sxi devenos popoloj, regxoj de
popoloj devenos de sxi.

<span id="an_17:17">17:17</span> Kaj Abraham jxetis sin vizagxaltere,
kaj ekridis, kaj diris en sia koro: CXu de homo centjara farigxos nasko,
kaj cxu Sara la nauxdekjara naskos?

<span id="an_17:18">17:18</span> Kaj Abraham diris al Dio: Ho, ke
Isxmael vivu antaux Vi!

<span id="an_17:19">17:19</span> Kaj Dio diris: Efektive Sara, via
edzino, naskos al vi filon, kaj vi donos al li la nomon Isaak; kaj Mi
starigos Mian interligon kun li kiel interligon eternan por lia idaro
post li.

<span id="an_17:20">17:20</span> Ankaux pri Isxmael Mi auxdis vin: jen
Mi benis lin, kaj Mi fruktigos lin kaj Mi multigos lin tre forte; dek du
princoj naskigxos de li, kaj Mi devenigos de li grandan popolon.

<span id="an_17:21">17:21</span> Sed Mian interligon Mi starigos kun
Isaak, kiun naskos al vi Sara en cxi tiu tempo en la venonta jaro.

<span id="an_17:22">17:22</span> Kaj Li cxesis paroli kun li, kaj Dio
levigxis for de Abraham.

<span id="an_17:23">17:23</span> Kaj Abraham prenis sian filon Isxmael
kaj cxiujn naskitajn en lia domo kaj cxiujn acxetitajn per lia mono,
cxiun virseksulon el la homoj de la domo de Abraham, kaj li cirkumcidis
la karnon de ilia prepucio en tiu sama tago, kiel diris al li Dio.

<span id="an_17:24">17:24</span> Kaj Abraham havis la agxon de nauxdek
naux jaroj, kiam li cirkumcidis la karnon de sia prepucio.

<span id="an_17:25">17:25</span> Kaj lia filo Isxmael havis la agxon de
dek tri jaroj, kiam la karno de lia prepucio estis cirkumcidita.

<span id="an_17:26">17:26</span> En tiu sama tago estis cirkumciditaj
Abraham kaj lia filo Isxmael;

<span id="an_17:27">17:27</span> kaj cxiuj liaj domanoj, kiuj naskigxis
en la domo aux estis acxetitaj per mono cxe aligentulo, estis
cirkumciditaj kune kun li.

<span id="an_18:1">18:1</span> Kaj aperis al li la Eternulo en la
arbareto Mamre, kiam li sidis cxe la pordo de la tendo dum la varmego de
la tago.

<span id="an_18:2">18:2</span> Kiam li levis siajn okulojn, li vidis, ke
jen tri viroj staras antaux li. Ekvidinte, li kuris al ili renkonte de
la pordo de la tendo kaj klinigxis antaux ili gxis la tero.

<span id="an_18:3">18:3</span> Kaj li diris: Mia sinjoro! se mi trovis
placxon en viaj okuloj, ne pasu preter vian sklavon.

<span id="an_18:4">18:4</span> Oni alportos iom da akvo, kaj vi lavu
viajn piedojn kaj ripozu sub la arbo.

<span id="an_18:5">18:5</span> Kaj mi alportos pecon da pano, por ke vi
fortigu viajn korojn; poste vi foriros; cxar por tio vi pasis preter via
sklavo. Kaj ili diris: Faru tiel, kiel vi diris.

<span id="an_18:6">18:6</span> Kaj Abraham rapidis en la tendon al Sara,
kaj diris: Rapide prenu tri mezurojn da plej bona faruno, knedu, kaj
faru kukojn.

<span id="an_18:7">18:7</span> Kaj ankaux al la bovoj Abraham kuris, kaj
li prenis bovidon delikatan kaj bonan kaj donis al la junulo, kaj tiu
rapide pretigis gxin.

<span id="an_18:8">18:8</span> Kaj li prenis buteron kaj lakton kaj la
pretigitan bovidon kaj metis antaux ilin, kaj li staris apud ili sub la
arbo, kaj ili mangxis.

<span id="an_18:9">18:9</span> Kaj ili diris al li: Kie estas Sara, via
edzino? Kaj li respondis: Jen sxi estas en la tendo.

<span id="an_18:10">18:10</span> Kaj Li diris: Mi revenos al vi en la
sama jartempo, kaj tiam estos filo cxe Sara, via edzino. Kaj Sara
auxskultis cxe la pordo de la tendo, kiu estis malantaux Li.

<span id="an_18:11">18:11</span> Kaj Abraham kaj Sara estis maljunuloj
de profunda agxo; cxe Sara cxesigxis la virinaj ordinarajxoj.

<span id="an_18:12">18:12</span> Kaj Sara ekridis interne, dirante: CXu
kiam mi kadukigxis, mi havus ankoraux volupton? kaj mia sinjoro estas ja
maljuna!

<span id="an_18:13">18:13</span> Kaj la Eternulo diris al Abraham: Kial
do Sara ridas, dirante: CXu efektive mi naskos, kiam mi maljunigxis?

<span id="an_18:14">18:14</span> CXu por la Eternulo io estas malfacila?
en la difinita tempo Mi revenos al vi en la venonta jaro, kaj Sara havos
filon.

<span id="an_18:15">18:15</span> Sed Sara malkonfesis, dirante: Mi ne
ridis; cxar sxi timis. Sed Li diris: Ne, vi ridis.

<span id="an_18:16">18:16</span> Kaj levigxis de tie la viroj kaj
direktigxis al Sodom: kaj Abraham iris kun ili, por akompani ilin.

<span id="an_18:17">18:17</span> Kaj la Eternulo diris: CXu mi kasxos
antaux Abraham, kion Mi faras?

<span id="an_18:18">18:18</span> Abraham farigxos ja popolo granda kaj
potenca, kaj per li benigxos cxiuj popoloj de la tero.

<span id="an_18:19">18:19</span> CXar Mi lin elektis, por ke li ordonu
al siaj filoj kaj al sia domo post si, ke ili observu la vojon de la
Eternulo, agante virte kaj juste; por ke la Eternulo plenumu pri
Abraham, kion Li diris pri li.

<span id="an_18:20">18:20</span> Kaj la Eternulo diris: CXar la kriado
de Sodom kaj Gomora estas granda kaj ilia pekado estas tre peza,

<span id="an_18:21">18:21</span> tial Mi malsupreniros, kaj rigardos,
cxu ili plene agas tiel, kiel estas la kriado, kiu venis al Mi, aux ne;
Mi sciigxos.

<span id="an_18:22">18:22</span> Kaj la viroj turnigxis de tie kaj iris
al Sodom; kaj Abraham staris ankoraux antaux la Eternulo.

<span id="an_18:23">18:23</span> Kaj Abraham alproksimigxis, kaj diris:
CXu Vi ankaux pereigos virtulon kune kun malvirtulo?

<span id="an_18:24">18:24</span> Eble ekzistas kvindek virtuloj en la
urbo: cxu Vi tiam pereigos kaj ne indulgos la lokon pro la kvindek
virtuloj, kiuj estas en gxi?

<span id="an_18:25">18:25</span> Ne decas por Vi agi tiamaniere, ke Vi
mortigu virtulon kune kun malvirtulo, ke virtulo estu kiel malvirtulo;
ne decas por Vi, ke la Jugxanto de la tuta tero agu maljuste.

<span id="an_18:26">18:26</span> Kaj la Eternulo diris: Se Mi trovos en
Sodom kvindek virtulojn en la urbo, Mi indulgos la tutan lokon pro ili.

<span id="an_18:27">18:27</span> Kaj Abraham respondis, dirante: Jen mi
ekkuragxis paroli al mia Sinjoro, kvankam mi estas polvo kaj cindro;

<span id="an_18:28">18:28</span> eble al la kvindeko da virtuloj mankos
kvin: cxu Vi pereigos pro la kvin la tutan urbon? Kaj Li diris: Mi ne
pereigos, se Mi trovos tie kvardek kvin.

<span id="an_18:29">18:29</span> Kaj li plue parolis al Li kaj diris:
Eble trovigxos tie kvardek? Kaj Li diris: Mi ne faros tion pro la
kvardek.

<span id="an_18:30">18:30</span> Kaj li diris: Ne koleru, mia Sinjoro,
ke mi parolos plue: eble trovigxos tie tridek? Kaj Li diris: Mi ne
faros, se Mi trovos tie tridek.

<span id="an_18:31">18:31</span> Kaj li diris: Jen mi ekkuragxis paroli
al mia Sinjoro: eble trovigxos dudek? Kaj Li diris: Mi ne pereigos pro
la dudek.

<span id="an_18:32">18:32</span> Kaj li diris: Ne koleru, mia Sinjoro,
ke mi parolos ankoraux nur unu fojon: eble trovigxos tie dek? Kaj Li
diris: Mi ne pereigos pro la dek.

<span id="an_18:33">18:33</span> Kaj la Eternulo foriris, kiam Li cxesis
paroli kun Abraham; kaj Abraham reiris al sia loko.

<span id="an_19:1">19:1</span> Kaj la du angxeloj venis Sodomon vespere,
kaj Lot tiam sidis cxe la pordego de Sodom. Kiam Lot ilin ekvidis, li
levigxis renkonte al ili kaj klinigxis vizagxaltere.

<span id="an_19:2">19:2</span> Kaj li diris: Mi petas vin, sinjoroj,
envenu en la domon de via sklavo kaj pasigu la nokton kaj lavu viajn
piedojn, kaj vi levigxos matene kaj iros vian vojon. Kaj ili diris: Ne,
ni pasigos la nokton sur la strato.

<span id="an_19:3">19:3</span> Kaj li tre petegis ilin, kaj ili direktis
sin al li kaj envenis en lian domon; kaj li faris al ili festenon, kaj
li bakis macojn, kaj ili mangxis.

<span id="an_19:4">19:4</span> Antaux ol ili kusxigxis, la homoj de la
urbo, la homoj de Sodom, cxirkauxis la domon, de la junuloj gxis la
maljunuloj, la tuta popolo, de cxiuj finoj.

<span id="an_19:5">19:5</span> Kaj ili vokis Loton, kaj diris al li: Kie
estas la viroj, kiuj venis al vi dum la nokto? elirigu ilin al ni, por
ke ni ilin ekkonu.

<span id="an_19:6">19:6</span> Kaj Lot eliris al ili antaux la sojlon,
kaj la pordon li sxlosis post si.

<span id="an_19:7">19:7</span> Kaj li diris: Ho, miaj fratoj, ne agu
malbone!

<span id="an_19:8">19:8</span> Jen mi havas du filinojn, kiuj ankoraux
ne ekkonis viron; mi elirigos ilin al vi, kaj faru kun ili, kion vi
deziras; nur al tiuj viroj nenion faru, cxar por tio ili venis sub la
ombron de mia tegmento.

<span id="an_19:9">19:9</span> Sed ili diris: Iru for! Kaj ili diris
plue: Vi venis cxi tien kiel fremdulo, kaj vi volas jugxi! nun ni pli
malbone agos kun vi, ol kun ili. Kaj ili tre insiste postulis de la
viro, de Lot, kaj ili aliris, por elrompi la pordon.

<span id="an_19:10">19:10</span> Tiam tiuj viroj etendis siajn manojn
kaj envenigis Loton al si en la domon, kaj la pordon ili sxlosis;

<span id="an_19:11">19:11</span> kaj la homojn, kiuj estis antaux la
sojlo de la domo, ili frapis per blindeco, de la malgrandaj gxis la
grandaj, tiel ke tiuj lacigxis, sercxante la pordon.

<span id="an_19:12">19:12</span> Kaj la viroj diris al Lot: Kiun vi
havas cxi tie? bofilon, aux viajn filojn aux viajn filinojn, aux cxiun
ajn, kiun vi havas en la urbo, elirigu ilin el cxi tiu loko;

<span id="an_19:13">19:13</span> cxar ni ekstermos cxi tiun lokon, cxar
granda farigxis ilia kriado antaux la Eternulo, kaj la Eternulo sendis
nin, por gxin pereigi.

<span id="an_19:14">19:14</span> Kaj Lot eliris, kaj parolis kun siaj
bofiloj, prenontaj liajn filinojn, kaj diris: Levigxu, eliru el cxi tiu
loko, cxar la Eternulo pereigos la urbon. Sed liaj bofiloj rigardis lin
kiel sxercanton.

<span id="an_19:15">19:15</span> Kiam levigxis la matenrugxo, la
angxeloj rapidigis Loton, dirante: Levigxu, prenu vian edzinon kaj
ambaux viajn filinojn, kiuj cxi tie trovigxas, por ke vi ne pereu pro la
krimeco de la urbo.

<span id="an_19:16">19:16</span> Sed cxar li malrapidis, tial la viroj
kaptis lian manon kaj la manon de lia edzino kaj la manojn de liaj du
filinoj, pro kompato de la Eternulo al li, kaj ili elirigis lin kaj
metis lin ekster la urbon.

<span id="an_19:17">19:17</span> Kaj kiam ili elkondukis lin eksteren,
ili diris al li: Savu vin pro via animo; ne rigardu malantauxen kaj
haltu nenie en la tuta cxirkauxajxo; sur la monton savu vin, por ke vi
ne pereu.

<span id="an_19:18">19:18</span> Kaj Lot diris al ili: Ho, ne, mia
Sinjoro!

<span id="an_19:19">19:19</span> Jen Via sklavo placxis al Vi, kaj
granda estas la favorkoreco, kiun Vi montris al mi, konservante la vivon
al mia animo; sed mi ne povas savi min sur la monton, cxar povus trafi
min malfelicxo kaj mi mortus.

<span id="an_19:20">19:20</span> Jen cxi tiu urbo estas suficxe
proksima, por kuri tien, kaj gxi estas malgranda; mi savos min tien; gxi
estas ja malgranda; kaj mia animo restos viva.

<span id="an_19:21">19:21</span> Kaj Li diris al li: Jen Mi komplezos al
vi ankaux en cxi tiu afero, kaj Mi ne renversos la urbon, pri kiu vi
parolis.

<span id="an_19:22">19:22</span> Rapide savu vin tien, cxar Mi nenion
povas fari, gxis vi venos tien. Tial tiu urbo ricevis la nomon Coar.

<span id="an_19:23">19:23</span> La suno levigxis super la teron, kiam
Lot venis Coaron.

<span id="an_19:24">19:24</span> Kaj la Eternulo pluvigis sur Sodomon
kaj Gomoran sulfuron kaj fajron de la Eternulo el la cxielo.

<span id="an_19:25">19:25</span> Kaj Li ruinigis tiujn urbojn kaj la
tutan cxirkauxajxon kaj cxiujn logxantojn de la urboj kaj la kreskajxojn
de la tero.

<span id="an_19:26">19:26</span> Kaj lia edzino ekrigardis malantauxen,
kaj sxi farigxis kolono el salo.

<span id="an_19:27">19:27</span> Kaj matene Abraham levigxis kaj iris al
la loko, kie li estis starinta antaux la Eternulo;

<span id="an_19:28">19:28</span> kaj li ekrigardis en la direkto al
Sodom kaj Gomora kaj al la tuta lando de la cxirkauxajxo, kaj li vidis,
ke jen fumo levigxas de la tero kiel fumo el forno.

<span id="an_19:29">19:29</span> Kaj kiam Dio estis pereiganta la urbojn
de la cxirkauxajxo, Li rememoris pri Abraham, kaj Li elirigis Loton el
la mezo de la ruinigado, kiam Li estis ruiniganta la urbojn, en kiuj
logxis Lot.

<span id="an_19:30">19:30</span> Kaj Lot eliris el Coar kaj eklogxis sur
la monto, kaj liaj du filinoj kun li; cxar li timis logxi en Coar. Kaj
li logxis en kaverno, li kaj liaj du filinoj.

<span id="an_19:31">19:31</span> Kaj la pli maljuna diris al la pli
juna: Nia patro estas maljuna, kaj en la lando ne ekzistas viro, kiu
envenus al ni laux la moro de la tuta tero;

<span id="an_19:32">19:32</span> tial ni ebriigu nian patron per vino,
kaj ni kusxu kun li, por ke ni aperigu de nia patro idaron.

<span id="an_19:33">19:33</span> Kaj ili ebriigis sian patron per vino
en tiu nokto; kaj venis la pli maljuna kaj kusxis kun sia patro; kaj li
ne sciis, kiam sxi kusxigxis kaj kiam sxi levigxis.

<span id="an_19:34">19:34</span> La morgauxan tagon la pli maljuna diris
al la pli juna: Jen mi kusxis hieraux kun mia patro; ni ebriigu lin per
vino ankaux en cxi tiu nokto, kaj vi venu, kusxu kun li, por ke ni
aperigu de nia patro idaron.

<span id="an_19:35">19:35</span> Kaj ili ankaux en cxi tiu nokto
ebriigis sian patron per vino; kaj la pli juna iris kaj kusxis kun li;
kaj li ne sciis, kiam sxi kusxigxis kaj kiam sxi levigxis.

<span id="an_19:36">19:36</span> Kaj ambaux filinoj de Lot gravedigxis
de sia patro.

<span id="an_19:37">19:37</span> Kaj la pli maljuna naskis filon, kaj
sxi donis al li la nomon Moab; li estas la prapatro de la Moabidoj gxis
nun.

<span id="an_19:38">19:38</span> Kaj la pli juna ankaux naskis filon,
kaj sxi donis al li la nomon Ben- Ami; li estas la prapatro de la
Amonidoj gxis nun.

<span id="an_20:1">20:1</span> Kaj Abraham ekmigris de tie al la lando
suda, kaj li eklogxis inter Kadesx kaj SXur; kaj li logxis kiel fremdulo
en Gerar.

<span id="an_20:2">20:2</span> Kaj Abraham diris pri sia edzino Sara:
SXi estas mia fratino. Kaj Abimelehx, regxo de Gerar, sendis kaj prenis
Saran.

<span id="an_20:3">20:3</span> Kaj Dio venis al Abimelehx nokte en la
songxo, kaj diris al li: Vi mortos pro la virino, kiun vi prenis, cxar
sxi estas edzino de edzo.

<span id="an_20:4">20:4</span> Sed Abimelehx ne alproksimigxis al sxi,
kaj li diris: Mia Sinjoro! cxu vi mortigos ankaux senkulpan popolon?

<span id="an_20:5">20:5</span> Li diris ja al mi: SXi estas mia fratino;
kaj sxi ankaux diris al mi: Li estas mia frato. En senkulpeco de mia
koro kaj en pureco de miaj manoj mi faris tion.

<span id="an_20:6">20:6</span> Kaj Dio diris al li en la songxo: Mi
ankaux scias, ke en senkulpeco de via koro vi tion faris, kaj tial Mi
detenis vin, ke vi ne peku kontraux Mi, tial Mi ne lasis, ke vi
kuntusxigxu kun sxi.

<span id="an_20:7">20:7</span> Kaj nun redonu la edzinon al la edzo,
cxar li estas profeto, kaj li pregxos pri vi, kaj vi restos viva; sed se
vi ne redonos, tiam sciu, ke vi mortos, vi kaj cxiuj viaj.

<span id="an_20:8">20:8</span> Kaj Abimelehx levigxis frue matene, kaj
li vokis cxiujn siajn sklavojn kaj rakontis cxion cxi tion al iliaj
oreloj; kaj la homoj tre ektimis.

<span id="an_20:9">20:9</span> Kaj Abimelehx vokis Abrahamon, kaj diris
al li: Kion vi faris al ni? kaj per kio mi pekis antaux vi, ke vi
venigis sur min kaj sur mian regnon grandan pekon? aferojn, kiuj ne
estas farataj, vi faris kontraux mi.

<span id="an_20:10">20:10</span> Kaj Abimelehx diris al Abraham: Kion vi
vidis, kiam vi faris tiun aferon?

<span id="an_20:11">20:11</span> Kaj Abraham diris: Mi pensis, ke ne
ekzistas timo antaux Dio en cxi tiu loko, kaj ke oni mortigos min pro
mia edzino.

<span id="an_20:12">20:12</span> Kaj efektive sxi estas mia fratino,
filino de mia patro, nur ne filino de mia patrino; kaj sxi farigxis mia
edzino.

<span id="an_20:13">20:13</span> Kaj kiam Dio elmigrigis min el la domo
de mia patro, mi diris al sxi: Faru al mi cxi tiun komplezon, en kian
ajn lokon ni venos, diru pri mi: Li estas mia frato.

<span id="an_20:14">20:14</span> Kaj Abimelehx prenis sxafojn kaj bovojn
kaj sklavojn kaj sklavinojn kaj donis al Abraham, kaj li redonis al li
lian edzinon Sara.

<span id="an_20:15">20:15</span> Kaj Abimelehx diris: Jen mia lando
estas antaux vi; kie placxas al vi, tie logxigxu.

<span id="an_20:16">20:16</span> Kaj al Sara li diris: Jen mi donis mil
argxentajn monerojn al via frato; tio estu al vi kovro por la okuloj
antaux cxiuj, kiuj estas kun vi, kaj antaux cxiuj vi estas pravigita.

<span id="an_20:17">20:17</span> Kaj Abraham ekpregxis al Dio; kaj Dio
sanigis Abimelehxon kaj lian edzinon kaj liajn sklavinojn, kaj ili
komencis naski.

<span id="an_20:18">20:18</span> CXar la Eternulo estis sxlosinta cxiujn
uterojn en la domo de Abimelehx pro Sara, la edzino de Abraham.

<span id="an_21:1">21:1</span> Kaj la Eternulo rememoris Saran, kiel Li
diris, kaj la Eternulo faris al Sara, kiel Li parolis.

<span id="an_21:2">21:2</span> Kaj Sara gravedigxis kaj naskis al
Abraham filon en lia maljuneco, en la difinita tempo, pri kiu Dio al li
diris.

<span id="an_21:3">21:3</span> Kaj Abraham donis al sia filo, kiu
naskigxis al li, kiun naskis al li Sara, la nomon Isaak.

<span id="an_21:4">21:4</span> Kaj Abraham cirkumcidis sian filon Isaak,
kiam tiu havis la agxon de ok tagoj, kiel ordonis al li Dio.

<span id="an_21:5">21:5</span> Kaj Abraham havis la agxon de cent jaroj,
kiam naskigxis al li lia filo Isaak.

<span id="an_21:6">21:6</span> Kaj Sara diris: Ridindajxon faris al mi
Dio; cxiu, kiu auxdos, ridos pri mi.

<span id="an_21:7">21:7</span> Kaj sxi diris: Kiu dirus al Abraham, ke
Sara mamnutros infanojn? cxar mi naskis filon en lia maljuneco.

<span id="an_21:8">21:8</span> Kaj la infano kreskis, kaj gxi estis
demamigita, kaj Abraham faris grandan festenon en la tago, en kiu Isaak
estis demamigita.

<span id="an_21:9">21:9</span> Kaj Sara vidis, ke la filo de Hagar la
Egiptino, kiun cxi tiu naskis al Abraham, mokas.

<span id="an_21:10">21:10</span> Kaj sxi diris al Abraham: Forpelu cxi
tiun sklavinon kaj sxian filon; cxar la filo de cxi tiu sklavino ne
heredos kun mia filo, kun Isaak.

<span id="an_21:11">21:11</span> Kaj la afero forte malplacxis al
Abraham pro lia filo.

<span id="an_21:12">21:12</span> Kaj Dio diris al Abraham: GXi ne
malplacxu al vi pro la knabo kaj pro via sklavino; pri cxio, kion diros
al vi Sara, obeu sxian vocxon; cxar per Isaak oni nomos vian idaron.

<span id="an_21:13">21:13</span> Sed ankaux el la filo de la sklavino Mi
kreskigos popolon, cxar li estas via semo.

<span id="an_21:14">21:14</span> Kaj Abraham levigxis frue matene, kaj
prenis panon kaj felsakon kun akvo kaj donis al Hagar, metante gxin sur
sxian sxultron, ankaux la infanon, kaj foririgis sxin; kaj sxi iris, kaj
sxi erarvagis en la dezerto Beer-SXeba.

<span id="an_21:15">21:15</span> Kaj konsumigxis la akvo de la felsako,
kaj sxi jxetis la infanon sub unu el la arbetajxoj.

<span id="an_21:16">21:16</span> Kaj sxi iris kaj sidigxis kontrauxe, en
la malproksimeco de pafo el pafarko; cxar sxi diris: Mi ne povas rigardi
la morton de la infano. Kaj sxi sidigxis kontrauxe, kaj sxi komencis
lauxte plori.

<span id="an_21:17">21:17</span> Kaj Dio auxdis la vocxon de la knabo;
kaj angxelo de Dio vokis Hagaron el la cxielo, kaj diris al sxi: Kio
estas al vi, Hagar? ne timu, cxar Dio auxdis la vocxon de la knabo el la
loko, kie li estas.

<span id="an_21:18">21:18</span> Levigxu, prenu la knabon kaj tenu lin
per via mano, cxar grandan popolon Mi faros el li.

<span id="an_21:19">21:19</span> Kaj Dio malfermis sxiajn okulojn, kaj
sxi ekvidis puton kun akvo, kaj sxi iris kaj plenigis la felsakon per
akvo kaj trinkigis la knabon.

<span id="an_21:20">21:20</span> Kaj Dio estis kun la knabo, kaj li
grandigxis kaj logxis en la dezerto kaj farigxis arkpafisto.

<span id="an_21:21">21:21</span> Kaj li logxis en la dezerto Paran; kaj
lia patrino prenis al li edzinon el la lando Egipta.

<span id="an_21:22">21:22</span> Kaj en tiu tempo Abimelehx kaj lia
militestro Pihxol diris al Abraham jene: Dio estas kun vi en cxio, kion
vi faras;

<span id="an_21:23">21:23</span> nun jxuru do al mi per Dio, ke vi ne
agos malfidele kun mi, nek kun mia filo, nek kun mia nepo; ke tiel same
favorkore, kiel mi agis kun vi, vi agos kun mi, kaj kun la lando, en kiu
vi logxas kiel fremdulo.

<span id="an_21:24">21:24</span> Kaj Abraham diris: Mi jxuras.

<span id="an_21:25">21:25</span> Kaj Abraham riprocxis Abimelehxon pro
la akva puto, kiun perforte forprenis la sklavoj de Abimelehx.

<span id="an_21:26">21:26</span> Kaj Abimelehx diris: Mi ne scias, kiu
faris tion, kaj ankaux vi ne diris al mi; mi ecx ne auxdis pri tio gxis
hodiaux.

<span id="an_21:27">21:27</span> Kaj Abraham prenis sxafojn kaj bovojn
kaj donis al Abimelehx, kaj ili ambaux starigis inter si interligon.

<span id="an_21:28">21:28</span> Kaj Abraham starigis sep sxafidojn
aparte.

<span id="an_21:29">21:29</span> Kaj Abimelehx diris al Abraham: Por kio
estas tiuj sep sxafidoj, kiujn vi starigis aparte?

<span id="an_21:30">21:30</span> Kaj tiu diris: Sep sxafidojn prenu el
mia mano, por ke ili estu por mi atesto, ke mi elfosis tiun puton.

<span id="an_21:31">21:31</span> Tial tiu loko havas la nomon
Beer-SXeba, cxar tie ili ambaux jxuris.

<span id="an_21:32">21:32</span> Kaj ili starigis interligon en
Beer-SXeba. Kaj Abimelehx kaj lia militestro Pihxol levigxis kaj reiris
en la landon de la Filisxtoj.

<span id="an_21:33">21:33</span> Kaj Abraham plantis tamariskon en
Beer-SXeba, kaj pregxis tie al la Eternulo, la Dio eterna.

<span id="an_21:34">21:34</span> Kaj Abraham logxis en la lando de la
Filisxtoj longan tempon.

<span id="an_22:1">22:1</span> Post tiuj okazintajxoj Dio provis
Abrahamon, kaj diris al li: Abraham! Kaj tiu respondis: Jen mi estas.

<span id="an_22:2">22:2</span> Kaj Li diris: Prenu vian filon, vian
solan, kiun vi amas, Isaakon, kaj iru en la landon Morija, kaj oferu lin
tie kiel bruloferon sur unu el la montoj, kiun Mi montros al vi.

<span id="an_22:3">22:3</span> Kaj Abraham levigxis frue matene kaj
selis sian azenon kaj prenis siajn du junulojn kun si kaj sian filon
Isaak; kaj li fendis lignon por brulofero, kaj levigxis kaj iris al tiu
loko, pri kiu diris al li Dio.

<span id="an_22:4">22:4</span> En la tria tago Abraham levis siajn
okulojn kaj ekvidis la lokon de malproksime.

<span id="an_22:5">22:5</span> Kaj Abraham diris al siaj junuloj: Restu
cxi tie kun la azeno, kaj mi kun la knabo iros tien, kaj ni
adorklinigxos kaj revenos al vi.

<span id="an_22:6">22:6</span> Kaj Abraham prenis la lignon por la
brulofero kaj metis gxin sur sian filon Isaak, kaj li prenis en sian
manon la fajron kaj la trancxilon; kaj ili iris ambaux kune.

<span id="an_22:7">22:7</span> Kaj Isaak diris al sia patro Abraham: Mia
patro! Kaj tiu respondis: Jen mi estas, mia filo. Kaj li diris: Jen
estas la fajro kaj la ligno, sed kie estas la sxafo por la brulofero?

<span id="an_22:8">22:8</span> Kaj Abraham diris: Dio antauxvidos al Si
la sxafon por la brulofero, mia filo. Kaj ili iris ambaux kune.

<span id="an_22:9">22:9</span> Kaj ili venis al la loko, pri kiu diris
al li Dio; kaj Abraham konstruis tie la altaron kaj surmetis la lignon,
kaj ligis sian filon Isaak kaj metis lin sur la altaron super la ligno.

<span id="an_22:10">22:10</span> Kaj Abraham etendis sian manon kaj
prenis la trancxilon, por bucxi sian filon.

<span id="an_22:11">22:11</span> Kaj ekvokis al li angxelo de la
Eternulo el la cxielo, kaj diris: Abraham, Abraham! Kaj li respondis:
Jen mi estas.

<span id="an_22:12">22:12</span> Kaj Tiu diris: Ne etendu vian manon sur
la knabon, kaj faru al li nenion; cxar nun Mi scias, ke vi timas Dion
kaj vi ne indulgis pro Mi vian filon, la solan.

<span id="an_22:13">22:13</span> Kaj Abraham levis siajn okulojn, kaj
vidis, ke jen virsxafo malantauxe implikigxis per la kornoj en la
arbetajxoj. Kaj Abraham iris kaj prenis la virsxafon, kaj oferis gxin
kiel bruloferon anstataux sia filo.

<span id="an_22:14">22:14</span> Kaj Abraham donis al tiu loko la nomon:
La Eternulo Vidas; tial oni ankoraux nun diras: Sur la monto, kie la
Eternulo aperas.

<span id="an_22:15">22:15</span> Kaj denove angxelo de la Eternulo vokis
al Abraham el la cxielo,

<span id="an_22:16">22:16</span> kaj diris: Mi jxuras per Mi, diras la
Eternulo, ke cxar vi faris tiun aferon kaj ne indulgis vian filon, la
solan;

<span id="an_22:17">22:17</span> tial Mi benos vin kaj Mi multigos vian
idaron simile al la steloj de la cxielo kaj al la sablo sur la bordo de
la maro; kaj via idaro posedos la pordegojn de siaj malamikoj.

<span id="an_22:18">22:18</span> Kaj benigxos per via idaro cxiuj
popoloj de la tero, pro tio, ke vi obeis Mian vocxon.

<span id="an_22:19">22:19</span> Kaj Abraham revenis al siaj junuloj,
kaj ili levigxis kaj iris kune al Beer-SXeba; kaj Abraham logxis en
Beer-SXeba.

<span id="an_22:20">22:20</span> Post tiuj okazintajxoj oni sciigis al
Abraham, dirante: Jen ankaux Milka naskis infanojn al via frato Nahxor:

<span id="an_22:21">22:21</span> la unuenaskiton Uc, kaj lian fraton
Buz, kaj Kemuelon, la patron de Aram;

<span id="an_22:22">22:22</span> kaj Kesedon kaj HXazon kaj Pildasxon
kaj Jidlafon kaj Betuelon.

<span id="an_22:23">22:23</span> Kaj de Betuel naskigxis Rebeka. CXi
tiujn ok naskis Milka al Nahxor, la frato de Abraham.

<span id="an_22:24">22:24</span> Kaj lia kromvirino, nome Reuma, ankaux
naskis: Tebahxon kaj Gahxamon kaj Tahxasxon kaj Maahxan.

<span id="an_23:1">23:1</span> Kaj la vivo de Sara estis cent dudek sep
jaroj; tiom estis la jaroj de la vivo de Sara.

<span id="an_23:2">23:2</span> Kaj Sara mortis en Kirjat-Arba, kiu estas
HXebron, en la lando Kanaana. Kaj Abraham venis, por funebri pri Sara
kaj plori pri sxi.

<span id="an_23:3">23:3</span> Kaj Abraham levigxis for de sia
mortintino, kaj diris al la filoj de HXet jene:

<span id="an_23:4">23:4</span> Fremdulo kaj paslogxanto mi estas cxe vi;
donu al mi posedotan lokon por tombo inter vi, por ke mi enterigu mian
mortintinon, kiu estas antaux mi.

<span id="an_23:5">23:5</span> Kaj la filoj de HXet respondis al
Abraham, dirante al li:

<span id="an_23:6">23:6</span> Auxskultu nin, nia sinjoro! vi estas
princo de Dio inter ni; en la plej elektitaj niaj tomboj enterigu vian
mortintinon; neniu el ni rifuzos al vi sian tomblokon, por enterigi vian
mortintinon.

<span id="an_23:7">23:7</span> Kaj Abraham levigxis, kaj profunde
klinigxis antaux la popolo de la lando, antaux la filoj de HXet.

<span id="an_23:8">23:8</span> Kaj li diris al ili jene: Se placxas al
vi, ke mi enterigu mian mortintinon, kiu estas antaux mi, tiam auxskultu
min kaj petu por mi Efronon, la filon de Cohxar,

<span id="an_23:9">23:9</span> ke li donu al mi la duoblan kavernon,
kiun li havas en la fino de sia kampo; por plena sumo da mono li donu
gxin al mi inter vi por tomba posedajxo.

<span id="an_23:10">23:10</span> Kaj Efron sidis inter la filoj de HXet,
kaj respondis Efron la HXetido al Abraham auxdeble por la filoj de HXet,
antaux cxiuj, kiuj venis en la pordegon de lia urbo, dirante:

<span id="an_23:11">23:11</span> Ne, mia sinjoro, auxskultu min! la
kampon mi donas al vi, kaj la kavernon, kiu estas sur gxi, al vi mi
donas, antaux la okuloj de la filoj de mia popolo mi donas gxin al vi;
enterigu vian mortintinon.

<span id="an_23:12">23:12</span> Kaj Abraham profunde klinigxis antaux
la popolo de la lando.

<span id="an_23:13">23:13</span> Kaj li diris al Efron auxdeble por la
popolo de la lando jene: Mi petas, auxskultu min: mi donas monon por la
kampo; prenu de mi, kaj mi enterigos tie mian mortintinon.

<span id="an_23:14">23:14</span> Kaj Efron respondis al Abraham, dirante
al li:

<span id="an_23:15">23:15</span> Mia sinjoro, auxskultu min: la tero
valoras kvarcent siklojn; sed kio gxi estas inter mi kaj vi? enterigu
vian mortintinon.

<span id="an_23:16">23:16</span> Kaj Abraham auxskultis Efronon, kaj
Abraham pesis al Efron la monon, pri kiu li parolis auxdeble por la
filoj de HXet, kvarcent siklojn da argxento, uzata en la komerco.

<span id="an_23:17">23:17</span> Kaj la kampo de Efron kun la duobla
kaverno, kiu estis antaux Mamre, la kampo kaj la kaverno sur gxi kaj
cxiuj arboj sur la kampo, inter cxiuj gxiaj limoj cxirkauxe, farigxis

<span id="an_23:18">23:18</span> posedajxo de Abraham antaux la okuloj
de la filoj de HXet, de cxiuj, kiuj venis en la pordegon de lia urbo.

<span id="an_23:19">23:19</span> Kaj post tio Abraham enterigis sian
edzinon Sara en la duobla kaverno de la kampo, antaux Mamre, kiu estas
HXebron, en la lando Kanaana.

<span id="an_23:20">23:20</span> Kaj la kampo kaj la kaverno sur gxi
farigxis tomba posedajxo de Abraham, kiun li akiris de la filoj de HXet.

<span id="an_24:1">24:1</span> Kaj Abraham estis maljuna kaj en profunda
agxo. Kaj la Eternulo benis Abrahamon en cxio.

<span id="an_24:2">24:2</span> Kaj Abraham diris al sia sklavo, la
administranto de lia domo, kiu regis cxion, kio apartenis al li: Metu
vian manon sub mian femuron;

<span id="an_24:3">24:3</span> kaj mi jxurigas vin per la Eternulo, la
Dio de la cxielo kaj la Dio de la tero, ke vi ne prenos edzinon por mia
filo el la filinoj de la Kanaanidoj, inter kiuj mi logxas;

<span id="an_24:4">24:4</span> sed en mian landon kaj en mian patrujon
vi iros kaj vi prenos edzinon por mia filo Isaak.

<span id="an_24:5">24:5</span> Kaj la sklavo diris al li: Eble la virino
ne volos iri kun mi en cxi tiun landon; cxu mi tiam devas revenigi vian
filon en la landon, el kiu vi eliris?

<span id="an_24:6">24:6</span> Kaj Abraham diris al li: Gardu vin, ne
revenigu mian filon tien.

<span id="an_24:7">24:7</span> La Eternulo, la Dio de la cxielo, kiu
prenis min el la domo de mia patro kaj el mia patrujo, kaj diris al mi
kaj jxuris al mi, dirante: Al via idaro Mi donos cxi tiun landon-Li
sendos Sian angxelon antaux vi, kaj vi prenos edzinon por mia filo el
tie.

<span id="an_24:8">24:8</span> Kaj se la virino ne volos iri kun vi,
tiam vi farigxos libera de cxi tiu mia jxuro; nur mian filon ne revenigu
tien.

<span id="an_24:9">24:9</span> Kaj la sklavo metis sian manon sub la
femuron de sia sinjoro Abraham kaj jxuris al li pri tiu afero.

<span id="an_24:10">24:10</span> Kaj la sklavo prenis dek kamelojn el la
kameloj de sia sinjoro, kaj li iris; kaj cxiaj bonajxoj de lia sinjoro
estis en liaj manoj. Kaj li levigxis kaj iris Mezopotamion, al la urbo
Nahxor.

<span id="an_24:11">24:11</span> Kaj li genuigis la kamelojn ekstere de
la urbo, cxe puto kun akvo, en vespera tempo, en la tempo, kiam eliras
la virinoj, por cxerpi akvon.

<span id="an_24:12">24:12</span> Kaj li diris: Ho Eternulo, Dio de mia
sinjoro Abraham, sukcesigu min hodiaux kaj faru favorkorajxon al mia
sinjoro Abraham.

<span id="an_24:13">24:13</span> Jen mi staras apud la fonto da akvo,
kaj la filinoj de la urbanoj eliras, por cxerpi akvon;

<span id="an_24:14">24:14</span> kaj la junulinon, al kiu mi diros: Volu
klini vian krucxon, ke mi trinku, kaj sxi diros: Trinku, kaj mi
trinkigos ankaux viajn kamelojn-sxin Vi destinis por Via sklavo Isaak;
kaj per tio mi sciigxos, ke Vi faris favorkorajxon al mia sinjoro.

<span id="an_24:15">24:15</span> Kaj antaux ol li finis paroli, jen
eliras Rebeka, kiu estis naskita al Betuel, la filo de Milka, edzino de
Nahxor, frato de Abraham; kaj sxia krucxo estis sur sxia sxultro.

<span id="an_24:16">24:16</span> Kaj la junulino estis tre belaspekta,
virgulino, kiun ankoraux ne ekkonis viro. Kaj sxi malsupreniris al la
fonto kaj plenigis sian krucxon kaj iris supren.

<span id="an_24:17">24:17</span> Kaj la sklavo kuris al sxi renkonte,
kaj diris: Volu lasi min trinki iom da akvo el via krucxo.

<span id="an_24:18">24:18</span> Kaj sxi diris: Trinku, mia sinjoro; kaj
sxi rapide mallevis la krucxon sur sian manon, kaj sxi donis al li
trinki.

<span id="an_24:19">24:19</span> Kaj kiam sxi suficxe lin trinkigis, sxi
diris: Ankaux por viaj kameloj mi cxerpos, gxis ili finos trinki.

<span id="an_24:20">24:20</span> Kaj rapide sxi elversxis el sia krucxo
en la trinkujon, kaj kuris denove al la puto, por cxerpi por cxiuj liaj
kameloj.

<span id="an_24:21">24:21</span> Kaj la viro admiris sxin silente, por
konvinkigxi, cxu la Eternulo prosperigis lian vojon aux ne.

<span id="an_24:22">24:22</span> Kaj kiam la kameloj cxesis trinki, tiam
la viro prenis oran ringon, havantan la pezon de duono de siklo, kaj du
braceletojn por sxiaj manoj, havantajn la pezon de dek sikloj da oro.

<span id="an_24:23">24:23</span> Kaj li diris: Kies filino vi estas?
volu diri al mi; cxu en la domo de via patro estas loko por ni, por
tradormi la nokton?

<span id="an_24:24">24:24</span> Kaj sxi diris al li: Mi estas filino de
Betuel, filo de Milka, kiun sxi naskis al Nahxor.

<span id="an_24:25">24:25</span> Kaj sxi diris al li: Ankaux da pajlo
kaj da furagxo ni havas multe, kaj ankaux lokon, por ke vi tradormu la
nokton.

<span id="an_24:26">24:26</span> Kaj la viro klinigxis kaj faris adoron
al la Eternulo.

<span id="an_24:27">24:27</span> Kaj li diris: Glorata estu la Eternulo,
la Dio de mia sinjoro Abraham, kiu ne lasis sen Sia favorkoreco kaj
vereco mian sinjoron. Per la vojo, kiun mi iris, la Eternulo alkondukis
min al la domo de la frato de mia sinjoro.

<span id="an_24:28">24:28</span> Kaj la junulino kuris, kaj rakontis
tiujn aferojn en la domo de sia patrino.

<span id="an_24:29">24:29</span> Kaj Rebeka havis fraton, kiu estis
nomata Laban. Kaj Laban kuris al la viro eksteren, al la fonto.

<span id="an_24:30">24:30</span> Kaj kiam li vidis la ringon kaj la
braceletojn sur la manoj de sia fratino, kaj kiam li auxdis la vortojn
de sia fratino Rebeka, kiu diris: Tiel parolis kun mi tiu viro-tiam li
iris al la viro, kaj jen tiu staras cxe la kameloj apud la fonto.

<span id="an_24:31">24:31</span> Kaj li diris: Venu, benita de la
Eternulo; kial vi staras ekstere? mi pretigis la domon kaj ankaux lokon
por la kameloj.

<span id="an_24:32">24:32</span> Kaj li venigis la viron en la domon,
kaj malligis la kamelojn, kaj donis pajlon kaj furagxon al la kameloj,
kaj akvon por lavi liajn piedojn, kaj la piedojn de la homoj, kiuj estis
kun li.

<span id="an_24:33">24:33</span> Kaj estis metita antaux li mangxo; sed
li diris: Mi ne mangxos, antaux ol mi diros mian aferon. Kaj tiu diris:
Parolu.

<span id="an_24:34">24:34</span> Kaj li diris: Sklavo de Abraham mi
estas.

<span id="an_24:35">24:35</span> Kaj la Eternulo forte benis mian
sinjoron, kaj li farigxis granda; kaj Li donis al li sxafojn kaj bovojn
kaj argxenton kaj oron kaj sklavojn kaj sklavinojn kaj kamelojn kaj
azenojn.

<span id="an_24:36">24:36</span> Kaj Sara, la edzino de mia sinjoro,
naskis filon al mia sinjoro, kiam sxi maljunigxis; kaj li donis al li
cxion, kion li havis.

<span id="an_24:37">24:37</span> Kaj mia sinjoro jxurigis min, dirante:
Ne prenu edzinon por mia filo el la filinoj de la Kanaanidoj, en kies
lando mi logxas.

<span id="an_24:38">24:38</span> Nur al la domo de mia patro iru kaj al
mia familio, kaj prenu edzinon por mia filo.

<span id="an_24:39">24:39</span> Kaj mi diris al mia sinjoro: Eble la
virino ne volos iri kun mi?

<span id="an_24:40">24:40</span> Kaj li diris al mi: La Eternulo, antaux
kiu mi iradis, sendos Sian angxelon kun vi kaj sukcesigos vian vojon;
kaj vi prenos edzinon por mia filo el mia familio kaj el la domo de mia
patro.

<span id="an_24:41">24:41</span> Tiam vi estos libera de mia jxuro, kiam
vi venos al mia familio; kaj se ili ne donos al vi, vi estos libera de
mia jxuro.

<span id="an_24:42">24:42</span> Kaj mi venis hodiaux al la fonto, kaj
mi diris: Eternulo, Dio de mia sinjoro Abraham! ho, se Vi volus
sukcesigi mian vojon, kiun mi nun iras!

<span id="an_24:43">24:43</span> Jen mi staras apud la fonto da akvo; la
virgulino, kiu eliros, por cxerpi, kaj al kiu mi diros: Lasu min trinki
iom da akvo el via krucxo,

<span id="an_24:44">24:44</span> kaj kiu diros al mi: Trinku vi, kaj
ankaux por viaj kameloj mi cxerpos -tio estas la virino, kiun la
Eternulo destinis por la filo de mia sinjoro.

<span id="an_24:45">24:45</span> Antaux ol mi finis paroli en mia koro,
jen Rebeka eliras, kaj sxia krucxo estas sur sxia sxultro; kaj sxi
malsupreniris al la fonto kaj cxerpis. Kaj mi diris al sxi: Volu
trinkigi min.

<span id="an_24:46">24:46</span> Kaj rapide sxi deprenis sian krucxon de
la sxultro, kaj diris: Trinku, kaj ankaux viajn kamelojn mi trinkigos.
Kaj mi trinkis, kaj ankaux la kamelojn sxi trinkigis.

<span id="an_24:47">24:47</span> Kaj mi demandis sxin, kaj mi diris:
Kies filino vi estas? Kaj sxi diris: Filino de Betuel, filo de Nahxor,
kiun naskis al li Milka. Kaj mi metis la ringon sur sxian nazon kaj la
braceletojn sur sxiajn manojn.

<span id="an_24:48">24:48</span> Kaj mi klinigxis kaj faris adoron al la
Eternulo, kaj mi gloris la Eternulon, la Dion de mia sinjoro Abraham,
kiu kondukis min per gxusta vojo, por ke mi prenu la filinon de la frato
de mia sinjoro por lia filo.

<span id="an_24:49">24:49</span> Kaj nun se vi volas fari favorkorajxon
kaj gxustajxon al mia sinjoro, diru al mi; kaj se ne, vi ankaux diru al
mi, kaj mi turnos min dekstren aux maldekstren.

<span id="an_24:50">24:50</span> Tiam respondis Laban kaj Betuel, kaj
diris: De la Eternulo venis cxi tiu afero; ni ne povas diri al vi ion
malbonan aux bonan.

<span id="an_24:51">24:51</span> Jen Rebeka estas antaux vi; prenu sxin
kaj iru, kaj sxi estu edzino al la filo de via sinjoro, kiel diris la
Eternulo.

<span id="an_24:52">24:52</span> Kaj kiam la sklavo de Abraham auxdis
iliajn vortojn, li klinigxis gxis la tero al la Eternulo.

<span id="an_24:53">24:53</span> Kaj la sklavo elprenis argxentajxojn
kaj orajxojn kaj vestojn kaj donis al Rebeka; kaj donacojn li donis al
sxia frato kaj al sxia patrino.

<span id="an_24:54">24:54</span> Kaj mangxis kaj trinkis li kaj la
homoj, kiuj estis kun li, kaj ili tradormis tie la nokton. Kaj kiam ili
levigxis matene, li diris: Lasu min for al mia sinjoro.

<span id="an_24:55">24:55</span> Tiam sxia frato kaj sxia patrino diris:
La junulino restu kun ni almenaux dek tagojn, poste vi iros.

<span id="an_24:56">24:56</span> Kaj li diris al ili: Ne retenu min,
cxar la Eternulo sukcesigis mian vojon. Lasu min for, kaj mi iros al mia
sinjoro.

<span id="an_24:57">24:57</span> Kaj ili diris: Ni vokos la junulinon,
kaj ni demandos, kion sxi diros.

<span id="an_24:58">24:58</span> Kaj ili alvokis Rebekan, kaj diris al
sxi: CXu vi iros kun cxi tiu viro? Kaj sxi diris: Mi iros.

<span id="an_24:59">24:59</span> Kaj ili forsendis sian fratinon Rebeka
kaj sxian nutrintinon kaj la sklavon de Abraham kaj liajn homojn.

<span id="an_24:60">24:60</span> Kaj ili benis Rebekan, kaj diris al
sxi: Nia fratino! miloj da miloj elkresku el vi, kaj via idaro posedu la
pordegojn de siaj malamikoj.

<span id="an_24:61">24:61</span> Kaj levigxis Rebeka kaj sxiaj
servistinoj kaj sidigxis sur la kameloj, kaj ili iris post tiu viro; kaj
la sklavo prenis Rebekan kaj foriris.

<span id="an_24:62">24:62</span> Kaj Isaak venis de la vojo, kiu
kondukas al la puto de la Vivanto- Vidanto; li logxis en la suda lando.

<span id="an_24:63">24:63</span> Kaj Isaak eliris, por mediti sur la
kampo, kiam komencigxis vespero; kaj li levis siajn okulojn kaj vidis,
ke jen venas kameloj.

<span id="an_24:64">24:64</span> Kaj Rebeka levis siajn okulojn, kaj sxi
ekvidis Isaakon kaj desaltis de la kamelo.

<span id="an_24:65">24:65</span> Kaj sxi diris al la sklavo: Kiu estas
tiu viro, kiu iras sur la kampo renkonte al ni? Kaj la sklavo diris: Tio
estas mia sinjoro. Kaj sxi prenis la kovrotukon kaj kovris sin.

<span id="an_24:66">24:66</span> Kaj la sklavo rakontis al Isaak cxion,
kion li faris.

<span id="an_24:67">24:67</span> Kaj Isaak enkondukis sxin en la tendon
de sia patrino Sara; kaj li prenis Rebekan, kaj sxi farigxis lia edzino,
kaj li ekamis sxin. Kaj Isaak konsoligxis pri sia patrino.

<span id="an_25:1">25:1</span> Kaj Abraham prenis alian edzinon, kiu
estis nomata Ketura.

<span id="an_25:2">25:2</span> Kaj sxi naskis al li Zimranon kaj
Joksxanon kaj Medanon kaj Midjanon kaj Jisxbakon kaj SXuahxon.

<span id="an_25:3">25:3</span> Kaj de Joksxan naskigxis SXeba kaj Dedan.
Kaj la filoj de Dedan estis la Asxuridoj, Letusxidoj, kaj Leumidoj.

<span id="an_25:4">25:4</span> Kaj la filoj de Midjan estis Efa kaj Efer
kaj HXanohx kaj Abida kaj Eldaa. CXiuj cxi tiuj estis la filoj de
Ketura.

<span id="an_25:5">25:5</span> Kaj Abraham fordonis cxion, kion li
havis, al Isaak.

<span id="an_25:6">25:6</span> Kaj al la filoj de siaj kromvirinoj
Abraham donis donacojn, kaj foririgis ilin de sia filo Isaak, ankoraux
dum sia vivo, orienten, en landon orientan.

<span id="an_25:7">25:7</span> Kaj la nombro de la jaroj de vivo de
Abraham, kiujn li travivis, estis cent sepdek kvin jaroj.

<span id="an_25:8">25:8</span> Kaj Abraham konsumigxis kaj mortis en
bona maljuneco, profundagxa kaj sata de vivo, kaj li alkolektigxis al
sia popolo.

<span id="an_25:9">25:9</span> Kaj enterigis lin liaj filoj Isaak kaj
Isxmael en la duobla kaverno, kiu trovigxas antaux Mamre, sur la kampo
de Efron, filo de Cohxar, la HXetido.

<span id="an_25:10">25:10</span> Sur la kampo, kiun acxetis Abraham de
la filoj de HXet, tie estas enterigitaj Abraham kaj lia edzino Sara.

<span id="an_25:11">25:11</span> Kaj post la morto de Abraham Dio benis
lian filon Isaak. Kaj Isaak logxis cxe la puto de la Vivanto-Vidanto.

<span id="an_25:12">25:12</span> Kaj jen estas la generaciaro de
Isxmael, filo de Abraham, kiun Hagar, la Egiptino, sklavino de Sara,
naskis al Abraham;

<span id="an_25:13">25:13</span> kaj jen estas la nomoj de la filoj de
Isxmael, laux iliaj nomoj kaj generacioj: Nebajot, la unuenaskita de
Isxmael, kaj Kedar kaj Adbeel kaj Mibsam

<span id="an_25:14">25:14</span> kaj Misxma kaj Duma kaj Masa,

<span id="an_25:15">25:15</span> HXadad kaj Tema, Jetur, Nafisx, kaj
Kedma.

<span id="an_25:16">25:16</span> Tio estas la filoj de Isxmael, kaj tio
estas iliaj nomoj en iliaj vilagxoj kaj tendaroj, dek du princoj super
siaj gentoj.

<span id="an_25:17">25:17</span> Kaj la dauxro de la vivo de Isxmael
estis cent tridek sep jaroj; kaj li konsumigxis kaj mortis kaj
alkolektigxis al sia popolo.

<span id="an_25:18">25:18</span> Kaj ili logxis de HXavila gxis SXur,
kiu estas antaux Egiptujo, sur la vojo al Asirio. Antaux cxiuj siaj
fratoj li logxis.

<span id="an_25:19">25:19</span> Kaj jen estas la generaciaro de Isaak,
filo de Abraham: de Abraham naskigxis Isaak.

<span id="an_25:20">25:20</span> Kaj Isaak havis la agxon de kvardek
jaroj, kiam li prenis kiel edzinon Rebekan, filinon de Betuel la
Siriano, el Mezopotamio, fratinon de Laban la Siriano.

<span id="an_25:21">25:21</span> Kaj Isaak pregxis al la Eternulo pri
sia edzino, cxar sxi estis senfrukta; kaj la Eternulo cedis al lia
pregxo, kaj lia edzino Rebeka gravedigxis.

<span id="an_25:22">25:22</span> Kaj la infanoj interpusxigxis en sxia
interno, kaj sxi diris: Se estas tiel, por kio do mi gravedigxis? Kaj
sxi iris, por demandi la Eternulon.

<span id="an_25:23">25:23</span> Kaj la Eternulo diris al sxi: Du
popoloj estas en via ventro, Kaj du gentoj disapartigxos el via interno;
Kaj unu popolo estos pli forta ol la dua, Kaj la pli granda servos la
malpli grandan.

<span id="an_25:24">25:24</span> Kaj kiam venis la tempo, ke sxi nasku,
tiam montrigxis, ke gxemeloj estas en sxia ventro.

<span id="an_25:25">25:25</span> Kaj la unua eliris rugxa, li estis tuta
kiel harkovrita felo; kaj oni donis al li la nomon Esav.

<span id="an_25:26">25:26</span> Kaj poste eliris lia frato, tenante per
la mano la kalkanon de Esav; kaj oni donis al li la nomon Jakob. Kaj
Isaak havis la agxon de sesdek jaroj, kiam ili naskigxis.

<span id="an_25:27">25:27</span> Kaj la knaboj grandigxis; kaj Esav
farigxis lerta cxasisto, kampisto, kaj Jakob farigxis homo kvieta,
sidanta en la tendo.

<span id="an_25:28">25:28</span> Kaj Isaak amis Esavon, cxar li
mangxadis lian cxasajxon; sed Rebeka amis Jakobon.

<span id="an_25:29">25:29</span> Kaj Jakob kuiris kuirajxon; kaj Esav
venis de la kampo kaj estis laca.

<span id="an_25:30">25:30</span> Kaj Esav diris al Jakob: Donu al mi
mangxi de cxi tiu rugxa kuirajxo, cxar mi estas laca. Tial oni donis al
li la nomon Edom.

<span id="an_25:31">25:31</span> Kaj Jakob diris: Vendu al mi hodiaux
vian unuenaskitecon.

<span id="an_25:32">25:32</span> Kaj Esav diris: Jen mi tuj mortos; por
kio do mi bezonas la unuenaskitecon?

<span id="an_25:33">25:33</span> Kaj Jakob diris: JXuru al mi hodiaux;
kaj tiu jxuris al li kaj vendis sian unuenaskitecon al Jakob.

<span id="an_25:34">25:34</span> Kaj Jakob donis al Esav panon kaj
kuirajxon el lentoj, kaj li mangxis kaj trinkis, kaj levigxis kaj
foriris. Kaj Esav malsxatis la unuenaskitecon.

<span id="an_26:1">26:1</span> Estis malsato en la lando, krom la
antauxa malsato, kiu estis en la tempo de Abraham. Kaj Isaak iris al
Abimelehx, la regxo de la Filisxtoj, en Gerar.

<span id="an_26:2">26:2</span> Kaj la Eternulo aperis al li, kaj diris:
Ne iru Egiptujon, logxu en la lando, pri kiu Mi diros al vi.

<span id="an_26:3">26:3</span> Vivu kiel fremdulo en cxi tiu lando, kaj
Mi estos kun vi, kaj Mi benos vin; cxar al vi kaj al via idaro Mi donos
cxiujn cxi tiujn landojn, kaj Mi plenumos la jxuron, kiun Mi jxuris al
via patro Abraham.

<span id="an_26:4">26:4</span> Kaj Mi multigos vian idaron simile al la
steloj de la cxielo, kaj Mi donos al via idaro cxiujn cxi tiujn landojn,
kaj benigxos per via idaro cxiuj popoloj de la tero;

<span id="an_26:5">26:5</span> pro tio, ke Abraham obeis Mian vocxon,
kaj plenumadis Miajn arangxojn, Miajn legxojn, kaj Miajn instruojn.

<span id="an_26:6">26:6</span> Kaj Isaak eklogxis en Gerar.

<span id="an_26:7">26:7</span> Kaj kiam la homoj de tiu loko demandis
pri lia edzino, li diris: SXi estas mia fratino; cxar li timis diri: Mia
edzino; por ke la homoj de la loko ne mortigu lin pro Rebeka, cxar sxi
estis belaspekta.

<span id="an_26:8">26:8</span> Unu fojon, kiam li estis tie jam de longa
tempo, Abimelehx, la regxo de la Filisxtoj, rigardis tra la fenestro,
kaj vidis, ke Isaak amuzigxas kun sia edzino Rebeka.

<span id="an_26:9">26:9</span> Tiam Abimelehx vokis Isaakon, kaj diris:
Jen, sxi estas ja via edzino; kial do vi diris: SXi estas mia fratino?
Kaj Isaak diris al li: CXar mi pensis, ke eble mi mortos pro sxi.

<span id="an_26:10">26:10</span> Kaj Abimelehx diris: Kion do vi faris
al ni! preskaux jam kusxigxis unu el la popolo kun via edzino, kaj vi
venigus sur nin krimon.

<span id="an_26:11">26:11</span> Kaj Abimelehx faris ordonon al la tuta
popolo jene: Kiu tusxos cxi tiun viron aux lian edzinon, tiu mortos.

<span id="an_26:12">26:12</span> Kaj Isaak semis en tiu lando, kaj havis
en tiu jaro centoble-mezuran rikolton; kaj la Eternulo lin benis.

<span id="an_26:13">26:13</span> Kaj tiu homo grandigxis kaj cxiam pli
kaj pli grandigxadis, gxis li farigxis tre granda.

<span id="an_26:14">26:14</span> Kaj li havis tre multe da brutoj
malgrandaj kaj brutoj grandaj kaj grandan servistaron; kaj la Filisxtoj
enviis lin.

<span id="an_26:15">26:15</span> Kaj cxiujn putojn, kiujn elfosis la
sklavoj de lia patro en la tempo de lia patro Abraham, la Filisxtoj
sxtopis kaj plenigis ilin per tero.

<span id="an_26:16">26:16</span> Tiam Abimelehx diris al Isaak: Foriru
de ni, cxar vi farigxis multe pli forta ol ni.

<span id="an_26:17">26:17</span> Kaj Isaak foriris de tie kaj arangxis
siajn tendojn en la valo de Gerar, kaj tie li eklogxis.

<span id="an_26:18">26:18</span> Kaj Isaak denove elfosis la akvoputojn,
kiujn oni elfosis en la tempo de lia patro Abraham kaj la Filisxtoj
sxtopis post la morto de Abraham; kaj li donis al ili tiujn samajn
nomojn, kiujn donis al ili lia patro.

<span id="an_26:19">26:19</span> Kaj la sklavoj de Isaak fosis en la
valo kaj trovis tie puton kun fresxa akvo.

<span id="an_26:20">26:20</span> Kaj disputis la pasxtistoj de Gerar kun
la pasxtistoj de Isaak, dirante: Al ni apartenas la akvo. Kaj oni donis
al la puto la nomon Esek, cxar oni disputis pri gxi.

<span id="an_26:21">26:21</span> Kaj ili elfosis alian puton, kaj ankaux
pri gxi ili disputis; kaj oni donis al gxi la nomon Sitna.

<span id="an_26:22">26:22</span> Kaj ili forigxis de tie kaj elfosis
alian puton, kaj pri gxi oni ne disputis. Kaj li donis al gxi la nomon
Rehxobot, dirante: Nun la Eternulo donis al ni vastan lokon, kaj ni
multigxos sur la tero.

<span id="an_26:23">26:23</span> Kaj de tie li formigris al Beer-SXeba.

<span id="an_26:24">26:24</span> Kaj aperis al li la Eternulo en tiu
nokto, kaj diris: Mi estas la Dio de via patro Abraham; ne timu, cxar Mi
estas kun vi, kaj Mi benos vin kaj Mi multigos vian idaron pro Abraham,
Mia servanto.

<span id="an_26:25">26:25</span> Kaj li konstruis tie altaron kaj
pregxis al la Eternulo. Kaj li arangxis tie sian tendon, kaj la sklavoj
de Isaak elfosis tie puton.

<span id="an_26:26">26:26</span> Kaj Abimelehx iris al li el Gerar, kaj
ankaux lia amiko Ahxuzat kaj lia militestro Pihxol.

<span id="an_26:27">26:27</span> Kaj Isaak diris al ili: Por kio vi
venis al mi? vi min ja malamas kaj forpelis min de vi.

<span id="an_26:28">26:28</span> Kaj ili diris: Ni vidis, ke la Eternulo
estas kun vi; tial ni diris: Estu jxuro inter ni, inter ni kaj vi, kaj
ni faru interligon kun vi,

<span id="an_26:29">26:29</span> ke vi ne faru al ni malbonon, kiel ni
vin ne tusxis kaj kiel ni faris al vi nur bonon kaj lasis vin foriri en
paco; vi estas nun benito de la Eternulo.

<span id="an_26:30">26:30</span> Kaj li faris por ili festenon, kaj ili
mangxis kaj trinkis.

<span id="an_26:31">26:31</span> Kaj ili levigxis frue matene kaj jxuris
al si reciproke. Kaj Isaak lasis ilin foriri, kaj ili foriris de li en
paco.

<span id="an_26:32">26:32</span> Kaj en tiu tago venis la sklavoj de
Isaak, kaj raportis al li pri la puto, kiun ili elfosis, kaj diris al
li: Ni trovis akvon.

<span id="an_26:33">26:33</span> Kaj li donis al gxi la nomon SXiba; pro
tio la nomo de la urbo estas Beer-SXeba gxis hodiaux.

<span id="an_26:34">26:34</span> Kiam Esav havis la agxon de kvardek
jaroj, li prenis kiel edzinojn Jehuditon, filinon de Beeri la HXetido,
kaj Basmaton, filinon de Elon la HXetido.

<span id="an_26:35">26:35</span> Kaj ili multe cxagrenis Isaakon kaj
Rebekan.

<span id="an_27:1">27:1</span> Kiam Isaak maljunigxis kaj la vidado de
liaj okuloj malakrigxis, li vokis Esavon, sian pli maljunan filon, kaj
diris al li: Mia filo! Kaj tiu diris al li: Jen mi estas.

<span id="an_27:2">27:2</span> Kaj li diris: Jen mi maljunigxis; mi ne
scias, kiam mi mortos;

<span id="an_27:3">27:3</span> prenu do nun viajn armilojn, vian sagujon
kaj vian pafarkon, kaj iru sur la kampon kaj cxasu por mi cxasajxon;

<span id="an_27:4">27:4</span> kaj faru por mi bongustan mangxajxon,
kian mi amas, kaj alportu al mi, kaj mi gxin mangxos, por ke mia animo
vin benu, antaux ol mi mortos.

<span id="an_27:5">27:5</span> Sed Rebeka auxdis, kiam Isaak parolis al
sia filo Esav. Kaj Esav iris sur la kampon, por cxasi cxasajxon kaj
alporti.

<span id="an_27:6">27:6</span> Kaj Rebeka diris al sia filo Jakob jene:
Mi auxdis, ke via patro diris al via frato Esav jene:

<span id="an_27:7">27:7</span> Alportu al mi cxasajxon kaj faru por mi
bongustan mangxajxon, kaj mi mangxos, kaj mi benos vin antaux la
Eternulo antaux mia morto.

<span id="an_27:8">27:8</span> Kaj nun, mia filo, auxskultu mian vocxon,
kion mi ordonas al vi:

<span id="an_27:9">27:9</span> iru al la brutaro kaj alportu al mi de
tie du bonajn kapridojn, kaj mi faros el ili bongustan mangxajxon por
via patro, kian li amas;

<span id="an_27:10">27:10</span> kaj vi alportos al via patro, kaj li
mangxos, por ke li benu vin antaux sia morto.

<span id="an_27:11">27:11</span> Kaj Jakob diris al sia patrino Rebeka:
Mia frato Esav estas ja homo harkovrita, kaj mi estas homo glata;

<span id="an_27:12">27:12</span> eble mia patro min palpos, tiam mi
estos en liaj okuloj kiel trompanto, kaj mi venigos sur min malbenon,
sed ne benon.

<span id="an_27:13">27:13</span> Kaj lia patrino diris al li: Sur mi
estu tiu malbeno, mia filo; nur auxskultu mian vocxon kaj iru, alportu
al mi.

<span id="an_27:14">27:14</span> Kaj li iris kaj prenis kaj alportis al
sia patrino, kaj lia patrino faris bongustan mangxajxon, kian amis lia
patro.

<span id="an_27:15">27:15</span> Kaj Rebeka prenis la luksajn vestojn de
sia pli maljuna filo Esav, kiujn sxi havis cxe si en la domo, kaj sxi
vestis sian pli junan filon Jakob;

<span id="an_27:16">27:16</span> kaj per la feloj de la kapridoj sxi
vestis liajn manojn kaj la glatajxon de lia kolo.

<span id="an_27:17">27:17</span> Kaj sxi donis la bongustan mangxajxon
kaj la panon, kiujn sxi pretigis, en la manon de sia filo Jakob.

<span id="an_27:18">27:18</span> Kaj li venis al sia patro, kaj diris:
Mia patro! Kaj tiu diris: Jen mi estas; kiu vi estas, mia filo?

<span id="an_27:19">27:19</span> Kaj Jakob diris al sia patro: Mi estas
Esav, via unuenaskito; mi faris, kiel vi diris al mi; volu levigxi,
sidigxu, kaj mangxu mian cxasajxon, por ke via animo min benu.

<span id="an_27:20">27:20</span> Kaj Isaak diris al sia filo: Kiamaniere
vi tiel rapide trovis, mia filo? Kaj tiu diris: CXar la Eternulo, via
Dio, sendis al mi renkonte.

<span id="an_27:21">27:21</span> Kaj Isaak diris al Jakob:
Alproksimigxu, kaj mi vin palpos, mia filo, cxu tio estas vi, mia filo
Esav, aux ne.

<span id="an_27:22">27:22</span> Kaj Jakob alproksimigxis al sia patro
Isaak, kaj tiu lin palpis, kaj diris: La vocxo estas vocxo de Jakob, sed
la manoj estas manoj de Esav.

<span id="an_27:23">27:23</span> Kaj li ne rekonis lin, cxar liaj manoj
estis kiel la manoj de lia frato Esav, harkovritaj; kaj li benis lin.

<span id="an_27:24">27:24</span> Kaj li diris: CXu tio estas vi, mia
filo Esav? Kaj tiu diris: Mi.

<span id="an_27:25">27:25</span> Kaj li diris: Alsxovu al mi, kaj mi
mangxos la cxasajxon de mia filo, por ke mia animo vin benu. Kaj li
alsxovis al li, kaj tiu mangxis; kaj li alportis al li vinon, kaj tiu
trinkis.

<span id="an_27:26">27:26</span> Kaj lia patro Isaak diris al li:
Alproksimigxu kaj kisu min, mia filo.

<span id="an_27:27">27:27</span> Kaj li alproksimigxis kaj kisis lin,
kaj tiu flaris la odoron de liaj vestoj, kaj li benis lin, kaj diris:
Vidu, la odoro de mia filo Estas kiel la odoro de kampo, kiun la
Eternulo benis;

<span id="an_27:28">27:28</span> Dio donu al vi roson cxielan Kaj grason
de la tero Kaj multe da greno kaj mosto.

<span id="an_27:29">27:29</span> Popoloj vin servu, Kaj gentoj klinigxu
antaux vi; Estu sinjoro super viaj fratoj, Kaj klinigxu antaux vi la
filoj de via patrino; Viaj malbenantoj estu malbenataj, Kaj viaj
benantoj estu benataj.

<span id="an_27:30">27:30</span> Kaj kiam Isaak finis beni Jakobon kaj
apenaux Jakob eliris de antaux sia patro Isaak, lia frato Esav venis de
sia cxasado.

<span id="an_27:31">27:31</span> Kaj ankaux li faris bongustan
mangxajxon kaj alportis al sia patro, kaj diris al sia patro: Levigxu,
mia patro, kaj mangxu la cxasajxon de via filo, por ke via animo min
benu.

<span id="an_27:32">27:32</span> Kaj lia patro Isaak diris al li: Kiu vi
estas? Kaj li diris: Mi estas via unuenaskita filo Esav.

<span id="an_27:33">27:33</span> Tiam Isaak ektremis per tre granda
tremo, kaj diris: Kiu do estas tiu, kiu cxasis cxasajxon kaj alportis al
mi, kaj mi mangxis de cxio, antaux ol vi venis, kaj mi benis lin? kaj li
restos ja benita!

<span id="an_27:34">27:34</span> Kiam Esav auxdis la vortojn de sia
patro, li ekkriis per tre granda kaj maldolcxa krio, kaj diris al sia
patro: Benu ankaux min, ho mia patro!

<span id="an_27:35">27:35</span> Kaj tiu diris: Via frato venis kun ruzo
kaj prenis vian benon.

<span id="an_27:36">27:36</span> Kaj li diris: GXuste do lia nomo estas
Jakob, cxar li submetis al mi la piedon jam du fojojn; mian
unuenaskitecon li prenis, kaj jen li nun prenis mian benon! Kaj li
diris: CXu vi ne rezervis por mi benon?

<span id="an_27:37">27:37</span> Kaj Isaak respondis kaj diris al Esav:
Jen mi faris lin sinjoro super vi, kaj cxiujn liajn fratojn mi donis al
li kiel servantojn, kaj grenon kaj moston mi havigis al li; kion do mi
faros por vi, mia filo?

<span id="an_27:38">27:38</span> Kaj Esav diris al sia patro: CXu gxi
estas la sola beno, kiun vi havas? benu ankaux min, ho mia patro! Kaj
Esav ekploris per lauxta vocxo.

<span id="an_27:39">27:39</span> Kaj lia patro Isaak respondis kaj diris
al li: Jen la graso de la tero estu en via loko de logxado Kaj la cxiela
roso de supre;

<span id="an_27:40">27:40</span> Kaj per via glavo vi vivos, kaj vian
fraton vi servos; Sed kiam vi kontrauxbatalos, Vi dejxetos lian jugon de
via kolo.

<span id="an_27:41">27:41</span> Kaj Esav ekmalamis Jakobon pro la beno,
per kiu benis lin lia patro; kaj Esav diris en sia koro: Baldaux venos
la tagoj de funebro pro mia patro, tiam mi mortigos mian fraton Jakob.

<span id="an_27:42">27:42</span> Kaj oni raportis al Rebeka la vortojn
de sxia pli maljuna filo Esav; tiam sxi sendis kaj vokis sian pli junan
filon Jakob, kaj diris al li: Jen via frato Esav minacas mortigi vin;

<span id="an_27:43">27:43</span> tial nun, mia filo, auxskultu mian
vocxon; kaj levigxu, forkuru al mia frato Laban en HXaran;

<span id="an_27:44">27:44</span> kaj logxu cxe li kelkan tempon, gxis
kvietigxos la furiozo de via frato;

<span id="an_27:45">27:45</span> gxis la kolero de via frato deturnigxos
de vi, kaj li forgesos, kion vi faris al li. Tiam mi sendos kaj prenos
vin de tie. Kial mi perdu vin ambaux en unu tago?

<span id="an_27:46">27:46</span> Kaj Rebeka diris al Isaak: Tedis al mi
la vivo pro la HXetidinoj; se Jakob prenos edzinon el cxi tiuj
HXetidinoj, el la filinoj de la lando, tiam por kio mi vivu?

<span id="an_28:1">28:1</span> Tiam Isaak alvokis Jakobon kaj benis lin,
kaj ordonis al li, dirante: Ne prenu edzinon el la filinoj Kanaanaj.

<span id="an_28:2">28:2</span> Levigxu, iru Mezopotamion, al la domo de
Betuel, la patro de via patrino, kaj prenu al vi el tie edzinon el la
filinoj de Laban, la frato de via patrino.

<span id="an_28:3">28:3</span> Kaj Dio la Plejpotenca benu vin kaj
fruktigu vin kaj multigu vin, kaj kreskigu el vi amason da popoloj.

<span id="an_28:4">28:4</span> Kaj Li donu al vi la benon de Abraham, al
vi kaj al via idaro kune kun vi, por ke vi heredu la landon de via
fremdelogxado, kiun Dio donis al Abraham.

<span id="an_28:5">28:5</span> Kaj Isaak forsendis Jakobon, kaj tiu iris
Mezopotamion, al Laban, la filo de Betuel la Siriano, frato de Rebeka,
patrino de Jakob kaj Esav.

<span id="an_28:6">28:6</span> Kiam Esav vidis, ke Isaak benis Jakobon
kaj sendis lin en Mezopotamion, por ke li prenu al si el tie edzinon,
kaj ke, benante lin, li ordonis al li, dirante: Ne prenu edzinon el la
filinoj Kanaanaj;

<span id="an_28:7">28:7</span> kaj ke Jakob obeis sian patron kaj sian
patrinon kaj iris Mezopotamion:

<span id="an_28:8">28:8</span> tiam Esav vidis, ke ne placxas la filinoj
Kanaanaj al lia patro Isaak.

<span id="an_28:9">28:9</span> Kaj Esav iris al Isxmael kaj prenis al si
Mahxalaton, filinon de Isxmael, filo de Abraham, fratinon de Nebajot,
kiel edzinon krom siaj aliaj edzinoj.

<span id="an_28:10">28:10</span> Kaj Jakob eliris el Beer-SXeba kaj iris
en la direkto al HXaran.

<span id="an_28:11">28:11</span> Li venis al iu loko kaj restis tie, por
pasigi la nokton, cxar la suno subiris. Kaj li prenis unu el la sxtonoj
de tiu loko kaj metis gxin sub sian kapon kaj kusxigxis en tiu loko.

<span id="an_28:12">28:12</span> Kaj li songxis: jen sxtuparo staras sur
la tero, kaj gxia supro atingas la cxielon, kaj jen angxeloj de Dio iras
sur gxi supren kaj malsupren.

<span id="an_28:13">28:13</span> Kaj jen la Eternulo staras sur gxi, kaj
diras: Mi estas la Eternulo, la Dio de via patro Abraham kaj la Dio de
Isaak; la teron, sur kiu vi kusxas, Mi donos al vi kaj al via idaro.

<span id="an_28:14">28:14</span> Kaj via idaro estos kiel la polvo de la
tero, kaj vi disvastigxos okcidenten kaj orienten kaj norden kaj suden,
kaj benigxos per vi kaj per via idaro cxiuj gentoj de la tero.

<span id="an_28:15">28:15</span> Kaj Mi estas kun vi, kaj Mi gardos vin
cxie, kien vi iros, kaj Mi revenigos vin sur cxi tiun teron; cxar Mi ne
forlasos vin, gxis Mi estos farinta tion, kion Mi diris al vi.

<span id="an_28:16">28:16</span> Kaj Jakob vekigxis el sia dormo, kaj li
diris: Vere, la Eternulo estas en cxi tiu loko, kaj mi ne sciis.

<span id="an_28:17">28:17</span> Kaj li ektimis, kaj diris: Kiel timinda
estas cxi tiu loko! gxi estas nenio alia ol domo de Dio, kaj cxi tie
estas la pordego de la cxielo.

<span id="an_28:18">28:18</span> Kaj Jakob levigxis frue matene, kaj
prenis la sxtonon, kiun li estis metinta sub sian kapon, kaj starigis
gxin kiel monumenton, kaj versxis oleon sur gxian supron.

<span id="an_28:19">28:19</span> Kaj li donis al tiu loko la nomon
Bet-El; sed antauxe la nomo de la urbo estis Luz.

<span id="an_28:20">28:20</span> Kaj Jakob faris sanktan promeson,
dirante: Se Dio estos kun mi, kaj gardos min sur cxi tiu vojo, kiun mi
iras, kaj donos al mi panon por mangxi kaj veston por porti sur mi,

<span id="an_28:21">28:21</span> kaj mi revenos en paco al la domo de
mia patro, kaj la Eternulo estos por mi Dio:

<span id="an_28:22">28:22</span> tiam cxi tiu sxtono, kiun mi starigis
kiel monumenton, estos domo de Dio, kaj de cxio, kion Vi donos al mi, mi
oferos al Vi dekonon.

<span id="an_29:1">29:1</span> Kaj Jakob levis siajn piedojn kaj iris al
la lando de la orientanoj.

<span id="an_29:2">29:2</span> Kaj li vidis: jen estas puto sur la
kampo, kaj tri gregoj da sxafoj kusxas apud gxi; cxar el tiu puto oni
trinkigadis la gregojn; kaj granda sxtono estis sur la aperturo de la
puto.

<span id="an_29:3">29:3</span> Kaj kiam tie kunvenis cxiuj gregoj, tiam
oni deruladis la sxtonon de sur la aperturo kaj trinkigadis la sxafojn
kaj denove remetadis la sxtonon sur gxian lokon, sur la aperturon de la
puto.

<span id="an_29:4">29:4</span> Kaj Jakob diris al ili: Fratoj miaj, ke
kie vi estas? Kaj ili diris: Ni estas el HXaran.

<span id="an_29:5">29:5</span> Kaj li diris al ili: CXu vi konas
Labanon, filon de Nahxor? Kaj ili diris: Ni konas.

<span id="an_29:6">29:6</span> Kaj li diris al ili: CXu li bone fartas?
Kaj ili diris: Li fartas bone, kaj jen lia filino Rahxel venas kun la
sxafoj.

<span id="an_29:7">29:7</span> Kaj li diris: De la tago restas ja
ankoraux multe, ankoraux ne estas la tempo, por kolekti la gregojn;
trinkigu la sxafojn kaj iru, pasxtu.

<span id="an_29:8">29:8</span> Kaj ili diris: Ni ne povas, gxis
kolektigxos cxiuj gregoj kaj oni derulos la sxtonon de sur la aperturo
de la puto kaj ni trinkigos la sxafojn.

<span id="an_29:9">29:9</span> Dum li ankoraux parolis kun ili, venis
Rahxel kun la sxafoj de sia patro, cxar sxi pasxtis ilin.

<span id="an_29:10">29:10</span> Kaj kiam Jakob ekvidis Rahxelon, la
filinon de Laban, frato de lia patrino, kaj la sxafojn de Laban, frato
de lia patrino, tiam Jakob alproksimigxis, derulis la sxtonon de sur la
aperturo de la puto, kaj trinkigis la sxafojn de Laban, la frato de lia
patrino.

<span id="an_29:11">29:11</span> Kaj Jakob kisis Rahxelon kaj lauxte
ekploris.

<span id="an_29:12">29:12</span> Kaj Jakob diris al Rahxel, ke li estas
parenco de sxia patro kaj filo de Rebeka. Kaj sxi kuris kaj diris al sia
patro.

<span id="an_29:13">29:13</span> Kaj kiam Laban auxdis la sciigon pri
Jakob, filo de lia fratino, li kuris al li renkonte kaj cxirkauxprenis
lin kaj kisis lin kaj venigis lin en sian domon. Kaj tiu rakontis al
Laban cxion.

<span id="an_29:14">29:14</span> Kaj Laban diris al li: Vi estas ja mia
osto kaj mia karno! Kaj li logxis cxe li tutan monaton.

<span id="an_29:15">29:15</span> Kaj Laban diris al Jakob: CXu pro tio,
ke vi estas mia parenco, vi devas servi min senpage? diru al mi, kion mi
devas pagi al vi?

<span id="an_29:16">29:16</span> Sed Laban havis du filinojn; la nomo de
la pli maljuna estis Lea, kaj la nomo de la pli juna estis Rahxel.

<span id="an_29:17">29:17</span> La okuloj de Lea estis malsanaj, sed
Rahxel estis belforma kaj belvizagxa.

<span id="an_29:18">29:18</span> Kaj Jakob ekamis Rahxelon, kaj diris:
Mi servos vin sep jarojn pro Rahxel, via pli juna filino.

<span id="an_29:19">29:19</span> Tiam Laban diris: Pli bone estas, ke mi
donu sxin al vi, ol ke mi donu sxin al alia viro; logxu cxe mi.

<span id="an_29:20">29:20</span> Kaj Jakob servis pro Rahxel sep jarojn,
kaj ili estis en liaj okuloj kiel kelke da tagoj, cxar li amis sxin.

<span id="an_29:21">29:21</span> Kaj Jakob diris al Laban: Donu mian
edzinon, cxar finigxis mia tempo, kaj mi envenos al sxi.

<span id="an_29:22">29:22</span> Kaj Laban kunvenigis cxiujn homojn de
tiu loko kaj faris festenon.

<span id="an_29:23">29:23</span> Sed vespere li prenis sian filinon Lea
kaj enirigis sxin al li; kaj tiu envenis al sxi.

<span id="an_29:24">29:24</span> Kaj Laban donis sian sklavinon Zilpa al
Lea kiel sklavinon.

<span id="an_29:25">29:25</span> Sed matene montrigxis, ke tio estas
Lea. Tiam li diris al Laban: Kion do vi faris al mi! cxu ne pro Rahxel
mi servis vin? kial do vi min trompis?

<span id="an_29:26">29:26</span> Tiam Laban diris: En nia loko ne estas
moro, ke oni donu la pli junan antaux ol la pli maljunan.

<span id="an_29:27">29:27</span> Pasigu semajnon kun cxi tiu, tiam mi
donos al vi ankaux tiun, pro servo, kiun vi servos cxe mi ankoraux
aliajn sep jarojn.

<span id="an_29:28">29:28</span> Kaj Jakob faris tiel kaj pasigis
semajnon kun cxi tiu. Kaj Laban donis al li sian filinon Rahxel kiel
edzinon.

<span id="an_29:29">29:29</span> Kaj Laban donis al sia filino Rahxel
sian sklavinon Bilha kiel sklavinon.

<span id="an_29:30">29:30</span> Kaj Jakob envenis ankaux al Rahxel, kaj
li amis Rahxelon pli ol Lean, kaj li servis cxe li ankoraux aliajn sep
jarojn.

<span id="an_29:31">29:31</span> Kiam la Eternulo vidis, ke Lea estas
malamata, Li malsxlosis sxian uteron; sed Rahxel estis senfrukta.

<span id="an_29:32">29:32</span> Kaj Lea gravedigxis kaj naskis filon,
kaj sxi donis al li la nomon Ruben, cxar sxi diris: La Eternulo vidis
mian mizeron, kaj nun mia edzo min amos.

<span id="an_29:33">29:33</span> Kaj sxi denove gravedigxis kaj naskis
filon. Kaj sxi diris: La Eternulo auxdis, ke mi estas malamata, tial Li
donis al mi ankaux cxi tiun; kaj sxi donis al li la nomon Simeon.

<span id="an_29:34">29:34</span> Kaj sxi denove gravedigxis kaj naskis
filon. Kaj sxi diris: La nunan fojon mia edzo aligxos al mi, cxar mi
naskis al li tri filojn; tial al li estis donita la nomo Levi.

<span id="an_29:35">29:35</span> Kaj sxi denove gravedigxis kaj naskis
filon. Kaj sxi diris: Nun mi dankos la Eternulon; tial sxi donis al li
la nomon Jehuda. Kaj sxi cxesis naski.

<span id="an_30:1">30:1</span> Kiam Rahxel vidis, ke sxi ne naskas al
Jakob, sxi enviis sian fratinon, kaj sxi diris al Jakob: Donu al mi
infanojn, cxar alie mi mortos.

<span id="an_30:2">30:2</span> Kaj Jakob forte ekkoleris Rahxelon, kaj
li diris: CXu mi anstatauxas Dion, kiu rifuzis al vi frukton de ventro?

<span id="an_30:3">30:3</span> Kaj sxi diris: Jen estas mia sklavino
Bilha; envenu al sxi, ke sxi nasku sur miaj genuoj kaj ke mi ankaux
ricevu filojn per sxi.

<span id="an_30:4">30:4</span> Kaj sxi donis al li sian sklavinon Bilha
kiel edzinon, kaj Jakob envenis al sxi.

<span id="an_30:5">30:5</span> Kaj Bilha gravedigxis kaj naskis al Jakob
filon.

<span id="an_30:6">30:6</span> Kaj Rahxel diris: Dio min jugxis kaj
auxdis mian vocxon kaj donis al mi filon; tial sxi donis al li la nomon
Dan.

<span id="an_30:7">30:7</span> Kaj Bilha, la sklavino de Rahxel, denove
gravedigxis kaj naskis duan filon al Jakob.

<span id="an_30:8">30:8</span> Tiam Rahxel diris: Per Dia lukto mi
luktis kun mia fratino, kaj mi venkis; kaj sxi donis al li la nomon
Naftali.

<span id="an_30:9">30:9</span> Kiam Lea vidis, ke sxi cxesis naski, sxi
prenis sian sklavinon Zilpa kaj donis sxin al Jakob kiel edzinon.

<span id="an_30:10">30:10</span> Kaj Zilpa, la sklavino de Lea, naskis
al Jakob filon.

<span id="an_30:11">30:11</span> Kaj Lea diris: Venis felicxo! kaj sxi
donis al li la nomon Gad.

<span id="an_30:12">30:12</span> Kaj Zilpa, la sklavino de Lea, naskis
duan filon al Jakob.

<span id="an_30:13">30:13</span> Kaj Lea diris: Por mia bono; cxar la
virinoj diros, ke estas al mi bone. Kaj sxi donis al li la nomon Asxer.

<span id="an_30:14">30:14</span> Ruben iris en la tempo de rikoltado de
tritiko kaj trovis mandragorojn sur la kampo, kaj li alportis ilin al
sia patrino Lea. Kaj Rahxel diris al Lea: Donu al mi el la mandragoroj
de via filo.

<span id="an_30:15">30:15</span> Sed tiu diris al sxi: CXu ne suficxas
al vi, ke vi prenis mian edzon, kaj vi volas preni ankaux la
mandragorojn de mia filo? Tiam Rahxel diris: Nu, li kusxu kun vi cxi
tiun nokton por la mandragoroj de via filo.

<span id="an_30:16">30:16</span> Kiam Jakob venis de la kampo vespere,
Lea eliris al li renkonte, kaj diris: Al mi venu, cxar mi acxetis vin
per la mandragoroj de mia filo. Kaj li kusxis kun sxi en tiu nokto.

<span id="an_30:17">30:17</span> Kaj Dio auxdis Lean, kaj sxi
gravedigxis kaj naskis al Jakob kvinan filon.

<span id="an_30:18">30:18</span> Kaj Lea diris: Dio donis al mi
rekompencon por tio, ke mi donis mian sklavinon al mia edzo; kaj sxi
donis al li la nomon Isahxar.

<span id="an_30:19">30:19</span> Kaj Lea denove gravedigxis kaj naskis
sesan filon al Jakob.

<span id="an_30:20">30:20</span> Kaj Lea diris: Havigis al mi Dio bonan
havon; nun mia edzo logxos cxe mi, cxar mi naskis al li ses filojn. Kaj
sxi donis al li la nomon Zebulun.

<span id="an_30:21">30:21</span> Kaj poste sxi naskis filinon, kaj sxi
donis al sxi la nomon Dina.

<span id="an_30:22">30:22</span> Kaj Dio rememoris Rahxelon, kaj Dio
elauxdis sxin kaj malsxlosis sxian uteron.

<span id="an_30:23">30:23</span> Kaj sxi gravedigxis kaj naskis filon.
Kaj sxi diris: Dio forprenis mian malhonoron.

<span id="an_30:24">30:24</span> Kaj sxi donis al li la nomon Jozef,
dirante: La Eternulo aldonos al mi alian filon.

<span id="an_30:25">30:25</span> Kiam Rahxel naskis Jozefon, Jakob diris
al Laban: Forliberigu min, kaj mi iros al mia loko kaj al mia lando.

<span id="an_30:26">30:26</span> Donu miajn edzinojn kaj miajn infanojn,
pro kiuj mi servis vin, kaj mi iros; cxar vi konas la servon, per kiu mi
vin servis.

<span id="an_30:27">30:27</span> Kaj Laban diris al li: Ho, se mi povus
akiri vian favoron! mi spertis, ke la Eternulo benis min pro vi.

<span id="an_30:28">30:28</span> Kaj li diris: Difinu, kian rekompencon
mi sxuldas al vi, kaj mi donos.

<span id="an_30:29">30:29</span> Kaj tiu diris al li: Vi scias, kiel mi
servis vin kaj kia farigxis via brutaro cxe mi;

<span id="an_30:30">30:30</span> cxar malmulte vi havis antaux mi, sed
nun gxi multe vastigxis; kaj la Eternulo benis vin post mia veno; kaj
nun kiam mi laboros ankaux por mia domo?

<span id="an_30:31">30:31</span> Kaj Laban diris: Kion mi donu al vi?
Kaj Jakob diris: Donu al mi nenion; sed se vi faros al mi jenon, tiam mi
denove pasxtos kaj gardos viajn sxafojn:

<span id="an_30:32">30:32</span> mi pasos hodiaux tra via tuta sxafaro;
apartigu el gxi cxiun sxafon mikskoloran kaj makulitan kaj cxiun bruton
nigran inter la sxafoj, kaj makulitan kaj mikskoloran inter la kaproj;
kaj ili estu mia rekompenco.

<span id="an_30:33">30:33</span> Kaj respondos por mi mia justeco en la
morgauxa tago, kiam vi venos vidi mian rekompencon; cxiu el la kaproj,
kiu ne estos mikskolora aux makulita, kaj cxiu el la sxafoj, kiu ne
estos nigra, estu rigardata kiel sxtelita de mi.

<span id="an_30:34">30:34</span> Kaj Laban diris: GXi estu, kiel vi
diris.

<span id="an_30:35">30:35</span> Kaj li apartigis en tiu tago la
virkaprojn striitajn kaj makulitajn kaj cxiujn kaprinojn mikskolorajn
kaj makulitajn, cxiujn, kiuj havis sur si iom da blankajxo, kaj cxiujn
nigrajn sxafojn; kaj li transdonis ilin en la manojn de siaj filoj.

<span id="an_30:36">30:36</span> Kaj li faris interspacon de tritaga
irado inter si kaj Jakob. Kaj Jakob pasxtis la restintajn sxafojn de
Laban.

<span id="an_30:37">30:37</span> Kaj Jakob prenis al si bastonojn el
verdaj poploj, migdalarboj, kaj platanarboj, kaj sensxeligis sur ili
blankajn striojn tiamaniere, ke la blankajxo sur la bastonoj
elmontrigxis.

<span id="an_30:38">30:38</span> Kaj li metis la skrapitajn bastonojn
antaux la sxafoj en la akvotrinkigajn kanalojn, al kiuj la sxafoj
venadis por trinki, kaj ili gravedigxadis, kiam ili venadis trinki.

<span id="an_30:39">30:39</span> Kaj la sxafoj gravedigxis super la
bastonoj, kaj ili naskis sxafidojn striitajn, mikskolorajn, kaj
makulitajn.

<span id="an_30:40">30:40</span> Kaj la sxafidojn Jakob apartigis, kaj
li turnis la vizagxojn de la brutoj kontraux la striitajn kaj kontraux
la nigrajn brutojn de Laban; sed siajn brutarojn li apartigis kaj ne
almiksis ilin al la brutoj de Laban.

<span id="an_30:41">30:41</span> CXiufoje, kiam pasiigxis brutoj fortaj,
Jakob metis la bastonojn en la kanalojn antaux la okuloj de la brutoj,
por ke ili pasiigxu antaux la bastonoj;

<span id="an_30:42">30:42</span> sed kiam la brutoj estis malfortaj, li
ne metis. Tiamaniere la malfortaj farigxis apartenajxo de Laban, kaj la
fortaj farigxis apartenajxo de Jakob.

<span id="an_30:43">30:43</span> Kaj tiu homo farigxis eksterordinare
ricxa, kaj li havis multe da brutoj kaj sklavinojn kaj sklavojn kaj
kamelojn kaj azenojn.

<span id="an_31:1">31:1</span> Li auxdis, ke la filoj de Laban parolis
jene: Jakob forprenis la tutan havon de nia patro, kaj el la havo de nia
patro li akiris la tutan ricxecon.

<span id="an_31:2">31:2</span> Kaj Jakob vidis laux la vizagxo de Laban,
ke li ne estas rilate al li tia, kia li estis hieraux kaj antauxhieraux.

<span id="an_31:3">31:3</span> Kaj la Eternulo diris al Jakob: Reiru en
la landon de viaj patroj kaj en vian naskigxlandon, kaj Mi estos kun vi.

<span id="an_31:4">31:4</span> Tiam Jakob sendis kaj vokis Rahxelon kaj
Lean sur la kampon al sia brutaro;

<span id="an_31:5">31:5</span> kaj li diris al ili: Mi vidas laux la
vizagxo de via patro, ke li ne estas rilate al mi tia, kia li estis
hieraux kaj antauxhieraux; sed la Dio de mia patro estis kun mi.

<span id="an_31:6">31:6</span> Vi scias, ke per cxiuj miaj fortoj mi
servis vian patron.

<span id="an_31:7">31:7</span> Sed via patro trompis min kaj dekfoje
sxangxis mian laborpagon; tamen Dio ne lasis lin fari al mi malbonon.

<span id="an_31:8">31:8</span> Kiam li diris: Mikskoloraj estu via
rekompenco-cxiuj brutoj naskis idojn mikskolorajn; kaj kiam li diris:
Striitaj estu via rekompenco-cxiuj brutoj naskis striitajn.

<span id="an_31:9">31:9</span> Tiamaniere Dio forprenis la brutojn de
via patro kaj donis al mi.

<span id="an_31:10">31:10</span> En la tempo, kiam la brutoj pasiigxis,
mi levis miajn okulojn kaj vidis en songxo, ke la virbestoj, kiuj
levigxis sur la brutojn, estas striitaj, mikskoloraj, kaj makulitaj.

<span id="an_31:11">31:11</span> Kaj angxelo de Dio diris al mi en la
songxo: Jakob! kaj mi diris: Jen mi estas.

<span id="an_31:12">31:12</span> Kaj li diris: Levu viajn okulojn kaj
vidu: cxiuj virbestoj, kiuj levigxis sur la brutojn, estas striitaj,
mikskoloraj, kaj makulitaj, cxar Mi vidis cxion, kion Laban faras al vi.

<span id="an_31:13">31:13</span> Mi estas la Dio el Bet-El, kie vi
versxis oleon sur la monumenton kaj kie vi faris sanktan promeson al Mi.
Nun levigxu, eliru el cxi tiu lando kaj reiru en la landon de via
naskigxo.

<span id="an_31:14">31:14</span> Kaj Rahxel kaj Lea respondis kaj diris
al li: CXu ni havas ankoraux parton kaj heredon en la domo de nia patro?

<span id="an_31:15">31:15</span> Li rigardas ja nin kiel fremdulinojn;
cxar li vendis nin kaj ecx formangxis nian monon.

<span id="an_31:16">31:16</span> CXar la tuta ricxo, kiun Dio forprenis
de nia patro, apartenas al ni kaj al niaj infanoj. Kaj nun cxion, kion
Dio al vi diris, faru.

<span id="an_31:17">31:17</span> Jakob levigxis, kaj metis siajn
infanojn kaj siajn edzinojn sur la kamelojn.

<span id="an_31:18">31:18</span> Kaj li forkondukis sian tutan brutaron
kaj sian tutan havon, kiun li akiris, sian proprajxon, kiun li akiris en
Mezopotamio, por iri al sia patro Isaak en la landon Kanaanan.

<span id="an_31:19">31:19</span> Laban estis foririnta, por tondi siajn
sxafojn; tiam Rahxel sxtelis la domajn diojn de sia patro.

<span id="an_31:20">31:20</span> Jakob trompis la atenton de Laban la
Siriano, ne dirante al li, ke li forkuras.

<span id="an_31:21">31:21</span> Kaj li rapide foriris kune kun cxio,
kion li havis. Kaj li transpasis la Riveron kaj direktigxis al la monto
Gilead.

<span id="an_31:22">31:22</span> Oni diris al Laban en la tria tago, ke
Jakob forkuris.

<span id="an_31:23">31:23</span> Tiam li prenis kun si siajn fratojn,
kaj kuris post li distancon de sep tagoj kaj kuratingis lin sur la monto
Gilead.

<span id="an_31:24">31:24</span> Tiam Dio aperis al Laban la Siriano
nokte en la songxo, kaj diris al li: Gardu vin, ke vi ne parolu kun
Jakob bone nek malbone.

<span id="an_31:25">31:25</span> Laban kuratingis Jakobon. Jakob
starigis sian tendon sur la monto, kaj Laban arangxis siajn fratojn
ankaux sur la monto Gilead.

<span id="an_31:26">31:26</span> Kaj Laban diris al Jakob: Kion vi
faris? vi trompis min kaj forkondukis miajn filinojn kvazaux
militkaptitojn!

<span id="an_31:27">31:27</span> Kial vi forkuris sekrete kaj kasxe de
mi, kaj ne diris al mi? Mi foririgus vin en gajeco kaj kun kantoj, kun
tamburino kaj harpo.

<span id="an_31:28">31:28</span> Vi ecx ne lasis min kisi miajn infanojn
kaj filinojn! malsagxe vi agis.

<span id="an_31:29">31:29</span> Mi havas forton en mia mano, por fari
al vi malbonon; sed la Dio de via patro hieraux diris al mi jene: Gardu
vin, ke vi ne parolu kun Jakob bone aux malbone.

<span id="an_31:30">31:30</span> Kaj se vi nun foriris, cxar vi forte
deziris esti en la domo de via patro, kial do vi sxtelis miajn diojn?

<span id="an_31:31">31:31</span> Tiam Jakob respondis kaj diris al
Laban: Mi timis; mi pensis, ke eble vi forrabos de mi viajn filinojn.

<span id="an_31:32">31:32</span> Sed tiu, cxe kiu vi trovos viajn diojn,
mortu. En la cxeesto de niaj parencoj sercxu cxe mi tion, kio estas via,
kaj prenu al vi. Jakob ne sciis, ke Rahxel ilin sxtelis.

<span id="an_31:33">31:33</span> Tiam Laban eniris en la tendon de Jakob
kaj en la tendon de Lea kaj en la tendon de la du sklavinoj, kaj li ne
trovis. Kaj li eliris el la tendo de Lea kaj eniris en la tendon de
Rahxel.

<span id="an_31:34">31:34</span> Sed Rahxel prenis la domajn diojn kaj
metis ilin sub la selon de la kamelo kaj sidigxis sur ili. Kaj Laban
palpe esploris la tutan tendon kaj ne trovis.

<span id="an_31:35">31:35</span> Kaj sxi diris al sia patro: Mia sinjoro
ne koleru, ke mi ne povas starigxi antaux vi, cxar mi havas la virinan
ordinarajxon. Kaj li sercxis kaj ne trovis la domajn diojn.

<span id="an_31:36">31:36</span> Kaj Jakob ekkoleris kaj disputis kun
Laban. Kaj Jakob diris al Laban: Kia estas mia kulpo, kia estas mia
peko, ke vi persekutas min?

<span id="an_31:37">31:37</span> Vi trapalpis cxiujn miajn
apartenajxojn; kion vi trovis el la apartenajxoj de via domo? elmetu cxi
tie antaux miaj parencoj kaj viaj, kaj ili jugxu inter ni ambaux.

<span id="an_31:38">31:38</span> Jam dudek jarojn mi estas cxe vi; viaj
sxafoj kaj kaproj ne estis seninfanaj; la virsxafojn el via brutaro mi
ne mangxis;

<span id="an_31:39">31:39</span> kion sovagxaj bestoj dissxiris, tion mi
ne alportis al vi: gxi estis mia malprofito; de mi vi postulis cxion,
kio estis sxtelita en tago aux sxtelita en nokto;

<span id="an_31:40">31:40</span> dum la tago min konsumis la varmego,
kaj dum la nokto la malvarmo; kaj dormo kuris for de miaj okuloj.

<span id="an_31:41">31:41</span> Tiaj estis la dudek jaroj, dum kiuj mi
servis vin en via domo, dek kvar jarojn pro viaj du filinoj kaj ses
jarojn pro viaj brutoj; kaj vi sxangxis mian laborpagon dekfoje.

<span id="an_31:42">31:42</span> Se ne estus kun mi la Dio de mia patro,
la Dio de Abraham kaj Timo de Isaak, vi nun foririgus min kun nenio.
Mian mizeron kaj la laboron de miaj manoj vidis Dio kaj gxustigis vin
hieraux.

<span id="an_31:43">31:43</span> Tiam Laban respondis kaj diris al
Jakob: La filinoj estas miaj filinoj, kaj la infanoj estas miaj infanoj,
kaj la brutoj estas miaj brutoj, kaj cxio, kion vi vidas, estas mia; sed
kion mi povas fari hodiaux al miaj filinoj, kaj al iliaj infanoj, kiujn
ili naskis?

<span id="an_31:44">31:44</span> Nun ni faru interligon, mi kaj vi, kaj
gxi estu atesto inter mi kaj vi.

<span id="an_31:45">31:45</span> Tiam Jakob prenis sxtonon kaj starigis
gxin kiel memorsignon.

<span id="an_31:46">31:46</span> Kaj Jakob diris al siaj parencoj:
Kolektu sxtonojn. Kaj ili prenis sxtonojn kaj faris monteton; kaj ili
mangxis tie sur la monteto.

<span id="an_31:47">31:47</span> Kaj Laban donis al gxi la nomon
Jegar-Sahaduta, sed Jakob donis al gxi la nomon Galeed.

<span id="an_31:48">31:48</span> Laban diris: CXi tiu monteto estu nun
atesto inter mi kaj vi; tial gxi ricevis la nomon Galeed;

<span id="an_31:49">31:49</span> ankaux la nomon Micpa; cxar li diris:
Dio observu inter mi kaj vi, kiam ni malaperos unu de la alia.

<span id="an_31:50">31:50</span> Se vi agos malbone kontraux miaj
filinoj kaj se vi prenos aliajn edzinojn krom miaj filinoj, tiam, se
neniu estos cxe ni, vidu, ke Dio estas atestanto inter mi kaj vi.

<span id="an_31:51">31:51</span> Kaj Laban diris al Jakob: Jen estas cxi
tiu monteto, kaj jen estas la memorsigno, kiun mi starigis inter mi kaj
vi;

<span id="an_31:52">31:52</span> atesto estu cxi tiu monteto, kaj atesto
estu la memorsigno, ke mi ne transiros al vi trans cxi tiun monteton kaj
vi ne transiros al mi trans cxi tiun monteton kaj trans la memorsignon
por malbono.

<span id="an_31:53">31:53</span> La Dio de Abraham kaj la Dio de Nahxor
jugxu inter ni, la Dio de ilia patro. Kaj Jakob jxuris al li per la Timo
de sia patro Isaak.

<span id="an_31:54">31:54</span> Kaj Jakob oferbucxis oferon sur la
monto, kaj li invitis siajn parencojn mangxi panon; kaj ili mangxis
panon kaj tradormis la nokton sur la monto.

<span id="an_31:55">31:55</span> Laban levigxis frue matene kaj kisis
siajn infanojn kaj siajn filinojn kaj benis ilin, kaj foriris; kaj Laban
reiris al sia loko.

<span id="an_32:1">32:1</span> Kaj Jakob iris sian vojon. Kaj
renkontigxis kun li angxeloj de Dio.

<span id="an_32:2">32:2</span> Kaj Jakob diris, kiam li ilin vidis: Tio
estas militistaro de Dio; kaj li donis al tiu loko la nomon Mahxanaim.

<span id="an_32:3">32:3</span> Jakob sendis antaux si senditojn al sia
frato Esav, en la landon Seir, en la regionon de Edom.

<span id="an_32:4">32:4</span> Kaj li ordonis al ili jene: Tiele diru al
mia sinjoro Esav: Jen kion diris via sklavo Jakob: Mi logxis cxe Laban
kaj restis tie gxis nun.

<span id="an_32:5">32:5</span> Mi havas bovojn kaj azenojn, sxafojn kaj
sklavojn kaj sklavinojn; kaj mi sendas, por sciigi mian sinjoron, por ke
mi akiru vian favoron.

<span id="an_32:6">32:6</span> Kaj la senditoj revenis al Jakob, kaj
diris: Ni venis al via frato Esav; li iras renkonte al vi, kaj kvarcent
homoj iras kune kun li.

<span id="an_32:7">32:7</span> Tiam Jakob tre ektimis kaj afliktigxis.
Kaj li dividis la homojn, kiuj estis kun li, kaj la sxafojn kaj la
bovojn kaj la kamelojn, en du tacxmentojn;

<span id="an_32:8">32:8</span> kaj li diris: Se Esav venos al unu
tacxmento kaj venkobatos gxin, tiam la restinta tacxmento sin savos.

<span id="an_32:9">32:9</span> Kaj Jakob diris: Dio de mia patro Abraham
kaj Dio de mia patro Isaak, Eternulo, kiu diris al mi: Reiru en vian
landon kaj en vian naskigxlokon, kaj Mi faros al vi bonon;

<span id="an_32:10">32:10</span> mi estas tro malgranda por cxiuj
favorkorajxoj kaj por la tuta bonajxo, kiun Vi faris al Via sklavo; cxar
kun mia bastono mi transiris cxi tiun Jordanon, kaj nun mi havas du
tacxmentojn.

<span id="an_32:11">32:11</span> Savu min de la mano de mia frato, de la
mano de Esav; cxar mi timas lin, ke li eble venos kaj mortigos cxe mi
patrinon kun la infanoj.

<span id="an_32:12">32:12</span> Vi diris ja: Mi faros al vi bonon, kaj
Mi faros vian idaron tia, kia estas la apudmara sablo, kiun oni ne povas
kalkuli pro multegeco.

<span id="an_32:13">32:13</span> Kaj li pasigis tie la nokton. Kaj li
prenis el tio, kion li havis sub la mano, donacon por sia frato Esav:

<span id="an_32:14">32:14</span> ducent kaprinojn kaj dudek virkaprojn,
ducent sxafinojn kaj dudek virsxafojn,

<span id="an_32:15">32:15</span> tridek mamnutrantajn kamelojn kun iliaj
idoj, kvardek bovinojn kaj dek virbovojn, dudek azeninojn kaj dek
azenidojn.

<span id="an_32:16">32:16</span> Kaj li transdonis en la manojn de siaj
sklavoj cxiun gregon aparte, kaj li diris al siaj sklavoj: Iru antaux mi
kaj lasu liberan interspacon inter unu grego kaj alia.

<span id="an_32:17">32:17</span> Kaj al la unua li ordonis jene: Se vin
renkontos mia frato Esav, kaj demandos vin: Kies vi estas? kaj kien vi
iras? kaj al kiu apartenas tio, kio estas antaux vi?

<span id="an_32:18">32:18</span> tiam diru: Al via sklavo Jakob; gxi
estas donaco, sendata al mia sinjoro Esav, kaj jen li ankaux mem estas
post ni.

<span id="an_32:19">32:19</span> Kaj li ordonis ankaux al la dua, ankaux
al la tria, ankaux al cxiuj, kiuj iris post la gregoj, dirante:
Tiamaniere parolu al Esav, kiam vi lin renkontos.

<span id="an_32:20">32:20</span> Kaj diru: Jen ankaux via sklavo Jakob
iras post ni. CXar li pensis: Mi pardonemigos lin per la donaco, kiu
iras antaux mi, kaj poste mi vidos lian vizagxon; eble li akceptos min
favore.

<span id="an_32:21">32:21</span> Kaj la donaco pasis antaux li; sed li
pasigis tiun nokton en la tendaro.

<span id="an_32:22">32:22</span> Kaj li levigxis en tiu nokto, kaj
prenis siajn du edzinojn kaj siajn du sklavinojn kaj siajn dek unu
infanojn, kaj transpasis la vadejon de Jabok.

<span id="an_32:23">32:23</span> Kaj li prenis ilin kaj transirigis ilin
trans la riveron, kaj transigis tion, kion li havis.

<span id="an_32:24">32:24</span> Kaj Jakob restis sola. Kaj iu luktis
kun li gxis la apero de la matenrugxo.

<span id="an_32:25">32:25</span> Vidinte, ke li ne povas lin venki, tiu
tusxis la artikon de lia femuro; kaj la femuro de Jakob elartikigxis,
dum li luktis kun tiu.

<span id="an_32:26">32:26</span> Kaj tiu diris: Forliberigu min, cxar
levigxis la matenrugxo. Sed li diris: Mi ne forliberigos vin, antaux ol
vi min benos.

<span id="an_32:27">32:27</span> Kaj tiu diris al li: Kia estas via
nomo? Kaj li respondis: Jakob.

<span id="an_32:28">32:28</span> Tiam tiu diris: Ne Jakob estu de nun
via nomo, sed Izrael; cxar vi luktis kun Dio kaj kun homoj, kaj vi
venkis.

<span id="an_32:29">32:29</span> Kaj Jakob demandis, dirante: Diru vian
nomon. Sed tiu diris: Por kio vi demandas mian nomon? Kaj li benis lin
tie.

<span id="an_32:30">32:30</span> Kaj Jakob donis al tiu loko la nomon
Penuel, dirante: CXar mi vidis Dion vizagxon kontraux vizagxo, kaj mia
animo savigxis.

<span id="an_32:31">32:31</span> La suno levigxis antaux li, kiam li
trapasis Penuelon; kaj li lamis per sia femuro.

<span id="an_32:32">32:32</span> Tial la Izraelidoj ne mangxas gxis la
nuna tempo la tendenon, kiu estas sur la artiko de la femuro, cxar tiu
tusxis la femuran artikon de Jakob cxe la tendeno.

<span id="an_33:1">33:1</span> Jakob levis siajn okulojn, kaj vidis, ke
jen venas Esav kaj kun li kvarcent homoj. Tiam li dividis la infanojn de
Lea kaj de Rahxel kaj de la du sklavinoj.

<span id="an_33:2">33:2</span> Kaj li starigis la sklavinojn kaj iliajn
infanojn antauxe, Lean kun sxiaj infanoj poste, kaj Rahxelon kun Jozef
en la fino.

<span id="an_33:3">33:3</span> Kaj li mem pasis preter ilin, kaj
klinigxis gxis la tero sep fojojn, antaux ol li atingis sian fraton.

<span id="an_33:4">33:4</span> Sed Esav kuris al li renkonte kaj
cxirkauxprenis lin, kaj jxetis sin sur lian kolon kaj kisis lin; kaj ili
ploris.

<span id="an_33:5">33:5</span> Esav levis siajn okulojn kaj ekvidis la
virinojn kaj la infanojn, kaj diris: Kiuj estas cxe vi cxi tiuj? Jakob
respondis: La infanoj, kiujn Dio favore donis al via sklavo.

<span id="an_33:6">33:6</span> Tiam alproksimigxis la sklavinoj, ili kaj
iliaj infanoj, kaj profunde klinigxis.

<span id="an_33:7">33:7</span> Poste alproksimigxis ankaux Lea kaj sxiaj
infanoj kaj klinigxis; fine alproksimigxis Jozef kaj Rahxel kaj
klinigxis.

<span id="an_33:8">33:8</span> Tiam Esav diris: Kio estas tiu tuta
tacxmento, kiun mi renkontis? Kaj Jakob respondis: Por akiri la favoron
de mia sinjoro.

<span id="an_33:9">33:9</span> Sed Esav diris: Mi havas multe, mia
frato; kio apartenas al vi, tio restu cxe vi.

<span id="an_33:10">33:10</span> Kaj Jakob diris: Ho ne! se mi akiris
vian favoron, prenu mian donacon el mia mano; cxar mi vidis vian
vizagxon, kvazaux mi vidus la vizagxon de Dio, kaj vi montrigxis favora
al mi.

<span id="an_33:11">33:11</span> Prenu mian benon, kiu estas alportita
al vi; cxar Dio favore donis al mi kaj mi havas cxion. Kaj li insistis,
kaj tiu prenis.

<span id="an_33:12">33:12</span> Kaj Esav diris: Ni levigxu kaj iru, kaj
mi iros apud vi.

<span id="an_33:13">33:13</span> Sed Jakob diris al li: Mia sinjoro
scias, ke la infanoj estas malfortaj, kaj la sxafoj kaj bovoj cxe mi
estas tro junaj; se oni pelos ilin dum unu tago, la brutaro mortos.

<span id="an_33:14">33:14</span> Mia sinjoro iru antaux sia sklavo, kaj
mi kondukos malrapide, kiel iros la brutoj, kiuj estas antaux mi, kaj
kiel iros la infanoj, gxis mi venos al mia sinjoro en Seir.

<span id="an_33:15">33:15</span> Tiam Esav diris: Mi restigos cxe vi
iujn el la homoj, kiuj estas kun mi. Sed Jakob diris: Por kio? lasu min
nur posedi la favoron de mia sinjoro.

<span id="an_33:16">33:16</span> Kaj en tiu tago Esav returne foriris
sian vojon al Seir.

<span id="an_33:17">33:17</span> Kaj Jakob ekiris al Sukot kaj konstruis
al si domon, kaj por siaj brutoj li faris kabanojn; tial la loko ricevis
la nomon Sukot.

<span id="an_33:18">33:18</span> Veninte el Mezopotamio, Jakob alvenis
bonstate en la urbo de SXehxem, kiu estas en la lando Kanaana; kaj li
starigis sian tendaron antaux la urbo.

<span id="an_33:19">33:19</span> Kaj la kampoparton, sur kiu li starigis
sian tendon, li acxetis el la manoj de la filoj de HXamor, la patro de
SXehxem, por cent kesitoj.

<span id="an_33:20">33:20</span> Kaj li starigis tie altaron, kaj li
nomis gxin El, la Dio de Izrael.

<span id="an_34:1">34:1</span> Dina, la filino de Lea, kiun sxi naskis
al Jakob, eliris, por vidi la filinojn de la lando.

<span id="an_34:2">34:2</span> Kaj vidis sxin SXehxem, filo de HXamor la
HXivido, princo de la lando, kaj li prenis sxin kaj kusxis kun sxi kaj
faris al sxi perfortajxon.

<span id="an_34:3">34:3</span> Kaj algluigxis lia animo al Dina, la
filino de Jakob, kaj li ekamis la junulinon kaj parolis al la koro de la
junulino.

<span id="an_34:4">34:4</span> Kaj SXehxem diris al sia patro HXamor
jene: Prenu por mi cxi tiun knabinon kiel edzinon.

<span id="an_34:5">34:5</span> Jakob auxdis, ke li senhonorigis lian
filinon Dina; sed liaj filoj estis kun liaj brutoj sur la kampo, tial
Jakob silentis gxis ilia veno.

<span id="an_34:6">34:6</span> Kaj HXamor, la patro de SXehxem, eliris
al Jakob, por paroli kun li.

<span id="an_34:7">34:7</span> Sed la filoj de Jakob venis de la kampo.
Kiam ili auxdis, la viroj cxagrenigxis kaj forte kolerigxis, ke li faris
malnoblajxon en Izrael, kusxinte kun la filino de Jakob, kio ne devis
esti farata.

<span id="an_34:8">34:8</span> HXamor ekparolis al ili, dirante:
SXehxem, mia filo, deziregas per sia animo vian filinon; donu sxin al li
kiel edzinon.

<span id="an_34:9">34:9</span> Kaj boparencigxu kun ni: viajn filinojn
donu al ni, kaj niajn filinojn prenu al vi.

<span id="an_34:10">34:10</span> Kaj logxu kun ni, kaj la lando estos
antaux vi; logxu kaj faru negocojn kaj akiru posedajxojn en gxi.

<span id="an_34:11">34:11</span> Kaj SXehxem diris al sxia patro kaj al
sxiaj fratoj: Estu favoraj al mi; kaj kion vi diros al mi, mi donos.

<span id="an_34:12">34:12</span> Postulu de mi tre grandan doton kaj
donacojn, kaj mi donos, kion vi diros al mi; nur donu al mi la junulinon
kiel edzinon.

<span id="an_34:13">34:13</span> Kaj la filoj de Jakob respondis al
SXehxem kaj al lia patro HXamor ruze, kaj parolis tiel pro tio, ke li
senhonorigis ilian fratinon Dina;

<span id="an_34:14">34:14</span> kaj ili diris al ili: Ni ne povas fari
tion kaj doni nian fratinon al viro, kiu ne estas cirkumcidita; cxar tio
estus por ni hontindajxo.

<span id="an_34:15">34:15</span> Nur tiam ni donos al vi nian konsenton,
se vi estos kiel ni kaj cirkumcidos cxe vi cxiun virseksulon.

<span id="an_34:16">34:16</span> Tiam ni donos niajn filinojn al vi kaj
viajn filinojn ni prenos al ni, kaj ni logxos kun vi, kaj ni estos unu
popolo.

<span id="an_34:17">34:17</span> Sed se vi ne konsentos lasi cirkumcidi
vin, tiam ni prenos nian filinon kaj foriros.

<span id="an_34:18">34:18</span> Ilia parolo placxis al HXamor, kaj al
SXehxem, la filo de HXamor.

<span id="an_34:19">34:19</span> Kaj la junulo ne prokrastis fari la
aferon, cxar li deziris la filinon de Jakob; kaj li estis la plej
honorata inter cxiuj domanoj de sia patro.

<span id="an_34:20">34:20</span> Kaj HXamor kaj lia filo SXehxem venis
al la pordego de sia urbo, kaj ekparolis al la logxantoj de sia urbo,
dirante:

<span id="an_34:21">34:21</span> Tiuj homoj estas pacaj kun ni; tial ili
logxu en la lando kaj faru en gxi negocojn; la lando estas ja grandspaca
por ili. Iliajn filinojn ni prenu al ni kiel edzinojn, kaj niajn
filinojn ni donu al ili.

<span id="an_34:22">34:22</span> Sed nur en tia okazo tiuj homoj
konsentas logxi kun ni kaj esti unu popolo, se ni cirkumcidos cxe ni
cxiun virseksulon, kiel ili estas cirkumciditaj.

<span id="an_34:23">34:23</span> Ilia akiritajxo kaj havajxo kaj cxiuj
iliaj brutoj farigxos ja niaj, se ni nur donos al ili nian konsenton kaj
ili logxos kun ni.

<span id="an_34:24">34:24</span> Kaj obeis al HXamor kaj al lia filo
SXehxem cxiuj elirantaj el la pordego de lia urbo; kaj cirkumcidigxis
cxiuj virseksuloj, cxiuj elirantaj el la pordego de lia urbo.

<span id="an_34:25">34:25</span> En la tria tago, kiam ili estis
malsanaj, du filoj de Jakob, Simeon kaj Levi, fratoj de Dina, prenis
cxiu sian glavon kaj venis sentime en la urbon kaj mortigis cxiujn
virseksulojn.

<span id="an_34:26">34:26</span> Kaj HXamoron kaj lian filon SXehxem ili
mortigis per glavo, kaj prenis Dinan el la domo de SXehxem kaj eliris.

<span id="an_34:27">34:27</span> La filoj de Jakob venis al la
mortigitoj, kaj prirabis la urbon pro tio, ke ili senhonorigis ilian
fratinon.

<span id="an_34:28">34:28</span> Iliajn sxafojn kaj iliajn bovojn kaj
iliajn azenojn, kaj cxion, kio estis en la urbo, kaj tion, kio estis sur
la kampo, ili prenis.

<span id="an_34:29">34:29</span> Kaj ilian tutan ricxon kaj cxiujn
iliajn infanojn kaj iliajn edzinojn ili malliberigis, kaj rabis cxion,
kio estis en la domoj.

<span id="an_34:30">34:30</span> Tiam Jakob diris al Simeon kaj al Levi:
Vi afliktis min kaj faris min malaminda por la logxantoj de la lando,
por la Kanaanidoj kaj Perizidoj. Mi havas ja malmulte da homoj; kiam ili
kolektigxos kontraux mi kaj venkobatos min, tiam estos ekstermita mi kaj
mia domo.

<span id="an_34:31">34:31</span> Sed ili diris: CXu estas permesite agi
kun nia fratino kiel kun publikulino?

<span id="an_35:1">35:1</span> Kaj Dio diris al Jakob: Levigxu, iru al
Bet-El kaj logxu tie; kaj faru tie altaron al Dio, kiu aperis al vi,
kiam vi kuris de via frato Esav.

<span id="an_35:2">35:2</span> Tiam Jakob diris al sia domanaro, kaj al
cxiuj, kiuj estis kun li: Forigu la fremdajn diojn, kiuj estas inter vi,
kaj purigxu kaj sxangxu viajn vestojn.

<span id="an_35:3">35:3</span> Kaj ni levigxu, kaj ni iru al Bet-El; kaj
mi faros tie altaron al Dio, kiu atentis min en la tago de mia mizero,
kaj estis kun mi sur la vojo, kiun mi iris.

<span id="an_35:4">35:4</span> Kaj ili donis al Jakob cxiujn fremdajn
diojn, kiuj estis en iliaj manoj, kaj la ringojn, kiuj estis en iliaj
oreloj; kaj Jakob enfosis ilin sub la kverko, kiu estis apud SXehxem.

<span id="an_35:5">35:5</span> Kaj ili ekiris. Kaj timo de Dio venis sur
la urbojn, kiuj estis cxirkaux ili, kaj ili ne persekutis la filojn de
Jakob.

<span id="an_35:6">35:6</span> Jakob venis al la urbo Luz, kiu estas en
la lando Kanaana kaj havas ankaux la nomon Bet-El, li kaj cxiuj homoj,
kiuj estis kun li.

<span id="an_35:7">35:7</span> Kaj li konstruis tie altaron, kaj donis
al la loko la nomon El-Bet-El; cxar tie aperis al li Dio, kiam li kuris
de sia frato.

<span id="an_35:8">35:8</span> Tiam mortis Debora, la mamnutrintino de
Rebeka, kaj oni sxin enterigis apud Bet-El, sub la kverko. Kaj tiu loko
ricevis la nomon Alon-Bahxut.

<span id="an_35:9">35:9</span> Kaj denove Dio aperis al Jakob, kiam li
revenis el Mezopotamio, kaj benis lin.

<span id="an_35:10">35:10</span> Kaj Dio diris al li: Via nomo estas
Jakob; tamen ne plue estu nomata Jakob, sed Izrael estu via nomo. Kaj Li
donis al li la nomon Izrael.

<span id="an_35:11">35:11</span> Kaj Dio diris al li: Mi estas Dio la
Plejpotenca; fruktu kaj multigxu; popolo kaj popolaro farigxos el vi,
kaj regxoj eliros el via lumbo.

<span id="an_35:12">35:12</span> Kaj la landon, kiun Mi donis al Abraham
kaj al Isaak, Mi donos al vi, kaj al via idaro post vi Mi donos la
landon.

<span id="an_35:13">35:13</span> Kaj Dio forlevigxis de li sur la loko,
kie Li parolis kun li.

<span id="an_35:14">35:14</span> Jakob starigis monumenton sur la loko,
kie Li parolis kun li, monumenton sxtonan; kaj li versxis sur gxin
versxoferon kaj versxis sur gxin oleon.

<span id="an_35:15">35:15</span> Kaj al la loko, kie Dio parolis kun li,
Jakob donis la nomon Bet-El.

<span id="an_35:16">35:16</span> Kaj ili forlasis Bet-Elon. Kiam restis
ankoraux negranda interspaco, por veni al Efrata, Rahxel naskis, kaj
sxia akusxigxo estis malfacila.

<span id="an_35:17">35:17</span> Dum sxia akusxigxa suferado la
akusxistino diris al sxi: Ne timu, cxar ankaux cxi tiu cxe vi estas
filo.

<span id="an_35:18">35:18</span> Dum la elirado de sxia animo, cxar sxi
estis mortanta, sxi donis al li la nomon Ben-Oni; sed lia patro donis al
li la nomon Benjamen.

<span id="an_35:19">35:19</span> Kaj Rahxel mortis, kaj oni enterigis
sxin sur la vojo al Efrata, kiu estas Bet-Lehxem.

<span id="an_35:20">35:20</span> Kaj Jakob starigis monumenton super
sxia tombo. Tio estas la tomba monumento de Rahxel gxis la nuna tago.

<span id="an_35:21">35:21</span> Kaj Izrael formigris, kaj starigis sian
tendon transe de la turo Eder.

<span id="an_35:22">35:22</span> En la tempo, kiam Izrael logxis en tiu
lando, Ruben iris kaj kusxis kun Bilha, la kromvirino de lia patro. Kaj
pri tio auxdis Izrael. La filoj de Jakob estis dek du:

<span id="an_35:23">35:23</span> la filoj de Lea: Ruben, la unuenaskito
de Jakob, kaj Simeon kaj Levi kaj Jehuda kaj Isahxar kaj Zebulun;

<span id="an_35:24">35:24</span> la filoj de Rahxel: Jozef kaj Benjamen;

<span id="an_35:25">35:25</span> kaj la filoj de Bilha, sklavino de
Rahxel: Dan kaj Naftali;

<span id="an_35:26">35:26</span> kaj la filoj de Zilpa, sklavino de Lea:
Gad kaj Asxer. Tio estas la filoj de Jakob, kiuj naskigxis al li en
Mezopotamio.

<span id="an_35:27">35:27</span> Kaj Jakob venis al sia patro Isaak en
Mamre, al Kirjat-Arba (tio estas HXebron), kie vivis fremdule Abraham
kaj Isaak.

<span id="an_35:28">35:28</span> Isaak havis la agxon de cent okdek
jaroj.

<span id="an_35:29">35:29</span> Kaj Isaak konsumigxis kaj mortis kaj
alkolektigxis al sia popolo, estante maljuna kaj sata de vivo. Kaj lin
enterigis liaj filoj Esav kaj Jakob.

<span id="an_36:1">36:1</span> Jen estas la generaciaro de Esav, kiu
ankaux estas Edom.

<span id="an_36:2">36:2</span> Esav prenis siajn edzinojn el la
Kanaanidinoj: Adan, filinon de Elon la HXetido, kaj Oholibaman, filinon
de Ana, filino de Cibeon la HXivido,

<span id="an_36:3">36:3</span> kaj Basmaton, filinon de Isxmael,
fratinon de Nebajot.

<span id="an_36:4">36:4</span> Kaj Ada naskis al Esav Elifazon, kaj
Basmat naskis Reuelon.

<span id="an_36:5">36:5</span> Kaj Oholibama naskis Jeusxon kaj Jalamon
kaj Korahxon. Tio estas la filoj de Esav, kiuj naskigxis al li en la
lando Kanaana.

<span id="an_36:6">36:6</span> Kaj Esav prenis siajn edzinojn kaj siajn
filojn kaj siajn filinojn kaj cxiujn siajn domanojn kaj sian havon kaj
cxiujn siajn brutojn kaj sian tutan akiritajxon, kiun li akiris en la
lando Kanaana; kaj foriris en alian landon, for de sia frato Jakob.

<span id="an_36:7">36:7</span> CXar ilia havo estis tiel granda, ke ili
ne povis logxi kune; kaj la lando, en kiu ili vivis fremdule, ne povis
teni ilin pro la grandeco de iliaj brutaroj.

<span id="an_36:8">36:8</span> Kaj Esav eklogxis sur la monto Seir; Esav
estas ankaux Edom.

<span id="an_36:9">36:9</span> Kaj jen estas la generaciaro de Esav, la
patro de la Edomidoj, sur la monto Seir:

<span id="an_36:10">36:10</span> jen estas la nomoj de la filoj de Esav:
Elifaz, filo de Ada, edzino de Esav; Reuel, filo de Basmat, edzino de
Esav.

<span id="an_36:11">36:11</span> Kaj la filoj de Elifaz estis: Teman,
Omar, Cefo kaj Gatam kaj Kenaz.

<span id="an_36:12">36:12</span> Kaj Timna estis kromvirino de Elifaz,
filo de Esav, kaj sxi naskis al Elifaz Amalekon. Tio estas la filoj de
Ada, edzino de Esav.

<span id="an_36:13">36:13</span> Kaj jen estas la filoj de Reuel: Nahxat
kaj Zerahx, SXama kaj Miza. Tio estas la filoj de Basmat, edzino de
Esav.

<span id="an_36:14">36:14</span> Kaj jen estas la filoj de Oholibama,
filino de Ana, filino de Cibeon, edzino de Esav: sxi naskis al Esav
Jeusxon kaj Jalamon kaj Korahxon.

<span id="an_36:15">36:15</span> Jen estas la cxefoj de la filoj de
Esav: la filoj de Elifaz, unuenaskito de Esav: cxefo Teman, cxefo Omar,
cxefo Cefo, cxefo Kenaz,

<span id="an_36:16">36:16</span> cxefo Korahx, cxefo Gatam, cxefo
Amalek. Tio estas la cxefoj de Elifaz en la lando de Edom. Tio estas la
filoj de Ada.

<span id="an_36:17">36:17</span> Kaj jen estas la filoj de Reuel, filo
de Esav: cxefo Nahxat, cxefo Zerahx, cxefo SXama, cxefo Miza. Tio estas
la cxefoj de Reuel en la lando de Edom. Tio estas la filoj de Basmat,
edzino de Esav.

<span id="an_36:18">36:18</span> Kaj jen estas la filoj de Oholibama,
edzino de Esav: cxefo Jeusx, cxefo Jalam, cxefo Korahx. Tio estas la
cxefoj de Oholibama, filino de Ana, edzino de Esav.

<span id="an_36:19">36:19</span> Tio estas la filoj de Esav, kaj tio
estas iliaj cxefoj. Tio estas Edom.

<span id="an_36:20">36:20</span> Jen estas la filoj de Seir la HXorido,
kiuj logxis en la lando: Lotan kaj SXobal kaj Cibeon kaj Ana

<span id="an_36:21">36:21</span> kaj Disxon kaj Ecer kaj Disxan. Tio
estas la cxefoj de la HXoridoj, filoj de Seir, en la lando de Edom.

<span id="an_36:22">36:22</span> La filoj de Lotan estis: HXori kaj
Hemam; kaj la fratino de Lotan estis Timna.

<span id="an_36:23">36:23</span> Kaj jen estas la filoj de SXobal: Alvan
kaj Manahxat kaj Ebal, SXefo kaj Onam.

<span id="an_36:24">36:24</span> Kaj jen estas la infanoj de Cibeon: Aja
kaj Ana. Tio estas tiu Ana, kiu trovis la varmajn akvojn en la dezerto,
kiam li pasxtis la azenojn de sia patro Cibeon.

<span id="an_36:25">36:25</span> Kaj jen estas la infanoj de Ana:
Disxon, kaj Oholibama, filino de Ana.

<span id="an_36:26">36:26</span> Kaj jen estas la filoj de Disxon:
HXemdan kaj Esxban kaj Jitran kaj Keran.

<span id="an_36:27">36:27</span> Jen estas la filoj de Ecer: Bilhan kaj
Zaavan kaj Akan.

<span id="an_36:28">36:28</span> Jen estas la filoj de Disxan: Uc kaj
Aran.

<span id="an_36:29">36:29</span> Jen estas la cxefoj de la HXoridoj:
cxefo Lotan, cxefo SXobal, cxefo Cibeon, cxefo Ana,

<span id="an_36:30">36:30</span> cxefo Disxon, cxefo Ecer, cxefo Disxan.
Tio estas la cxefoj de la HXoridoj, laux la ordo de ilia cxefeco en la
lando Seir.

<span id="an_36:31">36:31</span> Kaj jen estas la regxoj, kiuj regxis en
la lando de Edom, antaux ol aperis regxoj cxe la Izraelidoj:

<span id="an_36:32">36:32</span> En Edom regxis Bela, filo de Beor, kaj
la nomo de lia urbo estis Dinhaba.

<span id="an_36:33">36:33</span> Kiam Bela mortis, ekregxis anstataux li
Jobab, filo de Zerahx el Bocra.

<span id="an_36:34">36:34</span> Kiam mortis Jobab, ekregxis anstataux
li HXusxam el la lando de la Temananoj.

<span id="an_36:35">36:35</span> Kiam mortis HXusxam, ekregxis anstataux
li Hadad, filo de Bedad, kiu venkobatis la Midjanidojn sur la kampo de
Moab; kaj la nomo de lia urbo estis Avit.

<span id="an_36:36">36:36</span> Kiam mortis Hadad, ekregxis anstataux
li Samla el Masreka.

<span id="an_36:37">36:37</span> Kiam mortis Samla, ekregxis anstataux
li SXaul el Rehxobot cxe la Rivero.

<span id="an_36:38">36:38</span> Kiam mortis SXaul, ekregxis anstataux
li Baal-HXanan, filo de Ahxbor.

<span id="an_36:39">36:39</span> Kiam mortis Baal-HXanan, filo de
Ahxbor, ekregxis anstataux li Hadar; la nomo de lia urbo estis Pau, kaj
la nomo de lia edzino estis Mehetabel, filino de Matred, filino de
Me-Zahab.

<span id="an_36:40">36:40</span> Kaj jen estas la nomoj de la cxefoj de
Esav, laux iliaj gentoj, lokoj, kaj nomoj: cxefo Timna, cxefo Alva,
cxefo Jetet,

<span id="an_36:41">36:41</span> cxefo Oholibama, cxefo Ela, cxefo
Pinon,

<span id="an_36:42">36:42</span> cxefo Kenaz, cxefo Teman, cxefo Mibcar,

<span id="an_36:43">36:43</span> cxefo Magdiel, cxefo Iram. Tio estas la
cxefoj de Edom, kiel ili logxis en la lando, posedata de ili. Esav estis
la patro de la Edomidoj.

<span id="an_37:1">37:1</span> Jakob logxis en la lando, en kiu lia
patro logxis fremdule, en la lando Kanaana.

<span id="an_37:2">37:2</span> Jen estas la generaciaro de Jakob. Jozef,
havante la agxon de dek sep jaroj, pasxtis kune kun siaj fratoj la
brutaron; li estis knabo kune kun la filoj de Bilha kaj la filoj de
Zilpa, la edzinoj de lia patro; kaj malbonajn famojn pri ili Jozef
raportadis al ilia patro.

<span id="an_37:3">37:3</span> Kaj Izrael amis Jozefon pli ol cxiujn
siajn filojn, cxar li estis por li filo naskita en maljuneco; kaj li
faris al li mikskoloran veston.

<span id="an_37:4">37:4</span> CXar la fratoj vidis, ke lin ilia patro
amas pli ol cxiujn liajn fratojn, tial ili malamis lin kaj ne povis
paroli kun li pace.

<span id="an_37:5">37:5</span> Jozef havis songxon, kaj li rakontis gxin
al siaj fratoj; tiam ili ekmalamis lin ankoraux pli.

<span id="an_37:6">37:6</span> Li diris al ili: Auxskultu la songxon,
kiun mi songxis:

<span id="an_37:7">37:7</span> ni ligis garbojn meze de la kampo; kaj
jen mia garbo starigxis kaj restis starante, kaj viaj garboj gxin
cxirkauxis kaj profunde klinigxis antaux mia garbo.

<span id="an_37:8">37:8</span> Tiam liaj fratoj diris al li: CXu vi
estos regxo super ni? aux cxu vi regos super ni? Kaj ili ankoraux pli
ekmalamis lin pro liaj songxoj kaj pro liaj vortoj.

<span id="an_37:9">37:9</span> Kaj li songxis ankoraux alian songxon kaj
rakontis gxin al siaj fratoj, kaj diris: Mi songxis ankoraux unu
songxon: jen la suno kaj la luno kaj dek unu steloj klinigxas antaux mi.

<span id="an_37:10">37:10</span> Kaj li rakontis al sia patro kaj al
siaj fratoj; kaj lia patro faris al li riprocxon, kaj diris al li: Kion
vi volas kun tiu songxo, kiun vi songxis? cxu mi kaj via patrino kaj
viaj fratoj venos, por klinigxi antaux vi gxis la tero?

<span id="an_37:11">37:11</span> Kaj liaj fratoj lin enviis, sed lia
patro konservis en la memoro la aferon.

<span id="an_37:12">37:12</span> Liaj fratoj iris pasxti la sxafojn de
sia patro en SXehxem.

<span id="an_37:13">37:13</span> Kaj Izrael diris al Jozef: Viaj fratoj
pasxtas ja en SXehxem; venu do, mi sendos vin al ili. Kaj tiu respondis
al li: Jen mi estas.

<span id="an_37:14">37:14</span> Kaj Izrael diris al li: Iru, rigardu,
kiel fartas viaj fratoj kaj kiel fartas la sxafoj, kaj alportu al mi
respondon. Kaj li forsendis lin el la valo de HXebron, kaj tiu venis
SXehxemon.

<span id="an_37:15">37:15</span> Kaj iu viro trovis lin, kaj vidis, ke
li erarvagas sur la kampo; kaj la viro demandis lin: Kion vi sercxas?

<span id="an_37:16">37:16</span> Kaj li diris: Miajn fratojn mi sercxas;
diru al mi, kie ili pasxtas.

<span id="an_37:17">37:17</span> Kaj la viro diris: Ili foriris de cxi
tie; cxar mi auxdis, ke ili diris: Ni iru al Dotan. Kaj Jozef iris
sercxi siajn fratojn, kaj trovis ilin en Dotan.

<span id="an_37:18">37:18</span> Kaj ili ekvidis lin de malproksime; kaj
antaux ol li alproksimigxis al ili, naskigxis en ili la malbona intenco
mortigi lin.

<span id="an_37:19">37:19</span> Kaj ili diris unu al alia: Jen tiu
songxisto venas;

<span id="an_37:20">37:20</span> nun ni iru kaj mortigu lin, kaj ni
jxetu lin en unu el la putoj, kaj ni diru, ke sovagxa besto lin
formangxis; kaj ni vidos, kio farigxos el liaj songxoj.

<span id="an_37:21">37:21</span> Sed tion auxdis Ruben kaj savis lin el
iliaj manoj, kaj diris: Ni ne mortigu lin.

<span id="an_37:22">37:22</span> Kaj Ruben diris al ili: Ne versxu
sangon; jxetu lin en cxi tiun puton, kiu estas en la dezerto, sed manon
ne metu sur lin. CXar li intencis savi lin el iliaj manoj kaj revenigi
lin al sia patro.

<span id="an_37:23">37:23</span> Kaj kiam Jozef venis al siaj fratoj,
ili deprenis de li lian veston, la mikskoloran veston, kiu estis sur li;

<span id="an_37:24">37:24</span> kaj ili prenis lin kaj jxetis lin en la
puton; sed la puto estis malplena, akvo ne estis en gxi.

<span id="an_37:25">37:25</span> Kiam ili sidigxis, por mangxi panon,
ili levis siajn okulojn, kaj ekvidis, ke jen karavano da Isxmaelidoj
venas el Gilead, kaj iliaj kameloj portas aromajxojn kaj balzamon kaj
mirhon; ili iras, direktante sin al Egiptujo.

<span id="an_37:26">37:26</span> Kaj Jehuda diris al siaj fratoj: Kian
profiton ni havos, se ni mortigos nian fraton kaj kasxos lian sangon?

<span id="an_37:27">37:27</span> Venu, ni vendos lin al la Isxmaelidoj,
por ke nia mano ne metigxu sur lin; cxar li estas nia frato, nia karno.
Kaj liaj fratoj akceptis lian proponon.

<span id="an_37:28">37:28</span> Kaj kiam la Midjanidoj, la komercistoj,
preteriris, ili eltiris kaj levis Jozefon el la puto kaj vendis Jozefon
al la Isxmaelidoj por dudek argxentaj moneroj; kaj tiuj forkondukis
Jozefon al Egiptujo.

<span id="an_37:29">37:29</span> Kiam Ruben revenis al la puto, li
vidis, ke Jozef ne estas en la puto. Kaj li dissxiris siajn vestojn.

<span id="an_37:30">37:30</span> Kaj li reiris al siaj fratoj, kaj
diris: La knabo forestas, kaj kien mi nun iros?

<span id="an_37:31">37:31</span> Kaj ili prenis la veston de Jozef kaj
bucxis kapron kaj trempis la veston en la sango.

<span id="an_37:32">37:32</span> Kaj ili sendis la mikskoloran veston
kaj venigis gxin al sia patro, kaj dirigis: CXi tion ni trovis; rigardu,
cxu gxi estas la vesto de via filo aux ne.

<span id="an_37:33">37:33</span> Kaj li rekonis gxin, kaj diris: GXi
estas la vesto de mia filo! sovagxa besto lin formangxis! dissxirita
estas Jozef!

<span id="an_37:34">37:34</span> Kaj Jakob dissxiris siajn vestojn kaj
metis sakajxon cxirkaux sian lumbon kaj funebris pri sia filo multe da
tagoj.

<span id="an_37:35">37:35</span> Kaj cxiuj liaj filoj kaj filinoj penis
konsoli lin, sed li ne volis konsoligxi, kaj diris: En funebro mi iros
en SXeolon al mia filo. Tiel ploris pri li lia patro.

<span id="an_37:36">37:36</span> Sed la Midjanidoj vendis lin en
Egiptujo al Potifar, kortegano de Faraono, estro de la korpogardistoj.

<span id="an_38:1">38:1</span> En tiu tempo Jehuda apartigxis for de
siaj fratoj, kaj eklogxis apud iu Adulamano, kiu estis nomata HXira.

<span id="an_38:2">38:2</span> Kaj Jehuda vidis tie filinon de iu
Kanaanido, nomata SXua, kaj li prenis sxin kaj envenis al sxi.

<span id="an_38:3">38:3</span> Kaj sxi gravedigxis kaj naskis filon; kaj
li donis al li la nomon Er.

<span id="an_38:4">38:4</span> Kaj sxi denove gravedigxis kaj naskis
filon, kaj sxi donis al li la nomon Onan.

<span id="an_38:5">38:5</span> Kaj ankoraux plue sxi naskis filon, kaj
donis al li la nomon SXela. Sed Jehuda estis en Kezib, kiam sxi naskis
tiun.

<span id="an_38:6">38:6</span> Kaj Jehuda prenis edzinon por sia
unuenaskito Er, kaj sxia nomo estis Tamar.

<span id="an_38:7">38:7</span> Sed Er, la unuenaskito de Jehuda, estis
malbona antaux la okuloj de la Eternulo, kaj la Eternulo lin mortigis.

<span id="an_38:8">38:8</span> Tiam Jehuda diris al Onan: Envenu al la
edzino de via frato, kaj boedzigxu kun sxi kaj naskigu idaron al via
frato.

<span id="an_38:9">38:9</span> Sed Onan sciis, ke ne por li estos la
idaro; tial, envenante al la edzino de sia frato, li elversxadis la
semon sur la teron, por ne doni idaron al sia frato.

<span id="an_38:10">38:10</span> Kaj malplacxis al la Eternulo tio, kion
li faris, kaj Li mortigis ankaux lin.

<span id="an_38:11">38:11</span> Tiam Jehuda diris al sia bofilino
Tamar: Restu kiel vidvino en la domo de via patro, gxis grandigxos mia
filo SXela. CXar li timis, ke eble li ankaux mortos, kiel liaj fratoj.
Kaj Tamar iris kaj eklogxis en la domo de sia patro.

<span id="an_38:12">38:12</span> Pasis multe da tempo, kaj mortis la
filino de SXua, la edzino de Jehuda. Kiam Jehuda konsoligxis, li iris
Timnan, al la tondantoj de liaj sxafoj, li kaj lia amiko, HXira la
Adulamano.

<span id="an_38:13">38:13</span> Kaj oni sciigis al Tamar, dirante: Jen
via bopatro iras Timnan, por tondi siajn sxafojn.

<span id="an_38:14">38:14</span> Tiam sxi demetis de si siajn vestojn de
vidvineco kaj kovris sin per kovrotuko kaj vualis sin, kaj sidigxis apud
la pordo de Enaim, kiu trovigxas sur la vojo al Timna. CXar sxi vidis,
ke SXela grandigxis kaj sxi ne estas donita al li kiel edzino.

<span id="an_38:15">38:15</span> Kaj Jehuda sxin vidis, kaj li pensis,
ke sxi estas publikulino, cxar sxi kovris sian vizagxon.

<span id="an_38:16">38:16</span> Kaj li turnis sin al sxi cxe la vojo,
kaj diris: Lasu min enveni al vi. CXar li ne sciis, ke tio estas lia
bofilino. Kaj sxi diris: Kion vi donos al mi, se vi envenos al mi?

<span id="an_38:17">38:17</span> Kaj li diris: Mi sendos al vi kapron el
la brutaro. Sed sxi diris: Donu al mi garantiajxon, gxis vi sendos.

<span id="an_38:18">38:18</span> Kaj li diris: Kian garantiajxon mi donu
al vi? SXi diris: Vian sigelilon kaj vian sxnureton, kaj vian bastonon,
kiu estas en via mano. Kaj li donis al sxi kaj envenis al sxi, kaj sxi
gravedigxis de li.

<span id="an_38:19">38:19</span> Kaj sxi levigxis kaj iris, kaj formetis
de si sian kovrotukon kaj surmetis sur sin siajn vestojn de vidvineco.

<span id="an_38:20">38:20</span> Kaj Jehuda sendis la kapron per sia
amiko la Adulamano, por preni la garantiajxon el la manoj de la virino;
sed li sxin ne trovis.

<span id="an_38:21">38:21</span> Kaj li demandis la homojn de sxia loko,
dirante: Kie estas la publikulino, kiu sidis en Enaim cxe la vojo? Kaj
ili diris: CXi tie ne estis publikulino.

<span id="an_38:22">38:22</span> Kaj li revenis al Jehuda, kaj diris: Mi
sxin ne trovis, kaj ankaux la homoj de la loko diris, ke tie ne estis
publikulino.

<span id="an_38:23">38:23</span> Tiam Jehuda diris: SXi prenu gxin al
si, por ke ni ne estu mokataj; mi sendis ja cxi tiun kapron, sed vi sxin
ne trovis.

<span id="an_38:24">38:24</span> Post la paso de tri monatoj oni sciigis
al Jehuda, dirante: Tamar, via bofilino, malcxastigxis, kaj sxi ecx
gravedigxis de malcxasteco. Tiam Jehuda diris: Elkonduku sxin, kaj oni
sxin brulmortigu.

<span id="an_38:25">38:25</span> Kiam oni sxin kondukis, sxi sendis, ke
oni diru al sxia bopatro: Mi gravedigxis de la viro, al kiu apartenas
cxi tio. Kaj sxi diris: Rekonu, al kiu apartenas la sigelilo kaj la
sxnuretoj kaj cxi tiu bastono.

<span id="an_38:26">38:26</span> Kaj Jehuda rekonis, kaj li diris: SXi
estas pli prava ol mi, cxar mi ne donis sxin al mia filo SXela. Kaj li
sxin ne plue konis.

<span id="an_38:27">38:27</span> Kiam sxi devis naski, montrigxis, ke
gxemeloj estas en sxia ventro.

<span id="an_38:28">38:28</span> Kaj kiam sxi estis naskanta,
elsxovigxis la mano de unu infano; kaj la akusxistino prenis kaj alligis
al la mano rugxan fadenon, dirante: CXi tiu eliris la unua.

<span id="an_38:29">38:29</span> Sed kiam li retiris sian manon, eliris
lia frato. Kaj sxi diris: Kial vi faris por vi trasxiron? Kaj oni donis
al li la nomon Perec.

<span id="an_38:30">38:30</span> Poste eliris lia frato, kiu havis sur
sia mano la rugxan fadenon. Kaj oni donis al li la nomon Zerahx.

<span id="an_39:1">39:1</span> Jozef estis forkondukita en Egiptujon,
kaj lin acxetis Potifar, kortegano de Faraono, estro de la
korpogardistoj, Egipto, el la manoj de la Isxmaelidoj, kiuj venigis lin
tien.

<span id="an_39:2">39:2</span> Kaj la Eternulo estis kun Jozef, kaj li
estis sukcesulo; kaj li estis en la domo de sia sinjoro, la Egipto.

<span id="an_39:3">39:3</span> Kaj lia sinjoro vidis, ke la Eternulo
estas kun li, kaj ke cxion, kion li faras, la Eternulo sukcesigas en lia
mano.

<span id="an_39:4">39:4</span> Kaj Jozef akiris lian favoron kaj servis
lin; kaj li estrigis lin super sia domo, kaj transdonis en liajn manojn
cxion, kion li havis.

<span id="an_39:5">39:5</span> Kaj de tiu tempo, kiam li estrigis lin
super sia domo, kaj super cxio, kion li havis, la Eternulo benis la
domon de la Egipto pro Jozef, kaj la beno de la Eternulo estis super
cxio, kion li havis, en la domo kaj sur la kampo.

<span id="an_39:6">39:6</span> Kaj li lasis cxion, kion li havis, en la
manoj de Jozef, kaj li sciis pri nenio, krom nur pri la pano, kiun li
mangxis. Kaj Jozef estis gracia kaj bela.

<span id="an_39:7">39:7</span> Post kelka tempo la edzino de lia sinjoro
jxetis siajn rigardojn sur Jozefon, kaj diris: Kusxigxu kun mi.

<span id="an_39:8">39:8</span> Sed li rifuzis, kaj li diris al la edzino
de sia sinjoro: Jen, mia sinjoro kontrolas cxe mi nenion en la domo, kaj
cxion, kion li havas, li transdonis en miajn manojn;

<span id="an_39:9">39:9</span> neniu en cxi tiu domo estas pli granda ol
mi, kaj li retenis de mi nenion, krom vi, cxar vi estas lia edzino. Kiel
do mi faros cxi tiun grandan malbonagon kaj pekos antaux Dio?

<span id="an_39:10">39:10</span> Dum sxi paroladis al Jozef cxiutage kaj
li ne volis obei sxin kaj kusxigxi kun sxi kaj esti kun sxi,

<span id="an_39:11">39:11</span> okazis unu tagon, ke li venis en la
domon, por fari sian laboron, kaj neniu el la domanoj estis en la domo;

<span id="an_39:12">39:12</span> tiam sxi kaptis lin je lia vesto,
dirante: Kusxigxu kun mi. Sed li lasis sian veston en sxiaj manoj kaj
forkuris for el la domo.

<span id="an_39:13">39:13</span> Kaj kiam sxi vidis, ke li lasis sian
veston en sxia mano kaj forkuris el la domo,

<span id="an_39:14">39:14</span> sxi vokis siajn domanojn, kaj diris al
ili: Rigardu, li venigis al ni Hebreon, por moki nin; cxi tiu venis al
mi, por kusxigxi kun mi; sed mi ekkriis per lauxta vocxo;

<span id="an_39:15">39:15</span> kaj kiam li auxdis, ke mi ekkriis per
lauxta vocxo, li lasis sian veston cxe mi kaj forkuris for el la domo.

<span id="an_39:16">39:16</span> Kaj sxi kusxigis lian veston apud si,
gxis lia sinjoro venis en sian domon.

<span id="an_39:17">39:17</span> Kaj sxi rakontis al li tion saman,
dirante: La sklavo, la Hebreo, kiun vi venigis al ni, venis al mi, por
petoli kun mi;

<span id="an_39:18">39:18</span> sed kiam mi lauxte ekkriis, li lasis
sian veston cxe mi kaj elkuris el la domo.

<span id="an_39:19">39:19</span> Kiam lia sinjoro auxdis la vortojn de
sia edzino, kiujn sxi diris al li, parolante: Tiel agis kun mi via
sklavo-tiam li forte ekkoleris.

<span id="an_39:20">39:20</span> Kaj la sinjoro de Jozef prenis lin kaj
fordonis lin en malliberejon, en la lokon, kie la malliberuloj de la
regxo estis tenataj; kaj li estis tie en la malliberejo.

<span id="an_39:21">39:21</span> Kaj la Eternulo estis kun Jozef kaj
estis favorkora al li kaj havigis al li la favoron de la estro de la
malliberejo.

<span id="an_39:22">39:22</span> Kaj la estro de la malliberejo
transdonis en la manojn de Jozef cxiujn malliberulojn, kiuj estis en la
malliberejo; kaj cxio, kion ili tie faris, estis farata sub lia
kontrolo.

<span id="an_39:23">39:23</span> La estro de la malliberejo rigardis
nenion, kio estis sub lia disponado, cxar la Eternulo estis kun li; kaj
cxion, kion li faris, la Eternulo sukcesigis.

<span id="an_40:1">40:1</span> Post tiuj okazintajxoj la vinisto de la
regxo de Egiptujo kaj la bakisto kulpigxis antaux sia sinjoro, la regxo
de Egiptujo.

<span id="an_40:2">40:2</span> Kaj Faraono kolerigxis kontraux siaj du
korteganoj, kontraux la vinistestro kaj kontraux la bakistestro.

<span id="an_40:3">40:3</span> Kaj li metis ilin sub gardon en la domon
de la estro de la korpogardistoj, en la malliberejon, en la lokon, kie
Jozef estis malliberigita.

<span id="an_40:4">40:4</span> Kaj la estro de la korpogardistoj
destinis por ili Jozefon, kaj li servis ilin. Kaj ili restis kelkan
tempon en la malliberejo.

<span id="an_40:5">40:5</span> Kaj ambaux songxis songxon, cxiu sian
apartan songxon en la sama nokto, cxiu kun aparta signifo de la songxo,
la vinisto kaj la bakisto de la regxo de Egiptujo, kiuj estis tenataj en
la malliberejo.

<span id="an_40:6">40:6</span> Kiam Jozef venis al ili matene, li vidis,
ke ili estas cxagrenitaj.

<span id="an_40:7">40:7</span> Kaj li demandis la korteganojn de
Faraono, kiuj estis kun li en malliberejo en la domo de lia sinjoro,
dirante: Kial viaj vizagxoj estas cxagrenitaj hodiaux?

<span id="an_40:8">40:8</span> Kaj ili diris al li: Ni songxis songxon,
sed estas cxi tie neniu, kiu gxin signifoklarigus. Kaj Jozef diris al
ili: La signifoklarigoj apartenas ja al Dio; tamen rakontu al mi.

<span id="an_40:9">40:9</span> Tiam la vinistestro rakontis sian songxon
al Jozef, kaj diris al li: En mia songxo mi vidis antaux mi
vinbertrunkon;

<span id="an_40:10">40:10</span> la trunko havis tri brancxojn; apenaux
gxi ekfloris, tuj aperis sur gxi beraroj kun maturaj beroj;

<span id="an_40:11">40:11</span> kaj la pokalo de Faraono estis en mia
mano; kaj mi prenis la berojn, kaj mi elpremis ilin en la pokalon de
Faraono, kaj mi donis la pokalon en la manon de Faraono.

<span id="an_40:12">40:12</span> Kaj Jozef diris al li: Jen estas gxia
signifoklarigo: la tri brancxoj estas tri tagoj;

<span id="an_40:13">40:13</span> post tri tagoj Faraono levos vian kapon
kaj redonos al vi vian oficon, kaj vi donos la pokalon de Faraono en
lian manon laux la maniero de antauxe, kiam vi estis lia vinisto.

<span id="an_40:14">40:14</span> Sed memoru min, kiam estos bone al vi,
kaj faru al mi favorkorajxon kaj memorigu pri mi Faraonon kaj elirigu
min el cxi tiu domo.

<span id="an_40:15">40:15</span> CXar oni sxtelis min el la lando de la
Hebreoj, kaj ankaux cxi tie mi faris nenion, pro kio oni metis min en la
malliberejon.

<span id="an_40:16">40:16</span> Kiam la bakistestro vidis, ke la
signifoklarigo estas bona, li diris al Jozef: Mi ankaux havis songxon;
jen tri blankaj korboj estis sur mia kapo;

<span id="an_40:17">40:17</span> kaj en la supra korbo estis cxiaspecaj
mangxajxoj de Faraono, bakitajxoj, kaj la birdoj mangxis ilin el la
korbo sur mia kapo.

<span id="an_40:18">40:18</span> Kaj Jozef respondis, dirante: Jen estas
gxia signifoklarigo: la tri korboj estas tri tagoj;

<span id="an_40:19">40:19</span> post tri tagoj Faraono deprenos de vi
vian kapon kaj pendigos vin sur arbo, kaj la birdoj formangxos de vi
vian karnon.

<span id="an_40:20">40:20</span> En la tria tago, tago de naskigxo de
Faraono, li faris festenon por cxiuj siaj servantoj; kaj li venigis la
vinistestron kaj la bakistestron en la mezon de siaj servantoj.

<span id="an_40:21">40:21</span> Kaj li redonis al la vinistestro lian
oficon, kaj tiu donis la pokalon en la manon de Faraono;

<span id="an_40:22">40:22</span> sed la bakistestron li pendigis, kiel
songxoklarigis al ili Jozef.

<span id="an_40:23">40:23</span> Kaj la vinistestro ne rememoris
Jozefon, sed forgesis lin.

<span id="an_41:1">41:1</span> Post du jaroj Faraono havis songxon, ke
jen li staras apud la Rivero.

<span id="an_41:2">41:2</span> Kaj jen el la Rivero eliras sep bovinoj
belaspektaj kaj grasaj, kaj ili pasxtigxas en la kanejo.

<span id="an_41:3">41:3</span> Kaj jen sep aliaj bovinoj eliras post ili
el la Rivero, malbelaspektaj kaj malgrasaj, kaj ili starigxas apud tiuj
bovinoj sur la bordo de la Rivero.

<span id="an_41:4">41:4</span> Kaj la bovinoj malbelaspektaj kaj
malgrasaj formangxis la sep bovinojn belaspektajn kaj grasajn. Kaj
Faraono vekigxis.

<span id="an_41:5">41:5</span> Kaj li endormigxis kaj denove havis
songxon: jen sep spikoj levigxas sur unu spiktrunko, dikaj kaj bonaj.

<span id="an_41:6">41:6</span> Sed jen sep spikoj, maldikaj kaj
bruligitaj de la orienta vento, elkreskas post ili.

<span id="an_41:7">41:7</span> Kaj la maldikaj spikoj englutis la sep
spikojn dikajn kaj plenajn. Kaj Faraono vekigxis, kaj vidis, ke tio
estis songxo.

<span id="an_41:8">41:8</span> En la mateno lia spirito afliktigxis; kaj
li sendis kaj vokigis cxiujn sorcxistojn de Egiptujo kaj cxiujn gxiajn
sagxulojn, kaj Faraono rakontis al ili sian songxon; sed neniu povis
signifoklarigi gxin al Faraono.

<span id="an_41:9">41:9</span> Tiam la vinistestro ekparolis al Faraono,
dirante: Miajn pekojn mi rememoras hodiaux.

<span id="an_41:10">41:10</span> Faraono koleris siajn sklavojn, kaj
metis min en malliberejon en la domon de la estro de la korpogardistoj,
min kaj la bakistestron.

<span id="an_41:11">41:11</span> Kaj ni songxis songxon en unu nokto, mi
kaj li; cxiu havis songxon kun aparta signifo.

<span id="an_41:12">41:12</span> Kaj tie estis kun ni Hebrea junulo,
sklavo de la estro de la korpogardistoj; kaj ni rakontis al li, kaj li
signifoklarigis al ni niajn songxojn, al cxiu li klarigis laux lia
songxo.

<span id="an_41:13">41:13</span> Kaj kiel li klarigis al ni, tiel
farigxis: min oni revenigis al mia ofico, kaj lin oni pendigis.

<span id="an_41:14">41:14</span> Tiam Faraono sendis alvoki Jozefon; kaj
oni rapide eligis lin el la malliberejo, kaj li sin razis kaj sxangxis
siajn vestojn kaj venis al Faraono.

<span id="an_41:15">41:15</span> Kaj Faraono diris al Jozef: Mi songxis
songxon, kaj neniu povas gxin klarigi; sed pri vi mi auxdis, ke kiam vi
auxdas songxon, vi tuj gxin klarigas.

<span id="an_41:16">41:16</span> Kaj Jozef respondis al Faraono,
dirante: GXi ne dependas de mi; Dio respondos bonon al Faraono.

<span id="an_41:17">41:17</span> Kaj Faraono diris al Jozef: Mi songxis,
ke jen mi staras sur la bordo de la Rivero;

<span id="an_41:18">41:18</span> kaj jen el la Rivero eliris sep bovinoj
grasaj kaj belaspektaj kaj pasxtigxis en la kanejo;

<span id="an_41:19">41:19</span> sed jen sep aliaj bovinoj eliris post
ili, maldikaj, tre malbonaspektaj kaj malgrasaj; tiajn malbelajn, kiel
ili, mi ne vidis en la tuta Egipta lando;

<span id="an_41:20">41:20</span> kaj la malgrasaj kaj malbelaj bovinoj
formangxis la sep antauxajn grasajn bovinojn;

<span id="an_41:21">41:21</span> kaj tiuj enigxis en ilian internon, sed
oni ne povis rimarki, ke ili enigxis en ilian internon, kaj ilia aspekto
estis tiel maldika, kiel antauxe. Kaj mi vekigxis.

<span id="an_41:22">41:22</span> Kaj mi vidis en songxo: jen sep spikoj
elkreskis sur unu spiktrunko, plenaj kaj bonaj;

<span id="an_41:23">41:23</span> sed jen sep spikoj, maldikaj,
malgrasaj, kaj bruligitaj de la orienta vento, elkreskis post ili;

<span id="an_41:24">41:24</span> kaj la malgrasaj spikoj englutis la sep
bonajn spikojn. Kaj mi rakontis al la sorcxistoj, sed neniu klarigis al
mi.

<span id="an_41:25">41:25</span> Tiam Jozef diris al Faraono: La songxo
de Faraono estas unu; kion Dio estas faronta, Li diris al Faraono.

<span id="an_41:26">41:26</span> La sep bonaj bovinoj estas sep jaroj,
kaj la sep bonaj spikoj estas sep jaroj; gxi estas unu songxo.

<span id="an_41:27">41:27</span> Kaj la sep bovinoj malgrasaj kaj
malbelaj, kiuj eliris post ili, estas sep jaroj; kaj la sep spikoj,
malplenaj kaj bruligitaj de la orienta vento, estos sep jaroj de
malsato.

<span id="an_41:28">41:28</span> Tio estas, pri kio mi diris al Faraono,
ke kion Dio estas faronta, Li montris al Faraono.

<span id="an_41:29">41:29</span> Jen venos sep jaroj de granda abundeco
en la tuta Egipta lando.

<span id="an_41:30">41:30</span> Sed venos sep jaroj de malsato post
ili; kaj forgesigxos la tuta abundeco en la Egipta lando, kaj la malsato
konsumos la teron.

<span id="an_41:31">41:31</span> Kaj ne restos postesigno de la abundeco
en la lando, pro tiu malsato, kiu venos poste, cxar gxi estos tre
malfacila.

<span id="an_41:32">41:32</span> Kaj se la songxo dufoje ripetigxis al
Faraono, tio montras, ke la afero estas firme decidita de Dio, kaj Dio
rapidos plenumi tion.

<span id="an_41:33">41:33</span> Kaj nun Faraono elsercxu homon
kompetentan kaj sagxan kaj estrigu lin super la Egipta lando;

<span id="an_41:34">41:34</span> Faraono ordonu, ke li starigu
observistojn en la lando kaj prenadu kvinonon de cxiuj produktoj de la
Egipta tero dum la sep jaroj de abundeco.

<span id="an_41:35">41:35</span> Kaj oni kolektu la tutan mangxajxon de
tiuj venontaj bonaj jaroj, kaj oni amasigu mangxeblan grenon en la urboj
sub la disponon de Faraono, kaj oni gxin konservu.

<span id="an_41:36">41:36</span> Kaj tiu mangxajxo estos provizo por la
lando por la sep jaroj de malsato, kiuj estos en la Egipta lando, por ke
la lando ne pereu de malsato.

<span id="an_41:37">41:37</span> Kaj tio placxis al Faraono kaj al cxiuj
liaj servantoj.

<span id="an_41:38">41:38</span> Kaj Faraono diris al siaj servantoj:
CXu ni povus trovi tian homon, kiel li, en kiu estas la spirito de Dio?

<span id="an_41:39">41:39</span> Kaj Faraono diris al Jozef: CXar Dio
sciigis al vi cxion cxi tion, ne ekzistas kompetentulo kaj sagxulo tia,
kiel vi.

<span id="an_41:40">41:40</span> Vi estos super mia domo, kaj viajn
vortojn obeos mia tuta popolo; nur per la trono mi estos pli alta ol vi.

<span id="an_41:41">41:41</span> Kaj Faraono diris al Jozef: Vidu, mi
estrigis vin super la tuta Egipta lando.

<span id="an_41:42">41:42</span> Kaj Faraono deprenis sian ringon de sia
mano kaj metis gxin sur la manon de Jozef; kaj li vestis lin per bisinaj
vestoj kaj metis oran cxenon sur lian kolon.

<span id="an_41:43">41:43</span> Kaj li veturigis lin sur sia dua cxaro;
kaj oni kriis antaux li: Genuigxu! Kaj li estrigis lin super la tuta
Egipta lando.

<span id="an_41:44">41:44</span> Kaj Faraono diris al Jozef: Mi estas
Faraono; sed sen via ordono neniu levos sian manon aux sian piedon en la
tuta Egipta lando.

<span id="an_41:45">41:45</span> Kaj Faraono donis al Jozef la nomon
Cafnat-Paneahx, kaj li donis al li kiel edzinon Asnaton, filinon de
Poti-Fera, pastro el On. Kaj Jozef komencis veturadon tra la Egipta
lando.

<span id="an_41:46">41:46</span> Jozef havis la agxon de tridek jaroj,
kiam li starigxis antaux Faraono, la regxo de Egiptujo. Kaj Jozef
foriris de Faraono kaj trapasis la tutan Egiptan landon.

<span id="an_41:47">41:47</span> Kaj la tero alportis en la sep jaroj de
abundeco grandegajn amasojn da greno.

<span id="an_41:48">41:48</span> Kaj li kolektis la tutan grenon de la
sep jaroj, kiuj estis en la Egipta lando, kaj li metis la grenon en la
urbojn; la grenon de cxiuj kampoj, kiuj estis cxirkaux iu urbo, li metis
en gxin.

<span id="an_41:49">41:49</span> Kaj Jozef kolektis tre multe da greno,
kiel la marborda sablo, gxis li cxesis kalkuli, cxar oni ne plu povis
kalkuli.

<span id="an_41:50">41:50</span> Antaux ol venis la jaroj de malsato, al
Jozef naskigxis du filoj, kiujn naskis al li Asnat, filino de Poti-Fera,
pastro el On.

<span id="an_41:51">41:51</span> Kaj al la unuenaskito Jozef donis la
nomon Manase, cxar, li diris, Dio forgesigis al mi cxiujn miajn suferojn
kaj la tutan domon de mia patro.

<span id="an_41:52">41:52</span> Kaj al la dua li donis la nomon Efraim,
cxar, li diris, Dio faris min fruktoporta en la lando de mia suferado.

<span id="an_41:53">41:53</span> Kaj finigxis la sep jaroj de abundeco,
kiuj estis en la Egipta lando.

<span id="an_41:54">41:54</span> Kaj komencigxis la sep jaroj de
malsato, kiel diris Jozef; kaj estis malsato en cxiuj landoj, sed en la
tuta lando Egipta estis pano.

<span id="an_41:55">41:55</span> Kiam la tuta Egipta lando eksuferis
malsaton, la popolo kriis al Faraono pri pano; tiam Faraono diris al
cxiuj Egiptoj: Iru al Jozef, kaj kion li diros al vi, tion faru.

<span id="an_41:56">41:56</span> La malsato estis en la tuta lando.
Jozef malfermis cxiujn grenejojn, kaj vendadis al la Egiptoj. Kaj la
malsato estis tre granda en la Egipta lando.

<span id="an_41:57">41:57</span> Kaj el cxiuj landoj oni venadis
Egiptujon, por acxeti de Jozef, cxar la malsato estis tre granda en
cxiuj landoj.

<span id="an_42:1">42:1</span> Kiam Jakob sciigxis, ke oni vendas grenon
en Egiptujo, li diris al siaj filoj: Kion vi rigardas?

<span id="an_42:2">42:2</span> Kaj li diris: Mi auxdis, ke oni vendas
grenon en Egiptujo; veturu do tien kaj acxetu por ni tie grenon, por ke
ni vivu kaj ne mortu.

<span id="an_42:3">42:3</span> Kaj forveturis dek fratoj de Jozef, por
acxeti grenon en Egiptujo.

<span id="an_42:4">42:4</span> Sed Benjamenon, la fraton de Jozef, Jakob
ne sendis kun liaj fratoj; cxar li timis, ke eble lin trafos malfelicxo.

<span id="an_42:5">42:5</span> Kaj la filoj de Izrael venis, por acxeti
grenon, kune kun aliaj venintoj; cxar estis malsato en la lando Kanaana.

<span id="an_42:6">42:6</span> Kaj Jozef estis la estro super la lando,
kaj li estis la vendanto de la greno por la tuta popolo de la lando. Kaj
la fratoj de Jozef venis kaj klinigxis al li vizagxaltere.

<span id="an_42:7">42:7</span> Kiam Jozef ekvidis siajn fratojn, li
rekonis ilin; sed li sxajnigis sin fremda al ili kaj parolis kun ili
malafable, kaj diris al ili: El kie vi venis? Kaj ili diris: El la lando
Kanaana, por acxeti mangxajxon.

<span id="an_42:8">42:8</span> Jozef rekonis siajn fratojn, sed ili lin
ne rekonis.

<span id="an_42:9">42:9</span> Kaj Jozef rememoris la songxojn, kiujn li
songxis pri ili. Kaj li diris al ili: Vi estas spionoj: vi venis, por
vidi la malfortajn lokojn de la lando.

<span id="an_42:10">42:10</span> Kaj ili diris al li: Ne, mia sinjoro!
viaj sklavoj venis, por acxeti mangxajxon.

<span id="an_42:11">42:11</span> Ni cxiuj estas filoj de unu homo; ni
estas honestaj; viaj sklavoj neniam estis spionoj.

<span id="an_42:12">42:12</span> Sed li diris al ili: Ne, vi venis, por
vidi la malfortajn lokojn de la lando.

<span id="an_42:13">42:13</span> Ili diris: Ni, viaj sklavoj, estas dek
du fratoj, filoj de unu homo en la lando Kanaana; la plej juna estas nun
kun nia patro, kaj unu malaperis.

<span id="an_42:14">42:14</span> Kaj Jozef diris al ili: Estas tio, kion
mi diris al vi, vi estas spionoj.

<span id="an_42:15">42:15</span> Per tio mi vin elprovos: mi jxuras per
la vivo de Faraono, ke vi foriros el cxi tie nur tiam, kiam venos cxi
tien via plej juna frato.

<span id="an_42:16">42:16</span> Sendu unu el vi, ke li alkonduku vian
fraton; sed vi estos malliberigitaj, kaj oni esploros viajn vortojn, cxu
vi diris la veron; se ne, tiam mi jxuras per la vivo de Faraono, ke vi
estas spionoj.

<span id="an_42:17">42:17</span> Kaj li metis ilin sub gardon por la
dauxro de tri tagoj.

<span id="an_42:18">42:18</span> Kaj Jozef diris al ili en la tria tago:
Tion faru, kaj vi restos vivaj, cxar mi havas timon antaux Dio.

<span id="an_42:19">42:19</span> Se vi estas homoj honestaj, tiam unu el
viaj fratoj restu malliberigita en la domo, en kiu oni vin gardas, kaj
vi iru kaj forportu hejmen la grenon, kiun vi acxetis kontraux la
malsato.

<span id="an_42:20">42:20</span> Sed vian plej junan fraton venigu al
mi, por ke pruvigxu la vereco de viaj vortoj kaj por ke vi ne mortu. Kaj
ili faris tiel.

<span id="an_42:21">42:21</span> Kaj ili diris unu al alia: Vere ni
estas kulpaj pro nia frato; cxar ni vidis la suferadon de lia animo,
kiam li petegis nin, sed ni ne auxskultis; por tio venis sur nin cxi tiu
sufero.

<span id="an_42:22">42:22</span> Kaj Ruben respondis al ili, dirante: Mi
diris ja al vi: Ne peku rilate la infanon; sed vi ne obeis; nun lia
sango estas repostulata.

<span id="an_42:23">42:23</span> Kaj ili ne sciis, ke Jozef komprenas;
cxar inter ili estis tradukanto.

<span id="an_42:24">42:24</span> Kaj li deturnis sin de ili kaj
ekploris; poste li denove returnis sin al ili kaj parolis kun ili, kaj
li prenis el inter ili Simeonon kaj ligis lin antaux iliaj okuloj.

<span id="an_42:25">42:25</span> Kaj Jozef ordonis plenigi iliajn sakojn
per greno kaj redoni ilian monon al cxiu en lian sakon kaj doni al ili
mangxajxon por la vojo. Tiel oni faris al ili.

<span id="an_42:26">42:26</span> Kaj ili metis sian grenon sur siajn
azenojn kaj foriris.

<span id="an_42:27">42:27</span> Kaj unu el ili malfermis sian sakon,
por doni furagxon al sia azeno dum la nokta halto, kaj li ekvidis sian
monon, kiu estis en la aperturo de lia sako.

<span id="an_42:28">42:28</span> Kaj li diris al siaj fratoj: Mia mono
estas redonita; jen gxi estas en mia sako. Tiam konsternigxis iliaj
koroj, kaj kun tremo ili diris unuj al la aliaj: Kial Dio faris tion al
ni?

<span id="an_42:29">42:29</span> Kiam ili venis al sia patro Jakob en la
landon Kanaanan, ili rakontis al li cxion, kio okazis al ili, dirante:

<span id="an_42:30">42:30</span> La homo, kiu estas sinjoro super tiu
lando, parolis kun ni malafable, kaj diris, ke ni estas spionoj en la
lando.

<span id="an_42:31">42:31</span> Kaj ni diris al li: Ni estas homoj
honestaj, ni neniam estis spionoj;

<span id="an_42:32">42:32</span> ni estas dek du fratoj, filoj de nia
patro; unu malaperis, kaj la plej juna estas nun kun nia patro en la
lando Kanaana.

<span id="an_42:33">42:33</span> Tiam diris al ni la homo, kiu estas
sinjoro super la lando: Per tio mi konvinkigxos, ke vi estas homoj
honestaj: unu el viaj fratoj lasu cxe mi, kaj la necesan grenon por via
hejmo prenu kaj iru;

<span id="an_42:34">42:34</span> kaj venigu al mi vian plej junan
fraton; tiam mi scios, ke vi ne estas spionoj, ke vi estas honestaj
homoj; vian fraton mi redonos al vi, kaj vi povos negoci en la lando.

<span id="an_42:35">42:35</span> Kiam ili malplenigis siajn sakojn,
montrigxis, ke cxiu el ili havas sian ligajxon da mono en sia sako. Kaj
ili vidis siajn ligajxojn da mono, ili kaj ilia patro, kaj ili timigxis.

<span id="an_42:36">42:36</span> Kaj ilia patro Jakob diris al ili: Vi
min seninfanigis; Jozef forestas, kaj Simeon forestas, kaj Benjamenon vi
volas forpreni! sur min cxio falis!

<span id="an_42:37">42:37</span> Tiam Ruben diris al sia patro jene:
Miajn du filojn mortigu, se mi ne revenigos lin al vi; donu lin en mian
manon, kaj mi revenigos lin al vi.

<span id="an_42:38">42:38</span> Sed li diris: Mia filo ne iros kun vi;
cxar lia frato mortis, kaj li sola restis. Se lin trafos malfelicxo sur
la vojo, kiun vi iros, tiam vi enirigos miajn grizajn harojn kun
malgxojo en SXeolon.

<span id="an_43:1">43:1</span> La malsato estis tre premanta en la
lando.

<span id="an_43:2">43:2</span> Kiam ili formangxis la grenon, kiun ili
venigis el Egiptujo, ilia patro diris al ili: Iru denove kaj acxetu por
ni iom da pano.

<span id="an_43:3">43:3</span> Tiam Jehuda diris al li jene: Tiu homo
tre severe diris al ni: Ne aperu antaux mi, se via frato ne estos kun
vi.

<span id="an_43:4">43:4</span> Se vi sendos nian fraton kun ni, tiam ni
iros kaj acxetos por vi panon;

<span id="an_43:5">43:5</span> sed se vi ne sendos, tiam ni ne iros;
cxar tiu homo diris al ni: Ne aperu antaux mi, se via frato ne estos kun
vi.

<span id="an_43:6">43:6</span> Kaj Izrael diris: Kial vi faris al mi
tian malbonon, kaj diris al la homo, ke vi havas ankoraux fraton?

<span id="an_43:7">43:7</span> Kaj ili diris: La homo severe demandis
pri ni kaj pri nia familio, dirante: CXu via patro ankoraux vivas? cxu
vi havas fraton? Kaj ni respondis al li tiujn demandojn. CXu ni povis
scii, ke li diros: Venigu vian fraton?

<span id="an_43:8">43:8</span> Kaj Jehuda diris al sia patro Izrael:
Sendu la knabon kun mi, tiam ni levigxos kaj iros, por ke ni vivu kaj ne
mortu, ni kaj vi kaj niaj infanoj.

<span id="an_43:9">43:9</span> Mi garantios por li, el miaj manoj vi lin
postulos. Se mi ne revenigos lin al vi kaj ne starigos antaux via
vizagxo, tiam mi estos kulpa antaux vi dum la tuta vivo.

<span id="an_43:10">43:10</span> Se ni ne prokrastus, ni jam du fojojn
estus revenintaj.

<span id="an_43:11">43:11</span> Tiam diris al ili ilia patro Izrael: Se
estas tiel, tiam faru jene: prenu el la plej bonaj fruktoj de la lando
en viajn vazojn, kaj alportu al la homo donacon: iom da balzamo kaj iom
da mielo, aromajxon kaj mirhon, pistakojn kaj migdalojn.

<span id="an_43:12">43:12</span> Kaj da mono prenu duoblan sumon en
viajn manojn, kaj la monon, kiu estis metita returne en la aperturojn de
viaj sakoj, redonu per viaj manoj: eble okazis eraro.

<span id="an_43:13">43:13</span> Kaj vian fraton prenu, kaj levigxu kaj
iru returne al tiu homo.

<span id="an_43:14">43:14</span> Kaj Dio la Plejpotenca akirigu al vi
kompaton de tiu homo, ke li resendu kun vi vian alian fraton kaj
Benjamenon; sed mi, se mi seninfanigxis, mi restu seninfana.

<span id="an_43:15">43:15</span> Kaj la homoj prenis tiujn donacojn, kaj
da mono ili prenis duoblan sumon en siajn manojn, kaj ankaux Benjamenon;
kaj ili levigxis kaj iris Egiptujon kaj starigxis antaux Jozef.

<span id="an_43:16">43:16</span> Kiam Jozef vidis kun ili Benjamenon, li
diris al la estro de sia domo: Enkonduku tiujn homojn en la domon, kaj
bucxu bruton kaj pretigu; cxar kun mi mangxos tiuj homoj hodiaux
tagmeze.

<span id="an_43:17">43:17</span> Kaj la homo faris, kiel diris Jozef,
kaj la homo enkondukis tiujn homojn en la domon de Jozef.

<span id="an_43:18">43:18</span> Kaj tiuj homoj ektimis, kiam oni
enkondukis ilin en la domon de Jozef, kaj ili diris: Pro la mono, kiu
antauxe estis metita returne en niajn sakojn, oni enkondukis nin, por
jxeti sur nin kalumnion kaj ataki nin, kaj preni nin kiel sklavojn kune
kun niaj azenoj.

<span id="an_43:19">43:19</span> Kaj ili aliris al la homo, kiu estis
estro super la domo de Jozef, kaj ekparolis al li cxe la pordo de la
domo.

<span id="an_43:20">43:20</span> Kaj ili diris: Pardonu, nia sinjoro! ni
estis venintaj, por acxeti panon;

<span id="an_43:21">43:21</span> sed kiam ni venis al la noktohaltejo
kaj ni malfermis niajn sakojn, ni ekvidis, ke la mono de cxiu el ni
estas en la aperturo de lia sako, nia mono laux gxia plena pezo; tial ni
gxin realportis per niaj manoj.

<span id="an_43:22">43:22</span> Kaj alian monon ni alportis per niaj
manoj, por acxeti panon. Ni ne scias, kiu metis nian monon en niajn
sakojn.

<span id="an_43:23">43:23</span> Kaj li diris: Estu trankvilaj, ne timu.
Via Dio kaj la Dio de via patro donis al vi trezoron en viajn sakojn;
vian monon mi ricevis. Kaj li elkondukis al ili Simeonon.

<span id="an_43:24">43:24</span> Kaj tiu homo enkondukis ilin en la
domon de Jozef kaj donis akvon, kaj ili lavis siajn piedojn; kaj li
donis mangxon al iliaj azenoj.

<span id="an_43:25">43:25</span> Kaj ili pretigis la donacojn por la
veno de Jozef tagmeze; cxar ili auxdis, ke tie ili mangxos panon.

<span id="an_43:26">43:26</span> Kaj Jozef venis hejmen; kaj ili
alportis al li en la domon la donacojn, kiujn ili havis en la manoj, kaj
klinigxis al li gxis la tero.

<span id="an_43:27">43:27</span> Kaj li demandis ilin pri ilia farto,
kaj diris: CXu bone fartas via maljuna patro, pri kiu vi diris al mi?
cxu li vivas ankoraux?

<span id="an_43:28">43:28</span> Kaj ili diris: Via sklavo nia patro
fartas bone; li vivas ankoraux. Kaj ili klinigxis kaj jxetis sin antaux
li sur la teron.

<span id="an_43:29">43:29</span> Kaj li levis siajn okulojn, kaj ekvidis
sian fraton Benjamen, la filon de lia patrino, kaj li diris: CXu tio
estas via plej juna frato, pri kiu vi diris al mi? Kaj li diris: Dio vin
favoru, mia filo.

<span id="an_43:30">43:30</span> Kaj Jozef forrapidis, cxar ekflamis lia
interno pro lia frato kaj li volis plori. Kaj li eniris en internan
cxambron kaj ploris tie.

<span id="an_43:31">43:31</span> Sed li lavis sian vizagxon kaj eliris,
kaj tenis sin forte, kaj diris: Surtabligu panon!

<span id="an_43:32">43:32</span> Kaj oni surtabligis por li aparte, kaj
por ili aparte, kaj por la Egiptoj, kiuj mangxis kun li, aparte; cxar la
Egiptoj ne povas mangxi panon kun Hebreoj: tio estas abomenindajxo por
ili.

<span id="an_43:33">43:33</span> Kaj ili sidigxis antaux li, pli maljuna
laux sia maljuneco kaj pli juna laux sia juneco; kaj la homoj miris unu
antaux alia.

<span id="an_43:34">43:34</span> Kaj oni portis al ili mangxajxon de lia
tablo; sed la porcio de Benjamen estis kvinoble pli granda, ol la
porcioj de cxiuj. Kaj ili trinkis kaj ebriigxis kun li.

<span id="an_44:1">44:1</span> Kaj Jozef ordonis al la estro de sia domo
jene: Plenigu la sakojn de tiuj homoj per greno tiom, kiom ili nur povas
porti, kaj metu la monon de cxiu en la aperturon de lia sako;

<span id="an_44:2">44:2</span> kaj mian pokalon, la argxentan pokalon,
metu en la aperturon de la sako de la plej juna, kune kun la mono por
lia greno. Kaj tiu faris, kiel Jozef diris.

<span id="an_44:3">44:3</span> Kiam eklumis la mateno, oni forsendis la
homojn, ilin kaj iliajn azenojn.

<span id="an_44:4">44:4</span> Kiam ili eliris el la urbo kaj ankoraux
ne estis malproksime, Jozef diris al la estro de sia domo: Levigxu, kuru
post tiuj homoj, kaj kiam vi atingos ilin, diru al ili: Kial vi pagis
malbonon por bono?

<span id="an_44:5">44:5</span> GXi estas ja tiu pokalo, el kiu trinkas
mia sinjoro, kaj li ankaux auxguras sur gxi! vi agis malbone!

<span id="an_44:6">44:6</span> Kaj li kuratingis ilin kaj diris al ili
tiujn vortojn.

<span id="an_44:7">44:7</span> Kaj ili diris al li: Kial mia sinjoro
parolas tiajn vortojn? Dio gardu viajn sklavojn de farado de tia afero!

<span id="an_44:8">44:8</span> Jen la monon, kiun ni trovis en la
aperturoj de niaj sakoj, ni realportis al vi el la lando Kanaana; kiel
do ni sxtelus el la domo de via sinjoro argxenton aux oron?

<span id="an_44:9">44:9</span> Tiu el viaj sklavoj, cxe kiu oni gxin
trovos, mortu, kaj ankaux ni farigxu sklavoj al mia sinjoro.

<span id="an_44:10">44:10</span> Kaj li diris: GXi estu laux viaj
vortoj: tiu, cxe kiu gxi trovigxos, estu mia sklavo, sed vi estos
senkulpaj.

<span id="an_44:11">44:11</span> Kaj rapide cxiu el ili mallevis sian
sakon sur la teron, kaj cxiu malfermis sian sakon.

<span id="an_44:12">44:12</span> Kaj li sercxis; de la plej maljuna li
komencis, kaj per la plej juna li finis. Kaj la pokalo trovigxis en la
sako de Benjamen.

<span id="an_44:13">44:13</span> Tiam ili dissxiris siajn vestojn, kaj
cxiu metis la sxargxon sur sian azenon, kaj ili reiris en la urbon.

<span id="an_44:14">44:14</span> Kaj Jehuda kaj liaj fratoj venis en la
domon de Jozef, kiu estis ankoraux tie, kaj ili jxetis sin antaux li sur
la teron.

<span id="an_44:15">44:15</span> Kaj Jozef diris al ili: Kian aferon vi
faris! cxu vi ne scias, ke tia homo, kiel mi, facile divenos?

<span id="an_44:16">44:16</span> Tiam Jehuda diris: Kion ni diru al mia
sinjoro? kion ni parolu kaj per kio ni nin pravigu? Dio trovis la pekon
de viaj sklavoj! jen ni estas sklavoj al mia sinjoro, ni kaj ankaux tiu,
en kies manoj trovigxis la pokalo.

<span id="an_44:17">44:17</span> Sed li diris: Dio min gardu de tia
faro! la homo, en kies mano trovigxis la pokalo, estos sklavo al mi, sed
vi iru en paco al via patro.

<span id="an_44:18">44:18</span> Tiam Jehuda aliris al li, kaj diris:
Permesu, mia sinjoro, ke via sklavo diru vorton en la orelojn de mia
sinjoro, kaj ne kolerigxu kontraux via sklavo, cxar vi estas kiel
Faraono.

<span id="an_44:19">44:19</span> Mia sinjoro demandis siajn sklavojn,
dirante: CXu vi havas patron aux fraton?

<span id="an_44:20">44:20</span> Kaj ni diris al mia sinjoro: Ni havas
maljunan patron, kaj malgrandan knabon, naskitan en lia maljuneco; kaj
lia frato mortis, kaj li restis sola de sia patrino, kaj lia patro lin
amas.

<span id="an_44:21">44:21</span> Tiam vi diris al viaj sklavoj: Venigu
lin al mi, ke mi lin rigardu.

<span id="an_44:22">44:22</span> Sed ni diris al mia sinjoro: La knabo
ne povas forlasi sian patron; cxar se li forlasos sian patron, tiu
mortos.

<span id="an_44:23">44:23</span> Tiam vi diris al viaj sklavoj: Se ne
venos kun vi via plej juna frato, tiam ne aperu plu antaux mia vizagxo.

<span id="an_44:24">44:24</span> Kaj kiam ni venis al via sklavo nia
patro, ni diris al li la vortojn de mia sinjoro.

<span id="an_44:25">44:25</span> Nia patro diris: Reiru, acxetu por ni
iom da greno.

<span id="an_44:26">44:26</span> Sed ni diris: Ni ne povas iri; se estos
kun ni nia plej juna frato, tiam ni iros; cxar ni ne povas aperi antaux
la vizagxo de tiu homo, se nia plej juna frato ne estos kun ni.

<span id="an_44:27">44:27</span> Tiam via sklavo nia patro diris al ni:
Vi scias, ke mia edzino naskis al mi du;

<span id="an_44:28">44:28</span> sed unu foriris de mi, kaj mi diris: Li
estas dissxirita; kaj mi ne vidis lin gxis nun;

<span id="an_44:29">44:29</span> se vi ankaux cxi tiun prenos de mi kaj
lin trafos malfelicxo, tiam vi enirigos miajn grizajn harojn kun
malgxojo en SXeolon.

<span id="an_44:30">44:30</span> Kaj nun se mi venos al via sklavo mia
patro kaj ne estos kun ni la knabo, al kies animo estas alligita lia
animo,

<span id="an_44:31">44:31</span> tiam, ekvidinte, ke la knabo forestas,
li mortos; kaj viaj sklavoj enirigos la grizajn harojn de via sklavo nia
patro kun malgxojo en SXeolon.

<span id="an_44:32">44:32</span> CXar mi, via sklavo, garantiis por la
knabo antaux mia patro, dirante: Se mi ne revenigos lin al vi, mi estos
kulpa antaux mia patro por cxiam.

<span id="an_44:33">44:33</span> Tial mi, via sklavo, restu anstataux la
knabo kiel sklavo cxe mia sinjoro, sed la knabo iru kun siaj fratoj.

<span id="an_44:34">44:34</span> CXar kiel mi iros al mia patro, se la
knabo ne estos kun mi? mi tiam vidus la malfelicxon, kiu trafos mian
patron.

<span id="an_45:1">45:1</span> Tiam Jozef ne povis plu sin deteni antaux
cxiuj, kiuj staris cxirkaux li, kaj li ekkriis: Elirigu cxiujn for de
mi. Kaj neniu restis cxe li, kiam Jozef rekonigis sin al siaj fratoj.

<span id="an_45:2">45:2</span> Kaj li lauxte ekploris, kaj auxdis la
Egiptoj, kaj auxdis la domo de Faraono.

<span id="an_45:3">45:3</span> Kaj Jozef diris al siaj fratoj: Mi estas
Jozef; cxu mia patro vivas ankoraux? Sed liaj fratoj ne povis respondi
al li, cxar ili konfuzigxis antaux li.

<span id="an_45:4">45:4</span> Kaj Jozef diris al siaj fratoj: Aliru do
al mi. Kaj ili aliris. Kaj li diris: Mi estas Jozef, via frato, kiun vi
vendis en Egiptujon.

<span id="an_45:5">45:5</span> Sed nun ne afliktigxu, kaj ne bedauxru,
ke vi vendis min cxi tien; cxar por la savo de via vivo Dio sendis min
antaux vi.

<span id="an_45:6">45:6</span> CXar nun jam du jarojn dauxras la malsato
en la lando, sed ankoraux dum kvin jaroj ne estos plugado nek rikoltado.

<span id="an_45:7">45:7</span> Kaj Dio sendis min antaux vi, por vin
restigi sur la tero kaj por konservi vian vivon per granda savo.

<span id="an_45:8">45:8</span> Sciu do, ne vi sendis min cxi tien, sed
Dio; kaj Li faris min patro al Faraono, kaj sinjoro super lia tuta domo,
kaj reganto super la tuta Egipta lando.

<span id="an_45:9">45:9</span> Iru rapide al mia patro, kaj diru al li:
Tiele diris via filo Jozef: Dio faris min sinjoro super la tuta
Egiptujo; venu al mi, ne prokrastu.

<span id="an_45:10">45:10</span> Vi logxos en la lando Gosxen, kaj vi
estos proksime de mi, vi kaj viaj filoj kaj la filoj de viaj filoj, kaj
viaj sxafoj kaj viaj bovoj, kaj cxio, kion vi havas.

<span id="an_45:11">45:11</span> Kaj mi nutros vin tie, cxar ankoraux
kvin jarojn dauxros la malsato; por ke ne mizerigxu vi kaj via domo, kaj
cxio, kion vi havas.

<span id="an_45:12">45:12</span> Kaj jen viaj okuloj nun vidas, kaj
ankaux la okuloj de mia frato Benjamen, ke mia busxo parolas al vi.

<span id="an_45:13">45:13</span> Kaj rakontu al mia patro pri mia tuta
gloro en Egiptujo, kaj cxion, kion vi vidis; kaj rapide venigu mian
patron cxi tien.

<span id="an_45:14">45:14</span> Kaj li jxetis sin sur la kolon de sia
frato Benjamen kaj ploris, kaj Benjamen ploris sur lia kolo.

<span id="an_45:15">45:15</span> Kaj li kisis cxiujn siajn fratojn kaj
ploris super ili. Poste liaj fratoj ekparolis kun li.

<span id="an_45:16">45:16</span> Kaj la famo venis en la domon de
Faraono, ke venis la fratoj de Jozef. Kaj tio placxis al Faraono kaj al
liaj servantoj.

<span id="an_45:17">45:17</span> Kaj Faraono diris al Jozef: Diru al
viaj fratoj: Faru tion, sxargxu viajn brutojn kaj iru en la landon
Kanaanan;

<span id="an_45:18">45:18</span> kaj prenu vian patron kaj viajn
familiojn, kaj venu al mi; mi donos al vi cxion bonan en la Egipta
lando, kaj vi mangxos la grasajxon de la lando.

<span id="an_45:19">45:19</span> Kaj ordonu al ili jene: Prenu al vi el
la Egipta lando veturilojn por viaj infanoj kaj virinoj, kaj kunprenu
vian patron kaj venu.

<span id="an_45:20">45:20</span> Kaj ne tro zorgu pri viaj ajxoj; cxar
cxio bona en la Egipta lando estas al via dispono.

<span id="an_45:21">45:21</span> Kaj la filoj de Izrael faris tiel. Kaj
Jozef donis al ili veturilojn laux la ordono de Faraono, kaj li donis al
ili provizojn por la vojo.

<span id="an_45:22">45:22</span> Al cxiuj li donis novajn vestojn, sed
al Benjamen li donis tricent argxentajn monerojn kaj kvin novajn
vestojn.

<span id="an_45:23">45:23</span> Kaj por sia patro li sendis dek
azenojn, sxargxitajn per bonajxo el Egiptujo, kaj dek azeninojn,
sxargxitajn per greno, pano, kaj mangxajxo por lia patro por la vojo.

<span id="an_45:24">45:24</span> Kaj li forsendis siajn fratojn, kaj ili
iris. Kaj li diris al ili: Ne malpacu dum la vojo.

<span id="an_45:25">45:25</span> Kaj ili eliris el Egiptujo kaj venis en
la landon Kanaanan al sia patro Jakob.

<span id="an_45:26">45:26</span> Kaj ili sciigis al li, dirante: Jozef
vivas ankoraux, kaj li regas nun super la tuta Egipta lando. Kaj lia
koro konfuzigxis, cxar li ne kredis al ili.

<span id="an_45:27">45:27</span> Kaj ili rediris al li cxiujn vortojn de
Jozef, kiujn li diris al ili; kaj li vidis la veturilojn, kiujn Jozef
sendis, por veturigi lin, kaj tiam la spirito de ilia patro Jakob
revivigxis.

<span id="an_45:28">45:28</span> Kaj Izrael diris: Suficxas, ke mia filo
Jozef ankoraux vivas: mi iros kaj vidos lin, antaux ol mi mortos.

<span id="an_46:1">46:1</span> Izrael ekiris kun cxio, kion li havis,
kaj li venis en Beer-SXeban, kaj li alportis oferojn al la Dio de sia
patro Isaak.

<span id="an_46:2">46:2</span> Kaj Dio diris al Izrael en nokta vizio:
Jakob! Jakob! Kaj tiu diris: Jen mi estas.

<span id="an_46:3">46:3</span> Kaj Li diris: Mi estas Dio, la Dio de via
patro. Ne timu iri Egiptujon, cxar Mi tie faros vin granda popolo.

<span id="an_46:4">46:4</span> Mi iros kun vi Egiptujon, kaj Mi ankaux
revenigos vin; kaj Jozef metos sian manon sur viajn okulojn.

<span id="an_46:5">46:5</span> Kaj Jakob levigxis el Beer-SXeba; kaj la
filoj de Izrael ekveturigis sian patron Jakob kaj siajn infanojn kaj
siajn edzinojn sur la veturiloj, kiujn sendis Faraono, por alveturigi
lin.

<span id="an_46:6">46:6</span> Kaj ili prenis siajn brutojn, kaj sian
havon, kiun ili akiris en la lando Kanaana, kaj venis Egiptujon, Jakob
kaj lia tuta idaro kun li.

<span id="an_46:7">46:7</span> Siajn filojn kaj nepojn, siajn filinojn
kaj nepinojn, kaj sian tutan idaron li venigis kun si en Egiptujon.

<span id="an_46:8">46:8</span> Jen estas la nomoj de la filoj de Izrael,
kiuj venis Egiptujon: Jakob kaj liaj filoj. La unuenaskito de Jabob,
Ruben.

<span id="an_46:9">46:9</span> Kaj la filoj de Ruben: HXanohx kaj Palu
kaj HXecron kaj Karmi.

<span id="an_46:10">46:10</span> Kaj la filoj de Simeon: Jemuel kaj
Jamin kaj Ohad kaj Jahxin kaj Cohxar, kaj SXaul, filo de Kanaanidino.

<span id="an_46:11">46:11</span> Kaj la filoj de Levi: Gersxon, Kehat,
kaj Merari.

<span id="an_46:12">46:12</span> Kaj la filoj de Jehuda: Er kaj Onan kaj
SXela kaj Perec kaj Zerahx; sed Er kaj Onan mortis en la lando Kanaana.
Kaj la filoj de Perec estis: HXecron kaj HXamul.

<span id="an_46:13">46:13</span> Kaj la filoj de Isahxar: Tola kaj Puva
kaj Job kaj SXimron.

<span id="an_46:14">46:14</span> Kaj la filoj de Zebulun: Sered kaj Elon
kaj Jahxleel.

<span id="an_46:15">46:15</span> Tio estas la filoj de Lea, kiujn sxi
naskis al Jakob en Mezopotamio, kaj lia filino Dina. La nombro de cxiuj
animoj de liaj filoj kaj filinoj estis tridek tri.

<span id="an_46:16">46:16</span> Kaj la filoj de Gad: Cifjon kaj HXagi,
SXuni kaj Ecbon, Eri kaj Arod kaj Areli.

<span id="an_46:17">46:17</span> Kaj la filoj de Asxer: Jimna kaj Jisxva
kaj Jisxvi kaj Beria, kaj Serahx, ilia fratino; kaj la filoj de Beria:
HXeber kaj Malkiel.

<span id="an_46:18">46:18</span> Tio estas la filoj de Zilpa, kiun Laban
donis al sia filino Lea; kaj sxi naskis ilin al Jakob, dek ses animojn.

<span id="an_46:19">46:19</span> La filoj de Rahxel, edzino de Jakob:
Jozef kaj Benjamen.

<span id="an_46:20">46:20</span> Kaj al Jozef en la lando Egipta
naskigxis Manase kaj Efraim, kiujn naskis al li Asnat, filino de
Poti-Fera, pastro el On.

<span id="an_46:21">46:21</span> Kaj la filoj de Benjamen: Bela kaj
Behxer kaj Asxbel, Gera kaj Naaman, Ehxi kaj Rosx, Mupim kaj HXupim kaj
Ard.

<span id="an_46:22">46:22</span> Tio estas la filoj de Rahxel, kiuj
naskigxis al Jakob, kune dek kvar animoj.

<span id="an_46:23">46:23</span> Kaj la filoj de Dan: HXusxim.

<span id="an_46:24">46:24</span> Kaj la filoj de Naftali: Jahxceel kaj
Guni kaj Jecer kaj SXilem.

<span id="an_46:25">46:25</span> Tio estas la filoj de Bilha, kiun donis
Laban al sia filino Rahxel; sxi naskis ilin al Jakob, kune sep animojn.

<span id="an_46:26">46:26</span> La nombro de cxiuj animoj, kiuj venis
kun Jakob en Egiptujon, kiuj eliris el lia lumbo, krom la edzinoj de la
filoj de Jakob, estis sesdek ses.

<span id="an_46:27">46:27</span> Kaj la filoj de Jozef, kiuj naskigxis
al li en Egiptujo, estis du animoj. La nombro de cxiuj animoj de la domo
de Jakob, kiuj venis Egiptujon, estis sepdek.

<span id="an_46:28">46:28</span> Jehudan li sendis antaux si al Jozef,
por ke li informu lin antauxe pri Gosxen. Kaj ili venis en la landon
Gosxen.

<span id="an_46:29">46:29</span> Kaj Jozef jungis sian cxaron kaj
veturis renkonte al sia patro Izrael en la landon Gosxen. Kaj kiam li
ekvidis lin, li jxetis sin sur lian kolon kaj longe ploris sur lia kolo.

<span id="an_46:30">46:30</span> Kaj Izrael diris al Jozef: Nun mi
volonte mortos, vidinte vian vizagxon, cxar vi vivas ankoraux.

<span id="an_46:31">46:31</span> Kaj Jozef diris al siaj fratoj kaj al
la domo de sia patro: Mi iros kaj rakontos al Faraono, kaj diros al li:
Miaj fratoj kaj la domo de mia patro, kiuj estis en la lando Kanaana,
venis al mi;

<span id="an_46:32">46:32</span> kaj tiuj homoj estas pasxtistoj, cxar
ili estas brutedukistoj; kaj siajn malgrandajn kaj grandajn brutojn, kaj
cxion, kion ili havas, ili kunportis.

<span id="an_46:33">46:33</span> Kaj se Faraono vin alvokos, kaj diros:
Kio estas via okupo?

<span id="an_46:34">46:34</span> tiam diru: Viaj sklavoj estis
brutedukistoj de nia juneco gxis nun, kiel ni, tiel ankaux niaj patroj;
por ke vi enlogxigxu en la lando Gosxen; cxar cxiu pasxtisto estas
abomenindajxo por la Egiptoj.

<span id="an_47:1">47:1</span> Jozef venis kaj sciigis al Faraono, kaj
diris: Mia patro kaj miaj fratoj kaj iliaj malgrandaj kaj grandaj
brutoj, kaj cxio, kio apartenas al ili, venis el la lando Kanaana, kaj
nun ili estas en la lando Gosxen.

<span id="an_47:2">47:2</span> Kaj el inter siaj fratoj li prenis kvin
homojn kaj starigis ilin antaux Faraono.

<span id="an_47:3">47:3</span> Kaj Faraono diris al liaj fratoj: Kio
estas via okupo? Kaj ili diris al Faraono: Viaj sklavoj estas
brutedukistoj, kiel ni, tiel ankaux niaj patroj.

<span id="an_47:4">47:4</span> Kaj ili diris al Faraono: Ni venis, por
logxi en la lando; cxar ne ekzistas pasxtajxo por la brutoj de viaj
sklavoj, cxar forta estas la malsato en la lando Kanaana; permesu do, ke
viaj sklavoj logxu en la lando Gosxen.

<span id="an_47:5">47:5</span> Tiam Faraono diris al Jozef jene: Via
patro kaj viaj fratoj venis al vi;

<span id="an_47:6">47:6</span> la lando Egipta estas antaux vi; en la
plej bona loko de la lando logxigu vian patron kaj viajn fratojn; ili
logxu en la lando Gosxen; kaj se vi scias, ke estas inter ili kapablaj
homoj, faru ilin administrantoj de miaj brutoj.

<span id="an_47:7">47:7</span> Kaj Jozef enkondukis sian patron Jakob
kaj starigis lin antaux Faraono; kaj Jakob benis Faraonon.

<span id="an_47:8">47:8</span> Faraono diris al Jakob: Kian agxon vi
havas?

<span id="an_47:9">47:9</span> Kaj Jakob diris al Faraono: La nombro de
la jaroj de mia migrado estas cent tridek jaroj; malmultaj kaj malbonaj
estis la jaroj de mia vivo, kaj ili ne atingis la nombron de la jaroj de
la vivo de miaj patroj dum ilia migrado.

<span id="an_47:10">47:10</span> Kaj Jakob benis Faraonon kaj foriris de
Faraono.

<span id="an_47:11">47:11</span> Kaj Jozef enlogxigis sian patron kaj
siajn fratojn, kaj donis al ili posedajxon en la Egipta lando, en la
lando Rameses, kiel Faraono ordonis.

<span id="an_47:12">47:12</span> Kaj Jozef havigis panon al sia patro
kaj al siaj fratoj kaj al la tuta domo de sia patro, laux la nombro de
la infanoj.

<span id="an_47:13">47:13</span> Ne estis pano sur la tuta tero, cxar la
malsato estis tre forta; kaj senfortigxis de la malsato la lando Egipta
kaj la lando Kanaana.

<span id="an_47:14">47:14</span> Kaj Jozef kolektis la tutan monon, kiu
trovigxis en la lando Egipta kaj en la lando Kanaana, pro la greno, kiun
oni acxetadis; kaj Jozef enportis la tutan monon en la domon de Faraono.

<span id="an_47:15">47:15</span> Kiam ne estis plu mono en la lando
Egipta kaj en la lando Kanaana, cxiuj Egiptoj venis al Jozef, kaj diris:
Donu al ni panon; kial ni mortu antaux vi pro tio, ke ni jam ne havas
monon?

<span id="an_47:16">47:16</span> Tiam Jozef diris: Donu viajn brutojn;
kaj mi donos al vi panon pro viaj brutoj, se vi jam ne havas monon.

<span id="an_47:17">47:17</span> Kaj ili alkondukis siajn brutojn al
Jozef; kaj Jozef donis al ili panon pro cxevaloj, sxafoj, bovoj, kaj
azenoj, kaj li provizadis al ili panon pro cxiuj iliaj brutoj en tiu
jaro.

<span id="an_47:18">47:18</span> Kiam finigxis tiu jaro, ili venis al li
en la dua jaro, kaj diris al li: Ni ne kasxos antaux nia sinjoro, ke
monon ni jam ne havas, kaj la brutoj estas cxe nia sinjoro; nenio restis
antaux nia sinjoro krom niaj korpoj kaj nia tero;

<span id="an_47:19">47:19</span> kial ni pereu antaux viaj okuloj, ni
kaj nia tero? acxetu nin kaj nian teron pro la pano, kaj ni kaj nia tero
estu sklavoj al Faraono; kaj donu semon, por ke ni vivu kaj ne mortu kaj
la tero ne dezertigxu.

<span id="an_47:20">47:20</span> Kaj Jozef acxetis la tutan Egiptan
teron por Faraono; cxar la Egiptoj vendis cxiu sian kampon, cxar forte
premis ilin la malsato. Kaj la tero farigxis proprajxo de Faraono.

<span id="an_47:21">47:21</span> Kaj la popolon li transirigis en la
urbojn, de unu fino de Egiptujo gxis la alia.

<span id="an_47:22">47:22</span> Nur la teron de la pastroj li ne
acxetis; cxar la pastroj havis parton, difinitan de Faraono, kaj ili
mangxadis sian parton, kiun donis al ili Faraono, tial ili ne vendis
sian teron.

<span id="an_47:23">47:23</span> Kaj Jozef diris al la popolo: Jen mi
acxetis vin hodiaux kaj vian teron por Faraono; jen mi donas al vi
semon, kaj prisemu la teron.

<span id="an_47:24">47:24</span> Kaj kiam vi havos rikolton, vi donos
kvinonon al Faraono, kaj kvar partoj apartenos al vi, por prisemi la
kampon kaj por mangxi, por vi, por cxio, kio estas en viaj domoj, kaj
por viaj infanoj.

<span id="an_47:25">47:25</span> Kaj ili diris: Vi konservis nian vivon;
ni akiru favoron de nia sinjoro, kaj ni estu sklavoj al Faraono.

<span id="an_47:26">47:26</span> Kaj Jozef faris gxin legxo gxis la
hodiauxa tago: de la tero Egipta kvinono de la produktoj apartenas al
Faraono. Nur la tero de la pastroj ne farigxis proprajxo de Faraono.

<span id="an_47:27">47:27</span> Kaj Izrael eklogxis en la lando Egipta,
en la lando Gosxen; kaj ili posedis gxin kaj fruktis kaj multigxis
forte.

<span id="an_47:28">47:28</span> Kaj Jakob vivis en la lando Egipta dek
sep jarojn. Kaj la dauxro de la vivo de Jakob estis cent kvardek sep
jaroj.

<span id="an_47:29">47:29</span> Kiam alproksimigxis la tempo, kiam
Izrael devis morti, li alvokis sian filon Jozef, kaj diris al li: Se mi
akiris vian favoron, metu vian manon sub mian femuron kaj faru al mi
favorkorajxon kaj fidelajxon, ne enterigu min en Egiptujo;

<span id="an_47:30">47:30</span> sed mi kusxu kun miaj patroj; elportu
min el Egiptujo kaj entombigu min en ilia tombujo. Kaj tiu diris: Mi
faros, kiel vi diris.

<span id="an_47:31">47:31</span> Kaj li diris: JXuru al mi. Kaj tiu
jxuris. Kaj Izrael adorklinigxis sur la kapa parto de la lito.

<span id="an_48:1">48:1</span> Post tiuj okazintajxoj oni sciigis al
Jozef: Jen, via patro estas malsana. Kaj li prenis kun si siajn du
filojn, Manase kaj Efraim.

<span id="an_48:2">48:2</span> Kaj oni sciigis al Jakob, dirante: Jen
via filo Jozef venas al vi. Tiam Izrael strecxis siajn fortojn kaj
sidigxis sur la lito.

<span id="an_48:3">48:3</span> Kaj Jakob diris al Jozef: Dio la
Plejpotenca aperis al mi en Luz, en la lando Kanaana, kaj benis min.

<span id="an_48:4">48:4</span> Kaj Li diris al mi: Mi fruktigos vin kaj
multigos vin kaj faros vin amaso da popoloj, kaj Mi donos cxi tiun
landon al via idaro post vi kiel eternan posedajxon.

<span id="an_48:5">48:5</span> Kaj nun viaj du filoj, kiuj naskigxis al
vi en la lando Egipta antaux mia alveno al vi en Egiptujon, estas miaj;
Efraim kaj Manase estu al mi, kiel Ruben kaj Simeon.

<span id="an_48:6">48:6</span> Sed viaj infanoj, kiuj naskigxos al vi
post ili, estu viaj; per la nomo de siaj fratoj ili estos nomataj en sia
hereda parto.

<span id="an_48:7">48:7</span> Kiam mi venis el Mezopotamio, mortis cxe
mi Rahxel en la lando Kanaana, dum la vojo, kiam restis ankoraux iom da
tero gxis Efrata; kaj mi enterigis sxin tie sur la vojo al Efrata, kiu
estas nomata ankaux Bet-Lehxem.

<span id="an_48:8">48:8</span> Kaj Izrael ekvidis la filojn de Jozef,
kaj diris: Kiuj estas cxi tiuj?

<span id="an_48:9">48:9</span> Kaj Jozef diris al sia patro: Ili estas
miaj filoj, kiujn donis al mi Dio cxi tie. Kaj tiu diris: Alkonduku ilin
al mi, kaj mi benos ilin.

<span id="an_48:10">48:10</span> La okuloj de Izrael malfortigxis de
maljuneco, li ne povis bone vidi. Jozef alkondukis ilin al li, kaj li
kisis ilin kaj cxirkauxprenis ilin.

<span id="an_48:11">48:11</span> Kaj Izrael diris al Jozef: Vidi vian
vizagxon mi ne esperis, kaj jen Dio vidigis al mi ecx vian idaron.

<span id="an_48:12">48:12</span> Kaj Jozef forigis ilin de liaj genuoj,
kaj klinigxis antaux li vizagxaltere.

<span id="an_48:13">48:13</span> Kaj Jozef prenis ambaux, Efraimon per
sia dekstra mano, kontraux la maldekstra de Izrael, kaj Manasen per sia
maldekstra mano, kontraux la dekstra de Izrael, kaj alkondukis ilin al
li.

<span id="an_48:14">48:14</span> Sed Izrael etendis sian dekstran manon
kaj metis gxin sur la kapon de Efraim, kvankam li estis la pli juna, kaj
sian maldekstran sur la kapon de Manase; li intence tiel faris per siaj
manoj, cxar Manase estis la unuenaskito.

<span id="an_48:15">48:15</span> Kaj li benis Jozefon, kaj diris: Dio,
antaux kiu iradis miaj patroj Abraham kaj Isaak, Dio, kiu pasxtis min de
mia naskigxo gxis la nuna tago,

<span id="an_48:16">48:16</span> la angxelo, kiu savis min de cxia
malbono-Li benu la knabojn; oni nomu ilin per mia nomo kaj per la nomo
de miaj patroj Abraham kaj Isaak, kaj ili kresku kaj multigxu sur la
tero.

<span id="an_48:17">48:17</span> Jozef vidis, ke lia patro metis sian
dekstran manon sur la kapon de Efraim, kaj tio ne placxis al li; kaj li
prenis la manon de sia patro, por deturni gxin de la kapo de Efraim sur
la kapon de Manase.

<span id="an_48:18">48:18</span> Kaj Jozef diris al sia patro: Ne tiel,
mia patro, cxar cxi tiu estas la unuenaskito; metu vian dekstran manon
sur lian kapon.

<span id="an_48:19">48:19</span> Sed lia patro rifuzis, kaj diris: Mi
scias, mia filo, mi scias; li ankaux farigxos popolo kaj li ankaux
farigxos granda, sed lia pli juna frato estos pli granda ol li, kaj lia
idaro estos multenombra inter la popoloj.

<span id="an_48:20">48:20</span> Kaj li benis ilin en tiu tago, dirante:
Per vi benados Izrael, dirante: Dio vin faru kiel Efraim kaj Manase. Kaj
li metis Efraimon antaux Manase.

<span id="an_48:21">48:21</span> Kaj Izrael diris al Jozef: Jen mi
mortas; kaj Dio estos kun vi kaj revenigos vin en la landon de viaj
patroj.

<span id="an_48:22">48:22</span> Kaj mi donas al vi unu pecon da lando
preferece antaux viaj fratoj, kiun mi prenis el la manoj de la Amoridoj
per mia glavo kaj pafarko.

<span id="an_49:1">49:1</span> Kaj Jakob alvokis siajn filojn, kaj
diris: Kolektigxu, kaj mi sciigos al vi, kio farigxos al vi en la tempo
venonta.

<span id="an_49:2">49:2</span> Kunvenu kaj auxskultu, filoj de Jakob,
Kaj auxskultu Izraelon, vian patron.

<span id="an_49:3">49:3</span> Ruben, vi estas mia unuenaskito, Mia
forto kaj komenco de mia vireco, Supro de digno kaj supro de potenco;

<span id="an_49:4">49:4</span> Rapidema kiel akvo, vi ne staros plej
alte, CXar vi supreniris sur la liton de via patro; Tiam vi malhonoris
mian liton per la supreniro.

<span id="an_49:5">49:5</span> Simeon kaj Levi, fratoj; Iloj kruelaj
estas viaj glavoj,

<span id="an_49:6">49:6</span> En ilian konsilon mia animo ne iru, Al
ilia kunveno ne aligxu mia honoro; CXar en sia kolero ili mortigis viron
Kaj pro sia kaprico ili kripligis bovon.

<span id="an_49:7">49:7</span> Malbenita estu ilia kolero, cxar gxi
estas forta, Kaj ilia furiozo, cxar gxi estas kruela. Mi dividos ilin en
Jakob, Kaj mi disjxetos ilin en Izrael.

<span id="an_49:8">49:8</span> Jehuda, vin lauxdos viaj fratoj; Via mano
estas sur la nuko de viaj malamikoj; Klinigxos antaux vi la filoj de via
patro.

<span id="an_49:9">49:9</span> Juna leono estas Jehuda; De cxasakiro,
mia filo, vi levigxis. Li genuigxis, kusxigxis kiel leono kaj kiel
leonino; Kiu lin levos?

<span id="an_49:10">49:10</span> Ne forprenigxos sceptro de Jehuda, Nek
regbastono de inter liaj piedoj, GXis venos paco Kaj al li humiligxos la
popoloj.

<span id="an_49:11">49:11</span> Li alligas al la vinbertrunko sian
azenidon Kaj al la delikata vinberbrancxo la filon de sia azenino; Li
lavas en vino sian veston Kaj en sango de vinberoj sian mantelon.

<span id="an_49:12">49:12</span> Liaj okuloj estas rugxaj de vino Kaj la
dentoj blankaj de lakto.

<span id="an_49:13">49:13</span> Zebulun logxos cxe la bordo de maro,
CXe albordigxejo de sxipoj, Kaj lia limo atingos Cidonon.

<span id="an_49:14">49:14</span> Isahxar estas fortosta azeno; Li kusxos
inter la barajxoj.

<span id="an_49:15">49:15</span> Kaj li vidis, ke ripozo estas bona Kaj
la tero estas agrabla; Kaj li klinis sian sxultron por portado Kaj
farigxis laboristo por tributo.

<span id="an_49:16">49:16</span> Dan jugxos sian popolon, Kiel unu el la
triboj de Izrael.

<span id="an_49:17">49:17</span> Dan estos serpento cxe la vojo, Cerasto
cxe la irejo, Mordanto de kalkano de cxevalo, Ke gxia rajdanto falas
malantauxen.

<span id="an_49:18">49:18</span> Vian helpon mi esperas, ho Eternulo.

<span id="an_49:19">49:19</span> Gadon premos amaso, Sed li repremos
gxin je la kalkano.

<span id="an_49:20">49:20</span> CXe Asxer estas grasa lia pano, Kaj li
liverados frandajxojn al regxoj.

<span id="an_49:21">49:21</span> Naftali estas belkura cervo; Li donas
belajn parolojn.

<span id="an_49:22">49:22</span> Fruktoporta arbo estas Jozef,
Fruktoporta arbo super fonto; La brancxoj etendigxis super la muron.

<span id="an_49:23">49:23</span> CXagrenis lin pafistoj Kaj pafis kaj
malamikis kontraux li;

<span id="an_49:24">49:24</span> Sed forta restis lia pafarko Kaj
elastaj estas liaj brakoj, Per la manoj de la Potenculo de Jakob, Per la
Pasxtisto, la Roko de Izrael.

<span id="an_49:25">49:25</span> La Dio de via patro donos al vi helpon,
La Plejpotenculo benos vin Per benoj de la cxielo supre, Per benoj de la
abismo, kiu kusxas malsupre, Per benoj de la mamoj kaj de la utero.

<span id="an_49:26">49:26</span> La benoj de via patro estas pli fortaj,
Ol la benoj de miaj gepatroj, GXis la limo de la eternaj altajxoj. Ili
estu sur la kapo de Jozef Kaj sur la verto de la elektito inter liaj
fratoj.

<span id="an_49:27">49:27</span> Benjamen estas lupo karnosxira; Matene
li mangxos cxasakiron, Kaj vespere li dividos rabajxon.

<span id="an_49:28">49:28</span> Tio estas cxiuj dek du triboj de
Izrael; kaj tio estas, kion diris al ili ilia patro; kaj li benis ilin,
cxiun per aparta beno li benis.

<span id="an_49:29">49:29</span> Kaj li ordonis al ili, kaj diris al
ili: Mi alkolektigxas al mia popolo; enterigu min apud miaj patroj en la
kaverno, kiu trovigxas sur la kampo de Efron la HXetido,

<span id="an_49:30">49:30</span> en la duobla kampa kaverno, kiu
trovigxas antaux Mamre en la lando Kanaana kaj kiun Abraham acxetis kune
kun la kampo de Efron la HXetido kiel tomban posedajxon.

<span id="an_49:31">49:31</span> Tie oni enterigis Abrahamon kaj lian
edzinon Sara, tie oni enterigis Isaakon kaj lian edzinon Rebeka, kaj tie
mi enterigis Lean,

<span id="an_49:32">49:32</span> sur la kampo kaj en la kaverno sur gxi,
kiuj estas acxetitaj de el la filoj de HXet.

<span id="an_49:33">49:33</span> Kaj Jakob finis la ordonadon al siaj
filoj, kaj li kunigis siajn piedojn sur la lito, kaj mortis kaj
alkolektigxis al sia popolo.

<span id="an_50:1">50:1</span> Tiam Jozef jxetis sin sur la vizagxon de
sia patro, kaj ploris super li kaj kisis lin.

<span id="an_50:2">50:2</span> Kaj Jozef ordonis al siaj servantoj
kuracistoj, balzami lian patron; kaj la kuracistoj balzamis Izraelon.

<span id="an_50:3">50:3</span> Kaj pasis super li kvardek tagoj; cxar
tiel longe dauxras la tagoj de balzamado. Kaj la Egiptoj ploris pri li
sepdek tagojn.

<span id="an_50:4">50:4</span> Kiam pasis la tagoj de lia priplorado,
Jozef ekparolis al la domanoj de Faraono, dirante: Se mi akiris vian
favoron, diru al Faraono jene:

<span id="an_50:5">50:5</span> Mia patro jxurigis min, dirante: Jen mi
mortas; en mia tombo, kiun mi elfosis al mi en la lando Kanaana, tie vi
min enterigu. Nun mi volus iri, enterigi mian patron, kaj reveni.

<span id="an_50:6">50:6</span> Kaj Faraono diris: Iru kaj enterigu vian
patron, kiel li jxurigis vin.

<span id="an_50:7">50:7</span> Kaj Jozef iris, por enterigi sian patron;
kaj kun li iris cxiuj servantoj de Faraono, la cxefoj de lia domo kaj
cxiuj cxefoj de la lando Egipta,

<span id="an_50:8">50:8</span> kaj la tuta domo de Jozef, kaj liaj
fratoj kaj la domo de lia patro; nur siajn infanojn kaj siajn
malgrandajn kaj grandajn brutojn ili restigis en la lando Gosxen.

<span id="an_50:9">50:9</span> Kun ili iris ankaux cxaroj kaj rajdantoj;
kaj la anaro estis tre granda.

<span id="an_50:10">50:10</span> Ili venis al la placo Atad, kiu estas
transe de Jordan, kaj ili faris tie grandan kaj fortan priploradon; kaj
li funebris pri sia patro dum sep tagoj.

<span id="an_50:11">50:11</span> Kiam la logxantoj de la lando Kanaana
vidis la funebron sur la placo Atad, ili diris: GXi estas granda funebro
cxe la Egiptoj; tial la loko ricevis la nomon Abel-Micraim. GXi estas
transe de Jordan.

<span id="an_50:12">50:12</span> Kaj liaj infanoj faris kun li, kiel li
ordonis al ili.

<span id="an_50:13">50:13</span> Kaj liaj filoj forportis lin en la
landon Kanaanan, kaj enterigis lin en la kampa duobla kaverno, kiun
Abraham acxetis kune kun la kampo kiel tomban posedajxon de el Efron la
HXetido, antaux Mamre.

<span id="an_50:14">50:14</span> Kaj Jozef revenis Egiptujon, li kaj
liaj fratoj, kaj cxiuj, kiuj iris kun li, por enterigi lian patron, post
kiam ili enterigis lian patron.

<span id="an_50:15">50:15</span> Kiam la fratoj de Jozef vidis, ke ilia
patro mortis, ili diris: Eble Jozef ekmalamos nin, kaj repagos al ni pro
la tuta malbono, kiun ni faris al li?

<span id="an_50:16">50:16</span> Tial ili sendis al Jozef, por diri al
li: Via patro ordonis antaux sia morto jene:

<span id="an_50:17">50:17</span> Tiel diru al Jozef: Mi petas vin,
pardonu la kulpon de viaj fratoj kaj ilian pekon, cxar ili faris al vi
malbonon. Nun pardonu do la kulpon de la sklavoj de la Dio de via patro.
Kaj Jozef ploris, kiam ili parolis al li.

<span id="an_50:18">50:18</span> Kaj iris liaj fratoj mem kaj jxetis sin
teren antaux li, kaj diris: Jen ni estas sklavoj al vi.

<span id="an_50:19">50:19</span> Sed Jozef diris al ili: Ne timu; cxar
cxu mi estas anstataux Dio?

<span id="an_50:20">50:20</span> Vi intencis fari al mi malbonon; sed
Dio arangxis de tio bonon, por fari tiel, kiel nun estas, por konservi
la vivon de multe da homoj.

<span id="an_50:21">50:21</span> Kaj nun ne timu; mi nutros vin kaj
viajn infanojn. Kaj li konsolis ilin kaj parolis al ili kore.

<span id="an_50:22">50:22</span> Kaj Jozef logxis en Egiptujo, li kaj la
domo de lia patro; kaj Jozef vivis cent dek jarojn.

<span id="an_50:23">50:23</span> Kaj Jozef vidis cxe Efraim infanojn
gxis la tria generacio; ankaux la infanoj de Mahxir, filo de Manase,
naskigxis sur la genuoj de Jozef.

<span id="an_50:24">50:24</span> Kaj Jozef diris al siaj fratoj: Mi
mortas, sed Dio rememoros vin, kaj elkondukos vin el cxi tiu lando en la
landon, pri kiu Li jxuris al Abraham, Isaak, kaj Jakob.

<span id="an_50:25">50:25</span> Kaj Jozef jxurigis la filojn de Izrael,
dirante: Kiam Dio rememoros vin, tiam elportu miajn ostojn el cxi tie.

<span id="an_50:26">50:26</span> Kaj Jozef mortis en la agxo de cent dek
jaroj; kaj oni balzamis lin kaj metis lin en cxerkon en Egiptujo.

------------------------------------------------------------------------

[Next: Exodus](exo.md)
