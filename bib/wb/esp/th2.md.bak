[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th1)  [Next](ti1.md) 

------------------------------------------------------------------------

### Esperanto Bible: 2 Thessalonians

<span id="an_1:1">1:1</span> Pauxlo kaj Silvano kaj Timoteo al la
eklezio de la Tesalonikanoj en Dio, nia Patro, kaj la Sinjoro Jesuo
Kristo:

<span id="an_1:2">1:2</span> Graco al vi kaj paco de Dio, la Patro, kaj
de la Sinjoro Jesuo Kristo.

<span id="an_1:3">1:3</span> Ni devas cxiam danki Dion pro vi, fratoj,
kiel estas ja dece, pro tio, ke via fido kreskas treege, kaj abundas via
reciproka amo de cxiu al cxiu,

<span id="an_1:4">1:4</span> tiel, ke ni mem fanfaronas pri vi en la
eklezioj de Dio, pro via pacienco kaj fido sub cxiuj viaj persekutoj kaj
afliktoj, kiujn vi elportadas;

<span id="an_1:5">1:5</span> tio estas evidenta signo de la justa jugxo
de Dio; por ke vi montrigxu indaj je la regno de Dio, por kiu vi ankaux
suferas;

<span id="an_1:6">1:6</span> cxar estas justajxo cxe Dio redoni
afliktojn al tiuj, kiuj vin afliktas,

<span id="an_1:7">1:7</span> kaj al vi, la afliktataj, ripozon kun ni,
cxe la malkasxigxo de la Sinjoro Jesuo el la cxielo kun la angxeloj de
lia potenco,

<span id="an_1:8">1:8</span> en flamanta fajro, por venigi vengxon sur
tiujn, kiuj ne konas Dion kaj ne obeas al la evangelio de nia Sinjoro
Jesuo;

<span id="an_1:9">1:9</span> kiuj suferos punadon, eternan detruon de
antaux la vizagxo de la Sinjoro kaj de la gloro de lia potenco,

<span id="an_1:10">1:10</span> kiam li venos por esti glorata en siaj
sanktuloj, kaj esti admirata cxe cxiuj, kiuj ekkredis (cxar nia atestado
cxe vi estis kredata) en tiu tago.

<span id="an_1:11">1:11</span> Por tiu celo ni ankaux konstante pregxas
por vi, ke nia Dio vin trovu indaj je la voko, kaj kun potenco plenumu
cxiun bonvolon de boneco kaj cxiun laboron de fido;

<span id="an_1:12">1:12</span> por ke la nomo de nia Sinjoro Jesuo estu
glorata en vi, kaj vi en li, laux la graco de nia Dio kaj la Sinjoro
Jesuo Kristo.

<span id="an_2:1">2:1</span> Nun ni petegas vin, fratoj, koncerne la
alvenon de nia Sinjoro Jesuo Kristo kaj nian alkolektigxon al li,

<span id="an_2:2">2:2</span> ke vi ne farigxu facile skueblaj mense, kaj
ne konsternigxu, cxu per spirito, aux per parolo, aux per letero sxajne
de ni, kvazaux la tago de la Sinjoro jam apudestus;

<span id="an_2:3">2:3</span> neniu vin trompu iamaniere; cxar nepre
antauxe okazos la apostateco, kaj la homo de peko malkasxigxos, la filo
de pereo,

<span id="an_2:4">2:4</span> kiu kontrauxmetas sin kaj levas sin super
cxion, kion oni nomas Dio aux adoras; tiel, ke li sidas en la templo de
Dio, elmontrante sin, kvazaux li estas Dio.

<span id="an_2:5">2:5</span> CXu vi ne memoras, ke mi diris tion al vi,
dum mi estis kun vi?

<span id="an_2:6">2:6</span> Kaj nun vi scias, kio malhelpas, por ke li
malkasxigxu siatempe.

<span id="an_2:7">2:7</span> CXar la mistero de maljusteco jam energias;
sed restas ankoraux la malhelpanto, gxis li estos formovita.

<span id="an_2:8">2:8</span> Kaj tiam malkasxigxos la maljustulo, kiun
la Sinjoro Jesuo detruos per la spiro de sia busxo kaj neniigos per la
apero de sia alveno;

<span id="an_2:9">2:9</span> tiun, kies alveno estas pro la energio de
Satano kun cxia potenco kaj kun signoj kaj mensogaj mirindajxoj,

<span id="an_2:10">2:10</span> kaj kun cxia trompo de maljusteco por la
pereantoj, pro tio, ke ili ne ricevis la amon al la vero por esti
savitaj.

<span id="an_2:11">2:11</span> Kaj pro tio Dio sendas al ili energion de
eraro, tiel, ke ili kredos mensogon;

<span id="an_2:12">2:12</span> por ke estu jugxataj cxiuj, kiuj ne
kredis la veron, sed trovis plezuron en maljusteco.

<span id="an_2:13">2:13</span> Sed ni devas cxiam danki Dion pro vi,
fratoj, amataj de la Sinjoro, pro tio, ke Dio vin elektis de la komenco
al savo en la sanktigo de la Spirito kaj kredo al la vero;

<span id="an_2:14">2:14</span> al kiu Li vin vokis per nia evangelio,
por la akiro de la gloro de nia Sinjoro Jesuo Kristo.

<span id="an_2:15">2:15</span> Tial, fratoj, staru firme, kaj tenu la
tradiciojn, kiujn vi lernis cxu per parolo, aux per ia letero nia.

<span id="an_2:16">2:16</span> Nia Sinjoro Jesuo Kristo mem, kaj Dio,
nia Patro, kiu nin amis kaj al ni donis eternan konsolon kaj bonan
esperon per graco,

<span id="an_2:17">2:17</span> konsolu viajn korojn kaj fortigu ilin por
cxia bona faro kaj vorto.

<span id="an_3:1">3:1</span> Fine, fratoj, pregxu por ni, ke la vorto de
la Sinjoro disvastigxu kaj estu glorata, kiel ankaux cxe vi;

<span id="an_3:2">3:2</span> kaj ke ni forsavigxu de senprudentaj kaj
malbonaj homoj; cxar ne cxe cxiuj estas la fido.

<span id="an_3:3">3:3</span> Sed fidela estas la Sinjoro, kiu vin
fortikigos kaj vin defendos kontraux la malbonulo.

<span id="an_3:4">3:4</span> Sed ni fidas la Sinjoron rilate vin, ke vi
faras kaj faros tion, kion ni ordonas.

<span id="an_3:5">3:5</span> Kaj la Sinjoro direktu viajn korojn en la
amon al Dio kaj en la paciencon de Kristo.

<span id="an_3:6">3:6</span> Ni ordonas al vi, fratoj, en la nomo de la
Sinjoro Jesuo Kristo, ke vi vin apartigu for de cxiu frato, kiu iradas
senorde kaj ne laux la tradicio, kiun oni ricevis de ni.

<span id="an_3:7">3:7</span> CXar vi mem scias, kiel vi devas nin imiti;
cxar ni ne kondutis senorde inter vi;

<span id="an_3:8">3:8</span> nek mangxis panon donace de iu, sed per
laboro kaj penado, nokte kaj tage laborante, por ke ni ne farigxu
sxargxo por iu el vi;

<span id="an_3:9">3:9</span> ne kvazaux ni ne havus tian rajton, sed por
estigi nin ekzemplo antaux vi, ke vi nin imitu.

<span id="an_3:10">3:10</span> CXar ecx kiam ni estis cxe vi, la jenon
ni ordonis al vi:Se iu ne volas labori, tiu ankaux ne mangxu.

<span id="an_3:11">3:11</span> CXar ni auxdas, ke inter vi iradas
senorde kelkaj, kiuj tute ne laboras, sed en cxies aferojn sin ensxovas.

<span id="an_3:12">3:12</span> Tiajn ni ordonas kaj admonas pro la
Sinjoro Jesuo Kristo, ke kviete ili laboru kaj mangxu sian propran
panon.

<span id="an_3:13">3:13</span> Sed vi, fratoj, ne lacigxu en bonfarado.

<span id="an_3:14">3:14</span> Sed se iu ne obeos al la parolo de cxi
tiu nia epistolo, rimarku tiun, kaj ne estu por li kamaradoj, por ke li
hontigxu.

<span id="an_3:15">3:15</span> Tamen ne rigardu lin kiel malamikon, sed
admonu lin kiel fraton.

<span id="an_3:16">3:16</span> La Sinjoro de paco mem donu al vi pacon
cxiutempe kaj cxiumaniere. La Sinjoro estu kun vi cxiuj.

<span id="an_3:17">3:17</span> La saluto de mi, Pauxlo, per mia propra
mano, kiu estas la signo en cxiu epistolo; tiel mi skribas.

<span id="an_3:18">3:18</span> La graco de nia Sinjoro Jesuo Kristo estu
kun vi cxiuj.

------------------------------------------------------------------------

[Next: 1 Timothy](ti1.md)
