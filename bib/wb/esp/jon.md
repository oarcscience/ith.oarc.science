[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](oba)  [Next](mic) 

------------------------------------------------------------------------

### Esperanto Bible: Jonah

<span id="an_1:1">1:1</span> Aperis vorto de la Eternulo al Jona, filo
de Amitaj, dirante:

<span id="an_1:2">1:2</span> Levigxu, iru en la grandan urbon Nineve,
kaj prediku kontraux gxi; cxar iliaj malbonagoj levigxis antaux Min.

<span id="an_1:3">1:3</span> Sed Jona levigxis, por forkuri de antaux la
Eternulo en Tarsxisxon; li iris en Jafon, trovis sxipon, forirontan al
Tarsxisx, pagis pro la vojagxo, kaj eniris en gxin, por veturi kun ili
al Tarsxisx, for de la Eternulo.

<span id="an_1:4">1:4</span> Sed la Eternulo sendis grandan venton sur
la maron, kaj sur la maro farigxis granda ventego, kaj oni pensis, ke la
sxipo pereos.

<span id="an_1:5">1:5</span> La sxipanoj ektimis kaj komencis voki cxiu
al sia dio; kaj la objektojn, kiuj trovigxis en la sxipo, oni jxetis en
la maron, por malpligrandigi la pezon. Sed Jona iris malsupren, en la
internon de la sxipo, kusxigxis, kaj endormigxis.

<span id="an_1:6">1:6</span> Kaj aliris al li la sxipestro, kaj diris al
li:Kial vi dormas? levigxu, kaj voku al via Dio; eble Dio rememoros pri
ni, kaj ni ne pereos.

<span id="an_1:7">1:7</span> Kaj oni diris unu al alia:Ni lotu, por ke
ni eksciu, pro kiu trafis nin cxi tiu malfelicxo. Ili lotis, kaj la loto
trafis Jonan.

<span id="an_1:8">1:8</span> Tiam ili diris al li:Vi, pro kiu nin trafis
cxi tiu malfelicxo, diru al ni, per kio vi vin okupas? de kie vi venis?
kie estas via lando? kaj el kiu popolo vi estas?

<span id="an_1:9">1:9</span> Kaj li respondis al ili:Mi estas Hebreo:mi
respektas la Eternulon, Dion de la cxielo, kiu kreis la maron kaj la
sekteron.

<span id="an_1:10">1:10</span> Tiam tiuj homoj ektimis per granda timo,
kaj diris al li:Kion vi faris? CXar tiuj homoj eksciis, ke li forkuris
de antaux la Eternulo, kiel li mem diris al ili.

<span id="an_1:11">1:11</span> Kaj ili diris al li:Kion ni faru kun vi,
por ke la maro kvietigxu por ni? cxar la maro farigxis cxiam pli kaj pli
malkvieta.

<span id="an_1:12">1:12</span> Li respondis al ili:Prenu min, kaj jxetu
min en la maron; tiam la maro kvietigxos por vi; cxar mi scias, ke pro
mi trafis vin cxi tiu granda ventego.

<span id="an_1:13">1:13</span> La homoj forte ekremis, por reveni sur la
sekteron; sed ili nenion povis fari, cxar la maro farigxadis cxiam pli
kaj pli malkvieta kontraux ili.

<span id="an_1:14">1:14</span> Tiam ili ekvokis al la Eternulo, kaj
diris:Ni petas Vin, ho Eternulo, ne do lasu nin perei pro la animo de
cxi tiu homo, kaj ne metu sur nin la sangon de senkulpulo; cxar Vi, ho
Eternulo, povas fari cxion, kion Vi volas.

<span id="an_1:15">1:15</span> Kaj ili prenis Jonan kaj jxetis lin en la
maron; tiam la maro cxesis koleri.

<span id="an_1:16">1:16</span> Tiam tiuj homoj eksentis grandan timon
antaux la Eternulo; kaj ili bucxis oferon al la Eternulo kaj faris
sanktajn promesojn.

<span id="an_1:17">1:17</span> Kaj la Eternulo pretigis grandan fisxon,
ke gxi englutu Jonan; kaj Jona restis en la interno de la fisxo dum tri
tagoj kaj tri noktoj.

<span id="an_2:1">2:1</span> Kaj Jona ekpregxis al la Eternulo, sia Dio,
el la interno de la fisxo.

<span id="an_2:2">2:2</span> Kaj li diris: Kiam mi suferis, mi vokis al
la Eternulo, Kaj Li respondis al mi; El la ventro de SXeol mi kriis, Kaj
Vi auxskultis mian vocxon.

<span id="an_2:3">2:3</span> Vi jxetis min en la profundegon, en la
internon de la maro, Kaj fluego min cxirkauxis; CXiuj Viaj ondegoj kaj
ondoj iris super min.

<span id="an_2:4">2:4</span> Kaj mi pensis:Mi estas forpusxita de antaux
Viaj okuloj; Tamen mi rigardos ankoraux Vian sanktan templon.

<span id="an_2:5">2:5</span> CXirkauxis min akvo gxis la animo; Abismo
min cxirkauxis; Junko kovris mian kapon.

<span id="an_2:6">2:6</span> Mi falis malsupren gxis la fundamento de la
montoj; La tero baris min por cxiam per siaj rigliloj; Sed Vi, ho
Eternulo, mia Dio, elirigis mian vivon el la pereo.

<span id="an_2:7">2:7</span> Kiam mia animo senfortigxis en mi, mi
rememoris la Eternulon; Kaj mia pregxo alvenis al Vi en Vian sanktan
templon.

<span id="an_2:8">2:8</span> Tiuj, kiuj servas al vantajxoj, Senigas sin
je favorkoreco.

<span id="an_2:9">2:9</span> Sed mi kun danka vocxo alportos al Vi
oferon; Kion mi promesis, tion mi plenumos; Savo estas cxe la Eternulo.

<span id="an_2:10">2:10</span> Kaj la Eternulo ordonis al la fisxo, kaj
gxi elvomis Jonan sur la sekteron.

<span id="an_3:1">3:1</span> Kaj duafoje aperis al Jona vorto de la
Eternulo, dirante:

<span id="an_3:2">3:2</span> Levigxu, iru en la grandan urbon Nineve,
kaj prediku al gxi la predikon, kiun Mi diros al vi.

<span id="an_3:3">3:3</span> Tiam Jona levigxis kaj iris en Nineven,
konforme al la vorto de la Eternulo. Nineve estis granda urbo cxe Dio;
gxi havis la grandecon de tri tagoj da irado.

<span id="an_3:4">3:4</span> Kiam Jona komencis la trairadon de la urbo
kaj trairis unu tagon, li vokis, kaj diris:Post kvardek tagoj Nineve
pereos.

<span id="an_3:5">3:5</span> La logxantoj de Nineve ekkredis je Dio,
proklamis faston, kaj metis sur sin sakajxon, de la grandaj gxis la
malgrandaj inter ili.

<span id="an_3:6">3:6</span> Kiam tion auxdis la regxo de Nineve, li
levigxis de sia trono, demetis de si sian regxan veston, kovris sin per
sakajxo, kaj sidigxis sur cindro.

<span id="an_3:7">3:7</span> Kaj li ordonis proklami en Nineve en la
nomo de la regxo kaj de liaj altranguloj jenon:La homoj kaj la brutoj,
la bovoj kaj la sxafoj, gustumu nenion, ili ne pasxtigxu kaj ne trinku
akvon;

<span id="an_3:8">3:8</span> kaj la homoj kaj la brutoj kovru sin per
sakajxo, kaj voku forte al Dio, kaj cxiu deturnu sin de sia malbona vojo
kaj de la perfortajxoj de siaj manoj:

<span id="an_3:9">3:9</span> eble Dio bedauxros, kaj forlasos Sian
flaman koleron, kaj ni ne pereos.

<span id="an_3:10">3:10</span> Kiam Dio vidis iliajn farojn, ke ili
deturnis sin de sia malbona vojo, Dio bedauxris la malbonon, kiun Li
minacis fari al ili, kaj Li tion ne faris.

<span id="an_4:1">4:1</span> Tio tre forte cxagrenis Jonan, kaj li
ekkoleris.

<span id="an_4:2">4:2</span> Kaj li ekpregxis al la Eternulo, kaj
diris:Ho Eternulo, tion mi ja diris, kiam mi estis ankoraux en mia
lando; kaj tial mi preferis forkuri en Tarsxisxon, cxar mi sciis, ke Vi
estas Dio indulgema kaj kompatema, longepacienca kaj tre favorkora, kaj
bedauxras malbonon.

<span id="an_4:3">4:3</span> Nun, ho Eternulo, volu forpreni de mi mian
animon; cxar pli bone por mi estas morti, ol vivi.

<span id="an_4:4">4:4</span> La Eternulo diris:CXu vi havas grandan
cxagrenon?

<span id="an_4:5">4:5</span> Jona eliris el la urbo, sidigxis oriente de
la urbo, faris al si tie lauxbon, kaj sidigxis sub gxi en la ombro, gxis
li vidos, kio estos kun la urbo.

<span id="an_4:6">4:6</span> Dume Dio, la Eternulo, pretigis hederon,
kaj gxi elkreskis super lian kapon, por ke li havu ombron super sia kapo
kaj liberigxu el sia suferado. Kaj Jona forte ekgxojis pro la hedero.

<span id="an_4:7">4:7</span> Sed kiam levigxis la matenrugxo de la
sekvanta tago, Dio aperigis vermon, kiu difektis la hederon, kaj gxi
forvelkis.

<span id="an_4:8">4:8</span> Kaj kiam ekbrilis la suno, Dio aperigis
bruligan orientan venton, kaj la suno turmentis la kapon de Jona tiel,
ke li senfortigxis kaj petis por si morton; li diris:Pli bone por mi
estas morti, ol vivi.

<span id="an_4:9">4:9</span> Tiam Dio diris al Jona:CXu vi havas grandan
cxagrenon pro la hedero? Li respondis:Mi havas grandan cxagrenon, ecx
gxis deziro al morto.

<span id="an_4:10">4:10</span> La Eternulo tiam diris:Vi domagxas la
hederon, pri kiu vi ne laboris kaj kiun vi ne edukis, kiu dum unu nokto
elkreskis kaj dum unu nokto pereis;

<span id="an_4:11">4:11</span> kaj cxu Mi povus ne domagxi Nineven, la
grandan urbon, en kiu trovigxas pli ol cent dudek mil homoj, ne povantaj
distingi inter sia dekstra mano kaj sia maldekstra, kaj krom tio multe
da brutoj?

------------------------------------------------------------------------

[Next: Micah](mic)
