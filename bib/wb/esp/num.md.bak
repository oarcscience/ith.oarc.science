[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](lev)  [Next](deu.md) 

------------------------------------------------------------------------

### Esperanto Bible: Numbers

<span id="an_1:1">1:1</span> Kaj la Eternulo ekparolis al Moseo en la
dezerto Sinaj en la tabernaklo de kunveno en la unua tago de la dua
monato de la dua jaro post ilia eliro el la lando Egipta, dirante:

<span id="an_1:2">1:2</span> Prikalkulu la tutan komunumon de la
Izraelidoj laux iliaj familioj, laux iliaj patrodomoj, laux la nombro de
la nomoj de cxiuj virseksuloj lauxkape.

<span id="an_1:3">1:3</span> De la agxuloj de dudek jaroj kaj pli,
cxiujn, kiuj tauxgas por milito en Izrael, prikalkulu ilin laux iliaj
tacxmentoj, vi kaj Aaron.

<span id="an_1:4">1:4</span> Kaj kun vi estu po unu homo el cxiu tribo,
homo, kiu estas cxefo en sia patrodomo.

<span id="an_1:5">1:5</span> Kaj jen estas la nomoj de la viroj, kiuj
staros kun vi:de Ruben staru Elicur, filo de SXedeur;

<span id="an_1:6">1:6</span> de Simeon, SXelumiel, filo de Curisxadaj;

<span id="an_1:7">1:7</span> de Jehuda, Nahxsxon, filo de Aminadab;

<span id="an_1:8">1:8</span> de Isahxar, Netanel, filo de Cuar;

<span id="an_1:9">1:9</span> de Zebulun, Eliab, filo de HXelon;

<span id="an_1:10">1:10</span> de la filoj de Jozef:de Efraim, Elisxama,
filo de Amihud; de Manase, Gamliel, filo de Pedacur;

<span id="an_1:11">1:11</span> de Benjamen, Abidan, filo de Gideoni;

<span id="an_1:12">1:12</span> de Dan, Ahxiezer, filo de Amisxadaj;

<span id="an_1:13">1:13</span> de Asxer, Pagiel, filo de Ohxran;

<span id="an_1:14">1:14</span> de Gad, Eljasaf, filo de Deuel;

<span id="an_1:15">1:15</span> de Naftali, Ahxira, filo de Enan.

<span id="an_1:16">1:16</span> Tio estas la distingitoj el la komunumo,
la estroj de la triboj de siaj patroj, la cxefoj de la miloj de Izrael.

<span id="an_1:17">1:17</span> Kaj Moseo kaj Aaron prenis tiujn virojn,
cititajn laux iliaj nomoj.

<span id="an_1:18">1:18</span> Kaj la tutan komunumon ili kunvenigis en
la unua tago de la dua monato; kaj la kunvenintoj legitimis sin laux
siaj familioj, laux siaj patrodomoj, laux la nombroj de la nomoj, de la
agxuloj de dudek jaroj kaj pli, lauxkape,

<span id="an_1:19">1:19</span> kiel la Eternulo ordonis al Moseo. Kaj li
prikalkulis ilin en la dezerto Sinaj.

<span id="an_1:20">1:20</span> Kaj montrigxis, ke la filoj de Ruben, la
unuenaskito de Izrael, laux sia deveno, laux siaj familioj, laux siaj
patrodomoj, laux la nombro da nomoj lauxkape, cxiuj virseksuloj en la
agxo de dudek jaroj kaj pli, cxiuj militkapablaj,

<span id="an_1:21">1:21</span> prezentis en la tribo de Ruben la nombron
de kvardek ses mil kvincent.

<span id="an_1:22">1:22</span> La filoj de Simeon laux sia deveno, laux
siaj familioj, laux siaj patrodomoj, kalkulitaj laux la nombro da nomoj
lauxkape, cxiuj virseksuloj en la agxo de dudek jaroj kaj pli, cxiuj
militkapablaj,

<span id="an_1:23">1:23</span> prezentis en la tribo de Simeon la
nombron de kvindek naux mil tricent.

<span id="an_1:24">1:24</span> La filoj de Gad laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:25">1:25</span> prezentis en la tribo de Gad la nombron
de kvardek kvin mil sescent kvindek.

<span id="an_1:26">1:26</span> La filoj de Jehuda laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:27">1:27</span> prezentis en la tribo de Jehuda la
nombron de sepdek kvar mil sescent.

<span id="an_1:28">1:28</span> La filoj de Isahxar laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:29">1:29</span> prezentis en la tribo de Isahxar la
nombron de kvindek kvar mil kvarcent.

<span id="an_1:30">1:30</span> La filoj de Zebulun laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:31">1:31</span> prezentis en la tribo de Zebulun la
nombron de kvindek sep mil kvarcent.

<span id="an_1:32">1:32</span> La filoj de Jozef, la filoj de Efraim
laux sia deveno, laux siaj familioj, laux siaj patrodomoj, laux la
nombro da nomoj, en la agxo de dudek jaroj kaj pli, cxiuj militkapablaj,

<span id="an_1:33">1:33</span> prezentis en la tribo de Efraim la
nombron de kvardek mil kvincent.

<span id="an_1:34">1:34</span> La filoj de Manase laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:35">1:35</span> prezentis en la tribo de Manase la
nombron de tridek du mil ducent.

<span id="an_1:36">1:36</span> La filoj de Benjamen laux sia deveno,
laux siaj familioj, laux siaj patrodomoj, laux la nombro da nomoj, en la
agxo de dudek jaroj kaj pli, cxiuj militkapablaj,

<span id="an_1:37">1:37</span> prezentis en la tribo de Benjamen la
nombron de tridek kvin mil kvarcent.

<span id="an_1:38">1:38</span> La filoj de Dan laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:39">1:39</span> prezentis en la tribo de Dan la nombron
de sesdek du mil sepcent.

<span id="an_1:40">1:40</span> La filoj de Asxer laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:41">1:41</span> prezentis en la tribo de Asxer la nombron
de kvardek unu mil kvincent.

<span id="an_1:42">1:42</span> La filoj de Naftali laux sia deveno, laux
siaj familioj, laux siaj patrodomoj, laux la nombro da nomoj, en la agxo
de dudek jaroj kaj pli, cxiuj militkapablaj,

<span id="an_1:43">1:43</span> prezentis en la tribo de Naftali la
nombron de kvindek tri mil kvarcent.

<span id="an_1:44">1:44</span> Tio estas la kalkulitoj, kiujn kalkulis
Moseo kaj Aaron kaj la princoj de Izrael, dek du homoj, po unu el cxiu
patrodomo.

<span id="an_1:45">1:45</span> Kaj la nombro de cxiuj kalkulitoj el la
Izraelidoj laux iliaj patrodomoj, en la agxo de dudek jaroj kaj pli,
cxiuj militkapablaj en Izrael,

<span id="an_1:46">1:46</span> la nombro de cxiuj kalkulitoj estis
sescent tri mil kvincent kvindek.

<span id="an_1:47">1:47</span> Sed la Levidoj laux sia patrodomo ne
estis kalkulitaj inter ili.

<span id="an_1:48">1:48</span> CXar la Eternulo ekparolis al Moseo,
dirante:

<span id="an_1:49">1:49</span> Nur la tribon de Levi ne prikalkulu, kaj
ne metu ilian nombron mezen de la Izraelidoj.

<span id="an_1:50">1:50</span> Sed vi komisiu al la Levidoj la
tabernaklon de atesto kaj cxiujn gxiajn objektojn, kaj cxion, kio
apartenas al gxi; ili portadu la tabernaklon kaj cxiujn gxiajn
objektojn, kaj ili priservu gxin, kaj cxirkaux la tabernaklo ili starigu
siajn tendojn.

<span id="an_1:51">1:51</span> Kaj kiam la tabernaklo devos forlasi sian
lokon, tiam la Levidoj gxin levu; kaj kiam la tabernaklo devos resti sur
loko, tiam la Levidoj gxin starigu; sed se laiko alproksimigxos, li estu
mortigita.

<span id="an_1:52">1:52</span> Kaj la Izraelidoj arangxos sin cxiu en
sia tendaro kaj cxiu apud sia standardo, laux siaj tacxmentoj.

<span id="an_1:53">1:53</span> Sed la Levidoj starigu siajn tendojn
cxirkaux la tabernaklo de atesto, por ke ne trafu kolero la komunumon de
la Izraelidoj; kaj la Levidoj plenumos la gardadon de la tabernaklo de
atesto.

<span id="an_1:54">1:54</span> Kaj tiel faris la Izraelidoj; konforme al
cxio, kion la Eternulo ordonis al Moseo, tiel ili faris.

<span id="an_2:1">2:1</span> Kaj la Eternulo ekparolis al Moseo kaj al
Aaron, dirante:

<span id="an_2:2">2:2</span> La Izraelidoj starigu siajn tendojn cxiu
apud sia standardo, apud la signoj de sia patrodomo; iom malproksime
cxirkaux la tabernaklo de kunveno ili starigu siajn tendojn.

<span id="an_2:3">2:3</span> En la antauxa parto, oriente, staros
tendare la standardo de la tendaro de Jehuda, laux iliaj tacxmentoj; kaj
la princo de la Jehudaidoj estas Nahxsxon, filo de Aminadab;

<span id="an_2:4">2:4</span> kaj lia tacxmento kaj gxiaj kalkulitoj
estas sepdek kvar mil sescent.

<span id="an_2:5">2:5</span> Apude staru la tribo de Isahxar; kaj la
princo de la Isahxaridoj estas Netanel, filo de Cuar;

<span id="an_2:6">2:6</span> kaj lia tacxmento kaj gxiaj kalkulitoj
estas kvindek kvar mil kvarcent.

<span id="an_2:7">2:7</span> Poste la tribo de Zebulun; kaj la princo de
la Zebulunidoj estas Eliab, filo de HXelon;

<span id="an_2:8">2:8</span> kaj lia tacxmento kaj gxiaj kalkulitoj
estas kvindek sep mil kvarcent.

<span id="an_2:9">2:9</span> CXiuj kalkulitoj de la tendaro de Jehuda
estas cent okdek ses mil kvarcent laux iliaj tacxmentoj; ili elmovigxu
la unuaj.

<span id="an_2:10">2:10</span> La standardo de la tendaro de Ruben estu
sude, laux iliaj tacxmentoj; kaj la princo de la Rubenidoj estas Elicur,
filo de SXedeur;

<span id="an_2:11">2:11</span> kaj lia tacxmento kaj gxiaj kalkulitoj
estas kvardek ses mil kvincent.

<span id="an_2:12">2:12</span> Apude staru la tribo de Simeon; kaj la
princo de la Simeonidoj estas SXelumiel, filo de Curisxadaj;

<span id="an_2:13">2:13</span> kaj lia tacxmento kaj gxiaj kalkulitoj
estas kvindek naux mil tricent.

<span id="an_2:14">2:14</span> Poste la tribo de Gad; kaj la princo de
la Gadidoj estas Eljasaf, filo de Deuel;

<span id="an_2:15">2:15</span> kaj lia tacxmento kaj gxiaj kalkulitoj
estas kvardek kvin mil sescent kvindek.

<span id="an_2:16">2:16</span> CXiuj kalkulitoj de la tendaro de Ruben
estas cent kvindek unu mil kvarcent kvindek laux iliaj tacxmentoj; ili
elmovigxu la duaj.

<span id="an_2:17">2:17</span> Poste elmovigxu kun la tabernaklo de
kunveno la tendaro de la Levidoj inter la tendaroj; kiel ili staros
tendare, tiel ili elmovigxu, cxiu laux sia loko kun siaj standardoj.

<span id="an_2:18">2:18</span> La standardo de la tendaro de Efraim,
laux iliaj tacxmentoj, estu okcidente; kaj la princo de la Efraimidoj
estas Elisxama, filo de Amihud;

<span id="an_2:19">2:19</span> kaj lia tacxmento kaj gxiaj kalkulitoj
estas kvardek mil kvincent.

<span id="an_2:20">2:20</span> Apude estu la tribo de Manase; kaj la
princo de la Manaseidoj estas Gamliel, filo de Pedacur;

<span id="an_2:21">2:21</span> kaj lia tacxmento kaj gxiaj kalkulitoj
estas tridek du mil ducent.

<span id="an_2:22">2:22</span> Poste la tribo de Benjamen; kaj la princo
de la Benjamenidoj estas Abidan, filo de Gideoni;

<span id="an_2:23">2:23</span> kaj lia tacxmento kaj gxiaj kalkulitoj
estas tridek kvin mil kvarcent.

<span id="an_2:24">2:24</span> CXiuj kalkulitoj de la tendaro de Efraim
estas cent ok mil cent laux iliaj tacxmentoj; ili elmovigxu la triaj.

<span id="an_2:25">2:25</span> La standardo de la tendaro de Dan estu
norde, laux iliaj tacxmentoj; kaj la princo de la Danidoj estas
Ahxiezer, filo de Amisxadaj;

<span id="an_2:26">2:26</span> kaj lia tacxmento kaj gxiaj kalkulitoj
estas sesdek du mil sepcent.

<span id="an_2:27">2:27</span> Apude staru tendare la tribo de Asxer;
kaj la princo de la Asxeridoj estas Pagiel, filo de Ohxran;

<span id="an_2:28">2:28</span> kaj lia tacxmento kaj gxiaj kalkulitoj
estas kvardek unu mil kvincent.

<span id="an_2:29">2:29</span> Poste la tribo de Naftali; kaj la princo
de la Naftaliidoj estas Ahxira, filo de Enan;

<span id="an_2:30">2:30</span> kaj lia tacxmento kaj gxiaj kalkulitoj
estas kvindek tri mil kvarcent.

<span id="an_2:31">2:31</span> CXiuj kalkulitoj de la tendaro de Dan
estas cent kvindek sep mil sescent; ili elmovigxu la lastaj kun siaj
standardoj.

<span id="an_2:32">2:32</span> Tio estas la kalkulitoj de la Izraelidoj
laux iliaj patrodomoj. CXiuj kalkulitoj de la tendaroj, laux iliaj
tacxmentoj, estis sescent tri mil kvincent kvindek.

<span id="an_2:33">2:33</span> Sed la Levidoj ne estis kalkulitaj inter
la Izraelidoj; kiel la Eternulo ordonis al Moseo.

<span id="an_2:34">2:34</span> Kaj la Izraelidoj faris konforme al cxio,
kion la Eternulo ordonis al Moseo:tiel ili starigxis tendare kun siaj
standardoj, kaj tiel ili elmovigxadis, cxiu laux sia familio, laux sia
patrodomo.

<span id="an_3:1">3:1</span> Kaj jen estas la genealogio de Aaron kaj
Moseo en tiu tempo, kiam la Eternulo parolis al Moseo sur la monto
Sinaj.

<span id="an_3:2">3:2</span> Jen estas la nomoj de la filoj de Aaron:la
unuenaskito Nadab, kaj Abihu, Eleazar, kaj Itamar.

<span id="an_3:3">3:3</span> Tio estas la nomoj de la filoj de Aaron, la
pastroj sanktoleitaj, kiujn li konsekris por pastri.

<span id="an_3:4">3:4</span> Sed Nadab kaj Abihu mortis antaux la
Eternulo, kiam ili oferalportis fremdan fajron antaux la Eternulon en la
dezerto Sinaj; kaj filojn ili ne havis. Kaj pastris Eleazar kaj Itamar
apud Aaron ilia patro.

<span id="an_3:5">3:5</span> Kaj la Eternulo ekparolis al Moseo,
dirante:

<span id="an_3:6">3:6</span> Alvenigu la tribon de Levi, kaj starigu
gxin antaux la pastro Aaron, ke ili servu lin.

<span id="an_3:7">3:7</span> Kaj ili plenumu gardon koncerne lin kaj
koncerne la tutan komunumon antaux la tabernaklo de kunveno, por servi
la servojn de la tabernaklo.

<span id="an_3:8">3:8</span> Kaj ili gardu cxiujn objektojn de la
tabernaklo de kunveno kaj la gardotajxon de la Izraelidoj, por servi la
servojn de la tabernaklo.

<span id="an_3:9">3:9</span> Kaj donu la Levidojn al Aaron kaj al liaj
filoj; ili estu fordonitaj al li el la Izraelidoj.

<span id="an_3:10">3:10</span> Kaj Aaronon kaj liajn filojn oficialigu,
ke ili plenumadu sian pastradon; se laiko en tion enmiksigxos, li estu
mortigita.

<span id="an_3:11">3:11</span> Kaj la Eternulo ekparolis al Moseo,
dirante:

<span id="an_3:12">3:12</span> Jen Mi prenis la Levidojn el inter la
Izraelidoj anstataux cxiuj unuenaskitoj utermalfermintoj el la
Izraelidoj; la Levidoj estu do Miaj;

<span id="an_3:13">3:13</span> cxar al Mi apartenas cxiuj unuenaskitoj;
en la tago, en kiu Mi batis cxiujn unuenaskitojn en la lando Egipta, Mi
dedicxis al Mi cxiujn unuenaskitojn en Izrael, de homo gxis bruto; Miaj
ili estu:Mi estas la Eternulo.

<span id="an_3:14">3:14</span> Kaj la Eternulo ekparolis al Moseo en la
dezerto Sinaj, dirante:

<span id="an_3:15">3:15</span> Prikalkulu la Levidojn laux iliaj
patrodomoj, laux iliaj familioj; cxiun virseksulon en la agxo de unu
monato kaj pli prikalkulu.

<span id="an_3:16">3:16</span> Kaj Moseo prikalkulis ilin laux la diro
de la Eternulo, kiel estis ordonite.

<span id="an_3:17">3:17</span> Kaj jenaj estis la filoj de Levi laux
iliaj nomoj:Gersxon kaj Kehat kaj Merari.

<span id="an_3:18">3:18</span> Kaj jen estas la nomoj de la filoj de
Gersxon laux iliaj familioj:Libni kaj SXimei.

<span id="an_3:19">3:19</span> Kaj la filoj de Kehat laux iliaj
familioj:Amram kaj Jichar, HXebron kaj Uziel.

<span id="an_3:20">3:20</span> Kaj la filoj de Merari laux iliaj
familioj:Mahxli kaj Musxi. Tio estas la familioj de Levi laux iliaj
patrodomoj.

<span id="an_3:21">3:21</span> De Gersxon la familio de la Libniidoj kaj
la familio de la SXimeiidoj; tio estas la familioj de la Gersxonidoj.

<span id="an_3:22">3:22</span> Iliaj kalkulitoj laux la nombro de cxiuj
virseksuloj en la agxo de unu monato kaj pli prezentas la nombron de sep
mil kvincent.

<span id="an_3:23">3:23</span> La familioj de la Gersxonidoj devas havi
siajn tendojn malantaux la tabernaklo, okcidente.

<span id="an_3:24">3:24</span> Kaj la estro de la patrodomo de la
Gersxonidoj estas Eljasaf, filo de Lael.

<span id="an_3:25">3:25</span> Kaj sub la gardado de la Gersxonidoj en
la tabernaklo de kunveno estas la tabernaklo, kaj la tendo, gxiaj
kovriloj, kaj la kovrotuko de la pordo de la tabernaklo de kunveno,

<span id="an_3:26">3:26</span> kaj la kurtenoj de la korto, kaj la
kovrotuko de la pordo de la korto, kiu estas cxirkaux la tabernaklo kaj
cxirkaux la altaro, kaj la sxnuroj kun cxiuj arangxajxoj.

<span id="an_3:27">3:27</span> Kaj de Kehat estas la familio de la
Amramidoj kaj la familio de la Jicharidoj kaj la familio de la
HXebronidoj kaj la familio de la Uzielidoj; tio estas la familioj de la
Kehatidoj.

<span id="an_3:28">3:28</span> Laux la nombro de cxiuj virseksuloj en la
agxo de unu monato kaj pli ili estas ok mil sescent, plenumantaj
gardadon de la sanktejo.

<span id="an_3:29">3:29</span> La familioj de la Kehatidoj devas havi
siajn tendojn flanke de la tabernaklo, sude.

<span id="an_3:30">3:30</span> Kaj la estro de la patrodomo de la
familioj de la Kehatidoj estas Elcafan, filo de Uziel.

<span id="an_3:31">3:31</span> Kaj sub ilia gardado estu la kesto kaj la
tablo kaj la kandelabro kaj la altaroj, kaj la sanktaj vazoj, per kiuj
oni faras la servadon, kaj la kurteno kaj cxiuj gxiaj apartenajxoj.

<span id="an_3:32">3:32</span> Kaj la estro de la estroj de la Levidoj
estas Eleazar, filo de la pastro Aaron; li kontrolas la plenumantojn de
la gardado de la sanktejo.

<span id="an_3:33">3:33</span> De Merari estas la familio de la
Mahxliidoj kaj la familio de la Musxiidoj; tio estas la familioj de
Merari.

<span id="an_3:34">3:34</span> Kaj iliaj kalkulitoj laux la nombro de
cxiuj virseksuloj en la agxo de unu monato kaj pli estas ses mil ducent.

<span id="an_3:35">3:35</span> Kaj la estro de la patrodomo de la
familioj de Merari estas Curiel, filo de Abihxail; ili devas havi siajn
tendojn flanke de la tabernaklo, norde.

<span id="an_3:36">3:36</span> Kaj sub la kontrolo kaj gardado de la
filoj de Merari estas la tabuloj de la tabernaklo kaj gxiaj stangoj kaj
gxiaj kolonoj kaj gxiaj bazoj kaj cxiuj gxiaj vazoj kaj gxia tuta
arangxajxo,

<span id="an_3:37">3:37</span> kaj la kolonoj de la korto cxirkauxe kaj
iliaj bazoj kaj iliaj najloj kaj iliaj sxnuroj.

<span id="an_3:38">3:38</span> Kaj antaux la tabernaklo, en la antauxa
parto de la tabernaklo de kunveno, oriente, havos siajn tendojn Moseo
kaj Aaron kaj liaj filoj, plenumante la gardadon de la sanktejo, por
gardi la Izraelidojn; sed se laiko alproksimigxos, li estu mortigita.

<span id="an_3:39">3:39</span> CXiuj kalkulitaj Levidoj, kiujn
prikalkulis Moseo kaj Aaron laux la ordono de la Eternulo, laux iliaj
familioj, cxiuj virseksuloj en la agxo de unu monato kaj pli, estis
dudek du mil.

<span id="an_3:40">3:40</span> Kaj la Eternulo diris al Moseo:Prikalkulu
cxiujn unuenaskitajn virseksulojn inter la Izraelidoj en la agxo de unu
monato kaj pli, kaj faru registron de iliaj nomoj.

<span id="an_3:41">3:41</span> Kaj prenu la Levidojn por Mi, kiu estas
la Eternulo, anstataux cxiuj unuenaskitoj el la Izraelidoj, kaj la
brutojn de la Levidoj anstataux cxiuj unuenaskitoj el la brutoj de la
Izraelidoj.

<span id="an_3:42">3:42</span> Kaj Moseo prikalkulis, kiel ordonis al li
la Eternulo, cxiujn unuenaskitojn el la Izraelidoj.

<span id="an_3:43">3:43</span> Kaj estis cxiuj unuenaskitaj virseksuloj
laux la nombro de la nomoj en la agxo de unu monato kaj pli laux la
kalkulo dudek du mil ducent sepdek tri.

<span id="an_3:44">3:44</span> Kaj la Eternulo ekparolis al Moseo,
dirante:

<span id="an_3:45">3:45</span> Prenu la Levidojn anstataux cxiuj
unuenaskitoj el la Izraelidoj, kaj la brutojn de la Levidoj anstataux
iliaj brutoj, kaj la Levidoj apartenu al Mi:Mi estas la Eternulo.

<span id="an_3:46">3:46</span> Kaj elacxete pro la ducent sepdek tri,
kiuj estas superfluaj kompare kun la nombro de la Levidoj el la
unuenaskitoj el la Izraelidoj,

<span id="an_3:47">3:47</span> prenu po kvin sikloj pro cxiu kapo, laux
la sankta siklo prenu, po dudek geroj en siklo;

<span id="an_3:48">3:48</span> kaj donu la monon al Aaron kaj al liaj
filoj, elacxete pro la superfluaj inter ili.

<span id="an_3:49">3:49</span> Kaj Moseo prenis la monon de la elacxeto
de la superfluaj kompare kun tiuj, kiuj estis elacxetitaj per la
Levidoj.

<span id="an_3:50">3:50</span> De la unuenaskitoj de la Izraelidoj li
prenis la monon, mil tricent sesdek kvin siklojn laux la sankta siklo.

<span id="an_3:51">3:51</span> Kaj Moseo donis la monon de la
elacxetitoj al Aaron kaj al liaj filoj, laux la diro de la Eternulo,
kiel ordonis la Eternulo al Moseo.

<span id="an_4:1">4:1</span> Kaj la Eternulo ekparolis al Moseo kaj al
Aaron, dirante:

<span id="an_4:2">4:2</span> Prikalkulu la filojn de Kehat el inter la
Levidoj laux iliaj familioj, laux iliaj patrodomoj,

<span id="an_4:3">4:3</span> en la agxo de tridek jaroj kaj pli, gxis la
agxo de kvindek jaroj, cxiujn kapablajn por servi, por fari laboron en
la tabernaklo de kunveno.

<span id="an_4:4">4:4</span> Tio estas la servado de la Kehatidoj en la
tabernaklo de kunveno, en la plejsanktejo.

<span id="an_4:5">4:5</span> Aaron kaj liaj filoj eniru, kiam la tendaro
devos elmovigxi, kaj ili deprenu la kovrantan kurtenon kaj kovru per gxi
la keston de atesto.

<span id="an_4:6">4:6</span> Kaj ili metu sur gxin tegon el antilopaj
feloj, kaj ili sternu supre bluan tukon, kaj ili enmetu gxiajn stangojn.

<span id="an_4:7">4:7</span> Kaj sur la tablo de la panoj de propono ili
sternu bluan tukon, kaj ili metu sur gxin la pladojn kaj la kulerojn kaj
la tasojn kaj la pokalojn de la versxoferoj; kaj gxia konstanta pano
estu sur gxi.

<span id="an_4:8">4:8</span> Kaj ili sternu sur tio rugxan tukon kaj
kovru gxin per tego el antilopaj feloj, kaj ili enmetu gxiajn stangojn.

<span id="an_4:9">4:9</span> Kaj ili prenu bluan tukon kaj kovru la
kandelabron de lumigado kaj gxiajn lucernojn kaj gxiajn prenilojn kaj
gxiajn cindrujojn, kaj cxiujn gxiajn oleujojn, kiuj estas uzataj cxe
gxi.

<span id="an_4:10">4:10</span> Kaj ili metu gxin kaj cxiujn gxiajn
apartenajxojn en tegon el antilopaj feloj, kaj ili metu tion sur
portilon.

<span id="an_4:11">4:11</span> Kaj sur la ora altaro ili sternu bluan
tukon kaj tegu gxin per tego el antilopaj feloj, kaj ili enmetu gxiajn
stangojn.

<span id="an_4:12">4:12</span> Kaj ili prenu cxiujn objektojn de
servado, per kiuj oni servas en la sanktejo, kaj ili metu tion en bluan
tukon kaj tegu tion per tego el antilopaj feloj kaj metu sur portilon.

<span id="an_4:13">4:13</span> Kaj ili purigu la altaron de la cindro
kaj sternu sur gxi purpuran tukon.

<span id="an_4:14">4:14</span> Kaj ili metu sur gxin cxiujn gxiajn
objektojn, per kiuj oni servas sur gxi, la karbujojn, la forkojn kaj la
sxovelilojn kaj la kalikojn, cxiujn objektojn de la altaro, kaj ili
sternu sur gxi tegon el antilopaj feloj, kaj ili enmetu gxiajn stangojn.

<span id="an_4:15">4:15</span> Kiam Aaron kaj liaj filoj finos la
kovradon de la sanktejo kaj de cxiuj objektoj de la sanktejo cxe la
elmovigxo de la tendaro, tiam venos la filoj de Kehat, por porti; sed
ili ne ektusxu la sanktajxon, por ke ili ne mortu. Tio estas la portajxo
de la filoj de Kehat cxe la tabernaklo de kunveno.

<span id="an_4:16">4:16</span> Sub la gardado de Eleazar, filo de la
pastro Aaron, estas la oleo por la lumigado kaj la bonodoraj incensoj
kaj la konstanta farunofero kaj la oleo de sanktigado, la gardado de la
tuta tabernaklo, kaj de cxio, kio estas en gxi, de la sanktejo kaj de
gxiaj objektoj.

<span id="an_4:17">4:17</span> Kaj la Eternulo ekparolis al Moseo kaj al
Aaron, dirante:

<span id="an_4:18">4:18</span> Ne pereigu la tribon de la familioj
Kehatidaj inter la Levidoj;

<span id="an_4:19">4:19</span> sed tion faru al ili, por ke ili vivu kaj
ne mortu, kiam ili alproksimigxos al la plejsanktejo:Aaron kaj liaj
filoj eniru kaj starigu ilin cxiun cxe lia servo kaj cxe lia portotajxo;

<span id="an_4:20">4:20</span> sed ili ne aliru, por rigardi, kiel oni
dismetas la sanktajxojn, por ke ili ne mortu.

<span id="an_4:21">4:21</span> Kaj la Eternulo ekparolis al Moseo,
dirante:

<span id="an_4:22">4:22</span> Prikalkulu ankaux la filojn de Gersxon
laux iliaj patrodomoj, laux iliaj familioj.

<span id="an_4:23">4:23</span> De la havantaj la agxon de tridek jaroj
kaj pli gxis la havantaj la agxon de kvindek jaroj kalkulu ilin, cxiujn,
kiuj estas kapablaj por la servado, por plenumi laboron en la tabernaklo
de kunveno.

<span id="an_4:24">4:24</span> Tio estas la laboro de la familioj
Gersxonidaj, por servi kaj por porti:

<span id="an_4:25">4:25</span> ili portu la tapisxojn de la tabernaklo,
kaj la tabernaklon de kunveno, gxian kovrilon, kaj la tegon el la
antilopaj feloj, kiu estas super gxi supre, kaj la kovrotukon de la
pordo de la tabernaklo de kunveno,

<span id="an_4:26">4:26</span> kaj la kurtenojn de la korto, kaj la
kovrotukon de la pordego de la korto, kiu estas cxirkaux la tabernaklo
kaj cxirkaux la altaro, kaj iliajn sxnurojn kaj cxiujn iliajn servajn
objektojn; kaj cxion, kion oni devas fari cxe ili, ili faru.

<span id="an_4:27">4:27</span> Laux la ordono de Aaron kaj de liaj filoj
estu la tuta laborado de la Gersxonidoj, koncerne cxian ilian portadon
kaj cxian ilian laboradon; kaj metu sub ilian gardadon cxion, kion ili
portas.

<span id="an_4:28">4:28</span> Tio estas la laboro de la familioj de la
Gersxonidoj en la tabernaklo de kunveno; kaj la kontrolon super ili
havas Itamar, filo de la pastro Aaron.

<span id="an_4:29">4:29</span> La filojn de Merari prikalkulu laux iliaj
familioj, laux ilia patrodomo.

<span id="an_4:30">4:30</span> De la havantaj la agxon de tridek jaroj
kaj pli gxis la havantaj la agxon de kvindek jaroj prikalkulu ilin,
cxiujn servokapablajn, por plenumi la laborojn de la tabernaklo de
kunveno.

<span id="an_4:31">4:31</span> Kaj jen estas la ofico de ilia portado
cxe ilia tuta laborado en la tabernaklo de kunveno:ili portu la tabulojn
de la tabernaklo kaj gxiajn riglilojn kaj gxiajn kolonojn kaj gxiajn
bazojn;

<span id="an_4:32">4:32</span> kaj la kolonojn de la korto cxirkauxe kaj
iliajn bazojn kaj la najlojn kaj la sxnurojn kun cxiuj iliaj
apartenajxoj kaj kun cxiuj iliaj servobjektoj; kaj lauxnome prikalkulu
cxiujn objektojn, kiujn ili ofice devas porti.

<span id="an_4:33">4:33</span> Tio estas la laboro de la familioj de la
Merariidoj cxe ilia tuta laborado en la tabernaklo de kunveno, sub la
kontrolo de Itamar, filo de la pastro Aaron.

<span id="an_4:34">4:34</span> Kaj Moseo kaj Aaron kaj la estroj de la
komunumo prikalkulis la Kehatidojn laux iliaj familioj kaj laux ilia
patrodomo,

<span id="an_4:35">4:35</span> de la havantaj la agxon de tridek jaroj
kaj pli gxis la havantaj la agxon de kvindek jaroj, cxiujn
servokapablajn por la laborado en la tabernaklo de kunveno.

<span id="an_4:36">4:36</span> Kaj ilia kalkulita nombro laux iliaj
familioj estis du mil sepcent kvindek.

<span id="an_4:37">4:37</span> Tio estas la kalkulitoj de la familioj
Kehatidaj, de cxiuj laborantoj en la tabernaklo de kunveno, kiujn
prikalkulis Moseo kaj Aaron laux la diro de la Eternulo per Moseo.

<span id="an_4:38">4:38</span> Kaj la kalkulitoj de la filoj de Gersxon
laux iliaj familioj kaj laux ilia patrodomo,

<span id="an_4:39">4:39</span> de la havantaj la agxon de tridek jaroj
kaj pli gxis la havantaj la agxon de kvindek jaroj, cxiuj servokapablaj
por la laborado en la tabernaklo de kunveno,

<span id="an_4:40">4:40</span> ilia nombro laux iliaj familioj, laux
ilia patrodomo, estis du mil sescent tridek.

<span id="an_4:41">4:41</span> Tio estas la kalkulitoj de la familioj de
la filoj de Gersxon, de cxiuj laborantoj en la tabernaklo de kunveno,
kiujn prikalkulis Moseo kaj Aaron laux la ordono de la Eternulo.

<span id="an_4:42">4:42</span> Kaj la kalkulitoj de la familioj de la
filoj de Merari laux iliaj familioj, laux ilia patrodomo,

<span id="an_4:43">4:43</span> de la havantaj la agxon de tridek jaroj
kaj pli gxis la havantaj la agxon de kvindek jaroj, cxiuj servokapablaj
por la laborado en la tabernaklo de kunveno,

<span id="an_4:44">4:44</span> ilia nombro laux iliaj familioj estis tri
mil ducent.

<span id="an_4:45">4:45</span> Tio estas la kalkulitoj de la familioj de
la filoj de Merari, kiujn prikalkulis Moseo kaj Aaron laux la diro de la
Eternulo per Moseo.

<span id="an_4:46">4:46</span> CXiuj kalkulitoj, kiujn prikalkulis Moseo
kaj Aaron kaj la estroj de Izrael, la Levidoj laux iliaj familioj kaj
laux ilia patrodomo,

<span id="an_4:47">4:47</span> de la havantaj la agxon de tridek jaroj
kaj pli gxis la havantaj la agxon de kvindek jaroj, cxiuj servokapablaj
por plenumi laboron kaj plenumi porton en la tabernaklo de kunveno,

<span id="an_4:48">4:48</span> ilia nombro estis ok mil kvincent okdek.

<span id="an_4:49">4:49</span> Laux la diro de la Eternulo per Moseo ili
estis kalkulitaj, cxiu laux sia laboro kaj portado, kalkulitaj, kiel la
Eternulo ordonis al Moseo.

<span id="an_5:1">5:1</span> Kaj la Eternulo ekparolis al Moseo,
dirante:

<span id="an_5:2">5:2</span> Ordonu al la Izraelidoj, ke ili elsendu el
la tendaro cxiujn leprulojn, kaj cxiujn, kiuj havas elfluon, kaj cxiujn,
kiuj malpurigxis de mortinto.

<span id="an_5:3">5:3</span> Kiel virojn, tiel ankaux virinojn elsendu,
ekster la tendaron elsendu ilin, por ke ili ne malpurigu siajn
tendarojn, inter kiuj Mi logxas.

<span id="an_5:4">5:4</span> Kaj la Izraelidoj faris tiel, kaj ili
elsendis ilin ekster la tendaron; kiel diris la Eternulo al Moseo, tiel
faris la Izraelidoj.

<span id="an_5:5">5:5</span> Kaj la Eternulo ekparolis al Moseo,
dirante:

<span id="an_5:6">5:6</span> Diru al la Izraelidoj:Se viro aux virino
faros ian pekon kontraux homo, farante per tio krimon kontraux la
Eternulo, kaj tiu animo kulpigxos,

<span id="an_5:7">5:7</span> tiam ili konfesu sian pekon, kiun ili
faris, kaj ili kompensu sian kulpon plene kaj aldonu gxian kvinonon, kaj
donu al tiu, kontraux kiu ili kulpigxis.

<span id="an_5:8">5:8</span> Sed se tiu homo ne havas parencon, al kiu
oni povus kompensi la kulpon, tiam la kompenso de la kulpo apartenas al
la Eternulo, por la pastro, krom la virsxafo de pekliberigo, per kiu li
estos pekliberigita.

<span id="an_5:9">5:9</span> Kaj cxiu oferdono el cxiuj sanktajxoj de la
Izraelidoj, kiujn ili alportas al la pastro, apartenas al li.

<span id="an_5:10">5:10</span> Kaj cxies sanktigitajxo al li apartenas.
Se iu ion donas al la pastro, gxi apartenu al li.

<span id="an_5:11">5:11</span> Kaj la Eternulo ekparolis al Moseo,
dirante:

<span id="an_5:12">5:12</span> Parolu al la Izraelidoj, kaj diru al
ili:Se ies edzino forflankigxos kaj pekos kontraux li,

<span id="an_5:13">5:13</span> kaj iu viro kusxos kun sxi sekskunigxe,
kaj tio estos kasxita antaux sxia edzo, cxar sxi malpurigxis kasxe, kaj
ne estos atestanto pri sxi kaj sxi ne estos kaptita;

<span id="an_5:14">5:14</span> sed atakos lin spirito de jxaluzo kaj li
jxaluzos sian edzinon, kiam sxi estos malpurigxinta, aux atakos lin
spirito de jxaluzo kaj li jxaluzos sian edzinon, kiam sxi ne estos
malpurigxinta:

<span id="an_5:15">5:15</span> tiam la edzo alkonduku sian edzinon al la
pastro, kaj alportu pro sxi kiel oferon dekonon de efo da hordea faruno;
li ne versxu sur gxin oleon kaj ne metu sur gxin olibanon, cxar tio
estas farunofero de jxaluzo, farunofero de memorigo, memorigante pri
malbonago.

<span id="an_5:16">5:16</span> Kaj la pastro alproksimigos sxin kaj
starigos sxin antaux la Eternulo;

<span id="an_5:17">5:17</span> kaj la pastro prenos sanktan akvon en
argila vazo, kaj iom da tero, kiu estos sur la planko de la tabernaklo,
la pastro prenos kaj jxetos en la akvon.

<span id="an_5:18">5:18</span> Kaj la pastro starigos la virinon antaux
la Eternulo kaj disliberigos la harojn sur la kapo de la virino kaj
donos en sxiajn manojn la farunoferon de la memorigo, tiun farunoferon
de jxaluzo, kaj en la mano de la pastro estos akvo maldolcxa, malbeniga.

<span id="an_5:19">5:19</span> Kaj la pastro sxin jxurligos, kaj diros
al la virino:Se neniu viro kusxis kun vi kaj se vi ne forflankigxis per
malpurigxo kun alia viro anstataux via edzo, tiam restu sendifekta de
cxi tiu maldolcxa malbeniga akvo;

<span id="an_5:20">5:20</span> sed se vi forflankigxis kun alia viro
anstataux via edzo kaj se vi malpurigxis kaj iu viro kusxis kun vi krom
via edzo-

<span id="an_5:21">5:21</span> la pastro jxurligos la virinon per jxuro
de malbeno, kaj la pastro diros al la virino:Tiam la Eternulo fordonu
vin al malbeno kaj al jxuro inter via popolo, farante vian femuron
maldikigxinta kaj vian ventron sxvelinta;

<span id="an_5:22">5:22</span> kaj cxi tiu malbeniga akvo eniru en viajn
internajxojn, por ke sxvelu via ventro kaj maldikigxu via femuro. Kaj la
virino diros:Amen, amen!

<span id="an_5:23">5:23</span> Kaj la pastro enskribos tiun jxurligon en
libro kaj lavos gxin per la maldolcxa akvo.

<span id="an_5:24">5:24</span> Kaj li trinkigos al la virino la
maldolcxan malbenigan akvon, kaj eniros en sxin la malbeniga akvo por
maldolcxo.

<span id="an_5:25">5:25</span> Kaj la pastro prenos el la mano de la
virino la farunoferon de jxaluzo, kaj li skuos la farunoferon antaux la
Eternulo kaj portos gxin al la altaro.

<span id="an_5:26">5:26</span> Kaj la pastro prenos plenmanon el la
farunofero, gxian parton de memorigo, kaj bruligos sur la altaro, kaj
poste li trinkigos al la virino la akvon.

<span id="an_5:27">5:27</span> Kaj kiam li estos trinkiginta al sxi la
akvon, tiam, se sxi malpurigxis kaj pekis kontraux sia edzo, eniros en
sxin la malbeniga akvo por maldolcxo, kaj sxvelos sxia ventro kaj
maldikigxos sxia femuro; kaj la virino farigxos malbeno inter sia
popolo.

<span id="an_5:28">5:28</span> Sed se la virino ne malpurigxis kaj sxi
estas pura, tiam sxi restos sendifekta kaj povos naski infanojn.

<span id="an_5:29">5:29</span> Tio estas la legxo pri la jxaluzo, kiam
virino forflankigxos kun alia viro anstataux sia edzo kaj malpurigxos,

<span id="an_5:30">5:30</span> aux kiam viron atakos spirito de jxaluzo
kaj li jxaluzos sian edzinon; tiam li starigu la edzinon antaux la
Eternulo, kaj la pastro agu kun sxi laux la tuta tiu legxo.

<span id="an_5:31">5:31</span> Kaj la edzo estos pura de kulpo, kaj la
edzino portos sian pekon.

<span id="an_6:1">6:1</span> Kaj la Eternulo ekparolis al Moseo,
dirante:

<span id="an_6:2">6:2</span> Parolu al la Izraelidoj, kaj diru al ili:Se
viro aux virino decidos fari sanktan promeson de konsekrigxo, por
konsekri sin al la Eternulo,

<span id="an_6:3">6:3</span> tiam li devas deteni sin de vino kaj de
ebriigajxo, vinagron vinan kaj vinagron de ebriigajxoj li ne devas
trinki, kaj nenian trinkajxon el vinberoj li devas trinki, kaj vinberojn
fresxajn aux sekigitajn li ne devas mangxi.

<span id="an_6:4">6:4</span> Dum la tuta tempo de sia konsekriteco li
devas mangxi nenion, kio estas farita el vinberoj, de la kernoj gxis la
sxelo.

<span id="an_6:5">6:5</span> Dum la tuta tempo de la promesita
konsekriteco razilo ne devas ektusxi lian kapon; gxis la finigxo de la
tempo, por kiu li konsekris sin al la Eternulo, li estas sankta; li lasu
libere kreski la harojn de sia kapo.

<span id="an_6:6">6:6</span> Dum la tuta tempo, por kiu li konsekris sin
al la Eternulo, li ne aliru al mortinta korpo.

<span id="an_6:7">6:7</span> Ne cxe sia patro, nek cxe sia patrino, nek
cxe sia frato, nek cxe sia fratino li malpurigxu, se ili mortis; cxar
konsekro al lia Dio estas sur lia kapo.

<span id="an_6:8">6:8</span> Dum la tuta tempo de sia konsekriteco li
estas sankta al la Eternulo.

<span id="an_6:9">6:9</span> Kaj se iu mortos apud li subite,
neatendite, kaj li malpurigos sian konsekritan kapon, li pritondu sian
kapon en la tago de sia purigxo, en la sepa tago li gxin pritondu;

<span id="an_6:10">6:10</span> kaj en la oka tago li alportu du turtojn
aux du kolombidojn al la pastro, al la pordo de la tabernaklo de
kunveno.

<span id="an_6:11">6:11</span> Kaj la pastro faros el unu pekoferon kaj
el la dua bruloferon, kaj li pekliberigos lin de tio, kion li pekis per
la mortinta korpo, kaj li sanktigos lian kapon en tiu tago.

<span id="an_6:12">6:12</span> Kaj li konsekros sin al la Eternulo por
la tempo de sia konsekriteco, kaj li alportos jaragxan sxafidon kiel
kulpoferon; kaj la tempo antauxa perdos sian valoron, cxar lia
konsekriteco malpurigxis.

<span id="an_6:13">6:13</span> Kaj jen estas la legxo pri la
konsekrito:kiam finigxos la tempo de lia konsekriteco, oni venigu lin al
la pordo de la tabernaklo de kunveno;

<span id="an_6:14">6:14</span> kaj li alportu kiel oferon al la Eternulo
unu jaragxan sxafidon sendifektan kiel bruloferon, kaj unu jaragxan
sxafidinon sendifektan kiel pekoferon, kaj unu virsxafon sendifektan
kiel pacoferon,

<span id="an_6:15">6:15</span> kaj korbon da macoj el delikata faruno,
kukojn miksitajn kun oleo, kaj flanojn nefermentintajn, sxmiritajn per
oleo, kaj ilian farunoferon kaj versxoferon.

<span id="an_6:16">6:16</span> Kaj la pastro prezentos tion antaux la
Eternulon kaj faros lian pekoferon kaj lian bruloferon.

<span id="an_6:17">6:17</span> Kaj el la virsxafo li faros pacoferon al
la Eternulo kune kun la korbo da macoj, kaj la pastro faros lian
farunoferon kaj lian versxoferon.

<span id="an_6:18">6:18</span> Kaj la konsekrito pritondos cxe la pordo
de la tabernaklo de kunveno sian konsekritan kapon, kaj li prenos la
harojn de sia konsekrita kapo, kaj metos sur la fajron, kiu estas sub la
pacofero.

<span id="an_6:19">6:19</span> Kaj la pastro prenos la kuiritan sxultron
de la virsxafo kaj unu nefermentintan kukon el la korbo kaj unu
nefermentintan flanon, kaj li metos tion sur la manon de la konsekrito,
kiam tiu estos pritondinta sian konsekritan kapon.

<span id="an_6:20">6:20</span> Kaj la pastro skuos tion kiel skuoferon
antaux la Eternulo; sanktigita gxi estu por la pastro, krom la brustajxo
de skuado kaj la femuro de levado. Poste la konsekrito povas trinki
vinon.

<span id="an_6:21">6:21</span> Tio estas la legxo pri konsekrito, kiu
donis sanktan promeson; lia ofero apartenas al la Eternulo pro lia
konsekriteco, krom tio, kion permesos al li lia bonhavo; konforme al sia
promeso, kiun li promesis, li faru, laux la legxo pri lia konsekriteco.

<span id="an_6:22">6:22</span> Kaj la Eternulo ekparolis al Moseo,
dirante:

<span id="an_6:23">6:23</span> Diru al Aaron kaj al liaj filoj
jene:Tiamaniere benu la Izraelidojn; diru al ili:

<span id="an_6:24">6:24</span> La Eternulo vin benu kaj vin gardu;

<span id="an_6:25">6:25</span> La Eternulo lumu al vi per Sia vizagxo
kaj favorkoru vin;

<span id="an_6:26">6:26</span> La Eternulo turnu Sian vizagxon al vi kaj
donu al vi pacon.

<span id="an_6:27">6:27</span> Tiel ili metu Mian nomon sur la
Izraelidojn, kaj Mi ilin benos.

<span id="an_7:1">7:1</span> En la tago, kiam Moseo finis la starigadon
de la tabernaklo, kiam li sanktoleis gxin kaj sanktigis gxin kaj cxiujn
gxiajn apartenajxojn kaj la altaron kaj cxiujn gxiajn apartenajxojn kaj
sanktoleis ilin kaj sanktigis ilin,

<span id="an_7:2">7:2</span> tiam alportis la estroj de Izrael, la
cxefoj de siaj patrodomoj, tiuj estroj de la triboj, tiuj, kiuj
administris la kalkuladon-

<span id="an_7:3">7:3</span> ili alportis siajn oferojn antaux la
Eternulon, ses kovritajn veturilojn kaj dek du bovojn, po unu veturilo
de du estroj kaj po unu bovo de cxiu, kaj ili venigis tion antaux la
tabernaklon.

<span id="an_7:4">7:4</span> Kaj la Eternulo ekparolis al Moseo,
dirante:

<span id="an_7:5">7:5</span> Prenu de ili, kaj tio estu por la plenumado
de la laboroj cxe la tabernaklo de kunveno; kaj donu tion al la Levidoj,
al cxiu laux la speco de lia laborado.

<span id="an_7:6">7:6</span> Kaj Moseo prenis la veturilojn kaj la
bovojn kaj donis ilin al la Levidoj.

<span id="an_7:7">7:7</span> Du veturilojn kaj kvar bovojn li donis al
la filoj de Gersxon laux la speco de ilia laborado;

<span id="an_7:8">7:8</span> kaj kvar veturilojn kaj ok bovojn li donis
al la filoj de Merari laux la speco de ilia laborado, sub la kontrolo de
Itamar, filo de la pastro Aaron.

<span id="an_7:9">7:9</span> Sed al la filoj de Kehat li ne donis, cxar
ili havis laboradon sanktan; sur la sxultroj ili devis porti.

<span id="an_7:10">7:10</span> Kaj la estroj alportis oferojn por
inauxgura dono de la altaro, en la tago, en kiu gxi estis sanktoleita;
kaj la estroj alportis sian oferon antaux la altaron.

<span id="an_7:11">7:11</span> Kaj la Eternulo diris al Moseo:Po unu
estro en tago ili alportu sian oferon por la inauxguro de la altaro.

<span id="an_7:12">7:12</span> En la unua tago la alportanto de sia
ofero estis Nahxsxon, filo de Aminadab, de la tribo de Jehuda.

<span id="an_7:13">7:13</span> Kaj lia ofero estis:unu argxenta plado,
havanta la pezon de cent tridek sikloj, unu argxenta kaliko de sepdek
sikloj, laux la sankta siklo, ambaux plenaj de delikata faruno, miksita
kun oleo, por farunofero;

<span id="an_7:14">7:14</span> unu ora kulero deksikla, plena de
incenso;

<span id="an_7:15">7:15</span> unu bovido, unu virsxafo, unu jaragxa
sxafido por brulofero;

<span id="an_7:16">7:16</span> unu kapro por pekofero;

<span id="an_7:17">7:17</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Nahxsxon, filo de Aminadab.

<span id="an_7:18">7:18</span> En la dua tago alportis Natanel, filo de
Cuar, estro de Isahxar.

<span id="an_7:19">7:19</span> Li alportis sian oferon, kiu estis:unu
argxenta plado, havanta la pezon de cent tridek sikloj, unu argxenta
kaliko de sepdek sikloj, laux la sankta siklo, ambaux plenaj de delikata
faruno, miksita kun oleo, por farunofero;

<span id="an_7:20">7:20</span> unu ora kulero deksikla, plena de
incenso;

<span id="an_7:21">7:21</span> unu bovido, unu virsxafo, unu jaragxa
sxafido por brulofero;

<span id="an_7:22">7:22</span> unu kapro por pekofero;

<span id="an_7:23">7:23</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Netanel, filo de Cuar.

<span id="an_7:24">7:24</span> En la tria tago-la estro de la
Zebulunidoj, Eliab, filo de HXelon.

<span id="an_7:25">7:25</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:26">7:26</span> unu ora kulero deksikla, plena de
incenso;

<span id="an_7:27">7:27</span> unu bovido, unu virsxafo, unu jaragxa
sxafido por brulofero;

<span id="an_7:28">7:28</span> unu kapro por pekofero;

<span id="an_7:29">7:29</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Eliab, filo de HXelon.

<span id="an_7:30">7:30</span> En la kvara tago-la estro de la
Rubenidoj, Elicur, filo de SXedeur.

<span id="an_7:31">7:31</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:32">7:32</span> unu ora kulero deksikla, plena de
incenso;

<span id="an_7:33">7:33</span> unu bovido, unu virsxafo, unu jaragxa
sxafido por brulofero;

<span id="an_7:34">7:34</span> unu kapro por pekofero;

<span id="an_7:35">7:35</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Elicur, filo de SXedeur.

<span id="an_7:36">7:36</span> En la kvina tago-la estro de la
Simeonidoj, SXelumiel, filo de Curisxadaj.

<span id="an_7:37">7:37</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:38">7:38</span> unu ora kulero deksikla, plena de
incenso;

<span id="an_7:39">7:39</span> unu bovido, unu virsxafo, unu jaragxa
sxafido por brulofero;

<span id="an_7:40">7:40</span> unu kapro por pekofero;

<span id="an_7:41">7:41</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
SXelumiel, filo de Curisxadaj.

<span id="an_7:42">7:42</span> En la sesa tago-la estro de la Gadidoj,
Eljasaf, filo de Deuel.

<span id="an_7:43">7:43</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:44">7:44</span> unu ora kulero deksikla, plena de
incenso;

<span id="an_7:45">7:45</span> unu bovido, unu virsxafo, unu jaragxa
sxafido por brulofero;

<span id="an_7:46">7:46</span> unu kapro por pekofero;

<span id="an_7:47">7:47</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Eljasaf, filo de Deuel.

<span id="an_7:48">7:48</span> En la sepa tago-la estro de la
Efraimidoj, Elisxama, filo de Amihud.

<span id="an_7:49">7:49</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:50">7:50</span> unu ora kulero deksikla, plena de
incenso;

<span id="an_7:51">7:51</span> unu bovido, unu virsxafo, unu jaragxa
sxafido por brulofero;

<span id="an_7:52">7:52</span> unu kapro por pekofero;

<span id="an_7:53">7:53</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Elisxama, filo de Amihud.

<span id="an_7:54">7:54</span> En la oka tago-la estro de la Manaseidoj,
Gamliel, filo de Pedacur.

<span id="an_7:55">7:55</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:56">7:56</span> unu ora kulero deksikla, plena de
incenso;

<span id="an_7:57">7:57</span> unu bovido, unu virsxafo, unu jaragxa
sxafido por brulofero;

<span id="an_7:58">7:58</span> unu kapro por pekofero;

<span id="an_7:59">7:59</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Gamliel, filo de Pedacur.

<span id="an_7:60">7:60</span> En la nauxa tago-la estro de la
Benjamenidoj, Abidan, filo de Gideoni.

<span id="an_7:61">7:61</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:62">7:62</span> unu ora kulero deksikla, plena de
incenso;

<span id="an_7:63">7:63</span> unu bovido, unu virsxafo, unu jaragxa
sxafido por brulofero;

<span id="an_7:64">7:64</span> unu kapro por pekofero;

<span id="an_7:65">7:65</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Abidan, filo de Gideoni.

<span id="an_7:66">7:66</span> En la deka tago-la estro de la Danidoj,
Ahxiezer, filo de Amisxadaj.

<span id="an_7:67">7:67</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:68">7:68</span> unu ora kulero deksikla, plena de
incenso;

<span id="an_7:69">7:69</span> unu bovido, unu virsxafo, unu jaragxa
sxafido por brulofero;

<span id="an_7:70">7:70</span> unu kapro por pekofero;

<span id="an_7:71">7:71</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Ahxiezer, filo de Amisxadaj.

<span id="an_7:72">7:72</span> En la dek-unua tago-la estro de la
Asxeridoj, Pagiel, filo de Ohxran.

<span id="an_7:73">7:73</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:74">7:74</span> unu ora kulero deksikla, plena de
incenso;

<span id="an_7:75">7:75</span> unu bovido, unu virsxafo, unu jaragxa
sxafido por brulofero;

<span id="an_7:76">7:76</span> unu kapro por pekofero;

<span id="an_7:77">7:77</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Pagiel, filo de Ohxran.

<span id="an_7:78">7:78</span> En la dek-dua tago-la estro de la
Naftaliidoj, Ahxira, filo de Enan.

<span id="an_7:79">7:79</span> Lia ofero:unu argxenta plado, havanta la
pezon de cent tridek sikloj, unu argxenta kaliko de sepdek sikloj, laux
la sankta siklo, ambaux plenaj de delikata faruno, miksita kun oleo, por
farunofero;

<span id="an_7:80">7:80</span> unu ora kulero deksikla, plena de
incenso;

<span id="an_7:81">7:81</span> unu bovido, unu virsxafo, unu jaragxa
sxafido por brulofero;

<span id="an_7:82">7:82</span> unu kapro por pekofero;

<span id="an_7:83">7:83</span> kaj por pacofero du bovoj, kvin
virsxafoj, kvin virkaproj, kvin jaragxaj sxafidoj. Tio estis la ofero de
Ahxira, filo de Enan.

<span id="an_7:84">7:84</span> Tia estis la inauxgura dono de la altaro,
en la tago, en kiu gxi estis sanktoleita, de la estroj de Izrael:dek du
argxentaj pladoj, dek du argxentaj kalikoj, dek du oraj kuleroj;

<span id="an_7:85">7:85</span> po cent tridek sikloj da argxento havis
cxiu plado, kaj po sepdek cxiu kaliko; la tuta argxento de tiuj vazoj
estis du mil kvarcent sikloj laux la sankta siklo.

<span id="an_7:86">7:86</span> Da oraj kuleroj plenaj de incenso estis
dek du; po dek sikloj havis cxiu kulero, laux la sankta siklo; la tuta
oro de la kuleroj estis cent dudek sikloj.

<span id="an_7:87">7:87</span> CXiuj brutoj por brulofero estis:dek du
bovidoj, dek du virsxafoj, dek du jaragxaj sxafidoj, kaj al ili
farunoferoj; kaj dek du kaproj por pekofero.

<span id="an_7:88">7:88</span> Kaj cxiuj brutoj por pacofero estis:dudek
kvar bovoj, sesdek virsxafoj, sesdek virkaproj, sesdek jaragxaj
sxafidoj. Tio estis la inauxgura dono de la altaro, post kiam gxi estis
sanktoleita.

<span id="an_7:89">7:89</span> Kaj kiam Moseo eniris en la tabernaklon
de kunveno, por paroli kun Li, li auxdis la Vocxon, parolantan al li de
super la fermoplato, kiu estas sur la kesto de atesto, inter la du
keruboj; kaj estis parolate al li.

<span id="an_8:1">8:1</span> Kaj la Eternulo ekparolis al Moseo,
dirante:

<span id="an_8:2">8:2</span> Parolu al Aaron, kaj diru al li:Kiam vi
ekbruligos la lucernojn, tiam sur la antauxan flankon de la kandelabro
lumu la sep lucernoj.

<span id="an_8:3">8:3</span> Kaj Aaron tiel faris; sur la antauxan
flankon de la kandelabro li lumigis la lucernojn, kiel la Eternulo
ordonis al Moseo.

<span id="an_8:4">8:4</span> Kaj jen estas la arangxo de la
kandelabro:forgxita el oro, de gxia trunko gxis gxiaj floroj, forgxita
gxi estis; laux la modelo, kiun montris la Eternulo al Moseo, tiel li
faris la kandelabron.

<span id="an_8:5">8:5</span> Kaj la Eternulo ekparolis al Moseo,
dirante:

<span id="an_8:6">8:6</span> Prenu la Levidojn el inter la Izraelidoj
kaj purigu ilin.

<span id="an_8:7">8:7</span> Kaj tiel agu kun ili, por purigi
ilin:aspergu ilin per akvo propeka, kaj ili prirazu sian tutan korpon
kaj lavu siajn vestojn kaj purigu sin.

<span id="an_8:8">8:8</span> Kaj ili prenu bovidon kaj al gxi
farunoferon, delikatan farunon, miksitan kun oleo, kaj duan bovidon
prenu por pekofero.

<span id="an_8:9">8:9</span> Kaj venigu la Levidojn antaux la
tabernaklon de kunveno, kaj kunvenigu la tutan komunumon de la
Izraelidoj.

<span id="an_8:10">8:10</span> Kaj alvenigu la Levidojn antaux la
Eternulon, kaj la Izraelidoj metu siajn manojn sur la Levidojn.

<span id="an_8:11">8:11</span> Kaj Aaron faru super la Levidoj skuon
antaux la Eternulo en la nomo de la Izraelidoj, por ke ili komencu fari
la servon al la Eternulo.

<span id="an_8:12">8:12</span> Kaj la Levidoj metu siajn manojn sur la
kapojn de la bovidoj, kaj faru el unu pekoferon kaj el la dua bruloferon
al la Eternulo, por pekliberigi la Levidojn.

<span id="an_8:13">8:13</span> Kaj starigu la Levidojn antaux Aaron kaj
antaux liaj filoj, kaj faru super ili skuon antaux la Eternulo.

<span id="an_8:14">8:14</span> Kaj tiel apartigu la Levidojn el inter la
Izraelidoj, kaj la Levidoj apartenu al Mi.

<span id="an_8:15">8:15</span> Kaj post tio la Levidoj eniros, por servi
en la tabernaklo de kunveno, kiam vi estos puriginta ilin kaj plenuminta
super ili la skuon.

<span id="an_8:16">8:16</span> CXar ili estas fordonitaj al Mi el inter
la Izraelidoj; anstataux cxiuj utermalfermintoj unuenaskitoj el cxiuj
Izraelidoj Mi prenis ilin por Mi.

<span id="an_8:17">8:17</span> CXar al Mi apartenas cxiuj unuenaskitoj
de la Izraelidoj, el la homoj kaj el la brutoj; en la tago, en kiu Mi
batis cxiujn unuenaskitojn en la lando Egipta, Mi sanktigis ilin por Mi.

<span id="an_8:18">8:18</span> Kaj Mi prenis la Levidojn anstataux cxiuj
unuenaskitoj inter la Izraelidoj.

<span id="an_8:19">8:19</span> Kaj Mi fordonis la Levidojn al Aaron kaj
al liaj filoj el inter la Izraelidoj, por ke ili faru servon pro la
Izraelidoj en la tabernaklo de kunveno kaj por pekliberigi la
Izraelidojn; por ke ne trafu la Izraelidojn frapo, se la Izraelidoj
alproksimigxus al la sanktejo.

<span id="an_8:20">8:20</span> Kaj Moseo kaj Aaron kaj la tuta komunumo
de la Izraelidoj agis kun la Levidoj konforme al cxio, kion la Eternulo
ordonis al Moseo pri la Levidoj; tiel agis kun ili la Izraelidoj.

<span id="an_8:21">8:21</span> Kaj la Levidoj sin purigis kaj lavis
siajn vestojn, kaj Aaron faris super ili skuon antaux la Eternulo, kaj
Aaron pekliberigis ilin, por purigi ilin.

<span id="an_8:22">8:22</span> Kaj post tio la Levidoj eniris, por
plenumi sian servon en la tabernaklo de kunveno antaux Aaron kaj antaux
liaj filoj; kiel la Eternulo ordonis al Moseo pri la Levidoj, tiel oni
agis kun ili.

<span id="an_8:23">8:23</span> Kaj la Eternulo ekparolis al Moseo,
dirante:

<span id="an_8:24">8:24</span> Jen estas, kio koncernas la Levidojn:de
la agxo de dudek kvin jaroj kaj pli ili devas eniri en sian oficon pri
la servado en la tabernaklo de kunveno.

<span id="an_8:25">8:25</span> Kaj de la agxo de kvindek jaroj ili
retirigxos el la ofico de la servado kaj ne servos plu.

<span id="an_8:26">8:26</span> Tiam ili servos siajn fratojn en la
tabernaklo de kunveno, plenumante gardadon, sed ne farante servadon.
Tiel agu kun la Levidoj koncerne ilian oficon.

<span id="an_9:1">9:1</span> Kaj la Eternulo ekparolis al Moseo en la
dezerto Sinaj en la dua jaro post ilia eliro el la lando Egipta, en la
unua monato, dirante:

<span id="an_9:2">9:2</span> La Izraelidoj faru la Paskon en la difinita
tempo.

<span id="an_9:3">9:3</span> En la dek-kvara tago de cxi tiu monato,
cxirkaux la vespero, faru gxin en gxia tempo; laux cxiuj gxiaj legxoj
kaj laux cxiuj gxiaj instrukcioj faru gxin.

<span id="an_9:4">9:4</span> Kaj Moseo diris al la Izraelidoj, ke ili
faru la Paskon.

<span id="an_9:5">9:5</span> Kaj ili faris la Paskon en la unua monato,
en la dek-kvara tago de la monato, cxirkaux la vespero, en la dezerto
Sinaj; konforme al cxio, kion la Eternulo ordonis al Moseo, tiel faris
la Izraelidoj.

<span id="an_9:6">9:6</span> Sed estis homoj, kiuj estis malpuraj pro
ektusxo de mortinta homo kaj ne povis fari la Paskon en tiu tago; ili
venis antaux Moseon kaj Aaronon en tiu tago;

<span id="an_9:7">9:7</span> kaj tiuj homoj diris al li:Ni estas
malpuraj pro ektusxo de mortinta homo; kial ni estu esceptataj, ke ni ne
alportu la oferon al la Eternulo en gxia tempo inter la Izraelidoj?

<span id="an_9:8">9:8</span> Kaj Moseo diris al ili:Staru; mi
auxskultos, kion la Eternulo ordonos koncerne vin.

<span id="an_9:9">9:9</span> Kaj la Eternulo ekparolis al Moseo,
dirante:

<span id="an_9:10">9:10</span> Parolu al la Izraelidoj, dirante:Se iu el
vi aux el viaj estontaj generacioj estos malpura pro ektusxo de mortinta
homo, aux se iu estos en malproksima vojiro, tamen li faru Paskon al la
Eternulo.

<span id="an_9:11">9:11</span> En la dua monato, en la dek-kvara tago,
cxirkaux la vespero ili faru gxin; kun macoj kaj maldolcxaj herboj ili
gxin mangxu.

<span id="an_9:12">9:12</span> Ili ne lasu iom el gxi gxis la mateno,
kaj oston ili ne rompu en gxi; laux cxiuj ritoj de la Pasko ili faru
gxin.

<span id="an_9:13">9:13</span> Sed se iu estas pura kaj ne trovigxas en
vojiro kaj tamen ne faras la Paskon, ties animo ekstermigxos el inter
sia popolo, cxar oferon al la Eternulo li ne alportis en gxia tempo;
sian pekon portos tiu homo.

<span id="an_9:14">9:14</span> Kaj se logxos cxe vi fremdulo, li ankaux
faru Paskon al la Eternulo; laux la rito de la Pasko kaj laux gxia
regularo li faru:sama regularo estu por vi, kiel por la fremdulo, tiel
por la indigxeno.

<span id="an_9:15">9:15</span> En la tago, en kiu estis starigita la
tabernaklo, nubo kovris la tabernaklon super la tendo de atesto, kaj
vespere estis super la tabernaklo kvazaux aspekto de fajro gxis la
mateno.

<span id="an_9:16">9:16</span> Tiel estis cxiam:nubo gxin kovris, kaj
fajra aspekto en la nokto.

<span id="an_9:17">9:17</span> Kaj kiam levigxadis la nubo de super la
tabernaklo, tuj poste elmovigxadis la Izraelidoj; kaj sur la loko, kie
haltadis la nubo, tie starigadis sian tendaron la Izraelidoj.

<span id="an_9:18">9:18</span> Laux la ordono de la Eternulo la
Izraelidoj elmovigxadis, kaj laux la ordono de la Eternulo ili
starigadis sian tendaron; dum la tuta tempo, kiam la nubo restis super
la tabernaklo, ili staradis tendare.

<span id="an_9:19">9:19</span> Kaj se la nubo restadis super la
tabernaklo longan tempon, la Izraelidoj plenumadis la instrukcion de la
Eternulo kaj ne elmovigxadis.

<span id="an_9:20">9:20</span> Iufoje la nubo restadis kelke da tagoj
super la tabernaklo, sed ili laux la ordono de la Eternulo restadis
tendare kaj laux la ordono de la Eternulo elmovigxadis.

<span id="an_9:21">9:21</span> Iufoje la nubo restadis de vespero gxis
mateno; tiam, kiam la nubo levigxis matene, ili elmovigxadis; iufoje
tagon kaj nokton-kiam la nubo levigxis, ili elmovigxadis.

<span id="an_9:22">9:22</span> Iufoje du tagojn aux monaton aux pli
longan tempon-kiel longe la nubo super la tabernaklo restis super gxi,
la Izraelidoj restadis tendare kaj ne elmovigxadis; sed kiam gxi
levigxis, ili elmovigxadis.

<span id="an_9:23">9:23</span> Laux la ordono de la Eternulo ili
restadis tendare, kaj laux la ordono de la Eternulo ili elmovigxadis;
ili plenumadis la instrukcion de la Eternulo, konforme al tio, kiel la
Eternulo ordonis per Moseo.

<span id="an_10:1">10:1</span> Kaj la Eternulo ekparolis al Moseo,
dirante:

<span id="an_10:2">10:2</span> Faru al vi du argxentajn trumpetojn,
forgxitaj faru ilin; kaj ili servu al vi por kunvokado de la komunumo
kaj por elmovigxado de la tendaroj.

<span id="an_10:3">10:3</span> Kiam oni simple trumpetos per ili, tiam
kolektigxu al vi la tuta komunumo antaux la pordo de la tabernaklo de
kunveno.

<span id="an_10:4">10:4</span> Kaj se oni trumpetos per unu el ili, tiam
kolektigxu al vi la princoj, la milestroj de Izrael.

<span id="an_10:5">10:5</span> Kaj kiam vi trumpetos tambursone, tiam
elmovigxu la tendaroj, kiuj staras oriente.

<span id="an_10:6">10:6</span> Kaj kiam vi trumpetos tambursone duan
fojon, tiam elmovigxu la tendaroj, kiuj staras sude; oni trumpetu
tambursone, kiam ili devos elmovigxi.

<span id="an_10:7">10:7</span> Sed kiam oni devas kunvenigi la
komunumon, tiam trumpetu simple, sed ne tambursone.

<span id="an_10:8">10:8</span> Kaj la filoj de Aaron, la pastroj,
trumpetu per la trumpetoj; tio estu por vi legxo eterna en viaj
generacioj.

<span id="an_10:9">10:9</span> Kaj kiam vi komencos militon en via lando
kontraux malamiko, kiu premas vin, tiam trumpetu tambursone per
trumpetoj; kaj tiam vi estos rememoritaj antaux la Eternulo, via Dio,
kaj vi estos helpitaj kontraux viaj malamikoj.

<span id="an_10:10">10:10</span> Kaj en la tago de via gxojo kaj en viaj
festoj kaj en viaj novmonataj tagoj trumpetu per trumpetoj cxe viaj
bruloferoj kaj cxe viaj pacoferoj; kaj tio estos memorigo pri vi antaux
via Dio:Mi estas la Eternulo, via Dio.

<span id="an_10:11">10:11</span> En la dua jaro, en la dua monato, en la
dudeka tago de la monato, levigxis la nubo de super la tabernaklo de
atesto.

<span id="an_10:12">10:12</span> Kaj elmovigxis la Izraelidoj en sian
vojiron el la dezerto Sinaj, kaj la nubo haltis en la dezerto Paran.

<span id="an_10:13">10:13</span> Kaj ili elmovigxis la unuan fojon
konforme al la ordono de la Eternulo per Moseo.

<span id="an_10:14">10:14</span> Kaj unue elmovigxis la standardo de la
tendaro de la Jehudaidoj laux iliaj tacxmentoj, kaj super gxia tacxmento
estis Nahxsxon, filo de Aminadab.

<span id="an_10:15">10:15</span> Kaj super la tacxmento de la tribo de
la Isahxaridoj estis Netanel, filo de Cuar.

<span id="an_10:16">10:16</span> Kaj super la tacxmento de la tribo de
la Zebulunidoj estis Eliab, filo de HXelon.

<span id="an_10:17">10:17</span> Kaj oni dismetis la tabernaklon, kaj
elmovigxis la filoj de Gersxon kaj la filoj de Merari, portantaj la
tabernaklon.

<span id="an_10:18">10:18</span> Kaj elmovigxis la standardo de la
tendaro de Ruben laux iliaj tacxmentoj, kaj super gxia tacxmento estis
Elicur, filo de SXedeur.

<span id="an_10:19">10:19</span> Kaj super la tacxmento de la tribo de
la Simeonidoj estis SXelumiel, filo de Curisxadaj.

<span id="an_10:20">10:20</span> Kaj super la tacxmento de la tribo de
la Gadidoj estis Eljasaf, filo de Deuel.

<span id="an_10:21">10:21</span> Kaj elmovigxis la Kehatidoj, portantaj
la sanktajxojn; sed oni starigis la tabernaklon antaux ilia alveno.

<span id="an_10:22">10:22</span> Kaj elmovigxis la standardo de la
tendaro de la Efraimidoj laux iliaj tacxmentoj, kaj super gxia tacxmento
estis Elisxama, filo de Amihud.

<span id="an_10:23">10:23</span> Kaj super la tacxmento de la tribo de
la Manaseidoj estis Gamliel, filo de Pedacur.

<span id="an_10:24">10:24</span> Kaj super la tacxmento de la tribo de
la Benjamenidoj estis Abidan, filo de Gideoni.

<span id="an_10:25">10:25</span> Kaj elmovigxis la standardo de la
tendaro de la Danidoj, la finulo de cxiuj tendaroj, laux iliaj
tacxmentoj, kaj super gxia tacxmento estis Ahxiezer, filo de Amisxadaj.

<span id="an_10:26">10:26</span> Kaj super la tacxmento de la tribo de
la Asxeridoj estis Pagiel, filo de Ohxran.

<span id="an_10:27">10:27</span> Kaj super la tacxmento de la tribo de
la Naftaliidoj estis Ahxira, filo de Enan.

<span id="an_10:28">10:28</span> Tiaj estis la marsxoj de la Izraelidoj
laux iliaj tacxmentoj. Kaj ili elmovigxis.

<span id="an_10:29">10:29</span> Kaj Moseo diris al HXobab, filo de
Reuel la Midjanido, la bopatro de Moseo:Ni vojiras al tiu loko, pri kiu
la Eternulo diris:GXin Mi donos al vi; iru kun ni, kaj ni faros al vi
bonon, cxar la Eternulo promesis bonon al Izrael.

<span id="an_10:30">10:30</span> Sed tiu diris al li:Mi ne iros, sed al
mia lando kaj al mia parencaro mi iros.

<span id="an_10:31">10:31</span> Kaj li diris:Ho, ne forlasu nin; cxar
vi scias, kie ni povas starigi tendaron en la dezerto, kaj vi estos por
ni kiel okuloj;

<span id="an_10:32">10:32</span> se vi iros kun ni, tiam la bonon, kiun
la Eternulo faros al ni, ni faros al vi.

<span id="an_10:33">10:33</span> Kaj ili ekvojiris for de la monto de la
Eternulo vojon de tri tagoj; kaj la kesto de la interligo de la Eternulo
iris antaux ili la tritagan vojon, por esplori por ili lokon de ripozo.

<span id="an_10:34">10:34</span> Kaj la nubo de la Eternulo estis super
ili dum la tago, kiam ili iris el la tendaro.

<span id="an_10:35">10:35</span> Kaj cxiufoje, kiam la kesto elmovigxis,
Moseo diradis:Levigxu, ho Eternulo, kaj disjxetigxu Viaj malamikoj, kaj
forkuru Viaj malamantoj for de Via vizagxo.

<span id="an_10:36">10:36</span> Kaj kiam gxi haltis, li diradis:Revenu,
ho Eternulo, al la multegaj miloj de Izrael.

<span id="an_11:1">11:1</span> Kaj la popolo komencis murmuri pri sia
malfelicxo al la oreloj de la Eternulo; kaj kiam la Eternulo tion
auxdis, Lia kolero ekflamis; kaj ekbrulis inter ili fajro de la
Eternulo, kaj gxi komencis ekstermadon en la rando de la tendaro.

<span id="an_11:2">11:2</span> Tiam la popolo ekkriis al Moseo, kaj
Moseo pregxis al la Eternulo, kaj la fajro estingigxis.

<span id="an_11:3">11:3</span> Kaj li donis al tiu loko la nomon Tabera,
cxar brulis inter ili la fajro de la Eternulo.

<span id="an_11:4">11:4</span> Kaj la aligxinta popolamaso inter ili
komencis aperigi kapricojn; kaj ankaux la Izraelidoj ekploris, kaj
diris:Kiu mangxigos al ni viandon?

<span id="an_11:5">11:5</span> Ni memoras la fisxojn, kiujn ni mangxis
en Egiptujo senpage, la kukumojn kaj la melonojn kaj la poreojn kaj la
bulbojn kaj la ajlojn.

<span id="an_11:6">11:6</span> Kaj nun nia animo velkas; estas nenio
krom cxi tiu manao antaux niaj okuloj.

<span id="an_11:7">11:7</span> Kaj la manao estis kiel semo de
koriandro, kaj gxia aspekto estis kiel la aspekto de bedelio.

<span id="an_11:8">11:8</span> La popolo disiradis kaj kolektadis kaj
mueladis per muelsxtonoj aux pistadis en pistujo, kaj kuiradis en
kaldrono kaj faradis el gxi kukojn; kaj gxia gusto estis kiel la gusto
de oleaj kukoj.

<span id="an_11:9">11:9</span> Kaj kiam la roso faladis sur la tendaron
en la nokto, tiam faladis sur gxin ankaux la manao.

<span id="an_11:10">11:10</span> Moseo auxdis, ke la popolo ploras en
siaj familioj, cxiu cxe la pordo de sia tendo; kaj forte ekflamis la
kolero de la Eternulo, kaj Moseon tio afliktis.

<span id="an_11:11">11:11</span> Kaj Moseo diris al la Eternulo:Kial Vi
faris malbonon al Via sklavo? kaj kial mi ne placxis al Vi, ke Vi metis
la sxargxon de tiu tuta popolo sur min?

<span id="an_11:12">11:12</span> CXu mi embriigis tiun tutan popolon?
aux cxu mi gxin naskis, ke Vi diris al mi:Portu gxin sur via brusto,
kiel portas nutristino sucxinfanon, en la landon, pri kiu Vi jxuris al
gxiaj patroj?

<span id="an_11:13">11:13</span> Kie mi prenos viandon, por doni al tiu
tuta popolo? cxar ili ploras antaux mi, dirante:Donu al ni viandon por
mangxi.

<span id="an_11:14">11:14</span> Ne povas mi sola porti tiun tutan
popolon, cxar gxi estas tro peza por mi.

<span id="an_11:15">11:15</span> Kaj se Vi tiel agas kun mi, tiam
mortigu min, se mi placxas al Vi, por ke mi ne vidu mian malfelicxon.

<span id="an_11:16">11:16</span> Tiam la Eternulo diris al Moseo:Kolektu
al Mi sepdek virojn el la plejagxuloj de Izrael, pri kiuj vi scias, ke
ili estas la plejagxuloj de la popolo kaj gxiaj gvidantoj, kaj prenu
ilin al la tabernaklo de kunveno, ke ili starigxu tie kun vi.

<span id="an_11:17">11:17</span> Kaj Mi mallevigxos kaj parolos tie kun
vi, kaj Mi deprenos iom de la spirito, kiu estas sur vi, kaj Mi metos
sur ilin, por ke ili portu kun vi la sxargxon de la popolo kaj por ke vi
ne portu sola.

<span id="an_11:18">11:18</span> Kaj al la popolo diru:Preparigxu por
morgaux, kaj vi mangxos viandon; cxar vi ploris al la oreloj de la
Eternulo, dirante:Kiu mangxigos al ni viandon? bone estis al ni en
Egiptujo-tial la Eternulo donos al vi viandon, kaj vi mangxos.

<span id="an_11:19">11:19</span> Ne dum unu tago vi mangxos, kaj ne dum
du tagoj kaj ne dum kvin tagoj kaj ne dum dek tagoj kaj ne dum dudek
tagoj;

<span id="an_11:20">11:20</span> sed dum tuta monato, gxis gxi eliros
tra viaj nazotruoj kaj farigxos al vi abomenajxo, pro tio, ke vi
malsxatis la Eternulon, kiu estas inter vi, kaj vi ploris antaux Li,
dirante:Por kio ni eliris el Egiptujo?

<span id="an_11:21">11:21</span> Kaj Moseo diris:El sescent mil
piedirantoj konsistas la popolo, en kies mezo mi estas; kaj Vi diras:Mi
donos al ili viandon, ke ili mangxos dum tuta monato!

<span id="an_11:22">11:22</span> CXu oni bucxu por ili sxafojn kaj
bovojn, por ke suficxu por ili? aux cxu cxiujn fisxojn de la maro oni
kolektu por ili, por ke suficxu por ili?

<span id="an_11:23">11:23</span> Tiam la Eternulo diris al Moseo:CXu la
brako de la Eternulo estas tro mallonga? nun vi vidos, cxu plenumigxos
al vi Mia vorto, aux ne.

<span id="an_11:24">11:24</span> Kaj Moseo eliris, kaj transdiris al la
popolo la vortojn de la Eternulo; kaj li kolektis sepdek virojn el la
plejagxuloj de la popolo, kaj li starigis ilin cxirkaux la tabernaklo.

<span id="an_11:25">11:25</span> Kaj la Eternulo mallevigxis en nubo kaj
parolis kun li, kaj Li deprenis iom de la spirito, kiu estis sur li, kaj
metis sur la sepdek virojn plejagxulojn. Kaj kiam haltis sur ili la
spirito, ili ekprofetis kaj ne cxesis.

<span id="an_11:26">11:26</span> Sed restis du viroj en la tendaro; la
nomo de unu estis Eldad, kaj la nomo de la dua estis Medad; kaj suriris
sur ilin la spirito-cxar ili estis inter la enskribitaj, sed ne eliris
al la tabernaklo-kaj ili ekprofetis en la tendaro.

<span id="an_11:27">11:27</span> Tiam kuris junulo kaj raportis al
Moseo, kaj diris:Eldad kaj Medad profetas en la tendaro.

<span id="an_11:28">11:28</span> Kaj respondis Josuo, filo de Nun, kaj
servanto de Moseo detempe de lia juneco, kaj diris:Mia sinjoro Moseo,
malpermesu al ili.

<span id="an_11:29">11:29</span> Sed Moseo diris al li:CXu vi jxaluzas
pri mi? estus dezirinde, ke la tuta popolo de la Eternulo farigxu
profetoj, se la Eternulo metus Sian spiriton sur ilin.

<span id="an_11:30">11:30</span> Kaj revenis Moseo en la tendaron, li
kaj la plejagxuloj de Izrael.

<span id="an_11:31">11:31</span> Kaj vento elmovigxis de la Eternulo,
kaj alportis de la maro koturnojn kaj jxetis ilin sur la tendaron, sur
la spaco de unutaga irado sur unu flanko kaj sur la spaco de unutaga
irado sur la dua flanko, cxirkaux la tendaro kaj en denseco de du ulnoj
super la tero.

<span id="an_11:32">11:32</span> Kaj la popolo staris tiun tutan tagon
kaj la tutan nokton kaj la tutan morgauxan tagon kaj kolektis la
koturnojn; kiu kolektis plej malmulte, kolektis dek hxomerojn; kaj ili
diskusxigis ilin al si cxirkaux la tendaro.

<span id="an_11:33">11:33</span> Kiam la viando estis ankoraux inter
iliaj dentoj kaj ankoraux ne estis konsumita, ekflamis kontraux la
popolo la kolero de la Eternulo, kaj la Eternulo frapis la popolon per
tre granda frapo.

<span id="an_11:34">11:34</span> Kaj oni donis al tiu loko la nomon
Kibrot-Hataava, cxar tie oni enterigis la homojn, kiuj kapricis.

<span id="an_11:35">11:35</span> De Kibrot-Hataava la popolo ekvojiris
al HXacerot kaj restis en HXacerot.

<span id="an_12:1">12:1</span> Kaj ekparolis Mirjam kaj Aaron kontraux
Moseo pro la edzino Etiopino, kiun li prenis; cxar li prenis al si
edzinon Etiopinon.

<span id="an_12:2">12:2</span> Kaj ili diris:CXu nur kun Moseo parolis
la Eternulo? Li parolis ja ankaux kun ni. Kaj la Eternulo tion auxdis.

<span id="an_12:3">12:3</span> Sed Moseo estis homo tre modesta, pli ol
cxiuj homoj sur la tero.

<span id="an_12:4">12:4</span> Kaj subite diris la Eternulo al Moseo kaj
al Aaron kaj al Mirjam:Eliru vi tri al la tabernaklo de kunveno. Kaj ili
eliris cxiuj tri.

<span id="an_12:5">12:5</span> Kaj la Eternulo mallevigxis en nuba
kolono kaj starigxis cxe la pordo de la tabernaklo, kaj Li vokis Aaronon
kaj Mirjamon, kaj ili ambaux eliris.

<span id="an_12:6">12:6</span> Kaj Li diris:Auxskultu Miajn vortojn:se
iu el vi estas profeto de la Eternulo, Mi aperas al li en vizio, Mi
parolas kun li en songxo;

<span id="an_12:7">12:7</span> sed ne tiel estas kun Mia sklavo Moseo:en
Mia tuta domo li estas konfidato.

<span id="an_12:8">12:8</span> Busxon kontraux busxo Mi parolas kun li,
kaj malkasxe, ne per enigmoj; kaj la bildon de la Eternulo li vidas.
Kial vi ne timis paroli kontraux Mia sklavo Moseo?

<span id="an_12:9">12:9</span> Kaj ekflamis la kolero de la Eternulo
kontraux ili, kaj Li foriris.

<span id="an_12:10">12:10</span> Kaj la nubo forturnigxis de super la
tabernaklo, kaj jen Mirjam kovrigxis per lepro, kiel per negxo. Kaj
Aaron turnigxis al Mirjam, kaj li ekvidis, ke sxi estas lepra.

<span id="an_12:11">12:11</span> Kaj Aaron diris al Moseo:Mi petas, mia
sinjoro, ne kalkulu al ni kiel pekon, ke ni agis malsagxe kaj ke ni
pekis;

<span id="an_12:12">12:12</span> ho, sxi ne estu kiel malvivulo, cxe kiu
tuj post la eliro el la ventro de sia patrino forkonsumigxis jam duono
de la korpo.

<span id="an_12:13">12:13</span> Kaj Moseo ekkriis al la Eternulo,
dirante:Mi petas Vin, ho Dio, sanigu sxin.

<span id="an_12:14">12:14</span> Kaj la Eternulo diris al Moseo:Se sxia
patro estus kracxinta sur sxian vizagxon, cxu sxi tiam ne hontus sep
tagojn? sxi estu do ensxlosita dum sep tagoj ekster la tendaro, kaj
poste sxi revenu.

<span id="an_12:15">12:15</span> Kaj Mirjam estis ensxlosita ekster la
tendaro dum sep tagoj; kaj la popolo ne elmovigxis, gxis Mirjam revenis.

<span id="an_12:16">12:16</span> Poste la popolo ekvojiris de HXacerot
kaj haltis tendare en la dezerto Paran.

<span id="an_13:1">13:1</span> Kaj la Eternulo ekparolis al Moseo,
dirante:

<span id="an_13:2">13:2</span> Sendu virojn, ke ili esplorrigardu la
landon Kanaanan, kiun Mi donas al la Izraelidoj; po unu viro el cxiu
tribo de iliaj patroj sendu, cxiu estu eminentulo inter ili.

<span id="an_13:3">13:3</span> Kaj Moseo sendis ilin el la dezerto Paran
laux la ordono de la Eternulo; cxiuj ili estis eminentuloj inter la
Izraelidoj.

<span id="an_13:4">13:4</span> Kaj jen estas iliaj nomoj:el la tribo de
Ruben, SXamua, filo de Zakur;

<span id="an_13:5">13:5</span> el la tribo de Simeon, SXafat, filo de
HXori;

<span id="an_13:6">13:6</span> el la tribo de Jehuda, Kaleb, filo de
Jefune;

<span id="an_13:7">13:7</span> el la tribo de Isahxar, Jigal, filo de
Jozef;

<span id="an_13:8">13:8</span> el la tribo de Efraim, Hosxea, filo de
Nun;

<span id="an_13:9">13:9</span> el la tribo de Benjamen, Palti, filo de
Rafu;

<span id="an_13:10">13:10</span> el la tribo de Zebulun, Gadiel, filo de
Sodi;

<span id="an_13:11">13:11</span> el la tribo de Jozef, el la tribo de
Manase, Gadi, filo de Susi;

<span id="an_13:12">13:12</span> el la tribo de Dan, Amiel, filo de
Gemali;

<span id="an_13:13">13:13</span> el la tribo de Asxer, Setur, filo de
Mihxael;

<span id="an_13:14">13:14</span> el la tribo de Naftali, Nahxbi, filo de
Vofsi;

<span id="an_13:15">13:15</span> el la tribo de Gad, Geuel, filo de
Mahxi.

<span id="an_13:16">13:16</span> Tio estas la nomoj de la viroj, kiujn
Moseo sendis, por esplorrigardi la landon. Kaj Moseo donis al Hosxea,
filo de Nun, la nomon Josuo.

<span id="an_13:17">13:17</span> Kaj Moseo sendis ilin, por
esplorrigardi la landon Kanaanan, kaj diris al ili:Iru tien tra la Sudo
kaj suriru sur la monton;

<span id="an_13:18">13:18</span> kaj rigardu la landon, kia gxi estas;
kaj la popolon, kiu logxas en gxi, cxu gxi estas forta aux malforta, cxu
gxi estas malgrandnombra aux grandnombra;

<span id="an_13:19">13:19</span> kaj kia estas la tero, sur kiu gxi
sidas, cxu gxi estas bona aux malbona; kaj kiaj estas la urboj, en kiuj
gxi logxas, cxu en tendaroj aux en fortikajxoj;

<span id="an_13:20">13:20</span> kaj kia estas la tero, cxu gxi estas
grasa aux malgrasa, cxu estas sur gxi arboj aux ne estas; kaj estu
kuragxaj, kaj prenu iom el la fruktoj de la lando. Kaj tiam estis la
tempo de maturigxado de vinberoj.

<span id="an_13:21">13:21</span> Kaj ili iris kaj esplorrigardis la
landon de la dezerto Cin gxis Rehxob antaux HXamat.

<span id="an_13:22">13:22</span> Kaj ili iris tra la Sudo, kaj venis
gxis HXebron, kie logxis Ahximan, SXesxaj, kaj Talmaj, idoj de Anak.
(HXebron estis konstruita sep jarojn antaux ol Coan de Egiptujo.)

<span id="an_13:23">13:23</span> Kaj ili venis gxis la valo Esxkol, kaj
ili detrancxis tie brancxon kun unu peniko da vinberoj, kaj ili ekportis
gxin sur stango duope; ankaux iom da granatoj kaj da figoj.

<span id="an_13:24">13:24</span> Al tiu loko oni donis la nomon Esxkol,
pro la peniko da vinberoj, kiun detrancxis tie la Izraelidoj.

<span id="an_13:25">13:25</span> Kaj ili revenis post la esplorrigardo
de la lando post kvardek tagoj.

<span id="an_13:26">13:26</span> Kaj ili iris kaj venis al Moseo kaj al
Aaron kaj al la tuta komunumo de la Izraelidoj en la dezerton Paran, en
la lokon Kadesx, kaj donis al ili raporton kaj al la tuta komunumo kaj
montris al ili la fruktojn de la lando.

<span id="an_13:27">13:27</span> Kaj ili rakontis al li, kaj diris:Ni
venis en la landon, en kiun vi sendis nin, kaj efektive en gxi fluas
lakto kaj mielo, kaj jen estas gxiaj fruktoj;

<span id="an_13:28">13:28</span> sed forta estas la popolo, kiu logxas
en la lando, kaj la urboj estas fortikigitaj, tre grandaj; kaj ankaux la
idojn de Anak ni vidis tie.

<span id="an_13:29">13:29</span> Amalek logxas en la suda parto de la
lando, kaj la HXetidoj kaj Jebusidoj kaj Amoridoj logxas sur la monto,
kaj la Kanaanidoj logxas apud la maro kaj sur la bordo de Jordan.

<span id="an_13:30">13:30</span> Kaj Kaleb trankviligis la popolon
antaux Moseo, kaj diris:Ni iros, kaj ni ekposedos gxin, cxar ni povas
gxin venki.

<span id="an_13:31">13:31</span> Sed la viroj, kiuj iris kun li,
diris:Ni ne povas iri al tiu popolo, cxar gxi estas pli forta ol ni.

<span id="an_13:32">13:32</span> Kaj pri la lando, kiun ili
esplorrigardis, ili disvastigis inter la Izraelidoj malbonan famon,
dirante:La lando, kiun ni trapasis por esplorrigardi gxin, estas lando,
kiu formangxas siajn logxantojn, kaj la tuta popolo, kiun ni vidis en
gxi, estas homoj grandkreskaj;

<span id="an_13:33">13:33</span> kaj tie ni vidis la gigantojn, la idojn
de Anak el la gigantoj, kaj ni estis en niaj okuloj kiel lokustoj, kaj
tiaj ni estis ankaux en iliaj okuloj.

<span id="an_14:1">14:1</span> Tiam tumultigxis la tuta komunumo kaj
ekkriis, kaj la popolo ploris en tiu nokto.

<span id="an_14:2">14:2</span> Kaj ekmurmuris kontraux Moseo kaj
kontraux Aaron cxiuj Izraelidoj, kaj la tuta komunumo diris al ili:Ho,
se ni estus mortintaj en la lando Egipta, aux se ni mortus en cxi tiu
dezerto!

<span id="an_14:3">14:3</span> Kaj por kio la Eternulo irigas nin en
tiun landon, por ke ni falu de glavo? niaj edzinoj kaj infanoj farigxos
militakiro. CXu ne estas pli bone, ke ni revenu Egiptujon?

<span id="an_14:4">14:4</span> Kaj ili diris unu al alia:Ni starigu al
ni estron, kaj ni reiru Egiptujon.

<span id="an_14:5">14:5</span> Tiam Moseo kaj Aaron jxetigxis
vizagxaltere antaux la tuta anaro de la komunumo de la Izraelidoj.

<span id="an_14:6">14:6</span> Kaj Josuo, filo de Nun, kaj Kaleb, filo
de Jefune, el tiuj, kiuj esplorrigardis la landon, dissxiris siajn
vestojn,

<span id="an_14:7">14:7</span> kaj ili diris al la tuta komunumo de la
Izraelidoj jene:La lando, kiun ni trapasis, por esplorrigardi gxin, tiu
lando estas tre, tre bona.

<span id="an_14:8">14:8</span> Se la Eternulo estos favorkora al ni, Li
venigos nin en tiun landon kaj donos gxin al ni, tiun landon, en kiu
fluas lakto kaj mielo.

<span id="an_14:9">14:9</span> Nur ne ribelu kontraux la Eternulo, kaj
ne timu la popolon de la lando, cxar nia mangxotajxo ili estas; ilia
sxirmo forigxis de ili, kaj la Eternulo estas kun ni; ne timu ilin.

<span id="an_14:10">14:10</span> Kaj la tuta komunumo diris, ke oni
mortigu ilin per sxtonoj. Sed la majesto de la Eternulo aperis en la
tabernaklo de kunveno antaux cxiuj Izraelidoj.

<span id="an_14:11">14:11</span> Kaj la Eternulo diris al Moseo:GXis
kiam incitados Min cxi tiu popolo? kaj gxis kiam gxi ne kredos al Mi,
malgraux cxiuj pruvosignoj, kiujn Mi faris meze de gxi?

<span id="an_14:12">14:12</span> Mi frapos gxin per pesto kaj ekstermos
gxin, kaj Mi faros el vi popolon pli grandan kaj pli fortan ol gxi.

<span id="an_14:13">14:13</span> Sed Moseo diris al la Eternulo:Auxdos
la Egiptoj, el inter kiuj Vi elkondukis cxi tiun popolon per Via forto,

<span id="an_14:14">14:14</span> kaj ili diros al la logxantoj de tiu
lando, kiuj auxdis, ke Vi, la Eternulo, estas meze de cxi tiu popolo,
kaj ke Vi, la Eternulo, montris Vin al ili okulon kontraux okulo, kaj ke
Via nubo staras super ili, kaj ke Vi iras antaux ili dum la tago en nuba
kolono kaj dum la nokto en kolono fajra;

<span id="an_14:15">14:15</span> se Vi ekstermos cxi tiun popolon kiel
unu homon, tiam la popoloj, kiuj auxdis la famon pri Vi, dirus:

<span id="an_14:16">14:16</span> CXar la Eternulo ne povis venigi cxi
tiun popolon en la landon, pri kiu Li jxuris al ili, tial Li bucxis ilin
en la dezerto.

<span id="an_14:17">14:17</span> Nun montrigxu do granda la forto de mia
Sinjoro, laux la parolo, kiun Vi diris:

<span id="an_14:18">14:18</span> La Eternulo estas longepacienca kaj
multe favorkora; Li pardonas kulpon kaj krimon, sed antaux Li neniu
estas senkulpa; Li punas la kulpon de patroj sur filoj kaj nepoj, en la
tria kaj kvara generacioj.

<span id="an_14:19">14:19</span> Ho, pardonu la kulpon de cxi tiu popolo
laux Via granda favorkoreco kaj kiel Vi pardonadis al cxi tiu popolo de
Egiptujo gxis nun.

<span id="an_14:20">14:20</span> Kaj la Eternulo diris:Mi pardonis
konforme al via diro;

<span id="an_14:21">14:21</span> sed kiel Mi vivas kaj kiel de la gloro
de la Eternulo estas plena la tuta tero,

<span id="an_14:22">14:22</span> cxiuj homoj, kiuj vidis Mian gloron kaj
Miajn pruvosignojn, kiujn Mi faris en Egiptujo kaj en la dezerto, kaj
provis Min jam dek fojojn kaj ne auxskultis Mian vocxon,

<span id="an_14:23">14:23</span> ne vidos la landon, pri kiu Mi jxuris
al iliaj patroj, kaj cxiuj, kiuj incitis Min, ne vidos gxin.

<span id="an_14:24">14:24</span> Sed Mian sklavon Kaleb, cxar estis en
li spirito alia kaj li estis obeema al Mi, lin Mi venigos en la landon,
en kiun li iris, kaj lia idaro heredos gxin.

<span id="an_14:25">14:25</span> Sed la Amalekidoj kaj Kanaanidoj logxas
en la valo; morgaux turnu vin kaj ekiru en la dezerton sur la vojo al la
Rugxa Maro.

<span id="an_14:26">14:26</span> Kaj la Eternulo ekparolis al Moseo kaj
al Aaron, dirante:

<span id="an_14:27">14:27</span> GXis kiam cxi tiu malbona komunumo
murmuros kontraux Mi? la murmuradon de la Izraelidoj, kiun ili murmuras
kontraux Mi, Mi auxdis.

<span id="an_14:28">14:28</span> Diru al ili:Kiel Mi vivas, diras la
Eternulo, kiel vi parolis al Miaj oreloj, tiel Mi faros al vi:

<span id="an_14:29">14:29</span> en cxi tiu dezerto falos viaj kadavroj,
kaj el cxiuj viaj kalkulitoj, laux via tuta kalkulo, en la agxo de dudek
jaroj kaj pli, kiuj murmuris kontraux Mi,

<span id="an_14:30">14:30</span> neniu venos en la landon, pri kiu Mi
levis Mian manon, ke Mi logxigos vin en gxi, neniu krom Kaleb, filo de
Jefune, kaj Josuo, filo de Nun.

<span id="an_14:31">14:31</span> Viajn infanojn, pri kiuj vi diris, ke
ili farigxos militakiro, Mi venigos tien, kaj ili ekkonos la landon,
kiun vi malsxatis.

<span id="an_14:32">14:32</span> Sed vi-viaj kadavroj falos en cxi tiu
dezerto.

<span id="an_14:33">14:33</span> Kaj viaj filoj estos pasxtistoj en la
dezerto dum kvardek jaroj, kaj portos vian malcxastecon, gxis kiam viaj
kadavroj konsumigxos en la dezerto.

<span id="an_14:34">14:34</span> Laux la nombro de la tagoj, dum kiuj vi
esplorrigardis la landon, kvardek tagoj, po jaro pro cxiu tago, vi
portos la punon pro via malbonago dum kvardek jaroj, por ke vi ekkonu
Mian malfavoron.

<span id="an_14:35">14:35</span> Mi, la Eternulo, tion diris:tion Mi
faros al tiu tuta malbona komunumo, kiu ribelis kontraux Mi; en cxi tiu
dezerto ili pereos kaj cxi tie ili mortos.

<span id="an_14:36">14:36</span> Kaj la viroj, kiujn Moseo sendis, por
esplorrigardi la landon, kaj kiuj revenis kaj murmurigis kontraux li la
tutan komunumon, disvastigante malbonan famon pri la lando-

<span id="an_14:37">14:37</span> tiuj viroj, kiuj disvastigis malbonan
famon pri la lando, mortis de pesto antaux la Eternulo.

<span id="an_14:38">14:38</span> Sed Josuo, filo de Nun, kaj Kaleb, filo
de Jefune, restis vivaj el tiuj viroj, kiuj iris, por esplorrigardi la
landon.

<span id="an_14:39">14:39</span> Kaj Moseo diris tiujn vortojn al cxiuj
Izraelidoj, kaj la popolo tre malgxojis.

<span id="an_14:40">14:40</span> Kaj ili levigxis frumatene, kaj iris
sur la supron de la monto, dirante:Jen ni estas, kaj ni iru sur la
lokon, pri kiu parolis la Eternulo; cxar ni pekis.

<span id="an_14:41">14:41</span> Sed Moseo diris:Por kio vi kontrauxagas
al la vortoj de la Eternulo? tio ja ne sukcesos.

<span id="an_14:42">14:42</span> Ne iru, cxar la Eternulo ne estas inter
vi; kaj ne estu frapataj antaux viaj malamikoj.

<span id="an_14:43">14:43</span> CXar la Amalekidoj kaj la Kanaanidoj
estas tie antaux vi, kaj vi falos de glavo; cxar pro tio, ke vi
deturnigxis de la Eternulo, la Eternulo ne estos kun vi.

<span id="an_14:44">14:44</span> Sed ili obstinis, kaj iris sur la
supron de la monto; tamen la kesto de la interligo de la Eternulo kaj
Moseo ne eliris el la tendaro.

<span id="an_14:45">14:45</span> Kaj malsupreniris la Amalekidoj kaj la
Kanaanidoj, kiuj logxis sur la monto, kaj batis ilin kaj persekutis ilin
gxis HXorma.

<span id="an_15:1">15:1</span> Kaj la Eternulo ekparolis al Moseo,
dirante:

<span id="an_15:2">15:2</span> Parolu al la Izraelidoj, kaj diru al
ili:Kiam vi venos en la landon de via logxado, kiun Mi donas al vi,

<span id="an_15:3">15:3</span> kaj vi faros fajroferon al la Eternulo,
bruloferon aux bucxoferon, plenumante sanktan promeson aux farante
memvolan oferon, aux en viaj festoj, por fari agrablan odorajxon al la
Eternulo el grandaj brutoj aux el malgrandaj:

<span id="an_15:4">15:4</span> tiam la oferdonanto devas alporti al la
Eternulo farunoferon el dekono de efo da delikata faruno, miksita kun
kvarono de hino da oleo;

<span id="an_15:5">15:5</span> kaj da vino por versxofero kvaronon de
hino aldonu al la brulofero aux al la bucxofero al cxiu sxafido.

<span id="an_15:6">15:6</span> Kaj cxe sxafo alportu farunoferon el du
dekonoj de efo da delikata faruno, miksita kun triono de hino da oleo.

<span id="an_15:7">15:7</span> Kaj da vino por versxofero trionon de
hino; alportu tion kiel agrablan odorajxon al la Eternulo.

<span id="an_15:8">15:8</span> Kaj se bovidon vi alportos kiel
bruloferon aux bucxoferon, por plenumi sanktan promeson, aux kiel
pacoferon al la Eternulo,

<span id="an_15:9">15:9</span> tiam kun la bovido oni devas alporti
farunoferon el tri dekonoj de efo da delikata faruno, miksita kun duono
de hino da oleo;

<span id="an_15:10">15:10</span> kaj da vino por versxofero alportu
duonon de hino kiel fajroferon, agrablan odorajxon al la Eternulo.

<span id="an_15:11">15:11</span> Tiel oni devas fari cxe cxiu bovo aux
cxe cxiu sxafo aux cxe brutido el sxafoj aux kaproj.

<span id="an_15:12">15:12</span> Laux la nombro de la oferoj, kiujn vi
faros, agu tiel cxe cxiu, laux ilia nombro.

<span id="an_15:13">15:13</span> CXiu indigxeno faru tion tiamaniere,
alportante fajroferon, agrablan odorajxon al la Eternulo.

<span id="an_15:14">15:14</span> Kaj se logxas inter vi fremdulo aux kiu
ajn estas inter vi en viaj generacioj, kaj li alportos fajroferon,
agrablan odorajxon al la Eternulo, tiam li faru tiel, kiel vi faras.

<span id="an_15:15">15:15</span> Por la tuta komunumo devas esti unu
legxo, por vi kaj por la fremdulo inter vi; legxo eterna en viaj
generacioj, kiel por vi, tiel ankaux por la fremdulo, estu antaux la
Eternulo.

<span id="an_15:16">15:16</span> Unu legxo kaj unu rajto estu por vi,
kaj por la fremdulo, kiu logxas kun vi.

<span id="an_15:17">15:17</span> Kaj la Eternulo ekparolis al Moseo,
dirante:

<span id="an_15:18">15:18</span> Parolu al la Izraelidoj, kaj diru al
ili:Kiam vi venos en la landon, en kiun Mi vin kondukas,

<span id="an_15:19">15:19</span> kaj vi mangxos la panon de tiu lando,
tiam donu oferdonon al la Eternulo.

<span id="an_15:20">15:20</span> Kiel unuaajxon el via pasto alportu
oferdone kukon; kiel oferdonon el la grenejo, tiel oferdonu gxin.

<span id="an_15:21">15:21</span> El la unuaajxoj de via pasto donu al la
Eternulo oferdonon en viaj generacioj.

<span id="an_15:22">15:22</span> Kaj se vi eraros, kaj ne plenumos
cxiujn tiujn ordonojn, kiujn la Eternulo diris al Moseo,

<span id="an_15:23">15:23</span> cxion, kion la Eternulo ordonis al vi
per Moseo, de la tago, en kiu la Eternulo ordonis, kaj plue, en viaj
generacioj;

<span id="an_15:24">15:24</span> tiam se pro neatento de la komunumo
estis farita la eraro, la tuta komunumo alportu unu bovidon kiel
bruloferon, kiel agrablan odorajxon al la Eternulo, kun gxia farunofero
kaj gxia versxofero laux la regularo, kaj unu kapron kiel pekoferon.

<span id="an_15:25">15:25</span> Kaj la pastro pekliberigos la tutan
komunumon de la Izraelidoj, kaj estos pardonite al ili; cxar tio estis
eraro, kaj ili alportis sian oferon, fajroferon al la Eternulo, kaj sian
pekoferon antaux la Eternulo pro sia peko.

<span id="an_15:26">15:26</span> Kaj estos pardonite al la tuta komunumo
de la Izraelidoj, kaj al la fremdulo, kiu logxas inter ili; cxar la tuta
popolo eraris.

<span id="an_15:27">15:27</span> Kaj se unu homo pekos per eraro, tiam
li alportu kaprinon jaragxan kiel pekoferon.

<span id="an_15:28">15:28</span> Kaj la pastro pekliberigos la homon,
kiu eraris, pekante per eraro antaux la Eternulo; li pekliberigos lin,
kaj estos pardonite al li.

<span id="an_15:29">15:29</span> Kiel por la indigxeno el la Izraelidoj,
tiel ankaux por la fremdulo, kiu logxas inter ili, unu legxo estu por vi
por tiu, kiu eraris.

<span id="an_15:30">15:30</span> Sed se iu faris ion per mano malhumila,
cxu li estas indigxeno, cxu fremdulo, li blasfemis kontraux la Eternulo;
kaj ekstermigxos tiu homo el inter sia popolo;

<span id="an_15:31">15:31</span> cxar la vorton de la Eternulo li
malestimis kaj Lian ordonon li malobeis; ekstermigxu tiu homo, lia peko
estas sur li.

<span id="an_15:32">15:32</span> Kiam la Izraelidoj estis en la dezerto,
ili trovis homon, kiu kolektis lignon en tago sabata.

<span id="an_15:33">15:33</span> Kaj tiuj, kiuj trovis lin, kiam li
kolektis lignon, alkondukis lin al Moseo kaj al Aaron kaj al la tuta
komunumo.

<span id="an_15:34">15:34</span> Kaj oni metis lin en gardejon, cxar ne
estis ankoraux klarigite, kion oni devas fari al li.

<span id="an_15:35">15:35</span> Kaj la Eternulo diris al Moseo:Tiu homo
mortu; per sxtonoj mortigu lin la tuta komunumo ekster la tendaro.

<span id="an_15:36">15:36</span> Kaj la tuta komunumo elkondukis lin
ekster la tendaron kaj mortigis lin per sxtonoj, kaj li mortis; kiel la
Eternulo ordonis al Moseo.

<span id="an_15:37">15:37</span> Kaj la Eternulo diris al Moseo jene:

<span id="an_15:38">15:38</span> Parolu al la Izraelidoj, kaj diru al
ili, ke ili faru al si kvastojn sur la randoj de siaj vestoj en siaj
generacioj, kaj ili enmetu en la kvaston de la rando fadenon bluan.

<span id="an_15:39">15:39</span> Kaj gxi estu por vi kvasto, kiun
rigardante, vi rememoros cxiujn ordonojn de la Eternulo kaj plenumos
ilin kaj ne iros laux viaj koroj kaj viaj okuloj, kiujn vi malcxaste
sekvadas;

<span id="an_15:40">15:40</span> por ke vi memoru kaj plenumu cxiujn
Miajn ordonojn kaj estu sanktaj antaux via Dio.

<span id="an_15:41">15:41</span> Mi estas la Eternulo, via Dio, kiu
elkondukis vin el la lando Egipta, por ke Mi estu via Dio. Mi estas la
Eternulo, via Dio.

<span id="an_16:1">16:1</span> Kaj entreprenis Korahx, filo de Jichar,
filo de Kehat, ido de Levi, kaj Datan kaj Abiram, filoj de Eliab, kaj
On, filo de Pelet, idoj de Ruben,

<span id="an_16:2">16:2</span> kaj starigxis antaux Moseo, kaj kun ili
el la Izraelidoj ducent kvindek viroj, estroj de la komunumo, vokataj al
la kunvenoj; homoj eminentaj;

<span id="an_16:3">16:3</span> kaj ili kolektigxis kontraux Moseo kaj
kontraux Aaron, kaj diris al ili:Suficxe por vi! la tuta komunumo, cxiuj
estas ja sanktaj, kaj inter ili estas la Eternulo; kial do vi estrigas
vin super la komunumo de la Eternulo?

<span id="an_16:4">16:4</span> Kaj Moseo tion auxdis, kaj jxetis sin
vizagxaltere.

<span id="an_16:5">16:5</span> Kaj li ekparolis al Korahx kaj al lia
tuta anaro, dirante:Morgaux la Eternulo montros, kiu estas Lia kaj kiu
estas sankta, por ke Li alproksimigu lin al Si; kaj kiun Li elektos,
tiun Li alproksimigos al Si.

<span id="an_16:6">16:6</span> Faru jenon:prenu al vi incensujojn,
Korahx kaj lia tuta anaro,

<span id="an_16:7">16:7</span> kaj metu sur ilin fajron kaj metu sur
ilin incenson antaux la Eternulo morgaux; kaj kiun la Eternulo elektos,
tiu estos la sanktulo. Estas troe, ho Levidoj!

<span id="an_16:8">16:8</span> Kaj Moseo diris al Korahx:Auxskultu do,
idoj de Levi:

<span id="an_16:9">16:9</span> cxu ne suficxas al vi, ke la Dio de la
Izraelidoj distingis vin inter la komunumo de Izrael, por alproksimigi
vin al Si, por ke vi plenumu la servojn en la tabernaklo de la Eternulo
kaj por ke vi staru antaux la komunumo, por servi al gxi?

<span id="an_16:10">16:10</span> Kaj Li alproksimigos vin kaj cxiujn
viajn fratojn, la idojn de Levi, kun vi; kaj nun vi postulas ecx
pastrecon!

<span id="an_16:11">16:11</span> Tiamaniere vi kaj via tuta anaro
ekribelis kontraux la Eternulo; sed kio estas Aaron, ke vi murmuras
kontraux li?

<span id="an_16:12">16:12</span> Kaj Moseo sendis voki Datanon kaj
Abiramon, filojn de Eliab; sed ili diris:Ni ne iros!

<span id="an_16:13">16:13</span> CXu ne suficxas, ke el lando, en kiu
fluas lakto kaj mielo, vi elirigis nin, por pereigi nin en la dezerto?
kaj vi volas ankoraux regi super ni?

<span id="an_16:14">16:14</span> Ja ne en landon, en kiu fluas lakto kaj
mielo, vi venigis nin, kaj vi ne donis al ni posedajxon el kampoj kaj
vinbergxardenoj! cxu vi volas blindigi la okulojn de cxi tiuj homoj? ni
ne iros.

<span id="an_16:15">16:15</span> Kaj tio tre kolerigis Moseon, kaj li
diris al la Eternulo:Ne turnu Vin al ilia ofero; ecx unu azenon mi ne
prenis de ili, kaj al neniu el ili mi faris ian malbonon.

<span id="an_16:16">16:16</span> Kaj Moseo diris al Korahx:Vi kaj via
tuta anaro estu antaux la Eternulo morgaux, vi kaj ili kaj Aaron.

<span id="an_16:17">16:17</span> Kaj prenu cxiu sian incensujon kaj metu
sur gxin incenson, kaj alportu antaux la Eternulon cxiu sian incensujon,
ducent kvindek incensujojn; ankaux vi kaj Aaron, cxiu sian incensujon.

<span id="an_16:18">16:18</span> Kaj ili prenis cxiu sian incensujon kaj
metis sur gxin fajron kaj sxutis sur gxin incenson, kaj ili starigxis
cxe la pordo de la tabernaklo de kunveno, ankaux Moseo kaj Aaron.

<span id="an_16:19">16:19</span> Kaj kunvenigis kontraux ili Korahx la
tutan anaron cxe la pordo de la tabernaklo de kunveno; kaj montrigxis la
majesto de la Eternulo al la tuta komunumo.

<span id="an_16:20">16:20</span> Kaj la Eternulo ekparolis al Moseo kaj
al Aaron, dirante:

<span id="an_16:21">16:21</span> Apartigxu de cxi tiu anaro, kaj Mi
ekstermos ilin en momento.

<span id="an_16:22">16:22</span> Kaj ili jxetis sin vizagxaltere, kaj
diris:Ho Dio, Dio de la spiritoj de cxia karno! unu pekis, kaj Vi volas
koleri la tutan komunumon?

<span id="an_16:23">16:23</span> Kaj la Eternulo ekparolis al Moseo,
dirante:

<span id="an_16:24">16:24</span> Diru al la komunumo jene:Foriru de
cxirkaux la logxejo de Korahx, Datan, kaj Abiram.

<span id="an_16:25">16:25</span> Kaj Moseo levigxis kaj iris al Datan
kaj Abiram, kaj post li iris la plejagxuloj de Izrael.

<span id="an_16:26">16:26</span> Kaj li diris al la komunumo:Foriru do
de la tendoj de tiuj malbonaj homoj, kaj tusxu nenion, kio apartenas al
ili, por ke vi ne pereu pro cxiuj iliaj pekoj.

<span id="an_16:27">16:27</span> Kaj ili foriris de cxirkaux la logxejo
de Korahx, Datan, kaj Abiram; sed Datan kaj Abiram eliris, kaj staris
cxe la pordo de siaj tendoj kune kun siaj edzinoj, filoj, kaj malgrandaj
infanoj.

<span id="an_16:28">16:28</span> Kaj Moseo diris:Per tio vi ekscios, ke
la Eternulo sendis min, por fari cxiujn tiujn aferojn, kaj ke mi ne
faris laux mia koro:

<span id="an_16:29">16:29</span> se per la ordinara morto de cxiuj homoj
mortos cxi tiuj, aux ilin trafos la sorto, kiu povas trafi cxiun homon,
tiam ne la Eternulo sendis min.

<span id="an_16:30">16:30</span> Sed se novan aperon kreos la Eternulo,
kaj la tero malfermos sian busxon, kaj englutos ilin, kaj cxion, kio
apartenas al ili, kaj ili vivaj malsupreniros en SXeolon, tiam sciu, ke
cxi tiuj homoj blasfemis kontraux la Eternulo.

<span id="an_16:31">16:31</span> Apenaux li finis paroli cxion tion,
disfendigxis la tero, kiu estis sub ili;

<span id="an_16:32">16:32</span> kaj la tero malfermis sian busxon kaj
englutis ilin kaj iliajn domojn kaj cxiujn homojn de Korahx kaj la tutan
havon.

<span id="an_16:33">16:33</span> Kaj ili, kaj cxio, kio apartenis al
ili, malsupreniris vivaj en SXeolon, kaj fermigxis super ili la tero,
kaj ili forpereis el inter la komunumo.

<span id="an_16:34">16:34</span> Kaj cxiuj Izraelidoj, kiuj estis
cxirkaux ili, forkuris cxe ilia krio; cxar ili diris:Ke nin ankaux la
tero ne englutu.

<span id="an_16:35">16:35</span> Kaj fajro eliris de la Eternulo, kaj
gxi forbruligis tiujn ducent kvindek homojn, kiuj alportis la incenson.

<span id="an_16:36">16:36</span> Kaj la Eternulo ekparolis al Moseo,
dirante:

<span id="an_16:37">16:37</span> Diru al Eleazar, filo de la pastro
Aaron, ke li levu la incensujojn el la brulintajxo, sed la fajron
disjxetu malproksimen; cxar sanktigxis

<span id="an_16:38">16:38</span> la incensujoj de tiuj, kiuj per sia
vivo pagis pro la peko; kaj oni faru el ili tavoletojn, por tegi la
altaron; cxar oni alportis ilin antaux la Eternulon, kaj ili sanktigxis;
kaj ili estu memoriga signo por la Izraelidoj.

<span id="an_16:39">16:39</span> Kaj Eleazar, la pastro, prenis la
kuprajn incensujojn, kiujn alportis la bruligitaj, kaj tavoligis ilin,
por tegi la altaron

<span id="an_16:40">16:40</span> memorige por la Izraelidoj, ke laiko,
kiu ne estas el la idoj de Aaron, ne alproksimigxu, por incensi antaux
la Eternulo, por ke li ne farigxu kiel Korahx kaj lia anaro, kiel diris
la Eternulo al li per Moseo.

<span id="an_16:41">16:41</span> Kaj en la sekvanta tago la tuta
komunumo de la Izraelidoj ekmurmuris kontraux Moseo kaj kontraux Aaron,
dirante:Vi mortigis la popolon de la Eternulo.

<span id="an_16:42">16:42</span> Kaj kiam kolektigxis la komunumo
kontraux Moseo kaj kontraux Aaron, ili turnigxis al la tabernaklo de
kunveno; kaj jen kovris gxin la nubo kaj aperis la majesto de la
Eternulo.

<span id="an_16:43">16:43</span> Kaj eniris Moseo kaj Aaron en la
antauxan parton de la tabernaklo de kunveno.

<span id="an_16:44">16:44</span> Kaj la Eternulo ekparolis al Moseo,
dirante:

<span id="an_16:45">16:45</span> Forigxu el inter cxi tiu komunumo, kaj
Mi pereigos ilin en momento. Sed ili jxetigxis vizagxaltere.

<span id="an_16:46">16:46</span> Kaj Moseo diris al Aaron:Prenu vian
incensujon kaj metu sur gxin fajron de la altaro kaj sxutu sur gxin
incenson kaj iru rapide al la komunumo kaj pekliberigu gxin; cxar eliris
kolero de antaux la Eternulo, komencigxis la frapado.

<span id="an_16:47">16:47</span> Tiam Aaron prenis, kiel diris Moseo,
kaj kuris en la mezon de la komunumo; kaj jen komencigxis jam la frapado
en la popolo. Kaj li metis la incenson kaj pekliberigis la popolon.

<span id="an_16:48">16:48</span> Li starigxis inter la mortintoj kaj la
vivantoj, kaj la frapado cxesigxis.

<span id="an_16:49">16:49</span> Kaj la nombro de la mortintoj de la
frapado estis dek kvar mil sepcent, krom tiuj, kiuj mortis pro Korahx.

<span id="an_16:50">16:50</span> Kaj Aaron revenis al Moseo al la pordo
de la tabernaklo de kunveno; kaj la frapado cxesigxis.

<span id="an_17:1">17:1</span> Kaj la Eternulo ekparolis al Moseo,
dirante:

<span id="an_17:2">17:2</span> Parolu al la Izraelidoj, kaj prenu de ili
po unu bastono de cxiu tribo, de cxiuj iliaj triboj dek du bastonojn,
kaj cxies nomon skribu sur lia bastono.

<span id="an_17:3">17:3</span> Sed la nomon de Aaron skribu sur la
bastono de Levi; cxar unu bastono devas esti de la estro de ilia tribo.

<span id="an_17:4">17:4</span> Kaj kusxigu ilin en la tabernaklo de
kunveno antaux la kesto de atesto, kie Mi aperas al vi.

<span id="an_17:5">17:5</span> Kaj kiun viron Mi elektos, ties bastono
ekfloros; kaj tiel Mi silentigos antaux Mi la murmuradon de la
Izraelidoj, kiun ili murmuras kontraux vi.

<span id="an_17:6">17:6</span> Kaj Moseo parolis al la Izraelidoj, kaj
cxiuj iliaj estroj donis al li po unu bastono de cxiu tribo, laux iliaj
triboj dek du bastonojn; kaj la bastono de Aaron estis inter iliaj
bastonoj.

<span id="an_17:7">17:7</span> Kaj Moseo kusxigis la bastonojn antaux la
Eternulo en la tabernaklo de atesto.

<span id="an_17:8">17:8</span> Kaj en la sekvanta tago Moseo venis en la
tabernaklon de atesto; kaj jen ekfloris la bastono de Aaron de la domo
de Levi, kaj gxi elirigis burgxonojn kaj donis florojn kaj maturigis
migdalojn.

<span id="an_17:9">17:9</span> Kaj Moseo elportis cxiujn bastonojn de
antaux la Eternulo al cxiuj Izraelidoj; kaj ili vidis, kaj cxiu prenis
sian bastonon.

<span id="an_17:10">17:10</span> Kaj la Eternulo diris al Moseo:Remetu
la bastonon de Aaron antaux la keston de atesto, por ke gxi estu gardata
kiel memorsigno por la ribelemuloj, por ke cxesigxu ilia murmurado
kontraux Mi, kaj por ke ili ne mortu.

<span id="an_17:11">17:11</span> Kaj Moseo faris tion; kiel la Eternulo
ordonis al li, tiel li faris.

<span id="an_17:12">17:12</span> Kaj la Izraelidoj diris al Moseo:Jen ni
mortas, ni pereas, ni cxiuj pereas;

<span id="an_17:13">17:13</span> cxiu, kiu alproksimigxas al la
tabernaklo de la Eternulo, mortas; cxu ni cxiuj mortos?

<span id="an_18:1">18:1</span> Kaj la Eternulo diris al Aaron:Vi kaj
viaj filoj kaj la domo de via patro kune kun vi portos sur vi la kulpon
pri la tabernaklo, kaj vi kaj viaj filoj kune kun vi portos la kulpon
pri via pastrado.

<span id="an_18:2">18:2</span> Ankaux viajn fratojn, la tribon de Levi,
la genton de via patro, alproksimigu al vi; ili aligxu al vi kaj servu
vin; kaj vi kune kun viaj filoj estos cxe la tabernaklo de atesto.

<span id="an_18:3">18:3</span> Kaj ili prizorgu la gardadon de vi kaj la
gardadon de la tuta tabernaklo; nur al la objektoj de la sanktejo kaj al
la altaro ili ne alproksimigxu, por ke ili ne mortu, kiel ili, tiel
ankaux vi.

<span id="an_18:4">18:4</span> Ili aligxu al vi kaj plenumu la zorgadon
pri la tabernaklo de kunveno, koncerne cxiujn servojn en la tabernaklo;
sed laiko ne alproksimigxu al vi.

<span id="an_18:5">18:5</span> Kaj plenumu la zorgadon pri la sanktejo
kaj la zorgadon pri la altaro, por ke ne estu plu kolero kontraux la
Izraelidoj.

<span id="an_18:6">18:6</span> Kaj Mi prenis viajn fratojn, la Levidojn,
el inter la Izraelidoj; donace al vi ili estas donitaj por la Eternulo,
por plenumi la servojn en la tabernaklo de kunveno.

<span id="an_18:7">18:7</span> Kaj vi kune kun viaj filoj plenumu vian
pastradon en cxio, kio koncernas la altaron, kaj tion, kio estas
malantaux la kurteno, kaj servu; kiel donacon Mi donas al vi la servadon
de via pastrado; sed laiko, kiu alproksimigxos, estu mortigita.

<span id="an_18:8">18:8</span> Kaj la Eternulo diris al Aaron:Mi donis
al vi la zorgadon pri Miaj oferdonoj:cxion, kion konsekras la
Izraelidoj, Mi donis al vi kaj al viaj filoj, kiel sanktan apartenajxon
per legxo eterna.

<span id="an_18:9">18:9</span> Jen kio apartenas al vi el la
plejsanktajxoj, el la bruligatajxo:cxiu ilia ofero, kiel cxiu ilia
farunofero, tiel ankaux cxiu ilia pekofero kaj cxiu ilia kulpofero, kiun
ili donos al Mi, estas plejsanktajxo por vi kaj por viaj filoj.

<span id="an_18:10">18:10</span> Sur la plej sankta loko mangxu tion;
cxiu virseksulo povas tion mangxi. Sankta gxi estu por vi.

<span id="an_18:11">18:11</span> Kaj jen kio apartenas al vi:iliaj
donacataj oferdonoj el cxiuj skuoferoj de la Izraelidoj; al vi Mi donis
ilin kaj al viaj filoj kaj al viaj filinoj kune kun vi, per legxo
eterna; cxiu pura en via domo povas tion mangxi.

<span id="an_18:12">18:12</span> CXion plej bonan el oleo kaj cxion plej
bonan el mosto kaj el greno, iliajn unuaajxojn, kiujn ili donas al la
Eternulo, Mi fordonis al vi.

<span id="an_18:13">18:13</span> La unuaj produktoj de cxio, kio estas
sur ilia tero, kiujn ili alportos al la Eternulo, apartenas al vi; cxiu
pura en via domo povas tion mangxi.

<span id="an_18:14">18:14</span> CXio, kio estas konsekrita en Izrael,
apartenas al vi.

<span id="an_18:15">18:15</span> CXiu utermalferminto el cxiuj vivaj
estajxoj, kiun ili alportas al la Eternulo, kiel el homoj, tiel ankaux
el brutoj, apartenas al vi; tamen prenu elacxeton pro unuenaskito el
homoj, kaj ankaux pro unuenaskito el malpuraj brutoj prenu elacxeton.

<span id="an_18:16">18:16</span> Ilia elacxeto estas:post la agxo de unu
monato prenu elacxeton laux via takso, kvin siklojn da argxento laux la
sankta siklo, kiu konsistas el dudek geroj.

<span id="an_18:17">18:17</span> Nur pro unuenaskito el bovoj aux pro
unuenaskito el sxafoj aux pro unuenaskito el kaproj ne prenu
elacxeton:ili estas sanktajxo; per ilia sango aspergu la altaron, kaj
ilian sebon bruligu kiel fajroferon, agrablan odorajxon al la Eternulo.

<span id="an_18:18">18:18</span> Sed ilia viando apartenas al vi; kiel
la brustajxo de skuofero kaj la dekstra femuro, gxi apartenas al vi.

<span id="an_18:19">18:19</span> CXiujn sanktajn oferdonojn, kiujn
alportas la Izraelidoj al la Eternulo, Mi donis al vi kaj al viaj filoj
kaj al viaj filinoj kune kun vi, per legxo eterna. Tio estas interligo
de salo por eterne antaux la Eternulo por vi kaj por via idaro kune kun
vi.

<span id="an_18:20">18:20</span> Kaj la Eternulo diris al Aaron:En ilia
tero vi ne havos heredajxon, kaj parton vi ne havos inter ili; Mi estas
via parto kaj via heredajxo meze de la Izraelidoj.

<span id="an_18:21">18:21</span> Kaj al la filoj de Levi Mi donis kiel
heredajxon dekonajxon de cxio en Izrael, rekompence pro ilia servado,
kiun ili faras, la servado en la tabernaklo de kunveno.

<span id="an_18:22">18:22</span> Kaj la Izraelidoj ne alproksimigxu plu
al la tabernaklo de kunveno, por ke ili ne portu pekon kaj ne mortu.

<span id="an_18:23">18:23</span> Nur la Levidoj mem plenumu la servadon
en la tabernaklo de kunveno kaj portu sur si ilian pekon; legxo eterna
tio estu en viaj generacioj; kaj inter la Izraelidoj ili ne havos
posedajxon.

<span id="an_18:24">18:24</span> CXar la dekonajxon de la Izraelidoj,
kiun ili alportos al la Eternulo oferdone, Mi donis al la Levidoj kiel
posedajxon; tial Mi diris al ili, ke inter la Izraelidoj ili ne havu
posedajxon.

<span id="an_18:25">18:25</span> Kaj la Eternulo ekparolis al Moseo,
dirante:

<span id="an_18:26">18:26</span> Al la Levidoj parolu, kaj diru al
ili:Kiam vi prenos de la Izraelidoj la dekonajxon, kiun Mi donas al vi
de ili kiel posedajxon, tiam levu el gxi oferdonon por la Eternulo,
dekonajxon el la dekonajxo.

<span id="an_18:27">18:27</span> Kaj estos kalkulata al vi via oferdono,
kiel greno el la garbejo kaj kiel abundajxo el la vinpremejo.

<span id="an_18:28">18:28</span> Tiamaniere vi ankaux alportos oferdonon
al la Eternulo el cxiuj viaj dekonajxoj, kiujn vi prenos de la
Izraelidoj; kaj vi donos el ili la oferdonon, destinitan por la
Eternulo, al la pastro Aaron.

<span id="an_18:29">18:29</span> El cxiuj ricevataj donacoj alportu
oferdonon al la Eternulo, el cxio plej bona en gxi gxian parton
konsekritan.

<span id="an_18:30">18:30</span> Kaj diru al ili:Kiam vi alportos el tio
la plej bonan parton, tiam gxi estos kalkulata al la Levidoj kiel
enspezo el la garbejo kaj kiel enspezo el la vinpremejo.

<span id="an_18:31">18:31</span> Kaj vi povas tion mangxi sur cxiu loko,
vi kaj via domo; cxar tio estas pago al vi pro via servado en la
tabernaklo de kunveno.

<span id="an_18:32">18:32</span> Kaj vi ne portos pri tio pekon, kiam vi
alportos la plej bonan parton el tio; kaj vi ne malsanktigos la
konsekritajxon de la Izraelidoj, kaj vi ne mortos.

<span id="an_19:1">19:1</span> Kaj la Eternulo ekparolis al Moseo kaj al
Aaron, dirante:

<span id="an_19:2">19:2</span> Jen estas la instrukcio de la legxo, kiun
la Eternulo starigis, dirante:Diru al la Izraelidoj, ke ili venigu al vi
bovinon rugxan, sanan, kiu ne havas difekton kaj sur kiun ne estis
metita jugo.

<span id="an_19:3">19:3</span> Kaj donu gxin al Eleazar, la pastro, kaj
li elkonduku gxin ekster la tendaron, kaj oni bucxu gxin antaux li.

<span id="an_19:4">19:4</span> Kaj Eleazar, la pastro, prenu iom el gxia
sango per sia fingro kaj aspergu sep fojojn per gxia sango en la direkto
al la antauxa parto de la tabernaklo de kunveno.

<span id="an_19:5">19:5</span> Kaj oni forbruligu la bovinon antaux liaj
okuloj:gxian felon kaj gxian karnon kaj gxian sangon kune kun gxia
sterko oni forbruligu.

<span id="an_19:6">19:6</span> Kaj la pastro prenu cedran lignon kaj
hisopon kaj rugxan lanon kaj jxetu en la brulajxon de la bovino.

<span id="an_19:7">19:7</span> Kaj la pastro lavu siajn vestojn kaj banu
sian korpon en akvo, kaj poste li venu en la tendaron, kaj la pastro
restos malpura gxis la vespero.

<span id="an_19:8">19:8</span> Kaj tiu, kiu gxin forbruligis, lavu siajn
vestojn per akvo kaj banu sian korpon en akvo, kaj li restos malpura
gxis la vespero.

<span id="an_19:9">19:9</span> Kaj viro pura kolektu la cindron de la
bovino kaj metu gxin ekster la tendaro sur puran lokon, kaj gxi estos
konservata por la komunumo de la Izraelidoj por la akvo puriga:tio estas
ofero propeka.

<span id="an_19:10">19:10</span> Kaj la kolektinto de la cindro de la
bovino lavu siajn vestojn, kaj li restos malpura gxis la vespero. Tio
estos legxo eterna por la Izraelidoj, kaj por la fremduloj, kiuj logxas
inter ili.

<span id="an_19:11">19:11</span> Kiu ektusxis la kadavron de ia homo,
tiu restos malpura dum sep tagoj;

<span id="an_19:12">19:12</span> li senpekigos sin per gxi en la tria
tago kaj en la sepa tago, kaj li farigxos pura; kaj se li ne senpekigos
sin en la tria tago kaj en la sepa tago, li ne farigxos pura.

<span id="an_19:13">19:13</span> CXiu, kiu ektusxis la kadavron de homo,
kiu mortis, kaj ne senpekigos sin, tiu malpurigas la logxejon de la
Eternulo; kaj tiu homo ekstermigxos el inter Izrael; cxar li ne estas
aspergita per puriga akvo, li estas malpura, lia malpureco estas
ankoraux sur li.

<span id="an_19:14">19:14</span> Jen estas la legxo:se homo mortis en
tendo, tiam cxiu, kiu venas en la tendon, kaj cxio, kio trovigxas en la
tendo, estos malpura dum sep tagoj.

<span id="an_19:15">19:15</span> Kaj cxiu nefermita vazo, sur kiu ne
estas kovrilo kun sxnureto, estas malpura.

<span id="an_19:16">19:16</span> Kaj cxiu, kiu ektusxis sur kampo
glavmortigiton aux mortinton aux oston de homo aux tombon, estos malpura
dum sep tagoj.

<span id="an_19:17">19:17</span> Oni prenu por la malpurulo iom el la
cindro de la bruligita pekofero kaj versxu sur gxin akvon vivan en
vazon;

<span id="an_19:18">19:18</span> kaj viro pura prenu hisopon kaj trempu
gxin en akvo, kaj aspergu la tendon kaj cxiujn vazojn, kaj la homojn,
kiuj tie estis, kaj la tusxinton de la osto aux de la mortigito aux de
la mortinto aux de la tombo.

<span id="an_19:19">19:19</span> Kaj la purulo aspergu la malpurulon en
la tria tago kaj en la sepa tago kaj senpekigu lin en la sepa tago; kaj
li lavu siajn vestojn kaj banu sin en akvo, kaj vespere li estos pura.

<span id="an_19:20">19:20</span> Kaj se iu estos malpura kaj ne
senpekigos sin, tiu ekstermigxos el inter la komunumo, cxar li
malpurigis la sanktejon de la Eternulo:li ne estas aspergita per puriga
akvo, li estas malpura.

<span id="an_19:21">19:21</span> Kaj tio estu por vi legxo eterna. Kaj
tiu, kiu aspergis per la puriga akvo, lavu siajn vestojn; kaj la
ektusxinto de la puriga akvo estos malpura gxis la vespero.

<span id="an_19:22">19:22</span> Kaj cxio, kion ektusxos la malpurulo,
estos malpura; kaj la homo, kiu ektusxis, estos malpura gxis la vespero.

<span id="an_20:1">20:1</span> Kaj venis la Izraelidoj, la tuta
komunumo, en la dezerton Cin en la unua monato; kaj la popolo eklogxis
en Kadesx, kaj tie mortis Mirjam kaj estis tie enterigita.

<span id="an_20:2">20:2</span> Kaj ne estis akvo por la komunumo, kaj
ili kolektigxis kontraux Moseo kaj Aaron.

<span id="an_20:3">20:3</span> Kaj la popolo malpacis kontraux Moseo,
kaj ili diris jene:Ho, kial ni ne mortis tiam, kiam mortis niaj fratoj
antaux la Eternulo!

<span id="an_20:4">20:4</span> Kaj kial vi venigis la komunumon de la
Eternulo en cxi tiun dezerton, por ke ni mortu cxi tie kune kun niaj
brutoj?

<span id="an_20:5">20:5</span> Kaj por kio vi elirigis nin el Egiptujo,
por venigi nin al cxi tiu malbona loko, kie oni ne povas semi, kie ne
ekzistas figarboj nek vinberoj nek granatoj, kaj kie ne ekzistas akvo
por trinki?

<span id="an_20:6">20:6</span> Tiam Moseo kaj Aaron iris de antaux la
komunumo al la pordo de la tabernaklo de kunveno kaj jxetigxis
vizagxaltere, kaj la majesto de la Eternulo aperis al ili.

<span id="an_20:7">20:7</span> Kaj la Eternulo ekparolis al Moseo,
dirante:

<span id="an_20:8">20:8</span> Prenu la bastonon kaj kunvenigu la
komunumon, vi kaj via frato Aaron, kaj parolu antaux iliaj okuloj al la
roko, kaj gxi donos sian akvon; kaj vi elirigos por ili akvon el la
roko, kaj vi trinkigos la komunumon kaj gxiajn brutojn.

<span id="an_20:9">20:9</span> Kaj Moseo prenis la bastonon de antaux la
Eternulo, kiel Li ordonis al li.

<span id="an_20:10">20:10</span> Kaj Moseo kaj Aaron kunvenigis la
komunumon antaux la rokon, kaj li diris al ili:Auxskultu, ho ribeluloj,
cxu el cxi tiu roko ni elirigu por vi akvon?

<span id="an_20:11">20:11</span> Kaj Moseo levis sian manon kaj frapis
la rokon per sia bastono du fojojn; kaj ekfluis multe da akvo, kaj
trinkis la komunumo kaj gxiaj brutoj.

<span id="an_20:12">20:12</span> Tiam la Eternulo diris al Moseo kaj al
Aaron:Pro tio, ke vi ne kredis je Mi, por montri Min sankta en la okuloj
de la Izraelidoj, tial vi ne venigos cxi tiun komunumon en la landon,
kiun Mi donas al ili.

<span id="an_20:13">20:13</span> Tio estas la Akvo de Malpaco, cxe kiu
la Izraelidoj malpacis kontraux la Eternulo kaj per kiu Li montris Sin
sankta al ili.

<span id="an_20:14">20:14</span> Kaj Moseo sendis senditojn el Kadesx al
la regxo de Edom, por diri:Tiel diras via frato Izrael:Vi scias cxiujn
malfacilajxojn, kiuj trafis nin;

<span id="an_20:15">20:15</span> niaj patroj foriris en Egiptujon, kaj
ni logxis en Egiptujo longan tempon, kaj la Egiptoj agis malbone
kontraux ni kaj kontraux niaj patroj;

<span id="an_20:16">20:16</span> kaj ni ekkriis al la Eternulo, kaj Li
auxdis nian vocxon, kaj Li sendis angxelon kaj elkondukis nin el
Egiptujo; kaj jen ni estas en Kadesx, urbo cxe la fino de viaj limoj;

<span id="an_20:17">20:17</span> permesu do al ni trairi vian landon; ni
ne iros tra kampo nek tra vinbergxardeno, kaj ni ne trinkos akvon el la
putoj; laux la cxefa publika vojo ni iros, ni ne flankigxos dekstren nek
maldekstren, gxis ni trapasos viajn limojn.

<span id="an_20:18">20:18</span> Sed Edom diris al li:Vi ne trapasos
min, alie mi eliros kun glavo renkonte al vi.

<span id="an_20:19">20:19</span> Kaj la Izraelidoj diris al li:Laux la
granda vojo ni iros; kaj se ni trinkos vian akvon, mi kaj miaj brutoj,
mi pagos pro gxi; nenio pli, sole per miaj piedoj mi trairos.

<span id="an_20:20">20:20</span> Sed li diris:Ne trairu. Kaj Edom
elpasxis kontraux lin kun popolo multenombra kaj kun mano forta.

<span id="an_20:21">20:21</span> Kaj Edom ne volis permesi al Izrael
trapasi liajn limojn; kaj Izrael iris flanke de li.

<span id="an_20:22">20:22</span> Kaj ili elmovigxis el Kadesx; kaj la
Izraelidoj, la tuta komunumo, venis al la monto Hor.

<span id="an_20:23">20:23</span> Kaj la Eternulo ekparolis al Moseo kaj
al Aaron sur la monto Hor, cxe la limo de la lando Edoma, dirante:

<span id="an_20:24">20:24</span> Aaron alkolektigxu al sia popolo; cxar
pro tio, ke vi malobeis Mian ordonon cxe la Akvo de Malpaco, li ne venos
en la landon, kiun Mi donas al la Izraelidoj.

<span id="an_20:25">20:25</span> Prenu Aaronon, kaj Eleazaron, lian
filon, kaj suririgu ilin sur la monton Hor;

<span id="an_20:26">20:26</span> kaj deprenu de Aaron liajn vestojn, kaj
surmetu ilin sur Eleazaron, lian filon; kaj Aaron alkolektigxu al sia
popolo kaj mortu tie.

<span id="an_20:27">20:27</span> Kaj Moseo faris, kiel ordonis la
Eternulo; kaj ili suriris sur la monton Hor antaux la okuloj de la tuta
komunumo.

<span id="an_20:28">20:28</span> Kaj Moseo deprenis de Aaron liajn
vestojn, kaj surmetis ilin sur Eleazaron, lian filon. Kaj Aaron mortis
tie sur la supro de la monto. Kaj Moseo kaj Eleazar malsupreniris de la
monto.

<span id="an_20:29">20:29</span> Kaj la tuta komunumo vidis, ke Aaron
mortis, kaj la tuta domo de Izrael priploris Aaronon dum tridek tagoj.

<span id="an_21:1">21:1</span> Kaj la Kanaanido, la regxo de Arad, kiu
logxis en la Sudo, auxdis, ke Izrael venas per la vojo de Atarim; kaj li
ekbatalis kontraux Izrael kaj kaptis kelkajn kiel militkaptitojn.

<span id="an_21:2">21:2</span> Tiam Izrael faris sanktan promeson al la
Eternulo, kaj diris:Se Vi donos cxi tiun popolon en mian manon, tiam mi
detruos iliajn urbojn.

<span id="an_21:3">21:3</span> Kaj la Eternulo elauxskultis la vocxon de
Izrael kaj fordonis la Kanaanidojn; kaj oni pereigis ilin kaj iliajn
urbojn kaj donis al la loko la nomon HXorma.

<span id="an_21:4">21:4</span> Kaj ili elmovigxis de la monto Hor laux
la vojo al la Rugxa Maro, por cxirkauxiri la landon de Edom. Kaj
senkuragxigxis la animo de la popolo sur la vojo.

<span id="an_21:5">21:5</span> Kaj la popolo ekparolis kontraux Dio kaj
kontraux Moseo:Kial vi elkondukis nin el Egiptujo, por ke ni mortu en la
dezerto? cxar ekzistas nek pano nek akvo, kaj al nia animo nauxzas la
mizera nutrajxo.

<span id="an_21:6">21:6</span> Tiam la Eternulo sendis sur la popolon
venenajn serpentojn, kaj ili mordis la popolon, kaj mortis multe da
homoj el Izrael.

<span id="an_21:7">21:7</span> Kaj la popolo venis al Moseo, kaj
diris:Ni pekis, parolante kontraux la Eternulo kaj kontraux vi; pregxu
al la Eternulo, ke Li forigu de ni la serpentojn. Kaj Moseo pregxis pri
la popolo.

<span id="an_21:8">21:8</span> Kaj la Eternulo diris al Moseo:Faru al vi
serpenton kupran kaj metu gxin sur stangon; kaj cxiu mordita, kiu
ekrigardos gxin, restos viva.

<span id="an_21:9">21:9</span> Kaj Moseo faris kupran serpenton kaj
metis gxin sur stangon; kaj se serpento mordis iun kaj cxi tiu
ekrigardis la kupran serpenton, li restis viva.

<span id="an_21:10">21:10</span> Kaj la Izraelidoj elmovigxis, kaj
starigis sian tendaron en Obot.

<span id="an_21:11">21:11</span> Kaj ili elmovigxis el Obot, kaj
starigis sian tendaron en Ije-Abarim en la dezerto, kiu estas kontraux
Moab, en la oriento.

<span id="an_21:12">21:12</span> De tie ili elmovigxis, kaj starigis
sian tendaron en la valo de Zared.

<span id="an_21:13">21:13</span> De tie ili elmovigxis, kaj starigis
sian tendaron apud tiu parto de Arnon en la dezerto, kiu estas ekster la
limoj de la Amoridoj; cxar Arnon estas la limo de Moab, inter Moab kaj
la Amoridoj.

<span id="an_21:14">21:14</span> Tial estas dirite en la Libro de la
Militoj de la Eternulo: Vaheb en Sufa, Kaj la valoj de Arnon,

<span id="an_21:15">21:15</span> Kaj la deklivo de la valoj, Kiu
turnigxas al la kolonio Ar Kaj apogigxas al la limo de Moab.

<span id="an_21:16">21:16</span> Kaj de tie al Beer; tio estas tiu puto,
pri kiu la Eternulo diris al Moseo:Kunvenigu la popolon, kaj Mi donos al
ili akvon.

<span id="an_21:17">21:17</span> Tiam kantis Izrael cxi tiun kanton:
Levigxu, puto, ni kantu pri gxi;

<span id="an_21:18">21:18</span> Puto, kiun fosis princoj, Boris
eminentuloj de la popolo, Per la sceptro, per siaj bastonoj. Kaj el tiu
dezerto al Matana,

<span id="an_21:19">21:19</span> kaj el Matana al Nahxaliel, kaj el
Nahxaliel al Bamot,

<span id="an_21:20">21:20</span> kaj el Bamot al la valo, kiu estas sur
la kampo de Moab, cxe la supro de Pisga, kiu estas turnita al la
dezerto.

<span id="an_21:21">21:21</span> Kaj Izrael sendis senditojn al Sihxon,
regxo de la Amoridoj, por diri:

<span id="an_21:22">21:22</span> Mi dezirus trairi vian landon; ni ne
devojigxos sur kampon aux en vinbergxardenon, ni ne trinkos akvon el
puto; laux la cxefa publika vojo ni iros, gxis ni trapasos viajn limojn.

<span id="an_21:23">21:23</span> Sed Sihxon ne permesis al Izrael
trapasi liajn limojn; kaj Sihxon kolektis sian tutan popolon kaj eliris
kontraux Izraelon en la dezerton kaj venis gxis Jahac kaj ekbatalis
kontraux Izrael.

<span id="an_21:24">21:24</span> Kaj Izrael frapis lin per la glavo, kaj
ekposedis lian landon de Arnon gxis Jabok, gxis la Amonidoj; cxar forta
estis la limo de la Amonidoj.

<span id="an_21:25">21:25</span> Kaj Izrael prenis cxiujn tiujn urbojn;
kaj Izrael eklogxis en cxiuj urboj de la Amoridoj, en HXesxbon kaj en
cxiuj gxiaj dependantajxoj.

<span id="an_21:26">21:26</span> CXar HXesxbon estis la urbo de Sihxon,
la regxo de la Amoridoj, kaj li militis kontraux la antauxa regxo de
Moab kaj prenis el lia mano lian tutan landon gxis Arnon.

<span id="an_21:27">21:27</span> Tial diras alegoriistoj: Iru
HXesxbonon; Konstruigxu kaj fortikigxu la urbo de Sihxon.

<span id="an_21:28">21:28</span> CXar fajro eliris el HXesxbon, Flamo el
la urbo de Sihxon; GXi formangxis Ar-Moabon, La mastrojn de la altajxoj
de Arnon.

<span id="an_21:29">21:29</span> Ve al vi, Moab! Vi pereis, ho popolo de
Kemosx! Li faris el siaj filoj forkurintojn Kaj el siaj filinoj
kaptitinojn De la regxo de la Amoridoj Sihxon.

<span id="an_21:30">21:30</span> Ni faligis ilin; pereis HXesxbon gxis
Dibon; Kaj ni ruinigis ilin gxis Nofahx, Kiu estas apud Medba.

<span id="an_21:31">21:31</span> Kaj Izrael logxis en la lando de la
Amoridoj.

<span id="an_21:32">21:32</span> Kaj Moseo sendis, por esplorrigardi
Jazeron, kaj ili militakiris gxiajn vilagxojn, kaj forpelis la
Amoridojn, kiuj tie estis.

<span id="an_21:33">21:33</span> Kaj ili forturnigxis kaj ekiris laux la
vojo al Basxan. Tiam eliris al ili renkonte Og, la regxo de Basxan, li
kaj lia tuta popolo, por batali cxe Edrei.

<span id="an_21:34">21:34</span> Kaj la Eternulo diris al Moseo:Ne timu
lin, cxar en vian manon Mi fordonos lin kaj lian tutan popolon kaj lian
landon, kaj vi agos kun li, kiel vi agis kun Sihxon, la regxo de la
Amoridoj, kiu logxis en HXesxbon.

<span id="an_21:35">21:35</span> Kaj ili venkobatis lin kaj liajn filojn
kaj lian tutan popolon, gxis neniu restis; kaj ili ekposedis lian
landon.

<span id="an_22:1">22:1</span> Kaj la Izraelidoj elmovigxis, kaj haltis
tendare en la stepoj de Moab, transe de Jordan, kontraux Jerihxo.

<span id="an_22:2">22:2</span> Balak, filo de Cipor, vidis cxion, kion
Izrael faris al la Amoridoj.

<span id="an_22:3">22:3</span> Kaj Moab tre timis tiun popolon, cxar gxi
estis multenombra; kaj Moab ektremis antaux la Izraelidoj.

<span id="an_22:4">22:4</span> Kaj Moab diris al la cxefoj de Midjan:Nun
tiu popolo formangxos nian tutan cxirkauxajxon, kiel bovo formangxas la
herbon de la kampo. Kaj Balak, filo de Cipor, estis regxo de Moab en tiu
tempo.

<span id="an_22:5">22:5</span> Kaj li sendis senditojn al Bileam, filo
de Beor, en Petoron, kiu estis cxe la Rivero, en la landon de sia
popolo, por voki lin, kaj diri:Jen popolo eliris el Egiptujo, jen gxi
kovris la vizagxon de la tero, kaj gxi logxas kontraux mi.

<span id="an_22:6">22:6</span> Nun venu do, malbenu al mi tiun popolon,
cxar gxi estas pli forta ol mi; eble tiam mi povos venkobati gxin kaj
elpeli gxin el la lando; cxar mi scias, ke kiun vi benas, tiu estas
benita, kaj kiun vi malbenas, tiu estas malbenita.

<span id="an_22:7">22:7</span> Kaj iris la plejagxuloj de Moab kaj la
plejagxuloj de Midjan, havante en siaj manoj la donacojn pro la
sorcxado, kaj ili venis al Bileam kaj diris al li la vortojn de Balak.

<span id="an_22:8">22:8</span> Kaj li diris al ili:Tradormu cxi tie la
nokton, kaj mi donos al vi respondon, konforme al tio, kion diros al mi
la Eternulo. Kaj la cxefoj de Moab restis cxe Bileam.

<span id="an_22:9">22:9</span> Kaj Dio venis al Bileam, kaj diris:Kiuj
estas tiuj viroj cxe vi?

<span id="an_22:10">22:10</span> Kaj Bileam diris al Dio:Balak, filo de
Cipor, regxo de Moab, sendis al mi, dirante:

<span id="an_22:11">22:11</span> Jen estas la popolo, kiu eliris el
Egiptujo, kaj gxi kovris la vizagxon de la tero; venu do, malbenu gxin
al mi, eble tiam mi povos batali kontraux gxi kaj forpeli gxin.

<span id="an_22:12">22:12</span> Tiam Dio diris al Bileam:Ne iru kun
ili; ne malbenu la popolon, cxar gxi estas benita.

<span id="an_22:13">22:13</span> Kaj Bileam levigxis matene, kaj diris
al la cxefoj de Balak:Iru en vian landon, cxar la Eternulo ne volas
permesi al mi iri kun vi.

<span id="an_22:14">22:14</span> Kaj levigxis la cxefoj de Moab kaj
venis al Balak, kaj diris:Bileam ne volas iri kun ni.

<span id="an_22:15">22:15</span> Balak sendis plue cxefojn, pli grandajn
kaj pli eminentajn ol tiuj.

<span id="an_22:16">22:16</span> Kaj ili venis al Bileam, kaj diris al
li:Tiel diris Balak, filo de Cipor:Ne rifuzu do iri al mi;

<span id="an_22:17">22:17</span> cxar mi tre honoros vin, kaj cxion,
kion vi diros al mi, mi faros; venu do, malbenu al mi tiun popolon.

<span id="an_22:18">22:18</span> Sed Bileam respondis kaj diris al la
servantoj de Balak:Ecx se Balak donos al mi sian plenan domon da
argxento kaj oro, mi ne povas malobei la ordonon de la Eternulo, mia
Dio, farante ion malgrandan aux grandan.

<span id="an_22:19">22:19</span> Tamen restu cxi tie ankaux vi dum la
nokto, kaj mi sciigxos, kion plue diros al mi la Eternulo.

<span id="an_22:20">22:20</span> Kaj Dio venis al Bileam en la nokto,
kaj diris al li:Se tiuj viroj venis, por voki vin, levigxu, iru kun ili,
sed faru nur tion, kion Mi diros al vi.

<span id="an_22:21">22:21</span> Kaj Bileam levigxis matene kaj selis
sian azeninon kaj iris kun la cxefoj de Moab.

<span id="an_22:22">22:22</span> Kaj ekflamis la kolero de Dio pro tio,
ke li iris; kaj angxelo de la Eternulo starigxis sur la vojo, por
malhelpi lin. Li rajdis sur sia azenino, kaj du liaj junuloj estis kun
li.

<span id="an_22:23">22:23</span> Kaj la azenino ekvidis la angxelon de
la Eternulo, starantan sur la vojo kun elingigita glavo en la mano, kaj
la azenino forturnigxis de la vojo kaj iris sur la kampon; kaj Bileam
ekbatis la azeninon, por returni gxin sur la vojon.

<span id="an_22:24">22:24</span> Tiam la angxelo de la Eternulo
starigxis sur la vojeto inter vinbergxardenoj, kie estis barilo sur unu
flanko kaj barilo sur la dua flanko.

<span id="an_22:25">22:25</span> Kaj la azenino ekvidis la angxelon de
la Eternulo, kaj alpremis sin al la muro kaj alpremis la piedon de
Bileam al la muro; kaj li denove gxin batis.

<span id="an_22:26">22:26</span> Kaj la angxelo de la Eternulo denove
forlasis sian lokon, kaj starigxis sur malvasta loko, kie oni ne povas
flankeniri dekstren, nek maldekstren.

<span id="an_22:27">22:27</span> Kiam la azenino ekvidis la angxelon de
la Eternulo, gxi kusxigxis sub Bileam. Kaj ekflamis la kolero de Bileam,
kaj li batis la azeninon per la bastono.

<span id="an_22:28">22:28</span> Tiam la Eternulo malsxlosis la busxon
de la azenino, kaj gxi diris al Bileam:Kion mi faris al vi, ke vi batis
min jam tri fojojn?

<span id="an_22:29">22:29</span> Kaj Bileam diris al la azenino:CXar vi
mokis min; se mi havus glavon en mia mano, mi nun mortigus vin.

<span id="an_22:30">22:30</span> Kaj la azenino diris al Bileam:CXu mi
ne estas via azenino, sur kiu vi rajdadis de longatempe gxis la nuna
tago? cxu mi kutimis tiel fari al vi? Kaj li diris:Ne.

<span id="an_22:31">22:31</span> Tiam la Eternulo malkovris la okulojn
de Bileam, kaj li ekvidis la angxelon de la Eternulo, starantan sur la
vojo kun elingigita glavo en sia mano; kaj li klinigxis, kaj jxetigxis
vizagxaltere.

<span id="an_22:32">22:32</span> Kaj la angxelo de la Eternulo diris al
li:Kial vi batis vian azeninon jam tri fojojn? jen Mi eliris, por
malhelpi, cxar malbona estas via vojo antaux Mi.

<span id="an_22:33">22:33</span> La azenino ekvidis Min, kaj
forturnigxis antaux Mi jam tri fojojn; se gxi ne forturnigxus de Mi,
tiam Mi vin mortigus kaj gxin Mi lasus vivi.

<span id="an_22:34">22:34</span> Tiam Bileam diris al la angxelo de la
Eternulo:Mi pekis, cxar mi ne sciis, ke Vi staras kontraux mi sur la
vojo; nun, se tio ne placxas al Vi, mi iros returne.

<span id="an_22:35">22:35</span> Sed la angxelo de la Eternulo diris al
Bileam:Iru kun la viroj; sed nur tion, kion Mi diros al vi, vi diru. Kaj
Bileam iris kun la cxefoj de Balak.

<span id="an_22:36">22:36</span> Kiam Balak auxdis, ke Bileam venis, li
eliris renkonte al li gxis tiu Moaba urbo, kiu trovigxas cxe la limo
apud Arnon, kiu estas cxe la fino de la limo.

<span id="an_22:37">22:37</span> Kaj Balak diris al Bileam:Mi sendis ja
al vi, por voki vin; kial do vi ne iris al mi? cxu efektive mi ne povas
honori vin?

<span id="an_22:38">22:38</span> Sed Bileam diris al Balak:Jen mi venis
al vi; tamen cxu mi povas ion diri al vi? kion Dio enmetos en mian
busxon, tion mi diros.

<span id="an_22:39">22:39</span> Kaj Bileam iris kun Balak, kaj ili
venis al Kirjat-HXucot.

<span id="an_22:40">22:40</span> Kaj Balak bucxis bovojn kaj sxafojn,
kaj sendis al Bileam, kaj al la cxefoj, kiuj estis kun li.

<span id="an_22:41">22:41</span> En la sekvanta mateno Balak prenis
Bileamon kaj surkondukis lin sur la altajxojn de Baal, kaj li ekvidis de
tie la finan parton de la popolo.

<span id="an_23:1">23:1</span> Kaj Bileam diris al Balak:Konstruu al mi
cxi tie sep altarojn, kaj pretigu al mi cxi tie sep bovidojn kaj sep
virsxafojn.

<span id="an_23:2">23:2</span> Kaj Balak faris, kiel diris Bileam; kaj
Balak kaj Bileam oferis po unu bovido kaj po unu virsxafo sur cxiu
altaro.

<span id="an_23:3">23:3</span> Kaj Bileam diris al Balak:Staru cxe via
brulofero, kaj mi iros; eble la Eternulo venos al mi renkonte, kaj kion
Li montros al mi, tion mi diros al vi. Kaj li iris sur la altajxon.

<span id="an_23:4">23:4</span> Kaj Dio renkontigxis al Bileam, kaj cxi
tiu diris al Li:La sep altarojn mi pretigis, kaj mi oferis po unu bovido
kaj po unu virsxafo sur cxiu altaro.

<span id="an_23:5">23:5</span> Kaj la Eternulo enmetis vorton en la
busxon de Bileam, kaj diris:Reiru al Balak kaj parolu tiel.

<span id="an_23:6">23:6</span> Kaj li revenis al tiu, kaj jen tiu staras
cxe sia brulofero, li kaj cxiuj cxefoj de Moab.

<span id="an_23:7">23:7</span> Kaj li komencis sian inspiritajxon, kaj
diris: El Aram venigis min Balak, Regxo de Moab, el la montoj orientaj:
Venu, malbenu al mi Jakobon, Kaj venu, malbondiru kontraux Izrael.

<span id="an_23:8">23:8</span> Kiel mi tiun malbenos, kiun ne malbenas
Dio? Kiel mi tiun malbondiros, kiun ne malbondiras la Eternulo?

<span id="an_23:9">23:9</span> De la supro de rokoj mi vidas lin, Kaj de
altajxoj mi rigardas lin; Jen la popolo logxas aparte Kaj ne estas
kalkulata inter la nacioj.

<span id="an_23:10">23:10</span> Kiu kalkulis la polvon de Jakob Kaj la
nombron de kvarono de Izrael? Mortu mia animo per la morto de justuloj,
Kaj mia fino estu simila al ilia!

<span id="an_23:11">23:11</span> Tiam Balak diris al Bileam:Kion vi
faris al mi? por malbeni miajn malamikojn mi prenis vin, kaj jen vi ilin
benas.

<span id="an_23:12">23:12</span> Kaj li respondis kaj diris:CXu ne tion,
kion la Eternulo metas en mian busxon, mi devas precize diri?

<span id="an_23:13">23:13</span> Kaj Balak diris al li:Venu do kun mi al
alia loko, de kiu vi ilin vidos; nur ilian parton vi vidos, la tutan vi
ilin ne vidos; kaj malbenu ilin al mi de tie.

<span id="an_23:14">23:14</span> Kaj li prenis lin sur la kampon de
cxirkauxrigardantoj, sur la supron de Pisga, kaj li konstruis sep
altarojn kaj oferis po unu bovido kaj unu virsxafo sur cxiu altaro.

<span id="an_23:15">23:15</span> Kaj li diris al Balak:Staru cxi tie cxe
via brulofero, kaj mi iros renkonte tien.

<span id="an_23:16">23:16</span> Kaj la Eternulo renkontigxis al Bileam
kaj metis vorton en lian busxon, kaj diris:Reiru al Balak kaj parolu
tiel.

<span id="an_23:17">23:17</span> Kaj li venis al li, kaj jen li staras
cxe sia brulofero, kaj kun li la cxefoj de Moab. Kaj Balak diris al
li:Kion parolis la Eternulo?

<span id="an_23:18">23:18</span> Kaj li komencis sian inspiritajxon, kaj
diris: Levigxu, Balak, kaj auxskultu; Atentu min, filo de Cipor.

<span id="an_23:19">23:19</span> Dio ne estas homo, ke Li mensogus, Kaj
ne homido, ke Li pentus. CXu Li dirus kaj ne farus, Parolus kaj ne
plenumus?

<span id="an_23:20">23:20</span> Jen beno estas komisiita al mi; Li
benas, kaj mi ne povas tion sxangxi.

<span id="an_23:21">23:21</span> Li ne vidis pekon cxe Jakob, Kaj Li ne
rimarkis malpiecon cxe Izrael; La Eternulo, lia Dio, estas kun li, Kaj
regxa aklamado estas cxe li.

<span id="an_23:22">23:22</span> Dio, kiu elkondukis ilin el Egiptujo,
Estas por ili kiel la forto de bubalo.

<span id="an_23:23">23:23</span> CXar ne ekzistas sorcxado en Jakob, Nek
auxgurado en Izrael; Siatempe estas dirate al Jakob kaj al Izrael, kion
faras Dio.

<span id="an_23:24">23:24</span> Jen la popolo starigxas kiel leonino
Kaj levigxas kiel leono; GXi ne kusxigxos, antaux ol gxi mangxos
rabakiron Kaj antaux ol gxi trinkos sangon de mortigitoj.

<span id="an_23:25">23:25</span> Kaj Balak diris al Bileam:Nek per
malbeno malbenu ilin, nek per beno benu ilin.

<span id="an_23:26">23:26</span> Sed Bileam respondis kaj diris al
Balak:CXu mi ne diris al vi, ke cxion, kion diros la Eternulo, tion mi
faros?

<span id="an_23:27">23:27</span> Kaj Balak diris al Bileam:Venu, mi
prenos vin sur alian lokon; eble placxos al Dio, kaj vi malbenos ilin al
mi de tie.

<span id="an_23:28">23:28</span> Kaj Balak prenis Bileamon sur la supron
de Peor, kiu estas turnita al la dezerto.

<span id="an_23:29">23:29</span> Kaj Bileam diris al Balak:Konstruu al
mi cxi tie sep altarojn, kaj pretigu al mi cxi tie sep bovidojn kaj sep
virsxafojn.

<span id="an_23:30">23:30</span> Kaj Balak faris, kiel diris Bileam, kaj
oferis po unu bovido kaj po unu virsxafo sur cxiu altaro.

<span id="an_24:1">24:1</span> CXar Bileam vidis, ke al la Eternulo
placxas beni Izraelon, li ne iris, kiel antauxe, por auxguri, sed li
turnis sian vizagxon al la dezerto.

<span id="an_24:2">24:2</span> Kaj Bileam levis siajn okulojn, kaj
ekvidis Izraelon, starantan laux siaj triboj; kaj la spirito de Dio
venis sur lin.

<span id="an_24:3">24:3</span> Kaj li ekparolis sian inspiritajxon, kaj
diris: Parolas Bileam, filo de Beor, Kaj parolas viro kun malfermita
okulo;

<span id="an_24:4">24:4</span> Parolas tiu, kiu auxdas la vortojn de
Dio, Kaj kiu vidas la vizion de la Plejpotenculo; Li falas, sed
malfermitaj estas liaj okuloj.

<span id="an_24:5">24:5</span> Kiel belaj estas viaj tendoj, ho Jakob,
Viaj logxejoj, ho Izrael!

<span id="an_24:6">24:6</span> Kiel valoj ili etendigxas, Kiel gxardenoj
apud rivero, Kiel arboj aloaj, plantitaj de la Eternulo, Kiel cedroj
apud akvo.

<span id="an_24:7">24:7</span> Fluos akvo el liaj siteloj, Kaj lia semo
estos cxe multaj akvoj; Superos Agagon lia regxo, Kaj altigxos lia
regno.

<span id="an_24:8">24:8</span> Dio, kiu elkondukis lin el Egiptujo,
Estas por li kiel la forto de bubalo; Li formangxas la popolojn, kiuj
estas malamikaj al li, Kaj iliajn ostojn li frakasas Kaj per siaj sagoj
disbatas.

<span id="an_24:9">24:9</span> Li genuigxis, li kusxigxis, Kiel leono
kaj kiel leonino; Kiu lin levos? Viaj benantoj estas benataj, Kaj viaj
malbenantoj estas malbenataj.

<span id="an_24:10">24:10</span> Tiam ekflamis la kolero de Balak
kontraux Bileam, kaj li kunefrapis siajn manojn; kaj Balak diris al
Bileam:Por malbeni miajn malamikojn mi vokis vin, kaj vi nun benis ilin
jam tri fojojn!

<span id="an_24:11">24:11</span> Kaj nun forigxu sur vian lokon; mi
intencis honori vin, sed jen la Eternulo senigis vin je la honoro.

<span id="an_24:12">24:12</span> Kaj Bileam diris al Balak:CXu ecx al
viaj senditoj, kiujn vi sendis al mi, mi ne parolis jene:

<span id="an_24:13">24:13</span> Se Balak ecx donus al mi sian plenan
domon da argxento kaj oro, mi ne povus malobei la ordonon de la
Eternulo, farante bonon aux malbonon laux mia deziro? kion diros la
Eternulo, tion mi diros.

<span id="an_24:14">24:14</span> Kaj nun mi iras al mia popolo; venu, mi
sciigos al vi, kion faros tiu popolo al via popolo en la malproksima
venonta tempo.

<span id="an_24:15">24:15</span> Kaj li ekparolis sian inspiritajxon,
kaj diris: Parolas Bileam, filo de Beor, Kaj parolas viro kun malfermita
okulo;

<span id="an_24:16">24:16</span> Parolas tiu, kiu auxdas la vortojn de
Dio Kaj scias la penson de la Plejaltulo, Kaj kiu vidas la vizion de la
Plejpotenculo; Li falas, sed malfermitaj estas liaj okuloj.

<span id="an_24:17">24:17</span> Mi vidas lin, sed ne nun; Mi rigardas
lin, sed ne proksime. Eliros stelo el Jakob, Kaj levigxos sceptro el
Izrael, Detruos la randojn de Moab Kaj frakasos cxiujn filojn de
malordo.

<span id="an_24:18">24:18</span> Kaj Edom estos submetito, Kaj Seir
estos submetito de siaj malamikoj; Sed Izrael havos venkon.

<span id="an_24:19">24:19</span> Kaj la reganto eliros el Jakob, Kaj li
pereigos la restintojn el la urbo.

<span id="an_24:20">24:20</span> Kaj li ekvidis Amalekon, kaj li
ekparolis sian inspiritajxon, kaj diris: La unua el la popoloj estis
Amalek, Sed lia fino estos pereo.

<span id="an_24:21">24:21</span> Kaj li ekvidis la Kenidojn, kaj li
ekparolis sian inspiritajxon, kaj diris: Fortika estas via logxejo, Kaj
arangxita sur roko estas via nesto;

<span id="an_24:22">24:22</span> Sed ruinigita estos Kain, Baldaux Asxur
vin kaptos.

<span id="an_24:23">24:23</span> Kaj li ekparolis sian inspiritajxon,
kaj diris: Ve! kiu vivos, kiam Dio tion faros?

<span id="an_24:24">24:24</span> Kaj venos sxipoj de la lando de la
Kitidoj, Kaj ili humiligos Asxuron kaj humiligos Eberon; Sed ankaux ili
pereos.

<span id="an_24:25">24:25</span> Kaj Bileam levigxis, kaj foriris kaj
revenis al sia loko; kaj ankaux Balak iris sian vojon.

<span id="an_25:1">25:1</span> Kaj Izrael logxis en SXitim, kaj la
popolo komencis malcxastadi kun la filinoj de Moab.

<span id="an_25:2">25:2</span> Kaj ili invitadis la popolon al la oferoj
de siaj dioj, kaj la popolo mangxadis kaj klinigxadis antaux iliaj dioj.

<span id="an_25:3">25:3</span> Kaj Izrael aligxis al Baal-Peor; kaj
ekflamis la kolero de la Eternulo kontraux Izrael.

<span id="an_25:4">25:4</span> Kaj la Eternulo diris al Moseo:Prenu
cxiujn estrojn de la popolo kaj pendigu ilin al la Eternulo kontraux la
suno, kaj deturnigxos de Izrael la furiozo de la kolero de la Eternulo.

<span id="an_25:5">25:5</span> Kaj Moseo diris al la jugxistoj de
Izrael:Mortigu cxiu siajn homojn, kiuj aligxis al Baal-Peor.

<span id="an_25:6">25:6</span> Kaj jen iu el la Izraelidoj venis kaj
alkondukis al siaj fratoj Midjanidinon antaux la okuloj de Moseo kaj
antaux la okuloj de la tuta komunumo de Izrael, dum ili ploris cxe la
pordo de la tabernaklo de kunveno.

<span id="an_25:7">25:7</span> Kiam tion vidis Pinehxas, filo de
Eleazar, la filo de la pastro Aaron, li levigxis el inter la komunumo
kaj prenis ponardegon en sian manon.

<span id="an_25:8">25:8</span> Kaj li iris post la Izraelido en la
dormejon, kaj trapikis ilin ambaux, la Izraelidon kaj la virinon tra
sxia ventro; kaj tiam cxesigxis la punfrapado de la Izraelidoj.

<span id="an_25:9">25:9</span> Kaj la nombro de la mortintoj per la
punfrapado estis dudek kvar mil.

<span id="an_25:10">25:10</span> Kaj la Eternulo ekparolis al Moseo,
dirante:

<span id="an_25:11">25:11</span> Pinehxas, filo de Eleazar, la filo de
la pastro Aaron, deturnis Mian koleregon de la Izraelidoj, cxar li
fervoris pri Mi inter ili, kaj Mi ne ekstermis la Izraelidojn en Mia
severeco.

<span id="an_25:12">25:12</span> Tial diru:Jen Mi donas al li Mian
interligon pri paco;

<span id="an_25:13">25:13</span> kaj gxi estu por li kaj por lia idaro
post li interligo de eterna pastreco, pro tio, ke li fervoris pri sia
Dio kaj pekliberigis la Izraelidojn.

<span id="an_25:14">25:14</span> La nomo de la mortigita Izraelido, kiu
estis mortigita kune kun la Midjanidino, estis Zimri, filo de Salu,
cxefo de patrodomo el la Simeonidoj;

<span id="an_25:15">25:15</span> kaj la nomo de la mortigita Midjanidino
estis Kozbi, filino de Cur, estro de la anoj de patrodomo en Midjan.

<span id="an_25:16">25:16</span> Kaj la Eternulo ekparolis al Moseo,
dirante:

<span id="an_25:17">25:17</span> Estu malamikoj al la Midjanidoj kaj
batu ilin;

<span id="an_25:18">25:18</span> cxar ili estas malamikoj al vi per sia
insido, kiun ili faris al vi per Peor, kaj per Kozbi, la filino de la
Midjana estro, ilia fratino mortigita en la tago de la punfrapado pro
Peor.

<span id="an_26:1">26:1</span> Kaj post la punfrapado la Eternulo
ekparolis al Moseo, kaj al Eleazar, filo de la pastro Aaron, dirante:

<span id="an_26:2">26:2</span> Kalkulu la tutan komunumon de la
Izraelidoj en la agxo de dudek jaroj kaj pli, laux iliaj patrodomoj,
cxiujn militkapablajn en Izrael.

<span id="an_26:3">26:3</span> Kaj ekparolis al ili Moseo kaj la pastro
Eleazar sur la stepoj de Moab apud la Jerihxa Jordan, dirante:

<span id="an_26:4">26:4</span> Kalkulu la popolon en la agxo de dudek
jaroj kaj pli, kiel la Eternulo ordonis al Moseo kaj al la Izraelidoj,
kiuj eliris el la lando Egipta.

<span id="an_26:5">26:5</span> Ruben, la unuenaskito de Izrael. La filoj
de Ruben:de HXanohx, la familio de la HXanohxidoj; de Palu, la familio
de la Paluidoj;

<span id="an_26:6">26:6</span> de HXecron, la familio de la HXecronidoj;
de Karmi, la familio de la Karmiidoj.

<span id="an_26:7">26:7</span> Tio estas la familioj de la Rubenidoj;
kaj ilia nombro estas kvardek tri mil sepcent tridek.

<span id="an_26:8">26:8</span> Kaj la filoj de Palu:Eliab.

<span id="an_26:9">26:9</span> Kaj la filoj de Eliab:Nemuel kaj Datan
kaj Abiram; tio estas tiuj Datan kaj Abiram, eminentuloj de la komunumo,
kiuj ribelis kontraux Moseo kaj Aaron en la anaro de Korahx, kiam ili
ribelis kontraux la Eternulo

<span id="an_26:10">26:10</span> kaj la tero malfermis sian busxon kaj
englutis ilin kaj Korahxon cxe la morto de la anaro, kiam la fajro
ekstermis la ducent kvindek homojn, kaj ili farigxis averto.

<span id="an_26:11">26:11</span> Sed la filoj de Korahx ne mortis.

<span id="an_26:12">26:12</span> La filoj de Simeon laux iliaj
familioj:de Nemuel, la familio de la Nemuelidoj; de Jamin, la familio de
la Jaminidoj; de Jahxin, la familio de la Jahxinidoj;

<span id="an_26:13">26:13</span> de Zerahx, la familio de la Zerahxidoj;
de SXaul, la familio de la SXaulidoj.

<span id="an_26:14">26:14</span> Tio estas la familioj de la Simeonidoj,
dudek du mil ducent.

<span id="an_26:15">26:15</span> La filoj de Gad laux iliaj familioj:de
Cefon, la familio de la Cefonidoj; de HXagi, la familio de la HXagiidoj;
de SXuni, la familio de la SXuniidoj;

<span id="an_26:16">26:16</span> de Ozni, la familio de la Ozniidoj; de
Eri, la familio de la Eriidoj;

<span id="an_26:17">26:17</span> de Arod, la familio de la Arodidoj; de
Areli, la familio de la Areliidoj.

<span id="an_26:18">26:18</span> Tio estas la familioj de la Gadidoj,
laux ilia nombro kvardek mil kvincent.

<span id="an_26:19">26:19</span> La filoj de Jehuda:Er kaj Onan; sed Er
kaj Onan mortis en la lando Kanaana.

<span id="an_26:20">26:20</span> Kaj la filoj de Jehuda laux iliaj
familioj estis:de SXela, la familio de la SXelaidoj; de Perec, la
familio de la Perecidoj; de Zerahx, la familio de la Zerahxidoj.

<span id="an_26:21">26:21</span> Kaj la filoj de Perec estis:de HXecron,
la familio de la HXecronidoj; de HXamul, la familio de la HXamulidoj.

<span id="an_26:22">26:22</span> Tio estas la familioj de Jehuda, laux
ilia nombro sepdek ses mil kvincent.

<span id="an_26:23">26:23</span> La filoj de Isahxar laux iliaj
familioj:de Tola, la familio de la Tolaidoj; de Puva, la familio de la
Puvaidoj;

<span id="an_26:24">26:24</span> de Jasxub, la familio de la Jasxubidoj;
de SXimron, la familio de la SXimronidoj.

<span id="an_26:25">26:25</span> Tio estas la familioj de Isahxar, laux
ilia nombro sesdek kvar mil tricent.

<span id="an_26:26">26:26</span> La filoj de Zebulun laux iliaj
familioj:de Sered, la familio de la Seredidoj; de Elon, la familio de la
Elonidoj; de Jahxleel, la familio de la Jahxleelidoj.

<span id="an_26:27">26:27</span> Tio estas la familioj de la
Zebulunidoj, laux ilia nombro sesdek mil kvincent.

<span id="an_26:28">26:28</span> La filoj de Jozef laux iliaj
familioj:Manase kaj Efraim.

<span id="an_26:29">26:29</span> La filoj de Manase:de Mahxir, la
familio de la Mahxiridoj; kaj de Mahxir naskigxis Gilead; de Gilead, la
familio de la Gileadidoj.

<span id="an_26:30">26:30</span> Jen estas la filoj de Gilead:de Iezer,
la familio de la Iezeridoj; de HXelek, la familio de la HXelekidoj;

<span id="an_26:31">26:31</span> kaj de Asriel, la familio de la
Asrielidoj; kaj de SXehxem, la familio de la SXehxemidoj;

<span id="an_26:32">26:32</span> kaj de SXemida, la familio de la
SXemidaidoj; kaj de HXefer, la familio de la HXeferidoj.

<span id="an_26:33">26:33</span> Kaj Celofhxad, filo de HXefer, ne havis
filojn, sed nur filinojn; kaj la nomoj de la filinoj de Celofhxad
estis:Mahxla kaj Noa kaj HXogla kaj Milka kaj Tirca.

<span id="an_26:34">26:34</span> Tio estas la familioj de Manase, laux
ilia nombro kvindek du mil sepcent.

<span id="an_26:35">26:35</span> Jen estas la filoj de Efraim laux iliaj
familioj:de SXutelahx, la familio de la SXutelahxidoj; de Behxer, la
familio de la Behxeridoj; de Tahxan, la familio de la Tahxanidoj.

<span id="an_26:36">26:36</span> Kaj jen estas la filoj de SXutelahx:de
Eran, la familio de la Eranidoj.

<span id="an_26:37">26:37</span> Tio estas la familioj de la filoj de
Efraim, laux ilia nombro tridek du mil kvincent. Tio estas la filoj de
Jozef laux iliaj familioj.

<span id="an_26:38">26:38</span> La filoj de Benjamen laux iliaj
familioj:de Bela, la familio de la Belaidoj; de Asxbel, la familio de la
Asxbelidoj; de Ahxiram, la familio de la Ahxiramidoj;

<span id="an_26:39">26:39</span> de SXefufam, la familio de la
SXefufamidoj; de HXufam la familio de la HXufamidoj.

<span id="an_26:40">26:40</span> Kaj la filoj de Bela estis:Ard kaj
Naaman; de Ard, la familio de la Ardidoj; de Naaman, la familio de la
Naamanidoj.

<span id="an_26:41">26:41</span> Tio estas la filoj de Benjamen laux
iliaj familioj, kaj ilia nombro estis kvardek kvin mil sescent.

<span id="an_26:42">26:42</span> Jen estas la filoj de Dan laux iliaj
familioj:de SXuhxam, la familio de la SXuhxamidoj. Tio estas la familioj
de Dan laux iliaj familioj.

<span id="an_26:43">26:43</span> CXiuj familioj de la SXuhxamidoj
prezentis la nombron de sesdek kvar mil kvarcent.

<span id="an_26:44">26:44</span> La filoj de Asxer laux iliaj
familioj:de Jimna, la familio de la Jimnaidoj; de Jisxvi, la familio de
la Jisxviidoj; de Beria, la familio de la Beriaidoj.

<span id="an_26:45">26:45</span> De la filoj de Beria:de HXeber, la
familio de la HXeberidoj; de Malkiel, la familio de la Malkielidoj.

<span id="an_26:46">26:46</span> Kaj la nomo de la filino de Asxer estis
Serahx.

<span id="an_26:47">26:47</span> Tio estas la familioj de la filoj de
Asxer, laux ilia nombro kvindek tri mil kvarcent.

<span id="an_26:48">26:48</span> La filoj de Naftali laux iliaj
familioj:de Jahxceel, la familio de la Jahxceelidoj; de Guni, la familio
de la Guniidoj;

<span id="an_26:49">26:49</span> de Jecer, la familio de la Jeceridoj;
de SXilem la familio de la SXilemidoj.

<span id="an_26:50">26:50</span> Tio estas la familioj de Naftali laux
iliaj familioj, kaj ilia nombro estis kvardek kvin mil kvarcent.

<span id="an_26:51">26:51</span> Tia estis la kalkulita nombro de la
Izraelidoj:sescent unu mil sepcent tridek.

<span id="an_26:52">26:52</span> Kaj la Eternulo ekparolis al Moseo,
dirante:

<span id="an_26:53">26:53</span> Al tiuj estu dividita la tero kiel
posedajxo laux la nombro de la nomoj.

<span id="an_26:54">26:54</span> Al la plinombra donu pli grandan
posedajxon, kaj al la malplinombra donu malpli grandan posedajxon; al
cxiu laux lia nombro estu donita lia posedajxo.

<span id="an_26:55">26:55</span> Sed per loto oni dividu la teron; laux
la nomo de siaj patraj triboj ili ricevu posedajxon.

<span id="an_26:56">26:56</span> Per la loto oni dividu al cxiu lian
posedajxon, kiel al la plinombraj, tiel al la malplinombraj.

<span id="an_26:57">26:57</span> Kaj jen estas la kalkulitoj de Levi
laux iliaj familioj:de Gersxon, la familio de la Gersxonidoj; de Kehat,
la familio de la Kehatidoj; de Merari, la familio de la Merariidoj.

<span id="an_26:58">26:58</span> Jen estas la familioj de Levi:la
familio de la Libniidoj, la familio de la HXebronidoj, la familio de la
Mahxliidoj, la familio de la Musxiidoj, la familio de la Korahxidoj. Kaj
de Kehat naskigxis Amram.

<span id="an_26:59">26:59</span> Kaj la nomo de la edzino de Amram estis
Johxebed, filino de Levi, kiu estis naskita al Levi en Egiptujo; kaj sxi
naskis al Amram Aaronon kaj Moseon kaj ilian fratinon Mirjam.

<span id="an_26:60">26:60</span> Kaj al Aaron naskigxis Nadab kaj Abihu
kaj Eleazar kaj Itamar.

<span id="an_26:61">26:61</span> Sed Nadab kaj Abihu mortis, kiam ili
alportis fremdan fajron antaux la Eternulon.

<span id="an_26:62">26:62</span> Kaj la nombro de iliaj kalkulitoj estis
dudek tri mil, cxiuj virseksuloj en la agxo de pli ol unu monato; cxar
ili ne estis kalkulitaj kune kun la Izraelidoj, cxar al ili ne estis
donita posedajxo inter la Izraelidoj.

<span id="an_26:63">26:63</span> Tio estas la nombro, kiun kalkulis
Moseo kaj la pastro Eleazar, kiuj kalkulis la Izraelidojn sur la stepoj
de Moab cxe la Jerihxa Jordan.

<span id="an_26:64">26:64</span> Kaj inter ili estis neniu el tiuj,
kiujn kalkulis Moseo kaj la pastro Aaron, kiam ili kalkulis la
Izraelidojn en la dezerto Sinaj.

<span id="an_26:65">26:65</span> CXar la Eternulo diris pri ili:Ili
mortos en la dezerto. Kaj restis el ili neniu, krom Kaleb, filo de
Jefune, kaj Josuo, filo de Nun.

<span id="an_27:1">27:1</span> Kaj aliris la filinoj de Celofhxad, filo
de HXefer, filo de Gilead, filo de Mahxir, filo de Manase, el la
familioj de Manase, filo de Jozef; kaj jen estas la nomoj de liaj
filinoj:Mahxla kaj Noa kaj HXogla kaj Milka kaj Tirca;

<span id="an_27:2">27:2</span> kaj ili starigxis antaux Moseo kaj antaux
la pastro Eleazar kaj antaux la estroj kaj la tuta komunumo cxe la pordo
de la tabernaklo de kunveno, kaj diris:

<span id="an_27:3">27:3</span> Nia patro mortis en la dezerto, kaj li ne
estis inter la anaro, kiu ribelis kontraux la Eternulo en la anaro de
Korahx; sed pro sia peko li mortis, kaj filojn li ne havis.

<span id="an_27:4">27:4</span> Kial malaperu la nomo de nia patro el
inter lia familio, cxar li ne havis filon? Donu al ni posedajxon inter
la fratoj de nia patro.

<span id="an_27:5">27:5</span> Kaj Moseo prezentis ilian aferon antaux
la Eternulon.

<span id="an_27:6">27:6</span> Kaj la Eternulo diris al Moseo jene:

<span id="an_27:7">27:7</span> Prave parolas la filinoj de Celofhxad;
efektive donu al ili heredan posedajxon inter la fratoj de ilia patro,
kaj transirigu la posedajxon de ilia patro al ili.

<span id="an_27:8">27:8</span> Kaj al la Izraelidoj diru jene:Se iu
mortos, ne havante filon, tiam transirigu lian posedajxon al lia filino;

<span id="an_27:9">27:9</span> kaj se li ne havas filinon, tiam donu
lian posedajxon al liaj fratoj;

<span id="an_27:10">27:10</span> kaj se li ne havas fratojn, donu lian
posedajxon al la fratoj de lia patro;

<span id="an_27:11">27:11</span> kaj se lia patro ne havas fratojn, donu
lian posedajxon al lia proksima parenco el lia familio, ke li heredu
gxin. Kaj tio estu por la Izraelidoj legxa juro, kiel la Eternulo
ordonis al Moseo.

<span id="an_27:12">27:12</span> Kaj la Eternulo diris al
Moseo:Supreniru sur cxi tiun monton Abarim, kaj rigardu la landon, kiun
Mi donis al la Izraelidoj.

<span id="an_27:13">27:13</span> Kaj kiam vi estos vidinta gxin, vi
alkolektigxos al via popolo, vi ankaux, kiel alkolektigxis via frato
Aaron;

<span id="an_27:14">27:14</span> cxar vi malobeis Mian ordonon en la
dezerto Cin, dum la malpaco de la komunumo, ke vi montru cxe la akvo
Mian sanktecon antaux iliaj okuloj-tiu Akvo de Malpaco cxe Kadesx en la
dezerto Cin.

<span id="an_27:15">27:15</span> Kaj Moseo ekparolis al la Eternulo,
dirante:

<span id="an_27:16">27:16</span> La Eternulo, Dio de la spiritoj de cxiu
karno, starigu super la komunumo viron,

<span id="an_27:17">27:17</span> kiu eliradus antaux ili kaj kiu
eniradus antaux ili kaj kiu elkondukadus ilin kaj kiu enkondukadus ilin,
por ke ne estu la komunumo de la Eternulo kiel sxafoj, kiuj ne havas
pasxtiston.

<span id="an_27:18">27:18</span> Kaj la Eternulo diris al Moseo:Prenu al
vi Josuon, filon de Nun, viron, kiu havas en si spiriton, kaj metu vian
manon sur lin;

<span id="an_27:19">27:19</span> kaj starigu lin antaux Eleazar, la
pastro, kaj antaux la tuta komunumo, kaj donu al li instrukciojn antaux
iliaj okuloj;

<span id="an_27:20">27:20</span> kaj metu sur lin parton de via majesto,
por ke auxskultu lin la tuta komunumo de la Izraelidoj.

<span id="an_27:21">27:21</span> Kaj li staru antaux la pastro Eleazar
kaj demandu lin pri decido per la signoj de lumo antaux la Eternulo;
laux lia vorto devas eliri kaj laux lia vorto devas eniri li kaj cxiuj
Izraelidoj kun li kaj la tuta komunumo.

<span id="an_27:22">27:22</span> Kaj Moseo faris, kiel ordonis al li la
Eternulo; kaj li prenis Josuon kaj starigis lin antaux la pastro Eleazar
kaj antaux la tuta komunumo;

<span id="an_27:23">27:23</span> kaj li metis sur lin siajn manojn kaj
donis al li instrukciojn, kiel la Eternulo parolis per Moseo.

<span id="an_28:1">28:1</span> Kaj la Eternulo ekparolis al Moseo,
dirante:

<span id="an_28:2">28:2</span> Ordonu al la Izraelidoj kaj diru al
ili:Mian oferon, Mian panon, Miajn fajroferojn, Mian agrablan odorajxon
observu, por alportadi al Mi en ilia tempo.

<span id="an_28:3">28:3</span> Kaj diru al ili:Jen estas la fajrofero,
kiun vi devas alportadi al la Eternulo:sxafidojn jaragxajn sendifektajn
po du en cxiu tago, kiel konstantan bruloferon.

<span id="an_28:4">28:4</span> Unu sxafidon oferu matene, kaj la duan
sxafidon oferu cxirkaux la vespero;

<span id="an_28:5">28:5</span> kaj dekonon de efo da delikata faruno
kiel farunoferon, miksitan kun kvarono de hino da elpistita oleo.

<span id="an_28:6">28:6</span> Tio estas la brulofero konstanta, kia
estis farata cxe la monto Sinaj, kiel agrabla odorajxo, fajrofero al la
Eternulo.

<span id="an_28:7">28:7</span> Kaj gxia versxofero estu po kvarono de
hino cxe unu sxafido; en la sanktejo vi devas versxi la vinon al la
Eternulo.

<span id="an_28:8">28:8</span> Kaj la duan sxafidon oferu cxirkaux la
vespero; kun tia farunofero, kiel matene, kaj kun tia versxofero faru
fajroferon, agrablan odorajxon al la Eternulo.

<span id="an_28:9">28:9</span> Sed en la tago sabata du sxafidojn
jaragxajn sendifektajn kaj du dekonojn de efo da delikata faruno kiel
farunoferon, miksitan kun oleo, kaj gxian versxoferon;

<span id="an_28:10">28:10</span> tio estas la brulofero de cxiu sabato,
krom la konstanta brulofero kaj gxia versxofero.

<span id="an_28:11">28:11</span> Kaj en viaj monatkomencoj alportu
bruloferon al la Eternulo:du bovidojn kaj unu virsxafon, sep jaragxajn
sendifektajn sxafidojn;

<span id="an_28:12">28:12</span> kaj tri dekonojn de efo da delikata
faruno kiel farunoferon, miksitan kun oleo, por cxiu bovido, kaj du
dekonojn da delikata faruno kiel farunoferon, miksitan kun oleo, por la
unu virsxafo;

<span id="an_28:13">28:13</span> kaj po unu dekono da delikata faruno
kiel farunoferon, miksitan kun oleo, por cxiu sxafido; tio estas
brulofero, agrabla odorajxo, fajrofero al la Eternulo.

<span id="an_28:14">28:14</span> Kaj iliaj versxoferoj estu:duono de
hino da vino por bovido, kaj triono de hino por virsxafo, kaj kvarono de
hino por sxafido. Tio estas cxiumonata brulofero por cxiuj monatoj de la
jaro.

<span id="an_28:15">28:15</span> Kaj unu virkapro, kiel pekofero al la
Eternulo, krom la konstanta brulofero, estu oferata kune kun sia
versxofero.

<span id="an_28:16">28:16</span> Kaj en la unua monato, en la dek-kvara
tago de la monato, estas Pasko al la Eternulo.

<span id="an_28:17">28:17</span> Kaj en la dek-kvina tago de tiu monato
estas festo; dum sep tagoj oni mangxu macojn.

<span id="an_28:18">28:18</span> En la unua tago estas sankta kunveno;
faru nenian servan laboron;

<span id="an_28:19">28:19</span> kaj alportu fajroferon, bruloferon al
la Eternulo:du bovidojn kaj unu virsxafon kaj sep jaragxajn sxafidojn;
sendifektaj ili estu cxe vi;

<span id="an_28:20">28:20</span> kaj kiel ilian farunoferon alportu
delikatan farunon, miksitan kun oleo, tri dekonojn por bovido kaj du
dekonojn por la virsxafo;

<span id="an_28:21">28:21</span> po unu dekono alportu por cxiu el la
sep sxafidoj;

<span id="an_28:22">28:22</span> kaj unu virkapron, por pekliberigi vin.

<span id="an_28:23">28:23</span> Krom la matena brulofero, kiu estas
konstanta brulofero, alportu tion.

<span id="an_28:24">28:24</span> Tiel faru en cxiu el la sep tagoj; tio
estas mangxajxo, fajrofero, agrabla odorajxo al la Eternulo; krom la
konstanta brulofero oni tion alportu kune kun gxia versxofero.

<span id="an_28:25">28:25</span> Kaj en la sepa tago estu cxe vi sankta
kunveno; faru nenian servan laboron.

<span id="an_28:26">28:26</span> Kaj en la tago de la unuaj fruktoj,
kiam vi alportos novan farunoferon al la Eternulo en via festo de
semajnoj, estu cxe vi sankta kunveno; faru nenian servan laboron;

<span id="an_28:27">28:27</span> kaj alportu bruloferon, kiel agrablan
odorajxon al la Eternulo:du bovidojn, unu virsxafon, sep jaragxajn
sxafidojn;

<span id="an_28:28">28:28</span> kaj kiel ilian farunoferon delikatan
farunon, miksitan kun oleo, tri dekonojn por cxiu bovido, du dekonojn
por la unu virsxafo;

<span id="an_28:29">28:29</span> po unu dekono por cxiu el la sep
sxafidoj;

<span id="an_28:30">28:30</span> unu virkapron, por pekliberigi vin.

<span id="an_28:31">28:31</span> Krom la konstanta brulofero kaj gxia
versxofero alportu tion; sendifektaj ili estu cxe vi kaj kun siaj
versxoferoj.

<span id="an_29:1">29:1</span> Kaj en la sepa monato, en la unua tago de
la monato, estu cxe vi sankta kunveno; faru nenian servan laboron; tago
de trumpetado gxi estu por vi.

<span id="an_29:2">29:2</span> Kaj alportu bruloferon, kiel agrablan
odorajxon al la Eternulo:unu bovidon, unu virsxafon, sep jaragxajn
sxafidojn sendifektajn;

<span id="an_29:3">29:3</span> kaj ilian farunoferon:delikatan farunon,
miksitan kun oleo, tri dekonojn por la bovido, du dekonojn por la
virsxafo;

<span id="an_29:4">29:4</span> kaj po unu dekono por cxiu el la sep
sxafidoj;

<span id="an_29:5">29:5</span> kaj unu virkapron, kiel pekoferon, por
pekliberigi vin;

<span id="an_29:6">29:6</span> krom la monata brulofero kaj gxia
farunofero kaj la konstanta brulofero kaj gxia farunofero; kaj iliajn
versxoferojn laux ilia regularo; kiel agrablan odorajxon, fajroferon al
la Eternulo.

<span id="an_29:7">29:7</span> Kaj en la deka tago de tiu sepa monato
estu cxe vi sankta kunveno; kaj premu viajn animojn; faru nenian
laboron;

<span id="an_29:8">29:8</span> kaj alportu bruloferon al la Eternulo,
agrablan odorajxon:unu bovidon, unu virsxafon, sep jaragxajn sxafidojn;
sendifektaj ili estu cxe vi;

<span id="an_29:9">29:9</span> kaj ilian farunoferon:delikatan farunon,
miksitan kun oleo, tri dekonojn por la bovido, du dekonojn por la unu
virsxafo;

<span id="an_29:10">29:10</span> po unu dekono por cxiu el la sep
sxafidoj;

<span id="an_29:11">29:11</span> unu virkapron, kiel pekoferon, krom la
pekofero de pekliberigo kaj la konstanta brulofero kaj gxia farunofero
kaj iliaj versxoferoj.

<span id="an_29:12">29:12</span> Kaj en la dek-kvina tago de la sepa
monato estu cxe vi sankta kunveno; faru nenian servan laboron, kaj festu
feston al la Eternulo dum sep tagoj;

<span id="an_29:13">29:13</span> kaj alportu bruloferon, fajroferon,
agrablan odorajxon al la Eternulo:dek tri bovidojn, du virsxafojn, dek
kvar jaragxajn sxafidojn, sendifektaj ili estu;

<span id="an_29:14">29:14</span> kaj ilian farunoferon:delikatan
farunon, miksitan kun oleo, po tri dekonoj por cxiu el la dek tri
bovidoj, po du dekonoj por cxiu el la du virsxafoj;

<span id="an_29:15">29:15</span> kaj po unu dekono por cxiu el la dek
kvar sxafidoj;

<span id="an_29:16">29:16</span> kaj unu virkapron, kiel pekoferon, krom
la konstanta brulofero, gxia farunofero, kaj gxia versxofero.

<span id="an_29:17">29:17</span> Kaj en la dua tago:dek du bovidojn, du
virsxafojn, dek kvar jaragxajn sxafidojn sendifektajn;

<span id="an_29:18">29:18</span> kaj ilian farunoferon kaj iliajn
versxoferojn por la bovidoj, por la virsxafoj, kaj por la sxafidoj, laux
ilia nombro, laux la regularo;

<span id="an_29:19">29:19</span> kaj unu virkapron, kiel pekoferon, krom
la konstanta brulofero kaj gxia farunofero kaj iliaj versxoferoj.

<span id="an_29:20">29:20</span> Kaj en la tria tago:dek unu bovidojn,
du virsxafojn, dek kvar jaragxajn sxafidojn sendifektajn;

<span id="an_29:21">29:21</span> kaj ilian farunoferon kaj iliajn
versxoferojn por la bovidoj, por la virsxafoj, kaj por la sxafidoj, laux
ilia nombro, laux la regularo;

<span id="an_29:22">29:22</span> kaj unu virkapron pekoferan, krom la
konstanta brulofero kaj gxia farunofero kaj gxia versxofero.

<span id="an_29:23">29:23</span> Kaj en la kvara tago:dek bovidojn, du
virsxafojn, dek kvar jaragxajn sxafidojn sendifektajn;

<span id="an_29:24">29:24</span> ilian farunoferon kaj iliajn
versxoferojn por la bovidoj, por la virsxafoj, kaj por la sxafidoj, laux
ilia nombro, laux la regularo;

<span id="an_29:25">29:25</span> kaj unu virkapron pekoferan, krom la
konstanta brulofero, gxia farunofero, kaj gxia versxofero.

<span id="an_29:26">29:26</span> Kaj en la kvina tago:naux bovidojn, du
virsxafojn, dek kvar jaragxajn sxafidojn sendifektajn;

<span id="an_29:27">29:27</span> kaj ilian farunoferon kaj iliajn
versxoferojn por la bovidoj, por la virsxafoj, kaj por la sxafidoj, laux
ilia nombro, laux la regularo;

<span id="an_29:28">29:28</span> kaj unu virkapron pekoferan, krom la
konstanta brulofero kaj gxia farunofero kaj gxia versxofero.

<span id="an_29:29">29:29</span> Kaj en la sesa tago:ok bovidojn, du
virsxafojn, dek kvar jaragxajn sxafidojn sendifektajn;

<span id="an_29:30">29:30</span> kaj ilian farunoferon kaj iliajn
versxoferojn por la bovidoj, por la virsxafoj, kaj por la sxafidoj, laux
ilia nombro, laux la regularo;

<span id="an_29:31">29:31</span> kaj unu virkapron pekoferan, krom la
konstanta brulofero, gxia farunofero, kaj gxia versxofero.

<span id="an_29:32">29:32</span> Kaj en la sepa tago:sep bovidojn, du
virsxafojn, dek kvar jaragxajn sxafidojn sendifektajn;

<span id="an_29:33">29:33</span> kaj ilian farunoferon kaj iliajn
versxoferojn por la bovidoj, por la virsxafoj, kaj por la sxafidoj, laux
ilia nombro, laux la regularo;

<span id="an_29:34">29:34</span> kaj unu virkapron pekoferan, krom la
konstanta brulofero, gxia farunofero, kaj gxia versxofero.

<span id="an_29:35">29:35</span> En la oka tago estu cxe vi sankta
kunveno; faru nenian servan laboron;

<span id="an_29:36">29:36</span> kaj alportu bruloferon, fajroferon,
agrablan odorajxon al la Eternulo; unu bovidon, unu virsxafon, sep
jaragxajn sxafidojn sendifektajn;

<span id="an_29:37">29:37</span> ilian farunoferon kaj iliajn
versxoferojn por la bovido, por la virsxafo, kaj por la sxafidoj, laux
ilia nombro, laux la regularo;

<span id="an_29:38">29:38</span> kaj unu virkapron pekoferan, krom la
konstanta brulofero kaj gxia farunofero kaj gxia versxofero.

<span id="an_29:39">29:39</span> Tion faru al la Eternulo en viaj
festoj, krom viaj sanktaj promesitajxoj kaj viaj propravolaj donacoj,
viaj bruloferoj kaj viaj farunoferoj kaj viaj versxoferoj kaj viaj
pacoferoj.

<span id="an_29:40">29:40</span> Kaj Moseo raportis al la Izraelidoj
konforme al cxio, kion la Eternulo ordonis al Moseo.

<span id="an_30:1">30:1</span> Kaj Moseo ekparolis al la tribestroj de
la Izraelidoj, dirante:Jen kion ordonis la Eternulo:

<span id="an_30:2">30:2</span> Se iu faros sanktan promeson al la
Eternulo aux jxuros jxuron, ligante sian animon, li ne rompu sian
vorton, sed konforme al cxio, kio eliris el lia busxo, li faru.

<span id="an_30:3">30:3</span> Kaj se virino faros sanktan promeson al
la Eternulo aux ligos sin en la domo de sia patro, en sia juneco,

<span id="an_30:4">30:4</span> kaj sxia patro auxdos sxian promeson, kaj
la ligon, kiun sxi metas sur sian animon, kaj sxia patro silentos pri
tio; tiam valoras cxiuj sxiaj promesoj, kaj cxiu ligo, kiun sxi metis
sur sian animon, valoras.

<span id="an_30:5">30:5</span> Sed se sxia patro malpermesos al sxi en
la tago, kiam li auxdis, tiam cxiuj sxiaj promesoj kaj cxiuj sxiaj
ligoj, per kiuj sxi ligis sian animon, ne valoras; kaj la Eternulo
pardonos al sxi, cxar sxia patro malpermesis al sxi.

<span id="an_30:6">30:6</span> Se sxi farigxos edzino, kaj sur sxi estos
sxiaj promesoj, aux vorto, kiu elglitis el sxia busxo kaj ligis sxian
animon,

<span id="an_30:7">30:7</span> kaj sxia edzo auxdos, kaj li silentos en
la tago, kiam li auxdis; tiam valoras sxiaj promesoj, kaj sxiaj ligoj,
per kiuj sxi ligis sian animon, valoras.

<span id="an_30:8">30:8</span> Sed se en la tago, kiam sxia edzo auxdis,
li malpermesas al sxi, tiam li neniigas sxian promeson, kiu estas sur
sxi, kaj tion, kio elglitis el sxia busxo kaj per kio sxi ligis sian
animon; kaj la Eternulo pardonos al sxi.

<span id="an_30:9">30:9</span> La promeso de vidvino kaj de eksedzino,
cxio, per kio sxi ligis sian animon, valoras sur sxi.

<span id="an_30:10">30:10</span> Se virino en la domo de sia edzo faris
sanktan promeson aux per jxuro metis ligon sur sian animon,

<span id="an_30:11">30:11</span> kaj sxia edzo auxdis kaj silentis, ne
malpermesis al sxi; tiam valoras cxiuj sxiaj promesoj, kaj cxiu ligo,
kiun sxi metis sur sian animon, valoras.

<span id="an_30:12">30:12</span> Sed se sxia edzo neniigis ilin en la
tago, kiam li auxdis; tiam cxio, kio eliris el sxia busxo, sxiaj
promesoj kaj la ligoj de sxia animo, ne valoras:sxia edzo ilin neniigis;
kaj la Eternulo pardonos al sxi.

<span id="an_30:13">30:13</span> CXiun promeson kaj cxiun ligigxon per
jxuro fari premon al sia animo sxia edzo povas valorigi aux sxia edzo
povas neniigi.

<span id="an_30:14">30:14</span> Se sxia edzo silentis tagon por tago,
tiam li valorigas cxiujn sxiajn promesojn, aux cxiujn ligigxojn, kiuj
estas sur sxi, li valorigas; cxar li silentis en la tago, kiam li
auxdis.

<span id="an_30:15">30:15</span> Kaj se li neniigis ilin, post kiam li
auxdis, tiam li prenis sur sin sxian kulpon.

<span id="an_30:16">30:16</span> Tio estas la legxoj, kiujn la Eternulo
donis al Moseo pri la rilatoj inter edzo kaj lia edzino, inter patro kaj
lia filino en sxia juneco en la domo de sxia patro.

<span id="an_31:1">31:1</span> Kaj la Eternulo ekparolis al Moseo,
dirante:

<span id="an_31:2">31:2</span> Faru vengxon pro la Izraelidoj sur la
Midjanidoj; kaj poste alkolektigxu al via popolo.

<span id="an_31:3">31:3</span> Kaj Moseo ekparolis al la popolo,
dirante:Armu inter vi virojn por milito, ke ili iru kontraux Midjan, por
fari vengxon de la Eternulo sur Midjan.

<span id="an_31:4">31:4</span> Po mil el tribo, el cxiuj triboj de
Izrael, sendu en militon.

<span id="an_31:5">31:5</span> Kaj oni eligis el la miloj de la
Izraelidoj, po mil el cxiu tribo, dek du mil armitojn por milito.

<span id="an_31:6">31:6</span> Kaj Moseo sendis ilin, po mil el tribo,
en militon, ilin kaj Pinehxason, filon de la pastro Eleazar, en militon,
kaj la sanktaj vazoj kaj alarmaj trumpetoj estis en lia mano.

<span id="an_31:7">31:7</span> Kaj ili militis kontraux Midjan, kiel la
Eternulo ordonis al Moseo, kaj ili mortigis cxiujn virseksulojn.

<span id="an_31:8">31:8</span> Kaj la regxojn de Midjan ili mortigis
inter la aliaj mortigitoj:Evin, Rekemon, Curon, HXuron, kaj Reban, la
kvin regxojn de Midjan, kaj Bileamon, filon de Beor, ili mortigis per
glavo.

<span id="an_31:9">31:9</span> Kaj la Izraelidoj prenis en malliberecon
la virinojn Midjanajn kaj iliajn infanojn; kaj cxiujn iliajn brutojn kaj
ilian tutan posedajxon kaj havon ili rabis.

<span id="an_31:10">31:10</span> Kaj cxiujn iliajn urbojn en iliaj lokoj
de logxado kaj cxiujn iliajn kastelojn ili forbruligis per fajro.

<span id="an_31:11">31:11</span> Kaj ili prenis la tutan kaptitajxon kaj
rabitajxon, kiel la homojn, tiel ankaux la brutojn.

<span id="an_31:12">31:12</span> Kaj ili venigis al Moseo kaj al la
pastro Eleazar kaj al la komunumo de la Izraelidoj la kaptitojn kaj la
prenitajxon kaj la rabitajxon en la tendaron sur la stepoj de Moab apud
la Jerihxa Jordan.

<span id="an_31:13">31:13</span> Kaj eliris Moseo kaj la pastro Eleazar
kaj cxiuj estroj de la komunumo renkonte al ili ekster la tendaron.

<span id="an_31:14">31:14</span> Kaj Moseo ekkoleris kontraux la
militestroj, la milestroj kaj centestroj, kiuj venis el la milito.

<span id="an_31:15">31:15</span> Kaj Moseo diris al ili:Vi lasis vivi
cxiujn virinojn!

<span id="an_31:16">31:16</span> Jen ili estis ja por la Izraelidoj,
laux la vortoj de Bileam, instigo por deturnigxi de la Eternulo al Peor;
kaj pro tio estis ja la punfrapado en la komunumo de la Eternulo.

<span id="an_31:17">31:17</span> Kaj nun mortigu cxiun virseksan
infanon; kaj cxiun virinon, kiu ekkonis viron sur kusxejo de viro,
mortigu.

<span id="an_31:18">31:18</span> Sed cxiun infanon virinseksan, kiu ne
ekkonis kusxejon de viro, lasu viva por vi.

<span id="an_31:19">31:19</span> Kaj vi restu ekster la tendaro dum sep
tagoj; cxiu el vi kaj viaj kaptitoj, kiu mortigis homon, kaj cxiu, kiu
ektusxis mortigiton, pekpurigu sin en la tria tago kaj en la sepa tago.

<span id="an_31:20">31:20</span> Kaj cxiun veston kaj cxiun objekton el
felo kaj cxion faritan el kapra lano kaj cxiun lignan vazon pekpurigu.

<span id="an_31:21">31:21</span> Kaj la pastro Eleazar diris al la
militistoj, kiuj iris en la militon:Tio estas la legxa instrukcio, kiun
la Eternulo ordonis al Moseo:

<span id="an_31:22">31:22</span> Nur oron, argxenton, kupron, feron,
stanon, kaj plumbon,

<span id="an_31:23">31:23</span> cxion, kio povas iri en fajron,
trairigu tra fajro, kaj gxi estos pura, tamen per puriga akvo oni gxin
pekpurigu; cxion, kio ne povas iri en fajron, trairigu tra akvo.

<span id="an_31:24">31:24</span> Kaj lavu viajn vestojn en la sepa tago
kaj farigxu puraj, kaj poste vi povas veni en la tendaron.

<span id="an_31:25">31:25</span> Kaj la Eternulo ekparolis al Moseo,
dirante:

<span id="an_31:26">31:26</span> Kalkulu la kvanton de la prenita
kaptitajxo, kiel de la homoj, tiel ankaux de la brutoj, vi kaj la pastro
Eleazar kaj la estroj de la familioj de la komunumo.

<span id="an_31:27">31:27</span> Kaj dividu la prenitajxon po duono
inter tiuj, kiuj partoprenis en la milito kaj iris batali, kaj inter la
tuta komunumo.

<span id="an_31:28">31:28</span> Kaj prenu imposton por la Eternulo de
la militistoj, kiuj iris batali, po unu animo el kvincent, kiel el la
homoj, tiel el la bovoj kaj el la azenoj kaj el la sxafoj.

<span id="an_31:29">31:29</span> Prenu tion el ilia duono, kaj donu al
la pastro Eleazar, kiel oferdonon por la Eternulo.

<span id="an_31:30">31:30</span> Kaj el la duono, apartenanta al la
Izraelidoj, prenu po unu kaptito el kvindek, kiel el la homoj, tiel
ankaux el la bovoj, el la azenoj, kaj el la sxafoj, el cxiuj brutoj, kaj
donu ilin al la Levidoj, kiuj plenumas la oficojn en la tabernaklo de la
Eternulo.

<span id="an_31:31">31:31</span> Kaj faris Moseo kaj la pastro Eleazar,
kiel la Eternulo ordonis al Moseo.

<span id="an_31:32">31:32</span> Kaj la kvanto de la kaptitajxo, krom la
rabitajxo, kiun rabis la militistoj, estis:da sxafoj sescent sepdek kvin
mil;

<span id="an_31:33">31:33</span> kaj da bovoj sepdek du mil;

<span id="an_31:34">31:34</span> kaj da azenoj sesdek unu mil;

<span id="an_31:35">31:35</span> kaj da homoj, el virinoj, kiuj ne
ekkonis kusxejon de viro, la nombro de cxiuj estis tridek du mil.

<span id="an_31:36">31:36</span> La duono, la parto de tiuj, kiuj iris
en la militon, estis:da sxafoj tricent tridek sep mil kvincent;

<span id="an_31:37">31:37</span> kaj la tributo por la Eternulo estis el
la sxafoj sescent sepdek kvin;

<span id="an_31:38">31:38</span> kaj da bovoj estis tridek ses mil, kaj
el ili la tributo al la Eternulo sepdek du;

<span id="an_31:39">31:39</span> kaj da azenoj estis tridek mil
kvincent, kaj el ili la tributo al la Eternulo sesdek unu;

<span id="an_31:40">31:40</span> kaj da homoj estis dek ses mil, kaj el
ili la tributo por la Eternulo tridek du animoj.

<span id="an_31:41">31:41</span> Kaj Moseo donis la tributon, la
oferdonon por la Eternulo, al la pastro Eleazar, kiel la Eternulo
ordonis al Moseo.

<span id="an_31:42">31:42</span> Kaj el la duono, apartenanta al la
Izraelidoj, kiun apartigis Moseo de la viroj, kiuj militis

<span id="an_31:43">31:43</span> (kaj la duono, apartenanta al la
komunumo, estis:da sxafoj tricent tridek sep mil kvincent,

<span id="an_31:44">31:44</span> kaj da bovoj tridek ses mil,

<span id="an_31:45">31:45</span> kaj da azenoj tridek mil kvincent,

<span id="an_31:46">31:46</span> kaj da homoj dek ses mil) -

<span id="an_31:47">31:47</span> Kaj Moseo prenis el la duono,
apartenanta al la Izraelidoj, unu prenitajxon el kvindek, kiel el la
homoj, tiel ankaux el la brutoj, kaj li donis ilin al la Levidoj, kiuj
plenumas oficojn en la tabernaklo de la Eternulo, kiel la Eternulo
ordonis al Moseo.

<span id="an_31:48">31:48</span> Kaj aliris al Moseo la estroj de la
miloj da militistoj, la milestroj kaj la centestroj;

<span id="an_31:49">31:49</span> kaj ili diris al Moseo:Viaj servantoj
kalkulis la militistojn, kiuj estis komisiitaj al ni, kaj mankas el ili
neniu;

<span id="an_31:50">31:50</span> tial ni alportas oferon al la Eternulo,
kion cxiu el ni trovis, orajn vazojn, cxenetojn, braceletojn, ringojn,
orelornamojn, kaj kolringojn, por pekliberigi niajn animojn antaux la
Eternulo.

<span id="an_31:51">31:51</span> Kaj Moseo kaj la pastro Eleazar prenis
de ili la oron en la formo de diversaj objektoj.

<span id="an_31:52">31:52</span> Kaj la kvanto de la tuta oro oferdona,
kiun ili oferdonis al la Eternulo, estis dek ses mil sepcent kvindek
sikloj de la milestroj kaj de la centestroj.

<span id="an_31:53">31:53</span> (CXar la militistoj rabis cxiu por si.)

<span id="an_31:54">31:54</span> Kaj Moseo kaj la pastro Eleazar prenis
la oron de la milestroj kaj centestroj, kaj alportis gxin en la
tabernaklon de kunveno, kiel memorigajxon de la Izraelidoj antaux la
Eternulo.

<span id="an_32:1">32:1</span> La filoj de Ruben kaj la filoj de Gad
havis tre multe da brutaroj; kaj ili vidis, ke la lando Jazer kaj la
lando Gilead estas lokoj bonaj por brutaroj.

<span id="an_32:2">32:2</span> Kaj venis la filoj de Gad kaj la filoj de
Ruben, kaj diris al Moseo kaj al la pastro Eleazar kaj al la estroj de
la komunumo jene:

<span id="an_32:3">32:3</span> Atarot kaj Dibon kaj Jazer kaj Nimra kaj
HXesxbon kaj Eleale kaj Sibma kaj Nebo kaj Beon-

<span id="an_32:4">32:4</span> tiu lando, kiun la Eternulo venkobatis
antaux la komunumo de Izrael- estas lando bona por brutaroj, kaj viaj
servantoj havas brutarojn.

<span id="an_32:5">32:5</span> Kaj ili diris:Se vi estas favoraj al ni,
tiam tiu lando estu donata al viaj servantoj kiel posedajxo; ne irigu
nin trans Jordanon.

<span id="an_32:6">32:6</span> Kaj Moseo diris al la filoj de Gad kaj al
la filoj de Ruben:CXu viaj fratoj iru en la militon kaj vi sidos cxi
tie?

<span id="an_32:7">32:7</span> Kaj kial vi deklinas la koron de la
Izraelidoj de la transiro en la landon, kiun donas al ili la Eternulo?

<span id="an_32:8">32:8</span> Tiel agis viaj patroj, kiam mi sendis
ilin el Kadesx-Barnea, por rigardi la landon.

<span id="an_32:9">32:9</span> Ili iris gxis la valo Esxkol kaj vidis la
landon, kaj deklinis la koron de la Izraelidoj, ke ili ne iru en la
landon, kiun donas al ili la Eternulo.

<span id="an_32:10">32:10</span> Kaj ekflamis en tiu tago la kolero de
la Eternulo, kaj Li jxuris, dirante:

<span id="an_32:11">32:11</span> Tiuj homoj, kiuj eliris el Egiptujo, en
la agxo de dudek jaroj kaj pli, ne vidos la landon, pri kiu Mi jxuris al
Abraham, al Isaak, kaj al Jakob; cxar ili ne sekvis Min;

<span id="an_32:12">32:12</span> krom Kaleb, filo de Jefune, la
Kenizido, kaj Josuo, filo de Nun, cxar ili sekvis Min.

<span id="an_32:13">32:13</span> Kaj ekflamis la kolero de la Eternulo
kontraux Izrael, kaj Li igis ilin vagadi en la dezerto dum kvardek
jaroj, gxis mortis la tuta generacio, kiu faris malbonon en la okuloj de
la Eternulo.

<span id="an_32:14">32:14</span> Kaj jen vi levigxis anstataux viaj
patroj, nova generacio da pekuloj, por ankoraux plifortigi la flaman
koleron de la Eternulo kontraux Izrael.

<span id="an_32:15">32:15</span> Se vi deturnigxos de Li, tiam Li denove
restigos ilin en la dezerto; kaj vi pereigos tiun tutan popolon.

<span id="an_32:16">32:16</span> Kaj ili aliris al li, kaj
diris:Barajxojn por sxafoj ni konstruos cxi tie por niaj brutaroj kaj
urbojn por niaj infanoj;

<span id="an_32:17">32:17</span> sed ni mem rapidos armitaj antaux la
Izraelidoj, gxis ni alkondukos ilin al iliaj lokoj; kaj niaj infanoj
logxos en la fortikigitaj urboj pro la logxantoj de la lando.

<span id="an_32:18">32:18</span> Ni ne revenos al niaj domoj, gxis la
Izraelidoj ekposedos cxiu sian posedajxon.

<span id="an_32:19">32:19</span> Ni ne prenos kun ili posedajxon transe
de Jordan kaj plue; cxar ni ricevos nian posedajxon sur cxi tiu orienta
flanko de Jordan.

<span id="an_32:20">32:20</span> Kaj Moseo diris al ili:Se vi tion
faros, se vi iros armitaj antaux la Eternulo en la militon,

<span id="an_32:21">32:21</span> kaj cxiu el vi armita transiros
Jordanon antaux la Eternulo, gxis Li forpelos Siajn malamikojn antaux
Si,

<span id="an_32:22">32:22</span> kaj la lando estos militakirita antaux
la Eternulo, tiam vi poste revenos, kaj vi estos senkulpaj antaux la
Eternulo kaj antaux Izrael, kaj cxi tiu lando estos via posedajxo antaux
la Eternulo.

<span id="an_32:23">32:23</span> Sed se vi ne agos tiel, tiam vi pekos
antaux la Eternulo, kaj vi suferos vian punon, kiu trafos vin.

<span id="an_32:24">32:24</span> Konstruu al vi urbojn por viaj infanoj
kaj barajxojn por viaj sxafoj; kaj faru tion, kio eliris el via busxo.

<span id="an_32:25">32:25</span> Kaj la filoj de Gad kaj la filoj de
Ruben diris al Moseo jene:Viaj servantoj faros, kiel nia sinjoro
ordonas.

<span id="an_32:26">32:26</span> Niaj infanoj, niaj edzinoj, niaj
brutaroj, kaj cxiuj niaj brutoj estos cxi tie, en la urboj de Gilead;

<span id="an_32:27">32:27</span> sed viaj servantoj, cxiuj armitaj
militiste, iros antaux la Eternulo en la militon, kiel nia sinjoro
diras.

<span id="an_32:28">32:28</span> Kaj Moseo ordonis pri ili al la pastro
Eleazar, kaj al Josuo, filo de Nun, kaj al la estroj de la triboj de la
Izraelidoj;

<span id="an_32:29">32:29</span> kaj Moseo diris al ili:Se la filoj de
Gad kaj la filoj de Ruben transiros kun vi Jordanon, cxiuj armitaj por
la milito antaux la Eternulo, kaj la lando estos militakirita antaux vi,
tiam donu al ili la landon Gilead kiel posedajxon;

<span id="an_32:30">32:30</span> sed se ili ne transiros kun vi armitaj,
tiam ili ricevos posedajxon inter vi en la lando Kanaana.

<span id="an_32:31">32:31</span> Kaj la filoj de Gad kaj la filoj de
Ruben respondis, dirante:Kion la Eternulo diris al viaj servantoj, tion
ni faros.

<span id="an_32:32">32:32</span> Ni transiros armitaj antaux la Eternulo
en la landon Kanaanan, kaj nia hereda posedajxo estos sur cxi tiu flanko
de Jordan.

<span id="an_32:33">32:33</span> Kaj Moseo donis al ili, al la filoj de
Gad kaj al la filoj de Ruben, kaj al duono de la tribo de Manase, filo
de Jozef, la regnon de Sihxon, regxo de la Amoridoj, kaj la regnon de
Og, regxo de Basxan, la landon kun gxiaj urboj laux la limoj de la urboj
de la lando cxirkauxe.

<span id="an_32:34">32:34</span> Kaj la filoj de Gad rekonstruis Dibonon
kaj Ataroton kaj Aroeron

<span id="an_32:35">32:35</span> kaj Atrot-SXofanon kaj Jazeron kaj
Jogbehan

<span id="an_32:36">32:36</span> kaj Bet-Nimran kaj Bet-Haranon,
fortikigitajn urbojn, kaj barajxojn por sxafoj.

<span id="an_32:37">32:37</span> Kaj la filoj de Ruben rekonstruis
HXesxbonon kaj Elealen kaj Kirjataimon,

<span id="an_32:38">32:38</span> kaj Nebon kaj Baal-Meonon, kies nomojn
oni sxangxis, kaj Sibman; kaj ili donis nomojn al la urboj, kiujn ili
konstruis.

<span id="an_32:39">32:39</span> Kaj la filoj de Mahxir, filo de Manase,
iris Gileadon kaj militakiris gxin, kaj forpelis la Amoridojn, kiuj
estis tie.

<span id="an_32:40">32:40</span> Kaj Moseo donis Gileadon al Mahxir,
filo de Manase, kaj tiu eklogxis tie.

<span id="an_32:41">32:41</span> Kaj Jair, filo de Manase, iris kaj
militakiris iliajn vilagxojn, kaj li donis al ili la nomon Vilagxoj de
Jair.

<span id="an_32:42">32:42</span> Kaj Nobahx iris kaj militakiris Kenaton
kaj gxiajn vilagxojn, kaj donis al gxi la nomon Nobahx, laux sia nomo.

<span id="an_33:1">33:1</span> Jen estas la iroj de la Izraelidoj, per
kiuj ili eliris el la lando Egipta, laux siaj tacxmentoj, sub la
kondukado de Moseo kaj Aaron.

<span id="an_33:2">33:2</span> Kaj Moseo priskribis iliajn lokojn de
eliro, laux ilia irado, konforme al la ordono de la Eternulo; kaj jen
estas ilia irado laux iliaj lokoj de eliro:

<span id="an_33:3">33:3</span> el Rameses ili eliris en la unua monato,
en la dek-kvina tago de la unua monato; en la dua tago de Pasko la
Izraelidoj eliris kun forta mano antaux la okuloj de la tuta Egiptujo.

<span id="an_33:4">33:4</span> Dume la Egiptoj estis enterigantaj cxiujn
unuenaskitojn, kiujn la Eternulo mortigis inter ili; kaj super iliaj
dioj la Eternulo faris jugxon.

<span id="an_33:5">33:5</span> Kaj la Izraelidoj eliris el Rameses kaj
haltis tendare en Sukot.

<span id="an_33:6">33:6</span> Kaj ili eliris el Sukot, kaj haltis
tendare en Etam, kiu estas cxe la rando de la dezerto.

<span id="an_33:7">33:7</span> Kaj ili eliris el Etam, kaj turnis sin al
Pi-Hahxirot, kiu estas kontraux Baal-Cefon, kaj ili haltis tendare
antaux Migdol.

<span id="an_33:8">33:8</span> Kaj ili eliris el Pi-Hahxirot kaj
transiris meze de la maro en la dezerton, kaj ili iris tritagan vojon
tra la dezerto Etam kaj haltis tendare en Mara.

<span id="an_33:9">33:9</span> Kaj ili eliris el Mara kaj venis Elimon;
en Elim estis dek du fontoj de akvo kaj sepdek daktilaj palmoj, kaj ili
haltis tie tendare.

<span id="an_33:10">33:10</span> Kaj ili eliris el Elim kaj haltis
tendare cxe la Rugxa Maro.

<span id="an_33:11">33:11</span> Kaj ili foriris de la Rugxa Maro kaj
haltis tendare en la dezerto Sin.

<span id="an_33:12">33:12</span> Kaj ili foriris el la dezerto Sin kaj
haltis tendare en Dofka.

<span id="an_33:13">33:13</span> Kaj ili eliris el Dofka kaj haltis
tendare en Alusx.

<span id="an_33:14">33:14</span> Kaj ili eliris el Alusx kaj haltis
tendare en Refidim, kaj tie ne estis akvo por la popolo por trinki.

<span id="an_33:15">33:15</span> Kaj ili eliris el Refidim kaj haltis en
la dezerto Sinaj.

<span id="an_33:16">33:16</span> Kaj ili eliris el la dezerto Sinaj kaj
haltis tendare en Kibrot- Hataava.

<span id="an_33:17">33:17</span> Kaj ili eliris el Kibrot-Hataava kaj
haltis tendare en HXacerot.

<span id="an_33:18">33:18</span> Kaj ili eliris el HXacerot kaj haltis
tendare en Ritma.

<span id="an_33:19">33:19</span> Kaj ili eliris el Ritma kaj haltis
tendare en Rimon-Perec.

<span id="an_33:20">33:20</span> Kaj ili eliris el Rimon-Perec kaj
haltis tendare en Libna.

<span id="an_33:21">33:21</span> Kaj ili eliris el Libna kaj haltis
tendare en Risa.

<span id="an_33:22">33:22</span> Kaj ili eliris el Risa kaj haltis
tendare en Kehelata.

<span id="an_33:23">33:23</span> Kaj ili eliris el Kehelata kaj haltis
tendare cxe la monto SXefer.

<span id="an_33:24">33:24</span> Kaj ili foriris de la monto SXefer kaj
haltis tendare en HXarada.

<span id="an_33:25">33:25</span> Kaj ili eliris el HXarada kaj haltis
tendare en Makhelot.

<span id="an_33:26">33:26</span> Kaj ili eliris el Makhelot kaj haltis
tendare en Tahxat.

<span id="an_33:27">33:27</span> Kaj ili eliris el Tahxat kaj haltis
tendare en Terahx.

<span id="an_33:28">33:28</span> Kaj ili eliris el Terahx kaj haltis
tendare en Mitka.

<span id="an_33:29">33:29</span> Kaj ili eliris el Mitka kaj haltis
tendare en HXasxmona.

<span id="an_33:30">33:30</span> Kaj ili eliris el HXasxmona kaj haltis
tendare en Moserot.

<span id="an_33:31">33:31</span> Kaj ili eliris el Moserot kaj haltis
tendare en Bene-Jaakan.

<span id="an_33:32">33:32</span> Kaj ili eliris el Bene-Jaakan kaj
haltis tendare en HXor-Hagidgad.

<span id="an_33:33">33:33</span> Kaj ili eliris el HXor-Hagidgad kaj
haltis tendare en Jotbata.

<span id="an_33:34">33:34</span> Kaj ili eliris el Jotbata kaj haltis
tendare en Abrona.

<span id="an_33:35">33:35</span> Kaj ili eliris el Abrona kaj haltis
tendare en Ecjon-Geber.

<span id="an_33:36">33:36</span> Kaj ili eliris el Ecjon-Geber kaj
haltis tendare en la dezerto Cin (tio estas Kadesx).

<span id="an_33:37">33:37</span> Kaj ili eliris el Kadesx, kaj haltis
tendare cxe la monto Hor, cxe la rando de la lando de Edom.

<span id="an_33:38">33:38</span> Kaj la pastro Aaron supreniris sur la
monton Hor laux la ordono de la Eternulo, kaj mortis tie en la jaro
kvardeka post la eliro de la Izraelidoj el la lando Egipta, en la kvina
monato, en la unua tago de la monato.

<span id="an_33:39">33:39</span> Kaj Aaron havis la agxon de cent dudek
tri jaroj, kiam li mortis sur la monto Hor.

<span id="an_33:40">33:40</span> Kaj la Kanaanido, la regxo de Arad, kiu
logxis en la sudo de la lando Kanaana, auxdis, ke venas la Izraelidoj.

<span id="an_33:41">33:41</span> Kaj ili foriris de la monto Hor kaj
haltis tendare en Calmona.

<span id="an_33:42">33:42</span> Kaj ili eliris el Calmona kaj haltis
tendare en Punon.

<span id="an_33:43">33:43</span> Kaj ili eliris el Punon kaj haltis
tendare en Obot.

<span id="an_33:44">33:44</span> Kaj ili eliris el Obot, kaj haltis
tendare en Ije-Abarim, cxe la limo de Moab.

<span id="an_33:45">33:45</span> Kaj ili eliris el Ije-Abarim kaj haltis
tendare en Dibon-Gad.

<span id="an_33:46">33:46</span> Kaj ili eliris el Dibon-Gad kaj haltis
tendare en Almon-Diblataim.

<span id="an_33:47">33:47</span> Kaj ili eliris el Almon-Diblataim, kaj
haltis tendare cxe la montoj Abarim, antaux Nebo.

<span id="an_33:48">33:48</span> Kaj ili foriris de la montoj Abarim,
kaj haltis tendare en la stepoj de Moab, cxe la Jerihxa Jordan.

<span id="an_33:49">33:49</span> Kaj ili arangxis sian tendaron cxe
Jordan, de Bet-Jesximot gxis Abel- SXitim, en la stepoj de Moab.

<span id="an_33:50">33:50</span> Kaj la Eternulo ekparolis al Moseo en
la stepoj de Moab cxe la Jerihxa Jordan, dirante:

<span id="an_33:51">33:51</span> Parolu al la Izraelidoj, kaj diru al
ili:Kiam vi transiros Jordanon en la landon Kanaanan,

<span id="an_33:52">33:52</span> tiam forpelu de antaux vi cxiujn
logxantojn de la lando, kaj detruu cxiujn iliajn figurojn, kaj cxiujn
iliajn fanditajn bildojn detruu, kaj cxiujn iliajn altajxojn ekstermu;

<span id="an_33:53">33:53</span> kaj ekposedu la landon kaj eklogxu en
gxi, cxar al vi Mi donas la landon, ke vi posedu gxin.

<span id="an_33:54">33:54</span> Kaj dispartigu al vi la landon per loto
konforme al viaj familioj; al la plinombra donu pli grandan posedajxon,
kaj al la malplinombra donu malpli grandan posedajxon; kie al iu trafos
la loto, tie estu lia posedajxo; laux la triboj de viaj patroj prenu al
vi posedajxojn.

<span id="an_33:55">33:55</span> Sed se vi ne forpelos de antaux vi la
logxantojn de la lando, tiam tiuj, kiujn vi restigos el ili, estos
dornoj por viaj okuloj kaj pikiloj por viaj flankoj, kaj ili premos vin
en la lando, en kiu vi logxos.

<span id="an_33:56">33:56</span> Kaj tiam tion, kion Mi intencis fari al
ili, Mi faros al vi.

<span id="an_34:1">34:1</span> Kaj la Eternulo ekparolis al Moseo,
dirante:

<span id="an_34:2">34:2</span> Ordonu al la Izraelidoj, kaj diru al
ili:Kiam vi venos en la landon Kanaanan, tiu lando farigxu via
posedajxo, la lando Kanaana laux siaj limoj.

<span id="an_34:3">34:3</span> La rando suda estu por vi de la dezerto
Cin, apud Edom, kaj la suda limo estu por vi de la fino de la Sala Maro
oriente;

<span id="an_34:4">34:4</span> kaj la suda limo turnigxos cxe vi al la
altajxo Akrabim kaj iros tra Cin, kaj gxiaj elstarajxoj iros suden gxis
Kadesx-Barnea kaj atingos gxis HXacar-Adar kaj pasos tra Acmon;

<span id="an_34:5">34:5</span> kaj de Acmon la limo turnigxos al la
Egipta torento, kaj gxiaj elstarajxoj estos gxis la maro.

<span id="an_34:6">34:6</span> Kaj por okcidenta limo estu por vi la
Granda Maro kiel limo; tio estos por vi la limo okcidenta.

<span id="an_34:7">34:7</span> Kaj tia estu por vi la limo norda:de la
Granda Maro vi tiros gxin al vi gxis la monto Hor;

<span id="an_34:8">34:8</span> de la monto Hor tiru gxin gxis HXamat,
kaj la elstarajxoj de la limo iros al Cedad;

<span id="an_34:9">34:9</span> kaj la limo iros gxis Zifron, kaj gxiaj
elstarajxoj iros gxis HXacar- Enan; tio estu por vi la limo norda.

<span id="an_34:10">34:10</span> Kaj la limon orientan vi tiros al vi de
HXacar-Enan gxis SXefam;

<span id="an_34:11">34:11</span> de SXefam la limo iros gxis Ribla,
orienten de Ain; poste la limo iros malsupren kaj tusxos la bordon de la
maro Kineret oriente;

<span id="an_34:12">34:12</span> kaj pluen la limo iros gxis Jordan, kaj
gxiaj elstarajxoj estos gxis la Sala Maro. Tia estos via lando laux
gxiaj limoj cxirkauxe.

<span id="an_34:13">34:13</span> Kaj Moseo ordonis al la Izraelidoj,
dirante:Tio estas la lando, kiun vi dividos inter vi per loto kaj kiun
la Eternulo ordonis doni al naux triboj kaj al duontribo;

<span id="an_34:14">34:14</span> cxar la tribo de la Rubenidoj laux
iliaj patrodomoj, kaj la tribo de la Gadidoj laux iliaj patrodomoj, kaj
duono de la tribo de la Manaseidoj prenis sian parton;

<span id="an_34:15">34:15</span> la du triboj kaj la duontribo prenis
sian parton transe de la Jerihxa Jordan, oriente, sur la flanko de
sunlevigxo.

<span id="an_34:16">34:16</span> Kaj la Eternulo ekparolis al Moseo,
dirante:

<span id="an_34:17">34:17</span> Jen estas la nomoj de la viroj, kiuj
disdividos inter vi la landon:Eleazar, la pastro, kaj Josuo, filo de
Nun.

<span id="an_34:18">34:18</span> Kaj po unu estro el cxiu tribo prenu
por la dividado de la lando.

<span id="an_34:19">34:19</span> Kaj jen estas la nomoj de la viroj:por
la tribo de Jehuda, Kaleb, file de Jefune;

<span id="an_34:20">34:20</span> kaj por la tribo de la Simeonidoj,
SXemuel, filo de Amihud;

<span id="an_34:21">34:21</span> por la tribo de Benjamen, Elidad, filo
de Kislon;

<span id="an_34:22">34:22</span> kaj por la tribo de la Danidoj, la
estro Buki, filo de Jogli;

<span id="an_34:23">34:23</span> por la filoj de Jozef:por la tribo de
la Manaseidoj, la estro HXaniel, filo de Efod,

<span id="an_34:24">34:24</span> kaj por la tribo de la Efraimidoj, la
estro Kemuel, filo de SXiftan;

<span id="an_34:25">34:25</span> kaj por la tribo de la Zebulunidoj, la
estro Elicafan, filo de Parnahx;

<span id="an_34:26">34:26</span> kaj por la tribo de la Isahxaridoj, la
estro Paltiel, filo de Azan;

<span id="an_34:27">34:27</span> kaj por la tribo de la Asxeridoj, la
estro Ahxihud, filo de SXelomi;

<span id="an_34:28">34:28</span> kaj por la tribo de la Naftaliidoj, la
estro Pedahel, filo de Amihud.

<span id="an_34:29">34:29</span> Tio estas tiuj, al kiuj la Eternulo
ordonis, ke ili disdonu la posedajxojn al la Izraelidoj en la lando
Kanaana.

<span id="an_35:1">35:1</span> Kaj la Eternulo ekparolis al Moseo en la
stepoj de Moab cxe la Jerihxa Jordan, dirante:

<span id="an_35:2">35:2</span> Ordonu al la Izraelidoj, ke ili donu al
la Levidoj el siaj posedajxoj urbojn por logxi; ankaux la kampojn
cxirkaux tiuj urboj donu al la Levidoj.

<span id="an_35:3">35:3</span> Kaj la urboj estos por ili por logxi, kaj
la kampoj estos por iliaj brutoj kaj por ilia havo kaj por cxiuj iliaj
bezonoj de la vivo.

<span id="an_35:4">35:4</span> Kaj la kampoj de tiuj urboj, kiujn vi
donos al la Levidoj, devas etendigxi mil ulnojn ekster la muroj de la
urboj cxirkauxe.

<span id="an_35:5">35:5</span> Kaj mezuru ekster la urbo sur la orienta
flanko du mil ulnojn kaj sur la suda flanko du mil ulnojn kaj sur la
okcidenta flanko du mil ulnojn kaj sur la norda flanko du mil ulnojn,
kaj la urbo estos en la mezo; tiaj estu por ili la kampoj de la urboj.

<span id="an_35:6">35:6</span> Kaj el la urboj, kiujn vi donos al la
Levidoj, estos ses urboj de rifugxo, en kiujn vi al mortiginto permesos
forkuri; kaj krom tiuj donu kvardek du urbojn.

<span id="an_35:7">35:7</span> La nombro de cxiuj urboj, kiujn vi devas
doni al la Levidoj, estas kvardek ok urboj kune kun iliaj kampoj.

<span id="an_35:8">35:8</span> La urbojn, kiujn vi donos el la
posedajxoj de la Izraelidoj, de la plimultaj prenu pli multe kaj de la
malplimultaj prenu malpli multe; cxiu konforme al sia posedajxo, kiun li
ricevos, devas doni el siaj urboj al la Levidoj.

<span id="an_35:9">35:9</span> Kaj la Eternulo ekparolis al Moseo,
dirante:

<span id="an_35:10">35:10</span> Parolu al la Izraelidoj, kaj diru al
ili:Kiam vi transiros Jordanon en la landon Kanaanan,

<span id="an_35:11">35:11</span> tiam elektu al vi urbojn, kiuj estu cxe
vi urboj de rifugxo, kien povas forkuri mortiginto, kiu mortigis homon
senintence.

<span id="an_35:12">35:12</span> Kaj tiuj urboj estos cxe vi rifugxejo
kontraux vengxanto, por ke ne mortu la mortiginto, antaux ol li staros
antaux la komunumo por jugxo.

<span id="an_35:13">35:13</span> Kaj el la urboj, kiujn vi donos, ses
urboj de rifugxo estu cxe vi.

<span id="an_35:14">35:14</span> Tri urbojn donu transe de Jordan kaj
tri urbojn donu en la lando Kanaana; urboj de rifugxo ili estu.

<span id="an_35:15">35:15</span> Por la Izraelidoj kaj por la fremdulo
kaj por la paslogxanto inter ili estu tiuj ses urboj por rifugxo, por ke
forkuru tien cxiu, kiu mortigis homon senintence.

<span id="an_35:16">35:16</span> Sed se per fera objekto li batis lin
kaj cxi tiu mortis, tiam li estas mortiginto; la mortiginton oni devas
mortigi.

<span id="an_35:17">35:17</span> Kaj se li batis lin per mana sxtono, de
kiu oni povas morti, kaj cxi tiu mortis, tiam li estas mortiginto; la
mortiginton oni devas mortigi.

<span id="an_35:18">35:18</span> Aux se li batis lin per mana objekto
ligna, de kiu oni povas morti, kaj cxi tiu mortis, tiam li estas
mortiginto; la mortiginton oni devas mortigi.

<span id="an_35:19">35:19</span> La vengxanto de la sango mem povas
mortigi la mortiginton; kiam li renkontos lin, li povas mortigi lin.

<span id="an_35:20">35:20</span> Se iu pusxis iun pro malamo aux sin
kasxinte jxetis ion sur lin kaj cxi tiu mortis,

<span id="an_35:21">35:21</span> aux se li malamike per sia mano batis
lin kaj cxi tiu mortis, tiam oni devas mortigi la batinton:li estas
mortiginto; la vengxanto de la sango povas mortigi la mortiginton, kiam
li renkontos lin.

<span id="an_35:22">35:22</span> Sed se per hazardo kaj ne pro
malamikeco li pusxis lin, aux se li jxetis sur lin ian objekton sen
malbonintenco,

<span id="an_35:23">35:23</span> aux se sxtonon, de kiu oni povas morti,
li jxetis sur lin ne vidante, kaj cxi tiu mortis, sed li ne estis lia
malamiko kaj ne deziris al li malbonon:

<span id="an_35:24">35:24</span> tiam la komunumo devas jugxi inter la
batinto kaj la vengxanto de la sango laux cxi tiuj legxoj;

<span id="an_35:25">35:25</span> kaj la komunumo devas savi la
mortiginton el la mano de la vengxanto de la sango, kaj la komunumo
revenigos lin en lian urbon de rifugxo, kien li forkuris; kaj li devas
logxi tie gxis la morto de la granda pastro, kiu estas oleita per sankta
oleo.

<span id="an_35:26">35:26</span> Sed se la mortiginto eliris el la limoj
de sia urbo de rifugxo, kien li forkuris,

<span id="an_35:27">35:27</span> kaj la vengxanto de la sango trovis lin
ekster la limoj de lia urbo de rifugxo kaj la vengxanto de la sango
mortigis la mortiginton, tiam li ne estas kulpa pri la sango;

<span id="an_35:28">35:28</span> cxar en sia urbo de rifugxo li devas
resti gxis la morto de la granda pastro, kaj post la morto de la granda
pastro la mortiginto povas reveni sur la teron de sia posedajxo.

<span id="an_35:29">35:29</span> Kaj tio estu por vi legxa regulo en
viaj generacioj, en cxiuj viaj lokoj de logxado.

<span id="an_35:30">35:30</span> CXiun, kiu mortigis homon, tiun
mortiginton oni devas mortigi, se raportis pri li atestantoj; sed unu
atestanto ne suficxas, por kondamni homon al morto.

<span id="an_35:31">35:31</span> Ne prenu elacxeton pro animo de
mortiginto, kiu estas malbonagulo mortiginda; oni devas lin mortigi.

<span id="an_35:32">35:32</span> Kaj ne prenu elacxeton pro homo, kiu
forkuris en urbon de rifugxo, ke li povu reveni kaj logxi sur sia tero
antaux la morto de la pastro.

<span id="an_35:33">35:33</span> Kaj ne malhonoru la teron, sur kiu vi
estos, cxar sango malhonoras la teron, kaj nur per la sango de tiu, kiu
versxis sangon, la tero povas purigxi de la sango, kiu estas versxita
sur gxi.

<span id="an_35:34">35:34</span> Kaj ne malpurigu la landon, en kiu vi
logxas kaj en kies mezo Mi restas; cxar Mi, la Eternulo, restas inter la
Izraelidoj.

<span id="an_36:1">36:1</span> Kaj aliris la familiestroj de la familio
de Gilead, filo de Mahxir, filo de Manase, el la familioj de la
Jozefidoj, kaj ekparolis antaux Moseo kaj antaux la eminentuloj, la
familiestroj de la Izraelidoj;

<span id="an_36:2">36:2</span> kaj ili diris:Al nia sinjoro la Eternulo
ordonis disdoni la teron kiel posedajxon per loto al la Izraelidoj, kaj
al nia sinjoro la Eternulo ordonis doni la parton de nia frato Celofhxad
al liaj filinoj.

<span id="an_36:3">36:3</span> Sed se ili farigxos edzinoj de iu el la
filoj de alia tribo de la Izraelidoj, tiam ilia posedajxo estos
forprenita el la posedajxo de niaj patroj, kaj aligxos al la posedajxo
de tiu tribo, al kiu ili ekapartenos, kaj el nia lote ricevita posedajxo
gxi estos forprenita.

<span id="an_36:4">36:4</span> Kaj kiam ecx estos jubilea jaro cxe la
Izraelidoj, ilia posedajxo restos aligita al la posedajxo de tiu tribo,
al kiu ili apartenos; kaj el la posedajxo de la tribo de niaj patroj
ilia posedajxo restos forprenita.

<span id="an_36:5">36:5</span> Tiam Moseo donis ordonon al la Izraelidoj
laux la instrukcio de la Eternulo, dirante:Prave parolas la tribo de la
Jozefidoj.

<span id="an_36:6">36:6</span> Jen kion ordonis la Eternulo koncerne la
filinojn de Celofhxad:Ili povas farigxi edzinoj de tiuj, kiuj placxos al
ili, sed nur en familio el la tribo de siaj patroj ili edzinigxu;

<span id="an_36:7">36:7</span> por ke ne transiru hereda posedajxo de la
Izraelidoj el unu tribo en alian tribon, cxar cxiu el la Izraelidoj
devas resti fortike cxe la posedajxo de la tribo de liaj patroj.

<span id="an_36:8">36:8</span> Kaj cxiu filino, kiu heredas posedajxon
en la triboj de la Izraelidoj, devas edzinigxi kun iu el la familioj de
la tribo de sxia patro, por ke la Izraelidoj heredu cxiu la posedajxon
de siaj patroj;

<span id="an_36:9">36:9</span> kaj por ke posedajxo ne transiru el unu
tribo en alian tribon, sed cxiu tribo de la Izraelidoj restu fortike cxe
sia posedajxo.

<span id="an_36:10">36:10</span> Kiel la Eternulo ordonis al Moseo, tiel
faris la filinoj de Celofhxad;

<span id="an_36:11">36:11</span> kaj Mahxla, Tirca kaj HXogla kaj Milka
kaj Noa, la filinoj de Celofhxad, edzinigxis kun filoj de siaj onkloj.

<span id="an_36:12">36:12</span> En la familioj de la filoj de Manase,
filo de Jozef, ili edzinigxis, kaj ilia posedajxo restis en la tribo de
la familio de ilia patro.

<span id="an_36:13">36:13</span> Tio estas la ordonoj kaj la legxoj,
kiujn la Eternulo donis per Moseo al la Izraelidoj en la stepoj de Moab,
cxe la Jerihxa Jordan.

------------------------------------------------------------------------

[Next: Deuteronomy](deu.md)
