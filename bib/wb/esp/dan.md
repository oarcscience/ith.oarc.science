[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eze)  [Next](hos) 

------------------------------------------------------------------------

### Esperanto Bible: Daniel

<span id="an_1:1">1:1</span> En la tria jaro de la regxado de Jehojakim,
regxo de Judujo, venis Nebukadnecar, regxo de Babel, al Jerusalem, kaj
eksiegxis gxin.

<span id="an_1:2">1:2</span> Kaj la Sinjoro transdonis en lian manon
Jehojakimon, regxon de Judujo, kaj parton de la vazoj de la domo de Dio;
kaj li venigis ilin en la landon SXinar, en la domon de sia dio, kaj la
vazojn li metis en la trezorejon de sia dio.

<span id="an_1:3">1:3</span> Kaj la regxo diris al Asxpenaz, la estro de
liaj korteganoj, ke el la Izraelidoj, el la regxa idaro kaj el la
nobelaro, li venigu

<span id="an_1:4">1:4</span> knabojn sendifektajn, belaspektajn,
komprenemajn por cxiu sagxajxo, klerajn, scienckomprenantajn, kaj
kapablajn servi en la palaco de la regxo, kaj ke oni lernigu al ili la
skribadon kaj la lingvon HXaldean.

<span id="an_1:5">1:5</span> Kaj la regxo destinis por ili por cxiu tago
mangxajxojn de la regxa tablo, kaj vinon el tiu, kiun li mem trinkadis,
kaj li ordonis eduki ilin dum tri jaroj, post kies finigxo ili estis
komencontaj la servadon antaux la regxo.

<span id="an_1:6">1:6</span> El la idoj de Jehuda estis inter ili
Daniel, HXananja, Misxael, kaj Azarja.

<span id="an_1:7">1:7</span> La estro de la korteganoj donis al ili
aliajn nomojn; kaj li donis al Daniel la nomon Beltsxacar; al HXananja,
SXadrahx; al Misxael, Mesxahx; kaj al Azarja, Abed-Nego.

<span id="an_1:8">1:8</span> Daniel metis en sian koron, ke li ne
malpurigos sin per la mangxajxoj de la regxo, nek per la vino, kiun cxi
tiu trinkas; tial li petis la korteganestron, ke al li estu permesite ne
malpurigi sin.

<span id="an_1:9">1:9</span> Dio donis al Daniel favoron kaj simpation
cxe la korteganestro.

<span id="an_1:10">1:10</span> Kaj la korteganestro diris al Daniel:Mi
timas mian sinjoron, la regxon, kiu mem destinis por vi, kion vi devas
mangxi kaj trinki; se li vidos, ke viaj vizagxoj estas malpli grasaj, ol
cxe aliaj knaboj, viaj samagxuloj, tiam vi farus mian kapon kulpa antaux
la regxo.

<span id="an_1:11">1:11</span> Tiam Daniel diris al la inspektisto, al
kiu la korteganestro komisiis Danielon, HXananjan, Misxaelon, kaj
Azarjan:

<span id="an_1:12">1:12</span> Faru, mi petas, provon kun viaj servantoj
dum dek tagoj; oni donadu al ni por mangxi legomojn, kaj por trinki
akvon;

<span id="an_1:13">1:13</span> poste montrigxu al vi nia aspekto, kaj la
aspekto de la knaboj, kiuj mangxas la mangxajxon de la regxo; kaj poste
agu kun viaj servantoj laux tio, kion vi vidos.

<span id="an_1:14">1:14</span> Li obeis ilin en tio kaj faris kun ili
provon dum dek tagoj.

<span id="an_1:15">1:15</span> Post paso de la dek tagoj montrigxis, ke
ili estas pli bonaspektaj kaj pli bonkorpaj, ol cxiuj knaboj, kiuj
mangxis la mangxajxon de la regxo.

<span id="an_1:16">1:16</span> Tial la inspektisto forportadis ilian
mangxajxon, kaj la vinon, kiu estis destinita al ili por trinki, kaj
donadis al ili legomojn.

<span id="an_1:17">1:17</span> Kaj al tiuj kvar knaboj Dio donis
kapablojn kaj komprenemecon pri cxiuj libroj kaj sagxajxo, kaj Daniel
estis ankaux kompetenta pri cxiaj vizioj kaj songxoj.

<span id="an_1:18">1:18</span> Kiam pasis la tempo, kiun la regxo
difinis por ilia venigo, la korteganestro prezentis ilin al
Nebukadnecar.

<span id="an_1:19">1:19</span> La regxo parolis kun ili, kaj el ili
cxiuj trovigxis neniu egala al Daniel, HXananja, Misxael, kaj Azarja.
Kaj ili komencis servadi antaux la regxo.

<span id="an_1:20">1:20</span> Kaj koncerne cxiujn aferojn de sagxo kaj
scio, pri kiuj la regxo ilin demandis, li trovis ilin dekoble pli
sagxaj, ol cxiuj astrologoj kaj magiistoj, kiuj estis en lia tuta regno.

<span id="an_1:21">1:21</span> Daniel estis tie gxis la unua jaro de la
regxo Ciro.

<span id="an_2:1">2:1</span> En la dua jaro de la regxado de
Nebukadnecar aperis al Nebukadnecar songxoj; kaj konfuzigxis lia
spirito, kaj li ne povis dormi.

<span id="an_2:2">2:2</span> Kaj la regxo ordonis alvoki la astrologojn,
magiistojn, sorcxistojn, kaj HXaldeojn, por ke ili diru al la regxo
liajn songxojn. Kaj ili venis kaj starigxis antaux la regxo.

<span id="an_2:3">2:3</span> Kaj la regxo diris al ili:Mi havis songxon,
kaj mia spirito maltrankviligxis, dezirante scii, kio estis tiu songxo.

<span id="an_2:4">2:4</span> La HXaldeoj respondis al la regxo en la
lingvo Siria:Ho regxo, vivu eterne! diru la songxon al viaj servantoj,
kaj ni klarigos gxian signifon.

<span id="an_2:5">2:5</span> Sed la regxo respondis kaj diris al la
HXaldeoj:La enhavon mi forgesis. Tamen, se vi ne diros al mi la songxon
kaj gxian signifon, vi estos dishakitaj en pecojn kaj viaj domoj estos
ruinigitaj.

<span id="an_2:6">2:6</span> Sed se vi rakontos al mi la songxon kaj
gxian signifon, vi ricevos de mi donacojn, rekompencon, kaj grandan
honoron. Tial diru al mi la songxon kaj gxian signifon.

<span id="an_2:7">2:7</span> Ili denove respondis:La regxo diru sian
songxon al siaj servantoj, kaj ni klarigos gxian signifon.

<span id="an_2:8">2:8</span> La regxo diris:Mi scias bone, ke vi deziras
gajni tempon, cxar vi vidas, ke la afero malaperis el mia memoro.

<span id="an_2:9">2:9</span> Se vi ne diros al mi la songxon, tio
montros, ke vi havas unu intencon:vi preparas vin, por doni al mi
mensogan kaj sentauxgan respondon, gxis la tempo pasos. Tial rakontu al
mi la songxon, tiam mi konvinkigxos, ke vi povas klarigi al mi ankaux
gxian signifon.

<span id="an_2:10">2:10</span> La HXaldeoj respondis al la regxo kaj
diris:Ne ekzistas sur la tero tia homo, kiu povus plenumi la deziron de
la regxo; tial neniu regxo, kiel ajn granda kaj potenca li estus,
postulis iam similan respondon de iu astrologo, magiisto, aux HXaldeo;

<span id="an_2:11">2:11</span> la afero, kiun la regxo postulas, estas
tiel eksterordinara, ke neniu povas tion plenumi al la regxo, krom la
dioj, kiuj ne vivas inter karnuloj.

<span id="an_2:12">2:12</span> Tiam la regxo forte indignis kaj koleris,
kaj ordonis pereigi cxiujn sagxulojn de Babel.

<span id="an_2:13">2:13</span> Kiam la dekreto eliris, oni komencis la
mortigadon de la sagxuloj, kaj oni volis mortigi ankaux Danielon kaj
liajn kamaradojn.

<span id="an_2:14">2:14</span> Tiam Daniel faris sagxan kaj prudentan
rediron al Arjohx, la estro de la regxaj korpogardistoj, kiu eliris, por
mortigi la sagxulojn de Babel;

<span id="an_2:15">2:15</span> li demandis Arjohxon, la potenculon de la
regxo, dirante:Pro kio eliris de la regxo tia severa ordono? Tiam Arjohx
rakontis al Daniel la tutan aferon.

<span id="an_2:16">2:16</span> Daniel iris kaj petis la regxon, ke li
donu al li templimon, kaj li prezentos al la regxo la klarigon.

<span id="an_2:17">2:17</span> Poste Daniel iris en sian domon, kaj
rakontis la aferon al siaj kamaradoj HXananja, Misxael, kaj Azarja,

<span id="an_2:18">2:18</span> por ke ili petegu la kompateman Dion de
la cxielo malkasxi tiun kasxitan aferon, por ke Daniel kaj liaj
kamaradoj ne pereu kun la aliaj sagxuloj de Babel.

<span id="an_2:19">2:19</span> Kaj tiam la kasxitajxo malkasxigxis al
Daniel en nokta vizio, kaj Daniel dankis pro tio Dion de la cxielo.

<span id="an_2:20">2:20</span> Kaj Daniel ekparolis, kaj diris:Estu
benata la nomo de Dio de eterne gxis eterne; cxar al Li apartenas sagxo
kaj forto;

<span id="an_2:21">2:21</span> Li sxangxas la tempojn kaj jarojn; Li
faligas regxojn kaj starigas regxojn; Li donas sagxon al la sagxuloj kaj
prudenton al la prudentuloj;

<span id="an_2:22">2:22</span> Li malkasxas la profundajxon kaj
kasxitajxon; Li scias, kio estas en la mallumo, kaj lumo estas en Li.

<span id="an_2:23">2:23</span> Vin, ho Dio de miaj patroj, mi dankas kaj
gloras; cxar Vi donis al mi sagxon kaj forton, kaj malkasxis al mi tion,
pri kio ni Vin petis; cxar Vi malkasxis al ni la aferon de la regxo.

<span id="an_2:24">2:24</span> Poste Daniel iris al Arjohx, al kiu la
regxo komisiis mortigi la sagxulojn de Babel; li venis, kaj diris al li
tiel:Ne mortigu la sagxulojn de Babel, konduku min al la regxo, kaj mi
diros al la regxo la klarigon.

<span id="an_2:25">2:25</span> Tiam Arjohx tuj enkondukis Danielon al la
regxo, kaj diris al cxi tiu tiele:Inter la translogxigitaj filoj de
Judujo mi trovis homon, kiu povas doni al la regxo klarigon.

<span id="an_2:26">2:26</span> Tiam ekparolis la regxo, kaj diris al
Daniel, kies nomo estis nun Beltsxacar:CXu vi povas sciigi al mi la
songxon, kiun mi vidis, kaj gxian signifon?

<span id="an_2:27">2:27</span> Daniel respondis al la regxo kaj diris:La
kasxitajxon, pri kiu la regxo demandas, ne povas malkasxi al la regxo la
sagxuloj, nek la sorcxistoj, nek la astrologoj, nek la divenistoj;

<span id="an_2:28">2:28</span> sed en la cxielo ekzistas Dio, kiu
malkasxas kasxitajxon; Li malkasxis al la regxo Nebukadnecar tion, kio
estos en tempo estonta. Via songxo kaj la vizioj de via kapo sur via
lito estis jenaj:

<span id="an_2:29">2:29</span> vi, ho regxo, meditis sur via lito pri
tio, kio estos poste; kaj la Malkasxanto de kasxitajxoj montris al vi,
kio estos.

<span id="an_2:30">2:30</span> Kaj al mi tiu kasxitajxo malkasxigxis ne
pro tio, ke mi kvazaux estus pli sagxa ol cxiuj vivantoj, sed por tio,
ke la regxo ricevu klarigon kaj ke vi eksciu la pensojn de via koro.

<span id="an_2:31">2:31</span> Vi, ho regxo, havis vizion:jen staris
granda statuo; grandega statuo tio estis; en eksterordinara brilo gxi
staris antaux vi, kaj gxia aspekto estis terura.

<span id="an_2:32">2:32</span> La kapo de tiu statuo estis el pura oro;
gxiaj brusto kaj manoj estis el argxento, la ventro kaj femuroj el
kupro;

<span id="an_2:33">2:33</span> gxiaj kruroj estis el fero, gxiaj piedoj
estis parte el fero, parte el argilo.

<span id="an_2:34">2:34</span> Vi vidis poste, ke sxtono desxirigxis sen
ago de ia mano, frapis la statuon, gxiajn ferajn kaj argilajn piedojn,
kaj frakasis ilin.

<span id="an_2:35">2:35</span> Tiam cxio kune frakasigxis:la fero,
argilo, kupro, argxento, kaj oro farigxis kiel grenventumajxo sur somera
drasxejo, kaj la vento ilin forportis, kaj ne restis postesigno post
ili; sed la sxtono, kiu frakasis la statuon, farigxis granda monto kaj
plenigis la tutan teron.

<span id="an_2:36">2:36</span> Tio estas la songxo. Nun ni diros al la
regxo la signifon.

<span id="an_2:37">2:37</span> Vi, ho regxo, estas regxo super regxoj,
al kiu Dio de la cxielo donis regnon, potencon, forton, kaj gloron;

<span id="an_2:38">2:38</span> kaj cxie, kie ajn logxas homoj, Li
transdonis en viajn manojn la bestojn de la kampo kaj la birdojn de la
cxielo, kaj faris vin reganto super ili cxiuj. Vi estas la ora kapo.

<span id="an_2:39">2:39</span> Post vi aperos nova regno, malpli alta ol
via, kaj ankoraux tria regno, kupra, kiu regos super la tuta tero.

<span id="an_2:40">2:40</span> La kvara regno estos malmola, kiel fero;
cxar kiel fero disbatas kaj frakasas cxion, tiel ankaux gxi, simile al
cxiofrakasanta fero, disbatados kaj frakasados.

<span id="an_2:41">2:41</span> Kaj ke vi vidis la piedojn kaj la
fingrojn parte el potargilo kaj parte el fero-tio estos regno de miksita
konsisto, kaj gxi enhavos parte la malmolecon de fero, cxar vi vidis
feron miksitan kun potargilo.

<span id="an_2:42">2:42</span> Sed kiel la fingroj de la piedoj estis
parte el fero, parte el argilo, tiel ankaux la regno estos parte
fortika, parte rompebla.

<span id="an_2:43">2:43</span> Kaj ke vi vidis feron, miksitan kun
potargilo, tio signifas, ke ili estos kunigitaj per forto homa, sed ne
kunfandigxos inter si, kiel fero ne kunfandigxas kun argilo.

<span id="an_2:44">2:44</span> Sed en la tempo de tiuj regxoj Dio de la
cxielo starigos regnon, kiu neniam detruigxos, kaj gxia regxado ne
transiros al alia popolo; gxi frakasos kaj detruos cxiujn regnojn, sed
gxi mem staros eterne.

<span id="an_2:45">2:45</span> Vi vidis, ke sxtono sen ia mano
desxirigxis de monto, kaj frakasis feron, kupron, argilon, argxenton,
kaj oron; la granda Dio montris al la regxo, kio estos poste. Tia estas
precize la songxo kaj gxia gxusta klarigo.

<span id="an_2:46">2:46</span> Tiam la regxo Nebukadnecar jxetis sin
vizagxaltere kaj adorklinigxis al Daniel kaj ordonis alporti al li
donacojn kaj bonodorajn incensojn.

<span id="an_2:47">2:47</span> La regxo ekparolis al Daniel, kaj
diris:Vere, via Dio estas Dio de la dioj kaj Reganto de la regxoj,
malkasxanta kasxitajxojn, kaj tial vi povis malkasxi tiun kasxitajxon.

<span id="an_2:48">2:48</span> Tiam la regxo altigis Danielon, donis al
li grandajn kaj ricxajn donacojn, kaj faris lin reganto super la tuta
lando de Babel kaj cxefo super cxiuj sagxuloj de Babel.

<span id="an_2:49">2:49</span> Daniel petis la regxon, kaj cxi tiu
starigis SXadrahxon, Mesxahxon, kaj Abed-Negon super la aferoj de la
lando Babela; kaj Daniel mem restis cxe la kortego de la regxo.

<span id="an_3:1">3:1</span> La regxo Nebukadnecar faris oran statuon,
kiu havis la alton de sesdek ulnoj kaj la largxon de ses ulnoj; kaj li
starigis gxin en la valo Dura en la lando Babela.

<span id="an_3:2">3:2</span> Kaj la regxo Nebukadnecar sendis al la
satrapoj, regionestroj, militestroj, cxefaj jugxistoj, urbestroj,
legxistoj, oficistoj, kaj potenculoj de la lando, ke ili venu al la
solena malkovro de la statuo, kiun starigis la regxo Nebukadnecar.

<span id="an_3:3">3:3</span> Tiam kunvenis la satrapoj, regionestroj,
militestroj, cxefaj jugxistoj, urbestroj, legxistoj, oficistoj, kaj
potenculoj de la lando, al la solena malkovro de la statuo, kiun la
regxo Nebukadnecar starigis; kaj ili starigxis antaux la statuo, kiun
Nebukadnecar starigis.

<span id="an_3:4">3:4</span> Kaj heroldo lauxte proklamis:Estas sciigate
al vi, ho popoloj, gentoj, kaj lingvoj:

<span id="an_3:5">3:5</span> kiam vi auxdos la sonon de korno, fluto,
harpo, sabeko, psaltero, sakfajfilo, kaj diversaj muzikaj instrumentoj,
tiam faligu vin kaj adorklinigxu al la ora statuo, kiun starigis la
regxo Nebukadnecar.

<span id="an_3:6">3:6</span> Kiu ne faligos sin kaj ne adorklinigxos,
tiu tuj estos jxetita en ardantan fornon.

<span id="an_3:7">3:7</span> Tial, kiam cxiuj popoloj ekauxdis la sonon
de korno, fluto, harpo, sabeko, psaltero, kaj diversaj muzikaj
instrumentoj, ili faligis sin kaj adorklinigxis al la ora statuo, kiun
starigis la regxo Nebukadnecar.

<span id="an_3:8">3:8</span> En tiu tempo tuj aliris kelkaj HXaldeoj kaj
akuzis la Judojn.

<span id="an_3:9">3:9</span> Ili ekparolis, kaj diris al la regxo
Nebukadnecar:Ho regxo, vivu eterne!

<span id="an_3:10">3:10</span> Vi, ho regxo, ordonis, ke cxiu homo, kiu
auxdos la sonon de korno, fluto, harpo, sabeko, psaltero, sakfajfilo,
kaj diversaj muzikaj instrumentoj, faligu sin kaj adorklinigxu al la ora
statuo;

<span id="an_3:11">3:11</span> kaj kiu ne faligos sin kaj ne
adorklinigxos, tiu estu jxetita en ardantan fornon.

<span id="an_3:12">3:12</span> Ekzistas tamen viroj Judaj, kiujn vi
starigis super la aferoj de la lando Babela, SXadrahx, Mesxahx, kaj
Abed-Nego; kaj tiuj homoj ne obeas vian ordonon, ho regxo, ne servas al
viaj dioj, kaj ne adorklinigxas al la ora statuo, kiun vi starigis.

<span id="an_3:13">3:13</span> Tiam Nebukadnecar en kolero kaj furiozo
ordonis venigi SXadrahxon, Mesxahxon, kaj Abed-Negon; kaj oni tuj
venigis tiujn virojn al la regxo.

<span id="an_3:14">3:14</span> Nebukadnecar ekparolis, kaj diris al
ili:CXu intence vi, ho SXadrahx, Mesxahx, kaj Abed-Nego, ne servas al
miaj dioj, kaj ne adorklinigxas al la ora statuo, kiun mi starigis?

<span id="an_3:15">3:15</span> De nun, kiam vi ekauxdos la sonon de
korno, fluto, harpo, sabeko, psaltero, sakfajfilo, kaj diversaj muzikaj
instrumentoj, estu pretaj tuj faligi vin kaj adorklinigxi al la statuo,
kiun mi faris; se vi ne adorklinigxos, tiam vi tuj estos jxetitaj en
ardantan fornon; kaj tiam kia dio savos vin el miaj manoj?

<span id="an_3:16">3:16</span> SXadrahx, Mesxahx, kaj Abed-Nego
respondis kaj diris al la regxo:Ho Nebukadnecar, ne estas al ni
malfacile respondi al vi pri tio.

<span id="an_3:17">3:17</span> Ni havas Dion, al kiu ni servas; Li povas
savi nin el la ardanta forno kaj ankaux savi nin el via mano, ho regxo.

<span id="an_3:18">3:18</span> Kaj se Li ecx tion ne faros, vi tamen
sciu, ho regxo, ke al viaj dioj ni ne servos, kaj al la ora statuo, kiun
vi starigis, ni ne adorklinigxos.

<span id="an_3:19">3:19</span> Tiam Nebukadnecar plenigxis de furiozo,
kaj la aspekto de lia vizagxo sxangxigxis pro kolero kontraux SXadrahx,
Mesxahx, kaj Abed-Nego; kaj li ordonis ardigi la fornon sepoble pli
forte, ol oni faradis ordinare.

<span id="an_3:20">3:20</span> Kaj al la plej fortaj militistoj el sia
militistaro li ordonis ligi SXadrahxon, Mesxahxon, kaj Abed-Negon, kaj
jxeti ilin en la ardantan fornon.

<span id="an_3:21">3:21</span> Tiam oni ligis tiujn virojn en ilia suba
kaj supra vesto, en iliaj kapkovroj kaj aliaj vestoj, kaj oni jxetis
ilin en la ardantan fornon.

<span id="an_3:22">3:22</span> Kaj cxar la ordono de la regxo estis
severa kaj la forno estis ardigita treege, tial tiujn homojn, kiuj
jxetis SXadrahxon, Mehxahxon, kaj Abed-Negon, mortigis la flamo de la
fajro.

<span id="an_3:23">3:23</span> Kaj tiuj tri viroj, SXadrahx, Mesxahx,
kaj Abed-Nego, falis ligitaj en la ardantan fornon.

<span id="an_3:24">3:24</span> Tiam la regxo Nebukadnecar ekmiregis, kaj
en teruro li levigxis, ekparolis, kaj diris al siaj konsilistoj:CXu ne
tri virojn ni jxetis ligitajn en la fajron? Ili respondis al la
regxo:Tiel estas, ho regxo.

<span id="an_3:25">3:25</span> Sed li parolis plue, kaj diris:Jen mi
vidas kvar virojn, ne ligitajn, kiuj iras meze de la fajro kaj estas
sendifektaj; kaj la kvara aspektas kvazaux filo de la dioj.

<span id="an_3:26">3:26</span> Kaj Nebukadnecar aliris al la aperturo de
la ardanta forno, ekparolis, kaj diris:Ho SXadrahx, Mesxahx, kaj
Abed-Nego, servantoj de Dio la Plejalta! eliru, kaj aliru. Tiam
SXadrahx, Mesxahx, kaj Abed-Nego eliris el meze de la fajro.

<span id="an_3:27">3:27</span> Kaj la satrapoj, regionestroj,
militestroj, kaj konsilistoj de la regxo kunvenis, kaj pririgardis tiujn
virojn, super kies korpoj la fajro havis nenian forton, tiel, ke ecx
haro sur ilia kapo ne bruldifektigxis, iliaj vestoj ne sxangxigxis, kaj
ecx odoron de fajro oni ne sentis sur ili.

<span id="an_3:28">3:28</span> Nebukadnecar ekparolis, kaj diris:Benata
estu Dio de SXadrahx, Mesxahx, kaj Abed-Nego, kiu sendis Sian angxelon,
kaj savis Siajn servantojn pro tio, ke ili fidis je Li, ne obeis la
ordonon de la regxo, kaj oferis siajn korpojn, por ne servi kaj
adorklinigxi al alia dio, krom sia Dio.

<span id="an_3:29">3:29</span> Nun mi donas ordonon:Se iu el ia popolo,
gento, aux lingvo eldiros blasfemon kontraux Dio de SXadrahx, Mesxahx,
kaj Abed-Nego, tiu estos hakita en pecojn kaj lia domo estos ruinigita;
cxar ne ekzistas alia dio, kiu povus savi tiamaniere.

<span id="an_3:30">3:30</span> Kaj la regxo denove tre altigis
SXadrahxon, Mesxahxon, kaj Abed-Negon en la lando Babela.

<span id="an_4:1">4:1</span> La regxo Nebukadnecar al cxiuj popoloj,
gentoj, kaj lingvoj, kiuj estas sur la tuta tero:Kresku via bonstato!

<span id="an_4:2">4:2</span> Mi trovas bona konigi la pruvosignojn kaj
miraklojn, kiujn faris sur mi Dio la Plejalta.

<span id="an_4:3">4:3</span> Kiel grandaj estas Liaj pruvosignoj, kaj
kiel potencaj estas Liaj mirakloj! Lia regxado estas eterna, kaj Lia
regado estas en cxiuj generacioj.

<span id="an_4:4">4:4</span> Mi, Nebukadnecar, estis trankvila en mia
domo kaj bonfarta en mia palaco.

<span id="an_4:5">4:5</span> Sed mi vidis songxon, kiu teruris min, kaj
la meditado sur mia lito kaj la vizioj de mia kapo min konsternis.

<span id="an_4:6">4:6</span> Kaj mi donis ordonon venigi al mi cxiujn
sagxulojn de Babel, por ke ili diru al mi la signifon de la songxo.

<span id="an_4:7">4:7</span> Tiam venis la astrologoj, sorcxistoj,
HXaldeoj, kaj divenistoj; mi rakontis al ili la songxon, sed ili ne
povis klarigi al mi gxian signifon.

<span id="an_4:8">4:8</span> Fine venis al mi Daniel, al kiu estis
donita la nomo Beltsxacar, laux la nomo de mia dio, kaj kiu havas en si
la spiriton de la sanktaj dioj; mi rakontis al li la songxon:

<span id="an_4:9">4:9</span> Ho Beltsxacar, cxefo de la astrologoj, pri
kiu mi scias, ke en vi estas la spirito de la sanktaj dioj kaj nenia
kasxitajxo vin embarasas:klarigu al mi la vizion de mia songxo kaj gxian
signifon.

<span id="an_4:10">4:10</span> La vizio de mia kapo sur mia lito estis
jena:mi vidis, ke jen meze de la tero staras arbo tre alta;

<span id="an_4:11">4:11</span> tiu arbo estas bonkreska kaj forta, kaj
gxia alto atingas la cxielon, kaj oni gxin vidas gxis la randoj de la
tuta tero;

<span id="an_4:12">4:12</span> gxia foliaro estas bela, kaj multe da
fruktoj estas sur gxi, kaj sur gxi trovigxas mangxajxo por cxiuj; en la
ombro sub gxi kasxas sin bestoj de la kampo, kaj sur gxiaj brancxoj
sidas birdoj de la cxielo, kaj cxiu karno nutras sin de gxi.

<span id="an_4:13">4:13</span> Kaj mi vidis en la vizioj de mia kapo sur
mia lito, ke jen sankta prizorganto malsupreniris de la cxielo,

<span id="an_4:14">4:14</span> kaj per lauxta vocxo li diris:Dehaku cxi
tiun arbon, cxirkauxhaku gxiajn brancxojn, deprenu de gxi la foliaron,
kaj disjxetu gxiajn fruktojn, por ke forigxu la bestoj, kiuj estas sub
gxi, kaj la birdoj forflugu de gxiaj brancxoj.

<span id="an_4:15">4:15</span> Sed gxian cxefan radikon restigu en la
tero, en cxenoj feraj kaj kupraj, meze de la herbo de la kampo; gxin
trinkigu la roso de la cxielo, kaj kune kun la bestoj gxi nutru sin per
la herboj de la tero.

<span id="an_4:16">4:16</span> La homa koro estos prenita for de gxi,
kaj gxi ricevos koron bestan, kaj tiel pasos super gxi sep jaroj.

<span id="an_4:17">4:17</span> Per la ordono de la prizorgantoj tio
estas decidita, kaj per la dekreto de la sanktuloj tio estas destinita,
por ke la vivantoj sciu, ke la Plejaltulo regas en la regno de la homoj,
kaj donas gxin al tiu, al kiu Li volas, kaj starigas super gxi la plej
humilan el la homoj.

<span id="an_4:18">4:18</span> Tian songxon vidis mi, regxo
Nebukadnecar. Kaj vi, ho Beltsxacar, diru gxian signifon; cxar neniu el
la sagxuloj en mia regno povas klarigi gxian signifon, sed vi povas,
cxar vi havas en vi la spiriton de la sanktaj dioj.

<span id="an_4:19">4:19</span> Tiam Daniel, kiu havis la nomon
Beltsxacar, en la dauxro de unu horo staris konsternite, kaj liaj pensoj
lin malgxojigis. La regxo ekparolis, kaj diris:Ho Beltsxacar, ne
embarasu vin la songxo kaj gxia signifo. Beltsxacar respondis kaj
diris:Ho mia sinjoro, por viaj malamikoj estu tiu songxo, kaj por viaj
malamantoj estu gxia signifo.

<span id="an_4:20">4:20</span> La arbo, kiun vi vidis, kiu elkreskis
alte kaj forte, atingis per sia pinto la cxielon, kaj estis videbla sur
la tuta tero,

<span id="an_4:21">4:21</span> kaj sur kiu estis bela foliaro, multe da
fruktoj kaj mangxajxo por cxiuj, sub kiu sidis bestoj de la kampo, kaj
sur kies brancxoj sidis birdoj de la cxielo-

<span id="an_4:22">4:22</span> tio estas vi, ho regxo altigxinta; via
grandeco kreskis kaj atingis gxis la cxielo, kaj via potenco gxis la
randoj de la tero.

<span id="an_4:23">4:23</span> Kaj ke la regxo vidis sanktan
prizorganton, kiu malsupreniris de la cxielo, kaj diris:Dehaku la arbon
kaj ekstermu gxin, sed nur gxian cxefan radikon restigu en la tero, en
cxenoj feraj kaj kupraj, meze de la herbo de la kampo, gxin trinkigu la
roso de la cxielo, kaj gxi havu la sorton de la bestoj de la kampo, gxis
pasos super gxi sep jaroj-

<span id="an_4:24">4:24</span> jen estas la signifo de tio, ho regxo:tio
estas dekreto de la Plejaltulo, kiu trafos mian sinjoron, la regxon.

<span id="an_4:25">4:25</span> Vi estos elpusxita el meze de la homoj,
kaj vi vivos kun la bestoj de la kampo; per herbo oni vin nutros, kiel
bovojn; roson de la cxielo oni trinkigos al vi; kaj sep jaroj pasos
super vi, gxis vi ekscios, ke super la regno de homoj regas la
Plejaltulo, kaj donas gxin al tiu, al kiu Li volas.

<span id="an_4:26">4:26</span> Kaj ke estas ordonite restigi la cxefan
radikon de la arbo-tio signifas, ke via regno estos redonita al vi, kiam
vi konfesos la potencon de la cxielo.

<span id="an_4:27">4:27</span> Tial, ho regxo, volu favore akcepti mian
konsilon:liberigu vin de viaj pekoj per justeco kaj de viaj malbonagoj
per favorkoreco al malricxuloj; per tio via bonstato farigxos
longedauxra.

<span id="an_4:28">4:28</span> CXio cxi tio efektivigxis sur la regxo
Nebukadnecar.

<span id="an_4:29">4:29</span> Post paso de dek du monatoj, promenante
tra la regxa palaco en Babel,

<span id="an_4:30">4:30</span> la regxo ekparolis, kaj diris:CXu tio ne
estas la majesta Babel, kiun por restado de la regxo mi arangxis per la
forto de mia potenco kaj por la gloro de mia majesto?

<span id="an_4:31">4:31</span> Kiam cxi tiu parolo estis ankoraux en la
busxo de la regxo, eksonis vocxo el la cxielo:Al vi, ho regxo
Nebukadnecar, estas dirate:La regno estas prenata for de vi;

<span id="an_4:32">4:32</span> kaj vi estas elpusxata el meze de la
homoj, kaj vi vivos kun la bestoj de la kampo; per herbo oni vin nutros,
kiel bovojn; kaj sep jaroj pasos super vi, gxis vi ekscios, ke super la
regno de homoj regas la Plejaltulo, kaj donas gxin al tiu, al kiu Li
volas.

<span id="an_4:33">4:33</span> Tuj plenumigxis tiu verdikto sur
Nebukadnecar; li estis elpusxita el meze de la homoj, li komencis
mangxis herbon, kiel bovoj, lia korpo estis trinkigata de la roso de la
cxielo, tiel, ke liaj haroj kreskis kiel la plumoj de aglo kaj liaj
ungoj farigxis kiel cxe birdo.

<span id="an_4:34">4:34</span> Post paso de la difinita tempo, mi,
Nebukadnecar, levis miajn okulojn al la cxielo, kaj mia prudento revenis
al mi; kaj mi benis la Plejaltulon, mi lauxdis kaj gloris Tiun, kiu
vivas eterne, kies regado estas regado eterna kaj kies regno dauxras en
cxiuj generacioj.

<span id="an_4:35">4:35</span> CXiuj, kiuj vivas sur la tero, estas
kalkuleblaj kiel nenio. Laux Sia volo Li agas, kiel kun la armeo de la
cxielo, tiel kun la vivantoj sur la tero; kaj ekzistas neniu, kiu povus
kontrauxstari al Lia mano, aux demandi Lin:Kion Vi faras?

<span id="an_4:36">4:36</span> En tiu tempo revenis al mi mia prudento,
kaj mi ricevis denove mian regxan honoron, mian majeston, kaj mian
antauxan aspekton; tiam elsercxis min miaj konsilistoj kaj miaj
altranguloj, mi estis denove starigita super mia regno, kaj mia majesto
farigxis ankoraux pli granda.

<span id="an_4:37">4:37</span> Nun mi, Nebukadnecar, lauxdas, altigas,
kaj gloras la Regxon de la cxielo, kies cxiuj faroj estas veraj kaj kies
vojoj estas gxustaj, kaj kiu la fierulojn povas humiligi.

<span id="an_5:1">5:1</span> La regxo Belsxacar faris grandan festenon
por siaj mil eminentuloj kaj multe drinkis kun tiuj mil.

<span id="an_5:2">5:2</span> Farigxinte ebria, Belsxacar ordonis alporti
la orajn kaj argxentajn vazojn, kiujn lia patro Nebukadnecar venigis el
la templo de Jerusalem, por ke el ili trinku la regxo kaj liaj
eminentuloj, liaj edzinoj kaj kromvirinoj.

<span id="an_5:3">5:3</span> Tiam oni alportis la orajn vazojn, kiuj
estis prenitaj el la sanktejo de la domo de Dio en Jerusalem; kaj
trinkis el ili la regxo kaj liaj eminentuloj, liaj edzinoj kaj
kromvirinoj.

<span id="an_5:4">5:4</span> Ili trinkis vinon, kaj gloris la diojn
orajn kaj argxentajn, kuprajn, ferajn, lignajn, kaj sxtonajn.

<span id="an_5:5">5:5</span> En tiu momento aperis fingroj de homa mano
kaj komencis skribi kontraux la kandelabro sur la kalkita muro de la
regxa salono; kaj la regxo vidis la manon, kiu skribis.

<span id="an_5:6">5:6</span> Tiam sxangxigxis la vizagxaspekto de la
regxo, liaj pensoj konfuzigxis, la ligiloj de liaj lumboj
malstrecxigxis, kaj liaj genuoj tremante kunfrapigxadis.

<span id="an_5:7">5:7</span> La regxo lauxtege ekkriis, ke oni venigu la
magiistojn, HXaldeojn, kaj divenistojn. La regxo ekparolis, kaj diris al
la sagxuloj de Babel:Kiu ajn tralegos cxi tiun surskribon kaj klarigos
al mi gxian signifon, tiu ricevos purpuran veston, ora cxeno estos sur
lia kolo, kaj li estos la tria reganto en la regno.

<span id="an_5:8">5:8</span> Tiam venis cxiuj sagxuloj de la regxo; sed
ili ne povis tralegi la surskribon, nek klarigi al la regxo gxian
signifon.

<span id="an_5:9">5:9</span> La regxo Belsxacar forte maltrankviligxis,
kaj lia vizagxaspekto sxangxigxis, kaj antaux liaj eminentuloj
konfuzigxis.

<span id="an_5:10">5:10</span> CXe tiu okazintajxo, kiu farigxis al la
regxo kaj al liaj altranguloj, en la salonon de la festeno eniris la
regxino. La regxino ekparolis, kaj diris:Ho regxo, vivu eterne! Ne
konsternu vin viaj pensoj, kaj ne sxangxigxu via vizagxaspekto.

<span id="an_5:11">5:11</span> En via regno ekzistas viro, kiu havas en
si la spiriton de la sanktaj dioj; en la tempo de via patro oni trovis
en li lumon, prudenton, kaj sagxon, similan al la sagxo de la dioj; kaj
la regxo Nebukadnecar, via patro, la regxo mem, via patro, faris lin
cxefo de la astrologoj, sorcxistoj, HXaldeoj, kaj divenistoj;

<span id="an_5:12">5:12</span> cxar en li oni trovis altan spiriton,
scion, kaj prudenton, por klarigi songxojn, komentarii sentencojn, kaj
malkasxi kasxitajxojn. Tio estas Daniel, al kiu la regxo donis la nomon
Beltsxacar. Tial oni voku Danielon, kaj li klarigos la signifon.

<span id="an_5:13">5:13</span> Tiam oni alkondukis Danielon antaux la
regxon; kaj la regxo ekparolis, kaj diris al Daniel:CXu vi estas Daniel,
unu el la forkaptitaj filoj de Judujo, kiujn mia patro, la regxo,
venigis el Judujo?

<span id="an_5:14">5:14</span> Mi auxdis pri vi, ke la spirito de la
dioj estas en vi, kaj ke lumo, prudento, kaj eksterordinara sagxo
trovigxas en vi.

<span id="an_5:15">5:15</span> Nun estis alkondukitaj al mi la sagxuloj
kaj magiistoj, por tralegi cxi tiun surskribon kaj klarigi al mi gxian
signifon; sed ili ne povis klarigi al mi la sencon de cxi tiuj vortoj.

<span id="an_5:16">5:16</span> Sed mi auxdis pri vi, ke vi povoscias
klarigi signifon kaj malkasxi kasxitajxon. Tial, se vi povas tralegi cxi
tiun surskribon kaj klarigi al mi gxian signifon, vi ricevos purpuran
veston, ora cxeno estos sur via kolo, kaj vi estos la tria reganto en la
regno.

<span id="an_5:17">5:17</span> Tiam Daniel respondis kaj diris al la
regxo:Viaj donacoj restu cxe vi, viajn rekompencojn donu al iu alia; mi
tamen tralegos al la regxo la surskribon, kaj mi klarigos al li la
signifon.

<span id="an_5:18">5:18</span> Ho regxo! Dio la Plejalta donis al via
patro Nebukadnecar regnon, potencon, honoron, kaj gloron.

<span id="an_5:19">5:19</span> Pro la potenco, kiun Li donis al li,
cxiuj popoloj, gentoj, kaj lingvoj tremis kaj havis timon antaux li;
kiun li volis, li mortigis, kaj kiun li volis, li lasis vivi; kiun li
volis, li altigis, kaj kiun li volis, li malaltigis.

<span id="an_5:20">5:20</span> Sed kiam lia koro fierigxis kaj lia
spirito malhumiligxis, li estis dejxetita el sia regxa trono kaj
senigita je sia gloro;

<span id="an_5:21">5:21</span> kaj li estis elpusxita el meze de la
homoj, kaj lia koro farigxis simila al koro de besto, kaj li vivis kun
sovagxaj azenoj; li mangxis herbon, kiel la bovoj, kaj lia korpo estis
trinkigata per la roso de la cxielo; gxis li eksciis, ke super la regno
de homoj regas Dio la Plejalta, kaj donas gxin al tiu, al kiu Li volas.

<span id="an_5:22">5:22</span> Vi, lia filo, ho Belsxacar, ne humiligis
vian koron, kvankam vi sciis cxion tion;

<span id="an_5:23">5:23</span> sed vi levis vin kontraux la Reganton de
la cxielo, tiel, ke la vazojn el Lia domo oni alportis al vi, kaj vi kun
viaj eminentuloj, kun viaj edzinoj kaj kromvirinoj, trinkis vinon el
ili; kaj vi gloris la diojn argxentajn kaj orajn, kuprajn, ferajn,
lignajn, kaj sxtonajn, kiuj ne vidas, ne auxdas, kaj ne pensas; kaj
Dion, en kies mano estas la spiro de via vivo kaj cxiuj viaj vojoj, vi
ne gloris.

<span id="an_5:24">5:24</span> Pro tio estas sendita de Li la mano kaj
skribita cxi tiu surskribo.

<span id="an_5:25">5:25</span> Jen estas la surskribo, kiu estas
desegnita:MENE, MENE, TEKEL, UFARSIN.

<span id="an_5:26">5:26</span> Jen estas la signifo de la
vortoj:MENE:Dio kalkulis la tempon de via regxado kaj metis al gxi
finon;

<span id="an_5:27">5:27</span> TEKEL:vi estas pesita sur pesilo kaj
trovita tro malpeza;

<span id="an_5:28">5:28</span> PERES:via regno estas dividita kaj donita
al la Medoj kaj Persoj.

<span id="an_5:29">5:29</span> Tiam laux ordono de Belsxacar oni metis
purpuran veston sur Danielon kaj oran cxenon sur lian kolon, kaj oni
proklamis lin la tria reganto en la regno.

<span id="an_5:30">5:30</span> En tiu sama nokto Belsxacar, regxo de la
HXaldeoj, estis mortigita.

<span id="an_5:31">5:31</span> Dario, la Medo, ricevis la regnon,
havante la agxon de sesdek du jaroj.

<span id="an_6:1">6:1</span> Kaj Dario bonvolis starigi super sia regno
cent dudek satrapojn, por administri lian tutan regnon;

<span id="an_6:2">6:2</span> kaj super ili tri cxefajn estrojn, inter
kiuj estis ankaux Daniel, por ke la satrapoj donadu al ili
kalkulraportojn, kaj por ke la regxo ne havu malprofiton.

<span id="an_6:3">6:3</span> Sed Daniel superis la aliajn cxefajn
estrojn kaj satrapojn, cxar li havis eksterordinaran sagxon; kaj la
regxo havis jam la intencon starigi lin super la tuta regno.

<span id="an_6:4">6:4</span> Tiam la cxefaj estroj kaj la satrapoj
komencis sercxi pretekston, por akuzi Danielon koncerne la aferojn de la
regno. Sed ili povis trovi nenian pretekston nek kulpon; cxar li estis
fidela, kaj nenia kulpo nek krimo estis trovebla en li.

<span id="an_6:5">6:5</span> Tiam tiuj homoj diris:Ni ne povos trovi
kulpon en tiu Daniel, se ni ne trovos ion kontraux li en la legxoj de
lia Dio.

<span id="an_6:6">6:6</span> Kaj tiuj cxefaj estroj kaj satrapoj venis
al Dario, kaj diris al li tiel:Ho regxo Dario, vivu eterne!

<span id="an_6:7">6:7</span> CXiuj cxefaj estroj de la regno,
regionestroj, satrapoj, konsilistoj, kaj militestroj interkonsentis, ke
oni devas elirigi regxan dekreton kaj severe ordoni, ke cxiun, kiu en la
dauxro de tridek tagoj petos ion de ia dio aux homo anstataux de vi, ho
regxo, oni jxetu en kavon de leonoj.

<span id="an_6:8">6:8</span> Tial konfirmu, ho regxo, cxi tiun decidon,
kaj subskribu la ordonon, por ke gxi ne estu malobeata, kiel legxo de
Medujo kaj Persujo, kiun neniu povas senvalorigi.

<span id="an_6:9">6:9</span> La regxo Dario subskribis la dekreton.

<span id="an_6:10">6:10</span> Kiam Daniel eksciis, ke estas subskribita
tia ordono, li iris en sian domon, kaj antaux la fenestroj de sia
cxambro, malfermitaj en la direkto al Jerusalem, li tri fojojn cxiutage
genuis kaj pregxis al sia Dio kaj gloradis Lin, kiel li faradis antauxe.

<span id="an_6:11">6:11</span> Tiam tiuj homoj cxirkauxis Danielon, kaj
trovis lin pregxanta kaj petanta favorkorecon antaux sia Dio.

<span id="an_6:12">6:12</span> Kaj ili iris, kaj diris al la regxo
koncerne la regxan dekreton:CXu vi ne ordonis per dekreto, ke cxiun
homon, kiu en la dauxro de tridek tagoj petos ion de ia dio aux homo
krom vi, ho regxo, oni jxetu en kavon de leonoj? La regxo respondis kaj
diris:Jes, tio efektive estas dekretita, kiel neforigebla legxo de
Medujo kaj Persujo.

<span id="an_6:13">6:13</span> Tiam ili respondis kaj diris al la
regxo:Jen Daniel, kiu estas el la translogxigitaj filoj de Judujo, ne
atentas vin, ho regxo, nek la dekreton, subskribitan de vi, sed tri
fojojn cxiutage li pregxas siajn pregxojn.

<span id="an_6:14">6:14</span> Auxdinte tion, la regxo forte afliktigxis
en sia animo, kaj, dezirante savi Danielon, li multe klopodis gxis la
subiro de la suno, por liberigi lin.

<span id="an_6:15">6:15</span> Sed tiuj homoj cxirkauxis la regxon, kaj
diris al li:Sciu, ho regxo, ke laux la legxoj de Medujo kaj Persujo cxiu
malpermeso aux ordono, konfirmita de la regxo, devas resti nesxangxebla.

<span id="an_6:16">6:16</span> Tiam la regxo ordonis, kaj oni alkondukis
Danielon, kaj jxetis lin en kavon de leonoj. Sed la regxo diris al
Daniel:Via Dio, al kiu vi sencxese servas, savu vin!

<span id="an_6:17">6:17</span> Kaj oni alportis sxtonon kaj metis gxin
sur la aperturon de la kavo; kaj la regxo sigelis gxin per sia ringo kaj
per la ringo de siaj altranguloj, por ke ne farigxu ia sxangxo koncerne
Danielon.

<span id="an_6:18">6:18</span> Poste la regxo iris en sian palacon,
pasigis la nokton en fastado, ecx ne permesis alporti al li mangxajxon;
kaj ankaux dormi li ne povis.

<span id="an_6:19">6:19</span> Matene la regxo levigxis cxe la tagigxo
kaj iris rapide al la kavo de la leonoj.

<span id="an_6:20">6:20</span> Kaj kiam li alvenis al la kavo, li vokis
per malgxoja vocxo Danielon; kaj ekparolinte, la regxo diris al
Daniel:Ho Daniel, servanto de la vivanta Dio! cxu via Dio, al kiu vi
sencxese servas, povis savi vin de la leonoj?

<span id="an_6:21">6:21</span> Tiam Daniel respondis al la regxo:Ho
regxo, vivu eterne!

<span id="an_6:22">6:22</span> Mia Dio sendis Sian angxelon, kaj baris
la busxon de la leonoj, kaj ili faris al mi nenian difekton; cxar mi
estis trovita pura antaux Li; kaj ankaux antaux vi, ho regxo, mi ne
faris krimon.

<span id="an_6:23">6:23</span> Tiam la regxo tre ekgxojis pri li kaj
ordonis levi Danielon el la kavo. Kaj oni eligis Danielon el la kavo,
kaj nenia difekto montrigxis sur li; cxar li kredis al sia Dio.

<span id="an_6:24">6:24</span> Kaj la regxo ordonis alkonduki tiujn
virojn, kiuj per sia akuzo volis pereigi Danielon, kaj jxeti en la kavon
de la leonoj ilin mem, kaj ankaux iliajn infanojn kaj iliajn edzinojn;
kaj ankoraux antaux ol ili atingis la fundon de la kavo, la leonoj
kaptis ilin kaj frakasis cxiujn iliajn ostojn.

<span id="an_6:25">6:25</span> Post tio la regxo Dario skribis al cxiuj
popoloj, gentoj, kaj lingvoj de la tuta tero:Kresku via bonfarto!

<span id="an_6:26">6:26</span> Mi donas ordonon, ke en cxiu regiono de
mia regno oni timu kaj respektu Dion de Daniel; cxar Li estas Dio
vivanta kaj eterne restanta, Lia regno estas nedetruebla, kaj Lia regado
estas senfina.

<span id="an_6:27">6:27</span> Li liberigas kaj savas, Li faras
miraklojn kaj pruvosignojn en la cxielo kaj sur la tero; Li savis
Danielon kontraux leonoj.

<span id="an_6:28">6:28</span> Kaj Daniel havis sukceson dum la regxado
de Dario, kaj dum la regxado de Ciro, la Perso.

<span id="an_7:1">7:1</span> En la unua jaro de Belsxacar, regxo de
Babel, Daniel havis songxon kaj vizion de sia kapo sur sia lito. Li
enskribis tiun songxon, prezentinte la esencon de la afero.

<span id="an_7:2">7:2</span> Daniel komencis sian rakonton, dirante:Mi
vidis en mia nokta vizio, ke jen kvar ventoj de la cxielo batalas inter
si sur granda maro.

<span id="an_7:3">7:3</span> Kaj eliris el la maro kvar grandegaj bestoj
malsimilaj unu al alia.

<span id="an_7:4">7:4</span> La unua estis kiel leono, sed gxi havis
flugilojn de aglo; mi vidis, kiel fine oni desxiris de gxi la flugilojn,
oni levis gxin de la tero, kaj starigis sur piedoj, kiel homon, kaj homa
koro estis donita al gxi.

<span id="an_7:5">7:5</span> Jen ankaux dua besto, simila al urso,
staris cxe gxia flanko, kaj tri kojnodentojn gxi havis en sia busxo,
inter siaj dentoj. Kaj estis dirite al gxi:Levigxu, kaj mangxu multe da
karno.

<span id="an_7:6">7:6</span> Poste mi vidis ankoraux unu beston, similan
al leopardo; sur sia dorso gxi havis kvar flugilojn de birdo, kaj kvar
kapojn havis tiu besto, kaj potenco estis donita al gxi.

<span id="an_7:7">7:7</span> Poste mi vidis en la nokta vizio beston
kvaran, teruran, monstran, kaj tre fortan; gxi havis grandegajn ferajn
dentojn; gxi mangxegis kaj frakasis, kaj la restajxon gxi dispremis per
la piedoj; gxi estis malsimila al cxiuj antauxaj bestoj kaj havis dek
kornojn.

<span id="an_7:8">7:8</span> Mi rigardis tiujn kornojn, kaj jen inter
ili aperis alia korno, malgranda; kaj tri el la antauxaj kornoj estis
elsxiritaj antaux gxi kun la radiko; kaj jen montrigxis, ke tiu korno
havas okulojn, kiel okuloj de homo, kaj busxon, kiu parolas malhumile.

<span id="an_7:9">7:9</span> Fine mi vidis, ke estas starigitaj tronoj,
kaj sidigxis la Antauxtempulo. Lia vesto estis blanka kiel negxo, kaj la
haroj sur Lia kapo estis kiel pura lano; Lia trono estis brilantaj
flamoj, gxiaj radoj estis flamanta fajro.

<span id="an_7:10">7:10</span> Fajra rivero elfluis kaj disversxigxis
antaux Li; miloj da miloj servis al Li, kaj dekmiloj da dekmiloj staris
antaux Li. La jugxantoj sidigxis, kaj la libroj malfermigxis.

<span id="an_7:11">7:11</span> Tiam mi vidis, kiel fine, pro la
malhumilaj vortoj, kiujn parolis la korno, la besto estis mortigita, kaj
gxia korpo estis frakasita, kaj jxetita en fajron, por forbruli.

<span id="an_7:12">7:12</span> Ankaux de la aliaj bestoj oni forprenis
ilian potencon, kaj dauxro de la vivo estis donita al ili nur por
difinita tempo kaj gxis difinita templimo.

<span id="an_7:13">7:13</span> Poste mi vidis en la nokta vizio, ke jen
en la nuboj de la cxielo iris kvazaux filo de homo, venis al la
Antauxtempulo, kaj estis alkondukita al Li.

<span id="an_7:14">7:14</span> Kaj al li estis donita potenco, gloro,
kaj regno, por ke cxiuj popoloj, gentoj, kaj lingvoj servu al li; lia
regado estas regado eterna, kiu ne cxesigxos, kaj lia regno ne
detruigxos.

<span id="an_7:15">7:15</span> CXe mi, Daniel, ektremis mia spirito en
mia korpo, kaj la vizio de mia kapo konsternis min.

<span id="an_7:16">7:16</span> Mi aliris al unu el la antauxstarantoj
kaj demandis lin pri la vera signifo de cxio cxi tio, kaj li komencis
paroli al mi kaj klarigis al mi la sencon de la diritajxo.

<span id="an_7:17">7:17</span> Tiuj kvar grandaj bestoj signifas, ke
kvar regnoj formigxos sur la tero.

<span id="an_7:18">7:18</span> Poste prenos la regnon la sanktuloj de la
Plejaltulo, kaj ili posedos la regnon eterne, en eterna eterneco.

<span id="an_7:19">7:19</span> Tiam mi deziris havi precizan klarigon
pri la kvara besto, kiu estis malsimila al cxiuj, kaj terura, kun feraj
dentoj kaj kupraj ungegoj, mangxegis kaj frakasis kaj la restajxon
dispremis per la piedoj;

<span id="an_7:20">7:20</span> kaj pri la dek kornoj, kiuj estis sur
gxia kapo, kaj pri la alia, kiu poste eliris kaj antaux kiu elfalis tri,
pri tiu sama korno, kiu havis okulojn kaj busxon parolantan malhumile,
kaj kiu laux sia aspekto estis pli granda ol la aliaj.

<span id="an_7:21">7:21</span> Mi vidis, kiel tiu korno komencis
bataladon kontraux la sanktuloj kaj estis jam venkanta ilin,

<span id="an_7:22">7:22</span> gxis venis la Antauxtempulo; tiam la
jugxo estis farita por la sanktuloj de la Plejaltulo, kaj venis la
tempo, kiam la regnon ekposedis la sanktuloj.

<span id="an_7:23">7:23</span> Kaj li diris:La kvara besto estas la
kvara regno, kiu estos sur la tero, malsimila al cxiuj regnoj, kaj gxi
mangxegos la tutan teron, piedpremos kaj frakasos gxin.

<span id="an_7:24">7:24</span> La dek kornoj signifas, ke el tiu regno
aperos dek regxoj, kaj post ili eliros alia, malsimila al la antauxaj,
kaj faligos tri regxojn.

<span id="an_7:25">7:25</span> Li blasfemos kontraux la Plejaltulo kaj
frapos la sanktulojn de la Plejaltulo; li ecx arogos al si sxangxi la
tempojn kaj legxojn. Ili estos transdonitaj en lian manon gxis paso de
unu tempo kaj du tempoj kaj duono de tempo.

<span id="an_7:26">7:26</span> Poste aperos jugxo, kaj gxi forprenos de
li la potencon, por lia pereo kaj plena ekstermigxo.

<span id="an_7:27">7:27</span> Sed la regado, potenco, kaj grandeco de
la regnoj sub la tuta cxielo estos donita al la sankta popolo de la
Plejaltulo, kies regno estas regno eterna, kaj cxiuj potenculoj servados
kaj obeados al Li.

<span id="an_7:28">7:28</span> CXi tie finigxas la parolo. Mi, Daniel,
estis tre konsternita de mia meditado, kaj mia vizagxaspekto sxangxigxis
sur mi; sed la parolon mi konservis en mia koro.

<span id="an_8:1">8:1</span> En la tria jaro de regxado de la regxo
Belsxacar aperis al mi, al Daniel, vizio, post tiu, kiu aperis al mi en
la komenco.

<span id="an_8:2">8:2</span> Kiam mi vidis la vizion, mi estis en la
kastelurbo SXusxan, kiu trovigxas en la lando Elam; sed en la vizio mi
vidis, ke mi estas cxe la rivero Ulaj.

<span id="an_8:3">8:3</span> Mi levis miajn okulojn, kaj mi ekvidis:jen
unu virsxafo staras cxe la rivero; gxi havas du kornojn, kaj ambaux
kornoj estas altaj, sed unu estas pli alta ol la dua, kaj la pli alta
elkreskis poste.

<span id="an_8:4">8:4</span> Mi vidis, ke tiu virsxafo kornopusxas
okcidenten, norden, kaj suden, kaj nenia besto povas kontrauxstari al
gxi, kaj neniu povas savi kontraux gxia forto; kaj gxi faras cxion, kion
gxi volas, kaj gxi estas granda.

<span id="an_8:5">8:5</span> Dum mi atente gxin rigardis, jen de
okcidente iras virkapro sur la tutan teron, kaj gxi ne tusxas la teron.
Tiu virkapro havis bone videblan kornon inter siaj okuloj.

<span id="an_8:6">8:6</span> Kaj gxi iris al tiu kornohava virsxafo,
kiun mi vidis starantan cxe la rivero, kaj jxetis sin sur gxin kun
furioza forto;

<span id="an_8:7">8:7</span> kaj mi vidis, ke, alproksimigxinte al la
virsxafo, gxi furiozigxis kontraux gxi, frapis la virsxafon, kaj rompis
ambaux gxiajn kornojn; kaj la virsxafo ne havis la forton, por
kontrauxstari al gxi, kaj cxi tiu jxetis gxin sur la teron kaj disbatis
gxin per la piedoj; kaj neniu povis savi la virsxafon kontraux gxia
forto.

<span id="an_8:8">8:8</span> Tiam la virkapro forte grandigxis. Kiam gxi
farigxis tre forta, rompigxis la granda korno, kaj anstataux gxi eliris
kvar aliaj en la direkto al la kvar ventoj de la cxielo.

<span id="an_8:9">8:9</span> El unu el ili eliris alia korno malgranda,
kiu forte kreskis suden kaj orienten kaj al la plej bela lando.

<span id="an_8:10">8:10</span> Kaj gxi kreskis gxis la armeo de la
cxielo, kaj gxi jxetis sur la teron parton de tiu armeo kaj de la
steloj, kaj dispremis ilin per la piedoj.

<span id="an_8:11">8:11</span> Kaj ecx kontraux la armeestron gxi
levigxis, forprenis de li la cxiutagajn oferojn, kaj ruinigis lian
sanktan logxejon.

<span id="an_8:12">8:12</span> Forto estis donita al gxi kontraux la
cxiutagaj oferoj pro peko; kaj gxi jxetis la veron sur la teron kaj
laboris kun sukceso.

<span id="an_8:13">8:13</span> Kaj mi auxdis unu sanktulon, kiu parolis,
kaj tiu sanktulo diris al iu, kiu demandis:GXis kiam havos forton la
profetajxo pri la cxiutagaj oferoj kaj pri la terura peko, ke la
sanktejo kaj la armeo estos piedpremataj?

<span id="an_8:14">8:14</span> Kaj li diris al mi:GXis pasos du mil
tricent vesperoj kaj matenoj; tiam la sanktejo denove estos sanktigita.

<span id="an_8:15">8:15</span> Dum mi, Daniel, estis rigardanta tiun
vizion kaj sercxanta gxian signifon, jen starigxis antaux mi bildo de
viro.

<span id="an_8:16">8:16</span> Kaj el meze de Ulaj mi auxdis homan
vocxon, kiu vokis kaj diris:Gabriel, klarigu al li la vizion.

<span id="an_8:17">8:17</span> Kaj li aliris al tiu loko, kie mi staris;
kaj kiam li venis, mi eksentis teruron kaj falis vizagxaltere; kaj li
diris al mi:Sciu, ho homido, ke la vizio koncernas la finon de la tempo.

<span id="an_8:18">8:18</span> Kiam li parolis al mi, mi kusxis
senkonscie sur la tero; sed li ektusxis min kaj starigis min sur mia
loko.

<span id="an_8:19">8:19</span> Kaj li diris:Jen mi sciigas al vi, kio
estos cxe la fino de la kolero; cxar tio koncernas la finan tempon.

<span id="an_8:20">8:20</span> La virsxafo, kiun vi vidis kun la du
kornoj, estas la regxoj de Medujo kaj Persujo;

<span id="an_8:21">8:21</span> kaj la vila virkapro estas la regxo de
Grekujo; la granda korno inter gxiaj okuloj estas la unua regxo;

<span id="an_8:22">8:22</span> gxi rompigxis, kaj anstataux gxi eliris
kvar aliaj; kvar regnoj formigxos el la nacio, sed ne tiel fortaj, kiel
gxi estis antauxe.

<span id="an_8:23">8:23</span> En la fina tempo de tiuj regnoj, kiam la
perfiduloj havos sukceson, aperos regxo malmodesta, lerta ruzulo.

<span id="an_8:24">8:24</span> Li farigxos potenca, sed ne per sia
forto; li faros grandan dezertigadon, li havos sukceson en siaj faroj,
li pereigos fortulojn kaj la popolon de la sanktuloj.

<span id="an_8:25">8:25</span> Kaj pro lia sagxeco liaj ruzajxoj
sukcesos en lia mano, kaj li fierigxos, kaj meze de paco li multajn
pereigos, kaj li levigxos kontraux la Princon de la princoj; sed li
estos frakasita, kvankam ne per mano.

<span id="an_8:26">8:26</span> La vizio pri la vespero kaj la mateno,
kiu estas dirita al vi, estas vera; sed tenu la vizion sekrete, cxar gxi
rilatas tempon malproksiman.

<span id="an_8:27">8:27</span> Kaj mi, Daniel, senfortigxis, kaj estis
malsana dum kelke da tagoj. Poste mi levigxis kaj komencis okupadi min
per la aferoj de la regxo. Mi estis konsternita de la vizio, sed neniu
tion rimarkis.

<span id="an_9:1">9:1</span> En la unua jaro de Dario, filo de
Ahxasxverosx, el la gento Meda, kiu farigxis regxo super la regno de la
HXaldeoj,

<span id="an_9:2">9:2</span> en la unua jaro de lia regxado, mi, Daniel,
rimarkis en la libroj la nombron de la jaroj, pri kiuj la Eternulo
parolis al la profeto Jeremia, ke devas finigxi sepdek jaroj de la
dezerteco de Jerusalem.

<span id="an_9:3">9:3</span> Kaj mi turnis mian vizagxon al Dio, la
Sinjoro, por pregxi kaj petegi, en fastado, sakajxo, kaj cindro.

<span id="an_9:4">9:4</span> Kaj mi pregxis al la Eternulo, mia Dio, mi
faris konfeson, kaj mi diris:Mi petas Vin, ho Sinjoro, Dio granda kaj
timinda, kiu konservas la interligon kaj favorkorecon al Liaj amantoj
kaj al la plenumantoj de Liaj ordonoj!

<span id="an_9:5">9:5</span> Ni pekis, ni malbonagis, ni estis malpiaj,
ni ribelis, kaj ni defalis de Viaj ordonoj kaj decidoj;

<span id="an_9:6">9:6</span> ni ne auxskultis Viajn servantojn, la
profetojn, kiuj parolis en Via nomo al niaj regxoj, estroj, kaj patroj,
kaj al la tuta popolo de la lando.

<span id="an_9:7">9:7</span> Vi, ho Sinjoro, estas prava, kaj ni devas
honti, kiel nun, cxiu Judo, la logxantoj de Jerusalem kaj la tuta
Izrael, la proksimaj kaj la malproksimaj, en cxiuj landoj, kien Vi
dispelis ilin pro iliaj malbonagoj, kiujn ili faris koncerne Vin.

<span id="an_9:8">9:8</span> Ho Sinjoro! ni hontas pro niaj regxoj,
estroj, kaj patroj, kiuj pekis antaux Vi.

<span id="an_9:9">9:9</span> Sed la Sinjoro, nia Dio, havas kompatemon
kaj pardonemon, kvankam ni defalis de Li

<span id="an_9:10">9:10</span> kaj ne auxskultis la vocxon de la
Eternulo, nia Dio, por iradi laux Liaj instruoj, kiujn Li donis al ni
per Siaj servantoj, la profetoj.

<span id="an_9:11">9:11</span> La tuta Izrael malobeis Vian instruon,
kaj deturnis sin, por ne auxskulti Vian vocxon; pro tio trafis nin la
malbeno kaj la jxuro, pri kiuj estas skribite en la instruo de Moseo,
servanto de Dio; cxar ni pekis kontraux Li.

<span id="an_9:12">9:12</span> Kaj Li plenumis Sian vorton, kiun Li
diris pri ni, kaj pri niaj jugxistoj, kiuj faradis jugxon cxe ni, kaj Li
venigis sur nin grandan malfelicxon; sub la tuta cxielo nenie farigxis
tio, kio farigxis al Jerusalem.

<span id="an_9:13">9:13</span> Kiel estas skribite en la instruo de
Moseo, tiel trafis nin tiu tuta malfelicxo; ni tamen ne pregxis antaux
la Eternulo, nia Dio, deturnante nin de niaj malbonagoj kaj penante
kompreni Vian veron.

<span id="an_9:14">9:14</span> Kaj la Eternulo viglis super la
malfelicxo kaj venigis gxin sur nin; cxar justa estas la Eternulo, nia
Dio, en cxiuj Siaj faroj, kiujn Li faras, sed ni ne auxskultis Lian
vocxon.

<span id="an_9:15">9:15</span> Kaj nun, ho Sinjoro, nia Dio, kiu
elkondukis Vian popolon el la lando Egipta per forta mano, kaj faris al
Vi gloran nomon, kiel gxi nun estas, ni pekis, ni estis malpiaj.

<span id="an_9:16">9:16</span> Ho Sinjoro, konforme al Via tuta
bonfaremeco deturnigxu nun Via kolero kaj Via indigno de Via urbo
Jerusalem, de Via sankta monto; cxar pro niaj pekoj kaj pro la
malbonagoj de niaj patroj Jerusalem kaj Via popolo estas hontindajxo
antaux cxiuj niaj cxirkauxantoj.

<span id="an_9:17">9:17</span> Kaj nun auxskultu, ho nia Dio, la pregxon
de Via servanto kaj lian petegon, kaj lumu per Via vizagxo sur Vian
dezertigitan sanktejon, pro la Sinjoro.

<span id="an_9:18">9:18</span> Klinu, ho mia Dio, Vian orelon, kaj
auxskultu; malfermu Viajn okulojn, kaj vidu nian ruinigitecon, kaj la
urbon, kiu estas nomata per Via nomo; cxar ne pro nia praveco, sed pro
Via granda kompatemeco, ni faligas antaux Vi nian pregxon.

<span id="an_9:19">9:19</span> Ho Sinjoro, auxskultu! ho Sinjoro,
pardonu! ho Sinjoro, atentu kaj agu, ne prokrastu, pro Vi mem, ho mia
Dio, cxar Vian nomon portas Via urbo kaj Via popolo.

<span id="an_9:20">9:20</span> Dum mi ankoraux parolis kaj pregxis kaj
konfesis miajn pekojn kaj la pekojn de mia popolo Izrael kaj metis mian
petegon antaux la Eternulon, mian Dion, pri la sankta monto de mia Dio;

<span id="an_9:21">9:21</span> dum mi ankoraux parolis pregxante, la
viro Gabriel, kiun mi vidis antauxe en la vizio, alflugis, kaj ektusxis
min cxirkaux la tempo de la vespera ofero;

<span id="an_9:22">9:22</span> kaj, klarigante, li ekparolis al mi, kaj
diris:Ho Daniel, nun mi eliris, por komprenigi al vi la aferon.

<span id="an_9:23">9:23</span> CXe la komenco de via pregxado eliris
ordono, kaj mi venas, por sciigi gxin, cxxar vi estas homo agrabla al
Dio; atentu la vorton, kaj komprenu la vizion.

<span id="an_9:24">9:24</span> Sepdek jarsepoj estas destinitaj por via
popolo kaj por via sankta urbo, por ke kovrigxu la kulpo, sigeligxu la
pekoj, kaj pardonigxu la malbonagoj, por ke venu justeco eterna,
sigeligxu la vizio kaj profetajxo, kaj sanktoleigxu Plejsanktulo.

<span id="an_9:25">9:25</span> Sciu, kaj komprenu:de la momento, kiam
eliros la ordono, ke Jerusalem estu denove konstruata, gxis la
sanktoleado de la estro pasos sep jarsepoj kaj sesdek du jarsepoj; kaj
denove estos konstruitaj la stratoj kaj muroj, kvankam en tempo
malfacila.

<span id="an_9:26">9:26</span> Post la sesdek du jarsepoj la sanktoleito
estos pereigita kaj jam ne ekzistos; kaj la urbon kun gxia sanktejo
pereigos popolo de estro, kiu venos, kaj gxia fino estos kiel de
inundego; kaj gxis la fino de la milito gxi estos tute dezertigita.

<span id="an_9:27">9:27</span> En la dauxro de unu jarsepo estos
konfirmita la interligo kun multaj, kaj meze de la jarsepo estos
cxesigitaj bucxoferoj kaj farunoferoj; sur la flugiloj de la sanktejo
estos abomeninda dezerteco, gxis la fina destinita pereo falos sur la
ruinojn.

<span id="an_10:1">10:1</span> En la tria jaro de Ciro, regxo de
Persujo, vorto estis malkasxita al Daniel, kiu havis la nomon
Beltsxacar; kaj vera estis tiu vorto kaj tre grava. Li komprenis la
vorton kaj komprenis bone la vizion.

<span id="an_10:2">10:2</span> En tiu tempo mi, Daniel, funebris dum tri
semajnoj.

<span id="an_10:3">10:3</span> Bongustan mangxajxon mi ne mangxis,
viando kaj vino ne venis en mian busxon, kaj per oleo mi min ne sxmiris,
gxis la fino de la tri semajnoj.

<span id="an_10:4">10:4</span> En la dudek-kvara tago de la unua monato
mi estis sur la bordo de granda rivero, nome de HXidekel.

<span id="an_10:5">10:5</span> Kaj levinte miajn okulojn, mi ekvidis:jen
staras unu viro, vestita per tolaj vestoj, kaj liaj lumboj estas zonitaj
per pura oro el Ufaz.

<span id="an_10:6">10:6</span> Lia korpo estas kiel turkiso, lia vizagxo
aspektas kiel fulmo, liaj okuloj kiel fajraj flamoj, liaj brakoj kaj
kruroj kiel brilanta kupro, kaj la vocxo de lia parolado estas kiel
vocxo de amaso da homoj.

<span id="an_10:7">10:7</span> Nur mi sola, Daniel, vidis tiun vizion;
la homoj, kiuj estis kun mi, ne vidis la vizion; tamen granda timo falis
sur ilin, kaj ili forkuris, por sin kasxi.

<span id="an_10:8">10:8</span> Mi restis sola, kaj mi rigardis tiun
grandan vizion; ne restis en mi forto, mia vizagxaspekto sxangxigxis
terure, kaj mi ne povis rekolekti miajn fortojn.

<span id="an_10:9">10:9</span> Kaj mi ekauxdis la vocxon de liaj vortoj;
kaj kiam mi ekauxdis la vocxon de liaj vortoj, mi senkonscie falis
vizagxaltere.

<span id="an_10:10">10:10</span> Sed jen mano ektusxis min kaj levis min
sur miajn genuojn kaj manplatojn.

<span id="an_10:11">10:11</span> Kaj li diris al mi:Ho Daniel, viro
agrabla al Dio! atentu la vortojn, kiujn mi diros al vi, kaj starigxu
sur via loko, cxar mi nun estas sendita al vi. Kiam li tion parolis al
mi, mi staris tremante.

<span id="an_10:12">10:12</span> Li diris al mi:Ne timu, Daniel, cxar de
la unua tago, kiam vi sincere penis kompreni kaj pentofari antaux via
Dio, viaj vortoj estis auxditaj; kaj mi venis laux via peto.

<span id="an_10:13">10:13</span> Sed la protektanto de la Persa regno
kontrauxstaris al mi dum dudek unu tagoj, kaj, gxis Mihxael, unu el la
plej cxefaj protektantoj, venis kun helpo al mi, mi restis tie apud la
regxoj de Persujo.

<span id="an_10:14">10:14</span> Nun mi venis, por informi vin, kio
estos kun via popolo en la estonta tempo, cxar la vizio koncernas tempon
estontan.

<span id="an_10:15">10:15</span> Dum li parolis al mi tiujn vortojn, mi
almetis mian vizagxon al la tero kaj silentis.

<span id="an_10:16">10:16</span> Sed jen iu, simila al homido, ektusxis
miajn lipojn, kaj mi malfermis mian busxon, ekparolis kaj diris al tiu,
kiu staris kontraux mi:Ho mia sinjoro, de cxi tiu vizio kurbigxis mia
vizagxo, kaj mi jam ne havas fortojn.

<span id="an_10:17">10:17</span> Kaj kiel la sklavo de mia sinjoro povas
paroli kun tia mia sinjoro, se mi jam ne havas forton kaj mi jam ne
havas spiron?

<span id="an_10:18">10:18</span> Tiam denove ektusxis min tiu bildo de
homo kaj refortigis min.

<span id="an_10:19">10:19</span> Kaj li diris:Ne timu, ho simpatia homo,
paco estu al vi, kaj estu kuragxa. Kaj dum li parolis al mi, mi
kuragxigxis, kaj diris:Parolu, ho mia sinjoro, cxar vi min refortigis.

<span id="an_10:20">10:20</span> Tiam li diris:CXu vi scias, por kio mi
venis al vi? nun mi iras denove, por batali kontraux la protektanto de
Persujo; sed kiam mi foriros, venos la protektanto de Grekujo.

<span id="an_10:21">10:21</span> Tamen mi sciigos al vi, kio estas
notita en la vera skribo; kaj estas neniu, kiu subtenus min kontraux
tiuj, krom Mihxael, via protektanto.

<span id="an_11:1">11:1</span> En la unua jaro de Dario, la Medo, mi
staris, por subteni kaj fortigi min.

<span id="an_11:2">11:2</span> Kaj nun mi sciigos al vi la veron:jen
ankoraux tri regxoj estos en Persujo; la kvara superos cxiujn per sia
ricxeco; kaj kiam li farigxos forta per sia ricxeco, li ekscitos cxiujn
kontraux la regnon Grekan.

<span id="an_11:3">11:3</span> Aperos regxo potenca, kiu regos kun
granda forto, kaj faros cxion, kion li volos.

<span id="an_11:4">11:4</span> Sed dum lia starado lia regno
disrompigxos kaj dividigxos laux la kvar ventoj de la cxielo, kaj gxi
transiros ne al liaj idoj, kaj ne kun tiu potenco, kun kiu li regis; lia
regno estos dissxirita kaj transiros al homoj fremdaj.

<span id="an_11:5">11:5</span> Fortigxos unu el liaj princoj, la regxo
suda, kaj farigxos pli forta ol li, kaj regos; lia potenco estos granda.

<span id="an_11:6">11:6</span> Sed post kelke da jaroj ili kunigxos
inter si; kaj la filino de la suda regxo venos al la norda regxo, por
arangxi la aferon inter ili; sed sxi ne retenos la forton en sia mano,
kaj ankaux li kun sia forto ne restos; sxi kaj sxiaj akompanantoj kaj
sxia infano kaj sxia kelktempa fortiganto estos transdonitaj.

<span id="an_11:7">11:7</span> Tamen el sxia trunko aperos brancxo,
venos kun militistaro, venos al la fortikajxo de la norda regxo, kaj
venkos.

<span id="an_11:8">11:8</span> Ankaux iliajn diojn, kun iliaj statuoj,
kaj kun iliaj grandvaloraj vazoj argxentaj kaj oraj, li forportos en
Egiptujon, kaj por kelke da jaroj li restos malproksima de la norda
regxo.

<span id="an_11:9">11:9</span> CXi tiu iros al la regno de la suda
regxo, sed revenos en sian landon.

<span id="an_11:10">11:10</span> Poste liaj filoj sin armos kaj kolektos
grandan militistaron; kaj unu iros rapide, disversxigxos kiel inundo,
kaj denove faros militon gxis lia fortikajxo.

<span id="an_11:11">11:11</span> Tiam la suda regxo indignos, eliros kaj
militos kontraux li, kontraux la norda regxo, kaj starigos grandan
homomulton, kaj tiu homamaso estos transdonita en lian manon.

<span id="an_11:12">11:12</span> Li forkondukos tiun homamason, kaj
fierigxos lia koro; sed kvankam li venkos multajn milojn, li tamen ne
farigxos pli forta.

<span id="an_11:13">11:13</span> La norda regxo denove starigos
homomulton, pli grandan ol la antauxa, kaj post kelka tempo li eliros
kun granda militistaro kaj kun granda ricxeco.

<span id="an_11:14">11:14</span> En tiu tempo multaj starigxos kontraux
la suda regxo, kaj malkvietaj filoj de via popolo levigxos, por ke
plenumigxu la profetajxo, sed ili falos.

<span id="an_11:15">11:15</span> Kaj venos la norda regxo, sxutarangxos
remparon, kaj venkoprenos la fortikigitan urbon; kaj la forto de la sudo
ne povos kontrauxstari, kaj gxia plej bona militistaro ne havos forton,
por rezisti.

<span id="an_11:16">11:16</span> Kaj cxiu, kiu venos al li, faros tion,
kion li postulos, neniu povos kontrauxstari al li; li starigxos en la
plej bela lando, kaj pereigos gxin per sia mano.

<span id="an_11:17">11:17</span> Kaj li intencos veni kun la potenco de
sia tuta regno kaj kun siaj bravuloj, kaj li tion faros; kaj la urbo de
virinoj estos donita al li por ekstermi; kaj gxi ne povos kontrauxstari;
sed gxi ankaux ne farigxos lia.

<span id="an_11:18">11:18</span> Kaj li direktos sian vizagxon al la
insuloj kaj venkoprenos multajn; sed unu princo cxesigos lian
malhonoradon, ke li ne plu malhonoru.

<span id="an_11:19">11:19</span> Tiam li denove turnos sin al la
fortikajxoj de sia lando; sed li falpusxigxos, falos, kaj oni lin jam ne
trovos.

<span id="an_11:20">11:20</span> Sur lia loko starigxos tia, kiu sendos
impostiston tra la tuta glora regno; sed post kelke da tagoj li pereos,
kvankam ne per kolero kaj ne per batalo.

<span id="an_11:21">11:21</span> Sur lia loko starigxos homo
malestimata, sur kiun oni ne metos la regxan ornamon; sed li venos kun
trankvileco, kaj ekposedos la regnon per flatajxoj.

<span id="an_11:22">11:22</span> Kaj la dronigantaj tacxmentegoj estos
dronigitaj kaj frakasitaj de li, kaj ankaux la princo, kun kiu estis
farita la interligo.

<span id="an_11:23">11:23</span> Kaj post la interamikigxo li faros
kontraux li malicajxon, iros, kaj superfortos lin per malmulte da homoj.

<span id="an_11:24">11:24</span> En la pacajn kaj plej bonstatajn urbojn
de la lando li venos, kaj faros tion, kion ne faris liaj patroj nek liaj
prapatroj; la kaptajxon, rabajxon, kaj havajxon li disjxetos; kaj li
direktos siajn intencojn kontraux la fortikigitajn urbojn, sed nur gxis
certa tempo.

<span id="an_11:25">11:25</span> Poste li ekscitos sian forton kaj sian
koron kontraux la regxon sudan kun grandega militistaro, kaj la suda
regxo eliros milite kun granda kaj tre forta militistaro; sed li ne
eltenos, cxar estos faritaj atencoj kontraux li.

<span id="an_11:26">11:26</span> Tiuj, kiuj mangxas cxe lia tablo,
pereigos lin, kaj lia armeo disversxigxos, kaj falos multe da
mortigitoj.

<span id="an_11:27">11:27</span> Ambaux regxoj havos en sia koro
malbonajn intencojn, kaj cxe la sama tablo ili parolos malverajxon; sed
ili ne sukcesos, cxar la fino estas ankoraux prokrastita gxis certa
tempo.

<span id="an_11:28">11:28</span> Li iros returne al sia lando kun granda
havajxo, kaj kun intencoj kontraux la sankta interligo; kaj li plenumos,
kaj venos en sian landon.

<span id="an_11:29">11:29</span> En difinita tempo li denove iros suden;
sed la lasta fojo ne estos tia, kiel la unua.

<span id="an_11:30">11:30</span> CXar venos kontraux lin sxipoj de la
Kitidoj, kaj li perdos la kuragxon; kaj li denove farigxos kolera
kontraux la sankta interligo, kaj denove agos kaj interkonsentos kun la
forlasintoj de la sankta interligo.

<span id="an_11:31">11:31</span> Helpantoj estos starigitaj de li; ili
malsanktigos la fortodonan sanktejon, cxesigos la cxiutagajn oferojn,
kaj faros abomenindan ruinigon.

<span id="an_11:32">11:32</span> Tiujn, kiuj malbonagas kontraux la
interligo, li allogos per flatajxoj. Sed la homoj, kiuj konas sian Dion,
farigxos kuragxaj kaj komencos agi.

<span id="an_11:33">11:33</span> La klerigantoj de la popolo klerigos
multajn, kvankam dum kelka tempo ili falados de glavo, fajro,
mallibereco, kaj prirabado.

<span id="an_11:34">11:34</span> Dum sia falado ili ricevos kelkan
helpon, sed multaj aligxos al ili hipokrite.

<span id="an_11:35">11:35</span> Kelkaj el la klerigantoj falos por tio,
ke ili refandigxu, purigxu, kaj blankigxu gxis la fina tempo; cxar estas
ankoraux tempo.

<span id="an_11:36">11:36</span> La regxo farados, kion li volos, kaj li
fierigxos, kaj rigardos sin kiel pli altan ol cxiu dio, kaj pri Dio de
la dioj li parolos terurajxojn, kaj li havos sukceson, gxis plenigxos la
kolero; cxar kio estas decidita, tio plenumigxos.

<span id="an_11:37">11:37</span> Kaj pri la dioj de siaj patroj li ne
pensos, li ne atentos cxarmon de virinoj, nek ian dion, sed li tenos sin
pli alte ol cxio.

<span id="an_11:38">11:38</span> Nur la dion de fortikajxoj sur sia loko
li honoros, kaj tiun dion, kiun ne konis liaj patroj, li honoros per
oro, argxento, multekostaj sxtonoj, kaj juveloj.

<span id="an_11:39">11:39</span> Kaj li konstruos por la urboj
fortikajxojn sub la nomo de fremda dio; kiu akceptos cxi tiun, al tiu li
plimultigos la honorojn kaj donos potencon super multaj kaj rekompence
disdonos teron.

<span id="an_11:40">11:40</span> Fine ekbatalos kontraux li la suda
regxo, kaj jxetos sin sur lin la norda regxo kun cxaroj, rajdistoj, kaj
multe da sxipoj, atakos la regionojn, inundos, kaj trairos.

<span id="an_11:41">11:41</span> Kaj li venos en la plej belan landon,
kaj multaj pereos; savigxos kontraux lia mano nur jenaj:Edom, Moab, kaj
la cxefaj el la Amonidoj.

<span id="an_11:42">11:42</span> Kaj li etendos sian manon kontraux
diversajn landojn; ankaux la lando Egipta ne savigxos.

<span id="an_11:43">11:43</span> Kaj li farigxos mastro super la
trezoroj de oro, argxento, kaj cxiuj grandvalorajxoj de Egiptujo; Luboj
kaj Etiopoj sekvos liajn pasxojn.

<span id="an_11:44">11:44</span> Sed ektimigos lin famoj de oriento kaj
de nordo, kaj li eliros kun granda furiozo, por pereigi kaj ekstermi
multajn.

<span id="an_11:45">11:45</span> Kaj li starigos sian belegan tendon
inter la maro kaj la monto de la bela sanktejo; sed li venos al sia
fino, kaj neniu helpos al li.

<span id="an_12:1">12:1</span> En tiu tempo levigxos Mihxael, la granda
protektanto, kiu defendas la filojn de via popolo; kaj venos tempo
malfacila, kia ne ekzistis de tiu tempo, kiam aperis homoj, gxis la nuna
tempo; sed savigxos en tiu tempo el via popolo cxiuj, kiuj trovigxos
enskribitaj en la libro.

<span id="an_12:2">12:2</span> Kaj multaj el tiuj, kiuj dormas en la
tero, vekigxos, unuj por vivo eterna, aliaj por eterna malhonoro kaj
honto.

<span id="an_12:3">12:3</span> Kaj la klerigantoj brilos, kiel la brilo
de la cxielo; kaj la virtigantoj de multaj, kiel steloj por cxiam kaj
eterne.

<span id="an_12:4">12:4</span> Kaj vi, ho Daniel, kasxu la vortojn kaj
sigelu la libron gxis la fina tempo; multaj gxin tralegos, kaj multigxos
la scio.

<span id="an_12:5">12:5</span> Tiam mi, Daniel, ekrigardis, kaj jen
staras du aliaj, unu sur unu bordo de la rivero kaj la dua sur la alia
bordo de la rivero.

<span id="an_12:6">12:6</span> Kaj li diris al la viro en la tolaj
vestoj, kiu staris super la akvo de la rivero:Kiam estos la fino de la
mirindajxoj?

<span id="an_12:7">12:7</span> Kaj mi auxskultis la viron en la tolaj
vestoj, kiu staris super la akvo de la rivero; li levis sian dekstran
manon kaj sian maldekstran manon al la cxielo, kaj jxuris per Tiu, kiu
vivas eterne, ke tio estos post la paso de tempo kaj tempoj kaj duono de
tempo; kaj kiam finigxos la dissemiteco de la sankta popolo, tiam
plenumigxos cxio cxi tio.

<span id="an_12:8">12:8</span> Mi auxdis, sed mi ne komprenis; kaj mi
diris:Ho mia sinjoro, kio estos post tio?

<span id="an_12:9">12:9</span> Kaj li respondis:Iru, Daniel, cxar tio
estas kasxita kaj sigelita gxis la fina tempo.

<span id="an_12:10">12:10</span> Multaj estos purigitaj, blankigitaj,
kaj elprovitaj; la malpiuloj faros malpiajxojn, kaj cxiuj malpiuloj ne
komprenos; sed la klerigantoj komprenos.

<span id="an_12:11">12:11</span> Kaj de la tempo, kiam cxesigxos la
cxiutagaj oferoj kaj farigxos abomeninda ruinigxo, pasos mil ducent
nauxdek tagoj.

<span id="an_12:12">12:12</span> Felicxa estas tiu, kiu atendas kaj
atingos la tempon de mil tricent tridek kvin tagoj!

<span id="an_12:13">12:13</span> Kaj vi, ho Daniel, foriru gxis la fino;
kaj ripozu, kaj vi starigxos por via sorto en la fino de la tempoj.

------------------------------------------------------------------------

[Next: Hosea](hos)
