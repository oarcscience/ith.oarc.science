[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](est)  [Next](psa) 

------------------------------------------------------------------------

### Esperanto Bible: Job

<span id="an_1:1">1:1</span> Estis iu homo en la lando Uc, lia nomo
estis Ijob. Tiu homo estis honesta, justa, diotima, kaj li evitadis
malbonon.

<span id="an_1:2">1:2</span> Al li naskigxis sep filoj kaj tri filinoj.

<span id="an_1:3">1:3</span> Lia brutaro konsistis el sep mil sxafoj,
tri mil kameloj, kvincent paroj da bovoj, kvincent azeninoj, kaj li
havis tre multe da servistoj; kaj tiu homo estis pli eminenta, ol cxiuj
filoj de la oriento.

<span id="an_1:4">1:4</span> Liaj filoj havis la kutimon faradi festenon
en la domo de cxiu el ili, cxiu en sia tago; kaj ili invitadis siajn tri
fratinojn, por mangxi kaj trinki kun ili.

<span id="an_1:5">1:5</span> Kaj cxiufoje, kiam la rondo de la festenaj
tagoj estis finita, Ijob sendis, por sanktigi ilin, kaj li levigxis frue
matene kaj alportis bruloferojn laux la nombro de ili cxiuj; cxar, diris
Ijob:Eble miaj filoj pekis kaj blasfemis Dion en sia koro. Tiel agadis
Ijob cxiam.

<span id="an_1:6">1:6</span> Unu tagon, kiam la filoj de Dio venis, por
starigxi antaux la Eternulo, venis inter ili ankaux Satano.

<span id="an_1:7">1:7</span> Kaj la Eternulo diris al Satano:De kie vi
venas? Kaj Satano respondis al la Eternulo, kaj diris:Mi vagadis sur la
tero kaj rondiradis sur gxi.

<span id="an_1:8">1:8</span> Kaj la Eternulo diris al Satano:CXu vi
atentis Mian servanton Ijob? ne ekzistas ja sur la tero homo simila al
li, tiel honesta, justa, diotima, kaj evitanta malbonon.

<span id="an_1:9">1:9</span> Kaj Satano respondis al la Eternulo, kaj
diris:CXu vane Ijob timas Dion?

<span id="an_1:10">1:10</span> Vi sxirmis ja cxiuflanke lin kaj lian
domon, kaj cxion, kio apartenas al li; la farojn de liaj manoj Vi benis,
kaj liaj brutaroj disvastigxis sur la tero.

<span id="an_1:11">1:11</span> Sed etendu nur Vian manon, kaj ektusxu
cxion, kion li havas; Vi vidos, cxu li ne blasfemos Vin antaux Via
vizagxo.

<span id="an_1:12">1:12</span> Tiam la Eternulo diris al Satano:Jen
cxio, kion li havas, estas transdonata en vian manon; nur sur lin mem ne
etendu vian manon. Kaj Satano foriris de antaux la Eternulo.

<span id="an_1:13">1:13</span> Unu tagon, kiam liaj filoj kaj liaj
filinoj estis mangxantaj kaj trinkantaj vinon en la domo de ilia
unuenaskita frato,

<span id="an_1:14">1:14</span> venis sendito al Ijob, kaj diris:Dum la
bovoj estis plugantaj kaj la azeninoj estis pasxtigxantaj apud ili,

<span id="an_1:15">1:15</span> superfalis ilin la SXebaanoj, kaj
forprenis ilin; kaj la servistojn ili mortigis per glavo; savigxis nur
mi sola, por raporti al vi.

<span id="an_1:16">1:16</span> Kiam ankoraux tiu parolis, venis alia,
kaj diris:Fajro de Dio falis el la cxielo, bruligis la sxafojn kaj la
servistojn, kaj ekstermis ilin; savigxis nur mi sola, por raporti al vi.

<span id="an_1:17">1:17</span> Kiam tiu ankoraux parolis, venis alia,
kaj diris:La HXaldeoj arangxis tri tacxmentojn, atakis la kamelojn kaj
forprenis ilin, kaj la servistojn ili mortigis per glavo; savigxis nur
mi sola, por raporti al vi.

<span id="an_1:18">1:18</span> Dum tiu ankoraux parolis, venis alia, kaj
diris:Viaj filoj kaj viaj filinoj estis mangxantaj kaj trinkantaj vinon
en la domo de ilia unuenaskita frato;

<span id="an_1:19">1:19</span> kaj jen granda vento levigxis de la
flanko de la dezerto, pusxis la kvar angulojn de la domo, kaj cxi tiu
falis sur la junulojn, kaj ili mortis; savigxis nur mi sola, por raporti
al vi.

<span id="an_1:20">1:20</span> Tiam Ijob levigxis, dissxiris sian
veston, pritondis sian kapon, jxetis sin sur la teron, kaj
adorklinigxis;

<span id="an_1:21">1:21</span> kaj li diris:Nuda mi eliris el la ventro
de mia patrino, kaj nuda mi revenos tien; la Eternulo donis, kaj la
Eternulo prenis; la nomo de la Eternulo estu benata.

<span id="an_1:22">1:22</span> Malgraux cxio cxi tio Ijob ne pekis, kaj
ne eldiris blasfemon kontraux Dio.

<span id="an_2:1">2:1</span> Unu tagon, kiam la filoj de Dio venis, por
starigxi antaux la Eternulo, venis ankaux Satano inter ili, por starigxi
antaux la Eternulo.

<span id="an_2:2">2:2</span> Kaj la Eternulo diris al Satano:De kie vi
venas? Kaj Satano respondis al la Eternulo, kaj diris:Mi vagadis sur la
tero kaj rondiradis sur gxi.

<span id="an_2:3">2:3</span> Kaj la Eternulo diris al Satano:CXu vi
atentis Mian servanton Ijob? ne ekzistas sur la tero homo simila al li,
tiel honesta, justa, diotima, kaj evitanta malbonon; kaj li gxis nun
ankoraux estas firma en sia virteco, kvankam vi ekscitis Min kontraux
li, por pereigi lin senkulpe.

<span id="an_2:4">2:4</span> Tiam Satano respondis al la Eternulo, kaj
diris:Hauxto pro hauxto; kaj cxion, kion homo posedas, li fordonus pro
sia vivo.

<span id="an_2:5">2:5</span> Sed etendu Vian manon, kaj tusxu liajn
ostojn kaj lian karnon; tiam Vi vidos, ke li blasfemos Vin antaux Via
vizagxo.

<span id="an_2:6">2:6</span> La Eternulo diris al Satano:Jen li estas
transdonata en vian manon; nur lian vivon konservu.

<span id="an_2:7">2:7</span> Satano foriris de antaux la vizagxo de la
Eternulo, kaj frapis Ijobon per turmentaj abscesoj de la plando de lia
piedo gxis lia verto.

<span id="an_2:8">2:8</span> Li prenis potpecon, por skrapadi sin per
gxi, sidante meze de cindro.

<span id="an_2:9">2:9</span> Kaj lia edzino diris al li:Vi cxiam
ankoraux estas firma en via virteco! blasfemu Dion, kaj mortu.

<span id="an_2:10">2:10</span> Sed li diris al sxi:Vi parolas tiel, kiel
parolas iu el la malsagxulinoj; cxu bonon ni akceptu de Dio, kaj
malbonon ni ne akceptu? Malgraux cxio cxi tio Ijob ne pekis per siaj
lipoj.

<span id="an_2:11">2:11</span> Kiam la tri amikoj de Ijob auxdis pri tiu
tuta malfelicxo, kiu trafis lin, ili iris cxiu de sia loko, Elifaz, la
Temanano, Bildad, la SXuhxano, kaj Cofar, la Naamano, kaj kunvenis kune,
por iri plori kun li kaj konsoli lin.

<span id="an_2:12">2:12</span> Kiam ili levis siajn okulojn de
malproksime, ili ne rekonis lin; kaj ili levis sian vocxon kaj ekploris;
kaj cxiu el ili dissxiris sian veston, kaj jxetis teron sur sian kapon,
turnante sin al la cxielo.

<span id="an_2:13">2:13</span> Kaj ili sidis kun li sur la tero dum sep
tagoj kaj sep noktoj, kaj ne parolis al li ecx unu vorton; cxar ili
vidis, ke la suferado estas tre granda.

<span id="an_3:1">3:1</span> Poste Ijob malfermis sian busxon, kaj
malbenis sian tagon.

<span id="an_3:2">3:2</span> Kaj Ijob ekparolis, kaj diris:

<span id="an_3:3">3:3</span> Pereu la tago, en kiu mi naskigxis, Kaj la
nokto, kiu diris:Embriigxis homo.

<span id="an_3:4">3:4</span> Tiu tago estu malluma; Dio de supre ne
rigardu gxin, Neniu lumo ekbrilu super gxi.

<span id="an_3:5">3:5</span> Mallumo kaj tomba ombro ekposedu gxin; Nubo
gxin kovru; Eklipsoj de tago faru gxin terura.

<span id="an_3:6">3:6</span> Tiun nokton prenu mallumego; GXi ne
alkalkuligxu al la tagoj de la jaro, GXi ne eniru en la kalkulon de la
monatoj.

<span id="an_3:7">3:7</span> Ho, tiu nokto estu soleca; Neniu gxojkrio
auxdigxu en gxi.

<span id="an_3:8">3:8</span> Malbenu gxin la malbenantoj de la tago,
Tiuj, kiuj estas pretaj eksciti levjatanon.

<span id="an_3:9">3:9</span> Mallumigxu la steloj de gxia krepusko; GXi
atendu lumon, kaj cxi tiu ne aperu; Kaj la palpebrojn de matenrugxo gxi
ne ekvidu;

<span id="an_3:10">3:10</span> Pro tio, ke gxi ne fermis la pordon de la
utero de mia patrino Kaj ne kasxis per tio la malfelicxon antaux miaj
okuloj.

<span id="an_3:11">3:11</span> Kial mi ne mortis tuj el la utero, Ne
senvivigxis post la eliro el la ventro?

<span id="an_3:12">3:12</span> Kial akceptis min la genuoj? Por kio
estis la mamoj, ke mi sucxu?

<span id="an_3:13">3:13</span> Mi nun kusxus kaj estus trankvila; Mi
dormus kaj havus ripozon,

<span id="an_3:14">3:14</span> Kune kun la regxoj kaj la konsilistoj sur
la tero, Kiuj konstruas al si izolejojn,

<span id="an_3:15">3:15</span> Aux kun la potenculoj, kiuj havas oron,
Kiuj plenigas siajn domojn per argxento;

<span id="an_3:16">3:16</span> Aux kiel abortitajxo kasxita mi ne
ekzistus, Simile al la infanoj, kiuj ne vidis lumon.

<span id="an_3:17">3:17</span> Tie la malpiuloj cxesas tumulti; Kaj tie
ripozas tiuj, kies fortoj konsumigxis.

<span id="an_3:18">3:18</span> Tie la malliberuloj kune havas ripozon;
Ili ne auxdas la vocxon de premanto.

<span id="an_3:19">3:19</span> Malgranduloj kaj granduloj, tie ili
estas; Kaj sklavo estas libera de sia sinjoro.

<span id="an_3:20">3:20</span> Por kio al suferanto estas donita la
lumo, Kaj la vivo al tiuj, kiuj havas maldolcxan animon,

<span id="an_3:21">3:21</span> Kiuj atendas la morton, kaj gxi ne
aperas, Kiuj elfosus gxin pli volonte ol trezorojn,

<span id="an_3:22">3:22</span> Kiuj ekgxojus kaj estus ravitaj, Se ili
trovus tombon?

<span id="an_3:23">3:23</span> Al la homo, kies vojo estas kasxita, Kaj
antaux kiu Dio starigis barilon?

<span id="an_3:24">3:24</span> Antaux ol mi ekmangxas panon, mi devas
gxemi, Kaj mia plorkriado versxigxas kiel akvo;

<span id="an_3:25">3:25</span> CXar terurajxo, kiun mi timis, trafis
min, Kaj tio, pri kio mi estis maltrankvila, venis al mi.

<span id="an_3:26">3:26</span> Mi ne havas trankvilon, mi ne havas
kvieton, mi ne havas ripozon; Trafis min kolero.

<span id="an_4:1">4:1</span> Kaj ekparolis Elifaz, la Temanano, kaj
diris:

<span id="an_4:2">4:2</span> Se oni provos diri al vi vorton, tio eble
estos por vi turmenta? Sed kiu povas deteni sin de parolado?

<span id="an_4:3">4:3</span> Jen vi multajn instruis, Kaj manojn
senfortigxintajn vi refortigis;

<span id="an_4:4">4:4</span> Falantojn restarigis viaj vortoj, Kaj
fleksigxantajn genuojn vi fortigis;

<span id="an_4:5">4:5</span> Kaj nun, kiam tio trafis vin, vi perdis la
forton; GXi ektusxis vin, kaj vi ektimis.

<span id="an_4:6">4:6</span> CXu ne via timo antaux Dio estas via
konsolo? CXu la virteco de viaj vojoj ne estas via espero?

<span id="an_4:7">4:7</span> Rememoru do, cxu pereis iu senkulpa? Kaj
kie virtuloj estis ekstermitaj?

<span id="an_4:8">4:8</span> Kiel mi vidis, tiuj, kiuj plugis pekojn kaj
semis malbonagojn, Tiuj ilin rikoltas;

<span id="an_4:9">4:9</span> De la ekblovo de Dio ili pereas, Kaj de la
ekspiro de Lia kolero ili malaperas.

<span id="an_4:10">4:10</span> La kriado de leono kaj la vocxo de
leopardo silentigxis, Kaj la dentoj de junaj leonoj rompigxis;

<span id="an_4:11">4:11</span> Leono pereis pro manko de mangxajxo, Kaj
idoj de leonino diskuris.

<span id="an_4:12">4:12</span> Kaj al mi kasxe alvenis vorto, Kaj mia
orelo kaptis parteton de gxi.

<span id="an_4:13">4:13</span> Dum meditado pri la vizioj de la nokto,
Kiam profunda dormo falas sur la homojn,

<span id="an_4:14">4:14</span> Atakis min teruro kaj tremo, Kaj cxiuj
miaj ostoj eksentis timon.

<span id="an_4:15">4:15</span> Kaj spirito traflugis antaux mi, Kaj la
haroj sur mia korpo rigidigxis.

<span id="an_4:16">4:16</span> Staris bildo antaux miaj okuloj, sed mi
ne povis rekoni gxian aspekton; Estis silento, kaj mi ekauxdis vocxon,
dirantan:

<span id="an_4:17">4:17</span> CXu homo estas pli justa ol Dio? CXu viro
estas pli pura ol lia Kreinto?

<span id="an_4:18">4:18</span> Vidu, al Siaj servantoj Li ne konfidas,
Kaj Siajn angxelojn Li trovas mallauxdindaj:

<span id="an_4:19">4:19</span> Des pli koncerne tiujn, Kiuj logxas en
argilaj dometoj, Fonditaj sur tero, Kaj kiujn formangxas vermoj.

<span id="an_4:20">4:20</span> De la mateno gxis la vespero ili
disfalas, Pereas por cxiam, kaj neniu tion atentas.

<span id="an_4:21">4:21</span> La fadeno de ilia vivo estas
distrancxita; Ili mortas, kaj ne en sagxeco.

<span id="an_5:1">5:1</span> Voku do! cxu iu respondos al vi? Kaj al kiu
el la sanktuloj vi vin turnos?

<span id="an_5:2">5:2</span> Malsagxulon mortigas la kolero, Kaj
sensenculon pereigas la incitigxemeco.

<span id="an_5:3">5:3</span> Mi vidis malsagxulon, kiu enradikigxis, Kaj
mi malbenis subite lian logxejon.

<span id="an_5:4">5:4</span> Malproksimaj de savo estos liaj filoj; Oni
disbatos ilin cxe la pordego, Kaj neniu ilin savos.

<span id="an_5:5">5:5</span> Lian rikoltajxon formangxos malsatulo, El
inter la dornoj li gxin prenos, Kaj soifantoj englutos lian havajxon.

<span id="an_5:6">5:6</span> Ne el la polvo eliras malpiajxo, Kaj ne el
la tero elkreskas malbonago.

<span id="an_5:7">5:7</span> Sed homo naskigxas por suferoj, Kiel birdoj
por flugado supren.

<span id="an_5:8">5:8</span> Sed mi min turnus al Dio, Kaj al Li mi
transdonus mian aferon;

<span id="an_5:9">5:9</span> Al Tiu, kiu faras grandajxojn, kiujn neniu
povas esplori, Mirindajxojn, kiujn neniu povas kalkuli;

<span id="an_5:10">5:10</span> Kiu donas pluvon sur la teron Kaj sendas
akvon sur la kampojn,

<span id="an_5:11">5:11</span> Por starigi malaltulojn alte, Ke la
afliktitoj levigxu savite.

<span id="an_5:12">5:12</span> Li detruas la intencojn de ruzuloj, Ke
iliaj manoj ne plenumas sian entreprenon.

<span id="an_5:13">5:13</span> Li kaptas la sagxulojn per ilia ruzajxo;
Kaj la decido de maliculoj farigxas senvalora.

<span id="an_5:14">5:14</span> En la tago ili renkontas mallumon, Kaj en
tagmezo ili palpas, kiel en nokto.

<span id="an_5:15">5:15</span> Li savas kontraux glavo, Kontraux la
busxo kaj mano de potenculo Li savas malricxulon.

<span id="an_5:16">5:16</span> Al la senhavulo aperas espero, Kaj la
malboneco fermas sian busxon.

<span id="an_5:17">5:17</span> Felicxa estas la homo, kiun punas Dio;
Kaj la moralinstruon de la Plejpotenculo ne malsxatu;

<span id="an_5:18">5:18</span> CXar Li vundas, sed ankaux bandagxas; Li
batas, sed Liaj manoj ankaux resanigas.

<span id="an_5:19">5:19</span> En ses malfelicxoj Li vin savos; En la
sepa ne tusxos vin la malbono.

<span id="an_5:20">5:20</span> En tempo de malsato Li savos vin de la
morto, Kaj en milito el la mano de glavo.

<span id="an_5:21">5:21</span> Kontraux la vipo de lango vi estos
kasxita; Kaj vi ne timos ruinigon, kiam gxi venos.

<span id="an_5:22">5:22</span> Dum ruinigo kaj malsato vi ridos; Kaj la
bestojn de la tero vi ne timos;

<span id="an_5:23">5:23</span> CXar kun la sxtonoj de la kampo vi havos
interligon, Kaj la bestoj de la kampo havos pacon kun vi.

<span id="an_5:24">5:24</span> Kaj vi ekscios, ke paco estas en via
tendo; Vi esploros vian logxejon, kaj nenio mankos.

<span id="an_5:25">5:25</span> Kaj vi ekscios, ke grandnombra estas via
idaro Kaj via naskitaro estas kiel la herbo de la tero.

<span id="an_5:26">5:26</span> En maljuneco vi iros en la tombon, Kiel
envenas garbaro en sia tempo.

<span id="an_5:27">5:27</span> Vidu, ni tion esploris, kaj tiel gxi
estas; Atentu tion, kaj sciu tion.

<span id="an_6:1">6:1</span> Ijob respondis kaj diris:

<span id="an_6:2">6:2</span> Se estus pesita mia cxagreno, Kaj samtempe
estus metita sur la pesilon mia suferado,

<span id="an_6:3">6:3</span> GXi estus nun pli peza, ol la sablo cxe la
maroj; Pro tio miaj vortoj estas plenaj de plendo.

<span id="an_6:4">6:4</span> CXar la sagoj de la Plejpotenculo estas en
mi, Ilian venenon trinkas mia spirito; La terurajxoj de Dio direktigxis
sur min.

<span id="an_6:5">6:5</span> CXu krias sovagxa azeno sur herbo? CXu bovo
blekas kolere cxe sia mangxajxo?

<span id="an_6:6">6:6</span> CXu oni mangxas sengustajxon sen salo? CXu
havas guston la albumeno de ovo?

<span id="an_6:7">6:7</span> Kion ne volis tusxi mia animo, Tio nun
estas abomeninde mia mangxajxo.

<span id="an_6:8">6:8</span> Ho, se mia peto plenumigxus, Kaj se Dio
donus al mi tion, kion mi esperas!

<span id="an_6:9">6:9</span> Ho, se Dio komencus kaj disbatus min, Donus
liberecon al Sia mano kaj frakasus min!

<span id="an_6:10">6:10</span> Tio estus ankoraux konsolo por mi; Kaj mi
gxojus, se en la turmento Li ne kompatus, CXar mi ne forpusxis ja la
vortojn de la Sanktulo.

<span id="an_6:11">6:11</span> Kio estas mia forto, ke mi persistu? Kaj
kia estas mia fino, ke mi havu paciencon?

<span id="an_6:12">6:12</span> CXu mia forto estas forto de sxtonoj? CXu
mia karno estas kupro?

<span id="an_6:13">6:13</span> Mi havas ja nenian helpon, Kaj savo estas
forpusxita for de mi.

<span id="an_6:14">6:14</span> Al malfelicxulo decas kompato de amiko,
Ecx se li forlasas la timon antaux la Plejpotenculo.

<span id="an_6:15">6:15</span> Miaj fratoj trompas kiel torento, Kiel
akvaj fluegoj, kiuj pasas,

<span id="an_6:16">6:16</span> Kiuj estas malklaraj pro glacio, En kiuj
kasxas sin negxo;

<span id="an_6:17">6:17</span> En la tempo de degelo ili malaperas, En
la tempo de varmego ili forsxovigxas de sia loko.

<span id="an_6:18">6:18</span> Ili forklinas la direkton de sia vojo,
Iras en la dezerton, kaj malaperas.

<span id="an_6:19">6:19</span> Sercxas ilin per sia rigardo la vojoj de
Tema, Esperas je ili la karavanoj el SXeba;

<span id="an_6:20">6:20</span> Sed ili hontas pro sia fido; Ili aliras,
kaj rugxigxas de honto.

<span id="an_6:21">6:21</span> Nun vi neniigxis; Vi ekvidis terurajxon,
kaj ektimis.

<span id="an_6:22">6:22</span> CXu mi diris:Donu al mi, El via havajxo
donacu pro mi,

<span id="an_6:23">6:23</span> Savu min el la mano de premanto, Aux
liberigu min el la mano de turmentantoj?

<span id="an_6:24">6:24</span> Instruu min, kaj mi eksilentos;
Komprenigu al mi, per kio mi pekis.

<span id="an_6:25">6:25</span> Kial vi mallauxdas pravajn vortojn? Kaj
kion povas instrui la moralinstruanto el vi?

<span id="an_6:26">6:26</span> CXu vi intencas riprocxi pro vortoj? Sed
paroloj de malesperanto iras al la vento.

<span id="an_6:27">6:27</span> Ecx orfon vi atakus, Kaj sub via amiko vi
fosus.

<span id="an_6:28">6:28</span> Nun, cxar vi komencis, rigardu min; CXu
mi mensogos antaux via vizagxo?

<span id="an_6:29">6:29</span> Rigardu denove, vi ne trovos malpiajxon;
Ripetu, vi trovos mian pravecon en la afero.

<span id="an_6:30">6:30</span> CXu estas peko sur mia lango? CXu mia
palato ne komprenas tion, kio estas malbona?

<span id="an_7:1">7:1</span> Difinita estas ja por la homo la limtempo
sur la tero, Kaj liaj tagoj estas kiel la tagoj de dungito.

<span id="an_7:2">7:2</span> Kiel sklavo, kiu sopiras al ombro, Kaj kiel
dungito, kiu atendas sian pagon,

<span id="an_7:3">7:3</span> Tiel mi ricevis sorte monatojn vantajn, Kaj
noktoj turmentaj estas nombritaj al mi.

<span id="an_7:4">7:4</span> Kiam mi kusxigxas, mi diras:Kiam mi
levigxos? Sed la vespero farigxas longa, kaj mi satigxas de
maltrankvileco gxis la tagigxo.

<span id="an_7:5">7:5</span> Mia korpo estas kovrita de vermoj kaj de
pecoj da tero; Mia hauxto krevis kaj putras.

<span id="an_7:6">7:6</span> Miaj tagoj forflugis pli facile, ol bobeno
de teksisto, Kaj pasis, lasinte nenian esperon.

<span id="an_7:7">7:7</span> Memoru, ke mia vivo estas bloveto, Ke miaj
okuloj ne plu revidos bonon;

<span id="an_7:8">7:8</span> Ne plu revidos min okulo de vidanto; Vi
volos ekrigardi min, sed mi jam ne ekzistos.

<span id="an_7:9">7:9</span> Nubo pasas kaj foriras; Tiel ne plu revenas
tiu, kiu iris en SXeolon;

<span id="an_7:10">7:10</span> Li ne plu revenas en sian domon; Lia loko
ne plu rekonos lin.

<span id="an_7:11">7:11</span> Tial mi ne detenos mian busxon; Mi
parolos en la premiteco de mia spirito, Mi plendos en la maldolcxeco de
mia animo.

<span id="an_7:12">7:12</span> CXu mi estas maro aux mara monstro, Ke Vi
starigis gardon por mi?

<span id="an_7:13">7:13</span> Kiam mi pensas, ke mia lito min konsolos,
Ke mia kusxejo plifaciligos mian suferadon,

<span id="an_7:14">7:14</span> Tiam Vi teruras min per songxoj, Timigas
min per vizioj;

<span id="an_7:15">7:15</span> Kaj mia animo deziras sufokigxon, Miaj
ostoj la morton.

<span id="an_7:16">7:16</span> Tedis al mi; ne eterne mi vivu; Forlasu
min, cxar miaj tagoj estas vantajxo.

<span id="an_7:17">7:17</span> Kio estas homo, ke Vi faras lin granda,
Ke Vi zorgas pri li,

<span id="an_7:18">7:18</span> Ke Vi rememoras lin cxiumatene, Elprovas
lin cxiumomente?

<span id="an_7:19">7:19</span> Kial Vi ne deturnas Vin de mi, Ne lasas
min libera ecx tiom, ke mi povu engluti mian salivon?

<span id="an_7:20">7:20</span> Se mi pekis, kion mi per tio faris al Vi,
ho gardanto de la homoj? Kial Vi faris min celo de Viaj atakoj, Ke mi
farigxis sxargxo por mi mem?

<span id="an_7:21">7:21</span> Kaj kial Vi ne deprenas mian pekon, ne
pardonas mian malbonagon? Jen mi ja baldaux kusxos en la tero; Kaj kiam
Vi morgaux sercxos min, mi ne ekzistos.

<span id="an_8:1">8:1</span> Kaj ekparolis Bildad, la SXuhxano, kaj
diris:

<span id="an_8:2">8:2</span> Kiel longe vi tiel parolos, Kaj la vortoj
de via busxo estos kiel forta vento?

<span id="an_8:3">8:3</span> CXu Dio falsas la jugxon? CXu la
Plejpotenculo falsas la justecon?

<span id="an_8:4">8:4</span> Se viaj filoj pekis kontraux Li, Li
forpusxis ilin pro ilia malbonago.

<span id="an_8:5">8:5</span> Se vi sercxas Dion Kaj petegas la
Plejpotenculon,

<span id="an_8:6">8:6</span> Se vi estas pura kaj pia, Li maldormos
super vi, Kaj restarigos la bonstaton en via virta logxejo.

<span id="an_8:7">8:7</span> Kaj se via komenco estis malgranda, Via
estonteco forte kreskos.

<span id="an_8:8">8:8</span> CXar demandu la antauxajn generaciojn, Kaj
primeditu tion, kion esploris iliaj patroj;

<span id="an_8:9">8:9</span> CXar ni estas de hieraux, kaj ni nenion
scias; Nia vivo sur la tero estas nur ombro.

<span id="an_8:10">8:10</span> Ili instruos vin, diros al vi, Kaj el sia
koro elirigos vortojn.

<span id="an_8:11">8:11</span> CXu povas kreski kano sen malsekeco? CXu
kreskas junko sen akvo?

<span id="an_8:12">8:12</span> En tia okazo gxi velksekigxas pli frue ol
cxiu herbo, Kiam gxi estas ankoraux en sia fresxeco, Kiam gxi ankoraux
ne estas detrancxita.

<span id="an_8:13">8:13</span> Tiaj estas la vojoj de cxiuj, kiuj
forgesas Dion; Kaj pereas la espero de hipokritulo,

<span id="an_8:14">8:14</span> Kies fido dehakigxas, Kaj kies espero
estas araneajxo.

<span id="an_8:15">8:15</span> Li apogas sin al sia domo, sed ne restos
staranta; Li ekkaptos gxin, sed ne povos sin teni.

<span id="an_8:16">8:16</span> Li estis verda antaux la suno, Kaj super
lia gxardeno etendigxas liaj brancxoj;

<span id="an_8:17">8:17</span> Amase plektigxas liaj radikoj, Inter
sxtonoj ili tenas sin forte;

<span id="an_8:18">8:18</span> Sed kiam oni elsxiras lin el lia loko,
GXi malkonfesas lin:Mi vin ne vidis.

<span id="an_8:19">8:19</span> Tia estas la gxojo de lia vivo; Kaj el la
tero kreskas aliaj.

<span id="an_8:20">8:20</span> Vidu, Dio ne forpusxas virtulon Kaj ne
subtenas la manon de malpiuloj.

<span id="an_8:21">8:21</span> Li plenigos ankoraux vian busxon per rido
Kaj viajn lipojn per gxojkrioj.

<span id="an_8:22">8:22</span> Viaj malamantoj kovrigxos per honto; Sed
la tendo de malpiuloj malaperos.

<span id="an_9:1">9:1</span> Ijob respondis kaj diris:

<span id="an_9:2">9:2</span> Certe, mi scias, ke tiel estas; Kaj kiel
povas homo esti prava koncerne Dion?

<span id="an_9:3">9:3</span> Se li volus havi kun Li jugxan disputon, Li
ne povus respondi al Li ecx unu kontraux mil.

<span id="an_9:4">9:4</span> Li estas sagxa per Sia koro kaj potenca per
Sia forto; Kiu kuragxus stari kontraux Li kaj restus sendifekta?

<span id="an_9:5">9:5</span> Li forsxovas montojn, kaj ili ecx ne
rimarkas, Ke Li renversis ilin en Sia kolero;

<span id="an_9:6">9:6</span> Li skuas la teron de gxia loko, Ke gxiaj
kolonoj tremas;

<span id="an_9:7">9:7</span> Li diras al la suno, kaj gxi ne levigxas,
Kaj la stelojn Li sigelfermas;

<span id="an_9:8">9:8</span> Li sola etendas la cxielon, Kaj Li iras sur
la altajxoj de la maro;

<span id="an_9:9">9:9</span> Li kreis la Grandan Ursinon, Orionon, kaj
Plejadojn, Kaj la stelojn de la sudo;

<span id="an_9:10">9:10</span> Li faras neesploreblajn grandajxojn, Kaj
nekalkuleblajn mirindajxojn.

<span id="an_9:11">9:11</span> Jen Li preteriros preter mi, kaj mi tion
ecx ne vidos; Li pasos, kaj mi ecx ne rimarkos Lin.

<span id="an_9:12">9:12</span> Kiam Li kaptas, kiu malpermesus al Li?
Kiu dirus al Li:Kion Vi faras?

<span id="an_9:13">9:13</span> Li estas Dio, kaj Lian koleron oni ne
povas haltigi; Sub Li fleksigxas la helpantoj de Rahab.

<span id="an_9:14">9:14</span> Des pli cxu mi povus respondi al Li, CXu
mi povus elekti vortojn kontraux Li?

<span id="an_9:15">9:15</span> Ecx se mi estus prava, mi ne respondus;
Sed mi nur petegus mian jugxanton.

<span id="an_9:16">9:16</span> Se mi vokus kaj Li respondus, Mi ne
kredus, ke Li auxdis mian vocxon,

<span id="an_9:17">9:17</span> Li, kiu povas frakasi min per ventego Kaj
fari al mi senkulpe multe da vundoj.

<span id="an_9:18">9:18</span> Li ne permesas al mi trankviligi mian
spiriton, Sed Li satigas min per maldolcxo.

<span id="an_9:19">9:19</span> Se oni volas forton, Li estas potenca; Se
oni volas jugxon, kiu alvokos min?

<span id="an_9:20">9:20</span> Se mi montros mian pravecon, mia propra
busxo min kondamnos; Se mi montros min virtulo, Li montros min
malbonagulo.

<span id="an_9:21">9:21</span> Mi estas senkulpa; mi ne zorgas pri mia
animo, Mi abomenas mian vivon.

<span id="an_9:22">9:22</span> CXio estas egala; tial mi diras:
Senkulpulon kaj malpiulon Li ambaux pereigas.

<span id="an_9:23">9:23</span> Kiam vipo subite ekbatas, Li ridas cxe la
elprovado de senkulpuloj.

<span id="an_9:24">9:24</span> La tero estas transdonita en la manon de
malpiulo; La vizagxon de gxiaj jugxistoj Li kovras. Se ne Li, tiam kiu?

<span id="an_9:25">9:25</span> Miaj tagoj estis pli rapidpiedaj ol
kuristo; Ili forkuris, ne vidis bonon;

<span id="an_9:26">9:26</span> Ili forkuris, kiel sxipetoj el kano, Kiel
aglo flugas al mangxotajxo.

<span id="an_9:27">9:27</span> Se mi ekpensas:Mi forgesos mian plendon,
Mi farlasos mian mienon, kaj mi min gajigos:

<span id="an_9:28">9:28</span> Tiam mi ektremas pro cxiuj miaj suferoj;
Mi scias, ke Vi ne rigardos min kiel senkulpan.

<span id="an_9:29">9:29</span> Mi restos ja malprava; Por kio do mi vane
min turmentas?

<span id="an_9:30">9:30</span> Se mi lavus min per negxa akvo Kaj
purigus miajn manojn per lesivo,

<span id="an_9:31">9:31</span> Ecx tiam Vi trempus min en koto, Kaj miaj
vestoj min abomenus.

<span id="an_9:32">9:32</span> CXar Li ne estas homo simile al mi, Ke mi
povu respondi al Li, Ke ni povu ambaux iri al jugxo.

<span id="an_9:33">9:33</span> Ne ekzistas inter ni arbitracianto, Kiu
povus meti sian manon sur nin ambaux.

<span id="an_9:34">9:34</span> Li forigu de mi Sian vergon, Kaj Lia
teruro ne timigu min;

<span id="an_9:35">9:35</span> Tiam mi ekparolos, kaj ne timos Lin, CXar
ne tia mi estas en mi mem.

<span id="an_10:1">10:1</span> Tedis al mia animo mia vivo; Mi fordonos
min al mia plendado; Mi parolos en la malgxojeco de mia animo.

<span id="an_10:2">10:2</span> Mi diros al Dio:Ne kondamnu min, Sciigu
al mi, pro kio Vi malpacas kontraux mi.

<span id="an_10:3">10:3</span> CXu Vi trovas tion bona, ke Vi turmentas,
Ke Vi forpusxas la laboritajxon de Viaj manoj, Sendas brilon sur la
entreprenon de malpiuloj?

<span id="an_10:4">10:4</span> CXu Vi havas okulojn karnajn, Kaj cxu Vi
rigardas, kiel homo rigardas?

<span id="an_10:5">10:5</span> CXu Viaj tagoj estas kiel la tagoj de
homo, Aux cxu Viaj jaroj estas kiel la vivtempo de homo,

<span id="an_10:6">10:6</span> Ke Vi sercxas mian kulpon Kaj penas trovi
mian pekon,

<span id="an_10:7">10:7</span> Kvankam Vi scias, ke mi ne estas
malbonagulo, Sed el Via mano neniu povas savi?

<span id="an_10:8">10:8</span> Viaj manoj min formis kaj faris min tutan
cxirkauxe, Kaj tamen Vi min pereigas!

<span id="an_10:9">10:9</span> Rememoru, ke kiel argilon Vi min
prilaboris; Kaj Vi returne faros min polvo.

<span id="an_10:10">10:10</span> Vi elversxis ja min kiel lakton, Kaj
kiel fromagxon Vi min kundensigis.

<span id="an_10:11">10:11</span> Per hauxto kaj karno Vi min vestis, Per
ostoj kaj tendenoj Vi min plektis.

<span id="an_10:12">10:12</span> Vivon kaj bonon Vi donis al mi, Kaj Via
prizorgado gardis mian spiriton.

<span id="an_10:13">10:13</span> Sed cxi tion Vi kasxis en Via koro; Mi
scias, ke Vi tion intencis:

<span id="an_10:14">10:14</span> Se mi pekos, Vi tion rimarkos sur mi,
Kaj mian pekon Vi ne lasos senpuna.

<span id="an_10:15">10:15</span> Se mi agis malbone, ve al mi! Se mi
estas prava, mi ne povas tamen levi mian kapon, Estante tute humiligita
Kaj vidante mian mizeron.

<span id="an_10:16">10:16</span> Se gxi levigxas, Vi cxasas min kiel
leono, Kaj denove montras sur mi Vian mirindan potencon.

<span id="an_10:17">10:17</span> Vi elmetas kontraux mi novajn atestojn,
Plifortigas Vian koleron kontraux mi; Nova armeo min atakas.

<span id="an_10:18">10:18</span> Por kio Vi elirigis min el la ventro?
Ho, se mi estus pereinta, ke nenies okulo min vidu!

<span id="an_10:19">10:19</span> Tiam mi estus kiel ne estinta; El la
ventro mi estus transportita en la tombon.

<span id="an_10:20">10:20</span> Mia vivo estas ja mallonga; CXesu do,
lasu min libera, por ke mi iom revigligxu,

<span id="an_10:21">10:21</span> Antaux ol mi foriros senrevene En la
landon de mallumo kaj de morta ombro,

<span id="an_10:22">10:22</span> En la landon, kie la lumo estas kiel
mallumo, Kie estas morta ombro kaj senordeco, Kie estas lume kiel en
mallumego.

<span id="an_11:1">11:1</span> Kaj ekparolis Cofar, la Naamano, kaj
diris:

<span id="an_11:2">11:2</span> CXu kontraux multe da vortoj oni ne povas
doni respondon? Kaj cxu tiu, kiu multe parolas, estas prava?

<span id="an_11:3">11:3</span> CXu via senenhava parolado devas
silentigi la homojn, Por ke vi mokinsultu kaj neniu vin hontigu?

<span id="an_11:4">11:4</span> Vi diras:Mia opinio estas gxusta, Kaj mi
estas pura antaux Viaj okuloj.

<span id="an_11:5">11:5</span> Sed ho, se Dio ekparolus, Kaj malfermus
antaux vi Siajn lipojn,

<span id="an_11:6">11:6</span> Kaj malkasxus antaux vi la sekretojn de
la sagxo, Kiu havas multoblan forton! Sciu, ke ne cxiujn viajn pekojn
Dio rememoras.

<span id="an_11:7">11:7</span> CXu vi povas eltrovi la esencon de Dio?
CXu vi povas plene kompreni la perfektecon de la Plejpotenculo?

<span id="an_11:8">11:8</span> Tio estas pli alta ol la cxielo; Kion vi
povas fari? Tio estas pli profunda ol SXeol; Kion vi povas ekscii?

<span id="an_11:9">11:9</span> Pli longa ol la tero estas gxia mezuro,
Kaj pli largxa ol la maro.

<span id="an_11:10">11:10</span> Se Li preteriros, kaj fermos, kaj faros
jugxon, Tiam kiu repusxos Lin?

<span id="an_11:11">11:11</span> CXar Li konas la homojn malvirtajn; Li
vidas la malbonagojn, kiujn oni ne rimarkas.

<span id="an_11:12">11:12</span> Ecx vanta homo devas kompreni, Ecx
homo, kiu naskigxis sovagxulo.

<span id="an_11:13">11:13</span> Se vi arangxas vian koron Kaj etendas
al Li viajn manojn;

<span id="an_11:14">11:14</span> Se vi forigas la malvirton, kiu estas
en via mano, Kaj vi ne permesos al malbonajxoj resti en via tendo:

<span id="an_11:15">11:15</span> Tiam vi povos levi vian vizagxon sen
difekto; Vi estos firma kaj ne timos.

<span id="an_11:16">11:16</span> Tiam vi forgesos mizeron; Vi rememoros
gxin kiel forfluintan akvon.

<span id="an_11:17">11:17</span> Kaj via vivo levigxos pli hele ol la
tagmezo, La mallumo farigxos kiel mateno.

<span id="an_11:18">11:18</span> Kaj vi estos trankvila, cxar ekzistas
espero; Vi rigardos cxirkauxen, kaj iros dormi en sendangxereco.

<span id="an_11:19">11:19</span> Vi kusxos, kaj neniu vin timigos; Kaj
multaj sercxos vian favoron.

<span id="an_11:20">11:20</span> Sed la okuloj de malpiuloj konsumigxos,
Pereos por ili la rifugxo, Kaj ilia espero elspiros sian vivon.

<span id="an_12:1">12:1</span> Kaj Ijob respondis kaj diris:

<span id="an_12:2">12:2</span> Certe, vi solaj estas homoj, Kaj kun vi
mortos la sagxo.

<span id="an_12:3">12:3</span> Mi ankaux havas koron, kiel vi; Mi ne
estas malpli valora ol vi; Kiu ne povas paroli tiele?

<span id="an_12:4">12:4</span> Mi farigxis mokatajxo por mia amiko, Mi,
kiu vokadis al Dio kaj estis auxskultata; Virtulo kaj senkulpulo
farigxis mokatajxo;

<span id="an_12:5">12:5</span> Malestimata lucerneto li estas antaux la
pensoj de felicxuloj, Pretigita por migrantoj.

<span id="an_12:6">12:6</span> Bonstataj estas la tendoj de rabistoj,
Kaj sendangxerecon havas la incitantoj de Dio, Tiuj, kiuj portas Dion en
sia mano.

<span id="an_12:7">12:7</span> Vere, demandu la brutojn, kaj ili
instruos vin; La birdojn de la cxielo, kaj ili diros al vi;

<span id="an_12:8">12:8</span> Aux parolu kun la tero, kaj gxi klarigos
al vi; Kaj rakontos al vi la fisxoj de la maro.

<span id="an_12:9">12:9</span> Kiu ne ekscius el cxio cxi tio, Ke la
mano de la Eternulo tion faris,

<span id="an_12:10">12:10</span> De Tiu, en kies mano estas la animo de
cxio vivanta Kaj la spirito de cxiu homa karno?

<span id="an_12:11">12:11</span> La orelo esploras ja la parolon, Kaj la
palato gustumas al si la mangxajxon.

<span id="an_12:12">12:12</span> La maljunuloj posedas sagxon, Kaj la
grandagxuloj kompetentecon.

<span id="an_12:13">12:13</span> CXe Li estas la sagxo kaj la forto; CXe
Li estas konsilo kaj kompetenteco.

<span id="an_12:14">12:14</span> Kion Li detruas, tio ne rekonstruigxas;
Kiun Li ensxlosos, tiu ne liberigxos.

<span id="an_12:15">12:15</span> Kiam Li digas la akvon, gxi elsekigxas;
Kiam Li fluigas gxin, gxi renversas la teron.

<span id="an_12:16">12:16</span> CXe Li estas potenco kaj forto; Lia
estas tiu, kiu eraras, kaj tiu, kiu erarigas.

<span id="an_12:17">12:17</span> Li irigas konsilistojn kiel
erarvagantojn, Kaj la jugxistojn Li faras malsagxaj.

<span id="an_12:18">12:18</span> La ligilojn de regxoj Li malligas, Kaj
Li ligas per zono iliajn lumbojn.

<span id="an_12:19">12:19</span> Li erarvagigas la pastrojn Kaj faligas
la potenculojn.

<span id="an_12:20">12:20</span> Li mutigas la lipojn de fidinduloj Kaj
forprenas de maljunuloj la prudenton.

<span id="an_12:21">12:21</span> Li versxas honton sur eminentulojn Kaj
malfirmigas la zonon de potenculoj.

<span id="an_12:22">12:22</span> Li malkovras profundajxon el meze de
mallumo, Kaj mortan ombron Li elirigas en la lumon.

<span id="an_12:23">12:23</span> Li grandigas naciojn kaj pereigas ilin,
Disvastigas naciojn kaj forpelas ilin.

<span id="an_12:24">12:24</span> Li senkuragxigas la cxefojn de la
popolo de la lando Kaj erarvagigas ilin en dezerto senvoja;

<span id="an_12:25">12:25</span> Ili palpas en mallumo, en senlumeco;
Kaj Li sxanceligxigas ilin kiel ebriuloj.

<span id="an_13:1">13:1</span> CXion cxi tion mia okulo vidis, Mia orelo
auxdis kaj komprenis.

<span id="an_13:2">13:2</span> Kion vi scias, mi ankaux scias; Kaj mi ne
estas malpli valora ol vi.

<span id="an_13:3">13:3</span> Sed mi volus paroli kun la Plejpotenculo,
Mi dezirus disputi kun Dio.

<span id="an_13:4">13:4</span> Tamen vi komentarias malvere, Vi cxiuj
estas senutilaj kuracistoj.

<span id="an_13:5">13:5</span> Ho, se vi silentus, Tio estus sagxeco de
via flanko.

<span id="an_13:6">13:6</span> Auxskultu do mian moralinstruon, Kaj
atentu la defendan parolon de mia busxo.

<span id="an_13:7">13:7</span> CXu pro Dio vi volas paroli malveron, Kaj
pro Li paroli falsajxon?

<span id="an_13:8">13:8</span> CXu vi volas esti personfavoraj al Li,
Aux pro Dio vi volas disputi?

<span id="an_13:9">13:9</span> CXu estos bone, kiam Li esploros vin? CXu
vi volas trompi Lin, kiel oni trompas homon?

<span id="an_13:10">13:10</span> Li certe vin punos, Se vi sekrete estos
personfavoraj.

<span id="an_13:11">13:11</span> CXu Lia majesto ne konfuzas vin? CXu ne
falas sur vin timo antaux Li?

<span id="an_13:12">13:12</span> Viaj memorigoj estas sentencoj polvaj,
Via bastionoj estas amasoj da argilo.

<span id="an_13:13">13:13</span> Silentu antaux mi, kaj parolos mi, Kio
ajn trafos min.

<span id="an_13:14">13:14</span> Por kio mi portu mian karnon en miaj
dentoj Kaj metu mian animon en mian manon?

<span id="an_13:15">13:15</span> Li ja mortigos min, kaj mi ne havas
esperon; Sed pri mia konduto mi volas disputi antaux Li.

<span id="an_13:16">13:16</span> Tio jam estos savo por mi, CXar ne
hipokritulo venos antaux Lin.

<span id="an_13:17">13:17</span> Auxskultu mian parolon Kaj mian
klarigon antaux viaj oreloj.

<span id="an_13:18">13:18</span> Jen mi pretigis jugxan aferon; Mi
scias, ke mi montrigxos prava.

<span id="an_13:19">13:19</span> Kiu povas procesi kontraux mi? Tiam mi
eksilentus kaj mortus.

<span id="an_13:20">13:20</span> Nur du aferojn ne faru al mi, Tiam mi
ne kasxos min antaux Via vizagxo:

<span id="an_13:21">13:21</span> Malproksimigu de mi Vian manon, Kaj Via
teruro ne timigu min.

<span id="an_13:22">13:22</span> Tiam voku, kaj mi respondos; Aux mi
parolos, kaj Vi respondu al mi.

<span id="an_13:23">13:23</span> Kiom da malbonagoj kaj pekoj estas sur
mi? Sciigu al mi miajn krimojn kaj pekojn.

<span id="an_13:24">13:24</span> Kial Vi kasxas Vian vizagxon Kaj
rigardas min kiel Vian malamikon?

<span id="an_13:25">13:25</span> CXu Vi volas montri Vian forton
kontraux desxirita folio? Kaj cxu sekigxintan pajleron Vi volas
persekuti?

<span id="an_13:26">13:26</span> CXar Vi skribas kontraux mi
maldolcxajxon Kaj venigas sur min la pekojn de mia juneco.

<span id="an_13:27">13:27</span> Vi metis miajn piedojn en sxtipon, Vi
observas cxiujn miajn vojojn, Kaj Vi observas la plandojn de miaj
piedoj;

<span id="an_13:28">13:28</span> Dum mi ja disfalas kiel putrajxo, Kiel
vesto dismangxita de tineoj.

<span id="an_14:1">14:1</span> Homo, naskita de virino, Havas mallongan
vivon kaj abundon da afliktoj.

<span id="an_14:2">14:2</span> Kiel floro li elkreskas kaj velkas; Li
forkuras kiel ombro kaj ne restas.

<span id="an_14:3">14:3</span> Kaj kontraux tia Vi malfermas Viajn
okulojn, Kaj min Vi vokas al jugxo kun Vi!

<span id="an_14:4">14:4</span> CXu povas purulo deveni de malpurulo?
Neniu.

<span id="an_14:5">14:5</span> Se liaj tagoj estas difinitaj, la nombro
de liaj monatoj estas cxe Vi; Vi difinis lian limon, kiun li ne
transpasos.

<span id="an_14:6">14:6</span> Deturnu do Vin de li, ke li estu
trankvila, GXis venos lia tempo, kiun li sopiras kiel dungito.

<span id="an_14:7">14:7</span> Arbo havas esperon, se gxi estas
dehakita, ke gxi denove sxangxigxos, Kaj gxi ne cxesos kreskigi
brancxojn.

<span id="an_14:8">14:8</span> Se gxia radiko maljunigxis en la tero,
Kaj gxia trunko mortas en polvo,

<span id="an_14:9">14:9</span> Tamen, eksentinte la odoron de akvo, gxi
denove verdigxas, Kaj kreskas plue, kvazaux jxus plantita.

<span id="an_14:10">14:10</span> Sed homo mortas kaj malaperas; Kiam la
homo finigxis, kie li estas?

<span id="an_14:11">14:11</span> Forfluas la akvo el lago, Kaj rivero
elcxerpigxas kaj elsekigxas:

<span id="an_14:12">14:12</span> Tiel homo kusxigxas, kaj ne plu
levigxas; Tiel longe, kiel la cxielo ekzistas, ili ne plu vekigxos, Nek
revigligxos el sia dormado.

<span id="an_14:13">14:13</span> Ho, se Vi kasxus min en SXeol, Se Vi
kasxus min gxis la momento, kiam pasos Via kolero, Se Vi difinus por mi
templimon kaj poste rememorus min!

<span id="an_14:14">14:14</span> Kiam homo mortas, cxu li poste povas
revivigxi? Dum la tuta tempo de mia batalado mi atendus, GXi venos mia
forsxangxo.

<span id="an_14:15">14:15</span> Vi vokus, kaj mi respondus al Vi; Vi
ekdezirus la faritajxon de Viaj manoj.

<span id="an_14:16">14:16</span> Nun Vi kalkulas miajn pasxojn; Ne
konservu mian pekon;

<span id="an_14:17">14:17</span> Sigelu en paketo miajn malbonagojn, Kaj
kovru mian kulpon.

<span id="an_14:18">14:18</span> Sed monto, kiu falas, malaperas; Kaj
roko forsxovigxas de sia loko;

<span id="an_14:19">14:19</span> SXtonojn forlavas la akvo, Kaj gxia
disversxigxo fordronigas la polvon de la tero: Tiel Vi pereigas la
esperon de homo.

<span id="an_14:20">14:20</span> Vi premas lin gxis fino, kaj li
foriras; Li sxangxas sian vizagxon, kaj Vi forigas lin.

<span id="an_14:21">14:21</span> Se liaj infanoj estas honorataj, li
tion ne scias; Se ili estas humiligataj, li tion ne rimarkas.

<span id="an_14:22">14:22</span> Nur lia propra korpo lin doloras, Nur
pri sia propra animo li suferas.

<span id="an_15:1">15:1</span> Ekparolis Elifaz, la Temanano, kaj diris:

<span id="an_15:2">15:2</span> CXu sagxulo povas respondi per ventaj
opinioj, Kaj plenigi sian ventron per sensencajxoj?

<span id="an_15:3">15:3</span> Vi disputas per vortoj senutilaj, Kaj per
paroloj, kiuj nenion helpas.

<span id="an_15:4">15:4</span> Vi forigas la timon, Kaj senvalorigas
pregxon antaux Dio.

<span id="an_15:5">15:5</span> CXar via malbonago instigas vian busxon,
Kaj vi elektis stilon de maliculoj.

<span id="an_15:6">15:6</span> Vin kondamnas via busxo, ne mi; Kaj viaj
lipoj atestas kontraux vi.

<span id="an_15:7">15:7</span> CXu vi naskigxis la unua homo? CXu vi
estas kreita pli frue ol la altajxoj?

<span id="an_15:8">15:8</span> CXu vi auxdis la sekretan decidon de Dio,
Kaj alkaptis al vi la sagxon?

<span id="an_15:9">15:9</span> Kion vi scias tian, kion ni ne scias?
Kion vi komprenas tian, kio al ni mankas?

<span id="an_15:10">15:10</span> Inter ni estas grizuloj kaj maljunuloj,
Kiuj vivis pli longe ol via patro.

<span id="an_15:11">15:11</span> CXu tiel malmulte valoras por vi la
konsoloj de Dio Kaj vorto kvieta?

<span id="an_15:12">15:12</span> Kial vin tiel levas via koro, Kaj kial
tiel palpebrumas viaj okuloj,

<span id="an_15:13">15:13</span> Ke vi direktas kontraux Dion vian
koleron, Kaj elirigis el via busxo tiajn vortojn?

<span id="an_15:14">15:14</span> Kio estas homo, ke li povus esti pura
Kaj ke naskito de virino povus esti prava?

<span id="an_15:15">15:15</span> Vidu, inter Liaj sanktuloj ne cxiuj
estas fidindaj, Kaj la cxielo ne estas pura en Liaj okuloj:

<span id="an_15:16">15:16</span> Des pli homo, abomeninda kaj malbona,
Kiu trinkas malbonagojn kiel akvon.

<span id="an_15:17">15:17</span> Mi montros al vi, auxskultu min; Kaj
kion mi vidis, tion mi rakontos,

<span id="an_15:18">15:18</span> Kion sagxuloj diris kaj ne kasxis
antaux siaj patroj,

<span id="an_15:19">15:19</span> Al kiuj, al ili solaj, estis donita la
tero, Kaj fremdulo ne trairis meze de ili:

<span id="an_15:20">15:20</span> Dum sia tuta vivo malpiulo estas
maltrankvila, Kaj la nombro de la jaroj de tirano estas kasxita antaux
li;

<span id="an_15:21">15:21</span> Teruroj sonas en liaj oreloj; Meze de
paco venas sur lin rabisto.

<span id="an_15:22">15:22</span> Li ne esperas, ke li savigxos el
mallumo; Kaj li sercxas cxirkauxe glavon.

<span id="an_15:23">15:23</span> Li vagadas, sercxante panon; Li scias,
ke preta estas en lia mano la tago de mallumo.

<span id="an_15:24">15:24</span> Teruras lin mizero kaj premateco,
Venkobatas lin kiel regxo, pretigxinta por batalo;

<span id="an_15:25">15:25</span> Pro tio, ke li etendis sian manon
kontraux Dion Kaj kontrauxstaris al la Plejpotenculo,

<span id="an_15:26">15:26</span> Kuris kontraux Lin kun fiera kolo, Kun
dikaj dorsoj de siaj sxildoj.

<span id="an_15:27">15:27</span> Li kovris sian vizagxon per graso Kaj
metis sebon sur siajn lumbojn.

<span id="an_15:28">15:28</span> Li logxas en urboj ruinigitaj, En domoj
ne logxataj, Destinitaj esti sxtonamasoj.

<span id="an_15:29">15:29</span> Li ne restos ricxa, lia bonstato ne
tenigxos, Kaj lia havajxo ne disvastigxos sur la tero.

<span id="an_15:30">15:30</span> Li ne forklinigxos de mallumo; Flamo
velksekigos liajn brancxojn, Kaj Li forigos lin per la blovo de Sia
busxo.

<span id="an_15:31">15:31</span> La erarinto ne fidu vantajxon, CXar
vanta estos lia rekompenco.

<span id="an_15:32">15:32</span> Antauxtempe li finigxos, Kaj lia
brancxo ne estos verda.

<span id="an_15:33">15:33</span> Lia nematura bero estos desxirita, kiel
cxe vinbertrunko; Kaj lia floro defalos, kiel cxe olivarbo.

<span id="an_15:34">15:34</span> CXar la anaro de la hipokrituloj
senhomigxos; Kaj fajro ekstermos la tendojn de tiuj, kiuj prenas
subacxeton.

<span id="an_15:35">15:35</span> Ili gravedigxis per malpiajxo kaj
naskis pekon, Kaj ilia ventro pretigas malicajxon.

<span id="an_16:1">16:1</span> Ijob respondis kaj diris:

<span id="an_16:2">16:2</span> Mi auxdis multe da similaj aferoj; Tedaj
konsolantoj vi cxiuj estas.

<span id="an_16:3">16:3</span> CXu estos fino al la ventaj vortoj? Kaj
kio vin incitis, ke vi tiel parolas?

<span id="an_16:4">16:4</span> Mi ankaux povus paroli, kiel vi. Se vi
estus sur mia loko, Mi konsolus vin per vortoj Kaj balancus pri vi mian
kapon.

<span id="an_16:5">16:5</span> Mi fortigus vin per mia busxo Kaj
konsolus vin per paroloj de miaj lipoj.

<span id="an_16:6">16:6</span> Se mi parolos, mia doloro ne kvietigxos;
Se mi cxesos, kio foriros de mi?

<span id="an_16:7">16:7</span> Sed nun Li lacigis min, Li detruis mian
tutan esencon.

<span id="an_16:8">16:8</span> Vi faris al mi sulkojn, tio farigxis
atesto; Mia senfortigxo staras antaux mia vizagxo, kaj parolas.

<span id="an_16:9">16:9</span> Lia kolero dissxiras; Mia malamanto
grincigas kontraux mi siajn dentojn; Mia premanto briligas kontraux mi
siajn okulojn.

<span id="an_16:10">16:10</span> Ili malfermegis kontraux mi sian
busxon, insulte batas min sur la vangojn; CXiuj kune kontentigis sur mi
sian koleron.

<span id="an_16:11">16:11</span> Dio transdonis min al maljustulo,
JXetis min en la manojn de malbonuloj.

<span id="an_16:12">16:12</span> Mi estis trankvila; sed Li frakasis
min, Li kaptis min je la kolo, disbatis min, Kaj Li faris min por Si
celo.

<span id="an_16:13">16:13</span> Liaj pafistoj min cxirkauxis; Li
dishakas miajn internajxojn kaj ne kompatas, Li elversxas sur la teron
mian galon.

<span id="an_16:14">16:14</span> Li faras en mi brecxon post brecxo, Li
kuras kontraux min kiel batalisto.

<span id="an_16:15">16:15</span> Sakajxon mi kudris sur mian korpon, Kaj
en polvo mi kasxis mian kornon.

<span id="an_16:16">16:16</span> Mia vizagxo sxvelis de plorado, Kaj sur
miaj palpebroj estas morta ombro;

<span id="an_16:17">16:17</span> Kvankam ne trovigxas perfortajxo en
miaj manoj, Kaj mia pregxo estas pura.

<span id="an_16:18">16:18</span> Ho tero, ne kovru mian sangon, Kaj mia
kriado ne trovu haltejon.

<span id="an_16:19">16:19</span> Vidu, en la cxielo estas mia atestanto,
Kaj mia konanto estas en la altaj sferoj.

<span id="an_16:20">16:20</span> Parolistoj estas por mi miaj amikoj;
Sed mia okulo larmas al Dio,

<span id="an_16:21">16:21</span> Ke Li decidu inter homo kaj Dio, Inter
homo kaj lia amiko.

<span id="an_16:22">16:22</span> CXar la nombro de la jaroj pasos, Kaj
mi iros sur vojon nereveneblan.

<span id="an_17:1">17:1</span> Mia spirito senfortigxis, miaj tagoj
mallongigxis, Tomboj estas antaux mi.

<span id="an_17:2">17:2</span> Mokado min cxirkauxas; En aflikto pro tio
restas mia okulo.

<span id="an_17:3">17:3</span> Estu Vi mem mia garantianto antaux Vi;
Alie kiu donos la manon pro mi?

<span id="an_17:4">17:4</span> CXar ilian koron Vi kovris kontraux
prudento; Tial Vi ne donos al ili triumfon.

<span id="an_17:5">17:5</span> Se iu fanfaronas antaux siaj amikoj pri
sia parto, La okuloj de liaj infanoj konsumigxos.

<span id="an_17:6">17:6</span> Li faris min proverbo por la popoloj; Kaj
mi farigxis homo, al kiu oni kracxas en la vizagxon.

<span id="an_17:7">17:7</span> Mia okulo mallumigxis de cxagreno, Kaj
cxiuj miaj membroj farigxis kiel ombro.

<span id="an_17:8">17:8</span> La justuloj eksentos teruron pro tio, Kaj
la senkulpulo ekscitigxos kontraux la hipokritulo.

<span id="an_17:9">17:9</span> Tamen la virtulo forte konservos sian
vojon, Kaj la purmanulo pli firmigxos.

<span id="an_17:10">17:10</span> Kaj kiom ajn vi cxiuj revenos, Mi ne
trovos inter vi sagxulon.

<span id="an_17:11">17:11</span> Miaj tagoj forpasis, pereis miaj
intencoj, Kiujn havis mia koro.

<span id="an_17:12">17:12</span> La nokton ili volas fari tago, La lumon
alproksimigi al la mallumo.

<span id="an_17:13">17:13</span> Se mi atendas, tamen SXeol estas mia
domo, En la mallumo estas pretigita mia lito.

<span id="an_17:14">17:14</span> Al la kavo mi diras:Vi estas mia patro;
La vermojn mi nomas mia patrino kaj mia fratino.

<span id="an_17:15">17:15</span> Kion mi devas atendi? Kiu atentos mian
esperon?

<span id="an_17:16">17:16</span> En la profundon de SXeol gxi
malsupreniros, Ni ambaux kune kusxos en la polvo.

<span id="an_18:1">18:1</span> Ekparolis Bildad, la SXuhxano, kaj diris:

<span id="an_18:2">18:2</span> Kiam vi cxesos jxetadi vortojn? Pripensu,
kaj poste ni parolos.

<span id="an_18:3">18:3</span> Kial ni estu rigardataj kiel brutoj, Kaj
ni estu malpuruloj en viaj okuloj?

<span id="an_18:4">18:4</span> Ho vi, kiu dissxiras sian animon en sia
kolero, CXu por vi estu forlasata la tero, Kaj roko forsxovigxu de sia
loko?

<span id="an_18:5">18:5</span> La lumo de la malpiulo estingigxos, Kaj
ne brilos la flamo de lia fajro.

<span id="an_18:6">18:6</span> La lumo mallumigxos en lia tendo, Kaj lia
lucerno super li estingigxos.

<span id="an_18:7">18:7</span> Mallongigxos liaj fortaj pasxoj, Kaj lia
propra intenco lin faligos.

<span id="an_18:8">18:8</span> CXar li trafis per siaj piedoj en reton,
Kaj li movigxas en kaptilo.

<span id="an_18:9">18:9</span> La masxo enkrocxigos lian kalkanon, Kaj
pereo lin atakos.

<span id="an_18:10">18:10</span> Kasxita en la tero estas lia falilo,
Kaj kaptiloj kontraux li estas sur la vojo.

<span id="an_18:11">18:11</span> De cxiuj flankoj timigos lin teruroj
Kaj atakos liajn piedojn.

<span id="an_18:12">18:12</span> Malsato konsumos lian forton, Kaj pereo
estas preparita por liaj flankoj.

<span id="an_18:13">18:13</span> Konsumigxos la membroj de lia korpo,
Liajn membrojn konsumos la unuenaskito de la morto.

<span id="an_18:14">18:14</span> Lia espero estos elsxirita el lia
tendo, Kaj gxi pelos lin al la regxo de teruroj.

<span id="an_18:15">18:15</span> Nenio restos en lia tendo; Sur lian
logxejon sxutigxos sulfuro.

<span id="an_18:16">18:16</span> Malsupre sekigxos liaj radikoj, Kaj
supre detrancxigxos liaj brancxoj.

<span id="an_18:17">18:17</span> La memoro pri li malaperos de sur la
tero, Kaj sur la stratoj li ne havos nomon.

<span id="an_18:18">18:18</span> Li estos elpelita el lumo en mallumon,
Kaj el la mondo li estos elpusxita.

<span id="an_18:19">18:19</span> Nek filon nek nepon li havos en sia
popolo, Kaj neniu restos cxe li en lia logxloko.

<span id="an_18:20">18:20</span> La posteuloj sentos teruron pri lia
tago, Kaj la antauxulojn kaptos timo.

<span id="an_18:21">18:21</span> Tia estas la logxejo de maljustulo, Kaj
tia estas la loko de tiu, kiu ne konas Dion.

<span id="an_19:1">19:1</span> Ijob respondis kaj diris:

<span id="an_19:2">19:2</span> GXis kiam vi afliktados mian animon Kaj
turmentados min per paroloj?

<span id="an_19:3">19:3</span> Jen jam dek fojojn vi malhonoras min; Vi
ne hontas premi min.

<span id="an_19:4">19:4</span> Se mi efektive eraris, Mia eraro restos
cxe mi.

<span id="an_19:5">19:5</span> Se efektive vi volas montri vin pli
grandaj ol mi, Kaj vi riprocxas al mi hontindajxon,

<span id="an_19:6">19:6</span> Tiam sciu, ke Dio faris al mi
maljustajxon, Kaj cxirkauxis min per Sia reto.

<span id="an_19:7">19:7</span> Jen mi krias pri maljusteco, sed mi ne
ricevas respondon; Mi vokas, sed mi ne ricevas jugxon.

<span id="an_19:8">19:8</span> Mian vojon Li baris, ke mi ne povas
transiri, Kaj sur mian irejon Li metis mallumon.

<span id="an_19:9">19:9</span> Mian honoron Li detiris de mi, Kaj
deprenis la kronon de mia kapo.

<span id="an_19:10">19:10</span> Li disbatis min cxirkauxe tiel, ke mi
pereas; Mian esperon Li elsxiris kiel arbon.

<span id="an_19:11">19:11</span> Ekflamis kontraux mi Lia kolero, Kaj Li
rigardas min kiel Lian malamikon.

<span id="an_19:12">19:12</span> Kune venis Liaj tacxmentoj, kaj
ebenigis kontraux mi sian vojon Kaj starigxis siegxe cxirkaux mia tendo.

<span id="an_19:13">19:13</span> Miajn fratojn Li malproksimigis de mi,
Kaj miaj konatoj forfremdigxis de mi.

<span id="an_19:14">19:14</span> Miaj parencoj fortirigxis, Kaj miaj
konantoj forgesis min.

<span id="an_19:15">19:15</span> La logxantoj de mia domo kaj miaj
servistinoj rigardas min kiel fremdulon; En iliaj okuloj mi farigxis
aligentulo.

<span id="an_19:16">19:16</span> Mian sklavon mi vokas, kaj li ne
respondas; Per mia busxo mi devas petegi lin.

<span id="an_19:17">19:17</span> Mia spiro farigxis abomenata por mia
edzino, Kaj mia petado por la filoj de mia ventro.

<span id="an_19:18">19:18</span> Ecx la malgrandaj infanoj malestimas
min; Kiam mi levigxas, ili parolas kontraux mi.

<span id="an_19:19">19:19</span> Abomenas min cxiuj miaj intimuloj; Kaj
tiuj, kiujn mi amis, turnis sin kontraux mi.

<span id="an_19:20">19:20</span> Kun mia hauxto kaj kun mia karno
kunkreskis miaj ostoj, Mi restis nur kun hauxto sur miaj dentoj.

<span id="an_19:21">19:21</span> Kompatu min, kompatu min, miaj amikoj;
CXar la mano de Dio frapis min.

<span id="an_19:22">19:22</span> Kial vi persekutas min, kiel Dio, Kaj
ne povas satigxi de mia karno?

<span id="an_19:23">19:23</span> Ho, se miaj vortoj estus enskribitaj,
Ho, se ili estus gravuritaj en libro,

<span id="an_19:24">19:24</span> Per fera skribilo kun plumbo,
Gravuritaj por eterne sur roko!

<span id="an_19:25">19:25</span> Sed mi scias, ke mia Liberigonto vivas,
Kaj fine Li levigxos super la polvo.

<span id="an_19:26">19:26</span> Kaj post kiam mia hauxto estos tiel
detruita Kaj mi estos senkorpa, mi vidos Dion;

<span id="an_19:27">19:27</span> Lin vidos mi, kaj miaj okuloj vidos, ne
fremdaj; Pri tio sopiregas mia interno en mia brusto.

<span id="an_19:28">19:28</span> Se vi diros:Kiel ni lin persekutu, Kaj
ni trovu kontraux li la radikon de la afero,

<span id="an_19:29">19:29</span> Tiam timu glavon; CXar furioza estas la
glavo kontraux malbonagoj, Por ke vi sciu, ke ekzistas jugxo.

<span id="an_20:1">20:1</span> Ekparolis Cofar, la Naamano, kaj diris:

<span id="an_20:2">20:2</span> Pro tio miaj pensoj devigas min respondi,
Pro tio, kion mi sentas.

<span id="an_20:3">20:3</span> Hontindan riprocxon mi auxdis, Kaj la
spirito de mia prudento respondos por mi.

<span id="an_20:4">20:4</span> CXu vi scias, ke tiel estis de eterne, De
post la apero de homo sur la tero,

<span id="an_20:5">20:5</span> Ke la triumfado de malvirtuloj estas
mallongatempa, Kaj la gxojo de hipokritulo estas nur momenta?

<span id="an_20:6">20:6</span> Se lia grandeco ecx atingus gxis la
cxielo, Kaj lia kapo tusxus la nubon,

<span id="an_20:7">20:7</span> Li tamen pereos por cxiam, kiel lia
sterko; Tiuj, kiuj lin vidis, diros:Kie li estas?

<span id="an_20:8">20:8</span> Kiel songxo li forflugos, kaj oni lin ne
trovos; Li malaperos, kiel nokta vizio.

<span id="an_20:9">20:9</span> Okulo, kiu rigardis lin, ne plu vidos
lin; Lia loko lin ne plu vidos.

<span id="an_20:10">20:10</span> Liaj filoj kurados almozpetante, Kaj
liaj manoj redonos lian havajxon.

<span id="an_20:11">20:11</span> Liaj ostoj estos punitaj pro la pekoj
de lia juneco, Kaj tio kusxigxos kune kun li en la polvo.

<span id="an_20:12">20:12</span> Se la malbono estas dolcxa en lia
busxo, Li kasxas gxin sub sia lango,

<span id="an_20:13">20:13</span> Li flegas gxin kaj ne forlasas gxin,
Kaj retenas gxin sur sia palato:

<span id="an_20:14">20:14</span> Tiam lia mangxajxo renversigxos en liaj
internajxoj, Farigxos galo de aspidoj interne de li.

<span id="an_20:15">20:15</span> Li englutis havajxon, sed li gxin
elvomos; El lia ventro Dio gxin elpelos.

<span id="an_20:16">20:16</span> Venenon de aspidoj li sucxos; Lango de
vipuro lin mortigos.

<span id="an_20:17">20:17</span> Li ne vidos fluojn nek riverojn,
Torentojn de mielo kaj de butero.

<span id="an_20:18">20:18</span> Li redonos tion, kion li pene akiris,
kaj li tion ne englutos; Kiel ajn granda estas lia havajxo, li gxin
fordonos kaj ne gxuos gxin.

<span id="an_20:19">20:19</span> CXar li premis kaj forlasis la
senhavulojn, Li rabis al si domon, kiun li ne konstruis.

<span id="an_20:20">20:20</span> CXar lia interno ne estis trankvila,
Tial li ne savos tion, kio estis por li kara.

<span id="an_20:21">20:21</span> Nenion restigis lia mangxemeco; Tial
lia bonstato ne estos longedauxra.

<span id="an_20:22">20:22</span> Malgraux lia abundeco, li estos
premata; CXiaspecaj suferoj trafos lin.

<span id="an_20:23">20:23</span> Por plenigi lian ventron, Li sendos sur
lin la flamon de Sia kolero, Kaj pluvigos sur lin Sian furiozon.

<span id="an_20:24">20:24</span> Se li forkuros de batalilo fera, Trafos
lin pafarko kupra.

<span id="an_20:25">20:25</span> Nudigita glavo trairos lian korpon, Kaj
la fulmo de lia turmentilo venos sur lin kun teruro.

<span id="an_20:26">20:26</span> Nenia mallumo povos kasxi liajn
trezorojn; Lin konsumos fajro ne disblovata; Malbone estos al tiu, kiu
restos en lia tendo.

<span id="an_20:27">20:27</span> La cxielo malkovros liajn malbonagojn,
Kaj la tero levigxos kontraux lin.

<span id="an_20:28">20:28</span> Malaperos la greno el lia domo,
Dissxutita gxi estos en la tago de Lia kolero.

<span id="an_20:29">20:29</span> Tia estas de Dio la sorto de homo
malpia, Kaj la heredajxo destinita por li de Dio.

<span id="an_21:1">21:1</span> Ijob respondis kaj diris:

<span id="an_21:2">21:2</span> Auxskultu mian parolon; Kaj gxi estu
anstataux viaj konsoloj.

<span id="an_21:3">21:3</span> Toleru, ke mi parolu; Kaj kiam mi finos
mian paroladon, tiam moku.

<span id="an_21:4">21:4</span> CXu kontraux homo mi disputas? Kaj kial
mi ne estu malpacienca?

<span id="an_21:5">21:5</span> Turnu vin al mi, kaj vi eksentos teruron,
Kaj vi metos la manon sur la busxon.

<span id="an_21:6">21:6</span> Kiam mi ekpensas pri tio, min atakas
teruro, Kaj tremo kaptas mian korpon.

<span id="an_21:7">21:7</span> Kial malpiuloj vivas, Atingas maljunecon,
akiras grandan havajxon?

<span id="an_21:8">21:8</span> Ilia idaro estas bone arangxita antaux
ili, kune kun ili, Kaj ilia devenantaro estas antaux iliaj okuloj.

<span id="an_21:9">21:9</span> Iliaj domoj estas en paco, sen timo; Kaj
la vergo de Dio ne estas sur ili.

<span id="an_21:10">21:10</span> Ilia bovo naskigas kaj ne estas
forpusxata; Ilia bovino gravedigxas kaj ne abortas.

<span id="an_21:11">21:11</span> Siajn malgrandajn infanojn ili elirigas
kiel sxafaron, Kaj iliaj knaboj saltas.

<span id="an_21:12">21:12</span> Ili gxojkrias sub la sonoj de tamburino
kaj harpo, Ili estas gajaj sub la sonoj de fluto.

<span id="an_21:13">21:13</span> Ili pasigas siajn tagojn en bonstato,
Kaj iras en SXeolon momente.

<span id="an_21:14">21:14</span> Kaj tamen ili diras al Dio:Foriru de
ni, Ni ne deziras koni Viajn vojojn;

<span id="an_21:15">21:15</span> Kio estas la Plejpotenculo, ke ni servu
al Li? Kaj kian utilon ni havos, se ni turnos nin al Li?

<span id="an_21:16">21:16</span> Sed ne de ili dependas ilia bonstato;
La pensmaniero de la malpiuloj estas malproksima de mi.

<span id="an_21:17">21:17</span> GXis kiam? La lumilo de la malpiuloj
estingigxu, Kaj ilia pereo venu sur ilin; Suferojn Li partodonu al ili
en Sia kolero.

<span id="an_21:18">21:18</span> Ili estu kiel pajlero antaux vento, Kaj
kiel grenventumajxo, kiun forportas ventego.

<span id="an_21:19">21:19</span> Dio konservas lian malfelicxon por liaj
infanoj; Li repagu al li mem, ke li sciu;

<span id="an_21:20">21:20</span> Liaj propraj okuloj vidu lian
malfelicxon, Kaj el la kolero de la Plejpotenculo li trinku.

<span id="an_21:21">21:21</span> CXar kiom interesas lin lia domo post
li, Kiam la nombro de liaj monatoj finigxis?

<span id="an_21:22">21:22</span> CXu oni povas instrui scion al Dio, Kiu
jugxas ja plej altajn?

<span id="an_21:23">21:23</span> Unu mortas meze de sia abundeco, Tute
trankvila kaj kontenta;

<span id="an_21:24">21:24</span> Lia brusto estas plena de lakto, Kaj
liaj ostoj estas saturitaj de medolo.

<span id="an_21:25">21:25</span> Alia mortas kun animo suferanta, Kaj li
ne gxuis bonon.

<span id="an_21:26">21:26</span> Sed ambaux kune ili kusxas en la tero,
Kaj vermoj ilin kovras.

<span id="an_21:27">21:27</span> Vidu, mi scias viajn pensojn, Kaj la
argumentojn, kiujn vi malice kolektas kontraux mi;

<span id="an_21:28">21:28</span> Vi diros:Kie estas la domo de la
nobelo? Kaj kie estas la tendo, en kiu logxis la malpiuloj?

<span id="an_21:29">21:29</span> Sed demandu la vojagxantojn, Kaj ne
malatentu iliajn atestojn:

<span id="an_21:30">21:30</span> En tago de malfelicxo la malpiulo estas
sxirmata, En tago de kolero li estas metata flanken.

<span id="an_21:31">21:31</span> Kiu montros antaux lia vizagxo lian
konduton? Kiu repagos al li, se li ion faris?

<span id="an_21:32">21:32</span> Kaj li estas akompanata al la tomboj,
Kaj sur la tomba altajxeto estas starigataj gardistoj.

<span id="an_21:33">21:33</span> Dolcxaj estas por li la terbuloj de la
valo, Kaj post li trenigxas cxiuj homoj, Kaj sennombraj estas tiuj, kiuj
iris antaux li.

<span id="an_21:34">21:34</span> Kiel do vi volas konsoli min per
vantajxo, Kaj viaj respondoj enhavas nur malgxustajxojn?

<span id="an_22:1">22:1</span> Ekparolis Elifaz, la Temanano, kaj diris:

<span id="an_22:2">22:2</span> CXu Dion povas instrui homo? CXu povas
Lin instrui ecx sagxulo?

<span id="an_22:3">22:3</span> CXu por la Plejpotenculo tio estas utila,
se vi estas virta? Kaj cxu Li havas profiton de tio, se via konduto
estas pia?

<span id="an_22:4">22:4</span> CXu pro timo antaux vi Li disputos kun
vi, Iros kun vi al jugxo?

<span id="an_22:5">22:5</span> Via malvirteco estas ja granda, Kaj viaj
malbonagoj ne havas finon.

<span id="an_22:6">22:6</span> Vi prenis de viaj fratoj garantiajxon
vane, De preskaux-nuduloj vi deprenis la vestojn;

<span id="an_22:7">22:7</span> Al laculo vi ne donis akvon por trinki,
Kaj al malsatulo vi rifuzis panon;

<span id="an_22:8">22:8</span> Per forta brako vi akiris teron, Kaj
dank� al eminenteco vi logxis sur gxi;

<span id="an_22:9">22:9</span> Vidvinojn vi foririgis kun nenio, Kaj la
brakojn de orfoj vi frakasis.

<span id="an_22:10">22:10</span> Pro tio cxirkauxe de vi estas kaptiloj,
Kaj subita teruro vin timigas.

<span id="an_22:11">22:11</span> Aux pro mallumo vi nenion vidas, Kaj
multego da akvo vin kovris?

<span id="an_22:12">22:12</span> CXu ne estas Dio tie alte en la cxielo?
Rigardu la stelojn, kiel alte ili estas.

<span id="an_22:13">22:13</span> Kaj vi diras:Kion scias Dio? CXu Li
povas jugxi en mallumo?

<span id="an_22:14">22:14</span> La nuboj kovras Lin, kaj Li ne vidas;
Kaj Li nur rondiras en la rondo de la cxielo.

<span id="an_22:15">22:15</span> CXu vi konservas la vojon antikvan,
Kiun iradis homoj malpiaj,

<span id="an_22:16">22:16</span> Kiuj estis kaptitaj antauxtempe, Kaj
kies grundo disversxigxis kiel rivero,

<span id="an_22:17">22:17</span> Kiuj parolis al Dio:Foriru de ni! Kion
povas fari al ni la Plejpotenculo?

<span id="an_22:18">22:18</span> Kvankam Li plenigis iliajn domojn per
bonajxo. Sed la pensmaniero de malvirtuloj estas malproksima de mi.

<span id="an_22:19">22:19</span> La virtuloj vidos kaj gxojos; La
senkulpulo mokos ilin:

<span id="an_22:20">22:20</span> Certe malaperis nia kontrauxulo, Kaj
kio restis, tion ekstermis fajro.

<span id="an_22:21">22:21</span> Interkonsentu do kun Li, kaj vi havos
pacon; Per tio venos al vi bono.

<span id="an_22:22">22:22</span> Prenu el Lia busxo instruon, Kaj metu
Liajn vortojn en vian koron.

<span id="an_22:23">22:23</span> Se vi revenos al la Plejpotenculo, vi
estos konstruita; Forigu malpiajxon el via tendo.

<span id="an_22:24">22:24</span> JXetu en la polvon la multekostan
metalon, Kaj la Ofiran oron sur la sxtonojn de la torentoj;

<span id="an_22:25">22:25</span> Tiam la Plejpotenculo estos via oro kaj
via brilanta argxento;

<span id="an_22:26">22:26</span> CXar tiam vi havos vian plezuron en la
Plejpotenculo, Kaj vi levos al Dio vian vizagxon;

<span id="an_22:27">22:27</span> Vi pregxos al Li, kaj Li vin
auxskultos; Kaj viajn sanktajn promesojn vi plenumos;

<span id="an_22:28">22:28</span> Se vi ion decidos, gxi plenumigxos cxe
vi; Kaj super viaj vojoj brilos lumo.

<span id="an_22:29">22:29</span> CXar tiujn, kiuj humiligxis, Li
altigos; Kaj kiu mallevas la okulojn, tiu estos savita.

<span id="an_22:30">22:30</span> Ankaux tiun, kiu ne estis senkulpa, Li
savos; Tia estos savita pro la pureco de viaj manoj.

<span id="an_23:1">23:1</span> Ijob respondis kaj diris:

<span id="an_23:2">23:2</span> Ecx hodiaux mia parolado restas
maldolcxa; Mia suferado estas pli peza, ol miaj gxemoj.

<span id="an_23:3">23:3</span> Ho, se mi scius, kiamaniere mi povas Lin
trovi, Veni al Lia trono!

<span id="an_23:4">23:4</span> Mi prezentus al Li jugxan aferon, Kaj
mian busxon mi plenigus per argumentoj.

<span id="an_23:5">23:5</span> Mi ekscius la vortojn, kiujn Li respondus
al mi; Mi komprenus, kion Li dirus al mi.

<span id="an_23:6">23:6</span> CXu en la grandeco de Sia forto Li luktus
kontraux mi? Ne, Li nur atentu min;

<span id="an_23:7">23:7</span> Tiam pravulo procesus kun Li, Kaj mi
liberigxus por cxiam de mia Jugxanto.

<span id="an_23:8">23:8</span> Sed jen mi iras antauxen, kaj Li tie ne
estas; Mi iras malantauxen, kaj mi Lin ne rimarkas;

<span id="an_23:9">23:9</span> Se Li faras ion maldekstre, mi Lin ne
trovas; Se Li kasxas Sin dekstre, mi Lin ne vidas.

<span id="an_23:10">23:10</span> Sed mian vojon Li konas; Se Li min
elprovos, mi eliros kiel oro.

<span id="an_23:11">23:11</span> Sur Lia irejo forte tenigxas mia piedo;
Lian vojon mi konservis, kaj ne forklinigxis.

<span id="an_23:12">23:12</span> Mi ne deturnas min de la ordonoj de
Liaj lipoj; Pli ol mian propran legxon mi konservis la dirojn de Lia
busxo.

<span id="an_23:13">23:13</span> Sed Li estas sola:kiu kontrauxstaros al
Li? Kion Lia animo deziras, tion Li faras.

<span id="an_23:14">23:14</span> Kio estas destinita por mi, tion Li
plenumos; Kaj Li havas multe da similaj aferoj.

<span id="an_23:15">23:15</span> Tial mi tremas antaux Lia vizagxo, Mi
primeditas, kaj mi timas Lin.

<span id="an_23:16">23:16</span> Dio senkuragxigis mian koron, Kaj la
Plejpotenculo min konfuzis.

<span id="an_23:17">23:17</span> CXar mi ne estas neniigita antaux la
mallumo, Kaj antaux mia vizagxo Li ne kovris la mallumon.

<span id="an_24:1">24:1</span> Kial la Plejpotenculo ne destinis
tempojn, Kaj Liaj konantoj ne vidas Liajn tagojn?

<span id="an_24:2">24:2</span> Oni forsxovas la limojn; Oni rabas la
sxafaron kaj pasxtas gxin.

<span id="an_24:3">24:3</span> Oni forkondukas la azenon de orfoj, Oni
prenas kiel garantiajxon la bovon de vidvino.

<span id="an_24:4">24:4</span> Oni forpusxas malricxulojn de la vojo; La
suferantoj sur la tero devas sin kasxi.

<span id="an_24:5">24:5</span> Jen kiel sovagxaj azenoj ili eliras al
sia laboro, por sercxi kaptajxon; La stepo donas al ili panon por iliaj
infanoj.

<span id="an_24:6">24:6</span> Sur fremda kampo ili rikoltas, Kaj en
vinbergxardeno de malpiulo ili kolektas berojn.

<span id="an_24:7">24:7</span> Nudaj ili tradormas la nokton, cxar ili
ne havas veston, Kaj dum la frosto ili havas nenion, por sin kovri.

<span id="an_24:8">24:8</span> De la pluvego de la montoj ili
malsekigxas, Kaj pro nehavado de rifugxejo ili cxirkauxprenas rokon.

<span id="an_24:9">24:9</span> Oni forsxiras orfon de la mamoj, Kaj oni
ruinigas malricxulon.

<span id="an_24:10">24:10</span> Ili iras nudaj, sen vestoj, Kaj
malsataj ili portas garbojn;

<span id="an_24:11">24:11</span> Inter iliaj muroj oni pretigas oleon;
Oni devigas ilin treti en vinpremejoj, dum ili mem estas soifantaj.

<span id="an_24:12">24:12</span> El la urbo auxdigxas gxemoj de homoj,
Kaj la animoj de mortigatoj krias; Sed Dio ne atentas tiun blasfemadon.

<span id="an_24:13">24:13</span> Tiuj homoj estas kontrauxuloj de la
lumo; Ili ne konas Liajn vojojn, Ne revenas al Lia irejo.

<span id="an_24:14">24:14</span> Antaux tagigxo levigxas la mortigisto,
Mortigas malricxulon kaj senhavulon, Kaj en la nokto li estas kiel
sxtelisto.

<span id="an_24:15">24:15</span> La okulo de adultulo atendas la
krepuskon, Dirante:Neniu okulo min vidu; Kaj li kovras sian vizagxon.

<span id="an_24:16">24:16</span> En mallumo oni faras subfoson sub
domoj; Dum la tago oni kasxas sin cxe si, ne konante lumon.

<span id="an_24:17">24:17</span> CXar la mallumo estas mateno por ili
cxiuj, CXar ili interkonatigxis kun la teruroj de la mallumo.

<span id="an_24:18">24:18</span> Tia homo estas malpeza sur la suprajxo
de akvo; Malgranda estas lia parto sur la tero; Li ne iras laux la vojo
de vinbergxardenoj.

<span id="an_24:19">24:19</span> Kiel seka tero kaj varmego englutas
negxan akvon, Tiel SXeol englutas la pekulojn.

<span id="an_24:20">24:20</span> Forgesu lin la interno de lia patrino;
La vermoj frandu lin; Oni lin ne plu rememoru; Li rompigxu kiel malbona
arbo-

<span id="an_24:21">24:21</span> Li, kiu premas seninfanulinon, kiu ne
naskis, Kaj kiu ne faras bonon al vidvino.

<span id="an_24:22">24:22</span> Kiu ecx potenculojn maltrankviligas per
sia forto, Tiel ke oni ne estas certa pri sia vivo, kiam li levigxis.

<span id="an_24:23">24:23</span> Dio donas al ili sendangxerecon kaj
apogon, Kaj Liaj okuloj estas super iliaj vojoj.

<span id="an_24:24">24:24</span> Ili levigxis alte; sed subite ili ne
plu ekzistas; Ili falas kaj estas forkaptataj kiel cxiuj, Kaj kiel la
kapo de spiko ili dehakigxas.

<span id="an_24:25">24:25</span> CXu ne estas tiel? Kiu pruvos, ke mi
mensogas, kaj senvalorigos mian parolon?

<span id="an_25:1">25:1</span> Ekparolis Bildad, la SXuhxano, kaj diris:

<span id="an_25:2">25:2</span> Regado kaj timigo estas cxe Li, Kiu faras
pacon en Siaj altaj sferoj.

<span id="an_25:3">25:3</span> CXu oni povas kalkuli Liajn tacxmentojn?
Kaj super kiu ne levigxas Lia lumo?

<span id="an_25:4">25:4</span> Kiel povas homo esti prava antaux Dio?
Kaj kiel naskito de virino povas esti pura?

<span id="an_25:5">25:5</span> Vidu, ecx la luno ne estas hela Kaj la
steloj ne estas puraj antaux Liaj okuloj:

<span id="an_25:6">25:6</span> Des pli homo, la vermo! Kaj homido, la
tineo!

<span id="an_26:1">26:1</span> Ijob respondis kaj diris:

<span id="an_26:2">26:2</span> Kiel vi helpas al tiu, kiu ne havas
forton! Kiel vi subtenas tiun, kies brako estas senforta!

<span id="an_26:3">26:3</span> Kian konsilon vi donas al tiu, kiu ne
havas sagxon, Kaj kiel grandan prudenton vi montras!

<span id="an_26:4">26:4</span> Al kiu vi parolas vortojn? Kaj kies
spirito eliras el vi?

<span id="an_26:5">26:5</span> La mortintoj tremas sub la akvo, Kaj
ankaux tiuj, kiuj vivas en gxi.

<span id="an_26:6">26:6</span> SXeol estas malkovrita antaux Li, Kaj la
abismo ne havas kovron.

<span id="an_26:7">26:7</span> Li etendis la nordon super la malpleno,
Li pendigis la teron sur nenio.

<span id="an_26:8">26:8</span> Li ligas la akvon en Siaj nuboj, Kaj nubo
ne krevas sub tio.

<span id="an_26:9">26:9</span> Li kovras la tronon Kaj etendas cxirkaux
gxi Sian nubon.

<span id="an_26:10">26:10</span> Li faris limon sur la akvo, GXis la
loko, kie finigxas la lumo kaj la mallumo.

<span id="an_26:11">26:11</span> La kolonoj de la cxielo sxanceligxas
Kaj tremas de Lia krio.

<span id="an_26:12">26:12</span> Per Sia forto Li kvietigas la maron,
Kaj per Sia sagxo Li frakasas Rahabon.

<span id="an_26:13">26:13</span> Per Lia spirito belegigxis la cxielo;
Lia mano trapikas la tordigxantan serpenton.

<span id="an_26:14">26:14</span> Jen tio estas parto de Liaj vojoj; Kaj
nur iometon ni auxdis pri Li. Kiu povas kompreni la tondron de Lia
potenco?

<span id="an_27:1">27:1</span> Kaj Ijob dauxrigis siajn sentencojn, kaj
diris:

<span id="an_27:2">27:2</span> Kiel vivas Dio, kiu rifuzis al mi miajn
rajtojn, Kaj la Plejpotenculo, kiu afliktas mian animon:

<span id="an_27:3">27:3</span> Tiel longe, kiel mia animo estas en mi
Kaj la spiro de Dio en mia nazo,

<span id="an_27:4">27:4</span> Miaj lipoj ne eldiros malgxustajxon, Kaj
mia lango ne diros malverajxon.

<span id="an_27:5">27:5</span> Malproksime estas de mi, Rigardi vin kiel
pravajn; GXis mia morto mi ne cxesos rigardi min kiel senkulpan.

<span id="an_27:6">27:6</span> Mian pravecon mi tenas forte, kaj mi ne
ellasos gxin; Dum mia tuta vivo mia koro ne faros al mi riprocxon pri
tio.

<span id="an_27:7">27:7</span> Mia malamiko estu rigardata kiel
malvirtulo, Kaj mia kontrauxulo kiel malpiulo.

<span id="an_27:8">27:8</span> CXar kio estas la espero de hipokritulo,
Kiam Dio faras al li finon, elsxiras lian animon?

<span id="an_27:9">27:9</span> CXu lian kriadon Dio auxskultos, Kiam
trafos lin malfelicxo?

<span id="an_27:10">27:10</span> CXu li povas havi gxuon de la
Plejpotenculo, Voki al Dio en cxiu tempo?

<span id="an_27:11">27:11</span> Mi instruos vin pri la mano de Dio; Mi
ne kasxos antaux vi tion, kio estas cxe la Plejpotenculo.

<span id="an_27:12">27:12</span> Jen vi cxiuj mem vidis; Kial do vi
parolas senenhavajxon?

<span id="an_27:13">27:13</span> Tia estas la sorto de malbona homo cxe
Dio, Kaj la parto, kiun tiranoj ricevas de la Plejpotenculo:

<span id="an_27:14">27:14</span> Se li havos multe da filoj, ili iros
sub la glavon; Kaj lia devenantaro ne havos sate panon.

<span id="an_27:15">27:15</span> Tiujn, kiuj restos cxe li, enterigos la
morto; Kaj liaj vidvinoj ne ploros.

<span id="an_27:16">27:16</span> Se li kolektos argxenton kiel polvon
Kaj pretigos al si vestojn kiel argilon,

<span id="an_27:17">27:17</span> Tiam li pretigos, sed justulo metos sur
sin la vestojn, Kaj senkulpulo dividos la argxenton.

<span id="an_27:18">27:18</span> Li konstruas sian domon kiel tineo, Kaj
kiel gardisto, kiu faras al si lauxbon.

<span id="an_27:19">27:19</span> Li kusxigxas ricxa, kaj nenion
kunportas; Li malfermas la okulojn, kaj jam nenio ekzistas.

<span id="an_27:20">27:20</span> Teruro superfalos lin kiel akvo; En la
nokto forportos lin ventego.

<span id="an_27:21">27:21</span> Levos lin vento orienta, kaj foriros,
Kaj forblovos lin de lia loko.

<span id="an_27:22">27:22</span> Li tion jxetos sur lin senkompate; De
Lia mano li kuros kaj kuros.

<span id="an_27:23">27:23</span> Oni kunfrapos pri li la manojn, Kaj oni
fajfos pri li sur lia loko.

<span id="an_28:1">28:1</span> La argxento havas lokon, kie oni gxin
elakiras; Kaj la oro havas lokon, kie oni gxin fandas.

<span id="an_28:2">28:2</span> La fero estas ricevata el polvo, Kaj el
sxtono oni fandas la kupron.

<span id="an_28:3">28:3</span> Oni faras finon al la mallumo, Kaj
rezulte oni trovas la sxtonojn el grandega mallumo.

<span id="an_28:4">28:4</span> Oni fosas kavon tie, kie oni logxas; Kaj
tie, kie pasxas neniu piedo, ili laboras pendante, forgesitaj de homoj.

<span id="an_28:5">28:5</span> La tero, el kiu devenas pano, Estas
trafosata sube kvazaux per fajro.

<span id="an_28:6">28:6</span> GXiaj sxtonoj estas loko de safiroj, Kaj
terbuloj enhavas oron.

<span id="an_28:7">28:7</span> La vojon ne konas rabobirdo, Kaj la okulo
de falko gxin ne vidis.

<span id="an_28:8">28:8</span> Ne pasxis sur gxi sovagxaj bestoj, Ne
iris sur gxi leono.

<span id="an_28:9">28:9</span> Sur rokon oni metas sian manon, Oni
renversas montojn de ilia bazo.

<span id="an_28:10">28:10</span> En rokoj oni elhakas riverojn, Kaj
cxion grandvaloran vidis la okulo de homo.

<span id="an_28:11">28:11</span> Oni haltigas la fluon de riveroj, Kaj
kasxitajxon oni eltiras al la lumo.

<span id="an_28:12">28:12</span> Sed kie oni trovas la sagxon? Kaj kie
estas la loko de prudento?

<span id="an_28:13">28:13</span> La homo ne scias gxian prezon; Kaj gxi
ne estas trovata sur la tero de vivantoj.

<span id="an_28:14">28:14</span> La abismo diras:Ne en mi gxi estas; La
maro diras:GXi ne trovigxas cxe mi.

<span id="an_28:15">28:15</span> Oni ne povas doni por gxi plej bonan
oron, Oni ne pesas argxenton page por gxi.

<span id="an_28:16">28:16</span> Oni ne taksas gxin per oro Ofira, Nek
per multekosta onikso kaj safiro.

<span id="an_28:17">28:17</span> Ne valoregalas al gxi oro kaj vitro;
Kaj oni ne povas sxangxi gxin kontraux vazoj el pura oro.

<span id="an_28:18">28:18</span> Koraloj kaj kristalo ne estas
atentataj; Kaj posedo de sagxo estas pli valora ol perloj.

<span id="an_28:19">28:19</span> Ne valoregalas al gxi topazo el
Etiopujo; Pura oro ne povas esti gxia prezo.

<span id="an_28:20">28:20</span> De kie venas la sagxo? Kaj kie estas la
loko de prudento?

<span id="an_28:21">28:21</span> Kasxita gxi estas antaux la okuloj de
cxio vivanta, Nevidebla por la birdoj de la cxielo.

<span id="an_28:22">28:22</span> La abismo kaj la morto diras: Per niaj
oreloj ni auxdis nur famon pri gxi.

<span id="an_28:23">28:23</span> Dio komprenas gxian vojon, Kaj Li scias
gxian lokon;

<span id="an_28:24">28:24</span> CXar Li rigardas gxis la fino de la
tero, Li vidas sub la tuta cxielo.

<span id="an_28:25">28:25</span> Kiam Li donis pezon al la vento Kaj
arangxis la akvon lauxmezure,

<span id="an_28:26">28:26</span> Kiam Li starigis legxon por la pluvo
Kaj vojon por la fulmo kaj tondro:

<span id="an_28:27">28:27</span> Tiam Li vidis gxin kaj anoncis gxin,
Pretigis gxin kaj esploris gxin;

<span id="an_28:28">28:28</span> Kaj Li diris al la homoj: Vidu, timo
antaux Dio estas sagxo, Kaj evitado de malbono estas prudento.

<span id="an_29:1">29:1</span> Kaj plue Ijob parolis siajn sentencojn,
kaj diris:

<span id="an_29:2">29:2</span> Ho, se estus al mi tiel, kiel en la
antauxaj monatoj, Kiel en la tempo, kiam Dio min gardis;

<span id="an_29:3">29:3</span> Kiam Lia lumilo lumis super mia kapo; Kaj
sub Lia lumo mi povis iri en mallumo;

<span id="an_29:4">29:4</span> Kiel estis al mi en la tagoj de mia
juneco, Kiam la sxirmado de Dio estis super mia tendo;

<span id="an_29:5">29:5</span> Kiam la Plejpotenculo estis ankoraux kun
mi, Kaj cxirkaux mi estis miaj infanoj;

<span id="an_29:6">29:6</span> Kiam miaj pasxoj lavigxadis en butero,
Kaj la roko versxadis al mi fluojn da oleo!

<span id="an_29:7">29:7</span> Kiam mi eliris el la pordego al la urbo
Kaj arangxis al mi sidon sur la placo,

<span id="an_29:8">29:8</span> Vidis min junuloj kaj kasxis sin, Kaj
maljunuloj levigxis kaj staris;

<span id="an_29:9">29:9</span> Eminentuloj cxesis paroli Kaj metis la
manon sur sian busxon;

<span id="an_29:10">29:10</span> La vocxo de altranguloj sin kasxis, Kaj
ilia lango algluigxis al ilia palato.

<span id="an_29:11">29:11</span> Kiam orelo auxdis, gxi nomis min
felicxa; Kiam okulo vidis, gxi gloris min;

<span id="an_29:12">29:12</span> CXar mi savadis kriantan malricxulon,
Kaj orfon, kiu ne havis helpanton.

<span id="an_29:13">29:13</span> Beno de pereanto venadis sur min, Kaj
la koro de vidvino estis gxojigata de mi.

<span id="an_29:14">29:14</span> Virteco estis mia vesto, Kaj mia
justeco vestis min kiel mantelo kaj kapornamo.

<span id="an_29:15">29:15</span> Mi estis okuloj por la blindulo, Kaj
piedoj por la lamulo;

<span id="an_29:16">29:16</span> Mi estis patro por la malricxuloj, Kaj
jugxan aferon de homoj nekonataj mi esploradis;

<span id="an_29:17">29:17</span> Mi rompadis la makzelojn al maljustulo,
Kaj el liaj dentoj mi elsxiradis la kaptitajxon.

<span id="an_29:18">29:18</span> Kaj mi pensis:En mia nesto mi mortos,
Kaj grandnombraj kiel sablo estos miaj tagoj;

<span id="an_29:19">29:19</span> Mia radiko estas malkovrita por la
akvo, Kaj roso noktas sur miaj brancxoj.

<span id="an_29:20">29:20</span> Mia gloro estas cxiam nova, Kaj mia
pafarko cxiam refortigxas en mia mano.

<span id="an_29:21">29:21</span> Oni auxskultadis min kaj atendadis, Kaj
silentadis, kiam mi donadis konsilojn.

<span id="an_29:22">29:22</span> Post miaj vortoj oni ne plu parolis;
Kaj miaj vortoj gutadis sur ilin.

<span id="an_29:23">29:23</span> Oni atendadis min kiel la pluvon, Kaj
malfermadis sian busxon, kiel por malfrua pluvo.

<span id="an_29:24">29:24</span> Se mi iam ridis al ili, ili ne kredis
tion; Kaj la lumo de mia vizagxo ne falis.

<span id="an_29:25">29:25</span> Kiam mi iris al ili, mi sidis sur la
cxefa loko; Mi logxis kiel regxo inter tacxmentoj, Kiel konsolanto de
funebruloj.

<span id="an_30:1">30:1</span> Sed nun ridas pri mi homoj pli junaj ol
mi, Kies patrojn mi ne volus starigi kun la hundoj de miaj sxafaroj;

<span id="an_30:2">30:2</span> Kies forto de la manoj estis senbezona
por mi, Kaj kiuj ne povis atingi maljunecon;

<span id="an_30:3">30:3</span> Kiuj pro malricxeco kaj malsato solece
kuris En la dezerton mizeran kaj senvivan;

<span id="an_30:4">30:4</span> Kiuj elsxiras atriplon apud la
arbetajxoj, Kaj kies pano estas la radiko de genisto.

<span id="an_30:5">30:5</span> El meze de la homoj oni elpelas ilin; Oni
krias sur ilin, kiel sur sxteliston;

<span id="an_30:6">30:6</span> En terfendoj cxe la valoj ili logxas, En
truoj de la tero kaj de rokoj;

<span id="an_30:7">30:7</span> Inter la arbetajxoj ili krias, Sub la
kardoj ili kolektigxas;

<span id="an_30:8">30:8</span> Kiel infanoj de sentauxguloj kaj
sennomuloj, Ili estas elpelitaj el la lando.

<span id="an_30:9">30:9</span> Kaj nun mi farigxis objekto de ilia
mokokanto, Mi farigxis por ili objekto de babilado.

<span id="an_30:10">30:10</span> Ili abomenas min, malproksimigxas de
mi, Ne timas kracxi sur mian vizagxon.

<span id="an_30:11">30:11</span> Li malligis mian sxnuron kaj turmentas
min, Kaj ili forjxetis antaux mi la bridon.

<span id="an_30:12">30:12</span> Dekstre buboj starigxis, kaj pusxas
miajn piedojn; Ili ebenigis kontraux mi siajn pereigajn vojojn;

<span id="an_30:13">30:13</span> Ili disfosis mian vojon, facile
pereigas min, Ne bezonante helpanton;

<span id="an_30:14">30:14</span> Ili venas kiel tra largxa brecxo,
JXetas sin tumulte.

<span id="an_30:15">30:15</span> Teruroj turnis sin kontraux min,
Forpelis mian majeston kiel vento; Kiel nubo foriris mia felicxo.

<span id="an_30:16">30:16</span> Kaj nun elversxigxas mia animo; Kaptis
min tagoj de mizero.

<span id="an_30:17">30:17</span> En la nokto miaj ostoj traborigxas en
mi, Kaj miaj mordetantoj ne dormas.

<span id="an_30:18">30:18</span> Kun granda malfacileco demetigxas mia
vesto; Premas min la rando de mia cxemizo.

<span id="an_30:19">30:19</span> Oni komparas min kun koto; Mi
similigxis al polvo kaj cindro.

<span id="an_30:20">30:20</span> Mi krias al Vi, sed Vi ne respondas al
mi; Mi staras, ke Vi atentu min.

<span id="an_30:21">30:21</span> Vi farigxis kruelulo por mi; Per la
forto de Via mano Vi montras al mi Vian malamon.

<span id="an_30:22">30:22</span> Vi levis min en la venton, Lasis min
kaj neniigis min en la ventego.

<span id="an_30:23">30:23</span> Mi scias, ke Vi transdonos min al la
morto, En la kunvenejon de cxio vivanta.

<span id="an_30:24">30:24</span> Sed cxu oni povas ne deziri eltiri
manon, Kaj krii en sia malfelicxo?

<span id="an_30:25">30:25</span> CXu mi ne ploris pri tiu, kiu havis
malfelicxan tempon? CXu mia animo ne afliktigxis pri malricxulo?

<span id="an_30:26">30:26</span> Mi atendis bonon, sed venis malbono; Mi
esperis lumon, sed venis mallumo.

<span id="an_30:27">30:27</span> Miaj internajxoj bolas kaj ne cxesas;
Atakis min tempo de mizero.

<span id="an_30:28">30:28</span> Mi estas nigra, sed ne de la suno; Mi
levigxas en la komunumo kaj krias.

<span id="an_30:29">30:29</span> Mi farigxis frato al la sxakaloj Kaj
kamarado al la strutoj.

<span id="an_30:30">30:30</span> Mia hauxto nigrigxis sur mi, Kaj miaj
ostoj sekigxis de varmego.

<span id="an_30:31">30:31</span> Mia harpo farigxis plendilo, Kaj mia
fluto farigxis vocxo de plorantoj.

<span id="an_31:1">31:1</span> Mi faris interligon kun miaj okuloj, Ke
mi ne atentu virgulinon.

<span id="an_31:2">31:2</span> Kia estas la parto, kiun donas Dio de
supre? Kaj kion destinas la Plejpotenculo el la altaj sferoj?

<span id="an_31:3">31:3</span> CXu ne malfelicxon al malpiulo, Kaj
forpusxon de malbonagantoj?

<span id="an_31:4">31:4</span> CXu Li ne vidas mian konduton, Ne
kalkulas cxiujn miajn pasxojn?

<span id="an_31:5">31:5</span> CXu mi iradis en malvero, Kaj miaj piedoj
rapidis al trompo?

<span id="an_31:6">31:6</span> Li pesu min per justa pesilo, Kaj tiam
Dio konvinkigxos pri mia senkulpeco.

<span id="an_31:7">31:7</span> Se mia pasxo forklinigxis de la vojo, Se
mia koro sekvis miajn okulojn, Kaj se al mia mano algluigxis makulo:

<span id="an_31:8">31:8</span> Tiam mi semu kaj alia mangxu, Kaj mia
idaro elradikigxu.

<span id="an_31:9">31:9</span> Se mia koro forlogigxis al virino, Kaj mi
kasxe atendis cxe la pordo de mia amiko:

<span id="an_31:10">31:10</span> Tiam mia edzino estu adultigata de
aliulo, Kaj aliuloj klinigxu super sxi.

<span id="an_31:11">31:11</span> CXar tio estus malvirto, Tio estus
krimo, kiun devas puni jugxistoj.

<span id="an_31:12">31:12</span> Tio estas fajro, kiu ekstermas gxis la
abismo, Kaj mian tutan akiritajxon gxi elradikigus.

<span id="an_31:13">31:13</span> CXu mi malsxatis la rajton de mia
servisto aux de mia servistino, Kiam ili havis jugxan aferon kun mi?

<span id="an_31:14">31:14</span> Tiam kion mi farus, kiam Dio levigxus?
Kaj kion mi respondus al Li, kiam Li esplordemandus?

<span id="an_31:15">31:15</span> Lin kreis ja Tiu sama, kiu kreis min en
la ventro, Kaj Tiu sama pretigis en la ventro ankaux lin.

<span id="an_31:16">31:16</span> CXu mi rifuzis la deziron de
senhavuloj? Aux cxu mi turmentis la okulojn de vidvino?

<span id="an_31:17">31:17</span> CXu mian panpecon mi mangxis sola? CXu
ne mangxis de gxi ankaux orfo?

<span id="an_31:18">31:18</span> CXar detempe de mia juneco mi estis
kiel patro, Kaj de post la eliro el la ventro de mia patrino mi estis
gvidisto.

<span id="an_31:19">31:19</span> Kiam mi vidis malfelicxulon sen vesto
Kaj malricxulon sen kovro,

<span id="an_31:20">31:20</span> CXu tiam ne benis min liaj lumboj, CXu
li ne estis varmigata per la lano de miaj sxafoj?

<span id="an_31:21">31:21</span> Se mi levis mian manon kontraux orfon,
CXar mi vidis en la pordego helpon al mi,

<span id="an_31:22">31:22</span> En tia okazo mia sxultro defalu de la
dorso, Kaj mia brako rompigxu de kano.

<span id="an_31:23">31:23</span> CXar mi timas la punon de Dio, Kaj
gxian pezon mi ne povus elteni.

<span id="an_31:24">31:24</span> CXu mi faris la oron mia espero, Kaj la
orbulon mi nomis mia fido?

<span id="an_31:25">31:25</span> CXu mi gxojis, ke mia ricxeco estas
granda Kaj ke mia mano multe akiris?

<span id="an_31:26">31:26</span> Kiam mi vidis la lumon brilantan Kaj la
lunon majeste irantan,

<span id="an_31:27">31:27</span> CXu tiam sekrete forlogigxis mia koro
Kaj mi sendis kisojn per mia mano?

<span id="an_31:28">31:28</span> Ankaux tio estus krimo jugxinda, CXar
mi forneus per tio Dion en la alto.

<span id="an_31:29">31:29</span> CXu mi gxojis pri malfelicxo de mia
malamiko? Aux cxu mi estis ravita, se lin trafis malbono?

<span id="an_31:30">31:30</span> Mi ne permesis al mia gorgxo peki Per
eldiro de malbeno kontraux lia animo.

<span id="an_31:31">31:31</span> CXu la homoj de mia tendo ne diris: Ho,
se oni ne satigxus de lia karno!

<span id="an_31:32">31:32</span> Ne noktis fremdulo sur la strato; Miajn
pordojn mi malfermadis al migrantoj.

<span id="an_31:33">31:33</span> CXu mi hommaniere kovradis miajn
kulpojn, Por kasxi en mia brusto miajn pekojn?

<span id="an_31:34">31:34</span> En tia okazo mi timus grandan
homamason, Kaj malestimo de familioj min timigus; Mi silentus, kaj ne
elirus ekster la pordon.

<span id="an_31:35">31:35</span> Ho, se iu auxskultus min! Jen estas mia
signo; la Plejpotenculo respondu al mi. Se mia akuzanto skribus libron,

<span id="an_31:36">31:36</span> Mi portus gxin sur mia sxultro, Mi
metus gxin sur min kiel kronon,

<span id="an_31:37">31:37</span> Mi raportus al li pri la nombro de miaj
pasxoj; Mi alproksimigxus al li kiel al princo.

<span id="an_31:38">31:38</span> Se mia lando kriis kontraux mi, Kaj
gxiaj sulkoj ploris,

<span id="an_31:39">31:39</span> Se gxiajn fruktojn mi mangxis senpage,
Kaj mi afliktis la animon de gxiaj mastroj:

<span id="an_31:40">31:40</span> Tiam anstataux tritiko kresku por mi
kardo, Kaj anstataux hordeo dornoj. Finigxis la paroloj de Ijob.

<span id="an_32:1">32:1</span> Kaj tiuj tri viroj cxesis respondi al
Ijob, cxar li opiniis sin prava.

<span id="an_32:2">32:2</span> Tiam ekflamis la kolero de Elihu, filo de
Barahxel, Buzano, el la familio de Ram. Kontraux Ijob ekflamis lia
kolero pro tio, ke li opiniis sin pli prava ol Dio;

<span id="an_32:3">32:3</span> kaj kontraux liaj tri amikoj ekflamis lia
kolero pro tio, ke ili ne trovis respondon kaj akuzis Ijobon.

<span id="an_32:4">32:4</span> Elihu atendis, dum ili parolis kun Ijob,
cxar ili estis pli agxaj ol li.

<span id="an_32:5">32:5</span> Sed kiam Elihu vidis, ke ne trovigxas
respondo en la busxo de la tri viroj, ekflamis lia kolero.

<span id="an_32:6">32:6</span> Kaj ekparolis Elihu, filo de Barahxel, la
Buzano, kaj diris: Mi estas juna, kaj vi estas maljunuloj; Tial mi
hezitis kaj timis eldiri al vi mian opinion.

<span id="an_32:7">32:7</span> Mi pensis:La agxo parolu, Kaj la jarmulto
montru sagxon.

<span id="an_32:8">32:8</span> Sed la spirito en la homoj kaj la spiro
de la Plejpotenculo Donas al ili prudenton.

<span id="an_32:9">32:9</span> Ne la grandaj estas la plej prudentaj,
Kaj ne la maljunuloj sole scias jugxi,

<span id="an_32:10">32:10</span> Tial mi diras:Auxskultu min; Mi ankaux
eldiros mian opinion.

<span id="an_32:11">32:11</span> Jen mi atendis viajn vortojn, Mi
atentis vian kompetentecon, GXis vi trovos la gxustan parolon.

<span id="an_32:12">32:12</span> Sed atentante vin, mi vidis, Ke neniu
el vi donas al Ijob moralinstruon, Respondante al liaj paroloj.

<span id="an_32:13">32:13</span> Ne diru:Ni trovis la sagxon. Dio
instruu lin, ne homo.

<span id="an_32:14">32:14</span> Li ne direktis al mi siajn vortojn, Kaj
per viaj diroj mi ne respondos al li.

<span id="an_32:15">32:15</span> Ili perdis la kuragxon, ili ne plu
respondis; Mankas al ili vortoj.

<span id="an_32:16">32:16</span> Mi atendis, gxis ili cxesos paroli; Sed
cxar ili haltis kaj ne plu respondis,

<span id="an_32:17">32:17</span> Tial ankaux mi de mia flanko respondos,
Mi ankaux eldiros mian opinion.

<span id="an_32:18">32:18</span> CXar mi estas plena de vortoj; La
spirito de mia interno min premas.

<span id="an_32:19">32:19</span> Mia interno estas kiel vino
sxtopfermita, Kiu krevigas novan felsakon.

<span id="an_32:20">32:20</span> Mi ekparolos, kaj tiam farigxos al mi
pli facile; Mi malfermos mian busxon, kaj mi respondos.

<span id="an_32:21">32:21</span> Mi ne atentos la vizagxon de persono,
Kaj mi ne flatos al homo;

<span id="an_32:22">32:22</span> CXar mi ne povoscias flati; Aliokaze
pereigu min mia Kreinto.

<span id="an_33:1">33:1</span> Auxskultu do, Ijob, miajn parolojn, Kaj
atentu cxiujn miajn vortojn.

<span id="an_33:2">33:2</span> Jen mi malfermis mian busxon, Parolas mia
lango en mia gorgxo.

<span id="an_33:3">33:3</span> GXuste el mia koro estas miaj paroloj,
Kaj puran scion eldiros miaj lipoj.

<span id="an_33:4">33:4</span> La spirito de Dio min kreis, Kaj la spiro
de la Plejpotenculo min vivigas.

<span id="an_33:5">33:5</span> Se vi povas, respondu al mi; Armu vin
kontraux mi, kaj starigxu.

<span id="an_33:6">33:6</span> Jen mi simile al vi estas de Dio; Mi
ankaux estas farita el argilo.

<span id="an_33:7">33:7</span> Vidu, vi ne bezonas timi min, Kaj mia
sxargxo ne pezos sur vi.

<span id="an_33:8">33:8</span> Vi parolis antaux miaj oreloj, Kaj mi
auxdis la sonon de tiaj vortoj:

<span id="an_33:9">33:9</span> Mi estas pura, sen malbonagoj; Senkulpa,
mi ne havas pekon;

<span id="an_33:10">33:10</span> Jen Li trovis ion riprocxindan en mi,
Li rigardas min kiel Lian malamikon;

<span id="an_33:11">33:11</span> Li metis miajn piedojn en sxtipon; Li
observas cxiujn miajn vojojn.

<span id="an_33:12">33:12</span> Sed en tio vi ne estas prava, mi
respondas al vi; CXar Dio estas pli granda ol homo.

<span id="an_33:13">33:13</span> Kial vi havas pretendon kontraux Li pro
tio, Ke Li ne donas al vi kalkulraporton pri cxiuj Siaj faroj?

<span id="an_33:14">33:14</span> Cetere Dio parolas en unu maniero kaj
en alia maniero, Sed oni tion ne rimarkas.

<span id="an_33:15">33:15</span> En songxo, en nokta vizio, Kiam sur la
homojn falis dormo, Kiam ili dormas sur la lito,

<span id="an_33:16">33:16</span> Tiam Li malfermas la orelon de la
homoj, Kaj, doninte instruon, sigelas gxin,

<span id="an_33:17">33:17</span> Por deturni homon de ia faro Kaj gardi
viron kontraux fiereco,

<span id="an_33:18">33:18</span> Por sxirmi lian animon kontraux pereo
Kaj lian vivon kontraux falo sub glavon.

<span id="an_33:19">33:19</span> Ankaux per malsano sur lia lito Li
avertas lin, Kiam cxiuj liaj ostoj estas ankoraux fortaj.

<span id="an_33:20">33:20</span> Kaj abomenata farigxas por li en lia
vivo la mangxajxo, Kaj por lia animo la frandajxo.

<span id="an_33:21">33:21</span> Lia karno konsumigxas tiel, ke oni gxin
jam ne vidas; Kaj elstaras liaj ostoj, kiuj antauxe estis nevideblaj.

<span id="an_33:22">33:22</span> Kaj lia animo alproksimigxas al la
pereo, Kaj lia vivo al la mortigo.

<span id="an_33:23">33:23</span> Sed se li havas por si angxelon
proparolanton, Kvankam unu el mil, Kiu elmontrus pri la homo lian
pravecon,

<span id="an_33:24">33:24</span> Tiam Li indulgas lin, kaj diras:
Liberigu lin, ke li ne malsupreniru en la tombon, CXar Mi trovis
pardonigon.

<span id="an_33:25">33:25</span> Tiam lia korpo farigxas denove fresxa,
kiel en la juneco; Li revenas al la tagoj de sia knabeco.

<span id="an_33:26">33:26</span> Li pregxas al Dio, Kaj cxi Tiu
korfavoras lin, Kaj montras al li Sian vizagxon kun gxojo, Kaj
rekompencas la homon laux lia virteco.

<span id="an_33:27">33:27</span> Li rigardas la homojn, kaj diras: Mi
pekis, la veron mi kripligis, Kaj Li ne repagis al mi;

<span id="an_33:28">33:28</span> Li liberigis mian animon, ke gxi ne iru
en pereon, Kaj mia vivo vidas la lumon.

<span id="an_33:29">33:29</span> CXion cxi tion Dio faras Du aux tri
fojojn kun homo,

<span id="an_33:30">33:30</span> Por deturni lian animon de pereo Kaj
prilumi lin per la lumo de vivo.

<span id="an_33:31">33:31</span> Atentu, Ijob, auxskultu min; Silentu,
kaj mi parolos.

<span id="an_33:32">33:32</span> Se vi havas, kion diri, respondu al mi;
Parolu, cxar mi dezirus, ke vi montrigxu prava.

<span id="an_33:33">33:33</span> Se ne, tiam auxskultu min; Silentu, kaj
mi instruos al vi sagxon.

<span id="an_34:1">34:1</span> Elihu parolis plue, kaj diris:

<span id="an_34:2">34:2</span> Auxskultu, sagxuloj, miajn vortojn; Kaj
vi, kompetentuloj, atentu min.

<span id="an_34:3">34:3</span> CXar la orelo esploras la parolon, Kiel
la palato gustumas la mangxajxon.

<span id="an_34:4">34:4</span> Decidon ni elektu al ni; Ni esploru inter
ni, kio estas bona.

<span id="an_34:5">34:5</span> CXar Ijob diris:Mi estas prava, Sed Dio
forigis mian rajton;

<span id="an_34:6">34:6</span> En mia jugxa afero mi estas refutata;
Turmentas min mia sago, kvankam mi estas senkulpa.

<span id="an_34:7">34:7</span> Kiu homo estas simila al Ijob, Kiu
trinkas mokojn kiel akvon?

<span id="an_34:8">34:8</span> Kaj li estas preta aligxi al malbonaguloj
Kaj iri kun malpiuloj;

<span id="an_34:9">34:9</span> CXar li diras:Homo ne havas utilon, Se li
sercxas favoron de Dio.

<span id="an_34:10">34:10</span> Tial auxskultu min, ho sagxaj homoj:
Dio estas malproksima de malbonagoj, Kaj la Plejpotenculo estas
malproksima de maljusteco;

<span id="an_34:11">34:11</span> Sed Li repagas al homo laux liaj agoj,
Kaj laux la vojo de cxiu Li renkontas lin.

<span id="an_34:12">34:12</span> Vere, Dio ne malbonagas, Kaj la
Plejpotenculo ne kurbigas la veron.

<span id="an_34:13">34:13</span> Kiu komisiis al Li la teron? Kaj kiu
starigis Lin super la tuta mondo?

<span id="an_34:14">34:14</span> Se Li pensus nur pri Si, Se Li prenus
al Si Sian spiriton kaj spiron,

<span id="an_34:15">34:15</span> Tiam pereus absolute cxiu karno, Kaj
homo refarigxus polvo.

<span id="an_34:16">34:16</span> Se vi havas prudenton, auxskultu cxi
tion; Atentu la vocxon de miaj paroloj.

<span id="an_34:17">34:17</span> CXu povas regi malamanto de justeco?
CXu vi povas akuzi la Plejjustulon?

<span id="an_34:18">34:18</span> CXu oni povas diris al
regxo:Sentauxgulo; Aux al altranguloj:Malpiulo?

<span id="an_34:19">34:19</span> Sed Li ne atentas la vizagxon de
princoj, Kaj ne preferas ricxulon antaux malricxulo; CXar cxiuj estas
faritajxo de Liaj manoj.

<span id="an_34:20">34:20</span> Momente ili mortas, noktomeze ili
tumultigxas kaj malaperas; Ne de homa mano estas forigataj la
potenculoj.

<span id="an_34:21">34:21</span> CXar Liaj okuloj estas super la vojoj
de homo, Kaj cxiujn liajn pasxojn Li vidas.

<span id="an_34:22">34:22</span> Ne ekzistas mallumo nek ombrego, Kie
povus sin kasxi malbonaguloj.

<span id="an_34:23">34:23</span> Li ne bezonas multe klopodi kun homo,
Ke li iru al Dio por jugxo.

<span id="an_34:24">34:24</span> Li pereigas la fortulojn sennombre Kaj
starigas sur ilia loko aliajn;

<span id="an_34:25">34:25</span> CXar Li scias iliajn farojn; Li
renversas ilin en la nokto, kaj ili frakasigxas.

<span id="an_34:26">34:26</span> Kiel malpiulojn Li frapas ilin sur
loko, kie cxiuj vidas;

<span id="an_34:27">34:27</span> Pro tio, ke ili forturnigxis de Li Kaj
ne penis kompreni cxiujn Liajn vojojn,

<span id="an_34:28">34:28</span> Sed venigis al Li la kriadon de
malricxulo, Kaj Li auxdis la kriadon de mizeruloj.

<span id="an_34:29">34:29</span> Se Li kvietigas, tiam kiu povas
ribeligi? Se Li kasxas Sian vizagxon, tiam kiu povas Lin vidi? Tiel
estas egale kun nacio kaj kun aparta homo,

<span id="an_34:30">34:30</span> Por ke ne regu homo hipokrita, El la
pekigantoj de popolo.

<span id="an_34:31">34:31</span> Al Dio oni devas diri: Mi fierigxis, mi
ne plu faros malbonon;

<span id="an_34:32">34:32</span> Kion mi ne vidas, pri tio instruu min;
Se mi faris maljustajxon, mi ne plu faros.

<span id="an_34:33">34:33</span> CXu konforme al via opinio Li devas
repagi? Al vi ja ne placxis. Vi elektu, ne mi; Kaj kion vi scias, tion
diru.

<span id="an_34:34">34:34</span> Sagxaj homoj diros al mi, Kaj prudenta
homo, kiu min auxskultas:

<span id="an_34:35">34:35</span> Ijob parolas malsagxe, Kaj liaj vortoj
estas malprudentaj.

<span id="an_34:36">34:36</span> Ho, se Ijob estus elprovita gxis la
fino, Pro tio, ke li aligxas al homoj pekaj;

<span id="an_34:37">34:37</span> CXar al sia peko li aldonas blasfemon;
Inter ni li mokas, kaj multe parolas kontraux Dio.

<span id="an_35:1">35:1</span> Elihu parolis plue, kaj diris:

<span id="an_35:2">35:2</span> CXu tion vi opinias justa, ke vi diras:
Mi estas pli prava ol Dio?

<span id="an_35:3">35:3</span> CXar vi diras:Kiom tio utilas al vi? Kian
profiton mi havas kompare kun tiu okazo, se mi pekus?

<span id="an_35:4">35:4</span> Mi respondos al vi, Kaj kune ankaux al
viaj amikoj:

<span id="an_35:5">35:5</span> Rigardu la cxielon, kaj vidu; Rigardu la
nubojn, kiel tro alte ili estas por vi.

<span id="an_35:6">35:6</span> Se vi pekas, kiom vi malutilas al Li? Kaj
se viaj malbonagoj estas multaj, kion vi faras al Li?

<span id="an_35:7">35:7</span> Se vi estas virta, kion vi donas al Li?
Aux kion Li prenas el via mano?

<span id="an_35:8">35:8</span> Al homo, simila al vi, povas ion fari via
malbonago, Kaj via virteco havas signifon nur por homido.

<span id="an_35:9">35:9</span> Pro multe da premado oni krias; Oni
gxemas pro la brako de potenculoj.

<span id="an_35:10">35:10</span> Sed oni ne diras:Kie estas Dio, kiu min
kreis, Kiu donas kantojn en la nokto,

<span id="an_35:11">35:11</span> Kiu instruas nin pli ol la brutojn sur
la tero, Prudentigas nin pli ol la birdojn de la cxielo?

<span id="an_35:12">35:12</span> Tie ili krias pri la fiereco de la
malbonuloj, Sed Li ne respondas.

<span id="an_35:13">35:13</span> Tamen malvere estas, ke Dio ne auxdas
Kaj ke la Plejpotenculo ne vidas.

<span id="an_35:14">35:14</span> Kvankam vi diras, ke vi Lin ne vidas,
Ekzistas tamen jugxo cxe Li; Kaj vi atendu Lin.

<span id="an_35:15">35:15</span> Sed cxar Li nun ne montras Sian koleron
Kaj ne atentas la tro grandan malvirtecon,

<span id="an_35:16">35:16</span> Tial Ijob vante malfermis sian busxon
Kaj tre multe parolas malprudente.

<span id="an_36:1">36:1</span> Kaj plue parolis Elihu, kaj diris:

<span id="an_36:2">36:2</span> Atendu ankoraux iom; mi montros al vi,
CXar mi havas ankoraux kion paroli pro Dio.

<span id="an_36:3">36:3</span> Mi prenos mian scion de malproksime, Kaj
mi montros, ke mia Kreinto estas prava.

<span id="an_36:4">36:4</span> CXar vere miaj vortoj ne estas mensogaj;
Homo sincera estas antaux vi.

<span id="an_36:5">36:5</span> Vidu, Dio estas potenca, kaj tamen Li
neniun malsxatas; Li estas potenca per la forto de la koro.

<span id="an_36:6">36:6</span> Al malpiulo Li ne permesas vivi, Kaj al
mizeruloj Li donas justecon.

<span id="an_36:7">36:7</span> Li ne forturnas de virtuloj Siajn
okulojn, Sed kun regxoj sur trono Li sidigas ilin por cxiam, Por ke ili
estu altaj.

<span id="an_36:8">36:8</span> Kaj se ili estas ligitaj per cxenoj,
Malliberigitaj mizere per sxnuroj,

<span id="an_36:9">36:9</span> Tiam Li montras al ili iliajn farojn kaj
kulpojn, Kiel grandaj ili estas.

<span id="an_36:10">36:10</span> Li malfermas ilian orelon por la
moralinstruo, Kaj diras, ke ili deturnu sin de malbonagoj.

<span id="an_36:11">36:11</span> Se ili obeas kaj servas al Li, Tiam ili
finas siajn tagojn en bono Kaj siajn jarojn en stato agrabla;

<span id="an_36:12">36:12</span> Sed se ili ne obeas, Tiam ili pereas
per glavo Kaj mortas en malprudento.

<span id="an_36:13">36:13</span> La hipokrituloj portas en si koleron;
Ili ne vokas, kiam Li ilin ligis;

<span id="an_36:14">36:14</span> Ilia animo mortas en juneco, Kaj ilia
vivo pereas inter la malcxastuloj.

<span id="an_36:15">36:15</span> Li savas la suferanton en lia mizero,
Kaj per la sufero Li malfermas ilian orelon.

<span id="an_36:16">36:16</span> Ankaux vin Li elkondukus el la suferoj
En spacon vastan, kie ne ekzistas premateco; Kaj vi havus pacon cxe via
tablo, plena de grasajxoj.

<span id="an_36:17">36:17</span> Sed vi farigxis plena de kulpoj de
malvirtulo; Kulpo kaj jugxo tenas sin kune.

<span id="an_36:18">36:18</span> Via kolero ne forlogu vin al mokado,
Kaj grandeco de elacxeto ne deklinu vin.

<span id="an_36:19">36:19</span> CXu Li atentos vian ricxecon? Ne, nek
oron, nek forton aux potencon.

<span id="an_36:20">36:20</span> Ne strebu al tiu nokto, Kiu forigas
popolojn de ilia loko.

<span id="an_36:21">36:21</span> Gardu vin, ne klinigxu al malpieco;
CXar tion vi komencis pro la mizero.

<span id="an_36:22">36:22</span> Vidu, Dio estas alta en Sia forto. Kiu
estas tia instruanto, kiel Li?

<span id="an_36:23">36:23</span> Kiu povas preskribi al Li vojon? Kaj
kiu povas diri:Vi agis maljuste?

<span id="an_36:24">36:24</span> Memoru, ke vi honoru Liajn farojn, Pri
kiuj kantas la homoj.

<span id="an_36:25">36:25</span> CXiuj homoj ilin vidas; Homo rigardas
ilin de malproksime.

<span id="an_36:26">36:26</span> Vidu, Dio estas granda kaj nekonata; La
nombro de Liaj jaroj estas neesplorebla.

<span id="an_36:27">36:27</span> Kiam Li malgrandigas la gutojn de akvo,
Ili versxigxas pluve el la nebulo;

<span id="an_36:28">36:28</span> Versxigxas la nuboj Kaj gutas sur multe
da homoj.

<span id="an_36:29">36:29</span> Kaj kiam Li intencas etendi la nubojn
Kiel tapisxojn de Sia tendo,

<span id="an_36:30">36:30</span> Tiam Li etendas sur ilin Sian lumon Kaj
kovras la radikojn de la maro.

<span id="an_36:31">36:31</span> CXar per ili Li jugxas la popolojn Kaj
donas ankaux mangxajxon abunde.

<span id="an_36:32">36:32</span> Per la manoj Li kovras la lumon Kaj
ordonas al gxi aperi denove.

<span id="an_36:33">36:33</span> Antauxdiras pri gxi gxia bruo, Kaj ecx
la brutaroj, kiam gxi alproksimigxas.

<span id="an_37:1">37:1</span> Pri tio tremas mia koro Kaj saltas de sia
loko.

<span id="an_37:2">37:2</span> Auxskultu atente en la bruo Lian vocxon,
Kaj la sonojn, kiuj eliras el Lia busxo.

<span id="an_37:3">37:3</span> Sub la tutan cxielon Li kurigas tion, Kaj
Sian lumon al la randoj de la tero.

<span id="an_37:4">37:4</span> Post gxi ekbruas la tondro; Li tondras
per Sia majesta vocxo, Kaj oni ne povas tion haltigi, kiam auxdigxas Lia
vocxo.

<span id="an_37:5">37:5</span> Mirinde tondras Dio per Sia vocxo; Li
faras ion grandan, sed ne konatan.

<span id="an_37:6">37:6</span> Al la negxo Li diras:Falu sur la teron;
Ankaux al la pluvego, al Siaj fortaj pluvegoj.

<span id="an_37:7">37:7</span> Sur la manon de cxiu homo Li metas
sigelon, Por ke cxiuj homoj sciu Lian faron.

<span id="an_37:8">37:8</span> La sovagxa besto iras en sian kavon Kaj
restas en sia logxejo.

<span id="an_37:9">37:9</span> El la sudo venas ventego, Kaj de la nordo
venas malvarmo.

<span id="an_37:10">37:10</span> De la spiro de Dio venas frosto, Kaj
vasta akvo farigxas kvazaux fandajxo.

<span id="an_37:11">37:11</span> La nubojn Li pezigas per akvo, Kaj nubo
dissxutas Lian lumon.

<span id="an_37:12">37:12</span> Li direktas ilin cxirkauxen, kien Li
volas, Por ke ili plenumu cxion, kion Li ordonas al ili, sur la tero:

<span id="an_37:13">37:13</span> CXu por puno de ia lando, CXu por
favorkorajxo Li ilin direktas.

<span id="an_37:14">37:14</span> Atentu tion, Ijob; Staru, kaj konsideru
la miraklojn de Dio.

<span id="an_37:15">37:15</span> CXu vi scias, kiamaniere Dio agigas
ilin Kaj aperigas lumon el Sia nubo?

<span id="an_37:16">37:16</span> CXu vi komprenas, cxe la distiro de
nubo, La miraklojn de Tiu, kiu estas la plej perfekta en la sciado?

<span id="an_37:17">37:17</span> Kiamaniere viaj vestoj varmigxas, Kiam
la tero kvietigxas de sude?

<span id="an_37:18">37:18</span> CXu vi povas etendi kun Li la cxielon,
Firman kiel fandita spegulo?

<span id="an_37:19">37:19</span> Sciigu al ni, kion ni devas diri al Li;
Mi nenion povas elkonjekti pro mallumo.

<span id="an_37:20">37:20</span> CXu estos rakontita al Li tio, kion mi
parolas? Se iu parolos, li pereos.

<span id="an_37:21">37:21</span> Nun oni ne povas rigardi la lumon, kiu
hele lumas en la cxielo, Kiam la vento pasas kaj purigas gxin.

<span id="an_37:22">37:22</span> De norde venas oro; CXirkaux Dio estas
terura brilo.

<span id="an_37:23">37:23</span> La Plejpotenculon ni ne povas kompreni.
Li estas granda en forto, justo, kaj vero; Li neniun premas.

<span id="an_37:24">37:24</span> Tial respektegas Lin la homoj; Kaj Li
atentas neniun el la sagxuloj.

<span id="an_38:1">38:1</span> La Eternulo el ventego ekparolis al Ijob,
kaj diris:

<span id="an_38:2">38:2</span> Kiu estas tiu, kiu mallumigas la plej
altan decidon Per vortoj sensencaj?

<span id="an_38:3">38:3</span> Zonu kiel viro viajn lumbojn; Mi vin
demandos, kaj vi sciigu al Mi.

<span id="an_38:4">38:4</span> Kie vi estis, kiam Mi fondis la teron?
Diru, se vi havas scion.

<span id="an_38:5">38:5</span> Kiu starigis gxiajn mezurojn, se vi tion
scias? Aux kiu etendis super gxi rektosxnuron?

<span id="an_38:6">38:6</span> Sur kio estas enfortikigitaj gxiaj bazoj,
Aux kiu kusxigis gxian angulsxtonon,

<span id="an_38:7">38:7</span> Dum komuna glorkantado de la matenaj
steloj Kaj gxojkriado de cxiuj filoj de Dio?

<span id="an_38:8">38:8</span> Kiu fermis la maron per pordoj, Kiam gxi
elpusxigxis kvazaux el la ventro de patrino;

<span id="an_38:9">38:9</span> Kiam Mi faris la nubon gxia vesto Kaj
mallumon gxiaj vindajxoj,

<span id="an_38:10">38:10</span> Kaj starigis al gxi limon Kaj faris
riglilojn kaj pordojn,

<span id="an_38:11">38:11</span> Kaj diris:GXis cxi tie aliru, sed ne
plu, Kaj cxi tie rompigxados viaj majestaj ondoj?

<span id="an_38:12">38:12</span> CXu vi en via vivo iam ordonis al la
mateno, Montris al la matenrugxo gxian lokon,

<span id="an_38:13">38:13</span> Ke gxi kaptu la randojn de la tero, Kaj
ke la malpiuloj deskuigxu el gxi;

<span id="an_38:14">38:14</span> Ke ilia internajxo renversigxu kiel
koto, Kaj ke ili tute konfuzigxu;

<span id="an_38:15">38:15</span> Ke de la malpiuloj forprenigxu ilia
lumo, Kaj ilia malhumila brako estu rompita?

<span id="an_38:16">38:16</span> CXu vi venis gxis la fontoj de la maro?
Kaj cxu vi iradis sur la fundo de la abismo?

<span id="an_38:17">38:17</span> CXu malfermigxis antaux vi la pordego
de la morto? Kaj cxu vi vidis la pordegon de la mallumego?

<span id="an_38:18">38:18</span> CXu vi pririgardis la largxon de la
tero? Diru, cxu vi scias cxion cxi tion?

<span id="an_38:19">38:19</span> Kie estas la vojo al la logxejo de la
lumo, Kaj kie estas la loko de la mallumo,

<span id="an_38:20">38:20</span> Ke vi konduku gxin al gxia limo, Kaj ke
vi rimarku la vojetojn al gxia domo?

<span id="an_38:21">38:21</span> CXu vi sciis, kiam vi naskigxos Kaj
kiel granda estos la nombro de viaj tagoj?

<span id="an_38:22">38:22</span> CXu vi venis al la devenejo de la
negxo, Kaj cxu vi vidis la devenejon de la hajlo,

<span id="an_38:23">38:23</span> Kiujn Mi konservas por la tempo de
suferado, Por la tago de batalo kaj milito?

<span id="an_38:24">38:24</span> Kie estas la vojo, laux kiu dividigxas
la lumo, Diskuras la orienta vento super la teron?

<span id="an_38:25">38:25</span> Kiu destinis direkton por la fluo Kaj
vojon por la tondra fulmo,

<span id="an_38:26">38:26</span> Por doni pluvon sur teron, kie neniu
trovigxas, Sur dezerton senhoman,

<span id="an_38:27">38:27</span> Por nutri dezerton kaj stepon Kaj
kreskigi verdan herbon?

<span id="an_38:28">38:28</span> CXu la pluvo havas patron? Aux kiu
naskigis la gutojn de roso?

<span id="an_38:29">38:29</span> El kies ventro eliris la glacio? Kaj
kiu naskis la prujnon sub la cxielo?

<span id="an_38:30">38:30</span> Simile al sxtono malmoligxas la akvo,
Kaj la suprajxo de la abismo kunfirmigxas.

<span id="an_38:31">38:31</span> CXu vi povas ligi la ligilon de la
Plejadoj? Aux cxu vi povas malligi la ligon de Oriono?

<span id="an_38:32">38:32</span> CXu vi povas elirigi iliatempe la
planedojn, Kaj konduki la Ursinon kun gxiaj infanoj?

<span id="an_38:33">38:33</span> CXu vi konas la legxojn de la cxielo?
Aux cxu vi povas arangxi gxian regadon super la tero?

<span id="an_38:34">38:34</span> CXu vi povas levi al la nubo vian
vocxon, Ke abundo da akvo vin kovru?

<span id="an_38:35">38:35</span> CXu vi povas sendi fulmojn, Ke ili iru
kaj diru al vi:Jen ni estas?

<span id="an_38:36">38:36</span> Kiu metis en la internon la sagxon? Kaj
kiu donis al la koro la prudenton?

<span id="an_38:37">38:37</span> Kiu estas tiel sagxa, ke li povu
kalkuli la nubojn? Kaj kiu elversxas la felsakojn de la cxielo,

<span id="an_38:38">38:38</span> Kiam la polvo kunfandigxas Kaj la
terbuloj kungluigxas?

<span id="an_38:39">38:39</span> CXu vi cxasas kaptajxon por la leonino,
Kaj satigas la leonidojn,

<span id="an_38:40">38:40</span> Kiam ili kusxas en la nestegoj, Sidas
embuske en la lauxbo?

<span id="an_38:41">38:41</span> Kiu pretigas al la korvo gxian
mangxajxon, Kiam gxiaj idoj krias al Dio, Vagflugas, ne havante, kion
mangxi?

<span id="an_39:1">39:1</span> CXu vi scias la tempon, en kiu naskas la
ibeksoj sur la rokoj? CXu vi observis la akusxigxon de la cervinoj?

<span id="an_39:2">39:2</span> CXu vi kalkulis la monatojn de ilia
gravedeco? Aux cxu vi scias la tempon, kiam ili devas naski?

<span id="an_39:3">39:3</span> Ili fleksigxas, eljxetas siajn idojn,
Liberigxas de siaj doloroj.

<span id="an_39:4">39:4</span> Iliaj infanoj fortigxas, kreskas en
libereco, Foriras, ke ne revenas al ili.

<span id="an_39:5">39:5</span> Kiu donis liberecon al la sovagxa azeno?
Kaj kiu malligis gxiajn ligilojn?

<span id="an_39:6">39:6</span> La dezerton Mi faris gxia domo, Kaj
stepon gxia logxejo;

<span id="an_39:7">39:7</span> GXi ridas pri la bruo de la urbo, La
kriojn de pelanto gxi ne auxdas;

<span id="an_39:8">39:8</span> La produktajxoj de la montoj estas gxia
mangxajxo, Kaj gxi sercxas cxian verdajxon.

<span id="an_39:9">39:9</span> CXu bubalo volos servi al vi? CXu gxi
volos nokti cxe via mangxujo?

<span id="an_39:10">39:10</span> CXu vi povas alligi bubalon per sxnuro
al bedo? CXu gxi erpos post vi valojn?

<span id="an_39:11">39:11</span> CXu vi fidos gxin pro gxia granda
forto? Kaj cxu vi komisios al gxi vian laboron?

<span id="an_39:12">39:12</span> CXu vi havos konfidon al gxi, ke gxi
reportos viajn semojn Kaj kolektos en vian grenejon?

<span id="an_39:13">39:13</span> La flugilo de struto levigxas gaje,
Simile al la flugilo de cikonio kaj de akcipitro;

<span id="an_39:14">39:14</span> CXar gxi lasas sur la tero siajn ovojn
Kaj varmigas ilin en la sablo;

<span id="an_39:15">39:15</span> GXi forgesas, ke piedo povas ilin
dispremi Kaj sovagxa besto povas ilin disbati.

<span id="an_39:16">39:16</span> GXi estas kruela por siaj idoj, kvazaux
ili ne estus gxiaj; GXi ne zorgas pri tio, ke gxia laboro estas vana;

<span id="an_39:17">39:17</span> CXar Dio senigis gxin je sagxo Kaj ne
donis al gxi prudenton.

<span id="an_39:18">39:18</span> Kiam gxi levigxas alten, GXi mokas
cxevalon kaj gxian rajdanton.

<span id="an_39:19">39:19</span> CXu vi donas forton al la cxevalo? CXu
vi vestas gxian kolon per kolharoj?

<span id="an_39:20">39:20</span> CXu vi povas saltigi gxin kiel akrido?
Terura estas la beleco de gxia ronkado.

<span id="an_39:21">39:21</span> GXi fosas en la valo kaj estas gaja pro
forteco; GXi eliras kontraux armiton;

<span id="an_39:22">39:22</span> GXi ridas pri timo kaj ne
senkuragxigxas, Kaj ne retiras sin de glavo.

<span id="an_39:23">39:23</span> Super gxi sonoras la sagujo, Brilas
lanco kaj ponardego.

<span id="an_39:24">39:24</span> Kun bruo kaj kolero gxi glutas teron,
Kaj ne povas stari trankvile cxe sonado de trumpeto.

<span id="an_39:25">39:25</span> Kiam eksonas la trumpeto, gxi
ekkrias:Ho, ho! Kaj de malproksime gxi flarsentas la batalon, Kriadon de
la kondukantoj, kaj bruon.

<span id="an_39:26">39:26</span> CXu pro via sagxo flugas la akcipitro
Kaj etendas siajn flugilojn al sudo?

<span id="an_39:27">39:27</span> CXu pro via ordono levigxas la aglo Kaj
faras alte sian neston?

<span id="an_39:28">39:28</span> Sur roko gxi logxas, Noktas sur dento
de roko kaj de monta pinto.

<span id="an_39:29">39:29</span> De tie gxi elrigardas por si
mangxajxon; Malproksime vidas gxiaj okuloj.

<span id="an_39:30">39:30</span> GXiaj idoj trinkas sangon; Kaj kie
estas mortigitoj, tie gxi estas.

<span id="an_40:1">40:1</span> Kaj la Eternulo plue parolis al Ijob, kaj
diris:

<span id="an_40:2">40:2</span> CXu povas blasfemanto disputi kun la
Plejpotenculo? La mallauxdanto de Dio tion respondu.

<span id="an_40:3">40:3</span> Kaj Ijob respondis al la Eternulo, kaj
diris:

<span id="an_40:4">40:4</span> Jen mi estis facilanima; kion mi povas
respondi al Vi? Mi metas mian manon sur mian busxon.

<span id="an_40:5">40:5</span> Unu fojon mi parolis, kaj mi ne
respondos; Tion mi ne faros duan fojon.

<span id="an_40:6">40:6</span> Kaj la Eternulo respondis al Ijob el la
ventego, kaj diris:

<span id="an_40:7">40:7</span> Zonu kiel viro viajn lumbojn; Mi vin
demandos, kaj vi sciigu al Mi.

<span id="an_40:8">40:8</span> CXu vi volas senvalorigi Mian verdikton,
Akuzi Min, por ke vi montrigxu prava?

<span id="an_40:9">40:9</span> Se vi havas tian brakon, kiel Dio, Kaj se
vi povas tondri per vocxo simile al Li,

<span id="an_40:10">40:10</span> Tiam ornamu vin per majesto, kaj
altigxu, Vestu vin per gloro kaj belegeco;

<span id="an_40:11">40:11</span> Elversxu la furiozon de via kolero;
Ekrigardu cxion fieran kaj humiligu gxin;

<span id="an_40:12">40:12</span> Ekrigardu cxiun fierulon kaj konfuzu
lin; Kaj frakasu la malpiulojn sur ilia loko;

<span id="an_40:13">40:13</span> Kasxu ilin cxiujn en la tero; Ilian
vizagxon kovru per mallumo.

<span id="an_40:14">40:14</span> Tiam Mi gloros vin, Se via dekstra mano
vin helpos.

<span id="an_40:15">40:15</span> Vidu la hipopotamon, kiun Mi kreis apud
vi; Herbon gxi mangxas, kiel bovo.

<span id="an_40:16">40:16</span> Vidu, gxia forto estas en gxiaj lumboj,
Kaj gxia fortikeco estas en la muskoloj de gxia ventro.

<span id="an_40:17">40:17</span> GXi strecxas sian voston kiel cedron,
La tendenoj de gxiaj femuroj estas interplektitaj.

<span id="an_40:18">40:18</span> GXiaj ostoj estas kiel kupraj tuboj,
GXiaj ostoj estas kiel feraj stangoj.

<span id="an_40:19">40:19</span> GXi estas la komenco de la vojoj de
Dio; GXia Kreinto donis al gxi gxian glavon.

<span id="an_40:20">40:20</span> La montoj alportas al gxi mangxajxon,
Kaj cxiuj bestoj de la kampo tie ludas.

<span id="an_40:21">40:21</span> Sub ombroricxaj arboj gxi kusxas, Sub
kovro de kanoj kaj en sxlimo.

<span id="an_40:22">40:22</span> Ombroricxaj arboj sxirmas gxin per sia
ombro, CXirkauxas gxin salikoj apud torentoj.

<span id="an_40:23">40:23</span> Se la rivero tumultas, gxi ne
konfuzigxas; GXi staras trankvile, se ecx Jordan enversxigxus en gxian
busxon.

<span id="an_40:24">40:24</span> CXu iu povas preni gxin antaux gxiaj
okuloj, CXu iu povas trabori per sxnuroj gxian nazon?

<span id="an_41:1">41:1</span> CXu vi povas eltiri levjatanon per
fisxhoko, Aux ligi per sxnuro gxian langon?

<span id="an_41:2">41:2</span> CXu vi povas trameti kanon tra gxia nazo
Kaj trapiki gxian vangon per pikilo?

<span id="an_41:3">41:3</span> CXu gxi multe petegos vin, Aux parolos al
vi flatajxojn?

<span id="an_41:4">41:4</span> CXu gxi faros interligon kun vi? CXu vi
povas preni gxin kiel porcxiaman sklavon?

<span id="an_41:5">41:5</span> CXu vi amuzigxos kun gxi kiel kun birdo?
Aux cxu vi ligos gxin por viaj knabinoj?

<span id="an_41:6">41:6</span> CXu kamaradoj gxin dishakos, Kaj dividos
inter komercistoj?

<span id="an_41:7">41:7</span> CXu vi povas plenigi per pikiloj gxian
hauxton Kaj per fisxistaj hokoj gxian kapon?

<span id="an_41:8">41:8</span> Metu sur gxin vian manon; Tiam vi bone
memoros la batalon, kaj gxin ne plu entreprenos.

<span id="an_41:9">41:9</span> Vidu, la espero cxiun trompos; Jam
ekvidinte gxin, li falos.

<span id="an_41:10">41:10</span> Neniu estas tiel kuragxa, por inciti
gxin; Kiu do povas stari antaux Mi?

<span id="an_41:11">41:11</span> Kiu antauxe ion donis al Mi, ke Mi
redonu al li? Sub la tuta cxielo cxio estas Mia.

<span id="an_41:12">41:12</span> Mi ne silentos pri gxiaj membroj, Pri
gxia forto kaj bela staturo.

<span id="an_41:13">41:13</span> Kiu povas levi gxian veston? Kiu aliros
al gxia paro da makzeloj?

<span id="an_41:14">41:14</span> Kiu povas malfermi la pordon de gxia
vizagxo? Teruro cxirkauxas gxiajn dentojn.

<span id="an_41:15">41:15</span> GXiaj fieraj skvamoj estas kiel
sxildoj, Interligitaj per fortika sigelo;

<span id="an_41:16">41:16</span> Unu kuntusxigxas kun la alia tiel, Ke
aero ne povas trairi tra ili;

<span id="an_41:17">41:17</span> Unu alfortikigxis al la alia,
Interkunigxis kaj ne disigxas.

<span id="an_41:18">41:18</span> GXia terno briligas lumon, Kaj gxiaj
okuloj estas kiel la palpebroj de la cxielrugxo.

<span id="an_41:19">41:19</span> El gxia busxo eliras torcxoj, Elkuras
flamaj fajreroj.

<span id="an_41:20">41:20</span> El gxiaj nazotruoj eliras fumo, Kiel el
bolanta poto aux kaldrono.

<span id="an_41:21">41:21</span> GXia spiro ekbruligas karbojn, Kaj
flamo eliras el gxia busxo.

<span id="an_41:22">41:22</span> Sur gxia kolo logxas forto, Kaj antaux
gxi kuras teruro.

<span id="an_41:23">41:23</span> La partoj de gxia karno estas firme
kunligitaj inter si, Tenas sin fortike sur gxi, kaj ne sxanceligxas.

<span id="an_41:24">41:24</span> GXia koro estas malmola kiel sxtono,
Kaj fortika kiel suba muelsxtono.

<span id="an_41:25">41:25</span> Kiam gxi sin levas, ektremas fortuloj,
Konsternigxas de teruro.

<span id="an_41:26">41:26</span> Glavo, kiu alproksimigxas al gxi, ne
povas sin teni, Nek lanco, sago, aux kiraso.

<span id="an_41:27">41:27</span> Feron gxi rigardas kiel pajlon, Kupron
kiel putran lignon.

<span id="an_41:28">41:28</span> Ne forpelos gxin sago; SXtonoj el
sxtonjxetilo farigxas pajleroj antaux gxi.

<span id="an_41:29">41:29</span> Bastonegon gxi rigardas kiel pajlon,
Kaj gxi mokas la sonon de lanco.

<span id="an_41:30">41:30</span> Sube gxi havas akrajn pecetojn; Kiel
drasxrulo gxi kusxas sur la sxlimo.

<span id="an_41:31">41:31</span> Kiel kaldronon gxi ondigas la
profundon; La maron gxi kirlas kiel sxmirajxon.

<span id="an_41:32">41:32</span> La vojo post gxi lumas; La abismo
aperas kiel grizajxo.

<span id="an_41:33">41:33</span> Ne ekzistas sur la tero io simila al
gxi; GXi estas kreita sentima.

<span id="an_41:34">41:34</span> GXi rigardas malestime cxion altan; GXi
estas regxo super cxiuj sovagxaj bestoj.

<span id="an_42:1">42:1</span> Ijob respondis al la Eternulo, kaj diris:

<span id="an_42:2">42:2</span> Mi scias, ke Vi cxion povas fari, Kaj ke
nenio, kion Vi entreprenas, estas malfacila por Vi.

<span id="an_42:3">42:3</span> Kiu estas tiu, kiu kovras malkompetente
la plej altan decidon? Jes, mi parolis sen komprenado pri aferoj, Kiuj
estas tro misteraj por mi, kaj kiujn mi ne konas.

<span id="an_42:4">42:4</span> Auxskultu, kaj mi parolos; Mi demandos
Vin, kaj Vi sciigu al mi.

<span id="an_42:5">42:5</span> Nur per la oreloj mi auxdis pri Vi; Sed
nun mia okulo Vin vidis.

<span id="an_42:6">42:6</span> Tial mi faras al mi riprocxon, Kaj mi
pentas en polvo kaj cindro.

<span id="an_42:7">42:7</span> Post kiam la Eternulo parolis tiujn
vortojn al Ijob, la Eternulo diris al Elifaz, la Temanano:Mia kolero
ekflamis kontraux vi kaj kontraux viaj du amikoj, pro tio, ke vi ne
parolis antaux Mi tiel gxuste, kiel Mia servanto Ijob.

<span id="an_42:8">42:8</span> Prenu do nun al vi sep bovojn kaj sep
sxafojn, kaj iru al Mia servanto Ijob, kaj alportu bruloferon pro vi;
kaj Mia servanto Ijob pregxos por vi; cxar nur lin Mi atentos, por ne
fari al vi punon pro tio, ke vi ne parolis antaux Mi tiel gxuste, kiel
Mia servanto Ijob.

<span id="an_42:9">42:9</span> Kaj iris Elifaz, la Temanano, kaj Bildad,
la SXuhxano, kaj Cofar, la Naamano, kaj faris tion, kion diris al ili la
Eternulo. Kaj la Eternulo atentis Ijobon.

<span id="an_42:10">42:10</span> Kaj la Eternulo redonis la
forprenitajxon al Ijob, kiam li pregxis por siaj amikoj. Kaj la Eternulo
donis al Ijob duoble pli ol cxio, kion li havis antauxe.

<span id="an_42:11">42:11</span> Kaj venis al li cxiuj liaj fratoj kaj
cxiuj liaj fratinoj kaj cxiuj liaj antauxaj konatoj, kaj ili mangxis kun
li en lia domo, kaj esprimis al li sian kunsenton, kaj konsolis lin pri
la tuta malbono, kiun la Eternulo venigis sur lin; kaj cxiu el ili donis
al li po unu kesito, kaj cxiu po unu ora ringo.

<span id="an_42:12">42:12</span> Kaj la Eternulo benis la lastajn jarojn
de Ijob pli ol la komencajn; kaj li havis dek kvar mil sxafojn kaj ses
mil kamelojn kaj mil parojn da bovoj kaj mil azeninojn.

<span id="an_42:13">42:13</span> Kaj li havis sep filojn kaj tri
filinojn.

<span id="an_42:14">42:14</span> Al unu el cxi tiuj li donis al nomon
Jemima, al la dua la nomon Kecia, kaj al la tria la nomon Keren-Hapuhx.

<span id="an_42:15">42:15</span> Kaj en la tuta lando ne trovigxis
virinoj tiel belaj, kiel la filinoj de Ijob; kaj ilia patro donis al ili
heredan posedajxon inter iliaj fratoj.

<span id="an_42:16">42:16</span> Kaj post tio Ijob vivis cent kvardek
jarojn, kaj li vidis siajn filojn kaj nepojn gxis la kvara generacio.

<span id="an_42:17">42:17</span> Kaj Ijob mortis, maljuna kaj satigxinta
de la vivo.

------------------------------------------------------------------------

[Next: Psalms](psa)
