[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](rut)  [Next](sa2.md) 

------------------------------------------------------------------------

### Esperanto Bible: 1 Samuel

<span id="an_1:1">1:1</span> Estis unu viro el Ramataim-Cofim, de la
monto de Efraim; lia nomo estis Elkana, filo de Jerohxam, filo de Elihu,
filo de Tohxu, filo de Cuf, Efratano.

<span id="an_1:2">1:2</span> Li havis du edzinojn; la nomo de unu estis
HXana, kaj la nomo de la dua estis Penina. Penina havis infanojn, sed
HXana ne havis infanojn.

<span id="an_1:3">1:3</span> Tiu viro cxiujare iradis el sia urbo, por
adorklinigxi kaj fari oferon al la Eternulo Cebaot en SXilo; kaj tie
HXofni kaj Pinehxas, du filoj de Eli, estis pastroj de la Eternulo.

<span id="an_1:4">1:4</span> Unu tagon Elkana faris oferon, kaj li donis
al sia edzino Penina kaj al cxiuj sxiaj filoj kaj filinoj partojn;

<span id="an_1:5">1:5</span> kaj al HXana li kun malgxojo donis unu
parton, cxar HXanan li amis, sed la Eternulo sxlosis sxian uteron.

<span id="an_1:6">1:6</span> Kaj sxia konkurantino afliktis sxin kaj tre
incitis sxin kauxze de tio, ke la Eternulo sxlosis sxian uteron.

<span id="an_1:7">1:7</span> Tiel estis farate cxiujare; kiam sxi iradis
al la domo de la Eternulo, la konkurantino tiel incitadis sxin, ke sxi
ploris kaj ne mangxis.

<span id="an_1:8">1:8</span> Kaj sxia edzo Elkana diris al sxi:HXana,
kial vi ploras? kaj kial vi ne mangxas? kaj kial tiel afliktigxas via
koro? cxu mi ne estas por vi pli bona ol dek filoj?

<span id="an_1:9">1:9</span> Kaj HXana levigxis, mangxinte en SXilo kaj
trinkinte. Kaj la pastro Eli sidis sur segxo cxe la fosto de la templo
de la Eternulo.

<span id="an_1:10">1:10</span> Kaj sxi estis tre malgxoja, kaj pregxis
al la Eternulo, kaj forte ploris.

<span id="an_1:11">1:11</span> Kaj sxi faris sanktan promeson, kaj
diris:Ho Eternulo Cebaot! se Vi rigardos la suferon de Via sklavino kaj
rememoros min kaj ne forgesos Vian sklavinon kaj donos al Via sklavino
idon virseksan, tiam mi fordonos lin al la Eternulo por la tuta tempo de
lia vivo, kaj tondilo ne tusxos lian kapon.

<span id="an_1:12">1:12</span> Dum sxi longe pregxis antaux la Eternulo,
Eli atente rigardis sxian busxon.

<span id="an_1:13">1:13</span> HXana parolis en sia koro; nur sxiaj
lipoj movigxadis, sed sxian vocxon oni ne auxdis; tial Eli pensis, ke
sxi estas ebria.

<span id="an_1:14">1:14</span> Kaj Eli diris al sxi:Kiel longe vi restos
ebria? forigu vian vinon el vi.

<span id="an_1:15">1:15</span> Sed HXana respondis kaj diris:Ne, mia
sinjoro, mi estas virino kun malgxoja koro; vinon aux ebriigajxon mi ne
trinkis, mi nur elversxas mian animon antaux la Eternulo.

<span id="an_1:16">1:16</span> Ne opiniu pri via sklavino, ke sxi estas
virino malmorala; pro mia granda malgxojo kaj sufero mi parolis gxis
nun.

<span id="an_1:17">1:17</span> Tiam Eli respondis kaj diris:Iru en paco,
kaj la Dio de Izrael plenumos vian peton, kiun vi petis de Li.

<span id="an_1:18">1:18</span> Kaj sxi diris:Via sklavino akiru vian
favoron. Kaj la virino iris sian vojon, kaj sxi mangxis, kaj sxia
vizagxo ne estis plu malgaja.

<span id="an_1:19">1:19</span> Kaj ili levigxis frue matene kaj
adorklinigxis antaux la Eternulo, kaj reiris kaj venis al sia domo en
Rama. Kaj Elkana ekkonis sian edzinon HXana, kaj la Eternulo rememoris
sxin.

<span id="an_1:20">1:20</span> Post kelka tempo HXana gravedigxis kaj
naskis filon, kaj sxi donis al li la nomon Samuel, cxar:De la Eternulo
mi lin elpetis.

<span id="an_1:21">1:21</span> La viro Elkana kun sia tuta domanaro
iris, por oferi al la Eternulo la cxiujaran oferon kaj sian
promesitajxon.

<span id="an_1:22">1:22</span> Sed HXana ne iris, sed sxi diris al sia
edzo:Kiam la knabo estos demamigita, tiam mi venigos lin, ke li aperu
antaux la Eternulo kaj restu tie por cxiam.

<span id="an_1:23">1:23</span> Kaj sxia edzo Elkana diris al sxi:Faru
tion, kio placxas al vi; restu, gxis vi demamigos lin; nur la Eternulo
plenumu Sian promeson. Kaj la virino restis, kaj sucxigis sian infanon,
gxis sxi demamigis lin.

<span id="an_1:24">1:24</span> Kaj post kiam sxi demamigis lin, sxi
venigis lin kun si kune kun tri bovoj kaj unu efo da faruno kaj felsako
da vino, kaj sxi venigis lin en la domon de la Eternulo en SXilo; kaj la
knabo estis ankoraux juna.

<span id="an_1:25">1:25</span> Kaj oni bucxis bovon kaj venigis la
knabon al Eli.

<span id="an_1:26">1:26</span> Kaj sxi diris:Ho mia sinjoro! tiel certe,
kiel vivas via animo, mia sinjoro, mi estas tiu virino, kiu staris cxi
tie apud vi kaj pregxis al la Eternulo.

<span id="an_1:27">1:27</span> Pri cxi tiu knabo mi pregxis, kaj la
Eternulo plenumis al mi mian peton, pri kiu mi petis Lin.

<span id="an_1:28">1:28</span> Tial mi fordonas lin al la Eternulo; por
la tuta tempo de sia vivo li estu fordonita al la Eternulo. Kaj ili tie
adorklinigxis antaux la Eternulo.

<span id="an_2:1">2:1</span> Kaj HXana pregxis kaj diris: GXojas mia
koro pri la Eternulo, Mia korno altigxis pro la Eternulo; Largxe
malfermigxis mia busxo kontraux miaj malamikoj, CXar mi gxojas pro Via
helpo.

<span id="an_2:2">2:2</span> Neniu estas tiel sankta, kiel la Eternulo;
CXar ekzistas neniu krom Vi, Kaj nenia defendanto simila al nia Dio.

<span id="an_2:3">2:3</span> Ne parolu plu fierajxon; Malhumilajxo ne
eliru plu el via busxo; CXar la Eternulo estas Dio cxioscianta, Kaj Li
starigis la aferojn.

<span id="an_2:4">2:4</span> La pafarko de la fortuloj estas
senvalorigata, Kaj la malfortuloj zonigxas per forto.

<span id="an_2:5">2:5</span> Satuloj sin dungigas pro pano, Kaj
malsatuloj jam ne malsatas; Senfruktulino naskis sep, Kaj multinfanulino
senfortigxis.

<span id="an_2:6">2:6</span> La Eternulo mortigas kaj vivigas,
Malsuprigas en SXeolon kaj suprigas.

<span id="an_2:7">2:7</span> La Eternulo malricxigas kaj ricxigas,
Malaltigas kaj altigas.

<span id="an_2:8">2:8</span> Li levas malricxulon el polvo, El koto Li
altigas senhavulon, Por sidigi lin kun altranguloj, Kaj tronon de gloro
Li heredigas al li; CXar al la Eternulo apartenas la fundamentoj de la
tero, Kaj sur ili Li starigis la mondon.

<span id="an_2:9">2:9</span> La piedojn de Siaj piuloj Li gardas, Kaj la
malvirtuloj pereas en mallumo; CXar ne per sia forto potencigxas la
homo.

<span id="an_2:10">2:10</span> La Eternulo pereigas tiujn, kiuj ribelas
kontraux Li; El la cxielo Li tondras kontraux ili. La Eternulo jugxos la
finojn de la tero, Kaj donos forton al Sia regxo, Kaj altigos la kornon
de Sia sanktoleito.

<span id="an_2:11">2:11</span> Kaj Elkana iris en Raman, al sia domo;
kaj la knabo farigxis servisto de la Eternulo apud la pastro Eli.

<span id="an_2:12">2:12</span> La filoj de Eli estis malmoralaj; ili ne
konis la Eternulon,

<span id="an_2:13">2:13</span> nek la devojn de pastroj koncerne la
popolon. Se iu bucxis oferon, tiam venadis knabo de la pastro dum la
kuirado de la viando, havante en sia mano tridentan forkon,

<span id="an_2:14">2:14</span> kaj li enpusxadis gxin en la lavujon aux
en la kaldronon aux en la poton aux en la kaserolon, kaj cxion, kion
trafis la forko, prenadis la pastro. Tiel ili agadis kun cxiuj
Izraelidoj, kiuj venadis tien en SXilon.

<span id="an_2:15">2:15</span> Ecx antaux la oferbruligo de la sebo
venadis knabo de la pastro, kaj diradis al la alportanto de la
ofero:Donu viandon, por rosti por la pastro; li ne prenos de vi viandon
kuiritan, sed nur krudan.

<span id="an_2:16">2:16</span> Se la homo diris al li:Antauxe oni
oferbruligu la sebon, kaj poste prenu al vi, kion via animo deziras;
tiam li diradis:Donu tuj, alie mi prenos per forto.

<span id="an_2:17">2:17</span> La peko de la knaboj estis tre granda
antaux la Eternulo, cxar la homoj malestimis la oferdonon, faratan al la
Eternulo.

<span id="an_2:18">2:18</span> Samuel estis servisto antaux la Eternulo;
la knabo estis zonita per lina efodo.

<span id="an_2:19">2:19</span> Kaj malgrandan tunikon faradis al li lia
patrino, kaj alportadis al li cxiujare, kiam sxi venadis kun sia edzo,
por alporti la cxiujaran oferon.

<span id="an_2:20">2:20</span> Kaj Eli benadis Elkanan kaj lian edzinon,
kaj diradis:La Eternulo donu al vi idojn de cxi tiu virino rekompence
pro la konsekrito, kiun vi konsekris al la Eternulo. Kaj ili iradis al
sia loko.

<span id="an_2:21">2:21</span> La Eternulo atentis HXanan, kaj sxi
gravedigxis kaj naskis tri filojn kaj du filinojn; kaj la knabo Samuel
kreskis antaux la Eternulo.

<span id="an_2:22">2:22</span> Eli estis tre maljuna; li auxdis cxion,
kiel agas liaj filoj kun cxiuj Izraelidoj, kaj ke ili kusxas kun la
virinoj, kiuj kolektigxas antaux la pordo de la tabernaklo de kunveno.

<span id="an_2:23">2:23</span> Kaj li diris al ili:Kial vi faras tiajn
agojn? cxar mi auxdas pri viaj malbonaj agoj de cxi tiu tuta popolo.

<span id="an_2:24">2:24</span> Ne, miaj infanoj, ne bona estas la famo,
kiun mi auxdas; vi devojigas la popolon de la Eternulo.

<span id="an_2:25">2:25</span> Se pekas homo kontraux homo, povas
defendi lin Dio; sed se homo pekas kontraux la Eternulo, tiam kiu
defendos lin? Sed ili ne auxskultis la vocxon de sia patro, cxar la
Eternulo decidis mortigi ilin.

<span id="an_2:26">2:26</span> Dume la knabo Samuel cxiam pli kreskis,
kaj li placxis kiel al la Eternulo, tiel ankaux al la homoj.

<span id="an_2:27">2:27</span> Kaj venis homo de Dio al Eli, kaj diris
al li:Tiel diras la Eternulo:Mi montris Min ja al la domo de via patro,
kiam ili estis en Egiptujo, en la domo de Faraono;

<span id="an_2:28">2:28</span> kaj Mi elektis lin el cxiuj triboj de
Izrael kiel pastron por Mi, ke li oferu sur Mia altaro, ke li fumigu
incenson, ke li portu efodon antaux Mi; kaj Mi donis al la domo de via
patro cxiujn fajroferojn de la Izraelidoj.

<span id="an_2:29">2:29</span> Kial do vi piedpremas Mian bucxoferon kaj
farunoferon, kiujn Mi starigis por la logxejo? vi honoras viajn filojn
pli ol Min, por grasigi vin per la unuaj partoj de cxiuj oferdonoj de
Mia popolo Izrael.

<span id="an_2:30">2:30</span> Tial la Eternulo, Dio de Izrael, diras:Mi
diris, ke via domo kaj la domo de via patro irados antaux Mi eterne; sed
nun, diras la Eternulo, Mi tion ne permesos; cxar Miajn honorantojn Mi
honoros, kaj Miaj malestimantoj estos malaltigitaj.

<span id="an_2:31">2:31</span> Jen venos baldaux la tempo, kiam Mi
rompos vian brakon kaj la brakon de via patrodomo, ke ne estos maljunulo
en via domo;

<span id="an_2:32">2:32</span> kaj vi vidos konkuranton en la logxejo,
dum cxiuj bonoj, kiuj estos farataj al Izrael; kaj neniam estos
maljunulo en via domo.

<span id="an_2:33">2:33</span> Sed Mi neniun ekstermos cxe vi de antaux
Mia altaro, por ke viaj okuloj konsumigxu kaj via animo turmentigxu;
cxiu, kiu naskigxas en via domo, mortos en la vira agxo.

<span id="an_2:34">2:34</span> Kaj jen estas por vi la pruvosigno, kiu
plenumigxos sur viaj du filoj, sur HXofni kaj Pinehxas:en unu tago ili
ambaux mortos.

<span id="an_2:35">2:35</span> Kaj Mi starigos por Mi pastron fidelan,
kiu agados laux Mia koro kaj laux Mia animo; kaj Mi konstruos al li
domon fidindan, kaj li irados cxiam antaux Mia sanktoleito.

<span id="an_2:36">2:36</span> Kaj cxiu, kiu restos el via domo, venos
kaj klinigxos antaux li gxis la tero pro malgranda monero kaj pro bulo
da pano, kaj diros:Mi petas, lasu min aligxi al ia el la pastrajxoj, por
ke mi povu mangxi pecon da pano.

<span id="an_3:1">3:1</span> La knabo Samuel servadis al la Eternulo
antaux Eli; kaj la vorto de la Eternulo estis grandpreza en tiu tempo;
ne aperadis ofte profetaj vizioj.

<span id="an_3:2">3:2</span> En tiu tempo unu fojon Eli kusxis sur sia
loko (lia vidado komencis malakrigxi, ke li ne povis vidi);

<span id="an_3:3">3:3</span> kaj la lucerno de Dio ankoraux ne
estingigxis, kaj Samuel kusxis en la templo de la Eternulo, kie estis la
kesto de Dio;

<span id="an_3:4">3:4</span> tiam la Eternulo vokis Samuelon, kaj cxi
tiu diris:Jen mi estas.

<span id="an_3:5">3:5</span> Kaj li kuris al Eli, kaj diris:Jen mi
estas, kiel vi vokis min. Sed tiu diris:Mi ne vokis; iru returne kaj
kusxigxu. Kaj li iris kaj kusxigxis.

<span id="an_3:6">3:6</span> Kaj la Eternulo denove vokis Samuelon, kaj
Samuel levigxis kaj iris al Eli, kaj diris:Jen mi estas, kiel vi vokis
min. Sed tiu diris:Mi ne vokis, mia filo; iru returne kaj kusxigxu.

<span id="an_3:7">3:7</span> Samuel ankoraux ne konis la Eternulon, kaj
ankoraux ne estis revelaciita al li la vorto de la Eternulo.

<span id="an_3:8">3:8</span> Kaj la Eternulo denove vokis Samuelon la
trian fojon; kaj li levigxis kaj iris al Eli, kaj diris:Jen mi estas,
kiel vi vokis min. Tiam Eli komprenis, ke la Eternulo vokas la knabon.

<span id="an_3:9">3:9</span> Kaj Eli diris al Samuel:Iru, kusxigxu; kaj
se vi estos vokata, tiam diru:Parolu, ho Eternulo, cxar Via sklavo
auxskultas. Kaj Samuel iris kaj kusxigxis sur sia loko.

<span id="an_3:10">3:10</span> Kaj venis la Eternulo kaj starigxis, kaj
vokis kiel la antauxajn fojojn:Samuel, Samuel! Kaj Samuel diris:Parolu,
cxar Via sklavo auxskultas.

<span id="an_3:11">3:11</span> Tiam la Eternulo diris al Samuel:Jen Mi
faros en Izrael tian faron, ke al cxiu, kiu tion auxdos, eksonoros
ambaux liaj oreloj.

<span id="an_3:12">3:12</span> En tiu tago Mi plenumos super Eli cxion,
kion Mi diris pri lia domo; Mi komencos kaj finos.

<span id="an_3:13">3:13</span> Mi sciigis al li, ke Mi jugxos lian domon
por cxiam pro la krimo, ke li sciis, ke liaj filoj venigas malbenon sur
sin, kaj li ne detenis ilin.

<span id="an_3:14">3:14</span> Kaj tial Mi jxuris al la domo de Eli, ke
neniam pekliberigxos la krimo de la domo de Eli per bucxofero nek per
farunofero.

<span id="an_3:15">3:15</span> Kaj Samuel kusxis gxis la mateno; poste
li malfermis la pordojn de la domo de la Eternulo. Sed Samuel timis
raporti pri la vizio al Eli.

<span id="an_3:16">3:16</span> Kaj Eli vokis Samuelon, kaj diris:Samuel,
mia filo! Kaj cxi tiu diris:Jen mi estas.

<span id="an_3:17">3:17</span> Kaj tiu diris:Kia estas la afero, pri kiu
Li parolis al vi? mi petas, ne kasxu antaux mi; tion kaj ankoraux pli
faru al vi Dio, se vi kasxos antaux mi ion el cxio, kion Li diris al vi.

<span id="an_3:18">3:18</span> Kaj Samuel rakontis al li cxion, kaj
nenion kasxis antaux li. Kaj li diris:Li estas la Eternulo; Li faru
tion, kio placxas al Li.

<span id="an_3:19">3:19</span> Kaj Samuel kreskis, kaj la Eternulo estis
kun li; kaj neniun el Liaj vortoj li faligis sur la teron.

<span id="an_3:20">3:20</span> Kaj eksciis la tuta Izrael, de Dan gxis
Beer-SXeba, ke Samuel farigxis fidinda profeto de la Eternulo.

<span id="an_3:21">3:21</span> Kaj la Eternulo plue aperadis en SXilo,
post kiam la Eternulo revelaciis Sin al Samuel en SXilo per la parolo de
la Eternulo.

<span id="an_4:1">4:1</span> Kaj Samuel parolis al la tuta Izrael. Kaj
Izrael eliris milite kontraux la Filisxtojn, kaj starigxis tendare apud
Eben-Ezer, kaj la Filisxtoj starigxis tendare apud Afek.

<span id="an_4:2">4:2</span> Kaj la Filisxtoj starigis siajn vicojn
kontraux Izrael, kaj la batalo vastigxis, kaj Izrael estis venkobatita
de la Filisxtoj, kaj ili mortigis sur la kampo de la batalo pli-malpli
kvar mil homojn.

<span id="an_4:3">4:3</span> Kaj la popolo venis en la tendaron, kaj la
plejagxuloj de Izrael diris:Pro kio la Eternulo frapis nin hodiaux
antaux la Filisxtoj? ni prenu al ni el SXilo la keston de interligo de
la Eternulo, por ke gxi venu inter nin kaj savu nin kontraux la manoj de
niaj malamikoj.

<span id="an_4:4">4:4</span> Kaj la popolo sendis en SXilon, kaj oni
alportis de tie la keston de interligo de la Eternulo Cebaot, sidanta
sur la keruboj; tie estis kun la kesto de interligo de Dio la du filoj
de Eli, HXofni kaj Pinehxas.

<span id="an_4:5">4:5</span> Kaj kiam la kesto de interligo de la
Eternulo venis en la tendaron, tiam la tuta Izrael faris tian grandan
kriadon, ke la tero ekbruis.

<span id="an_4:6">4:6</span> Kiam la Filisxtoj auxdis la lauxtan
kriadon, ili diris:Kion signifas cxi tiu granda kaj forta kriado en la
tendaro de la Hebreoj? Kaj ili eksciis, ke la kesto de la Eternulo venis
en la tendaron.

<span id="an_4:7">4:7</span> Kaj la Filisxtoj ektimis, cxar ili
diris:Venis Dio en la tendaron. Kaj ili diris:Ve al ni! cxar ne estis
tiel antauxe.

<span id="an_4:8">4:8</span> Ve al ni! kiu savos nin kontraux la manoj
de tiuj fortaj dioj? tio estas tiuj dioj, kiuj frapis la Egiptojn per
cxiaj frapoj en la dezerto.

<span id="an_4:9">4:9</span> Estu kuragxaj kaj viraj, ho Filisxtoj, por
ke vi ne farigxu sklavoj al la Hebreoj, kiel ili estis sklavoj al vi;
estu viroj kaj batalu.

<span id="an_4:10">4:10</span> Kaj la Filisxtoj batalis, kaj la
Izraelidoj estis venkobatitaj, kaj ili forkuris cxiu al sia tendo; kaj
la venkobato estis tre granda, kaj falis el la Izraelidoj tridek mil
piedirantoj.

<span id="an_4:11">4:11</span> Kaj la kesto de Dio estis prenita, kaj la
du filoj de Eli, HXofni kaj Pinehxas, mortis.

<span id="an_4:12">4:12</span> Unu Benjamenido kuris el la militistaro
kaj venis en SXilon en la sama tago, kaj liaj vestoj estis dissxiritaj,
kaj tero estis sur lia kapo.

<span id="an_4:13">4:13</span> Kiam li venis, Eli sidis sur segxo,
rigardante sur la vojon, cxar lia koro tremis pri la kesto de Dio. Kaj
tiu homo venis, por sciigi en la urbo, kaj ekkriis la tuta urbo.

<span id="an_4:14">4:14</span> Kiam Eli auxdis la kriadon, li diris:Kion
signifas cxi tiu tumulta kriado? Kaj la viro rapide venis kaj sciigis al
Eli.

<span id="an_4:15">4:15</span> Eli tiam havis la agxon de nauxdek ok
jaroj, kaj liaj okuloj malakrigxis, kaj li ne povis vidi.

<span id="an_4:16">4:16</span> Kaj tiu viro diris al Eli:Mi venis el la
militistaro, mi alkuris hodiaux el la militistaro. Kaj Eli diris:Kia
estis la afero, mia filo?

<span id="an_4:17">4:17</span> Kaj la sciiganto respondis kaj
diris:Izrael forkuris antaux la Filisxtoj, kaj granda frapo trafis la
popolon, kaj ankaux viaj du filoj, HXofni kaj Pinehxas, mortis, kaj la
kesto de Dio estas forprenita.

<span id="an_4:18">4:18</span> Apenaux li menciis la keston de Dio, Eli
falis de la segxo malantauxen cxe la pordego, rompis al si la kolon, kaj
mortis; cxar li estis maljuna kaj peza. Li estis jugxisto de Izrael dum
kvardek jaroj.

<span id="an_4:19">4:19</span> Lia bofilino, la edzino de Pinehxas,
estis graveda, baldaux naskonta. Kiam sxi auxdis la sciigon pri la
forpreno de la kesto de Dio kaj pri la morto de sia bopatro kaj de sia
edzo, sxi klinigxis kaj naskis, cxar subite atakis sxin la naskaj
doloroj.

<span id="an_4:20">4:20</span> Kaj dum sxi estis mortanta, la virinoj,
kiuj sxin cxirkauxis, diris:Ne timu, cxar vi naskis filon; sed sxi ne
respondis, kaj ne prenis tion al sia koro.

<span id="an_4:21">4:21</span> Kaj sxi donis al la knabo la nomon
Ikabod, dirante:For estas la gloro de Izrael; cxar forprenita estis la
kesto de Dio kaj pereis sxia bopatro kaj sxia edzo.

<span id="an_4:22">4:22</span> Kaj sxi diris:For estas la gloro de
Izrael, cxar forprenita estas la kesto de Dio.

<span id="an_5:1">5:1</span> La Filisxtoj prenis la keston de Dio kaj
portis gxin el Eben-Ezer en Asxdodon.

<span id="an_5:2">5:2</span> Kaj la Filisxtoj prenis la keston de Dio
kaj enportis gxin en la templon de Dagon kaj starigis gxin apude de
Dagon.

<span id="an_5:3">5:3</span> Sed kiam la Asxdodanoj en la morgauxa tago
levigxis, ili vidis, ke jen Dagon kusxas vizagxaltere antaux la kesto de
la Eternulo. Kaj ili prenis Dagonon kaj restarigis lin sur lia loko.

<span id="an_5:4">5:4</span> Kiam ili en la morgauxa tago matene
levigxis, ili vidis, ke jen Dagon kusxas vizagxaltere antaux la kesto de
la Eternulo; la kapo de Dagon kaj liaj ambaux manoj dehakitaj kusxas sur
la sojlo, nur la torso restis.

<span id="an_5:5">5:5</span> Pro tio la pastroj de Dagon, kaj cxiuj,
kiuj eniras en la templon de Dagon en Asxdod, ne pasxas sur la sojlon de
Dagon gxis la nuna tago.

<span id="an_5:6">5:6</span> Kaj la mano de la Eternulo peze falis sur
la Asxdodanojn, kaj Li komencis ekstermi ilin kaj frapis ilin per
tuberoj, en Asxdod kaj en gxiaj cxirkauxajxoj.

<span id="an_5:7">5:7</span> Kiam la Asxdodanoj vidis, ke estas tiel,
tiam ili diris:Ne restu cxe ni la kesto de la Dio de Izrael, cxar peza
estas Lia mano sur ni kaj sur nia dio Dagon.

<span id="an_5:8">5:8</span> Ili sendis kaj kunvenigis al si cxiujn
estrojn de la Filisxtoj, kaj diris:Kion ni faru kun la kesto de la Dio
de Izrael? Kaj tiuj diris:Oni transportu la keston de la Dio de Izrael
en Gaton. Kaj oni transportis la keston de la Dio de Izrael.

<span id="an_5:9">5:9</span> Sed kiam oni transportis gxin, la mano de
la Eternulo faris en la urbo tre grandan tumulton, kaj Li frapis la
logxantojn de la urbo, kiel la malgrandajn, tiel ankaux la grandajn, kaj
aperis sur ili tuberoj.

<span id="an_5:10">5:10</span> Tiam ili forsendis la keston de Dio en
Ekronon. Sed kiam la kesto de Dio venis en Ekronon, la Ekronanoj
ekkriis, dirante:Oni alportis al ni la keston de la Dio de Izrael, por
mortigi nin kaj nian popolon.

<span id="an_5:11">5:11</span> Ili sendis kaj kunvenigis cxiujn estrojn
de la Filisxtoj, kaj diris:Forsendu la keston de la Dio de Izrael, ke
gxi revenu sur sian lokon kaj ne mortigu nin kaj nian popolon; cxar en
la tuta urbo estis morta teruro, tiel forte pezis la mano de Dio.

<span id="an_5:12">5:12</span> Kaj la homoj, kiuj ne mortis, estis
frapitaj per tuberoj, kaj la kriado de la urbo levigxis gxis la cxielo.

<span id="an_6:1">6:1</span> La kesto de la Eternulo estis en la lando
de la Filisxtoj dum sep monatoj.

<span id="an_6:2">6:2</span> Kaj la Filisxtoj vokis la pastrojn kaj la
auxguristojn, kaj diris:Kion ni faru kun la kesto de la Eternulo? sciigu
al ni, kiamaniere ni resendu gxin sur gxian lokon.

<span id="an_6:3">6:3</span> Kaj tiuj diris:Se vi volas resendi la
keston de la Dio de Izrael, ne resendu gxin sen donacoj, sed repagu al
Li prokulpan oferon; tiam vi resanigxos, kaj ekscios, kial ne forigxas
de vi Lia mano.

<span id="an_6:4">6:4</span> Kaj ili diris:Kian prokulpan oferon ni
repagu al Li? Kaj tiuj diris:Laux la nombro de la estroj de la Filisxtoj
kvin orajn tuberojn kaj kvin orajn musojn; cxar la sama frapo trafis vin
cxiujn kaj viajn estrojn.

<span id="an_6:5">6:5</span> Faru bildojn de viaj tuberoj kaj bildojn de
viaj musoj, kiuj ruinigis la landon, kaj faru honoron al la Dio de
Izrael; tiam Li eble malplipezigos Sian manon sur vi kaj sur viaj dioj
kaj sur via lando.

<span id="an_6:6">6:6</span> Kial vi obstinigus vian koron, kiel
obstinigis sian koron Faraono kaj la Egiptoj? kiam Li montris sur ili
Sian forton, ili ja forliberigis ilin, ke ili iru.

<span id="an_6:7">6:7</span> Nun faru novan cxaron, kaj prenu du
sucxigantajn bovinojn, kiuj ankoraux ne havis sur si jugon, kaj jungu la
bovinojn al la cxaro, kaj iliajn idojn forkonduku de ili hejmen.

<span id="an_6:8">6:8</span> Kaj prenu la keston de la Eternulo, kaj
metu gxin sur la cxaron; kaj la orajn objektojn, kiujn vi donos al Li
kiel prokulpan oferon, metu en kesteton apud gxin, kaj forsendu gxin, ke
gxi iru.

<span id="an_6:9">6:9</span> Kaj rigardu:se gxi iros laux la vojo al sia
regiono, al Bet-SXemesx, tiam Li faris al ni tiun grandan malbonon; se
ne, tiam ni scios, ke ne Lia mano frapis nin, sed ke tio trafis nin
blindokaze.

<span id="an_6:10">6:10</span> Kaj la homoj faris tiel, kaj ili prenis
du sucxigantajn bovinojn kaj aljungis ilin al cxaro, kaj iliajn idojn
ili ensxlosis hejme;

<span id="an_6:11">6:11</span> kaj ili metis la keston de la Eternulo
sur la cxaron, kaj ankaux la kesteton kun la oraj musoj kaj kun la
bildoj de siaj tuberoj.

<span id="an_6:12">6:12</span> Kaj la bovinoj direktis sian iradon al la
vojo, kiu kondukas al Bet- SXemesx; ili iris nur sur unu vojeto, iris
kaj blekis, sed ne forflankigxis dekstren nek maldekstren; kaj la estroj
de la Filisxtoj iris post ili gxis la limo de Bet-SXemesx.

<span id="an_6:13">6:13</span> Kaj la logxantoj de Bet-SXemesx estis
rikoltantaj tritikon en la valo; kiam ili levis la okulojn kaj ekvidis
la keston, ili ekgxojis pro tio, kion ili vidis.

<span id="an_6:14">6:14</span> La cxaro venis sur la kampon de Josuo,
Bet-SXemesxano, kaj haltis tie; tie estis granda sxtono. Kaj oni
dishakis la lignon de la cxaro, kaj la bovinojn oni oferis brulofere al
la Eternulo.

<span id="an_6:15">6:15</span> La Levidoj malsuprenprenis la keston de
la Eternulo, kaj la kesteton, kiu estis apud gxi kaj enhavis la orajn
objektojn, kaj ili metis tion sur la grandan sxtonon; kaj la logxantoj
de Bet-SXemesx faris bruloferojn kaj bucxis bucxoferojn al la Eternulo
en tiu tago.

<span id="an_6:16">6:16</span> Kaj la kvin estroj de la Filisxtoj vidis,
kaj reiris en Ekronon en la sama tago.

<span id="an_6:17">6:17</span> Kaj jen estas la oraj tuberoj, kiujn la
Filisxtoj donis kiel prokulpan oferon al la Eternulo:unu pro Asxdod, unu
pro Gaza, unu pro Asxkelon, unu pro Gat, unu pro Ekron.

<span id="an_6:18">6:18</span> La oraj musoj, laux la nombro de cxiuj
urboj Filisxtaj en la kvin provincoj, kiel de la urboj fortikigitaj,
tiel ankaux de la nesxirmitaj vilagxoj, kaj ankaux la granda sxtono, sur
kiun oni metis la keston de la Eternulo, estas kasxitaj gxis nun sur la
kampo de Josuo, la Bet-SXemesxano.

<span id="an_6:19">6:19</span> Kaj Li frapis la logxantojn de
Bet-SXemesx pro tio, ke ili enrigardis en la keston de la Eternulo; Li
mortigis el la popolo kvindek mil sepdek homojn; kaj ekfunebris la
popolo pro tio, ke la Eternulo frapis la popolon per granda frapo.

<span id="an_6:20">6:20</span> Kaj la logxantoj de Bet-SXemesx diris:Kiu
povas stari antaux la Eternulo, tiu sankta Dio? kaj al kiu Li iros de
ni?

<span id="an_6:21">6:21</span> Kaj ili sendis senditojn al la logxantoj
de Kirjat-Jearim, por diri:La Filisxtoj redonis la keston de la
Eternulo; venu, prenu gxin al vi.

<span id="an_7:1">7:1</span> Kaj venis la logxantoj de Kirjat-Jearim,
kaj prenis la keston de la Eternulo kaj alportis gxin en la domon de
Abinadab sur la monteton, kaj lian filon Eleazar ili konsekris, por
gardi la keston de la Eternulo.

<span id="an_7:2">7:2</span> De la tago, de kiam la kesto restis en
Kirjat-Jearim, pasis multe da tempo, pasis dudek jaroj. Kaj la tuta domo
de Izrael sopiris pri la Eternulo.

<span id="an_7:3">7:3</span> Kaj Samuel diris al la tuta domo de Izrael
jene:Se per via tuta koro vi konvertigxis al la Eternulo, tiam forigu el
inter vi la fremdajn diojn kaj la Asxtarojn, kaj turnu vian koron al la
Eternulo kaj servu al Li sola, kaj Li savos vin el la manoj de la
Filisxtoj.

<span id="an_7:4">7:4</span> Kaj la Izraelidoj forigis la Baalojn kaj la
Asxtarojn, kaj komencis servadi al la Eternulo sola.

<span id="an_7:5">7:5</span> Kaj Samuel diris:Kunvenigu la tutan
Izraelon en Micpan, kaj mi pregxos por vi al la Eternulo.

<span id="an_7:6">7:6</span> Kaj ili kunvenis en Micpan, kaj cxerpis
akvon kaj versxis antaux la Eternulo, kaj fastis en tiu tago, kaj diris
tie:Ni pekis antaux la Eternulo. Kaj Samuel jugxis la Izraelidojn en
Micpa.

<span id="an_7:7">7:7</span> Kiam la Filisxtoj auxdis, ke la Izraelidoj
kolektigxis en Micpa, la estroj de la Filisxtoj elmovigxis kontraux
Izraelon. Auxdinte tion, la Izraelidoj ektimis antaux la Filisxtoj.

<span id="an_7:8">7:8</span> Kaj la Izraelidoj diris al Samuel:Ne cxesu
krii por ni al la Eternulo, nia Dio, ke Li savu nin kontraux la manoj de
la Filisxtoj.

<span id="an_7:9">7:9</span> Tiam Samuel prenis unu sucxantan sxafidon
kaj oferis gxin tutan brulofere al la Eternulo, kaj Samuel vokis al la
Eternulo por Izrael, kaj la Eternulo auxskultis lin.

<span id="an_7:10">7:10</span> Kaj dum Samuel estis oferanta la
bruloferon, la Filisxtoj venis, por batali kontraux la Izraelidoj. Sed
la Eternulo ektondris en tiu tago per granda tondro super la Filisxtoj
kaj teruris ilin, kaj ili estis frapitaj antaux Izrael.

<span id="an_7:11">7:11</span> Kaj la viroj de Izrael eliris el Micpa
kaj persekutis la Filisxtojn, kaj batis ilin gxis sub Bet-Kar.

<span id="an_7:12">7:12</span> Kaj Samuel prenis unu sxtonon, kaj metis
gxin inter Micpa kaj SXen, kaj donis al gxi la nomon Eben-Ezer,
dirante:GXis cxi tiu loko helpis nin la Eternulo.

<span id="an_7:13">7:13</span> Tiamaniere la Filisxtoj estis
kvietigitaj, kaj ne venadis plu en la regionon de Izrael. Kaj la mano de
la Eternulo estis super la Filisxtoj dum la tuta vivo de Samuel.

<span id="an_7:14">7:14</span> Kaj estis redonitaj al Izrael la urboj,
kiujn la Filisxtoj prenis de Izrael, de Ekron gxis Gat, kaj iliajn
regionojn Izrael savis el la manoj de la Filisxtoj. Kaj estis paco inter
Izrael kaj la Amoridoj.

<span id="an_7:15">7:15</span> Kaj Samuel estis jugxisto de Izrael dum
sia tuta vivo.

<span id="an_7:16">7:16</span> Kaj li iradis cxiujare cxirkauxe en
Bet-Elon, Gilgalon, kaj Micpan, kaj jugxadis Izraelon en cxiuj tiuj
lokoj.

<span id="an_7:17">7:17</span> Kaj li revenadis en Raman, cxar tie estis
lia domo; kaj tie ankaux li jugxadis Izraelon, kaj li konstruis tie
altaron al la Eternulo.

<span id="an_8:1">8:1</span> Kiam Samuel maljunigxis, li faris siajn
filojn jugxistoj de Izrael.

<span id="an_8:2">8:2</span> La nomo de lia unuenaskita filo estis Joel,
kaj la nomo de lia dua filo estis Abija; ili jugxadis en Beer-SXeba.

<span id="an_8:3">8:3</span> Sed liaj filoj ne iris laux lia vojo; ili
sercxis profiton, ili prenadis subacxeton kaj jugxadis maljuste.

<span id="an_8:4">8:4</span> Kaj kolektigxis cxiuj plejagxuloj de Izrael
kaj venis al Samuel en Raman,

<span id="an_8:5">8:5</span> kaj diris al li:Jen vi maljunigxis, kaj
viaj filoj ne iras laux via vojo; starigu do al ni regxon, por ke li
jugxadu nin, kiel cxe cxiuj popoloj.

<span id="an_8:6">8:6</span> Ne placxis la afero al Samuel, kiam ili
diris:Starigu al ni regxon, por ke li jugxadu nin. Kaj Samuel ekpregxis
al la Eternulo.

<span id="an_8:7">8:7</span> Kaj la Eternulo diris al Samuel:Obeu la
vocxon de la popolo en cxio, kion ili diros al vi; cxar ne vin ili
forpusxis, sed Min ili forpusxis de regado super ili.

<span id="an_8:8">8:8</span> Simile al cxiuj agoj, kiujn ili faris de la
tempo, kiam Mi elkondukis ilin el Egiptujo, gxis nun, kaj kiel ili
forlasis Min kaj servis al aliaj dioj, tiel ili agas ankaux kun vi.

<span id="an_8:9">8:9</span> Nun obeu ilian vocxon, tamen klarigu al ili
kaj sciigu al ili la rajtojn de la regxo, kiu regxos super ili.

<span id="an_8:10">8:10</span> Kaj Samuel raportis cxiujn vortojn de la
Eternulo al la popolo, kiu petis de li regxon.

<span id="an_8:11">8:11</span> Kaj li diris:Tiaj estos la rajtoj de la
regxo, kiu regxos super vi:viajn filojn li prenos por siaj cxaroj kaj
por siaj cxevaloj, kaj ili kurados antaux lia cxaro;

<span id="an_8:12">8:12</span> kaj li faros ilin milestroj kaj
kvindekestroj, kaj devigos ilin plugi lian kampon kaj rikolti lian
rikolton kaj fari liajn batalilojn kaj la apartenajxojn de lia cxaro;

<span id="an_8:13">8:13</span> kaj viajn filinojn li prenos kiel
sxmirajxistinojn, kuiristinojn, kaj bakistinojn.

<span id="an_8:14">8:14</span> Kaj viajn plej bonajn kampojn kaj
vinbergxardenojn kaj olivgxardenojn li prenos, kaj donos al siaj
servantoj.

<span id="an_8:15">8:15</span> Kaj el viaj semitajxoj kaj
vinbergxardenoj li prenos dekonajxon, kaj donos al siaj korteganoj kaj
al siaj servantoj.

<span id="an_8:16">8:16</span> Kaj viajn servantojn kaj servantinojn kaj
viajn plej bonajn junulojn kaj viajn azenojn li prenos, kaj uzos por
siaj laboroj.

<span id="an_8:17">8:17</span> El viaj sxafoj li prenos dekonon, kaj vi
farigxos por li sklavoj.

<span id="an_8:18">8:18</span> Tiam vi ekkrios pro via regxo, kiun vi
elektis al vi, sed la Eternulo tiam ne auxskultos vin.

<span id="an_8:19">8:19</span> Sed la popolo ne volis obei la vocxon de
Samuel kaj diris:Ne, regxo estu super ni;

<span id="an_8:20">8:20</span> kaj ni ankaux estu kiel cxiuj popoloj,
kaj nia regxo jugxadu nin kaj iradu antaux ni kaj kondukadu niajn
militojn.

<span id="an_8:21">8:21</span> Kaj Samuel auxskultis cxiujn vortojn de
la popolo, kaj raportis ilin al la Eternulo.

<span id="an_8:22">8:22</span> Kaj la Eternulo diris al Samuel:Obeu
ilian vocxon, kaj starigu super ili regxon. Kaj Samuel diris al la viroj
de Izrael:Iru cxiu en sian urbon.

<span id="an_9:1">9:1</span> Estis viro el la Benjamenidoj, kiu havis la
nomon Kisx, filo de Abiel, filo de Ceror, filo de Behxorat, filo de
Afiahx, Benjamenido, viro forta.

<span id="an_9:2">9:2</span> Li havis filon, kies nomo estis Saul; cxi
tiu estis juna kaj bela, kaj neniu el la Izraelidoj estis pli bela ol
li; de siaj sxultroj supren li estis pli alta ol la tuta popolo.

<span id="an_9:3">9:3</span> Perdigxis azeninoj de Kisx, patro de Saul;
kaj Kisx diris al sia filo Saul:Prenu kun vi unu el la junuloj, kaj
levigxu, kaj iru sercxi la azeninojn.

<span id="an_9:4">9:4</span> Kaj li iris sur la monton de Efraim kaj
trairis la landon SXalisxa, sed ili ne trovis; kaj ili trairis la landon
SXaalim, sed tie ne trovigxis; kaj li trairis la landon de Benjamen, sed
ili ne trovis.

<span id="an_9:5">9:5</span> Kiam li venis en la landon Cuf, Saul diris
al la junulo, kiu estis kun li:Venu, ni reiru hejmen, cxar alie mia
patro eble cxesos pensi pri la azeninoj kaj estos maltrankvila pri ni.

<span id="an_9:6">9:6</span> Kaj tiu diris al li:Jen en cxi tiu urbo
estas Dia homo, homo respektata; cxio, kion li diras, nepre plenumigxas;
ni iru do tien, eble li montros al ni la vojon, kiun ni devas iri.

<span id="an_9:7">9:7</span> Kaj Saul diris al sia junulo:Bone, ni iros,
sed kion ni alportos al la homo? cxar la pano elcxerpigxis en nia sako,
kaj ni havas nenian donacon, por alporti al la Dia homo; kion ni havas?

<span id="an_9:8">9:8</span> La junulo plue respondis al Saul kaj
diris:Jen en mia mano trovigxas kvarono de argxenta siklo; mi donos gxin
al la Dia homo, kaj li montros al ni la vojon.

<span id="an_9:9">9:9</span> (En la antauxa tempo cxe Izrael oni tiel
diradis, kiam oni iris demandi Dion:Ni iru al la antauxvidisto; cxar
kion oni nun nomas profeto, tion oni antauxe nomis antauxvidisto.)

<span id="an_9:10">9:10</span> Kaj Saul diris al sia junulo:Bone vi
diris; ni iru. Kaj ili iris en la urbon, en kiu logxis la Dia homo.

<span id="an_9:11">9:11</span> Irante supren en la urbon, ili renkontis
knabinojn, kiuj eliris, por cxerpi akvon; kaj ili diris al tiuj:CXu la
antauxvidisto estas cxi tie?

<span id="an_9:12">9:12</span> Kaj tiuj respondis al ili kaj diris:CXi
tie; jen li estas antaux vi; nun rapidu, cxar hodiaux li venis en la
urbon, cxar hodiaux la popolo alportas bucxoferon sur la altajxo.

<span id="an_9:13">9:13</span> Kiam vi eniros en la urbon, vi tuj trovos
lin, antaux ol li iros sur la altajxon, por mangxi; cxar la popolo ne
mangxas antaux lia veno, cxar li benas la bucxoferon, kaj nur poste
mangxas la invititoj. Iru do, cxar nun vi lin trovos.

<span id="an_9:14">9:14</span> Kaj ili iris supren en la urbon. Apenaux
ili venis en la mezon de la urbo, jen Samuel eliras renkonte al ili, por
iri sur la altajxon.

<span id="an_9:15">9:15</span> Dume la Eternulo revelaciis al la oreloj
de Samuel, unu tagon antaux la veno de Saul, dirante:

<span id="an_9:16">9:16</span> Morgaux en cxi tiu tempo Mi sendos al vi
homon el la lando de Benjamen, kaj vi sanktoleos lin kiel cxefon super
Mia popolo Izrael, kaj li savos Mian popolon el la manoj de la
Filisxtoj; cxar Mi vidis Mian popolon, kaj gxiaj krioj atingis Min.

<span id="an_9:17">9:17</span> Kiam Samuel ekvidis Saulon, la Eternulo
diris al li:Jen estas la homo, pri kiu Mi diris al vi, ke li regos super
Mia popolo.

<span id="an_9:18">9:18</span> Saul alproksimigxis al Samuel en la
pordego, kaj diris:Diru al mi, mi petas, kie estas cxi tie la domo de la
antauxvidisto.

<span id="an_9:19">9:19</span> Kaj Samuel respondis al Saul kaj diris:Mi
estas la antauxvidisto; iru antaux mi sur la altajxon; vi mangxos kun mi
hodiaux, kaj morgaux mi lasos vin for, kaj mi diros al vi cxion, kio
estas en via koro.

<span id="an_9:20">9:20</span> Kaj pri la azeninoj, kiuj perdigxis cxe
vi antaux tri tagoj, ne zorgu, cxar ili estas trovitaj. Kaj al kiu
apartenos cxio plej bona en Izrael? cxu ne al vi kaj al la tuta domo de
via patro?

<span id="an_9:21">9:21</span> Saul respondis kaj diris:Mi estas ja
Benjamenido, el la plej malgrandaj triboj de Izrael, kaj mia familio
estas la plej malgranda el cxiuj familioj de la tribo de Benjamen; kial
do vi diris al mi tiajn vortojn?

<span id="an_9:22">9:22</span> Tiam Samuel prenis Saulon kaj lian
junulon, kaj enkondukis ilin en la mangxocxambron, kaj donis al ili
lokon supraloke de la invititoj, kiuj estis en la nombro de cxirkaux
tridek homoj.

<span id="an_9:23">9:23</span> Kaj Samuel diris al la kuiristo:Donu tiun
porcion, kiun mi donis al vi kaj pri kiu mi diris al vi, ke vi retenu
gxin cxe vi.

<span id="an_9:24">9:24</span> Kaj la kuiristo prezentis femuron, kaj
tion, kio estas kun gxi, kaj metis tion antaux Saulon, kaj Samuel
diris:Jen estas, kio restis; metu gxin antaux vin kaj mangxu, cxar gxi
estas rezervita por vi por la tempo, por kiu mi invitis la popolon. Kaj
Saul mangxis kun Samuel en tiu tago.

<span id="an_9:25">9:25</span> Kaj ili malsupreniris de la altajxo en la
urbon, kaj Samuel parolis kun Saul sur la tegmento.

<span id="an_9:26">9:26</span> Kaj ili levigxis frue; kaj kiam la
matenrugxo levigxis, Samuel vokis Saulon sur la tegmenton, kaj
diris:Levigxu, mi lasos vin for. Kaj Saul levigxis, kaj ili eliris
ambaux, li kaj Samuel, eksteren.

<span id="an_9:27">9:27</span> Kiam ili atingis la finon de la urbo,
Samuel diris al Saul:Diru al la junulo, ke li iru antauxen (kaj tiu iris
antauxen); kaj vi haltu nun, kaj mi anoncos al vi la diron de Dio.

<span id="an_10:1">10:1</span> Tiam Samuel prenis krucxeton kun oleo kaj
versxis sur lian kapon, kaj kisis lin, kaj diris:Vidu, la Eternulo
sanktoleis vin kiel cxefon super Sia heredajxo.

<span id="an_10:2">10:2</span> Kiam vi hodiaux foriros de mi, vi trovos
cxe la tombo de Rahxel, en la regiono de Benjamen, en Celcahx, du
homojn, kiuj diros al vi:Estas trovitaj la azeninoj, kiujn vi iris
sercxi, kaj jen via patro cxesis pensi pri la azeninoj, kaj estas
maltrankvila pri vi, dirante:Kion mi faru koncerne mian filon?

<span id="an_10:3">10:3</span> Kaj kiam vi foriros de tie pluen kaj
venos al la kverko de Tabor, renkontos vin tie tri homoj, irantaj al Dio
en Bet-Elon; unu portas tri kapridojn, la dua portas tri bulojn da pano,
kaj la tria portas felsakon da vino.

<span id="an_10:4">10:4</span> Kaj ili salutos vin, kaj donos al vi du
panojn; kaj vi prenu el iliaj manoj.

<span id="an_10:5">10:5</span> Poste vi venos al la monteto de Dio, kie
estas garnizono de la Filisxtoj; kaj kiam vi tie eniros en la urbon, vi
renkontos grupon da profetoj, irantaj malsupren de la altajxo, kaj
antaux ili psalteron, tamburinon, fluton, kaj harpon, kaj ili profetas.

<span id="an_10:6">10:6</span> Kaj penetros vin la spirito de la
Eternulo, kaj vi ekprofetos kune kun ili, kaj vi farigxos alia homo.

<span id="an_10:7">10:7</span> Kiam plenumigxos super vi cxi tiuj
antauxsignoj, tiam faru, kion bontrovos via mano, cxar Dio estas kun vi.

<span id="an_10:8">10:8</span> Kaj vi iros antaux mi en Gilgalon; poste
mi venos al vi, por fari bruloferojn, por bucxi pacoferojn. Sep tagojn
atendu, gxis mi venos al vi, kaj sciigos al vi, kion vi devas fari.

<span id="an_10:9">10:9</span> Kaj kiam li turnis siajn sxultrojn, por
foriri de Samuel, Dio donis al li alian koron, kaj cxiuj tiuj
antauxsignoj plenumigxis en tiu tago.

<span id="an_10:10">10:10</span> Kiam ili venis tien al la monteto, jen
grupo da profetoj iras al li renkonte; kaj penetris lin la spirito de la
Eternulo, kaj li ekprofetis meze de ili.

<span id="an_10:11">10:11</span> Kaj kiam cxiuj, kiuj konis lin de
antauxe, vidis, ke li profetas kun profetoj, tiam la homoj diris unu al
alia:Kio farigxis kun la filo de Kisx? cxu ankaux Saul estas inter la
profetoj?

<span id="an_10:12">10:12</span> Kaj unu el tie respondis kaj diris:Kiu
estas ilia patro? De tio devenis la proverbo:CXu ankaux Saul estas inter
la profetoj?

<span id="an_10:13">10:13</span> Kaj cxesinte profeti, li venis sur la
altajxon.

<span id="an_10:14">10:14</span> Kaj la onklo de Saul diris al li kaj al
lia junulo:Kien vi iris? Kaj li respondis:Por sercxi la azeninojn; sed
kiam ni vidis, ke ili ne trovigxas, ni iris al Samuel.

<span id="an_10:15">10:15</span> Tiam diris la onklo de Saul:Diru al mi,
mi petas, kion diris al vi Samuel.

<span id="an_10:16">10:16</span> Kaj Saul diris al sia onklo:Li diris al
ni, ke la azeninoj estas trovitaj. Sed tion, kion Samuel diris pri la
regxado, li ne diris al li.

<span id="an_10:17">10:17</span> Dume Samuel kunvenigis la popolon al la
Eternulo en Micpan.

<span id="an_10:18">10:18</span> Kaj li diris al la Izraelidoj:Tiel
diris la Eternulo, Dio de Izrael:Mi elkondukis Izraelon el Egiptujo, kaj
savis vin el la manoj de la Egiptoj, kaj el la manoj de cxiuj regnoj,
kiuj premis vin.

<span id="an_10:19">10:19</span> Sed vi nun forrifuzis vian Dion, kiu
savas vin el cxiuj viaj mizeroj kaj suferoj, kaj vi diris al Li:Regxon
starigu super ni. Starigxu do nun antaux la Eternulo laux viaj triboj
kaj familioj.

<span id="an_10:20">10:20</span> Kaj Samuel alvenigis cxiujn tribojn de
Izrael; kaj la loto trafis la tribon de Benjamen.

<span id="an_10:21">10:21</span> Kaj li alvenigis la tribon de Benjamen
laux gxiaj familioj, kaj la loto trafis la familion de Matri; kaj la
loto trafis Saulon, filon de Kisx. Oni sercxis lin, sed oni lin ne
trovis.

<span id="an_10:22">10:22</span> Tiam oni demandis ankoraux la
Eternulon:CXu la viro ankoraux venos cxi tien? Kaj la Eternulo diris:Jen
li kasxis sin inter la vazaro.

<span id="an_10:23">10:23</span> Kaj oni kuris, kaj prenis lin de tie;
kaj li starigxis meze de la popolo, kaj de la sxultroj supren li estis
pli alta ol la tuta popolo.

<span id="an_10:24">10:24</span> Kaj Samuel diris al la tuta popolo:CXu
vi vidas, kiun la Eternulo elektis? cxar ne ekzistas simila al li en la
tuta popolo. Kaj la tuta popolo ekkriis, kaj diris:Vivu la regxo!

<span id="an_10:25">10:25</span> Kaj Samuel klarigis al la popolo la
rajtojn de la regxado, kaj skribis tion en libron kaj metis antaux la
Eternulon. Kaj Samuel foririgis la tutan popolon cxiun al lia domo.

<span id="an_10:26">10:26</span> Kaj Saul ankaux iris al sia domo en
Gibean; kaj iris kun li la militistoj, kies koron Dio ektusxis.

<span id="an_10:27">10:27</span> Sed la sentauxguloj diris:Kiamaniere
helpos nin cxi tiu? Kaj ili malestimis lin, kaj ne alportis al li
donacojn; sed li sxajnigis, ke li ne auxdas.

<span id="an_11:1">11:1</span> Venis Nahxasx la Amonido, kaj starigxis
tendare antaux Jabesx en Gilead. Kaj cxiuj logxantoj de Jabesx diris al
Nahxasx:Faru kun ni interligon, kaj ni servos al vi.

<span id="an_11:2">11:2</span> Sed Nahxasx la Amonido diris al ili:Mi
faros kun la kondicxo, ke al cxiuj el vi mi elpikos la dekstran okulon
kaj per tio metos malhonoron sur la tutan Izraelon.

<span id="an_11:3">11:3</span> Tiam diris al li la plejagxuloj de
Jabesx:Donu al ni tempon de sep tagoj, por ke ni sendu senditojn en
cxiujn regionojn de Izrael; kaj se neniu nin helpos, tiam ni eliros al
vi.

<span id="an_11:4">11:4</span> Kaj venis la senditoj en Gibean de Saul
kaj diris tiujn vortojn al la oreloj de la popolo, kaj la tuta popolo
lauxte ekploris.

<span id="an_11:5">11:5</span> Sed jen Saul venas de la kampo malantaux
la bovoj. Kaj Saul diris:Kio estas al la popolo, ke ili ploras? Kaj oni
transdiris al li la vortojn de la logxantoj de Jabesx.

<span id="an_11:6">11:6</span> Kaj la spirito de Dio penetris Saulon,
kiam li auxdis tiujn vortojn, kaj forte ekflamis lia kolero.

<span id="an_11:7">11:7</span> Kaj li prenis paron da bovoj kaj dishakis
ilin, kaj dissendis la partojn per la senditoj en cxiujn regionojn de
Izrael, dirante:Se iu ne eliros post Saul kaj post Samuel, tiam tiel
estos farite kun liaj bovoj. Kaj timo antaux la Eternulo falis sur la
popolon, kaj ili eliris kiel unu homo.

<span id="an_11:8">11:8</span> Li kalkulis ilin en Bezek, kaj la nombro
de la Izraelidoj estis tricent mil, kaj la nombro de la Jehudaidoj estis
tridek mil.

<span id="an_11:9">11:9</span> Kaj ili diris al la venintaj
senditoj:Tiel diru al la logxantoj de Jabesx en Gilead:Morgaux venos al
vi helpo, kiam la suno brilos varmege. Kaj la senditoj venis kaj
raportis al la logxantoj de Jabesx, kaj tiuj gxojis.

<span id="an_11:10">11:10</span> Kaj la logxantoj de Jabesx
diris:Morgaux ni eliros al vi, por ke vi agu kun ni, kiel placxos al vi.

<span id="an_11:11">11:11</span> En la sekvanta tago Saul dividis la
popolon en tri tacxmentojn, kaj ili eniris en la tendaron dum la matena
gardotempo, kaj venkobatis la Amonidojn, antaux ol la tago farigxis
varma; la restintoj diskuris tiel, ke ne restis ecx du kune.

<span id="an_11:12">11:12</span> Kaj la popolo diris al Samuel:Kiuj
estas tiuj, kiuj diris:CXu Saul regxos super ni? Donu tiujn homojn, ke
ni ilin mortigu.

<span id="an_11:13">11:13</span> Sed Saul diris:Neniun oni devas mortigi
en cxi tiu tago, cxar hodiaux la Eternulo faris savon al Izrael.

<span id="an_11:14">11:14</span> Kaj Samuel diris al la popolo:Venu, ni
iru en Gilgalon, kaj ni novofestos tie la regxecon.

<span id="an_11:15">11:15</span> Kaj la tuta popolo iris en Gilgalon,
kaj ili regxigis tie Saulon antaux la Eternulo en Gilgal, kaj bucxis tie
pacoferojn antaux la Eternulo, kaj forte gajis tie Saul kaj cxiuj
Izraelidoj.

<span id="an_12:1">12:1</span> Tiam Samuel diris al cxiuj Izraelidoj:Jen
mi obeis vian vocxon pri cxio, kion vi diris al mi, kaj mi starigis por
vi regxon.

<span id="an_12:2">12:2</span> Kaj nun jen la regxo iras antaux vi, kaj
mi maljunigxis kaj grizigxis, kaj miaj filoj estas cxi tie inter vi; mi
iradis antaux vi de mia juneco gxis la nuna tago.

<span id="an_12:3">12:3</span> Jen mi estas; parolu pri mi antaux la
Eternulo kaj antaux Lia sanktoleito:kies bovon mi prenis? kaj kies
azenon mi prenis? kaj kontraux kiu mi agis maljuste? kaj kiun mi premis?
kaj el kies mano mi prenis subacxeton, por ke mi kovru miajn okulojn
koncerne lin? kaj mi repagos al vi.

<span id="an_12:4">12:4</span> Sed ili diris:Vi faris al ni nenian
perfortajxon nek maljustajxon, kaj vi nenion prenis el ies mano.

<span id="an_12:5">12:5</span> Kaj li diris al ili:La Eternulo estas
atestanto antaux vi, kaj Lia sanktoleito estas atestanto hodiaux, ke vi
nenion trovis en mia mano. Kaj ili diris:Atestanto.

<span id="an_12:6">12:6</span> Tiam Samuel diris al la popolo:La
Eternulo, kiu starigis Moseon kaj Aaronon, kaj kiu elkondukis viajn
patrojn el la lando Egipta.

<span id="an_12:7">12:7</span> Nun starigxu, kaj mi faru jugxan analizon
koncerne vin antaux la Eternulo pri cxiuj bonfaroj de la Eternulo, kiujn
Li faris al vi kaj al viaj patroj.

<span id="an_12:8">12:8</span> Kiam Jakob venis en Egiptujon kaj viaj
patroj ekkriis al la Eternulo, tiam la Eternulo sendis Moseon kaj
Aaronon, kaj ili elkondukis viajn patrojn el Egiptujo kaj eklogxigis
ilin sur cxi tiu loko.

<span id="an_12:9">12:9</span> Sed ili forgesis la Eternulon, sian Dion,
kaj Li transdonis ilin en la manojn de Sisera, militestro de HXacor, kaj
en la manojn de la Filisxtoj kaj en la manojn de la regxo de Moab, kiuj
militis kontraux ili.

<span id="an_12:10">12:10</span> Tiam ili ekkriis al la Eternulo, kaj
diris:Ni pekis, cxar ni forlasis la Eternulon kaj servis al la Baaloj
kaj al la Asxtaroj; nun savu nin el la manoj de niaj malamikoj, kaj ni
servos al Vi.

<span id="an_12:11">12:11</span> Tiam la Eternulo sendis Jerubaalon kaj
Bedanon kaj Jiftahxon kaj Samuelon, kaj Li savis vin el la manoj de viaj
malamikoj cxirkauxe, kaj vi restis eksterdangxeraj.

<span id="an_12:12">12:12</span> Sed kiam vi vidis, ke Nahxasx, regxo de
la Amonidoj, venis kontraux vin, vi diris al mi:Ne, regxo regu super ni;
kaj la Eternulo, via Dio, estas ja via regxo.

<span id="an_12:13">12:13</span> Nun jen estas la regxo, kiun vi
elektis, pri kiu vi petis; jen la Eternulo starigis regxon super vi.

<span id="an_12:14">12:14</span> Se vi timos la Eternulon kaj servos al
Li kaj obeos Lian vocxon kaj ne ribelos kontraux la diro de la Eternulo,
tiam vi kaj ankaux la regxo, kiu ekregis super vi, estos sub la defendo
de la Eternulo, via Dio.

<span id="an_12:15">12:15</span> Sed se vi ne obeos la vocxon de la
Eternulo kaj vi ribelos kontraux la diro de la Eternulo, tiam la mano de
la Eternulo estos kontraux vi, kiel kontraux viaj patroj.

<span id="an_12:16">12:16</span> Ecx nun starigxu, kaj vidu tiun grandan
faron, kiun la Eternulo faros antaux vi.

<span id="an_12:17">12:17</span> CXu ne estas nun rikolto de tritiko?
sed mi ekvokos al la Eternulo, kaj Li donos tondrojn kaj pluvon, por ke
vi sciu kaj vidu, kiel granda estas via malbono, kiun vi faris antaux la
Eternulo, petante por vi regxon.

<span id="an_12:18">12:18</span> Kaj Samuel ekvokis al la Eternulo, kaj
la Eternulo donis tondrojn kaj pluvon en tiu tago; kaj forte ektimis la
tuta popolo la Eternulon kaj Samuelon.

<span id="an_12:19">12:19</span> Kaj la tuta popolo diris al
Samuel:Pregxu por viaj sklavoj al la Eternulo, via Dio, por ke ni ne
mortu; cxar al cxiuj niaj pekoj ni aldonis ankoraux malbonagon per tio,
ke ni petis por ni regxon.

<span id="an_12:20">12:20</span> Sed Samuel diris al la popolo:Ne timu;
vi faris ja tiun tutan malbonon; nur ne forturnigxu de la Eternulo, kaj
servu al la Eternulo per via tuta koro.

<span id="an_12:21">12:21</span> Kaj ne forklinigxu al la vantajxoj,
kiuj ne helpas nek savas, cxar ili estas vantajxo.

<span id="an_12:22">12:22</span> La Eternulo ne forlasos Sian popolon,
pro Sia granda nomo; cxar la Eternulo bonvolis fari vin Lia popolo.

<span id="an_12:23">12:23</span> Mi ankaux ne permesos al mi peki antaux
la Eternulo, cxesante pregxi por vi, kaj mi gvidados vin laux la vojo
bona kaj gxusta.

<span id="an_12:24">12:24</span> Nur timu la Eternulon kaj servu al Li
fidele per via tuta koro, cxar vi vidas, kion grandan Li faris al vi.

<span id="an_12:25">12:25</span> Sed se vi agos malbone, tiam ambaux,
kiel vi, tiel ankaux via regxo, pereos.

<span id="an_13:1">13:1</span> Unu jaro pasis post la regxigxo de Saul,
kaj jam du jarojn li regxis super Izrael.

<span id="an_13:2">13:2</span> Kaj Saul elektis al si tri mil virojn el
Izrael; du mil estis kun Saul en Mihxmasx kaj sur la monto Bet-El, kaj
mil estis kun Jonatan en Gibea de Benjamen; la ceterajn el la popolo li
foririgis cxiun al lia tendo.

<span id="an_13:3">13:3</span> Kaj Jonatan venkobatis la garnizonon de
la Filisxtoj, kiu estis en Geba. Kaj tion auxdis la Filisxtoj; kaj Saul
disblovigis per trumpeto tra la tuta lando, dirante:Auxdu tion la
Hebreoj.

<span id="an_13:4">13:4</span> Kaj la tuta Izrael auxdis jenon:Saul
venkobatis la garnizonon de la Filisxtoj, kaj Izrael farigxis malamata
por la Filisxtoj. Kaj oni kunvokis la popolon al Saul en Gilgalon.

<span id="an_13:5">13:5</span> Kaj la Filisxtoj kolektigxis, por militi
kontraux Izrael, tridek mil cxaroj kaj ses mil rajdantoj, kaj tiom da
popolo, kiom da sablo sur la bordo de la maro. Kaj ili eliris kaj
starigxis tendare en Mihxmasx, oriente de Bet- Aven.

<span id="an_13:6">13:6</span> La Izraelidoj vidis, ke ili estas en
mizero, cxar la popolo perdis la kuragxon, kaj la homoj kasxis sin en
kavernoj, en arbustoj, en rokoj, en kavoj, kaj en putoj.

<span id="an_13:7">13:7</span> Hebreoj transiris ankaux trans Jordanon
en la landon de Gad kaj en Gileadon. Sed Saul estis ankoraux en Gilgal,
kaj la tuta popolo tremis cxe li.

<span id="an_13:8">13:8</span> Kaj li atendis sep tagojn gxis la
templimo, kiun difinis Samuel, sed Samuel ne venis en Gilgalon; kaj la
popolo komencis disigxi de li.

<span id="an_13:9">13:9</span> Tiam Saul diris:Alportu al mi la
bruloferon kaj la pacoferojn. Kaj li oferis la bruloferon.

<span id="an_13:10">13:10</span> Apenaux li finis la oferadon de la
brulofero, venis Samuel. Kaj Saul eliris renkonte al li, por saluti lin.

<span id="an_13:11">13:11</span> Sed Samuel diris:Kion vi faris? Saul
respondis:Mi vidis, ke la popolo diskuras de mi, kaj vi ne venis al la
difinita tempo, kaj la Filisxtoj kolektigxis en Mihxmasx;

<span id="an_13:12">13:12</span> kaj mi diris:Nun la Filisxtoj atakos
min cxi tie en Gilgal, kaj mi ankoraux ne pregxis antaux la Eternulo; mi
detenis min, sed fine mi oferis la bruloferon.

<span id="an_13:13">13:13</span> Tiam Samuel diris al Saul:Vi agis
malprudente, ne plenumante la ordonon de la Eternulo, via Dio, kiun Li
ordonis al vi; cxar nun la Eternulo fortikigus vian regxadon super
Izrael por eterne.

<span id="an_13:14">13:14</span> Sed nun via regxado ne longe dauxros:la
Eternulo elsercxis al Si viron laux Sia koro, kaj la Eternulo ordonis al
li esti estro super Lia popolo, cxar vi ne plenumis tion, kion la
Eternulo ordonis al vi.

<span id="an_13:15">13:15</span> Kaj Samuel levigxis kaj iris de Gilgal
al Gibea de Benjamen. Kaj Saul kalkulis la popolon, kiu trovigxis cxe
li, cxirkaux sescent homoj.

<span id="an_13:16">13:16</span> Saul kaj lia filo Jonatan, kaj la
popolo, kiu estis kun ili, restis en Gibea de Benjamen, kaj la Filisxtoj
staris tendare en Mihxmasx.

<span id="an_13:17">13:17</span> Kaj eliris el la tendaro de la
Filisxtoj tri tacxmentoj da ekstermantoj:unu tacxmento direktis sin laux
la vojo al Ofra, al la lando SXual;

<span id="an_13:18">13:18</span> la dua tacxmento direktis sin laux la
vojo al Bet-HXoron; kaj la tria tacxmento direktis sin laux la lima
vojo, kiu kondukas al la valo Ceboim, al la dezerto.

<span id="an_13:19">13:19</span> Sed en la tuta lando de Izrael oni ne
povis trovi forgxiston, cxar la Filisxtoj zorgis pri tio, ke la Hebreoj
ne faru glavon aux ponardegon.

<span id="an_13:20">13:20</span> Kaj cxiuj Izraelidoj devis iri al la
Filisxtoj, se iu bezonis akrigi sian plugilon aux sian fosilon aux sian
hakilon aux sian rikoltilon.

<span id="an_13:21">13:21</span> Kaj la trancxrandoj de la plugilferoj
kaj de la fosiloj kaj de la tridentoj kaj de la hakiloj kaj de la
pikstangoj malakrigxis.

<span id="an_13:22">13:22</span> Tial en la tago de la batalo ne
trovigxis glavo nek ponardego en la manoj de la tuta popolo, kiu estis
kun Saul kaj kun Jonatan, sed trovigxis nur cxe Saul kaj cxe lia filo
Jonatan.

<span id="an_13:23">13:23</span> Dume gardistaro el la Filisxtoj eliris
al la trapasejo de Mihxmasx.

<span id="an_14:1">14:1</span> Unu tagon Jonatan, filo de Saul, diris al
sia junulo armilportisto:Venu, ni transiru al la garnizono de la
Filisxtoj, kiu estas tie transe; sed al sia patro li tion ne diris.

<span id="an_14:2">14:2</span> Kaj Saul estis en la randa parto de
Gibea, sub granatarbo, kiu estis en Migron; kaj da popolo estis kun li
cxirkaux sescent homoj.

<span id="an_14:3">14:3</span> Kaj Ahxija, filo de Ahxitub, frato de
Ikabod, filo de Pinahxas, filo de Eli, la pastro de la Eternulo en
SXilo, estis portanto de la efodo; kaj la popolo ne sciis, ke Jonatan
foriris.

<span id="an_14:4">14:4</span> Inter la pasejoj, tra kiuj Jonatan volis
transiri al la garnizono de la Filisxtoj, estis pinta roko sur unu
flanko kaj pinta roko sur la dua flanko; la nomo de unu estis Bocec, kaj
la nomo de la dua estis Sene.

<span id="an_14:5">14:5</span> Unu roko elstaris norde kontraux
Mihxmasx, kaj la dua sude kontraux Geba.

<span id="an_14:6">14:6</span> Kaj Jonatan diris al sia junulo
armilportisto:Venu, ni transiru al la garnizono de tiuj necirkumciditoj;
eble la Eternulo ion faros por ni; cxar por la Eternulo ne estas
malfacile helpi per multo aux per malmulto.

<span id="an_14:7">14:7</span> Kaj lia armilportisto diris al li:Faru
cxion, kion diras al vi via koro; iru antauxen, mi iros kun vi, kien vi
volas.

<span id="an_14:8">14:8</span> Tiam Jonatan diris:Jen ni transiros al
tiuj homoj, kaj montros nin al ili.

<span id="an_14:9">14:9</span> Se ili diros al ni tiel:Restu, gxis ni
atingos vin-tiam ni haltos sur nia loko kaj ne supreniros al ili;

<span id="an_14:10">14:10</span> sed se ili diros tiel:Venu al ni
supren-tiam ni supreniros; cxar la Eternulo transdonis ilin en niajn
manojn, kaj tio estos por ni pruvosigno.

<span id="an_14:11">14:11</span> Kaj ili ambaux aperis antaux la
garnizono de la Filisxtoj, kaj la Filisxtoj diris:Jen Hebreoj eliras el
la truoj, en kiuj ili sin kasxis.

<span id="an_14:12">14:12</span> Kaj la homoj el la garnizono ekparolis
al Jonatan kaj al lia armilportisto, kaj diris:Venu al ni supren, kaj ni
klarigos al vi aferon. Tiam Jonatan diris al sia armilportisto:Sekvu
min, cxar la Eternulo transdonis ilin en la manojn de Izrael.

<span id="an_14:13">14:13</span> Kaj Jonatan ekgrimpis per siaj manoj
kaj piedoj, kaj lia armilportisto post li. Tiam ili ekfalis antaux
Jonatan, kaj lia armilportisto mortigis ilin post li.

<span id="an_14:14">14:14</span> La unua mortigo, kiun faris Jonatan kaj
lia armilportisto, estis cxirkaux dudek homoj, sur la spaco de cxirkaux
duontaga plugado.

<span id="an_14:15">14:15</span> Tiam farigxis teruro en la tendaro, sur
la kampo, kaj inter la tuta popolo; la garnizonanoj kaj la vagatakistoj
ankaux ektimis, kaj la tero ektremis, kaj ekregis tumulto, farita de
Dio.

<span id="an_14:16">14:16</span> La gardostarantoj de Saul en Gibea de
Benjamen ekvidis, ke la amaso dissxutigxis kaj kuras en diversajn
flankojn.

<span id="an_14:17">14:17</span> Tiam Saul diris al la homoj, kiuj estis
cxe li:Esploru kaj rigardu, kiu foriris de ni. Kaj oni esploris, kaj
montrigxis, ke forestas Jonatan kaj lia armilportisto.

<span id="an_14:18">14:18</span> Kaj Saul diris al Ahxija:Venigu la
keston de Dio; cxar la kesto de Dio estis en tiu tago kun la Izraelidoj.

<span id="an_14:19">14:19</span> Kaj dum Saul parolis ankoraux kun la
pastro, la tumulto en la tendaro de la Filisxtoj farigxis ankoraux pli
granda. Kaj Saul diris al la pastro:Retiru vian manon.

<span id="an_14:20">14:20</span> Kaj kolektigxis Saul kaj la tuta
popolo, kiu estis kun li, kaj ili venis al la batalejo, kaj jen ili
ekvidis, ke la glavo de cxiu frapas lian proksimulon kaj la konfuzo
estas tre granda.

<span id="an_14:21">14:21</span> Kaj la Hebreoj, kiuj estis kun la
Filisxtoj antauxe kaj venis kune kun ili en tendaro cxirkauxen, ili
ankaux aligxis al la Izraelidoj, kiuj estis kun Saul kaj Jonatan.

<span id="an_14:22">14:22</span> Kaj cxiuj Izraelidoj, kiuj sin kasxis
sur la monto de Efraim, auxdis, ke la Filisxtoj forkuras, kaj ili ankaux
aligxis kontraux ili batale.

<span id="an_14:23">14:23</span> Kaj la Eternulo helpis en tiu tago
Izraelon; la batalo dauxris gxis Bet-Aven.

<span id="an_14:24">14:24</span> La Izraelidoj estis lacaj en tiu tago;
sed Saul jxurligis la popolon, dirante:Malbenita estu tiu, kiu mangxos
panon antaux la vespero, antaux ol mi vengxos al miaj malamikoj. Kaj la
tuta popolo ne gustumis panon.

<span id="an_14:25">14:25</span> Kaj cxiuj venis en arbaron; kaj tie
estis mielo sur la tero.

<span id="an_14:26">14:26</span> Kiam la popolo venis en la arbaron, ili
vidis, ke jen fluas la mielo; sed neniu levis sian manon al la busxo,
cxar la popolo timis la jxuron.

<span id="an_14:27">14:27</span> Sed Jonatan ne auxdis, kiam lia patro
jxurligis la popolon; kaj li etendis la pinton de la bastono, kiu estis
en lia mano, kaj trempis gxin en la mielcxelaro, kaj almetis sian manon
al la busxo, kaj liaj okuloj revigligxis.

<span id="an_14:28">14:28</span> Tiam unu el la popolo ekparolis, kaj
diris:Via patro jxurligis la popolon, dirante:Malbenita estu tiu, kiu
ion mangxos hodiaux; kaj la popolo lacigxis.

<span id="an_14:29">14:29</span> Tiam Jonatan diris:Mia patro malgajigis
la landon; rigardu, kiel revigligxis miaj okuloj, kiam mi gustumis iom
el cxi tiu mielo.

<span id="an_14:30">14:30</span> Se la popolo mangxus hodiaux el la
militakirajxo, kion gxi prenis de siaj malamikoj kaj kion gxi trovis,
cxu nun ne pligrandigxus la venkobato kontraux la Filisxtoj?

<span id="an_14:31">14:31</span> Kaj ili venkobatis en tiu tago la
Filisxtojn de Mihxmasx gxis Ajalon; kaj la popolo forte lacigxis.

<span id="an_14:32">14:32</span> Kaj la popolo jxetis sin sur la
militakirajxon; kaj ili prenis sxafojn kaj bovojn kaj bovidojn kaj
bucxis ilin sur la tero, kaj la popolo mangxis kune kun la sango.

<span id="an_14:33">14:33</span> Oni raportis al Saul, dirante:Jen la
popolo pekas antaux la Eternulo, mangxante kun la sango. Kaj li diris:Vi
faris kontrauxlegxajxon; rulu nun al mi grandan sxtonon.

<span id="an_14:34">14:34</span> Kaj Saul diris:Disiru en la popolon,
kaj diru al gxi:CXiu alkonduku al mi sian bovon kaj sian sxafon, kaj
bucxu gxin cxi tie kaj mangxu, kaj ne peku antaux la Eternulo, mangxante
kun la sango. Kaj cxiu el la popolo propramane alkondukis en tiu nokto
sian bovon kaj bucxis tie.

<span id="an_14:35">14:35</span> Kaj Saul konstruis altaron al la
Eternulo; tio estis la unua altaro, kiun li konstruis al la Eternulo.

<span id="an_14:36">14:36</span> Kaj Saul diris:Ni postkuru la
Filisxtojn en la nokto kaj ni prirabu ilin, gxis eklumos la mateno, kaj
ni neniun restigu el ili. Kaj ili diris:Faru cxion, kio placxas al vi.
Kaj la pastro diris:Ni turnu nin cxi tie al Dio.

<span id="an_14:37">14:37</span> Kaj Saul demandis Dion:CXu mi iru post
la Filisxtoj? cxu Vi transdonos ilin en la manojn de la Izraelidoj? Sed
Li ne respondis al li en tiu tago.

<span id="an_14:38">14:38</span> Tiam Saul diris:Venu cxi tien cxiuj
estroj de la popolo; eksciu kaj vidu, en kio konsistis la peko hodiaux.

<span id="an_14:39">14:39</span> CXar kiel vivas la Eternulo, la
helpanto de Izrael:se la kulpo estas en Jonatan, mia filo, li estos
mortigita. Sed neniu el la tuta popolo respondis al li.

<span id="an_14:40">14:40</span> Tiam li diris al cxiuj Izraelidoj:Vi
estos sur unu flanko, kaj mi kun mia filo Jonatan estos sur la dua
flanko. Kaj la popolo respondis al Saul:Faru tion, kio placxas al vi.

<span id="an_14:41">14:41</span> Kaj Saul diris al la Eternulo, Dio de
Izrael:Montru, kiu estas prava. Tiam estis trafitaj Jonatan kaj Saul,
sed la popolo eliris senkulpa.

<span id="an_14:42">14:42</span> Tiam Saul diris:Lotu inter mi kaj mia
filo Jonatan. Kaj trafita estis Jonatan.

<span id="an_14:43">14:43</span> Tiam Saul diris al Jonatan:Raportu al
mi, kion vi faris. Kaj Jonatan raportis al li kaj diris:Mi gustumis per
la pinto de la bastono, kiu estas en mia mano, iom da mielo:nun mi
mortu.

<span id="an_14:44">14:44</span> Kaj Saul diris:Dio faru tiel kaj pli;
Jonatan devas morti.

<span id="an_14:45">14:45</span> Sed la popolo diris al Saul:CXu devas
morti Jonatan, kiu faris tiun grandan helpon al Izrael? ho, neniel! kiel
vivas la Eternulo, ecx unu haro de lia kapo ne falu sur la teron, cxar
kun Dio li agis hodiaux. Kaj la popolo liberigis Jonatanon, kaj li ne
mortis.

<span id="an_14:46">14:46</span> Kaj Saul foriris de la Filisxtoj, kaj
la Filisxtoj iris sur sian lokon.

<span id="an_14:47">14:47</span> Kaj Saul prenis en siajn manojn la
regadon super Izrael, kaj li militis cxirkauxe kontraux cxiuj siaj
malamikoj, kontraux Moab kaj kontraux la Amonidoj kaj kontraux Edom kaj
kontraux la regxoj de Coba kaj kontraux la Filisxtoj; kaj kien ajn li
sin direktis, li venkobatis.

<span id="an_14:48">14:48</span> Li arangxis militistaron kaj venkobatis
Amalekon kaj liberigis Izraelon el la manoj de liaj rabantoj.

<span id="an_14:49">14:49</span> La filoj de Saul estis:Jonatan kaj
Jisxvi kaj Malki-SXua; kaj la nomoj de liaj du filinoj estis:la nomo de
la unuenaskita estis Merab, kaj la nomo de la pli juna estis Mihxal.

<span id="an_14:50">14:50</span> Kaj la nomo de la edzino de Saul estis
Ahxinoam, filino de Ahximaac; kaj la nomo de lia militestro estis Abner,
filo de Ner kaj onklo de Saul.

<span id="an_14:51">14:51</span> Kisx estis la patro de Saul; kaj Ner,
patro de Abner, estis filo de Abiel.

<span id="an_14:52">14:52</span> Forta estis la milito kontraux la
Filisxtoj dum la tuta vivo de Saul. Kaj cxiufoje, kiam Saul vidis ian
viron fortan kaj bravan, li prenis lin al si.

<span id="an_15:1">15:1</span> Kaj Samuel diris al Saul:Min sendis la
Eternulo, por sanktolei vin kiel regxon super Lia popolo, super Izrael;
auxskultu do la vocxon de la vortoj de la Eternulo.

<span id="an_15:2">15:2</span> Tiel diris la Eternulo Cebaot:Mi
rememoris, kion faris Amalek al Izrael, kiel li baris la vojon al li,
kiam cxi tiu iris el Egiptujo.

<span id="an_15:3">15:3</span> Nun iru kaj frapu Amalekon, kaj ekstermu
cxion, kion li havas; ne indulgu lin, sed mortigu la virojn kaj
virinojn, infanojn kaj sucxinfanojn, bovojn kaj sxafojn, kamelojn kaj
azenojn.

<span id="an_15:4">15:4</span> Tiam Saul faris alvokon al la popolo, kaj
li kalkulis ilin en Telaim, tie estis ducent mil piedirantoj kaj dek mil
viroj el Jehuda.

<span id="an_15:5">15:5</span> Kaj Saul venis al la urbo de Amalek kaj
faris batalon cxe la torento.

<span id="an_15:6">15:6</span> Kaj Saul diris al la Kenidoj:Iru, deturnu
vin kaj forigxu el inter la Amalekidoj, por ke mi ne ekstermu vin kune
kun ili; vi faris ja favorkorajxon al cxiuj Izraelidoj, kiam ili iris el
Egiptujo. Kaj la Kenidoj foriris el inter la Amalekidoj.

<span id="an_15:7">15:7</span> Kaj Saul venkobatis Amalekon de HXavila
gxis SXur, kiu estas antaux Egiptujo.

<span id="an_15:8">15:8</span> Kaj li kaptis Agagon, regxon de Amalek,
vivantan, sed la tutan popolon li ekstermis per glavo.

<span id="an_15:9">15:9</span> Kaj Saul kaj la popolo indulgis Agagon
kaj la plej bonajn sxafojn kaj bovojn kaj bovidojn kaj sxafidojn, kaj
cxion, kio estis bona, kaj ili ne volis ekstermi ilin, sed cxion
senvaloran kaj neakceptindan ili ekstermis.

<span id="an_15:10">15:10</span> Tiam la Eternulo ekparolis al Samuel,
dirante:

<span id="an_15:11">15:11</span> Mi bedauxras, ke Mi faris Saulon regxo;
cxar li deturnis sin de Mi, kaj Miajn vortojn li ne plenumis. Tio
malgxojigis Samuelon, kaj li vokis al la Eternulo dum la tuta nokto.

<span id="an_15:12">15:12</span> Kaj Samuel levigxis frue matene, por
iri renkonte al Saul. Oni raportis al Samuel, ke Saul venis al Karmel,
ke li tie starigis al si monumenton kaj poste turnis sin kaj foriris kaj
venis en Gilgalon.

<span id="an_15:13">15:13</span> Kiam Samuel venis al Saul, Saul diris
al li:Estu benita de la Eternulo; mi plenumis la diron de la Eternulo.

<span id="an_15:14">15:14</span> Sed Samuel diris:Kion do signifas tiu
vocxo de sxafoj en miaj oreloj, kaj la vocxo de bovoj, kiun mi auxdas?

<span id="an_15:15">15:15</span> Kaj Saul respondis:De la Amalekidoj oni
venigis ilin, cxar la popolo indulgis la plej bonajn sxafojn kaj bovojn,
por bucxoferi ilin al la Eternulo, via Dio; la ceterajn ni ekstermis.

<span id="an_15:16">15:16</span> Sed Samuel diris al Saul:Permesu, mi
diros al vi, kion parolis al mi la Eternulo en cxi tiu nokto. Kaj tiu
respondis al li:Diru.

<span id="an_15:17">15:17</span> Kaj Samuel diris:CXu vi ne estis
malgranda en viaj okuloj, kaj tamen vi farigxis estro de la triboj de
Izrael, kaj la Eternulo sanktoleis vin regxo super Izrael?

<span id="an_15:18">15:18</span> Kaj la Eternulo vojirigis vin, kaj
diris:Iru kaj ekstermu la pekulojn la Amalekidojn, kaj militu kontraux
ili, gxis vi tute ekstermos ilin.

<span id="an_15:19">15:19</span> Kial do vi ne obeis la vocxon de la
Eternulo, sed direktigxis al militakirajxo kaj faris la malbonon antaux
la okuloj de la Eternulo?

<span id="an_15:20">15:20</span> Kaj Saul diris al Samuel:Mi obeis la
vocxon de la Eternulo, kaj mi iris la vojon, sur kiun sendis min la
Eternulo, kaj mi venigis Agagon, regxon de Amalek, kaj la Amalekidojn mi
ekstermis.

<span id="an_15:21">15:21</span> Kaj la popolo prenis el la
militakirajxo sxafojn kaj bovojn, la plej bonan el la kondamnitajxo, por
bucxoferi al la Eternulo, via Dio, en Gilgal.

<span id="an_15:22">15:22</span> Sed Samuel diris:CXu bruloferoj kaj
bucxoferoj estas tiel agrablaj al la Eternulo, kiel la obeado al la
vocxo de la Eternulo? vidu, obeado estas pli bona ol bucxofero, atentado
estas pli bona ol la sebo de sxafoj.

<span id="an_15:23">15:23</span> CXar malobeo estas kiel peko de
sorcxado, kaj neplenumo estas kiel peko de idolservado. Pro tio, ke vi
malsxatis la diron de la Eternulo, Li malsxatis vin, ke vi ne estu plu
regxo.

<span id="an_15:24">15:24</span> Tiam Saul diris al Samuel:Mi pekis,
cxar mi malobeis la diron de la Eternulo kaj viajn vortojn; mi timis la
popolon, kaj mi obeis gxian vocxon.

<span id="an_15:25">15:25</span> Kaj nun pardonu, mi petas, mian pekon,
kaj iru kun mi returne, por ke mi adorklinigxu antaux la Eternulo.

<span id="an_15:26">15:26</span> Sed Samuel diris al Saul:Mi ne iros kun
vi returne; cxar vi malsxatis la diron de la Eternulo, tial la Eternulo
malsxatis vin, ke vi ne estu plu regxo super Izrael.

<span id="an_15:27">15:27</span> Kaj kiam Samuel deturnis sin por iri,
li kaptis lin je la rando de lia vesto, kaj gxi dissxirigxis.

<span id="an_15:28">15:28</span> Tiam Samuel diris al li:La Eternulo
forsxiris de vi hodiaux la regnon de Izrael, kaj transdonis gxin al via
proksimulo, kiu estas pli bona ol vi.

<span id="an_15:29">15:29</span> Kaj la Potenculo de Izrael ne sxangxos
Sian decidon kaj ne pentos; cxar Li ne estas homo, ke Li pentu.

<span id="an_15:30">15:30</span> Kaj tiu diris:Mi pekis; sed nun, mi vin
petas, faru al mi honoron antaux la plejagxuloj de mia popolo kaj antaux
Izrael, reiru kun mi, por ke mi adorklinigxu antaux la Eternulo, via
Dio.

<span id="an_15:31">15:31</span> Tiam Samuel reiris post Saul, kaj Saul
adorklinigxis antaux la Eternulo.

<span id="an_15:32">15:32</span> Kaj Samuel diris:Alkonduku al mi
Agagon, regxon de Amalek; kaj venis al li Agag en katenoj, kaj Agag
diris:Ho, alproksimigxas la maldolcxeco de la morto.

<span id="an_15:33">15:33</span> Kaj Samuel diris:Kiel via glavo
seninfanigis virinojn, via patrino farigxos seninfana inter la virinoj.
Kaj Samuel dishakis Agagon antaux la Eternulo en Gilgal.

<span id="an_15:34">15:34</span> Kaj Samuel foriris en la direkto al
Rama, kaj Saul iris al sia domo en Gibea de Saul.

<span id="an_15:35">15:35</span> Kaj Samuel ne plu vidis Saulon gxis la
tago de sia morto; tamen Samuel funebris pri Saul; kaj la Eternulo
bedauxris, ke Li faris Saulon regxo super Izrael.

<span id="an_16:1">16:1</span> Kaj la Eternulo diris al Samuel:Kiel
longe vi funebros pri Saul, kiun Mi trovis nedigna regxi super Izrael?
plenigu vian kornon per oleo, kaj iru; Mi sendos vin al Jisxaj la
Bet-Lehxemano, cxar inter liaj filoj Mi elvidis al Mi regxon.

<span id="an_16:2">16:2</span> Kaj Samuel diris:Kiel mi iros? Saul
auxdos, kaj mortigos min. Sed la Eternulo diris:Prenu kun vi bovidinon,
kaj diru:Mi venis, por fari bucxoferon al la Eternulo.

<span id="an_16:3">16:3</span> Kaj invitu Jisxajon al la ofero; kaj Mi
sciigos al vi, kion vi devas fari, kaj vi sanktoleos al Mi tiun, kiun Mi
montros al vi.

<span id="an_16:4">16:4</span> Kaj Samuel faris tion, kion diris la
Eternulo, kaj li venis Bet- Lehxemon. Kun timo iris al li renkonte la
plejagxuloj de la urbo, kaj diris:CXu en paco vi venas?

<span id="an_16:5">16:5</span> Kaj li respondis:En paco; mi venis, por
bucxoferi al la Eternulo; sanktigu vin, kaj venu kun mi por la
bucxofero. Kaj li sanktigis Jisxajon kaj liajn filojn, kaj invitis ilin
al la ofero.

<span id="an_16:6">16:6</span> Kiam ili venis, li ekvidis Eliabon, kaj
diris:Jen antaux la Eternulo estas Lia sanktoleito.

<span id="an_16:7">16:7</span> Sed la Eternulo diris al Samuel:Ne
rigardu lian aspekton kaj lian altan kreskon, cxar Mi malsxatas lin; ne
estas tiel, kiel vidas homo:cxar homo vidas tion, kio estas antaux la
okuloj, sed la Eternulo rigardas en la koron.

<span id="an_16:8">16:8</span> Tiam Jisxaj vokis Abinadabon, kaj pasigis
lin antaux Samuel; sed cxi tiu diris:Ankaux cxi tiun la Eternulo ne
elektis.

<span id="an_16:9">16:9</span> Kaj Jisxaj pasigis SXaman; sed Samuel
diris:Ankaux cxi tiun la Eternulo ne elektis.

<span id="an_16:10">16:10</span> Tiel Jisxaj pasigis siajn sep filojn
antaux Samuel; sed Samuel diris al Jisxaj:La Eternulo ne elektis cxi
tiujn.

<span id="an_16:11">16:11</span> Kaj Samuel diris al Jisxaj:CXu tio
estas jam cxiuj knaboj? Kaj cxi tiu diris:Restas ankoraux la plej juna,
li pasxtas nun la sxafojn. Kaj Samuel diris al Jisxaj:Sendu, kaj venigu
lin, cxar ni ne sidigxos al la tablo, antaux ol li venos cxi tien.

<span id="an_16:12">16:12</span> Kaj li sendis, kaj venigis lin. Kaj li
estis rugxa, kun belaj okuloj kaj bonaspekta. Tiam la Eternulo
diris:Levigxu, sanktoleu lin, cxar tio estas li.

<span id="an_16:13">16:13</span> Kaj Samuel prenis la kornon kun la
oleo, kaj sanktoleis lin inter liaj fratoj. Kaj la spirito de la
Eternulo ekfavoris Davidon de post tiu tago kaj pluen. Kaj Samuel
levigxis kaj iris en Raman.

<span id="an_16:14">16:14</span> Kaj la spirito de la Eternulo forigxis
de Saul, kaj ekturmentis lin spirito malbona, sendita de la Eternulo.

<span id="an_16:15">16:15</span> Kaj la servantoj de Saul diris al
li:Jen malbona spirito, sendita de Dio, turmentas vin;

<span id="an_16:16">16:16</span> tial nia sinjoro diru al siaj
servantoj, ke ili elsercxu homon, kiu povoscias ludi harpon:kaj kiam
atakos vin la malbona spirito, sendita de Dio, li ekludos per sia mano,
kaj tiam farigxos al vi bone.

<span id="an_16:17">16:17</span> Kaj Saul diris al siaj
servantoj:Elsercxu al mi homon, kiu bone ludas, kaj venigu lin al mi.

<span id="an_16:18">16:18</span> Tiam unu el la junuloj respondis kaj
diris:CXe Jisxaj la Bet-Lehxemano mi vidis filon, kiu povoscias ludi,
kaj li estas fortulo kaj militkapablulo kaj prudenta en siaj paroloj kaj
belaspekta, kaj la Eternulo estas kun li.

<span id="an_16:19">16:19</span> Kaj Saul sendis senditojn al Jisxaj,
kaj dirigis:Sendu al mi vian filon David, kiu estas cxe la sxafoj.

<span id="an_16:20">16:20</span> Tiam Jisxaj prenis azenon, sxargxitan
per pano, kaj felsakon kun vino, kaj unu kapridon, kaj li sendis tion
per sia filo David al Saul.

<span id="an_16:21">16:21</span> Kaj David venis al Saul, kaj ekservis
antaux li; kaj cxi tiu tre ekamis lin, kaj li farigxis lia
armilportisto.

<span id="an_16:22">16:22</span> Kaj Saul sendis al Jisxaj, por diri:Mi
petas, David restu cxe mi, cxar li placxas al mi.

<span id="an_16:23">16:23</span> Kaj cxiufoje, kiam la spirito, sendita
de Dio, atakis Saulon, David prenadis la harpon kaj ludadis per sia
mano; tiam al Saul farigxadis pli facile kaj bone, kaj la malbona
spirito forigxadis de li.

<span id="an_17:1">17:1</span> La Filisxtoj kolektis siajn militistarojn
por milito, kaj kunigxis apud Sohxo de Jehuda, kaj starigxis tendare
inter Sohxo kaj Azeka, en Efes-Damim.

<span id="an_17:2">17:2</span> Kaj Saul kaj la viroj de Izrael
kolektigxis, kaj starigxis tendare en la valo de Ela, kaj pretigis sin
por batalo kontraux la Filisxtoj.

<span id="an_17:3">17:3</span> La Filisxtoj staris sur la monto
unuflanke, kaj la Izraelidoj staris sur la monto duaflanke, kaj la valo
estis inter ili.

<span id="an_17:4">17:4</span> Kaj eliris grandegulo el la tendaroj de
la Filisxtoj; lia nomo estis Goljat, el Gat; lia alteco estis ses ulnoj
kaj unu manlargxo.

<span id="an_17:5">17:5</span> Kaj kupra kasko estis sur lia kapo, kaj
per skvamita kiraso li estis vestita, kaj la pezo de la kiraso estis
kvin mil sikloj da kupro.

<span id="an_17:6">17:6</span> Kaj kupraj armajxetoj estis sur liaj
piedoj, kaj kupra sxildo sur liaj sxultroj.

<span id="an_17:7">17:7</span> La tenilo de lia lanco estis kiel
rultrabo de teksisto, kaj la fero de lia lanco havis la pezon de sescent
sikloj da fero; kaj antaux li iris sxildoportisto.

<span id="an_17:8">17:8</span> Kaj li starigxis, kaj ekkriis al la
tacxmentoj de Izrael, kaj diris al ili:Por kio vi eliris batale? cxu mi
ne estas Filisxto, kaj vi sklavoj de Saul? elektu inter vi viron, kaj li
malsupreniru al mi.

<span id="an_17:9">17:9</span> Se li povos batali kun mi kaj venkos min,
tiam ni estos viaj sklavoj; sed se mi lin venkos kaj batos, tiam vi
estos niaj sklavoj kaj vi servos al ni.

<span id="an_17:10">17:10</span> Kaj la Filisxto diris:Mi hontigos
hodiaux la tacxmentojn de Izrael; donu al mi viron, ke ni ambaux
interbatalu.

<span id="an_17:11">17:11</span> Kiam Saul kaj cxiuj Izraelidoj auxdis
la vortojn de tiu Filisxto, ili eksentis teruron kaj tre ektimis.

<span id="an_17:12">17:12</span> Estis David, filo de tiu Efratano el
Bet-Lehxem de Jehuda, kies nomo estis Jisxaj kaj kiu havis ok filojn;
kaj tiu viro en la tempo de Saul estis jam maljuna, profundagxa inter la
viroj.

<span id="an_17:13">17:13</span> La tri plej maljunaj filoj de Jisxaj
iris, sekvante Saulon, en la militon; la nomoj de liaj tri filoj, kiuj
iris en la militon, estis:Eliab, la unuenaskito, kaj la dua post li
Abinadab, kaj la tria SXama.

<span id="an_17:14">17:14</span> David estis la plej juna; kaj la tri
plej maljunaj iris post Saul.

<span id="an_17:15">17:15</span> Sed David venadis al Saul kaj reiradis
de li, por pasxti la sxafojn de sia patro en Bet-Lehxem.

<span id="an_17:16">17:16</span> La Filisxto eliradis matene kaj
vespere, kaj starigxadis dum kvardek tagoj.

<span id="an_17:17">17:17</span> Kaj Jisxaj diris al sia filo
David:Prenu por viaj fratoj cxi tiun efon da rostitaj grajnoj kaj cxi
tiujn dek panojn, kaj kuru en la tendaron al viaj fratoj;

<span id="an_17:18">17:18</span> kaj cxi tiujn dek fromagxojn alportu al
la milestro, kaj rigardu, kiel fartas viaj fratoj, kaj prenu ilian
komision.

<span id="an_17:19">17:19</span> Kaj Saul kaj ili kaj cxiuj viroj de
Izrael estis en la valo de Ela, militante kontraux la Filisxtoj.

<span id="an_17:20">17:20</span> Kaj David levigxis frue matene, lasis
la sxafojn al la gardisto, prenis la portotajxon kaj iris, kiel ordonis
al li Jisxaj, kaj venis al la tendaro, kiam la militistaro eliris por
sin arangxi kaj oni trumpetis por batalo.

<span id="an_17:21">17:21</span> Kaj arangxis sin la Izraelidoj kaj la
Filisxtoj, fronton kontraux fronto.

<span id="an_17:22">17:22</span> David lasis la vazojn, kiujn li portis,
cxe la gardisto de ilaroj, kuris al la fronto, kaj demandis pri la farto
de siaj fratoj.

<span id="an_17:23">17:23</span> Dum li parolis kun ili, jen la
grandegulo, Goljat la Filisxto estis lia nomo, el Gat, eliris el la
vicoj de la Filisxtoj kaj komencis paroli kiel antauxe; kaj David tion
auxdis.

<span id="an_17:24">17:24</span> Kaj cxiuj Izraelidoj, ekvidinte tiun
viron, forkuris de li kaj tre timis.

<span id="an_17:25">17:25</span> Kaj la Izraelidoj diris:CXu vi vidis
tiun viron, kiu tiel sin levas? por moki Izraelon li sin levas; kiu lin
venkobatos, tiun la regxo ricxigos per granda ricxeco, kaj sian filinon
li donos al li, kaj la domon de lia patro li faros libera en Izrael.

<span id="an_17:26">17:26</span> Tiam David diris al la homoj, kiuj
staris apud li:Kio estos farita al la homo, kiu venkobatos tiun
Filisxton kaj deprenos de Izrael la malhonoron? cxar kiu estas tiu
necirkumcidita Filisxto, ke li mokas la militistaron de la vivanta Dio?

<span id="an_17:27">17:27</span> Kaj la popolo diris al li kiel
antauxe:Tio estos farita al la homo, kiu venkobatos lin.

<span id="an_17:28">17:28</span> Kiam lia plej maljuna frato Eliab
auxdis, kiel li parolas kun la homoj, ekflamis la kolero de Eliab
kontraux David, kaj li diris:Por kio vi venis? kaj sub kies zorgado vi
lasis tiun malgrandan sxafaron en la dezerto? mi konas vian arogantecon
kaj vian malbonan koron; vi venis nur por vidi la batalon.

<span id="an_17:29">17:29</span> Tiam David diris:Kion do mi nun faris?
cxu mi venis sen bezono?

<span id="an_17:30">17:30</span> Kaj li deturnis sin de li al alia
flanko, kaj ekparolis kiel antauxe; kaj la homoj respondis al li kiel la
unuan fojon.

<span id="an_17:31">17:31</span> Kiam oni auxdis la vortojn, kiujn diris
David, oni raportis al Saul, kaj cxi tiu venigis lin.

<span id="an_17:32">17:32</span> Kaj David diris al Saul:Neniu perdu la
kuragxon pro li:via sklavo iros kaj batalos kontraux tiu Filisxto.

<span id="an_17:33">17:33</span> Sed Saul diris al David:Vi ne povas iri
kontraux tiun Filisxton, por batali kontraux li; cxar vi estas knabo,
kaj li estas batalisto detempe de siaj plej junaj jaroj.

<span id="an_17:34">17:34</span> Tiam David diris al Saul:Via sklavo
estis cxe sia patro pasxtanto de sxafoj; kaj venadis leono aux urso kaj
forportadis sxafon el la sxafaro;

<span id="an_17:35">17:35</span> tiam mi kuradis post tiu, batadis gxin,
kaj savadis el gxia busxo; se gxi starigxis kontraux mi, mi kaptis gxin
je la makzelo, batis kaj mortigis gxin.

<span id="an_17:36">17:36</span> Kiel la leonon, tiel ankaux la urson
via sklavo venkobatis; ankaux kun cxi tiu necirkumcidita Filisxto estos
la sama afero, kiel kun cxiu el tiuj, cxar li malhonoras la militistaron
de la vivanta Dio.

<span id="an_17:37">17:37</span> Kaj David diris:La Eternulo, kiu savis
min kontraux leono kaj kontraux urso, savos min kontraux cxi tiu
Filisxto. Tiam Saul diris al David:Iru, kaj la Eternulo estu kun vi.

<span id="an_17:38">17:38</span> Kaj Saul vestis Davidon per siaj
vestoj, kaj metis kupran kaskon sur lian kapon, kaj vestis lin per
kiraso.

<span id="an_17:39">17:39</span> Kaj David zonis lian glavon supre de
siaj vestoj, kaj provis iri, cxar li ne kutimis; sed David diris al
Saul:Mi ne povas iri en cxi tio, cxar mi ne kutimis. Kaj David demetis
tion de si.

<span id="an_17:40">17:40</span> Kaj li prenis sian bastonon en sian
manon, kaj elektis al si kvin glatajn sxtonojn el la torento, kaj metis
ilin en la pasxtistan vazon, kiun li havis, kaj en la saketon, kaj kun
la jxetilo en la mano li iris al la Filisxto.

<span id="an_17:41">17:41</span> Kaj la Filisxto eliris kaj komencis
alproksimigxi al David, kaj lia sxildoportisto iris antaux li.

<span id="an_17:42">17:42</span> Kiam la Filisxto ekrigardis kaj vidis
Davidon, li malsxatis lin, cxar li estis knabo, rugxvanga kaj
belaspekta.

<span id="an_17:43">17:43</span> Kaj la Filisxto diris al David:CXu mi
estas hundo, ke vi iras al mi kun bastono? Kaj la Filisxto malbenis
Davidon per siaj dioj.

<span id="an_17:44">17:44</span> Kaj la Filisxto diris al David:Venu al
mi, por ke mi donu vian karnon al la birdoj de la cxielo kaj al la
bestoj de la kampo.

<span id="an_17:45">17:45</span> Sed David diris al la Filisxto:Vi iras
kontraux min kun glavo, lanco, kaj sxildo; kaj mi iras kontraux vin en
la nomo de la Eternulo Cebaot, la Dio de la militistaro de Izrael, kiun
vi malhonoris.

<span id="an_17:46">17:46</span> Hodiaux la Eternulo transdonos vin en
mian manon, ke mi venkobatu vin kaj deprenu de vi vian kapon, kaj por ke
mi donu hodiaux la kadavrojn de la Filisxtaj tacxmentoj al la birdoj de
la cxielo kaj al la bestoj de la tero, por ke eksciu la tuta tero, ke
Izrael havas Dion.

<span id="an_17:47">17:47</span> Kaj ekscios cxi tiu tuta komunumo, ke
ne per glavo kaj lanco savas la Eternulo, cxar de la Eternulo dependas
la milito, kaj Li transdonos vin en niajn manojn.

<span id="an_17:48">17:48</span> Kaj kiam la Filisxto levigxis kaj
ekiris, por alproksimigxi al David, tiam David rapide ekkuris al la
fronto kontraux la Filisxton.

<span id="an_17:49">17:49</span> Kaj David etendis sian manon al la
vazo, kaj prenis el tie sxtonon, jxetis per la jxetilo kaj trafis la
Filisxton en lian frunton, kaj la sxtono penetris en lian frunton, kaj
li falis kun la vizagxo sur la teron.

<span id="an_17:50">17:50</span> Tiamaniere David venkis la Filisxton
per la jxetilo kaj per la sxtono, kaj batis la Filisxton kaj mortigis
lin, kvankam glavo ne estis en la mano de David.

<span id="an_17:51">17:51</span> David alkuris, starigxis super la
Filisxto, prenis lian glavon, elprenis gxin el la ingo, kaj mortigis
lin, kaj dehakis per gxi lian kapon. Kiam la Filisxtoj vidis, ke ilia
fortegulo mortis, ili forkuris.

<span id="an_17:52">17:52</span> Tiam levigxis la viroj de Izrael kaj
Jehuda, kaj ekkriis, kaj postkuris la Filisxtojn gxis la eniro en la
valon kaj gxis la pordego de Ekron. Kaj falis la mortigitoj el la
Filisxtoj sur la vojo al SXaaraim, gxis Gat kaj gxis Ekron.

<span id="an_17:53">17:53</span> Kaj la Izraelidoj revenis de la kurado
post la Filisxtoj kaj disrabis ilian tendaron.

<span id="an_17:54">17:54</span> Kaj David prenis la kapon de la
Filisxto, kaj alportis gxin en Jerusalemon, kaj liajn armilojn li metis
en sian tendon.

<span id="an_17:55">17:55</span> Kiam Saul vidis Davidon, elirantan
kontraux la Filisxton, li diris al Abner, la militestro:Kies filo estas
cxi tiu junulo, Abner? Kaj Abner respondis:Mi jxuras per via animo, ho
regxo, ke mi ne scias.

<span id="an_17:56">17:56</span> Kaj la regxo diris:Demandu, kies filo
estas cxi tiu junulo.

<span id="an_17:57">17:57</span> Kiam David revenis post la mortigo de
la Filisxto, Abner prenis lin kaj venigis lin antaux Saulon, kaj la kapo
de la Filisxto estis en lia mano.

<span id="an_17:58">17:58</span> Kaj Saul diris al li:Kies filo vi
estas, junulo? Kaj David respondis:Filo de via sklavo Jisxaj, la
Bet-Lehxemano.

<span id="an_18:1">18:1</span> Kiam li finis la paroladon kun Saul, la
animo de Jonatan alligigxis al la animo de David, kaj Jonatan ekamis lin
kiel sian animon.

<span id="an_18:2">18:2</span> Kaj Saul prenis lin en tiu tago, kaj ne
lasis lin reiri al la domo de sia patro.

<span id="an_18:3">18:3</span> Kaj Jonatan faris kun David interligon,
cxar li ekamis lin kiel sian animon.

<span id="an_18:4">18:4</span> Kaj Jonatan deprenis la tunikon, kiu
estis sur li, kaj donis gxin al David, ankaux siajn militajn vestojn,
inkluzive sian glavon, sian pafarkon, kaj sian zonon.

<span id="an_18:5">18:5</span> Kaj David iradis cxien, kien sendis lin
Saul, kaj agadis prudente; kaj Saul faris lin estro de la militistoj,
kaj tio placxis al la tuta popolo kaj ankaux al la servantoj de Saul.

<span id="an_18:6">18:6</span> Okazis, ke dum ilia revenado, kiam David
revenis post la mortigo de la Filisxto, eliris la virinoj el cxiuj urboj
de Izrael, kantante kaj dancante, renkonte al la regxo Saul, kun
tamburinoj, gxojkrioj, kaj cimbaloj.

<span id="an_18:7">18:7</span> Kaj la ludantaj virinoj kantis unuj al la
aliaj, kaj diris: Saul frapis milojn, Kaj David dekmilojn.

<span id="an_18:8">18:8</span> Kaj tio tre kolerigis Saulon kaj ne
placxis al li, kaj li diris:Ili donis al David dekmilojn, kaj al mi ili
donis milojn; nun mankas al li ankoraux nur la regxeco.

<span id="an_18:9">18:9</span> De tiu tago kaj plue Saul malamike
rigardadis Davidon.

<span id="an_18:10">18:10</span> En la morgauxa tago okazis, ke la
malbona spirito, sendita de Dio, atakis Saulon, kaj li furiozis en sia
domo, kaj David ludis per sia mano, kiel cxiutage, kaj en la mano de
Saul estis lanco.

<span id="an_18:11">18:11</span> Kaj Saul jxetis la lancon, kaj
pensis:Mi alpikos Davidon al la muro. Sed David forturnis sin de li du
fojojn.

<span id="an_18:12">18:12</span> Tiam Saul ektimis Davidon, cxar la
Eternulo estis kun li, kaj de Saul Li Sin forturnis.

<span id="an_18:13">18:13</span> Kaj Saul forigis lin de si kaj faris
lin milestro, kaj li iradis kaj venadis antaux la popolo.

<span id="an_18:14">18:14</span> Kaj David estis prudenta en cxiuj siaj
agoj, kaj la Eternulo estis kun li.

<span id="an_18:15">18:15</span> Kaj Saul vidis, ke li agas tre
prudente, kaj li timis lin.

<span id="an_18:16">18:16</span> Sed la tuta Izrael kaj Jehuda amis
Davidon pro tio, kiamaniere li iradis kaj venadis antaux ili.

<span id="an_18:17">18:17</span> Kaj Saul diris al David:Jen estas mia
pliagxa filino Merab, mi donos sxin al vi kiel edzinon; nur estu al mi
kuragxa kaj konduku la militojn de la Eternulo. CXar Saul pensis:Mia
mano lin ne tusxu, sed li pereu de la manoj de la Filisxtoj.

<span id="an_18:18">18:18</span> Sed David diris al Saul:Kiu mi estas,
kaj kia estas la vivo de la familio de mia patro en Izrael, ke mi
farigxu bofilo de la regxo?

<span id="an_18:19">18:19</span> Tamen, kiam venis la tempo, ke Merab,
la filino de Saul, estu donata al David, sxi estis fordonita kiel edzino
al Adriel, la Mehxolatano.

<span id="an_18:20">18:20</span> Dume Mihxal, filino de Saul, ekamis
Davidon, kaj oni diris tion al Saul, kaj la afero placxis al li.

<span id="an_18:21">18:21</span> Kaj Saul pensis:Mi donos sxin al li,
por ke sxi farigxu por li falilo, kaj por ke trafu lin la manoj de la
Filisxtoj. Kaj Saul diris al David:Per la dua filino farigxu nun mia
bofilo.

<span id="an_18:22">18:22</span> Kaj Saul ordonis al siaj
servantoj:Parolu al David sekrete, kaj diru:Jen la regxo vin favoras,
kaj cxiuj liaj servantoj vin amas; boparencigxu do nun kun la regxo.

<span id="an_18:23">18:23</span> Kaj la servantoj de Saul diris tiujn
vortojn al David; sed David diris:CXu vi opinias, ke estas afero facila
boparencigxi kun la regxo? mi estas ja homo malricxa kaj ne eminenta.

<span id="an_18:24">18:24</span> Kaj la servantoj de Saul raportis al
li, dirante:Tiajn vortojn diris David.

<span id="an_18:25">18:25</span> Tiam Saul diris:Tiamaniere diru al
David:La regxo ne deziras alian edzigxan donacon krom cent prepucioj de
Filisxtoj, por vengxi al la malamikoj de la regxo. Kaj Saul esperis
faligi Davidon per la manoj de la Filisxtoj.

<span id="an_18:26">18:26</span> Kaj liaj servantoj diris al David tiujn
vortojn, kaj al David placxis la afero, ke li boparencigxos kun la
regxo. Kaj antaux ol venis la destinita tempo,

<span id="an_18:27">18:27</span> David levigxis kaj iris kun siaj viroj
kaj mortigis el la Filisxtoj ducent virojn, kaj David alportis iliajn
prepuciojn en plena nombro al la regxo, por boparencigxi kun la regxo.
Kaj Saul donis al li sian filinon Mihxal kiel edzinon.

<span id="an_18:28">18:28</span> Kaj Saul vidis kaj komprenis, ke la
Eternulo estas kun David, kaj ke Mihxal, la filino de Saul, lin amas.

<span id="an_18:29">18:29</span> Tiam Saul ankoraux pli ektimis Davidon,
kaj Saul farigxis malamiko de David por cxiam.

<span id="an_18:30">18:30</span> La estroj de la Filisxtoj eliradis, kaj
cxiufoje, kiam ili eliris, David agis pli prudente ol cxiuj servantoj de
Saul, kaj lia nomo farigxis tre glora.

<span id="an_19:1">19:1</span> Saul diris al sia filo Jonatan kaj al
cxiuj siaj servantoj, ke ili mortigu Davidon.

<span id="an_19:2">19:2</span> Sed Jonatan, filo de Saul, tre amis
Davidon. Kaj Jonatan sciigis al David, dirante:Mia patro Saul intencas
mortigi vin; tial gardu vin, mi petas, morgaux matene:iru en sekretan
lokon kaj kasxu vin.

<span id="an_19:3">19:3</span> Kaj mi eliros kaj starigxos apud mia
patro sur tiu kampo, kie vi estos, kaj mi parolos pri vi al mia patro;
kaj kiam mi vidos, kiel la afero staras, mi diros al vi.

<span id="an_19:4">19:4</span> Kaj Jonatan parolis pri David bonon al
sia patro Saul, kaj diris al li:La regxo ne peku kontraux sia sklavo
David, cxar li ne pekis kontraux vi kaj cxar liaj agoj estas tre bonaj
por vi;

<span id="an_19:5">19:5</span> li riskis sian vivon kaj mortigis la
Filisxton, kaj la Eternulo faris grandan savon al la tuta Izrael; vi
tion vidis, kaj vi gxojis; kial do vi volas peki kontraux senkulpa sango
kaj mortigi Davidon senkauxze?

<span id="an_19:6">19:6</span> Kaj Saul auxskultis la vocxon de Jonatan,
kaj Saul jxuris:Mi jxuras per la Eternulo, li ne mortos.

<span id="an_19:7">19:7</span> Tiam Jonatan alvokis Davidon, kaj Jonatan
rakontis al li cxion cxi tion; kaj Jonatan alkondukis Davidon al Saul,
ke li estu antaux cxi tiu kiel antauxe.

<span id="an_19:8">19:8</span> Komencigxis denove milito; kaj David
eliris kaj batalis kontraux la Filisxtoj, kaj frapis ilin per granda
frapo, kaj ili forkuris de li.

<span id="an_19:9">19:9</span> Sed la malbona spirito, sendita de la
Eternulo, denove venis sur Saulon, kiam li sidis en sia domo kaj lia
lanco estis en lia mano kaj David ludis per la mano.

<span id="an_19:10">19:10</span> Kaj Saul intencis alpiki per la lanco
Davidon al la muro; sed David forsaltis de Saul, kaj la lanco enpikigxis
en la muron, kaj David forkuris kaj savigxis en tiu nokto.

<span id="an_19:11">19:11</span> Tiam Saul sendis senditojn al la domo
de David, por fari gardon kontraux li kaj mortigi lin matene. Sed al
David diris lia edzino Mihxal jene:Se vi ne savos vian animon en cxi tiu
nokto, vi morgaux estos mortigita.

<span id="an_19:12">19:12</span> Kaj Mihxal malsuprenigis Davidon per la
fenestro, kaj li foriris, forkuris, kaj savigxis.

<span id="an_19:13">19:13</span> Poste Mihxal prenis doman dion, metis
gxin sur la liton, cxirkaux gxian kapon sxi metis tapisxon el kapra
felo, kaj kovris gxin per vesto.

<span id="an_19:14">19:14</span> Kiam Saul sendis senditojn, por preni
Davidon, sxi diris:Li estas malsana.

<span id="an_19:15">19:15</span> Saul sendis la senditojn, ke ili
rigardu Davidon, kaj li diris al ili:Alportu lin al mi kun la lito, por
ke oni mortigu lin.

<span id="an_19:16">19:16</span> La senditoj venis, kaj vidis, ke sur la
lito estas doma dio kaj cxirkaux gxia kapo estas tapisxo el kapra felo.

<span id="an_19:17">19:17</span> Kaj Saul diris al Mihxal:Kial vi tiel
trompis min kaj foririgis mian malamikon, ke li savigxu? Kaj Mihxal
diris al Saul:Li diris al mi:Foririgu min, cxar alie mi vin mortigos.

<span id="an_19:18">19:18</span> Dume David forkuris kaj savigxis, kaj
venis al Samuel en Raman, kaj rakontis al li cxion, kion faris al li
Saul. Kaj li kaj Samuel iris kaj restis en Najot.

<span id="an_19:19">19:19</span> Kaj oni raportis al Saul, dirante:Jen
David estas nun en Najot, en la regiono de Rama.

<span id="an_19:20">19:20</span> Tiam Saul sendis senditojn, por preni
Davidon. Sed ili ekvidis aron da profetoj, kiuj estis profetantaj, kaj
Samuelon, kiu staris super ili; kaj venis sur la senditojn de Saul la
spirito de Dio, kaj ili ankaux ekprofetis.

<span id="an_19:21">19:21</span> Kiam oni tion raportis al Saul, li
sendis aliajn senditojn; sed ankaux ili ekprofetis. Kaj Saul plue sendis
triajn senditojn, sed ankaux ili ekprofetis.

<span id="an_19:22">19:22</span> Tiam li mem iris en Raman, kaj venis al
la granda puto, kiu estas en Sehxu, kaj demandis:Kie estas Samuel kaj
David? Kaj oni respondis:En Najot, en la regiono de Rama.

<span id="an_19:23">19:23</span> Kaj li iris tien, en Najoton en la Rama
regiono; sed tiam ankaux sur lin venis la spirito de Dio, kaj li iris
cxiam profetante, gxis li venis en Najoton en la Rama regiono.

<span id="an_19:24">19:24</span> Kaj li ankaux demetis siajn vestojn,
kaj li ankaux profetis antaux Samuel, kaj li kusxis senveste dum tiu
tuta tago kaj dum la tuta nokto. Tial oni diras:CXu ankaux Saul estas
inter la profetoj?

<span id="an_20:1">20:1</span> Sed David forkuris el Najot en la Rama
regiono, kaj venis, kaj diris al Jonatan:Kion mi faris? kio estas mia
krimo? kaj kio estas mia peko antaux via patro, ke li volas forpreni
mian animon?

<span id="an_20:2">20:2</span> Sed tiu diris al li:Tio certe ne
farigxos, vi ne mortos; mia patro faras nenian aferon grandan aux
malgrandan, ne sciigante tion al mi; kial do mia patro kasxus antaux mi
cxi tiun aferon? tio ne farigxos.

<span id="an_20:3">20:3</span> Tiam David plue jxuris kaj diris:Via
patro scias bone, ke vi favoras min, tial li diris al si:Jonatan ne
devas scii cxi tion, por ke li ne afliktigxu; vere, kiel vivas la
Eternulo kaj kiel vivas via animo, inter mi kaj la morto estas nur unu
pasxo.

<span id="an_20:4">20:4</span> Kaj Jonatan diris al David:Kion ajn via
animo diros, tion mi faros por vi.

<span id="an_20:5">20:5</span> Tiam David diris al Jonatan:Jen morgaux
estos monatkomenco, kaj mi devas sidi kun la regxo cxe la tagmangxo;
permesu, ke mi foriru kaj kasxu min sur la kampo gxis vespero de la tria
tago.

<span id="an_20:6">20:6</span> Se via patro demandos pri mi, tiam
diru:David forte petis min, ke li kuru al sia urbo Bet-Lehxem, cxar tie
estas cxiujara oferado de la tuta familio.

<span id="an_20:7">20:7</span> Se li diros:Bone, tiam estos paco al via
sklavo; sed se li ekkoleros, tiam sciu, ke malbono jam estas decidita de
li.

<span id="an_20:8">20:8</span> Faru do favorkorajxon al via sklavo, cxar
vi akceptis vian sklavon kun vi en interligon antaux la Eternulo; kaj se
mi havas sur mi ian kulpon, tiam mortigu min vi; sed por kio vi venigus
min al via patro?

<span id="an_20:9">20:9</span> Sed Jonatan diris:Neniam tio farigxu al
vi, ke mi scius, ke mia patro decidis malbonon kontraux vi, kaj mi ne
sciigus tion al vi.

<span id="an_20:10">20:10</span> Kaj David diris al Jonatan:Kiu diros al
mi, se via patro donos al vi respondon kruelan?

<span id="an_20:11">20:11</span> Jonatan diris al David:Venu, ni eliros
sur la kampon. Kaj ambaux eliris sur la kampon.

<span id="an_20:12">20:12</span> Tiam Jonatan diris al David:La
Eternulo, Dio de Izrael, se mi esploros mian patron gxis postmorgaux,
kaj konvinkigxos, ke li estas favora al David, kaj se mi tiam ne sendos
al vi kaj ne malkasxos al viaj oreloj-

<span id="an_20:13">20:13</span> tiam la Eternulo punu kaj repunu
Jonatanon. Sed se al mia patro placxos io malbona kontraux vi, tion mi
ankaux malkasxos al viaj oreloj, kaj mi forliberigos vin, ke vi iru en
paco; kaj la Eternulo estu kun vi, kiel Li estis kun mia patro.

<span id="an_20:14">20:14</span> Kaj se mi ankoraux vivos, cxu vi ne
agos kun mi favorkore, ke mi ne mortu?

<span id="an_20:15">20:15</span> Kaj vian favorkorecon ne fortiru de mia
domo eterne, ecx ne tiam, kiam la Eternulo ekstermos cxiujn malamikojn
de David de sur la tero.

<span id="an_20:16">20:16</span> Tiamaniere faris Jonatan interligon kun
la domo de David, se la Eternulo punos la malamikojn de David.

<span id="an_20:17">20:17</span> Kaj Jonatan plue jxuris al David pri
sia amo al li, cxar li amis lin kiel sian animon.

<span id="an_20:18">20:18</span> Kaj Jonatan diris al li:Morgaux estos
komenco de monato, kaj oni demandos pri vi, cxar oni rimarkos vian
sidlokon.

<span id="an_20:19">20:19</span> En la tria tago rapidu kaj venu al la
loko, kie vi kasxis vin dum la labora tago, kaj vi sidos apud la sxtono
Ezel.

<span id="an_20:20">20:20</span> Kaj mi pafos preter gxin tri sagojn,
kvazaux pafante al celo.

<span id="an_20:21">20:21</span> Kaj poste mi sendos junulon,
dirante:Iru, trovu la sagojn. Se mi diros al la junulo:Jen la sagoj
estas antaux vi, prenu ilin kaj venu-tiam estas paco al vi kaj nenio
minacas, kiel vivas la Eternulo.

<span id="an_20:22">20:22</span> Sed se mi tiel diros al la junulo:Jen
la sagoj estas post vi malproksime-tiam foriru, cxar la Eternulo vin
forsendas.

<span id="an_20:23">20:23</span> Kaj koncerne tion, kion parolis inter
ni mi kaj vi, la Eternulo estu inter mi kaj vi por cxiam.

<span id="an_20:24">20:24</span> Tiam David kasxis sin sur la kampo. Kaj
kiam estis la monatkomenco, la regxo sidigxis al tagmangxo;

<span id="an_20:25">20:25</span> kaj kiam la regxo sidigxis sur sia
loko, kiel cxiufoje, sur la sidloko apud la muro, Jonatan levigxis, kaj
Abner sidigxis apud Saul, kaj la loko de David restis neokupita.

<span id="an_20:26">20:26</span> Sed Saul diris nenion en tiu tago, cxar
li pensis:Io okazis al li, versxajne li estas malpura, li ne purigxis.

<span id="an_20:27">20:27</span> Estis la dua tago de la monatkomenco,
kaj la loko de David restis neokupita. Tiam Saul diris al sia filo
Jonatan:Kial la filo de Jisxaj ne venis hieraux nek hodiaux al la
tagmangxo?

<span id="an_20:28">20:28</span> Kaj Jonatan respondis al Saul:David
forte petis min, ke li iru Bet- Lehxemon,

<span id="an_20:29">20:29</span> kaj li diris:Forliberigu min, cxar ni
havas en la urbo familian oferadon, kaj mia frato ordonis al mi esti
tie; tial nun, se vi estas favora al mi, permesu, ke mi rapidu tien kaj
ke mi vidu miajn fratojn. Tial li ne venis al la tablo de la regxo.

<span id="an_20:30">20:30</span> Tiam ekflamis la kolero de Saul
kontraux Jonatan, kaj li diris al li:Ho, filo de obstina virino! cxu mi
ne scias, ke vi elektis al vi la filon de Jisxaj, por via malhonoro kaj
por la malhonoro de via patrino?

<span id="an_20:31">20:31</span> CXar tiel longe, kiel la filo de Jisxaj
vivos sur la tero, ne fortikigxos vi nek via regno. Nun sendu, kaj
venigu lin al mi, cxar li meritas la morton.

<span id="an_20:32">20:32</span> Sed Jonatan respondis al sia patro Saul
kaj diris al li:Pro kio oni mortigu lin? kion li faris?

<span id="an_20:33">20:33</span> Tiam Saul jxetis sur lin la lancon, por
frapi lin. Tiam Jonatan komprenis, ke cxe lia patro gxi estas afero
decidita, mortigi Davidon.

<span id="an_20:34">20:34</span> Kaj Jonatan en forta kolero levis sin
de cxe la tablo; kaj li nenion mangxis en tiu dua tago de la
monatkomenco; cxar li malgxojis pro David, ke lia patro tiel insultis
lin.

<span id="an_20:35">20:35</span> En la sekvanta mateno Jonatan eliris
sur la kampon en la tempo interkonsentita kun David, kaj malgranda knabo
estis kun li.

<span id="an_20:36">20:36</span> Kaj li diris al sia knabo:Kuru, trovu
la sagojn, kiujn mi pafas. La knabo kuris, kaj li pafjxetis la sagon
malproksime trans lin.

<span id="an_20:37">20:37</span> Kiam la knabo venis al la loko, kien
Jonatan pafjxetis la sagon, Jonatan ekkriis al la junulo, dirante:La
sago kusxas ja post vi malproksime.

<span id="an_20:38">20:38</span> Kaj Jonatan kriis al la knabo:Tuj,
rapidu, ne staru. Kaj la knabo de Jonatan kolektis la sagojn kaj venis
al sia sinjoro.

<span id="an_20:39">20:39</span> Kaj la knabo nenion sciis; nur Jonatan
kaj David sciis la aferon.

<span id="an_20:40">20:40</span> Jonatan fordonis siajn armilojn al la
knabo, kiu estis cxe li, kaj diris al li:Iru, portu en la urbon.

<span id="an_20:41">20:41</span> Kiam la knabo foriris, David levigxis
de la suda flanko, jxetis sin vizagxaltere, kaj salutis tri fojojn; kaj
ili kisis sin reciproke, kaj ploris ambaux kune, sed David pli.

<span id="an_20:42">20:42</span> Kaj Jonatan diris al David:Iru en paco,
kiel ni jxuris ambaux per la nomo de la Eternulo, dirante:La Eternulo
estu inter mi kaj vi, inter mia idaro kaj via idaro eterne. Kaj li
levigxis kaj foriris, kaj Jonatan venis en la urbon.

<span id="an_21:1">21:1</span> Kaj David venis en Nobon al la pastro
Ahximelehx, kaj Ahximelehx time eliris renkonte al David, kaj diris al
li:Kial vi estas sola kaj neniu estas kun vi?

<span id="an_21:2">21:2</span> Kaj David respondis al la pastro
Ahximelehx:La regxo ion komisiis al mi, kaj diris al mi:Neniu ion sciu
pri la afero, por kiu mi sendas vin kaj kiun mi komisiis al vi; tial por
miaj junuloj mi destinis lokon tian kaj tian.

<span id="an_21:3">21:3</span> Nun kion vi havas sub la mano? donu en
mian manon kvin panojn, aux tion, kio trovigxos.

<span id="an_21:4">21:4</span> Kaj la pastro respondis al David kaj
diris:Simplan panon mi ne havas sub mia mano, estas nur pano sankta, se
la junuloj nur detenis sin de virinoj.

<span id="an_21:5">21:5</span> Tiam David respondis al la pastro kaj
diris al li:Virinoj estas for de ni de hieraux kaj antauxhieraux, de la
momento, kiam mi eliris, kaj la apartenajxoj de la junuloj estas
sanktaj; se la vojo estas malsankta, gxi ankoraux hodiaux sanktigxos per
la apartenajxoj.

<span id="an_21:6">21:6</span> Tiam la pastro donis al li la sanktajxon,
cxar ne estis tie pano krom la panoj de propono, kiuj estis forprenitaj
de antaux la Eternulo, por meti varman panon post la formeto de tiuj.

<span id="an_21:7">21:7</span> Tie unu el la servantoj de Saul estis
ensxlosita en tiu tago antaux la Eternulo; lia nomo estis Doeg la
Edomido, la cxefa el la pasxtistoj de Saul.

<span id="an_21:8">21:8</span> Kaj David diris al Ahximelehx:CXu vi ne
havas sub via mano lancon aux glavon? cxar nek mian glavon, nek miajn
aliajn batalilojn mi prenis kun mi, cxar la afero de la regxo estis
urgxa.

<span id="an_21:9">21:9</span> Tiam la pastro diris:La glavo de Goljat,
la Filisxto, kiun vi mortigis en la valo de Ela, jen gxi estas,
envolvita en vesto, malantaux la efodo. Se vi volas preni gxin al vi,
prenu, cxar ne havigxas alia krom cxi tiu. Kaj David diris:Ne ekzistas
simila al gxi, donu gxin al mi.

<span id="an_21:10">21:10</span> Kaj David levigxis kaj forkuris en tiu
tago de Saul, kaj venis al Ahxisx, regxo de Gat.

<span id="an_21:11">21:11</span> Kaj la servantoj de Ahxisx diris al
li:Tio estas ja David, regxo de la lando! pri li oni ja kantis,
dancante, kaj dirante: Saul frapis milojn, Kaj David dekmilojn!

<span id="an_21:12">21:12</span> David metis tiujn vortojn en sian
koron, kaj tre ektimis Ahxisxon, la regxon de Gat.

<span id="an_21:13">21:13</span> Tial li sxangxis sian aspekton antaux
iliaj okuloj, furiozis inter iliaj manoj, desegnis sur la pordoj de la
pordego, kaj fluigis salivon sur sian barbon.

<span id="an_21:14">21:14</span> Tiam Ahxisx diris al siaj servantoj:Vi
vidas ja, ke cxi tiu homo estas freneza; kial do vi venigis lin al mi?

<span id="an_21:15">21:15</span> CXu mankas al mi frenezuloj, ke vi
alkondukis cxi tiun, ke li faru frenezajxojn antaux mi? cxu tia povas
eniri en mian domon?

<span id="an_22:1">22:1</span> Kaj David foriris de tie, kaj savigxis en
la kaverno Adulam. Kiam tion auxdis liaj fratoj kaj la tuta domo de lia
patro, ili venis al li tien.

<span id="an_22:2">22:2</span> Kaj kolektigxis al li cxiuj viroj
premataj, sxulduloj, afliktitoj, kaj li farigxis ilia estro; ili estis
kun li cxirkaux kvarcent viroj.

<span id="an_22:3">22:3</span> Kaj de tie David iris en Micpen de Moab,
kaj li diris al la regxo de Moab:Permesu al mia patro kaj al mia patrino
resti cxe vi, gxis mi ekscios, kion faros al mi Dio.

<span id="an_22:4">22:4</span> Kaj li alkondukis ilin al la regxo de
Moab, kaj ili restis cxe li la tutan tempon, kiun David estis en la
fortikajxo.

<span id="an_22:5">22:5</span> Sed la profeto Gad diris al David:Ne
restu en la fortikajxo; iru kaj venu en la landon de Jehuda. Kaj David
iris kaj venis en la arbaron HXeret.

<span id="an_22:6">22:6</span> Saul auxdis, ke aperis David kaj la
viroj, kiuj estis kun li. Saul tiam sidis en Gibea sub la tamarisko sur
la altajxo, kaj lia lanco estis en lia mano, kaj cxiuj liaj servantoj
staris apud li.

<span id="an_22:7">22:7</span> Kaj Saul diris al siaj servantoj, kiuj
staris apud li:Auxskultu, idoj de Benjamen:cxu al cxiuj el vi la filo de
Jisxaj donos kampojn kaj vinbergxardenojn? cxu vin cxiujn li faros
milestroj kaj centestroj?

<span id="an_22:8">22:8</span> cxar vi cxiuj faris konspiron kontraux
mi, kaj neniu sciigis al miaj oreloj, ke mia filo faris interligon kun
la filo de Jisxaj, kaj neniu el vi kompatas min kaj sciigis al miaj
oreloj, ke mia filo instigis mian sklavon kontraux mi, por fari insidon,
kiel nun.

<span id="an_22:9">22:9</span> Tiam respondis Doeg la Edomido, kiu
staris kun la servantoj de Saul, kaj li diris:Mi vidis, ke la filo de
Jisxaj venis en Nobon al Ahximelehx, filo de Ahxitub.

<span id="an_22:10">22:10</span> Kaj cxi tiu demandis pri li la
Eternulon, kaj donis al li mangxajxon, kaj ankaux la glavon de la
Filisxto Goljat li donis al li.

<span id="an_22:11">22:11</span> Tiam la regxo sendis voki la pastron
Ahximelehx, filo de Ahxitub, kaj la tutan domon de lia patro, la
pastrojn, kiuj estis en Nob, kaj ili cxiuj venis al la regxo.

<span id="an_22:12">22:12</span> Kaj Saul diris:Auxskultu, filo de
Ahxitub! Kaj cxi tiu respondis:Jen mi estas, mia sinjoro.

<span id="an_22:13">22:13</span> Kaj Saul diris al li:Kial vi faris
konspiron kontraux mi, vi kaj la filo de Jisxaj, kiam vi donis al li
panon kaj glavon, kaj demandis pri li Dion, por ke li levigxu kontraux
mi inside, kiel nun?

<span id="an_22:14">22:14</span> Kaj Ahximelehx respondis al la regxo
kaj diris:Kiu do el cxiuj viaj servantoj estas tiel fidela, kiel David,
kiu estas bofilo de la regxo kaj fervore vin obeas kaj estas estimata en
via domo?

<span id="an_22:15">22:15</span> cxu hodiaux mi komencis demandi pri li
Dion? neniel mi tion farus! la regxo ne kulpigu pri tio sian sklavon,
nek la tutan domon de mia patro; cxar via sklavo sciis pri cxio cxi tio
nenion malgrandan nek grandan.

<span id="an_22:16">22:16</span> Sed la regxo diris:Vi devas morti,
Ahximelehx, vi kaj la tuta domo de via patro.

<span id="an_22:17">22:17</span> Kaj la regxo diris al la kuristoj, kiuj
staris apud li:Turnu vin kaj mortigu la pastrojn de la Eternulo, cxar
ili estas en interkonsento kun David; ili sciis, ke li estas forkurinto,
kaj tamen ili ne raportis al mi. Sed la servantoj de la regxo ne volis
levi siajn manojn, por frapi la pastrojn de la Eternulo.

<span id="an_22:18">22:18</span> Tiam la regxo diris al Doeg:Turnu vin
vi kaj frapu la pastrojn. Kaj Doeg la Edomido sin turnis kaj frapis la
pastrojn, kaj mortigis en tiu tago okdek kvin virojn, kiuj portis linajn
efodojn.

<span id="an_22:19">22:19</span> Kaj Nobon, la urbon de la pastroj, li
frapis per la akrajxo de la glavo, la virojn kaj virinojn, infanojn kaj
sucxinfanojn, bovojn kaj azenojn kaj sxafojn, cxion per la akrajxo de la
glavo.

<span id="an_22:20">22:20</span> Sed forsavigxis unu filo de Ahximelehx,
filo de Ahxitub; lia nomo estis Ebjatar; li forkuris al David.

<span id="an_22:21">22:21</span> Kaj Ebjatar rakontis al David, ke Saul
mortigis la pastrojn de la Eternulo.

<span id="an_22:22">22:22</span> Tiam David diris al Ebjatar:Mi sciis en
tiu tago, kiam tie estis Doeg la Edomido, ke li certe raportos al Saul;
mi estas kulpa pri cxiuj animoj de via patrodomo.

<span id="an_22:23">22:23</span> Restu cxe mi, ne timu; cxar kiu sercxos
mian animon, tiu sercxos ankaux vian animon; sed vi estos gardata cxe
mi.

<span id="an_23:1">23:1</span> Oni raportis al David la sciigon:Jen la
Filisxtoj militas kontraux Keila kaj prirabas la drasxejojn.

<span id="an_23:2">23:2</span> Tiam David demandis la Eternulon,
dirante:CXu mi iru kaj frapu tiujn Filisxtojn? Kaj la Eternulo diris al
David:Iru kaj frapu la Filisxtojn, kaj savu Keilan.

<span id="an_23:3">23:3</span> Sed la viroj de David diris al li:Jen cxi
tie en Judujo ni timas; kiel do estos, kiam ni iros al Keila, al la
tacxmentoj de la Filisxtoj?

<span id="an_23:4">23:4</span> Tiam David denove demandis la Eternulon,
kaj la Eternulo respondis al li, dirante:Levigxu, iru al Keila, cxar Mi
transdonos la Filisxtojn en viajn manojn.

<span id="an_23:5">23:5</span> Kaj David kun siaj viroj iris al Keila
kaj batalis kontraux la Filisxtoj kaj forpelis iliajn brutojn kaj frapis
ilin per granda frapo; tiamaniere David savis la logxantojn de Keila.

<span id="an_23:6">23:6</span> Kiam Ebjatar, filo de Ahximelehx,
forkuris al David en Keilan, li kunportis kun si efodon.

<span id="an_23:7">23:7</span> Oni raportis al Saul, ke David venis en
Keilan. Tiam Saul diris:Dio transdonis lin en mian manon, cxar li estas
ensxlosita, enirinte en urbon, kiu havas pordojn kaj riglilojn.

<span id="an_23:8">23:8</span> Kaj Saul kunvokigis la tutan popolon por
milito, por iri al Keila, por siegxi Davidon kaj liajn virojn.

<span id="an_23:9">23:9</span> Kiam David eksciis, ke Saul intencas
malbonon kontraux li, li diris al la pastro Ebjatar:Donu la efodon.

<span id="an_23:10">23:10</span> Kaj David diris:Ho Eternulo, Dio de
Izrael, Via sklavo auxdis, ke Saul intencas veni al Keila, por pereigi
la urbon pro mi.

<span id="an_23:11">23:11</span> CXu transdonos min la logxantoj de
Keila en lian manon? cxu venos cxi tien Saul, kiel auxdis Via sklavo? Ho
Eternulo, Dio de Izrael, diru tion al Via sklavo! Kaj la Eternulo
diris:Li venos.

<span id="an_23:12">23:12</span> Kaj David diris:CXu la logxantoj de
Keila transdonos min kaj miajn homojn en la manon de Saul? Kaj la
Eternulo diris:Ili transdonos.

<span id="an_23:13">23:13</span> Tiam levigxis David kun siaj viroj,
cxirkaux sescent homoj, kaj eliris el Keila, kaj iris, kien ili povis
iri. Kaj al Saul oni raportis, ke David forigxis el Keila, kaj tial li
decidis ne eliri.

<span id="an_23:14">23:14</span> Sed David restis en la dezerto en
nealirebla loko, kaj li restis sur la monto en la dezerto Zif. Saul
cxiam sercxis lin, sed Dio ne transdonis lin en lian manon.

<span id="an_23:15">23:15</span> David vidis, ke Saul eliris, por sercxi
lian animon; kaj David estis en la dezerto Zif, inter arbetajxoj.

<span id="an_23:16">23:16</span> Kaj levigxis Jonatan, filo de Saul, kaj
iris al David en la arbetajxojn, kaj kuragxigis lin per la nomo de Dio,

<span id="an_23:17">23:17</span> kaj diris al li:Ne timu, cxar ne
atingos vin la mano de mia patro Saul; kaj vi regxos super Izrael, kaj
mi estos la dua post vi, kaj ecx mia patro Saul tion bone scias.

<span id="an_23:18">23:18</span> Kaj ili ambaux faris interligon antaux
la Eternulo; kaj David restis en la arbetajxaro, kaj Jonatan iris al sia
domo.

<span id="an_23:19">23:19</span> Dume Zifanoj venis al Saul en Gibean,
kaj diris:David sin kasxas cxe ni en nealirebla loko, inter arbetajxoj,
sur la monteto HXahxila, kiu estas sude de la dezerto;

<span id="an_23:20">23:20</span> kaj nun laux la tuta deziro de via
koro, ho regxo, iru tien, kaj ni transdonos lin en la manon de la regxo.

<span id="an_23:21">23:21</span> Kaj Saul diris:La Eternulo benu vin pro
tio, ke vi kompatis min.

<span id="an_23:22">23:22</span> Iru, mi petas, informigxu ankoraux, kaj
ekkonu kaj rigardu lian lokon, kie pasxas lia piedo, kaj kiu lin tie
vidis; cxar oni diris al mi, ke li estas tre ruza.

<span id="an_23:23">23:23</span> Kaj rigardu kaj eksciu cxiujn
kasxejojn, kie li sin kasxas, kaj revenu al mi kun certeco, kaj tiam mi
iros kun vi. Se li trovigxas en la lando, mi sercxos lin en cxiuj
milejoj de Jehuda.

<span id="an_23:24">23:24</span> Ili levigxis kaj iris en Zifon antaux
Saul. Sed David kaj liaj homoj estis en la dezerto Maon, sur la ebenajxo
sude de la dezerto.

<span id="an_23:25">23:25</span> Kiam Saul kun siaj homoj iris, por
sercxi, oni sciigis Davidon, kaj li malsupreniris al la roko kaj restis
en la dezerto Maon. Kaj kiam Saul auxdis tion, li postkuris Davidon en
la dezerto Maon.

<span id="an_23:26">23:26</span> Saul iris sur unu flanko de la monto,
kaj David kun siaj homoj sur la dua flanko. David rapidis foriri de
Saul, kaj Saul kun siaj homoj penis cxirkauxi Davidon kaj liajn homojn,
por kapti ilin.

<span id="an_23:27">23:27</span> Sed venis sendito al Saul, kaj
diris:Rapide iru, cxar la Filisxtoj atakis la landon.

<span id="an_23:28">23:28</span> Tiam Saul cxesis postkuri Davidon, kaj
iris kontraux la Filisxtojn; tial oni donis al tiu loko la nomon Roko de
Disigxo.

<span id="an_23:29">23:29</span> Kaj David levigxis de tie, kaj eklogxis
sur nealirebla loko de En-Gedi.

<span id="an_24:1">24:1</span> Kiam Saul revenis de sia iro kontraux la
Filisxtoj, oni raportis al li, dirante:Jen David estas en la dezerto
En-Gedi.

<span id="an_24:2">24:2</span> Tiam Saul prenis tri mil virojn,
elektitajn el la tuta Izrael, kaj iris sercxi Davidon kaj liajn homojn
sur la rokoj de la ibeksoj.

<span id="an_24:3">24:3</span> Kaj li venis al la barajxoj de la sxafoj
cxe la vojo; tie estis kaverno; kaj Saul eniris tien por natura bezono.
Kaj David kun siaj homoj estis en la profundo de la kaverno.

<span id="an_24:4">24:4</span> Tiam la homoj de David diris al li:Jen
estas la tago, pri kiu la Eternulo diris al vi:Jen Mi transdonos vian
malamikon en viajn manojn, por ke vi faru al li tion, kio placxos al vi.
Sed David levigxis, kaj nerimarkite detrancxis anguleton de la vesto de
Saul.

<span id="an_24:5">24:5</span> Tamen post tio la koro de David ekbatis
en li pro tio, ke li detrancxis la vestanguleton de Saul.

<span id="an_24:6">24:6</span> Kaj li diris al siaj homoj:La Eternulo
gardu min, ke mi ne faru tian faron al mia sinjoro, al la sanktoleito de
la Eternulo, etendante mian manon kontraux lin; li estas ja sanktoleito
de la Eternulo.

<span id="an_24:7">24:7</span> Kaj David repusxis siajn homojn per la
vortoj, kaj ne permesis al ili levigxi kontraux Saulon. Kaj Saul
levigxis el la kaverno kaj iris sur la vojon.

<span id="an_24:8">24:8</span> Post tio levigxis David kaj eliris el la
kaverno, kaj kriis post Saul jene:Mia sinjoro, ho regxo! Saul ekrigardis
malantauxen, kaj tiam David klinis sian vizagxon al la tero kaj
adorklinigxis.

<span id="an_24:9">24:9</span> Kaj David diris al Saul:Kial vi
auxskultas la vortojn de homoj, kiuj diras:Jen David sercxas malbonon
kontraux vi?

<span id="an_24:10">24:10</span> Jen hodiaux viaj okuloj vidis, ke la
Eternulo transdonis vin hodiaux en mian manon en la kaverno, kaj oni
diris, ke mi mortigu vin; sed mi indulgis vin, kaj mi diris:Mi ne
etendos mian manon kontraux mian sinjoron, cxar li estas sanktoleito de
la Eternulo.

<span id="an_24:11">24:11</span> Mia patro, rigardu kaj vidu la
anguleton de via vesto en mia mano; el tio, ke mi detrancxis la
anguleton de via vesto, sed ne mortigis vin, sciu kaj vidu, ke mi ne
havas malbonon nek krimon en mia mano kaj mi ne pekis kontraux vi; sed
vi postkuras mian animon, por preni gxin.

<span id="an_24:12">24:12</span> La Eternulo jugxu inter mi kaj vi, kaj
la Eternulo vengxu al vi pro mi; sed mia mano ne estos sur vi.

<span id="an_24:13">24:13</span> Kiel diras antikva proverbo:De
malpiuloj eliras malpiajxo; sed mia mano ne estos sur vi.

<span id="an_24:14">24:14</span> Post kiu eliris la regxo de Izrael?
kiun vi postkuras? malvivan hundon, unu pulon.

<span id="an_24:15">24:15</span> La Eternulo estu jugxanto kaj jugxu
inter mi kaj vi, kaj Li rigardu kaj prizorgu mian proceson kaj defendu
min kontraux via mano.

<span id="an_24:16">24:16</span> Kaj kiam David finis la paroladon de
tiuj vortoj al Saul, Saul diris:CXu tio estas via vocxo, mia filo David?
Kaj Saul levis sian vocxon kaj ekploris.

<span id="an_24:17">24:17</span> Kaj li diris al David:Vi estas pli
justa ol mi; cxar vi repagis al mi per bono, dum mi repagis al vi per
malbono.

<span id="an_24:18">24:18</span> Kaj hodiaux vi montris al mi, kiel vi
agis bone kun mi; cxar la Eternulo transdonis min en vian manon, kaj vi
ne mortigis min.

<span id="an_24:19">24:19</span> Kiam homo trovas sian malamikon, cxu li
forliberigas lin en bona maniero? La Eternulo repagu al vi per bono pro
tio, kion vi hodiaux faris al mi.

<span id="an_24:20">24:20</span> Kaj jen nun mi eksciis, ke vi farigxos
regxo, kaj fortikigxos en via mano la regno de Izrael.

<span id="an_24:21">24:21</span> JXuru do al mi per la Eternulo, ke vi
ne ekstermos mian idaron post mi kaj vi ne malaperigos mian nomon el la
domo de mia patro.

<span id="an_24:22">24:22</span> Kaj David jxuris al Saul. Tiam Saul
foriris al sia domo, kaj David kun siaj homoj iris en la rifugxejon.

<span id="an_25:1">25:1</span> Samuel mortis; kaj kolektigxis cxiuj
Izraelidoj, kaj priploris lin kaj enterigis lin en lia domo en Rama. Kaj
David levigxis, kaj foriris en la dezerton Paran.

<span id="an_25:2">25:2</span> Estis viro en Maon, kiu havis siajn
aferojn en Karmel; tiu homo estis tre potenca, li havis tri mil sxafojn
kaj mil kaprojn. Tiam oni estis tondanta liajn sxafojn en Karmel.

<span id="an_25:3">25:3</span> La nomo de tiu viro estis Nabal, kaj la
nomo de lia edzino estis Abigail. La virino estis prudenta kaj
belaspekta; sed la viro estis malmola kaj malbona en siaj agoj, kaj li
estis Kalebido.

<span id="an_25:4">25:4</span> Kiam David auxdis en la dezerto, ke Nabal
tondas siajn sxafojn,

<span id="an_25:5">25:5</span> tiam David sendis dek junulojn, kaj David
diris al la junuloj:Iru Karmelon, kaj venu al Nabal kaj salutu lin en
mia nomo,

<span id="an_25:6">25:6</span> kaj diru:Felicxon al vi! paco estu al vi,
paco al via domo, kaj paco al cxio, kio apartenas al vi.

<span id="an_25:7">25:7</span> Mi auxdis, ke oni tondas al vi la
sxafojn. Nu, viaj pasxtistoj estis kun ni, kaj ni ne ofendis ilin, kaj
nenio perdigxis cxe ili dum la tuta tempo, kiun ili estis en Karmel.

<span id="an_25:8">25:8</span> Demandu viajn junulojn, kaj ili diros al
vi; tial miaj junuloj akiru vian favoron, tiom pli, ke ni venis al festa
tago; donu afable, kion trovos via mano, al viaj sklavoj kaj al via filo
David.

<span id="an_25:9">25:9</span> Kaj la servantoj de David iris, kaj diris
al Nabal cxiujn tiujn vortojn en la nomo de David, kaj haltis.

<span id="an_25:10">25:10</span> Sed Nabal respondis al la servantoj de
David, dirante:Kiu estas David? kaj kiu estas la filo de Jisxaj? nun
estas multe da tiaj servantoj, kiuj forigxis de siaj sinjoroj.

<span id="an_25:11">25:11</span> CXu mi prenu mian panon kaj mian akvon,
kaj mian viandon, kiun mi bucxigis por miaj tondantoj, kaj mi donu tion
al homoj, pri kiuj mi ne scias, de kie ili estas?

<span id="an_25:12">25:12</span> Kaj la servantoj de David ekiris
returne sian vojon, kaj revenis kaj raportis al li cxiujn tiujn vortojn.

<span id="an_25:13">25:13</span> Tiam David diris al siaj homoj:Zonu
cxiu sian glavon! Kaj ili zonis cxiu sian glavon, kaj ankaux David zonis
sian glavon; kaj iris kun David cxirkaux kvarcent viroj, kaj ducent
restis cxe la armilaro.

<span id="an_25:14">25:14</span> Sed al Abigail, edzino de Nabal, unu el
la servantoj raportis, dirante:Jen David sendis senditojn el la dezerto,
por deziri felicxon al nia sinjoro, sed li forofendis ilin;

<span id="an_25:15">25:15</span> kaj tiuj homoj estis tre bonaj por ni,
kaj ili ne ofendis nin, kaj nenio perdigxis cxe ni dum la tuta tempo,
kiun ni iradis kun ili, estante sur la kampo;

<span id="an_25:16">25:16</span> muro ili estis por ni kiel en la nokto,
tiel en la tago, la tutan tempon, kiun ni estis kun ili, pasxtante la
sxafojn;

<span id="an_25:17">25:17</span> tial nun pripensu kaj rigardu, kion vi
devas fari, cxar decidita estas malbono kontraux nia sinjoro kaj
kontraux lia tuta domo; kaj li estas ja malhumila homo, oni ne povas
paroli kun li.

<span id="an_25:18">25:18</span> Tiam Abigail rapide prenis ducent
panojn kaj du felsakojn da vino kaj kvin pretigitajn sxafojn kaj kvin
mezurojn da rostitaj grajnoj kaj cent kukojn sekvinberajn kaj ducent
kukojn figajn, kaj metis cxion sur azenojn.

<span id="an_25:19">25:19</span> Kaj sxi diris al siaj servantoj:Iru
antaux mi, jen mi venas post vi. Sed al sia edzo Nabal sxi nenion diris.

<span id="an_25:20">25:20</span> Dum sxi estis rajdanta sur la azeno kaj
mallevigxanta al la bazo de la monto, jen David kun siaj homoj
mallevigxas renkonte al sxi, kaj sxi renkontigxis kun ili.

<span id="an_25:21">25:21</span> Dume David estis dirinta:Nur vane mi
gardis la apartenajxon de tiu homo en la dezerto, ke nenio perdigxis el
lia havo; li repagis al mi malbonon pro bono;

<span id="an_25:22">25:22</span> tiel Dio faru al la malamikoj de David
kaj pli:el cxio, kio apartenas al li, mi restigos gxis la morgauxa
matenigxo neniun virseksulon.

<span id="an_25:23">25:23</span> Kiam Abigail ekvidis Davidon, sxi
rapide deiris de la azeno, kaj jxetis sin antaux David vizagxaltere kaj
adorklinigxis gxis la tero.

<span id="an_25:24">25:24</span> Kaj sxi jxetis sin antaux liajn
piedojn, kaj diris:Sur mi, mia sinjoro, estas la krimo; permesu, ke via
sklavino parolu al viaj oreloj, kaj auxskultu la vortojn de via
sklavino.

<span id="an_25:25">25:25</span> Mia sinjoro ne atentu tiun malvirtan
viron Nabal, cxar kia estas lia nomo, tia li mem estas:Nabal estas lia
nomo, kaj malsagxecon li havas en si; kaj mi, via sklavino, ne vidis la
servantojn de mia sinjoro, kiujn vi sendis.

<span id="an_25:26">25:26</span> Kaj nun, mia sinjoro, kiel vivas la
Eternulo kaj kiel vivas via animo, la Eternulo retenas vin, ke vi ne
falu en sangon kaj ke vi ne helpu vin per via propra mano; nun estu kiel
Nabal viaj malamikoj, kaj tiuj, kiuj deziras malbonon al mia sinjoro.

<span id="an_25:27">25:27</span> Kaj jen cxi tiu benajxo, kiun via
sklavino alportis al mia sinjoro; gxi estu donita al la servantoj, kiuj
sekvas mian sinjoron.

<span id="an_25:28">25:28</span> Pardonu, mi petas, la krimon de via
sklavino, cxar la Eternulo arangxos al mia sinjoro domon fidindan, pro
tio, ke mia sinjoro militas la militojn de la Eternulo; kaj malbono
neniam estu trovata cxe vi.

<span id="an_25:29">25:29</span> Se levigxis homo, por vin persekuti kaj
sercxi vian animon, la animo de mia sinjoro tamen estas cxirkauxbarita
per cxirkauxbaro de vivo cxe la Eternulo, via Dio; sed la animo de viaj
malamikoj estos forjxetita kvazaux per jxetilo.

<span id="an_25:30">25:30</span> Kiam la Eternulo faros al mia sinjoro
cxion bonan, kiun Li promesis, kaj faros vin estro super Izrael,

<span id="an_25:31">25:31</span> tiam cxi tio ne estu por vi pusxigxilo
nek korfalilo por mia sinjoro, se vi versxos sangon senkauxze kaj se mia
sinjoro helpos sin mem. Tiam la Eternulo faros bonon al mia sinjoro, kaj
vi rememoros vian sklavinon.

<span id="an_25:32">25:32</span> Tiam David diris al Abigail:Benata estu
la Eternulo, Dio de Izrael, kiu sendis vin hodiaux al mi renkonte.

<span id="an_25:33">25:33</span> Kaj benata estu via elokventeco, kaj
benata estu vi, kiu malhelpis min hodiaux de enfalo en sangon kaj de
helpado al mi per mia propra mano.

<span id="an_25:34">25:34</span> Sed kiel vivas la Eternulo, Dio de
Izrael, kiu malhelpis min fari al vi malbonon:se vi ne rapidus kaj ne
venus al mi renkonte, gxis la matenigxo restus cxe Nabal neniu
virseksulo.

<span id="an_25:35">25:35</span> Kaj David prenis el sxia mano tion,
kion sxi alportis al li, kaj li diris al sxi:Iru pace al via domo; vidu,
mi auxskultis vian vocxon kaj honoris vian vizagxon.

<span id="an_25:36">25:36</span> Kiam Abigail venis al Nabal, jen li
havis festenon en sia domo, kiel festeno de regxo, kaj la koro de Nabal
estis gaja en li, kaj li estis tre ebria; sed sxi diris al li nenion
malgrandan nek grandan gxis la matenigxo.

<span id="an_25:37">25:37</span> Matene, kiam la vino eliris el Nabal,
lia edzino rakontis al li tion, kio okazis; tiam rigidigxis en li lia
koro, kaj li farigxis kiel sxtono.

<span id="an_25:38">25:38</span> Post dek tagoj la Eternulo frapis
Nabalon, kaj li mortis.

<span id="an_25:39">25:39</span> Kiam David auxdis, ke Nabal mortis, li
diris:Benata estu la Eternulo, kiu jugxe punis pro la malhonoro, kiun mi
havis de Nabal, kaj Sian sklavon Li detenis de malbono, kaj la
malbonecon de Nabal la Eternulo returnis sur lian kapon. Kaj David
sendis kaj paroligis al Abigail, ke li volas preni sxin al si kiel
edzinon.

<span id="an_25:40">25:40</span> Kaj venis la servantoj de David al
Abigail en Karmelon, kaj diris al sxi jene:David sendis nin al vi, por
preni vin al li kiel edzinon.

<span id="an_25:41">25:41</span> Tiam sxi levigxis, kaj klinigxis kun la
vizagxo gxis la tero, kaj diris:Jen via sklavino estas servantino, por
lavi la piedojn de la servantoj de mia sinjoro.

<span id="an_25:42">25:42</span> Kaj Abigail rapide levigxis kaj
ekrajdis sur azeno, kaj sxiaj kvin servantinoj ekiris post sxi, kaj sxi
sekvis la senditojn de David kaj farigxis lia edzino.

<span id="an_25:43">25:43</span> Ankaux Ahxinoamon el Jizreel David
prenis, kaj ili ambaux farigxis liaj edzinoj.

<span id="an_25:44">25:44</span> Sed Saul fordonis sian filinon Mihxal,
edzinon de David, al Palti, filo de Laisx, el Galim.

<span id="an_26:1">26:1</span> Venis la Zifanoj al Saul en Gibean, kaj
diris:David ja kasxas sin sur la monteto HXahxila, kiu estas antaux la
dezerto.

<span id="an_26:2">26:2</span> Tiam Saul levigxis kaj ekiris al la
dezerto Zif, kaj kun li estis tri mil viroj elektitaj el Izrael, por
sercxi Davidon en la dezerto Zif.

<span id="an_26:3">26:3</span> Kaj Saul starigis sian tendaron sur la
monteto HXahxila, kiu estas antaux la dezerto, apud la vojo. Kaj David
estis en la dezerto, kaj vidis, ke Saul venis en la dezerton, por lin
sercxi.

<span id="an_26:4">26:4</span> Kaj David sendis esplorrigardantojn, kaj
konvinkigxis, ke Saul efektive venis.

<span id="an_26:5">26:5</span> Tiam David levigxis, kaj venis al la
loko, kie staris tendare Saul, kaj David rigardis la lokon, kie kusxis
Saul, kaj Abner, filo de Ner, lia militestro. Saul kusxis en la centro
de la tendaro, kaj la tuta popolo cxirkaux li.

<span id="an_26:6">26:6</span> Kaj David ekparolis kaj diris al
Ahximelehx la HXetido, kaj al Abisxaj, filo de Ceruja, frato de Joab,
jene:Kiu iros kun mi al Saul en la tendaron? Kaj Abisxaj diris:Mi iros
kun vi.

<span id="an_26:7">26:7</span> Kaj David kaj Abisxaj venis al la popolo
nokte; kaj jen Saul kusxas kaj dormas en la centro de la tendaro, kaj
lia lanco estas enfiksita en la tero apud lia kaploko, kaj Abner kaj la
popolo kusxas cxirkauxe.

<span id="an_26:8">26:8</span> Tiam Abisxaj diris al David:Dio
transdonis hodiaux vian malamikon en viajn manojn; nun permesu, ke mi
trapiku lin per la lanco al la tero unu fojon; duan fojon mi tion ne
faros al li.

<span id="an_26:9">26:9</span> Sed David diris al Abisxaj:Ne pereigu
lin; cxar kiu povas senpune etendi sian manon kontraux la sanktoleiton
de la Eternulo?

<span id="an_26:10">26:10</span> Kaj David diris:Mi jxuras per la
Eternulo, ke nur la Eternulo lin frapos; aux venos lia tago kaj li
mortos, aux li iros en militon kaj pereos.

<span id="an_26:11">26:11</span> La Eternulo gardu min, ke mi ne etendu
mian manon kontraux sanktoleiton de la Eternulo! nun prenu la lancon,
kiu estas apud lia kaploko, kaj la vazon kun la akvo, kaj ni foriru.

<span id="an_26:12">26:12</span> Kaj David prenis la lancon kaj la vazon
kun la akvo de la kaploko de Saul, kaj ili foriris; kaj neniu vidis,
neniu rimarkis, kaj neniu vekigxis, sed cxiuj dormis; cxar dormego
venanta de la Eternulo falis sur ilin.

<span id="an_26:13">26:13</span> Kaj David transiris sur la alian
flankon, kaj starigxis sur la supro de la monto, malproksime, tiel ke
granda interspaco estis inter ili.

<span id="an_26:14">26:14</span> Kaj David ekkriis al la popolo, kaj al
Abner, filo de Ner, jene:CXu vi ne respondos, Abner? Kaj Abner respondis
kaj diris:Kiu vi estas, kiu krias kontraux la regxo?

<span id="an_26:15">26:15</span> Tiam David diris al Abner:CXu vi ne
estas viro? kaj kiu estas egala al vi en Izrael? kial do vi ne gardis
vian sinjoron, la regxon? cxar venis unu el la popolo, por pereigi la
regxon, vian sinjoron.

<span id="an_26:16">26:16</span> Ne bona estas tio, kion vi faris. Kiel
vivas la Eternulo, vi meritas la morton pro tio, ke vi ne gardis vian
sinjoron, la sanktoleiton de la Eternulo. Nun rigardu, kie estas la
lanco de la regxo, kaj la vazo kun la akvo, kiu estis apud lia kaploko.

<span id="an_26:17">26:17</span> Tiam Saul rekonis la vocxon de David,
kaj diris:CXu tio estas via vocxo, mia filo David? Kaj David diris:GXi
estas mia vocxo, mia sinjoro, ho regxo.

<span id="an_26:18">26:18</span> Kaj li diris plue:Kial mia sinjoro
persekutas sian sklavon? kion mi faris? kaj kia malbono estas en mia
mano?

<span id="an_26:19">26:19</span> Nun mia sinjoro la regxo volu auxskulti
la vortojn de sia sklavo:se la Eternulo incitas vin kontraux mi, ekodoru
farunofero; sed se homoj, tiam ili estu malbenitaj antaux la Eternulo;
cxar ili elpelis min nun, ke mi ne partoprenu en la heredajxo de la
Eternulo, kaj ili diras:Iru, servu al aliaj dioj.

<span id="an_26:20">26:20</span> Nun mia sango ne falu sur la teron
malproksime de la vizagxo de la Eternulo; la regxo de Izrael eliris ja,
por sercxi iun pulon, kiel oni postkuras perdrikon en la montoj.

<span id="an_26:21">26:21</span> Tiam Saul diris:Mi pekis; revenu, mia
filo David, cxar mi ne plu faros al vi malbonon, pro tio, ke mia animo
estis kara antaux viaj okuloj hodiaux. Jen mi agis malsagxe kaj tre
multe eraris.

<span id="an_26:22">26:22</span> Kaj David respondis kaj diris:Jen estas
la lanco de la regxo; unu el la servantoj venu kaj prenu gxin;

<span id="an_26:23">26:23</span> kaj la Eternulo repagu al cxiu laux lia
justeco kaj fideleco. La Eternulo transdonis vin hodiaux en miajn
manojn, sed mi ne volis etendi mian manon kontraux sanktoleiton de la
Eternulo.

<span id="an_26:24">26:24</span> Jen, kiel via animo havis hodiaux
grandan valoron en miaj okuloj, tiel mia animo havu grandan valoron en
la okuloj de la Eternulo, kaj Li savu min de cxia mizero.

<span id="an_26:25">26:25</span> Kaj Saul diris al David:Benata vi estu,
mia filo David; vi faros vian faron, kaj vi venkos. Kaj David iris sian
vojon, kaj Saul reiris al sia loko.

<span id="an_27:1">27:1</span> Tamen David diris al si mem:Mi povas
enfali iun tagon en la manon de Saul; estas por mi nenio pli bona, ol ke
mi forkuru en la landon de la Filisxtoj, por ke Saul cxesu sercxi min
plu en la regionoj de Izrael, kaj por ke mi savigxu kontraux lia mano.

<span id="an_27:2">27:2</span> Kaj David levigxis kaj transiris, li kaj
la sescent viroj, kiuj estis kun li, al Ahxisx, filo de Maohx, regxo de
Gat.

<span id="an_27:3">27:3</span> Kaj David eklogxis cxe Ahxisx en Gat, li
kaj liaj viroj, cxiu kun sia domo, David kun siaj du edzinoj, Ahxinoam,
la Jizreelanino, kaj Abigail, edzino de Nabal, la Karmelanino.

<span id="an_27:4">27:4</span> Kiam oni raportis al Saul, ke David
forkuris en Gaton, li ne plu sercxis lin.

<span id="an_27:5">27:5</span> Kaj David diris al Ahxisx:Se mi akiris
vian favoron, oni donu al mi, mi petas, lokon en unu el la urboj de la
kamparo, por ke mi eklogxu tie; por kio via sklavo logxu en via regxa
urbo kune kun vi?

<span id="an_27:6">27:6</span> Kaj Ahxisx donis al li en tiu tago
Ciklagon; pro tio Ciklag farigxis apartenajxo de la regxoj de Judujo
gxis nun.

<span id="an_27:7">27:7</span> La nombro de la tagoj, kiujn David
tralogxis en la regiono de la Filisxtoj, estis unu jaro kaj kvar
monatoj.

<span id="an_27:8">27:8</span> Kaj David kun siaj viroj iris kaj atakis
la Gesxuridojn kaj Gezeridojn kaj Amalekidojn, cxar ili logxis en tiu
lando de antikva tempo gxis SXur kaj gxis la lando Egipta.

<span id="an_27:9">27:9</span> Kiam David venkobatis la landon, li lasis
la vivon nek al viroj nek al virinoj, sed prenis sxafojn kaj bovojn kaj
azenojn kaj kamelojn kaj vestojn, kaj reiris kaj venis al Ahxisx.

<span id="an_27:10">27:10</span> Kiam Ahxisx demandis:CXu vi ne faris
hodiaux atakon? David respondis:Sur la sudan regionon de Jehuda, sur la
sudan regionon de la Jerahxmeelidoj, kaj sur la sudan regionon de la
Kenidoj.

<span id="an_27:11">27:11</span> Nek viron nek virinon David lasis veni
viva en Gaton, dirante:Ili ne parolu kontraux ni, dirante, ke tiel agis
David. Kaj tia estis lia maniero de agado dum la tuta tempo, kiun li
logxis en la regiono de la Filisxtoj.

<span id="an_27:12">27:12</span> Kaj Ahxisx fidis Davidon, dirante:Li
faris sin abomeninda antaux sia popolo Izrael, kaj tial li estos mia
sklavo por cxiam.

<span id="an_28:1">28:1</span> Okazis en tiu tempo, ke la Filisxtoj
kolektis sian militistaron, por militi kontraux Izrael. Kaj Ahxisx diris
al David:Sciu, ke vi iros kun mi en la militon, vi kaj viaj viroj.

<span id="an_28:2">28:2</span> Kaj David diris al Ahxisx:Tial vi
ekscios, kion faros via sklavo. Kaj Ahxisx diris al David:Mi faros vin
por cxiam mia kapogardisto.

<span id="an_28:3">28:3</span> Dume Samuel mortis, kaj cxiuj Izraelidoj
lin priploris, kaj enterigis lin en Rama, en lia urbo. Kaj Saul estis
eksterminta el la lando cxiujn sorcxistojn kaj auxguristojn.

<span id="an_28:4">28:4</span> Kiam la Filisxtoj kolektigxis, kaj venis
kaj starigxis tendare en SXunem, tiam Saul kolektis cxiujn Izraelidojn,
kaj ili starigxis tendare en Gilboa.

<span id="an_28:5">28:5</span> Kiam Saul ekvidis la tendaron de la
Filisxtoj, li ektimis, kaj lia koro forte ektremis.

<span id="an_28:6">28:6</span> Kaj Saul petis konsilon cxe la Eternulo,
sed la Eternulo ne respondis al li per songxoj, nek per la signoj de
lumo, nek per profetoj.

<span id="an_28:7">28:7</span> Tiam Saul diris al siaj
servantoj:Elsercxu al mi virinon, kiu povoscias auxguri, por ke mi iru
al sxi kaj ricevu de sxi informojn. Kaj liaj servantoj diris:Jen
ekzistas en En-Dor virino, kiu povoscias auxguri.

<span id="an_28:8">28:8</span> Tiam Saul sxangxis siajn vestojn, metis
sur sin aliajn vestojn, kaj iris kune kun du viroj, kaj ili venis al la
virino nokte. Kaj li diris:Auxguru al mi, mi petas, per via auxgura
povoscio, kaj elvoku al mi tiun, pri kiu mi diros al vi.

<span id="an_28:9">28:9</span> Sed la virino diris al li:Vi scias ja,
kion faris Saul, kiu ekstermis la sorcxistojn kaj la auxguristojn el la
lando; kial do vi volas retkapti mian animon, por pereigi min?

<span id="an_28:10">28:10</span> Tiam Saul jxuris al sxi per la
Eternulo, dirante:Kiel vivas la Eternulo, ne trafos vin puno pro cxi tiu
afero.

<span id="an_28:11">28:11</span> Kaj la virino diris:Kiun mi elvoku al
vi? Kaj li diris:Samuelon elvoku al mi.

<span id="an_28:12">28:12</span> Kiam la virino ekvidis Samuelon, sxi
ekkriis per lauxta vocxo; kaj la virino diris al Saul:Kial vi min
trompis? vi estas ja Saul.

<span id="an_28:13">28:13</span> Sed la regxo diris al sxi:Ne timu; kion
vi vidis? Kaj la virino diris al Saul:Iun dian mi vidis levigxantan el
la tero.

<span id="an_28:14">28:14</span> Kaj li diris al sxi:Kia estas lia
aspekto? Kaj sxi diris:Levigxas viro maljuna, kaj li estas vestita per
pastra tuniko. Tiam Saul komprenis, ke tio estas Samuel; kaj li klinis
sin kun la vizagxo gxis la tero, kaj faris adorsaluton.

<span id="an_28:15">28:15</span> Tiam Samuel diris al Saul:Kial vi
maltrankviligis min, elvokante min supren? Kaj Saul respondis:Mi estas
en tre premita stato; la Filisxtoj militas kontraux mi, kaj Dio
forturnis Sin de mi kaj jam ne respondas al mi per profetoj nek per
songxoj; tial mi vokis vin, por ke vi sciigu al mi, kion mi devas fari.

<span id="an_28:16">28:16</span> Sed Samuel diris:Kial do vi demandas
min, se la Eternulo forturnis Sin de vi kaj transiris al via konkuranto?

<span id="an_28:17">28:17</span> Kaj la Eternulo faros al li, kion Li
diris per mi; kaj la Eternulo elsxiros la regnon el viaj manoj kaj donos
gxin al via proksimulo David.

<span id="an_28:18">28:18</span> CXar vi ne auxskultis la vocxon de la
Eternulo kaj ne plenumis Lian flaman koleron kontraux Amalek, tial cxi
tion faris hodiaux la Eternulo al vi;

<span id="an_28:19">28:19</span> kaj la Eternulo transdonos kune kun vi
ankaux Izraelon en la manojn de la Filisxtoj; kaj morgaux vi kaj viaj
filoj estos kun mi; ankaux la tendaron de Izrael la Eternulo transdonos
en la manojn de la Filisxtoj.

<span id="an_28:20">28:20</span> Tiam Saul tuj falis laux sia tuta
longeco sur la teron, cxar li tre ektimis pro la vortoj de Samuel;
ankaux forton li ne havis en si, cxar li nenion mangxis la tutan tagon
kaj la tutan nokton.

<span id="an_28:21">28:21</span> Kiam la virino aliris al Saul, kaj
vidis, ke li estas tre konsternita, sxi diris al li:Jen via sklavino
obeis vian vocxon, kaj mi metis en dangxeron mian animon, kaj obeis la
vortojn, kiujn vi diris al mi;

<span id="an_28:22">28:22</span> nun mi petas, auxskultu ankaux vi la
vocxon de via sklavino, kaj mi metos antaux vin pecon da pano, kaj vi
mangxu, por ke vi havu forton, kiam vi iros la vojon.

<span id="an_28:23">28:23</span> Sed li rifuzis, kaj diris:Mi ne
mangxos. Sed kiam insistis super li liaj servantoj kaj ankaux la virino,
li obeis ilian vocxon, levigxis de la tero, kaj sidigxis sur lito.

<span id="an_28:24">28:24</span> La virino havis en la domo grasigitan
bovidon; sxi rapide gxin bucxis, kaj sxi prenis farunon, knedis gxin,
kaj bakis el gxi macojn.

<span id="an_28:25">28:25</span> Kaj sxi alportis tion antaux Saulon kaj
antaux liajn servantojn, kaj ili mangxis; kaj en la sama nokto ili
levigxis kaj foriris.

<span id="an_29:1">29:1</span> Dume la Filisxtoj kolektis sian tutan
militistaron en Afek; kaj la Izraelidoj staris tendare apud la fonto,
kiu estas en Jizreel.

<span id="an_29:2">29:2</span> La estroj de la Filisxtoj preterpasis kun
siaj centoj kaj miloj, kaj David kun siaj viroj preterpasis en la fina
parto kun Ahxisx.

<span id="an_29:3">29:3</span> Kaj la estroj de la Filisxtoj diris:Por
kio estas cxi tiuj Hebreoj? Sed Ahxisx respondis al la estroj de la
Filisxtoj:Tio estas ja David, servanto de Saul, regxo de Izrael; li
estis kun mi kelkan tempon aux ecx jarojn, kaj mi trovis en li nenion de
post la tago de la defalo gxis nun.

<span id="an_29:4">29:4</span> Sed ekkoleris kontraux li la estroj de la
Filisxtoj, kaj la estroj de la Filisxtoj diris al li:Reirigu tiun viron,
kaj li revenu sur sian lokon, kiun vi destinis por li, sed li ne iru kun
ni en la batalon kaj ne farigxu nia kontrauxulo dum la batalo; cxar per
kio cxi tiu povus favorigi al si sian sinjoron, se ne per la kapoj de
niaj viroj?

<span id="an_29:5">29:5</span> CXu tio ne estas ja tiu David, pri kiu
oni kantis en la dancrondoj jene: Saul frapis milojn, Kaj David
dekmilojn?

<span id="an_29:6">29:6</span> Tiam Ahxisx alvokis Davidon, kaj diris al
li:Kiel vivas la Eternulo, vi estas honesta, kaj placxas al mi via agado
kun mi en la tendaro; mi ne trovis en vi malbonon de post la tago de via
veno al mi gxis hodiaux; sed al la estroj vi ne placxas.

<span id="an_29:7">29:7</span> Reiru do nun kaj iru en paco, por ke vi
ne faru ion ne placxan al la estroj de la Filisxtoj.

<span id="an_29:8">29:8</span> Sed David diris al Ahxisx:Kion mi faris,
kaj kion vi trovis en via sklavo de post la tago, kiam mi starigxis
antaux vi, gxis nun, ke mi ne iru kaj ne batalu kontraux la malamikoj de
mia sinjoro la regxo?

<span id="an_29:9">29:9</span> Kaj Ahxisx respondis kaj diris al
David:Mi scias, ke vi estas bona antaux miaj okuloj, kiel angxelo de
Dio; sed la estroj de la Filisxtoj diras:Li ne iru kun ni en la batalon.

<span id="an_29:10">29:10</span> Levigxu do frue matene kun la servantoj
de via sinjoro, kiuj venis kun vi; levigxu frue matene kaj, kiam vi
havos lumon, foriru.

<span id="an_29:11">29:11</span> Kaj David, li mem kaj liaj viroj,
levigxis frue, por iri matene, por reveni en la landon de la Filisxtoj;
kaj la Filisxtoj direktis sin al Jizreel.

<span id="an_30:1">30:1</span> Kiam David kaj liaj viroj venis en
Ciklagon en la tria tago, la Amalekidoj estis atakintaj la sudan
regionon kaj Ciklagon, venkobatintaj Ciklagon kaj forbruligintaj gxin
per fajro.

<span id="an_30:2">30:2</span> Ili prenis en malliberecon la virinojn,
kiuj estis tie, de la malgrandaj gxis la grandaj; ili neniun mortigis,
sed forkondukis, kaj iris sian vojon.

<span id="an_30:3">30:3</span> Kiam David kun siaj viroj venis al la
urbo, ili ekvidis, ke gxi estas forbruligita per fajro, kaj iliaj
edzinoj kaj filoj kaj filinoj estas prenitaj en malliberecon.

<span id="an_30:4">30:4</span> Tiam David, kaj la homoj, kiuj estis kun
li, levis sian vocxon kaj ekploris, gxis ili jam ne havis forton por
plori.

<span id="an_30:5">30:5</span> La du edzinoj de David ankaux estis
prenitaj en malliberecon, Ahxinoam, la Jizreelanino, kaj Abigail, edzino
de Nabal, la Karmelanino.

<span id="an_30:6">30:6</span> Kaj al David estis tre malfacile, cxar la
popolo intencis sxtonmortigi lin, cxar tre koleris la tuta popolo, cxiu
pro siaj filoj kaj siaj filinoj. Sed David havis fortan fidon al la
Eternulo, sia Dio.

<span id="an_30:7">30:7</span> Kaj David diris al Ebjatar, la pastro,
filo de Ahximelehx:Volu alporti al mi la efodon; kaj Ebjatar alportis la
efodon al David.

<span id="an_30:8">30:8</span> Tiam David faris demandon al la Eternulo,
dirante:CXu mi postkuru tiun amason, kaj cxu mi gxin kaptos? Kaj Li
diris al li:Postkuru, cxar vi kaptos kaj vi savos.

<span id="an_30:9">30:9</span> Kaj David iris, li kaj la sescent viroj,
kiuj estis kun li, kaj ili venis al la torento Besor, kaj la
postrestintoj haltis.

<span id="an_30:10">30:10</span> Kaj postkuris David kun kvarcent viroj;
haltis ducent viroj, kiuj estis tro lacaj, por transiri la torenton
Besor.

<span id="an_30:11">30:11</span> Kaj ili trovis iun Egipton sur la
kampo, kaj ili alkondukis lin al David; oni donis al li panon, kaj li
mangxis, kaj oni trinkigis al li akvon.

<span id="an_30:12">30:12</span> Kaj oni donis al li pecon da figa kuko
kaj du kuketojn sekvinberajn, kaj li mangxis, kaj revenis al li lia
spirito, cxar antaux tio li dum tri tagoj kaj tri noktoj ne mangxis
panon kaj ne trinkis akvon.

<span id="an_30:13">30:13</span> Kaj David diris al li:Kies vi estas?
kaj de kie vi estas? Kaj li respondis:Mi estas Egipta junulo, mi estas
sklavo de unu Amalekido; sed mia sinjoro forlasis min, cxar mi
malsanigxis antaux tri tagoj.

<span id="an_30:14">30:14</span> Ni atakis la sudan regionon de la
Keretidoj kaj la regionon de Jehuda kaj la sudan regionon de Kaleb, kaj
Ciklagon ni forbruligis per fajro.

<span id="an_30:15">30:15</span> Tiam David diris al li:CXu vi kondukos
min al tiu amaso? Kaj li respondis:JXuru al mi per Dio, ke vi ne
mortigos min kaj ne transdonos min en la manon de mia sinjoro; tiam mi
kondukos vin al tiu amaso.

<span id="an_30:16">30:16</span> Kaj li alkondukis lin; kaj jen ili,
disjxetitaj sur la tuta landpeco, mangxas kaj trinkas kaj festenas pro
la tuta granda militakiro, kiun ili prenis el la lando Filisxta kaj el
la lando Juda.

<span id="an_30:17">30:17</span> Kaj David batis ilin de la mateno gxis
la morgauxa vespero; kaj neniu el ili sin savis, krom kvarcent junaj
viroj, kiuj ekrajdis sur la kameloj kaj forkuris.

<span id="an_30:18">30:18</span> Kaj David savis cxion, kion prenis la
Amalekidoj, kaj siajn du edzinojn David savis.

<span id="an_30:19">30:19</span> Kaj mankis al ili nenio malgranda nek
granda, nek el la filoj nek el la filinoj, nek el la militakiro, nek el
cxio, kion ili prenis al si:cxion David reprenis.

<span id="an_30:20">30:20</span> Kaj David prenis cxiujn sxafojn kaj
bovojn kaj pelis la brutojn antaux si, kaj oni diris:Tio estas la
militakiro de David.

<span id="an_30:21">30:21</span> Kaj David venis al la ducent viroj,
kiuj pro laceco ne povis sekvi Davidon kaj estis restigitaj cxe la
torento Besor. Kaj ili eliris renkonte al David, kaj al la popolo, kiu
estis kun li. Kaj David aliris al tiuj homoj kaj afable salutis ilin.

<span id="an_30:22">30:22</span> Tiam kelkaj malbonaj kaj sentauxgaj el
la viroj, kiuj iris kun David, ekparolis kaj diris:Pro tio, ke ili ne
iris kun ni, ni ne donu al ili ion el la militakiro, kiun ni reprenis;
nur al cxiu lian edzinon kaj liajn gefilojn; ili prenu kaj iru.

<span id="an_30:23">30:23</span> Sed David diris:Ne agu tiel, miaj
fratoj, kun tio, kion donis al ni la Eternulo, kiu konservis nin, kaj
transdonis en niajn manojn la amason, kiu atakis nin.

<span id="an_30:24">30:24</span> Kaj kiu auxskultos vin en tiu afero?
cxar la parto de tiu, kiu iris en la batalon, devas esti tia sama, kiel
de tiu, kiu restis cxe la cxararo; egale devas esti dividite.

<span id="an_30:25">30:25</span> Tiel estis de post tiu tago; kaj li
starigis tion kiel legxon kaj moron en Izrael gxis nun.

<span id="an_30:26">30:26</span> Kiam David venis en Ciklagon, li sendis
iom el la militakiro al la Judaj plejagxuloj, al siaj amikoj,
dirante:Jen akceptu donacon el la militakiro de la malamikoj de la
Eternulo;

<span id="an_30:27">30:27</span> al tiuj, kiuj estis en Bet-El, kaj al
tiuj, kiuj estis en la suda Ramot, kaj al tiuj, kiuj estis en Jatir,

<span id="an_30:28">30:28</span> kaj al tiuj, kiuj estis en Aroer, kaj
al tiuj, kiuj estis en Sifmot, kaj al tiuj, kiuj estis en Esxtemoa,

<span id="an_30:29">30:29</span> kaj al tiuj, kiuj estis en Rahxal, kaj
al tiuj, kiuj estis en la urboj de la Jerahxmeelidoj, kaj al tiuj, kiuj
estis en la urboj de la Kenidoj,

<span id="an_30:30">30:30</span> kaj al tiuj, kiuj estis en HXorma, kaj
al tiuj, kiuj estis en Kor- Asxan, kaj al tiuj, kiuj estis en Atahx,

<span id="an_30:31">30:31</span> kaj al tiuj, kiuj estis en HXebron, kaj
en cxiuj lokoj, en kiuj estis vaginta David kun siaj viroj.

<span id="an_31:1">31:1</span> Dume la Filisxtoj batalis kontraux
Izrael; kaj la Izraelidoj forkuris de la Filisxtoj kaj falis mortigitaj
sur la monto Gilboa.

<span id="an_31:2">31:2</span> Kaj la Filisxtoj kuratingis Saulon kaj
liajn filojn, kaj la Filisxtoj mortigis Jonatanon kaj Abinadabon kaj
Malki-SXuan, filojn de Saul.

<span id="an_31:3">31:3</span> La batalo fortigxis kontraux Saul; kaj la
arkpafistoj trovis lin, kaj li estis forte vundita de la arkpafistoj.

<span id="an_31:4">31:4</span> Tiam Saul diris al sia
armilportisto:Eltiru vian glavon kaj trapiku min per gxi, por ke ne venu
tiuj necirkumciditoj, por trapiki min kaj mokmalhonori min. Sed lia
armilportisto ne volis, cxar li forte timis. Tiam Saul prenis sian
glavon kaj faligis sin sur gxin.

<span id="an_31:5">31:5</span> Kiam lia armilportisto vidis, ke Saul
mortis, li ankaux faligis sin sur sian glavon kaj mortis kune kun li.

<span id="an_31:6">31:6</span> Tiamaniere mortis Saul kaj liaj tri filoj
kaj lia armilportisto kaj cxiuj liaj viroj en tiu tago kune kun li.

<span id="an_31:7">31:7</span> Kiam la Izraelidoj, kiuj estis transe de
la valo kaj transe de Jordan, vidis, ke la Izraelidoj forkuras kaj ke
Saul kaj liaj filoj mortis, ili forlasis la urbojn kaj forkuris; kaj
venis la Filisxtoj kaj eklogxis en ili.

<span id="an_31:8">31:8</span> En la sekvanta tago venis la Filisxtoj,
por senvestigi la mortigitojn; kaj ili trovis Saulon kaj liajn tri
filojn falintajn sur la monto Gilboa.

<span id="an_31:9">31:9</span> Tiam ili dehakis lian kapon kaj deprenis
liajn armilojn kaj sendis en la landon de la Filisxtoj cxirkauxen, por
anonci en la domo de iliaj idoloj kaj al la popolo.

<span id="an_31:10">31:10</span> Kaj ili metis liajn armilojn en la
templon de Asxtar, kaj lian korpon ili pendigis sur la muro de Bet-SXan.

<span id="an_31:11">31:11</span> Kiam la logxantoj de Jabesx en Gilead
auxdis pri tio, kion faris la Filisxtoj al Saul,

<span id="an_31:12">31:12</span> tiam cxiuj kuragxuloj levigxis kaj iris
tutan nokton kaj prenis la korpon de Saul kaj la korpojn de liaj filoj
de la muro de Bet-SXan, kaj venis en Jabesxon kaj forbruligis ilin tie.

<span id="an_31:13">31:13</span> Kaj ili prenis iliajn ostojn kaj
enterigis sub la tamarisko en Jabesx, kaj ili fastis dum sep tagoj.

------------------------------------------------------------------------

[Next: 2 Samuel](sa2.md)
