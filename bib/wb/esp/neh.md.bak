[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ezr)  [Next](est.md) 

------------------------------------------------------------------------

### Esperanto Bible: Nehemiah

<span id="an_1:1">1:1</span> Vortoj de Nehxemja, filo de HXahxalja. En
la monato Kislev, en la dudeka jaro, mi estis en la kastelurbo SXusxan.

<span id="an_1:2">1:2</span> Kaj venis HXanani, unu el miaj fratoj, li
kaj kelkaj viroj el Judujo. Kaj mi demandis lin pri la Judoj, kiuj
savigxis kaj restis el la forkaptitaro, kaj pri Jerusalem.

<span id="an_1:3">1:3</span> Kaj ili diris al mi:La restintoj, kiuj
restis el la forkaptitaro, trovigxas tie en la lando en granda mizero
kaj malhonoro; kaj la murego de Jerusalem estas detruita, kaj gxiaj
pordegoj estas forbruligitaj per fajro.

<span id="an_1:4">1:4</span> Kiam mi auxdis tiujn vortojn, mi sidigxis
kaj ekploris, kaj funebris dum kelke da tagoj; kaj mi fastis kaj pregxis
antaux Dio de la cxielo.

<span id="an_1:5">1:5</span> Kaj mi diris:Mi petas Vin, ho Eternulo, Dio
de la cxielo, Dio granda kaj timinda, kiu konservas la interligon kaj
favorkorecon al Liaj amantoj kaj al la plenumantoj de Liaj ordonoj!

<span id="an_1:6">1:6</span> Via orelo estu atenta, kaj Viaj okuloj estu
malfermitaj, por auxskulti la pregxon de Via servanto, per kiu mi
pregxas antaux Vi nun tage kaj nokte pri la Izraelidoj, Viaj servantoj,
dum mi faras konfeson pri la pekoj de la Izraelidoj, kiujn ni pekis
antaux Vi; mi kaj la domo de mia patro, ni pekis.

<span id="an_1:7">1:7</span> Ni forte pekis antaux Vi, kaj ni ne
plenumis la ordonojn kaj la legxojn kaj la decidojn, kiujn Vi ordonis al
Moseo, Via servanto.

<span id="an_1:8">1:8</span> Sed volu rememori la vorton, kiun Vi
eldiris al Via servanto Moseo, nome:Se vi pekos, Mi disjxetos vin inter
la popolojn;

<span id="an_1:9">1:9</span> sed se vi returnos vin al Mi kaj konservos
Miajn ordonojn kaj plenumos ilin, tiam se viaj forpelitoj ecx estus cxe
la rando de la cxielo, Mi ecx de tie kolektos ilin, kaj venigos ilin sur
la lokon, kiun Mi elektis, por logxigi tie Mian nomon.

<span id="an_1:10">1:10</span> Ili estas ja Viaj servantoj, kaj Via
popolo, kiun Vi liberigis per Via granda forto kaj per Via potenca mano.

<span id="an_1:11">1:11</span> Mi petas, ho Sinjoro, Via orelo estu
atenta al la pregxo de Via servanto, kaj al la pregxo de Viaj servantoj,
kiuj deziras timi Vian nomon; kaj donu sukceson al Via servanto hodiaux,
kaj akirigu al li favorkorecon antaux cxi tiu homo. (Mi estis
vinversxisto cxe la regxo.)

<span id="an_2:1">2:1</span> En la monato Nisan, en la dudeka jaro de la
regxo Artahxsxast, antaux li staris vino. Kaj mi prenis la vinon kaj
donis al la regxo; kaj gxis tiam mi ne estis malgaja antaux li.

<span id="an_2:2">2:2</span> Kaj la regxo diris al mi:Kial vi aspektas
malbone, kvankam vi ne estas malsana? tio certe estas doloro de koro.
Kaj mi forte ektimis,

<span id="an_2:3">2:3</span> kaj mi diris al la regxo:La regxo vivu
eterne; kiel mi povas ne aspekti malbone, kiam la urbo, kiu estas la
tomboloko de miaj patroj, estas dezertigita, kaj gxiaj pordegoj estas
forbruligitaj per fajro?

<span id="an_2:4">2:4</span> Kaj la regxo diris al mi:Kion do vi
deziras? Tiam mi pregxis al Dio de la cxielo,

<span id="an_2:5">2:5</span> kaj diris al la regxo:Se al la regxo
placxas, kaj se via sklavo havas vian favoron, permesu al mi veturi en
Judujon, en la urbon, kie trovigxas la tomboj de miaj patroj, kaj
konstrui gxin.

<span id="an_2:6">2:6</span> Kaj la regxo diris al mi (la regxino sidis
apud li):Kiel longe dauxros via veturado? kaj kiam vi revenos? Kaj la
regxo bonvolis forliberigi min, kaj mi difinis al li templimon.

<span id="an_2:7">2:7</span> Kaj mi diris al la regxo:Se al la regxo
placxas, oni donu al mi leterojn al la transriveraj regionestroj, ke ili
permesu al mi trairi, gxis mi venos en Judujon;

<span id="an_2:8">2:8</span> kaj ankaux leteron al Asaf, la gardisto de
la regxa arbaro, ke li donu al mi arbojn por tegi la pordegojn de la
kastelo cxe la templo, kaj por la murego de la urbo, kaj por la domo, en
kiu mi logxos. Kaj la regxo donis al mi, cxar super mi estis la favora
mano de mia Dio.

<span id="an_2:9">2:9</span> Kaj mi venis al la transriveraj
regionestroj, kaj mi donis al ili la leterojn de la regxo. Kaj la regxo
sendis kun mi oficirojn kaj rajdistojn.

<span id="an_2:10">2:10</span> Kiam tion auxdis Sanbalat, la HXoronano,
kaj Tobija, la sklavo Amonida, ili havis grandan cxagrenon, ke venis
homo, por zorgi pri la bono de la Izraelidoj.

<span id="an_2:11">2:11</span> Kaj mi venis en Jerusalemon. Kaj restinte
tie dum tri tagoj,

<span id="an_2:12">2:12</span> mi levigxis nokte kune kun nemultaj
homoj, kiuj estis kun mi; mi al neniu ion diris pri tio, kion mia Dio
inspiris al mi fari por Jerusalem; neniu besto estis kun mi, krom tiu,
sur kiu mi rajdis.

<span id="an_2:13">2:13</span> Kaj mi trarajdis nokte tra la Pordego de
la Valo, al la Fonto de la Drako kaj al la Pordego de Sterko; mi
rigardis la muregojn de Jerusalem, kiel detruitaj ili estas, kaj gxiajn
pordegojn, kiel ili estas forbruligitaj per fajro.

<span id="an_2:14">2:14</span> Kaj mi alrajdis al la Pordego de la Fonto
kaj al la Regxa Lageto; sed tie ne estis suficxe da spaco, ke povu
trairi la besto, kiu estis sub mi.

<span id="an_2:15">2:15</span> Kaj mi levigxis nokte laux la torento kaj
pririgardis la muregon, kaj, trarajdinte denove tra la Pordego de la
Valo, mi revenis.

<span id="an_2:16">2:16</span> Kaj la estroj ne sciis, kien mi iris kaj
kion mi faras; nek al la Judoj, nek al la pastroj, nek al la
eminentuloj, nek al la estroj, nek al la ceteraj plenumantoj de la
laboroj mi ion diris gxis nun.

<span id="an_2:17">2:17</span> Kaj mi diris al ili:Vi vidas la mizeron,
en kiu ni trovigxas, kiel Jerusalem estas dezertigita kaj gxiaj pordegoj
estas forbruligitaj per fajro; ni iru kaj konstruu la muregon de
Jerusalem, ke ni ne estu plu en malhonoro.

<span id="an_2:18">2:18</span> Kaj mi rakontis al ili pri la mano de mia
Dio, kiu favore estis super mi, ankaux la vortojn de la regxo, kiujn li
diris al mi. Kaj ili diris:Ni levigxu kaj konstruu; kaj iliaj manoj
fortigxis por la bono.

<span id="an_2:19">2:19</span> Kiam tion auxdis Sanbalat, la HXoronano,
kaj Tobija, la sklavo Amonida, kaj Gesxem, la Arabo, ili ridis pri ni
kaj rigardis nin malestime, kaj diris:Kio estas tiu afero, kiun vi
faras? cxu ne kontraux la regxo vi ribelas?

<span id="an_2:20">2:20</span> Kaj mi respondis al ili, kaj diris al
ili:Dio de la cxielo donos al ni sukceson, kaj ni, Liaj servantoj,
levigxos kaj konstruos; sed vi havas nenian parton nek rajton nek
memoron en Jerusalem.

<span id="an_3:1">3:1</span> Kaj levigxis la cxefpastro Eljasxib, kaj
liaj fratoj, la pastroj, kaj konstruis la Pordegon de SXafoj; ili
sanktigis gxin kaj starigis gxiajn pordojn, ili sanktigis gxis la turo
Mea, gxis la turo HXananel.

<span id="an_3:2">3:2</span> Apud li konstruis la logxantoj de Jerihxo,
apud ili konstruis Zakur, filo de Imri.

<span id="an_3:3">3:3</span> La Pordegon de Fisxoj konstruis la
logxantoj de Senaa; ili tegis gxin, kaj starigis gxiajn pordojn,
serurojn, kaj riglilojn.

<span id="an_3:4">3:4</span> Apud ili konstruis Meremot, filo de Urija,
filo de Hakoc; apud ili konstruis Mesxulam, filo de Berehxja, filo de
Mesxezabel; apud ili konstruis Cadok, filo de Baana.

<span id="an_3:5">3:5</span> Apud ili konstruis la Tekoaanoj; tamen
iliaj eminentuloj ne metis sian kolon sub laboradon por sia sinjoro.

<span id="an_3:6">3:6</span> La Malnovan Pordegon konstruis Jojada, filo
de Paseahx, kaj Mesxulam, filo de Besodja; ili tegis gxin, kaj starigis
gxiajn pordojn, gxiajn serurojn, kaj gxiajn riglilojn.

<span id="an_3:7">3:7</span> Apud ili konstruis Melatja, la Gibeonano,
kaj Jadon, la Meronotano, la logxantoj de Gibeon kaj de Micpa, gxis la
segxo de la transrivera regionestro.

<span id="an_3:8">3:8</span> Apud li konstruis Uziel, filo de HXarhaja,
fandisto; apud li konstruis HXananja, filo de sxmirajxisto. Kaj ili
restarigis Jerusalemon gxis la Largxa Murego.

<span id="an_3:9">3:9</span> Apud ili konstruis Refaja, filo de HXur,
estro de duondistrikto de Jerusalem.

<span id="an_3:10">3:10</span> Apud ili kaj kontraux sia domo konstruis
Jedaja, filo de HXarumaf; apud li konstruis HXatusx, filo de
HXasxabneja.

<span id="an_3:11">3:11</span> Alian parton konstruis Malkija, filo de
HXarim, kaj HXasxub, filo de Pahxat-Moab; ankaux la Turon de la Fornoj.

<span id="an_3:12">3:12</span> Apude konstruis SXalum, filo de
Halohxesx, estro de duondistrikto de Jerusalem, li kaj liaj filinoj.

<span id="an_3:13">3:13</span> La Pordegon de la Valo konstruis HXanun
kaj la logxantoj de Zanoahx; ili konstruis gxin, kaj starigis gxiajn
pordojn, gxiajn serurojn, kaj gxiajn riglilojn, kaj mil ulnojn de la
murego gxis la Pordego de Sterko.

<span id="an_3:14">3:14</span> La Pordegon de Sterko konstruis Malkija,
filo de Rehxab, estro de la distrikto de Bet-Kerem; li konstruis gxin,
kaj starigis gxiajn pordojn, serurojn, kaj riglilojn.

<span id="an_3:15">3:15</span> La Pordegon de la Fonto konstruis SXalun,
filo de Kol-HXoze, estro de la distrikto de Micpa; li konstruis gxin kaj
tegis gxin, kaj starigis gxiajn pordojn, serurojn, kaj riglilojn; ankaux
la muregon cxe la lageto SXelahx de la regxa gxardeno kaj gxis la
sxtupoj, kiuj iras malsupren de la urbo de David.

<span id="an_3:16">3:16</span> Post li konstruis Nehxemja, filo de
Azbuk, estro de duondistrikto de Bet-Cur, gxis la loko kontraux la
tomboj de David kaj gxis la farita lageto kaj gxis la Domo de Herooj.

<span id="an_3:17">3:17</span> Post li konstruis la Levidoj:Rehxum, filo
de Bani; apude konstruis HXasxabja, estro de duondistrikto de Keila, por
sia distrikto.

<span id="an_3:18">3:18</span> Post li konstruis iliaj fratoj, Bavaj,
filo de HXenadad, estro de duondistrikto de Keila.

<span id="an_3:19">3:19</span> Apud li konstruis Ezer, filo de Jesxua,
estro de Micpa, duan parton, cxe la angulo, kontraux la loko, kie oni
supreniras al la armilejo.

<span id="an_3:20">3:20</span> Post li vigle konstruis Baruhx, filo de
Zakaj, alian parton, de la angulo gxis la pordo de la domo de Eljasxib,
la cxefpastro.

<span id="an_3:21">3:21</span> Post li konstruis Meremot, filo de Urija,
filo de Hakoc, alian parton, de la pordo de la domo de Eljasxib gxis la
fino de la domo de Eljasxib.

<span id="an_3:22">3:22</span> Post li konstruis la pastroj, kiuj logxis
en la cxirkauxajxo.

<span id="an_3:23">3:23</span> Post ili konstruis Benjamen kaj HXasxub,
kontraux sia domo; post ili konstruis Azarja, filo de Maaseja, filo de
Ananja, apud sia domo.

<span id="an_3:24">3:24</span> Post li konstruis Binuj, filo de
HXenadad, alian parton, de la domo de Azarja gxis la angulo kaj la
rando.

<span id="an_3:25">3:25</span> Palal, filo de Uzaj, de kontraux la
angulo kaj la turo, kiu elstaras el la supra regxa domo, apud la korto
de malliberejo. Post li Pedaja, filo de Parosx

<span id="an_3:26">3:26</span> (La Netinoj logxis en Ofel.) gxis
kontraux la Pordego de la Akvo oriente, kaj gxis la elstaranta turo.

<span id="an_3:27">3:27</span> Poste konstruis la Tekoaanoj, alian
parton, de kontraux la granda elstaranta turo gxis la muro de Ofel.

<span id="an_3:28">3:28</span> De post la Pordego de la CXevaloj
konstruis la pastroj, cxiu kontraux sia domo.

<span id="an_3:29">3:29</span> Poste konstruis Cadok, filo de Imer,
kontraux sia domo; post li konstruis SXemaja, filo de SXehxanja,
gardisto de la Orienta Pordego.

<span id="an_3:30">3:30</span> Post li konstruis HXananja, filo de
SXelemja, kaj HXanun, sesa filo de Calaf, alian parton. Post li
konstruis Mesxulam, filo de Berehxja, kontraux sia cxambro.

<span id="an_3:31">3:31</span> Post li konstruis Malkija, filo de
fandisto, gxis la domo de la Netinoj kaj de la butikistoj, kontraux la
Pordego de Depono kaj gxis la tegmenta cxambro de la angulo.

<span id="an_3:32">3:32</span> Inter la tegmenta cxambro de la angulo
kaj la Pordego de SXafoj konstruis la fandistoj kaj la butikistoj.

<span id="an_4:1">4:1</span> Kiam Sanbalat auxdis, ke ni konstruas la
muregon, li koleris kaj havis grandan cxagrenon, kaj li mokis la Judojn.

<span id="an_4:2">4:2</span> Kaj li parolis antaux siaj fratoj kaj
antaux la militistoj de Samario, kaj diris:Kion faras tiuj senfortaj
Judoj? cxu oni tion permesos al ili? cxu efektive ili alportados
oferojn? cxu ili iam finos? cxu ili revivigos la sxtonojn, kiuj farigxis
amaso da rubo kaj estas difektitaj de brulo?

<span id="an_4:3">4:3</span> Kaj Tobija, la Amonido, kiu estis apud li,
diris:Ecx tio, kion ili konstruas, estas tia, ke se venos vulpo, gxi
detruos ilian sxtonan muregon.

<span id="an_4:4">4:4</span> Auxskultu, ho nia Dio, en kia malestimo ni
trovigxas; rejxetu ilian mokadon sur ilian kapon, kaj elmetu ilin al
prirabado en lando de kaptiteco;

<span id="an_4:5">4:5</span> ne kovru ilian malbonagon, kaj ilia peko ne
elvisxigxu antaux Vi; cxar ili cxagrenis la konstruantojn.

<span id="an_4:6">4:6</span> Ni tamen konstruis la muregon, kaj la tuta
murego estis jam kunmetita gxis duono; kaj la popolo laboris kuragxe.

<span id="an_4:7">4:7</span> Kiam Sanbalat kaj Tobija kaj la Araboj kaj
la Amonidoj kaj la Asxdodanoj auxdis, ke la muregoj de Jerusalem estas
riparataj kaj ke la brecxoj komencis esti fermataj, ili tre ekkoleris.

<span id="an_4:8">4:8</span> Kaj ili faris interkonsenton, ke ili cxiuj
kune iru milite kontraux Jerusalemon kaj faru al gxi malbonon.

<span id="an_4:9">4:9</span> Sed ni pregxis al nia Dio, kaj ni starigis
pro ili gardon tage kaj nokte kontraux ili.

<span id="an_4:10">4:10</span> La Judoj diris:Malgrandigxis la forto de
la portistoj, kaj da rubo estas multe; kaj ni ne povas konstrui la
muregon.

<span id="an_4:11">4:11</span> Kaj niaj malamikoj diris:Ili ne scios kaj
ne vidos, gxis ni venos en ilian mezon kaj mortigos ilin kaj cxesigos la
laboradon.

<span id="an_4:12">4:12</span> Kiam la Judoj, kiuj logxis apud ili,
venadis, kaj diradis al ni, dekfoje, el cxiuj lokoj:Revenu al ni,

<span id="an_4:13">4:13</span> tiam mi starigis malsupre sur la lokoj
malantaux la murego, sur la nekovritaj lokoj, mi starigis la popolon
lauxfamilie, kun iliaj glavoj, lancoj, kaj pafarkoj.

<span id="an_4:14">4:14</span> Kaj mi pririgardis, kaj mi starigxis, kaj
diris al la eminentuloj kaj al la estroj kaj al la cetera popolo:Ne timu
ilin; memoru pri la Sinjoro, la granda kaj timinda, kaj batalu por viaj
fratoj, viaj filoj, viaj filinoj, viaj edzinoj, kaj viaj domoj.

<span id="an_4:15">4:15</span> Kiam niaj malamikoj auxdis, ke ni scias,
tiam Dio detruis ilian intencon, kaj ni cxiuj revenis al la murego, cxiu
al sia laboro.

<span id="an_4:16">4:16</span> Kaj de post tiu tago duono de miaj
junuloj faradis la laboron, kaj duono tenis lancojn, sxildojn,
pafarkojn, kaj kirasojn; kaj la estroj trovigxadis malantaux la tuta
domo de Jehuda.

<span id="an_4:17">4:17</span> Unuj konstruis la muregon, kaj aliaj
portis la sxargxojn, kiujn ili metis sur sin; per unu mano cxiu faris la
laboron, kaj en la dua mano li tenis batalilon.

<span id="an_4:18">4:18</span> La konstruantoj cxiuj havis sian glavon
alligitan al siaj lumboj, kaj tiamaniere ili konstruis; kaj la
trumpetisto estis apud mi.

<span id="an_4:19">4:19</span> Kaj mi diris al la eminentuloj kaj al la
estroj kaj al la cetera popolo:La laboro estas granda kaj vasta, kaj ni
estas disigitaj sur la murego, malproksime unu de la alia;

<span id="an_4:20">4:20</span> tial se de iu loko vi auxdos la sonon de
trumpeto, tien kolektigxu al ni; nia Dio batalos por ni.

<span id="an_4:21">4:21</span> Tiamaniere ni faradis la laboron; kaj
duono de ili tenis lancojn de la levigxo de la cxielrugxo gxis la apero
de la steloj.

<span id="an_4:22">4:22</span> Kaj mi ankaux diris en tiu tempo al la
popolo, ke cxiu kun sia knabo noktu en Jerusalem, por ke ili estu por ni
nokte kiel gardo, kaj tage ili laboru.

<span id="an_4:23">4:23</span> Kaj nek mi, nek miaj fratoj, nek miaj
knaboj, nek la gardistoj, kiuj estis malantaux mi, neniu el ni deprenis
de si siajn vestojn; nur cxiu aparte estis sendata, por sin bani.

<span id="an_5:1">5:1</span> Kaj la popolo kaj iliaj edzinoj komencis
forte krii kontraux siaj fratoj, la Judoj.

<span id="an_5:2">5:2</span> Estis tiaj, kiuj parolis:Estas multe da ni
kaj da niaj filoj kaj filinoj; ni prenu al ni grenon kaj mangxu, por ke
ni vivu.

<span id="an_5:3">5:3</span> Aliaj parolis:Niajn kampojn, niajn
vinbergxardenojn, kaj niajn domojn ni donas proprunte, por ke ni akiru
grenon kontraux malsato.

<span id="an_5:4">5:4</span> Aliaj parolis:Ni pruntas monon por impostoj
por la regxo, donante garantiajxe niajn kampojn kaj vinbergxardenojn;

<span id="an_5:5">5:5</span> sed kiel la korpo de niaj fratoj, tia estas
nia korpo, kiel iliaj infanoj, tiaj estas niaj infanoj; tamen jen ni
devas humile servigi niajn filojn kaj niajn filinojn, kaj el niaj
filinoj kelkaj jam estas humiligitaj. Ni ne havas forton en niaj manoj,
kaj niaj kampoj kaj vinbergxardenoj apartenas al aliaj.

<span id="an_5:6">5:6</span> Kaj tio forte min cxagrenis, kiam mi auxdis
ilian kriadon kaj tiujn vortojn.

<span id="an_5:7">5:7</span> Sed mia koro donis al mi konsilon, kaj mi
faris severan riprocxon al la eminentuloj kaj al la estroj, kaj diris al
ili:Vi prenas procentegon de viaj fratoj! Kaj mi kunvokis kontraux ili
grandan kunvenon.

<span id="an_5:8">5:8</span> Kaj mi diris al ili:Ni elacxetis niajn
fratojn, la Judojn, kiuj estis venditaj al la nacioj, kiom ni povis;
dume vi volas vendi viajn fratojn, kaj ili estas vendataj al ni! Ili
silentis kaj trovis nenion por respondi.

<span id="an_5:9">5:9</span> Kaj mi diris:Ne bona estas tio, kion vi
faras. CXu vi ne devas konduti kun timo antaux nia Dio, por eviti
malhonoron de la flanko de la nacioj, niaj malamikoj?

<span id="an_5:10">5:10</span> Ankaux mi kaj miaj fratoj kaj miaj
junuloj donis al ili prunte monon kaj grenon; ni malsxuldigu al ili tiun
sxuldon.

<span id="an_5:11">5:11</span> Redonu do al ili hodiaux iliajn kampojn,
vinbergxardenojn, olivgxardenojn, kaj domojn, kaj la procenton pro la
mono, la greno, la mosto, kaj la oleo, kiujn vi pruntis al ili.

<span id="an_5:12">5:12</span> Kaj ili diris:Ni redonos, kaj ni ne
postulos de ili; ni agos tiel, kiel vi diras. Kaj mi alvokis la
pastrojn, kaj mi prenis de ili jxuron, ke ili tiel agos.

<span id="an_5:13">5:13</span> Kaj mi elskuis mian baskon, kaj
diris:Tiele Dio elskuu el lia domo kaj el lia akiritajxo cxiun homon,
kiu ne plenumos tiun vorton; tiele li estu elskuita kaj senhava. Kaj la
tuta komunumo diris:Amen; kaj oni gloris la Eternulon. Kaj la popolo
agis tiele.

<span id="an_5:14">5:14</span> Krom tio, de post la tago, kiam al mi
estis ordonite esti ilia regionestro en la Juda lando, de la dudeka jaro
gxis la tridek-dua jaro de la regxo Artahxsxast, en la dauxro de dek du
jaroj, mi kun miaj fratoj ne mangxis la panon de regionestro.

<span id="an_5:15">5:15</span> La antauxaj regionestroj, kiuj estis
antaux mi, sxargxadis la popolon, kaj prenadis de ili panon kaj vinon,
krom kvardek sikloj da argxento; ecx iliaj junuloj regis super la
popolo. Sed mi ne agis tiel, pro timo antaux Dio.

<span id="an_5:16">5:16</span> Mi partoprenis ankaux en la laborado cxe
tiu murego; kaj kampon ni ne acxetis; kaj cxiuj miaj junuloj
kolektigxadis tie al la laboro.

<span id="an_5:17">5:17</span> CXe mia tablo estadis po cent kvindek
homoj da Judoj kaj estroj, kaj ankaux da tiuj, kiuj venis al ni el la
nacioj, kiuj estas cxirkaux ni.

<span id="an_5:18">5:18</span> Preparataj estis por unu tago:unu bovo,
ses plej bonaj sxafoj, kaj ankaux birdoj estis preparataj cxe mi; kaj en
la dauxro de dek tagoj estis uzata tre multe da vino. Malgraux tio mi ne
postulis panon de regionestro, cxar la popolo estis sxargxita de
malfacila laboro.

<span id="an_5:19">5:19</span> Rememoru pri mi al bono, ho mia Dio,
cxion, kion mi faris por cxi tiu popolo.

<span id="an_6:1">6:1</span> Kiam Sanbalat, Tobija, la Arabo Gesxem, kaj
niaj ceteraj malamikoj auxdis, ke mi rekonstruis la muregon kaj ke ne
restis en gxi difektoj (kvankam gxis tiu tempo mi ankoraux ne starigis
pordojn en la pordegoj),

<span id="an_6:2">6:2</span> tiam Sanbalat kaj Gesxem sendis, por diri
al mi:Venu, ni kune kunvenu en la vilagxoj de la valo Ono. Ili intencis
fari al mi malbonon.

<span id="an_6:3">6:3</span> Sed mi sendis al ili senditojn, por diri:Mi
faras grandan laboron, kaj mi ne povas iri; kial cxesigxu la laborado,
kiam mi gxin forlasos kaj iros al vi?

<span id="an_6:4">6:4</span> Kaj ili sendis al mi la saman proponon kvar
fojojn, kaj mi respondis tion saman.

<span id="an_6:5">6:5</span> Kaj Sanbalat sendis al mi kun la sama
propono la kvinan fojon sian junulon, kiu havis en sia mano nefermitan
leteron.

<span id="an_6:6">6:6</span> En gxi estis skribite:Inter la nacioj iras
la famo, kaj Gesxem diras, ke vi kaj la Judoj intencas defali; por tio
vi konstruas la muregon; kaj laux tiu famo vi volas esti ilia regxo.

<span id="an_6:7">6:7</span> Ankaux profetojn vi starigis, por ke ili
prediku pri vi en Jerusalem, dirante:Estas regxo en Judujo. Nun la famo
pri tio venos al la regxo; venu do, ke ni kune interkonsiligxu.

<span id="an_6:8">6:8</span> Sed mi sendis al li, por diri:Nenio
farigxis el tio, kion vi diras; vi mem tion elpensis.

<span id="an_6:9">6:9</span> Ili cxiuj ja timigis nin, pensante:Ili
ellasos el siaj manoj la laboron, kaj gxi ne estos farata. Sed nun
fortigxu miaj manoj.

<span id="an_6:10">6:10</span> Kaj mi venis en la domon de SXemaja, filo
de Delaja, filo de Mehetabel; li sin ensxlosis. Kaj li diris:Ni iru kune
en la domon de Dio, en la mezon de la templo, kaj ni sxlosu la pordojn
de la templo; cxar oni venos, por mortigi vin, en la nokto oni venos,
por mortigi vin.

<span id="an_6:11">6:11</span> Sed mi diris:CXu tia homo, kiel mi,
forkuru? cxu tia, kiel mi, iru en la templon, por konservi la vivon? mi
ne iros.

<span id="an_6:12">6:12</span> Mi komprenis, ke ne Dio lin sendis; cxar
la profetajxon li eldiris pri mi pro tio, ke Tobija kaj Sanbalat lin
subacxetis.

<span id="an_6:13">6:13</span> Li estis subacxetita, por ke mi timu, por
ke mi agu tiel kaj peku. Tio donus al ili pretekston por malbona famo,
por ke ili min malhonoru.

<span id="an_6:14">6:14</span> Rememoru, ho mia Dio, pri Tobija kaj
Sanbalat tiujn iliajn farojn, ankaux pri la profetino Noadja, kaj la
aliaj profetoj, kiuj timigis min.

<span id="an_6:15">6:15</span> La murego estis finita en la dudek-kvina
tago de la monato Elul, en la dauxro de kvindek du tagoj.

<span id="an_6:16">6:16</span> Kiam tion auxdis cxiuj niaj malamikoj,
kaj vidis cxiuj nacioj, kiuj estis cxirkaux ni, ili multe perdis la
kuragxon; cxar ili komprenis, ke tiu laboro estas farita de nia Dio.

<span id="an_6:17">6:17</span> Krom tio, en tiuj tagoj la eminentuloj el
la Judoj skribis multe da leteroj al Tobija, kaj leteroj de Tobija venis
al ili;

<span id="an_6:18">6:18</span> cxar multaj el la Judoj estis en jxura
ligo kun li, cxar li estis bofilo de SXehxanja, filo de Arahx, kaj lia
filo Jehohxanan prenis por edzino filinon de Mesxulam, filo de Berehxja.

<span id="an_6:19">6:19</span> Ili ankaux paroladis bone pri li antaux
mi, kaj miajn vortojn ili transdonadis al li. Tobija sendis leterojn,
por timigi min.

<span id="an_7:1">7:1</span> Kiam la murego estis konstruita, mi
starigis la pordojn; kaj ricevis siajn oficojn la pordegistoj, la
kantistoj, kaj la Levidoj.

<span id="an_7:2">7:2</span> Kaj mi donis ordonon al mia frato HXanani,
kaj al HXananja, kastelestro de Jerusalem (cxar li estis homo fidela,
kaj diotima pli ol multaj aliaj),

<span id="an_7:3">7:3</span> kaj mi diris al ili:Oni ne malfermu la
pordegojn de Jerusalem, antaux ol la suno estos bone varmiga; kaj tiel
longe, kiel ili staras, ili restigu la pordegojn fermitaj kaj sxlositaj;
kaj oni starigu gardon el la logxantoj de Jerusalem, cxiun sur lia
gardoloko kaj cxiun kontraux lia domo.

<span id="an_7:4">7:4</span> Sed la urbo estis vasta kaj granda, kaj da
logxantoj estis en gxi nemulte, kaj la domoj ne estis konstruitaj.

<span id="an_7:5">7:5</span> Kaj mia Dio min inspiris, kaj mi kunvenigis
la eminentulojn kaj la estrojn kaj la popolon, por ilin registri. Kaj mi
trovis la genealogian registron de tiuj, kiuj venis antauxe, kaj mi
trovis, ke en gxi estas skribite jene:

<span id="an_7:6">7:6</span> Jen estas la logxantoj de la lando, kiuj
iris el la forkaptitoj, kiujn forkondukis Nebukadnecar, regxo de Babel,
kaj kiuj revenis en Jerusalemon kaj en Judujon, cxiu en sian urbon,

<span id="an_7:7">7:7</span> kiuj venis kun Zerubabel, Jesxua, Nehxemja,
Azarja, Raamja, Nahxamani, Mordehxaj, Bilsxan, Misperet, Bigvaj, Nehxum,
Baana. La nombro de la viroj de la popolo Izraela estis:

<span id="an_7:8">7:8</span> de la idoj de Parosx, du mil cent sepdek
du,

<span id="an_7:9">7:9</span> de la idoj de SXefatja, tricent sepdek du,

<span id="an_7:10">7:10</span> de la idoj de Arahx, sescent kvindek du,

<span id="an_7:11">7:11</span> de la idoj de Pahxat-Moab, el la idoj de
Jesxua kaj Joab, du mil okcent dek ok,

<span id="an_7:12">7:12</span> de la idoj de Elam, mil ducent kvindek
kvar,

<span id="an_7:13">7:13</span> de la idoj de Zatu, okcent kvardek kvin,

<span id="an_7:14">7:14</span> de la idoj de Zakaj, sepcent sesdek,

<span id="an_7:15">7:15</span> de la idoj de Binuj, sescent kvardek ok,

<span id="an_7:16">7:16</span> de la idoj de Bebaj, sescent dudek ok,

<span id="an_7:17">7:17</span> de la idoj de Azgad, du mil tricent dudek
du,

<span id="an_7:18">7:18</span> de la idoj de Adonikam, sescent sesdek
sep,

<span id="an_7:19">7:19</span> de la idoj de Bigvaj, du mil sesdek sep,

<span id="an_7:20">7:20</span> de la idoj de Adin, sescent kvindek kvin,

<span id="an_7:21">7:21</span> de la idoj de Ater, el la domo de
HXizkija, nauxdek ok,

<span id="an_7:22">7:22</span> de la idoj de HXasxum, tricent dudek ok,

<span id="an_7:23">7:23</span> de la idoj de Becaj, tricent dudek kvar,

<span id="an_7:24">7:24</span> de la idoj de HXarif, cent dek du,

<span id="an_7:25">7:25</span> de la idoj de Gibeon, nauxdek kvin,

<span id="an_7:26">7:26</span> de la logxantoj de Bet-Lehxem kaj de
Netofa, cent okdek ok,

<span id="an_7:27">7:27</span> de la logxantoj de Anatot, cent dudek ok,

<span id="an_7:28">7:28</span> de la logxantoj de Bet-Azmavet, kvardek
du,

<span id="an_7:29">7:29</span> de la logxantoj de Kirjat-Jearim, Kefira,
kaj Beerot, sepcent kvardek tri,

<span id="an_7:30">7:30</span> de la logxantoj de Rama kaj Geba, sescent
dudek unu,

<span id="an_7:31">7:31</span> de la logxantoj de Mihxmas, cent dudek
du,

<span id="an_7:32">7:32</span> de la logxantoj de Bet-El kaj Aj, cent
dudek tri,

<span id="an_7:33">7:33</span> de la logxantoj de Nebo-Ahxer, kvindek
du,

<span id="an_7:34">7:34</span> de la idoj de la alia Elam, mil ducent
kvindek kvar,

<span id="an_7:35">7:35</span> de la idoj de HXarim, tricent dudek,

<span id="an_7:36">7:36</span> de la idoj de Jerihxo, tricent kvardek
kvin,

<span id="an_7:37">7:37</span> de la idoj de Lod, HXadid, kaj Ono,
sepcent dudek unu,

<span id="an_7:38">7:38</span> de la idoj de Senaa, tri mil nauxcent
tridek.

<span id="an_7:39">7:39</span> De la pastroj:de la idoj de Jedaja, el la
domo de Jesxua, nauxcent sepdek tri,

<span id="an_7:40">7:40</span> de la idoj de Imer, mil kvindek du,

<span id="an_7:41">7:41</span> de la idoj de Pasxhxur, mil ducent
kvardek sep,

<span id="an_7:42">7:42</span> de la idoj de HXarim, mil dek sep.

<span id="an_7:43">7:43</span> De la Levidoj:de la idoj de Jesxua, el la
domo de Kadmiel, el la filoj de Hodja, sepdek kvar.

<span id="an_7:44">7:44</span> De la kantistoj:de la idoj de Asaf, cent
kvardek ok.

<span id="an_7:45">7:45</span> De la pordegistoj:la idoj de SXalum, la
idoj de Ater, la idoj de Talmon, la idoj de Akub, la idoj de HXatita, la
idoj de SXobaj, cent tridek ok.

<span id="an_7:46">7:46</span> De la Netinoj:la idoj de Cihxa, la idoj
de HXasufa, la idoj de Tabaot,

<span id="an_7:47">7:47</span> la idoj de Keros, la idoj de Sia, la idoj
de Padon,

<span id="an_7:48">7:48</span> la idoj de Lebana, la idoj de HXagaba, la
idoj de SXalmaj,

<span id="an_7:49">7:49</span> la idoj de HXanan, la idoj de Gidel, la
idoj de Gahxar,

<span id="an_7:50">7:50</span> la idoj de Reaja, la idoj de Recin, la
idoj de Nekoda,

<span id="an_7:51">7:51</span> la idoj de Gazam, la idoj de Uza, la idoj
de Paseahx,

<span id="an_7:52">7:52</span> la idoj de Besaj, la idoj de Meunim, la
idoj de Nefisxesim,

<span id="an_7:53">7:53</span> la idoj de Bakbuk, la idoj de HXakufa, la
idoj de HXarhxur,

<span id="an_7:54">7:54</span> la idoj de Baclit, la idoj de Mehxida, la
idoj de HXarsxa,

<span id="an_7:55">7:55</span> la idoj de Barkos, la idoj de Sisra, la
idoj de Tamahx,

<span id="an_7:56">7:56</span> la idoj de Neciahx, la idoj de HXatifa.

<span id="an_7:57">7:57</span> La idoj de la servantoj de Salomono:la
idoj de Sotaj, la idoj de Soferet, la idoj de Perida,

<span id="an_7:58">7:58</span> la idoj de Jaala, la idoj de Darkon, la
idoj de Gidel,

<span id="an_7:59">7:59</span> la idoj de SXefatja, la idoj de HXatil,
la idoj de Pohxeret-Cebaim, la idoj de Amon.

<span id="an_7:60">7:60</span> La nombro de cxiuj Netinoj kaj de la idoj
de la servantoj de Salomono estis tricent nauxdek du.

<span id="an_7:61">7:61</span> Kaj jen estas la elirintoj el Tel-Melahx,
Tel-HXarsxa, Kerub, Adon, kaj Imer, kiuj ne povis montri sian patrodomon
kaj devenon, cxu ili devenas de Izrael:

<span id="an_7:62">7:62</span> la idoj de Delaja, la idoj de Tobija, la
idoj de Nekoda, sescent kvardek du.

<span id="an_7:63">7:63</span> Kaj el la pastroj:la idoj de HXabaja, la
idoj de Hakoc, la idoj de Barzilaj, kiu prenis al si edzinon el la
filinoj de Barzilaj, la Gileadano, kaj estis nomata per ilia nomo.

<span id="an_7:64">7:64</span> Ili sercxis siajn dokumentojn
genealogiajn, sed cxi tiuj ne trovigxis; tial ili estis eligitaj el la
listo de la pastroj.

<span id="an_7:65">7:65</span> Kaj la regionestro diris al ili, ke ili
ne mangxu el la plejsanktajxo, gxis aperos pastro kun la signoj de lumo
kaj de justo.

<span id="an_7:66">7:66</span> La tuta komunumo kune konsistis el
kvardek du mil tricent sesdek homoj,

<span id="an_7:67">7:67</span> krom iliaj sklavoj kaj sklavinoj, kies
nombro estis sep mil tricent tridek sep, kaj al tio estis ducent kvardek
kvin kantistoj kaj kantistinoj.

<span id="an_7:68">7:68</span> Da cxevaloj ili havis sepcent tridek ses;
da muloj ili havis ducent kvardek kvin;

<span id="an_7:69">7:69</span> da kameloj ili havis kvarcent tridek
kvin; da azenoj ses mil sepcent dudek.

<span id="an_7:70">7:70</span> Kelkaj el la cxefoj de patrodomoj donis
por la laboroj:la regionestro donis por la trezorejo:mil darkemonojn da
oro, kvindek aspergajn kalikojn, kvincent tridek pastrajn vestojn.

<span id="an_7:71">7:71</span> El la cxefoj de patrodomoj, kelkaj donis
en la trezorejon de la laboroj dudek mil darkemonojn da oro kaj du mil
ducent min�ojn da argxento.

<span id="an_7:72">7:72</span> Kaj kion donis la ceteraj el la popolo,
tio estis:dudek mil darkemonoj da oro kaj du mil min�oj da argxento kaj
sesdek sep pastraj vestoj.

<span id="an_7:73">7:73</span> Kaj eklogxis la pastroj kaj la Levidoj
kaj la pordegistoj kaj la kantistoj kaj la popolanoj kaj la Netinoj kaj
la tuta Izrael en siaj urboj. Kiam venis la sepa monato, la Izraelidoj
estis jam en siaj urboj.

<span id="an_8:1">8:1</span> Kaj la tuta popolo, kiel unu homo,
kolektigxis sur la placo, kiu estas antaux la Pordego de la Akvo, kaj
ili diris al Ezra, la skribisto, ke li alportu la libron de instruo de
Moseo, kiun la Eternulo ordonis al Izrael.

<span id="an_8:2">8:2</span> Kaj la pastro Ezra alportis la instruon
antaux la komunumon, antaux la virojn kaj virinojn, antaux cxiujn, kiuj
povis kompreni, en la unua tago de la sepa monato.

<span id="an_8:3">8:3</span> Kaj li legis el gxi sur la placo, kiu estas
antaux la Pordego de la Akvo, de la tagigxo gxis la tagmezo, antaux la
viroj kaj virinoj kaj komprenpovantoj; kaj la oreloj de la tuta popolo
estis turnitaj al la libro de instruo.

<span id="an_8:4">8:4</span> Kaj la skribisto Ezra staris sur ligna
ambono, kiun oni faris por tio, kaj apud li staris Matitja, SXema,
Anaja, Urija, HXilkija, kaj Maaseja, dekstre de li; kaj maldekstre de
li:Pedaja, Misxael, Malkija, HXasxum, HXasxbadana, Zehxarja, kaj
Mesxulam.

<span id="an_8:5">8:5</span> Kaj Ezra malfermis la libron antaux la
okuloj de la tuta popolo, cxar li staris pli alte ol la tuta popolo; kaj
kiam li gxin malfermis, la tuta popolo starigxis.

<span id="an_8:6">8:6</span> Kaj Ezra benis la Eternulon, la grandan
Dion; kaj la tuta popolo respondis:Amen, amen, levante supren siajn
manojn; kaj ili klinigxis kaj faris adoron antaux la Eternulo
vizagxaltere.

<span id="an_8:7">8:7</span> Kaj Jesxua, Bani, SXerebja, Jamin, Akub,
SXabtaj, HXodija, Maaseja, Kelita, Azarja, Jozabad, HXanan, Pelaja, kaj
la Levidoj klarigadis al la popolo la instruon; kaj la popolo staris sur
sia loko.

<span id="an_8:8">8:8</span> Kaj ili legis el la libro, el la instruo de
Dio, klare, kun komentarioj, ke oni komprenu la legatajxon.

<span id="an_8:9">8:9</span> Kaj Nehxemja, kiu estis la regionestro, kaj
la pastro Ezra, la skribisto, kaj la Levidoj, kiuj donadis klarigojn al
la popolo, diris al la tuta popolo:CXi tiu tago estas sankta al la
Eternulo, via Dio; ne malgxoju kaj ne ploru. CXar la tuta popolo ploris,
auxskultante la vortojn de la instruo.

<span id="an_8:10">8:10</span> Kaj li diris al ili:Iru, mangxu grasajxon
kaj trinku dolcxajxon, kaj sendu porciojn al tiuj, kiuj nenion pretigis
por si; cxar cxi tiu tago estas sankta al nia Sinjoro; kaj ne malgxoju,
cxar la gxojo pri la Eternulo estas via forto.

<span id="an_8:11">8:11</span> Kaj la Levidoj trankviligadis la tutan
popolon, dirante:CXesu, cxar cxi tiu tago estas sankta; ne malgxoju.

<span id="an_8:12">8:12</span> Kaj la tuta popolo iris, por mangxi kaj
trinki kaj sendi porciojn kaj fari grandan festenon; cxar ili komprenis
la vortojn, kiujn oni sciigis al ili.

<span id="an_8:13">8:13</span> En la dua tago kunvenis la cxefoj de
patrodomoj de la tuta popolo, ankaux la pastroj kaj la Levidoj, al la
skribisto Ezra, por ke li plue klarigu al ili la vortojn de la instruo.

<span id="an_8:14">8:14</span> Kaj ili trovis, ke en la instruo, kiun la
Eternulo ordonis per Moseo, estas skribite, ke la Izraelidoj sidu en
lauxboj en la festo de la sepa monato,

<span id="an_8:15">8:15</span> kaj ke ili auxdigu kaj proklamu en cxiuj
siaj urboj kaj en Jerusalem, dirante:Iru sur la monton, kaj prenu
brancxojn de olivarbo, brancxojn de oleastraj arboj, brancxojn de mirto,
brancxojn de palmoj, kaj brancxojn de densfoliaj arboj, por fari
lauxbojn, kiel estas skribite.

<span id="an_8:16">8:16</span> Kaj la popolo eliris kaj prenis, kaj
faris al si lauxbojn, cxiu sur sia tegmento, aux sur sia korto, aux sur
la kortoj de la domo de Dio, aux sur la placo de la Pordego de la Akvo,
aux sur la placo de la Pordego de Efraim.

<span id="an_8:17">8:17</span> Kaj la tuta komunumo de tiuj, kiuj
revenis el la kaptiteco, faris lauxbojn kaj logxis en la lauxboj; cxar
de la tempo de Josuo, filo de Nun, gxis tiu tago la Izraelidoj tion ne
faris. Kaj estis tre granda gxojo.

<span id="an_8:18">8:18</span> Kaj oni legis el la libro de instruo de
Dio cxiutage, de la unua tago gxis la lasta tago. Kaj oni festis dum sep
tagoj, kaj en la oka tago oni faris ferman feston, laux la preskribo.

<span id="an_9:1">9:1</span> En la dudek-kvara tago de tiu monato
kunvenis la Izraelidoj, fastante, en sakajxoj kaj kun tero sur la kapoj.

<span id="an_9:2">9:2</span> Kaj la idaro de Izrael apartigis sin de
cxiuj fremduloj, kaj starigxis, kaj faris konfeson pri siaj pekoj kaj
pri la pekoj de siaj patroj.

<span id="an_9:3">9:3</span> Kaj ili levigxis sur la loko, kie ili
staris, kaj oni legis el la libro de instruo de la Eternulo, ilia Dio,
dum kvarono de tago, kaj dum alia kvarono oni faris konfeson kaj
adorklinigxon antaux la Eternulo, ilia Dio.

<span id="an_9:4">9:4</span> Kaj sur la tribuno por la Levidoj starigxis
Jesxua, Bani, Kadmiel, SXebanja, Buni, SXerebja, Bani, kaj Kenani, kaj
ekvokis per lauxta vocxo al la Eternulo, ilia Dio.

<span id="an_9:5">9:5</span> Kaj diris la Levidoj Jesxua, Kadmiel, Bani,
HXasxabneja, SXerebja, Hodija, SXebanja, kaj Petahxja:Levigxu, benu la
Eternulon, vian Dion, de eterne gxis eterne. Kaj oni benu Vian nomon, la
majestan kaj plej altan super cxia beno kaj lauxdo.

<span id="an_9:6">9:6</span> Vi, ho Eternulo, estas sola; Vi faris la
cxielon, la cxielon de cxieloj, kaj gxian tutan armeon, la teron, kaj
cxion, kio estas sur gxi, la marojn, kaj cxion, kio estas en ili; kaj Vi
donas vivon al cxio, kaj la armeo de la cxielo adorklinigxas antaux Vi.

<span id="an_9:7">9:7</span> Vi estas la Eternulo, la Dio, kiu elektis
Abramon kaj elirigis lin el Ur la HXaldea kaj donis al li la nomon
Abraham,

<span id="an_9:8">9:8</span> kaj trovis lian koron fidela antaux Vi, kaj
faris kun li interligon, por transdoni la landon de la Kanaanidoj, la
HXetidoj, la Amoridoj, la Perizidoj, la Jebusidoj, kaj la Girgasxidoj,
transdoni gxin al lia idaro; kaj Vi plenumis Viajn vortojn, cxar Vi
estas justa.

<span id="an_9:9">9:9</span> Vi vidis la mizeron de niaj patroj en
Egiptujo, kaj Vi auxdis ilian kriadon cxe la Rugxa Maro;

<span id="an_9:10">9:10</span> kaj Vi faris signojn kaj miraklojn super
Faraono, super cxiuj liaj servantoj, kaj super la tuta popolo de lia
lando, cxar Vi sciis, ke ili agis fiere kontraux ili; kaj Vi faris al Vi
nomon, kia gxi estas gxis nun.

<span id="an_9:11">9:11</span> Kaj Vi disfendis antaux ili la maron, kaj
ili trairis meze de la maro sur seka tero; kaj iliajn persekutantojn Vi
jxetis en la profundon, kiel sxtonon en potencan akvon.

<span id="an_9:12">9:12</span> Per nuba kolono Vi kondukis ilin tage,
kaj per fajra kolono nokte, por prilumi al ili la vojon, kiun ili devis
iri.

<span id="an_9:13">9:13</span> Kaj sur la monton Sinaj Vi malsupreniris,
kaj Vi parolis al ili el la cxielo, kaj donis al ili instrukciojn
gxustajn, instruojn verajn, legxojn kaj ordonojn bonajn.

<span id="an_9:14">9:14</span> Kaj Vian sanktan sabaton Vi konigis al
ili, kaj ordonojn, legxojn, kaj instruon Vi ordonis al ili, per Via
servanto Moseo.

<span id="an_9:15">9:15</span> Kaj panon en la cxielo Vi donis al ili
kontraux ilia malsato, kaj akvon el roko Vi elirigis por ili kontraux
ilia soifo; kaj Vi diris al ili, ke ili iru ekposedi la landon, kiun per
levo de la mano Vi promesis doni al ili.

<span id="an_9:16">9:16</span> Sed ili kaj niaj patroj farigxis fieraj
kaj malmolnukaj kaj ne obeis Viajn ordonojn;

<span id="an_9:17">9:17</span> ili ne volis obei, kaj ne memoris Viajn
mirindajxojn, kiujn Vi faris sur ili; ili malmoligis sian nukon kaj
starigis al si estron, por reveni ribele al sia sklaveco. Sed Vi estas
Dio pardonema, indulgema kaj kompatema, pacienca kaj favorkora, kaj Vi
ne forlasis ilin.

<span id="an_9:18">9:18</span> Kvankam ili faris al si fanditan bovidon,
kaj diris:Jen estas via dio, kiu elkondukis vin el Egiptujo, kaj kvankam
ili faris grandajn blasfemojn,

<span id="an_9:19">9:19</span> Vi tamen en Via granda favorkoreco ne
forlasis ilin en la dezerto, la nuba kolono ne forigxis de ili tage, por
konduki ilin sur la vojo, kaj la fajra kolono nokte, por prilumi al ili
la vojon, kiun ili devis iri;

<span id="an_9:20">9:20</span> kaj Vian bonan spiriton Vi donis al ili,
por instrui ilin, kaj Vian manaon Vi ne rifuzis al ilia busxo, kaj akvon
Vi donis al ili kontraux ilia soifo.

<span id="an_9:21">9:21</span> Kaj dum kvardek jaroj Vi nutris ilin en
la dezerto; nenio mankis al ili; iliaj vestoj ne sentauxgigxis, kaj
iliaj piedoj ne sxvelis.

<span id="an_9:22">9:22</span> Kaj Vi donis al ili regnojn kaj popolojn,
kaj dividis ilin lauxparte; kaj ili ekposedis la landon de Sihxon, la
landon de la regxo de HXesxbon, kaj la landon de Og, regxo de Basxan.

<span id="an_9:23">9:23</span> Kaj iliajn filojn Vi multigis kiel la
steloj de la cxielo, kaj Vi venigis ilin en la landon, pri kiu Vi diris
al iliaj patroj, ke ili venos kaj ekposedos gxin.

<span id="an_9:24">9:24</span> Kaj la filoj venis kaj ekposedis la
landon; kaj Vi humiligis antaux ili la logxantojn de la lando, la
Kanaanidojn, kaj transdonis ilin en iliajn manojn, ankaux iliajn regxojn
kaj la popolojn de la lando, por ke ili agu kun cxi tiuj laux sia
bontrovo.

<span id="an_9:25">9:25</span> Kaj ili venkoprenis urbojn fortikigitajn
kaj teron grasan, kaj ili ekposedis domojn plenajn de cxio bona, putojn
elhakitajn en sxtonoj, vinbergxardenojn kaj olivgxardenojn, kaj multajn
mangxajxdonajn arbojn. Kaj ili mangxis, satigxis, grasigxis, kaj gxuis,
dank� al Via granda boneco.

<span id="an_9:26">9:26</span> Kaj ili farigxis malobeemaj kaj defalis
de Vi kaj jxetis Vian instruon malantaux sian dorson; Viajn profetojn,
kiuj admonis ilin returni sin al Vi, ili mortigis; kaj ili faris
grandajn blasfemojn.

<span id="an_9:27">9:27</span> Tiam Vi transdonis ilin en la manojn de
iliaj malamikoj, kaj cxi tiuj premis ilin. Sed en la tempo de sia mizero
ili vokis al Vi, kaj Vi el la cxielo auxdis, kaj pro Via granda
favorkoreco Vi donis al ili savantojn, kiuj savis ilin el la manoj de
iliaj malamikoj.

<span id="an_9:28">9:28</span> Tamen, kiam ili ricevis trankvilecon, ili
denove faradis malbonon antaux Vi. Kaj Vi forlasis ilin en la manoj de
iliaj malamikoj, kiuj regis super ili. Sed, kiam ili returnis sin kaj
vokis al Vi, Vi auxdis el la cxielo, kaj Vi savis ilin multfoje pro Via
granda kompatemeco.

<span id="an_9:29">9:29</span> Vi admonis ilin, ke ili returnu sin al
Via instruo; sed ili estis malhumilaj kaj ne obeis Viajn ordonojn, ili
pekis kontraux Viaj preskriboj, per kies plenumado la homo vivas, ili
deturnis sian sxultron, malmoligis sian nukon, kaj ne volis auxskulti.

<span id="an_9:30">9:30</span> Vi atendis por ili dum multe da jaroj, Vi
admonadis ilin kun Via spirito per Viaj profetoj; sed ili ne atentis;
tial Vi transdonis ilin en la manojn de la popoloj alilandaj.

<span id="an_9:31">9:31</span> Tamen pro Via granda kompatemeco Vi ne
ekstermis ilin tute, kaj ne forlasis ilin, cxar Vi estas Dio indulgema
kaj kompatema.

<span id="an_9:32">9:32</span> Kaj nun, ho nia Dio, Dio granda, potenca,
kaj timinda, kiu konservas la interligon kaj la favorkorecon, ne rigardu
kiel tro malgrandan la tutan suferon, kiu trafis nin, niajn regxojn,
niajn princojn, niajn pastrojn, niajn profetojn, niajn patrojn, kaj Vian
tutan popolon, de la tempo de la regxoj de Asirio gxis la nuna tago.

<span id="an_9:33">9:33</span> Vi estas justa en cxio, kio trafis nin;
cxar Vi agis laux la vero, kaj ni agis malpie.

<span id="an_9:34">9:34</span> Kaj niaj regxoj, niaj princoj, niaj
pastroj, kaj niaj patroj ne plenumis Vian instruon, kaj ne atentis Viajn
ordonojn kaj admonojn, per kiuj Vi ilin admonis.

<span id="an_9:35">9:35</span> En la tempo de sia regno, kaj cxe Via
granda bono, kiun Vi donis al ili, sur la tero vasta kaj grasa, kiun Vi
donis al ili, ili ne servis al Vi kaj ne deturnis sin de siaj malbonaj
agoj.

<span id="an_9:36">9:36</span> Jen ni hodiaux estas sklavoj, kaj sur la
tero, kiun Vi donis al niaj patroj, por ke ni mangxu gxiajn fruktojn kaj
gxian bonajxon, jen ni estas sklavoj sur gxi.

<span id="an_9:37">9:37</span> Kaj gxiaj produktajxoj abunde iras al la
regxoj, kiujn Vi starigis super ni pro niaj pekoj; ili regas super niaj
korpoj kaj super niaj brutoj laux sia placxo, kaj en granda mizero ni
estas.

<span id="an_9:38">9:38</span> En cxio cxi tio ni faras firman
interligon, kaj ni skribas, kaj tion sigelas niaj eminentuloj, niaj
Levidoj, niaj pastroj.

<span id="an_10:1">10:1</span> La sigelintoj estas:Nehxemja, la
regionestro, filo de HXahxalja, kaj Cidkija,

<span id="an_10:2">10:2</span> Seraja, Azarja, Jeremia,

<span id="an_10:3">10:3</span> Pasxhxur, Amarja, Malkija,

<span id="an_10:4">10:4</span> HXatusx, SXebanja, Maluhx,

<span id="an_10:5">10:5</span> HXarim, Meremot, Obadja,

<span id="an_10:6">10:6</span> Daniel, Ginton, Baruhx,

<span id="an_10:7">10:7</span> Mesxulam, Abija, Mijamin,

<span id="an_10:8">10:8</span> Maazja, Bilgaj, SXemaja. Tio estas la
pastroj.

<span id="an_10:9">10:9</span> La Levidoj:Jesxua, filo de Azanja, Binuj,
el la filoj de HXenadad, Kadmiel;

<span id="an_10:10">10:10</span> kaj iliaj fratoj:SXebanja, Hodija,
Kelita, Pelaja, HXanan,

<span id="an_10:11">10:11</span> Mihxa, Rehxob, HXasxabja,

<span id="an_10:12">10:12</span> Zakur, SXerebja, SXebanja,

<span id="an_10:13">10:13</span> Hodija, Bani, Beninu.

<span id="an_10:14">10:14</span> La cxefoj de la popolo:Parosx,
Pahxat-Moab, Elam, Zatu, Bani,

<span id="an_10:15">10:15</span> Buni, Azgad, Bebaj,

<span id="an_10:16">10:16</span> Adonija, Bigvaj, Adin,

<span id="an_10:17">10:17</span> Ater, HXizkija, Azur,

<span id="an_10:18">10:18</span> Hodija, HXasxum, Becaj,

<span id="an_10:19">10:19</span> HXarif, Anatot, Nebaj,

<span id="an_10:20">10:20</span> Magpiasx, Mesxulam, HXezir,

<span id="an_10:21">10:21</span> Mesxezabel, Cadok, Jadua,

<span id="an_10:22">10:22</span> Pelatja, HXanan, Anaja,

<span id="an_10:23">10:23</span> Hosxea, HXananja, HXasxub,

<span id="an_10:24">10:24</span> Halohxesx, Pilhxa, SXobek,

<span id="an_10:25">10:25</span> Rehxum, HXasxabna, Maaseja,

<span id="an_10:26">10:26</span> Ahxija, HXanan, Anan,

<span id="an_10:27">10:27</span> Maluhx, HXarim, Baana.

<span id="an_10:28">10:28</span> Kaj la cetera popolo, la pastroj,
Levidoj, pordegistoj, kantistoj, Netinoj, kaj cxiuj, kiuj apartigxis de
la aligentaj popoloj al la instruo de Dio, iliaj edzinoj, filoj, kaj
filinoj, cxiuj, kiuj povis kompreni,

<span id="an_10:29">10:29</span> aligxis al siaj fratoj, al la
eminentuloj, kaj ligis sin per jxura promeso, ke ili sekvos la instruon
de Dio, donitan per Moseo, servanto de Dio, kaj ke ili konservos kaj
plenumos cxiujn ordonojn de la Eternulo, nia Sinjoro, Liajn preskribojn
kaj legxojn;

<span id="an_10:30">10:30</span> ke ni ne donos niajn filinojn al la
popoloj de la lando, kaj iliajn filinojn ni ne prenos por niaj filoj;

<span id="an_10:31">10:31</span> ke kiam la popoloj de la lando venigos
la komercajxojn aux cxiaspecan grenon en sabato, por vendi, ni ne prenos
de ili en sabato aux en alia sankta tago; ke en cxiu sepa jaro ni
forigos cxiujn sxuldojn.

<span id="an_10:32">10:32</span> Kaj ni starigis al ni kiel legxon, ke
ni donados de ni po triono de siklo cxiujare por la servado en la domo
de nia Dio:

<span id="an_10:33">10:33</span> por la panoj de propono, por la
cxiutaga farunofero, por la cxiutaga brulofero, por la sabatoj,
monatkomencoj, festoj, por la sanktajxoj, por pekoferoj, por pekliberigi
Izraelon, kaj por cxiuj laboroj en la domo de nia Dio.

<span id="an_10:34">10:34</span> Kaj ni lotis inter la pastroj, Levidoj,
kaj popolo pri la ofera liverado de ligno en la domo de nia Dio, laux
niaj patrodomoj, cxiujare en difinitaj tempoj, por bruligi sur la altaro
de la Eternulo, nia Dio, kiel estas skribite en la instruo.

<span id="an_10:35">10:35</span> Kaj ni akceptis kiel devon, ke ni
alportados la unuaajxojn de nia tero kaj la unuaajxojn de cxiuj fruktoj
de cxiu arbo cxiujare en la domon de la Eternulo;

<span id="an_10:36">10:36</span> ankaux la unuenaskitojn el niaj filoj
kaj el niaj brutoj, kiel estas skribite en la instruo, kaj la
unuenaskitojn de niaj bovoj kaj de niaj sxafoj ni alportados en la domon
de nia Dio, al la pastroj, kiuj servas en la domo de nia Dio.

<span id="an_10:37">10:37</span> Kaj la unuaajxon de nia pasto, niajn
oferdonojn, la fruktojn de cxiuj arboj, moston, kaj oleon ni alportados
al la pastroj en la cxambrojn de la domo de nia Dio; kaj la dekonajxon
de nia tero ni donos al la Levidoj, por ke ili, la Levidoj, havu
dekonajxon en cxiuj urboj, kie ni prilaboras la teron.

<span id="an_10:38">10:38</span> Kaj la pastro, la Aaronido, estos kun
la Levidoj, kiam ili prenos la dekonajxon; kaj la Levidoj venigos
dekonajxon el la dekonajxo en la domon de nia Dio, en la cxambrojn de la
provizejo.

<span id="an_10:39">10:39</span> CXar en tiujn cxambrojn la Izraelidoj
kaj la Levidoj devas liveri la oferdonon el la greno, mosto, kaj oleo.
Tie trovigxas la vazoj de la sanktejo, la servantaj pastroj, la
pordegistoj, kaj la kantistoj. Kaj ni ne forlasos la domon de nia Dio.

<span id="an_11:1">11:1</span> La estroj de la popolo logxis en
Jerusalem. La cetera popolo faris lotadon, por ke unu parto el dek logxu
en Jerusalem, la sankta urbo, kaj la ceteraj naux partoj en la urboj.

<span id="an_11:2">11:2</span> Kaj la popolo benis cxiujn homojn, kiuj
memvole konsentis logxi en Jerusalem.

<span id="an_11:3">11:3</span> Jen estas la cxefoj de la provinco, kiuj
logxis en Jerusalem; en la urboj de Judujo logxis cxiu en sia posedajxo,
laux siaj urboj, la Izraelidoj, pastroj, Levidoj, Netinoj, kaj idoj de
la servantoj de Salomono.

<span id="an_11:4">11:4</span> En Jerusalem logxis el la idoj de Jehuda
kaj el la idoj de Benjamen:el la idoj de Jehuda:Ataja, filo de Uzija,
filo de Zehxarja, filo de Amarja, filo de SXefatja, filo de Mahalalel,
el la filoj de Perec;

<span id="an_11:5">11:5</span> kaj Maaseja, filo de Baruhx, filo de
Kol-HXoze, filo de HXazaja, filo de Adaja, filo de Jojarib, filo de
Zehxarja, filo de la SXiloano.

<span id="an_11:6">11:6</span> La nombro de cxiuj idoj de Perec, kiuj
logxis en Jerusalem, estis kvarcent sesdek ok, homoj batalkapablaj.

<span id="an_11:7">11:7</span> Kaj jen estas la idoj de Benjamen:Salu,
filo de Mesxulam, filo de Joed, filo de Pedaja, filo de Kolaja, filo de
Maaseja, filo de Itiel, filo de Jesxaja;

<span id="an_11:8">11:8</span> post li Gabaj, Salaj, nauxcent dudek ok.

<span id="an_11:9">11:9</span> Kaj Joel, filo de Zihxri, estis ilia
estro; kaj Jehuda, filo de Hasenua, estis dua urbestro.

<span id="an_11:10">11:10</span> El la pastroj:Jedaja, filo de Jojarib,
Jahxin,

<span id="an_11:11">11:11</span> Seraja, filo de HXilkija, filo de
Mesxulam, filo de Cadok, filo de Merajot, filo de Ahxitub, estro en la
domo de Dio.

<span id="an_11:12">11:12</span> Kaj iliaj fratoj, kiuj plenumadis
laboron en la domo, estis en la nombro de okcent dudek du; kaj Adaja,
filo de Jerohxam, filo de Pelalja, filo de Amci, filo de Zehxarja, filo
de Pasxhxur, filo de Malkija;

<span id="an_11:13">11:13</span> kaj liaj fratoj, cxefoj de patrodomoj,
ducent kvardek du; kaj Amasxsaj, filo de Azarel, filo de Ahxzaj, filo de
Mesxilemot, filo de Imer;

<span id="an_11:14">11:14</span> kaj iliaj fratoj, kuragxaj viroj, cent
dudek ok. Ilia estro estis Zabdiel, filo de Hagedolim.

<span id="an_11:15">11:15</span> Kaj el la Levidoj:SXemaja, filo de
HXasxub, filo de Azrikam, filo de HXasxabja, filo de Buni;

<span id="an_11:16">11:16</span> kaj SXabtaj kaj Jozabad super la
eksteraj aferoj de la domo de Dio, el la cxefoj de la Levidoj;

<span id="an_11:17">11:17</span> kaj Matanja, filo de Mihxa, filo de
Zabdi, filo de Asaf, cxefa komencisto de lauxdkantado cxe la pregxoj,
kaj Bakbukja, la dua inter siaj fratoj, kaj Abda, filo de SXamua, filo
de Galal, filo de Jedutun.

<span id="an_11:18">11:18</span> La nombro de cxiuj Levidoj en la sankta
urbo estis ducent okdek kvar.

<span id="an_11:19">11:19</span> Kaj la pordegistoj:Akub, Talmon, kaj
iliaj fratoj, gardistoj cxe la pordegoj, cent sepdek du.

<span id="an_11:20">11:20</span> La ceteraj Izraelidoj, pastroj, kaj
Levidoj logxis en cxiuj urboj de Judujo, cxiu en sia posedajxo.

<span id="an_11:21">11:21</span> Kaj la Netinoj logxis en Ofel; Cihxa
kaj Gisxpa estis super la Netinoj.

<span id="an_11:22">11:22</span> Estro de la Levidoj en Jerusalem estis
Uzi, filo de Bani, filo de HXasxabja, filo de Matanja, filo de Mihxa, el
la idoj de Asaf, kantistoj cxe la servado en la domo de Dio.

<span id="an_11:23">11:23</span> CXar pri ili estis ordono de la regxo,
kaj por la kantistoj estis difinita cxiutaga salajro.

<span id="an_11:24">11:24</span> Kaj Petahxja, filo de Mesxezabel, el la
idoj de Zerahx, filo de Jehuda, estis komisiita de la regxo por cxiuj
aferoj, koncernantaj la popolon.

<span id="an_11:25">11:25</span> Kaj en la vilagxoj, sur siaj kampoj
multaj el la idoj de Jehuda logxis en Kirjat-Arba kaj gxiaj
cxirkauxajxoj, en Dibon kaj gxiaj cxirkauxajxoj, en Kabceel kaj gxiaj
vilagxoj,

<span id="an_11:26">11:26</span> en Jesxua, en Molada, en Bet-Pelet,

<span id="an_11:27">11:27</span> en HXacar-SXual, en Beer-SXeba kaj
gxiaj cxirkauxajxoj,

<span id="an_11:28">11:28</span> en Ciklag, en Mehxona kaj gxiaj
cxirkauxajxoj,

<span id="an_11:29">11:29</span> en En-Rimon, en Corea, en Jarmut,

<span id="an_11:30">11:30</span> en Zanoahx, en Adulam, kaj iliaj
vilagxoj, en Lahxisx kaj sur gxiaj kampoj, en Azeka kaj gxiaj
cxirkauxajxoj. Ili starigis siajn tendojn de Beer- SXeba gxis la valo
Hinom.

<span id="an_11:31">11:31</span> Kaj la idoj de Benjamen logxis
komencante de Geba, en Mihxmasx, en Aja, en Bet-El kaj gxiaj
cxirkauxajxoj,

<span id="an_11:32">11:32</span> en Anatot, en Nob, en Ananja,

<span id="an_11:33">11:33</span> en HXacor, en Rama, en Gitaim,

<span id="an_11:34">11:34</span> en HXadid, en Ceboim, en Nebalat,

<span id="an_11:35">11:35</span> en Lod, en Ono, en la Valo de
CXarpentistoj.

<span id="an_11:36">11:36</span> Kaj el la Levidoj parto el Judujo
logxis en la regiono de Benjamen.

<span id="an_12:1">12:1</span> Jen estas la pastroj kaj Levidoj, kiuj
venis kun Zerubabel, filo de SXealtiel, kaj kun Jesxua:SXeraja, Jeremia,
Ezra,

<span id="an_12:2">12:2</span> Amarja, Maluhx, HXatusx,

<span id="an_12:3">12:3</span> SXehxanja, Rehxum, Meremot,

<span id="an_12:4">12:4</span> Ido, Ginton, Abija,

<span id="an_12:5">12:5</span> Mijamin, Maadja, Bilga,

<span id="an_12:6">12:6</span> SXemaja, Jojarib, Jedaja,

<span id="an_12:7">12:7</span> Salu, Amok, HXilkija, Jedaja. Tio estas
la cxefoj de la pastroj kaj iliaj fratoj en la tempo de Jesxua.

<span id="an_12:8">12:8</span> Kaj la Levidoj:Jesxua, Binuj, Kadmiel,
SXerebja, Jehuda, Matanja, super la lauxdkantoj, li kaj liaj fratoj;

<span id="an_12:9">12:9</span> kaj Bakbukja kaj Uni, iliaj fratoj,
dejxoris kun ili.

<span id="an_12:10">12:10</span> Jesxua naskigis Jojakimon, Jojakim
naskigis Eljasxibon, Eljasxib naskigis Jojadan,

<span id="an_12:11">12:11</span> Jojada naskigis Jonatanon, Jonatan
naskigis Jaduan.

<span id="an_12:12">12:12</span> En la tempo de Jojakim estis pastroj
cxefoj de patrodomoj:de la domo de Seraja:Meraja; de la domo de
Jeremia:HXananja;

<span id="an_12:13">12:13</span> de la domo de Ezra:Mesxulam; de la domo
de Amarja:Jehohxanan;

<span id="an_12:14">12:14</span> de la domo de Melihxu:Jonatan; de la
domo de SXebanja:Jozef;

<span id="an_12:15">12:15</span> de la domo de HXarim:Adna; de la domo
de Merajot:HXelkaj;

<span id="an_12:16">12:16</span> de la domo de Ido:Zehxarja; de la domo
de Ginton:Mesxulam;

<span id="an_12:17">12:17</span> de la domo de Abija:Zihxri; de la domo
de Minjamin, de la domo de Moadja:Piltaj;

<span id="an_12:18">12:18</span> de la domo de Bilga:SXamua; de la domo
de SXemaja:Jehonatan;

<span id="an_12:19">12:19</span> de la domo de Jojarib:Matnaj; de la
domo de Jedaja:Uzi;

<span id="an_12:20">12:20</span> de la domo de Salaj:Kalaj; de la domo
de Amok:Eber;

<span id="an_12:21">12:21</span> de la domo de HXilkija:HXasxabja; de la
domo de Jedaja:Netanel.

<span id="an_12:22">12:22</span> El la Levidoj estis enskribitaj la
cxefoj de patrodomoj en la tempo de Eljasxib, Jojada, Johxanan, kaj
Jadua; la pastroj dum la regxado de Dario la Persa.

<span id="an_12:23">12:23</span> La Levidoj, cxefoj de patrodomoj, estis
enskribitaj en la libron de kroniko gxis la tempo de Johxanan, filo de
Eljasxib.

<span id="an_12:24">12:24</span> La cxefoj de la Levidoj:HXasxabja,
SXerebja, Jesxua, filo de Kadmiel, kaj iliaj fratoj apud ili estis
destinitaj por la lauxdkantoj, laux la arangxo de David, la homo de Dio,
laux dejxorpartoj.

<span id="an_12:25">12:25</span> Matanja, Bakbukja, Obadja, Mesxulam,
Talmon, kaj Akub estis pordegistoj, kaj dejxoris en la provizejoj cxe la
pordegoj.

<span id="an_12:26">12:26</span> Ili estis en la tempo de Jojakim, filo
de Jesxua, filo de Jocadak, kaj en la tempo de Nehxemja, la regionestro,
kaj de Ezra, la pastro-skribisto.

<span id="an_12:27">12:27</span> CXe la inauxguro de la murego de
Jerusalem oni sercxis la Levidojn el cxiuj iliaj lokoj, por venigi ilin
en Jerusalemon, por fari inauxguron kaj gxojan feston, kun glorhimnoj
kaj kantoj, kun cimbaloj, psalteroj, kaj harpoj.

<span id="an_12:28">12:28</span> Kaj kunvenis la idoj de kantistoj el la
regiono cxirkaux Jerusalem kaj el la vilagxoj de la Netofaanoj,

<span id="an_12:29">12:29</span> el Bet-Gilgal, de la kampoj de Geba kaj
Azmavet; cxar la kantistoj konstruis al si vilagxojn en la cxirkauxajxo
de Jerusalem.

<span id="an_12:30">12:30</span> Kaj purigis sin la pastroj kaj la
Levidoj, kaj ili purigis la popolon, la pordegojn, kaj la muregon.

<span id="an_12:31">12:31</span> Tiam mi suprenirigis la estrojn de
Judujo sur la muregon, kaj mi starigis du grandajn hxorojn kaj
procesiojn. Unu sur la dekstra flanko de la murego, cxe la Pordego de
Sterko.

<span id="an_12:32">12:32</span> Kaj post ili iris Hosxaja, kaj duono de
la estroj de Judujo,

<span id="an_12:33">12:33</span> kaj Azarja, Ezra, Mesxulam,

<span id="an_12:34">12:34</span> Jehuda, Benjamen, SXemaja, kaj Jeremia.

<span id="an_12:35">12:35</span> El la pastridoj kun trumpetoj:Zehxarja,
filo de Jonatan, filo de SXemaja, filo de Matanja, filo de Mihxaja, filo
de Zakur, filo de Asaf;

<span id="an_12:36">12:36</span> kaj liaj fratoj:SXemaja, Azarel,
Milalaj, Gilalaj, Maaj, Netanel, Jehuda, HXanani, kun muzikaj
instrumentoj de David, la homo de Dio; kaj antaux ili estis Ezra, la
skribisto.

<span id="an_12:37">12:37</span> Apud la Pordego de la Fonto, kontraux
gxi, ili iris sur la sxtupoj de la urbo de David supren sur la muregon
al la domo de David, kaj gxis la Pordego de la Akvo oriente.

<span id="an_12:38">12:38</span> La dua hxoro iris kontrauxe de ili, kaj
post gxi iris mi kaj duono de la popolo, supre sur la murego, de la Turo
de la Fornoj gxis la Largxa Murego,

<span id="an_12:39">12:39</span> al la Pordego de Efraim, al la Malnova
Pordego, al la Pordego de Fisxoj, al la turo de HXananel, al la turo
Mea, gxis la Pordego de SXafoj; kaj ili haltis cxe la Pordego de la
Malliberejo.

<span id="an_12:40">12:40</span> Kaj ambaux hxoroj haltis cxe la domo de
Dio, ankaux mi kaj duono de la estroj kun mi,

<span id="an_12:41">12:41</span> kaj la pastroj Eljakim, Maaseja,
Minjamin, Mihxaja, Eljoenaj, Zehxarja, HXananja, kun trumpetoj,

<span id="an_12:42">12:42</span> kaj Maaseja, SXemaja, Eleazar, Uzi,
Jehohxanan, Malkija, Elam, kaj Ezer. Kaj lauxte kantis la kantistoj;
ilia cxefo estis Jizrahxja.

<span id="an_12:43">12:43</span> Kaj oni alportis en tiu tago grandajn
oferojn, kaj oni estis gajaj; cxar Dio gxojigis ilin per granda gxojo;
ecx la virinoj kaj la infanoj gxojis, kaj la gajeco de Jerusalem estis
auxdata malproksime.

<span id="an_12:44">12:44</span> Kaj en tiu tago estis starigitaj homoj
por la cxambroj de provizejo, por la oferdonoj, la unuaajxoj, la
dekonajxoj, por kolekti en tiuj cxambroj el la kampoj de la urboj la
preskribitajn partojn por la pastroj kaj la Levidoj; cxar la Judoj
gxojis pri la pastroj kaj Levidoj, kiuj staris.

<span id="an_12:45">12:45</span> Kaj ili observadis la preskribon de sia
Dio kaj la preskribon pri la pureco. Kaj la kantistoj kaj pordegistoj
staris konforme al la preskribo de David kaj de lia filo Salomono.

<span id="an_12:46">12:46</span> CXar ankaux antauxe, en la tempo de
David kaj Asaf, estis cxefoj de kantistoj, kaj glorkantoj kaj
dankokantoj al Dio.

<span id="an_12:47">12:47</span> CXiuj Izraelidoj en la tempo de
Zerubabel kaj en la tempo de Nehxemja donadis partojn cxiutagajn al la
kantistoj kaj pordegistoj; kaj ili konsekradis partojn por la Levidoj,
kaj la Levidoj konsekradis partojn por la idoj de Aaron.

<span id="an_13:1">13:1</span> En tiu tago oni legis el la libro de
Moseo antaux la oreloj de la popolo; kaj trovigxis, ke estas skribite en
gxi, ke Amonido kaj Moabido neniam devas eniri en la komunumon de Dio;

<span id="an_13:2">13:2</span> cxar ili ne venis renkonte al la
Izraelidoj kun pano kaj akvo, kaj dungis kontraux ili Bileamon, por
malbeni ilin; sed nia Dio sxangxis la malbenon en benon.

<span id="an_13:3">13:3</span> Kiam ili auxdis tiun legxon, ili
apartigis de Izrael cxiun aligentulon.

<span id="an_13:4">13:4</span> Antaux cxi tio la pastro Eljasxib,
administranto de la cxambroj de la domo de nia Dio, parenco de Tobija,

<span id="an_13:5">13:5</span> arangxis por li grandan cxambron, en kiu
oni antauxe deponadis la farunoferon, olibanon, vazojn, dekonajxon el la
greno, mosto, kaj oleo, kiuj estis destinitaj por la Levidoj, kantistoj,
kaj pordegistoj, kaj la oferdonojn por la pastroj.

<span id="an_13:6">13:6</span> Dum cxio cxi tio mi ne estis en
Jerusalem, cxar en la tridek-dua jaro de Artahxsxast, regxo de Babel, mi
iris al la regxo, kaj nur post kelka tempo mi forpetis min de la regxo.

<span id="an_13:7">13:7</span> Kiam mi venis en Jerusalemon, mi eksciis
pri la malbono, kiun Eljasxib faris pro Tobija, arangxante por li
cxambron en la kortoj de la domo de Dio.

<span id="an_13:8">13:8</span> Tio min forte cxagrenis, kaj mi eljxetis
cxiujn domobjektojn de Tobija for el la cxambro.

<span id="an_13:9">13:9</span> Kaj mi diris, ke oni purigu la cxambrojn;
kaj mi revenigis tien la vazojn de la domo de Dio, la farunoferon kaj la
olibanon.

<span id="an_13:10">13:10</span> Mi ankaux eksciis, ke la partoj de la
Levidoj ne estis donataj al ili, ke la Levidoj kaj kantistoj, kiuj devis
fari la servadon, forkuris cxiu al sia kampo.

<span id="an_13:11">13:11</span> Tiam mi faris pro tio severan riprocxon
al la estroj, kaj diris:Kial la domo de Dio estas forlasita? Kaj mi
kunvenigis ilin kaj starigis ilin sur iliaj lokoj.

<span id="an_13:12">13:12</span> Kaj cxiuj Judoj alportadis dekonajxon
el la greno, el la mosto, kaj el la oleo por la provizejoj.

<span id="an_13:13">13:13</span> Kaj mi starigis super la provizejoj la
pastron SXelemja, la skribiston Cadok, el la Levidoj Pedajan, kaj al ili
HXananon, filon de Zakur, filo de Matanja; cxar ili estis opiniataj
fidindaj. Kaj ili havis la devon distribui la partojn al siaj fratoj.

<span id="an_13:14">13:14</span> Memoru tion pri mi, ho mia Dio, kaj ne
forvisxu miajn bonajn agojn, kiujn mi faris koncerne la domon de mia Dio
kaj la servadon al Li.

<span id="an_13:15">13:15</span> En tiu tempo mi vidis en Judujo, ke oni
tretas vinpremilojn en sabato kaj portas garbojn kaj sxargxas sur
azenoj, ankaux vinon, vinberojn, figojn, kaj cxiaspecan sxargxon, kaj
veturigas tion en Jerusalemon en tago sabata. Kaj mi faris al ili
riprocxon en la tago, kiam ili vendis mangxajxon.

<span id="an_13:16">13:16</span> Ankaux Tiranoj logxis tie, kaj ili
alveturigadis fisxojn kaj cxiaspecajn komercajxojn, kaj vendadis en
sabato al la logxantoj de Judujo kaj de Jerusalem.

<span id="an_13:17">13:17</span> Kaj mi faris mallauxdon al la
eminentuloj de la Judoj, kaj diris al ili:Kial vi faras tian malbonon
kaj malsanktigas la tagon sabatan?

<span id="an_13:18">13:18</span> Tiel agis ja viaj patroj, kaj pro tio
nia Dio venigis sur nin kaj sur cxi tiun urbon cxi tiun tutan
malfelicxon! Kaj vi pligrandigas la koleron kontraux Izrael,
malsanktigante la sabaton!

<span id="an_13:19">13:19</span> Kiam cxe la pordegoj de Jerusalem
farigxis krepusko, antaux sabato, mi ordonis sxlosi la pordojn kaj ne
malfermi ilin gxis post sabato. Kaj kelkajn el miaj servantoj mi
starigis cxe la pordegoj, por ke oni ne enportu sxargxon en la tago
sabata.

<span id="an_13:20">13:20</span> Kaj la komercistoj kaj vendistoj de
cxiaspeca vendeblajxo noktis ekstere de Jerusalem unu fojon kaj duan
fojon.

<span id="an_13:21">13:21</span> Kaj mi faris al ili riprocxon, kaj
diris al ili:Kial vi noktas apud la murego? se vi faros tion duan fojon,
mi metos la manon sur vin. De tiu tempo ili ne venadis en sabato.

<span id="an_13:22">13:22</span> Kaj mi diris al la Levidoj, ke ili sin
purigu, kaj venu stari garde cxe la pordegoj, por ke oni tenu sankte la
tagon sabatan. Ankaux cxi tion memoru pri mi, ho mia Dio, kaj indulgu
min laux Via granda favorkoreco.

<span id="an_13:23">13:23</span> Ankaux en tiu tempo mi vidis Judojn,
kiuj prenis al si edzinojn Asxdodaninojn, Amonidinojn, kaj Moabidinojn;

<span id="an_13:24">13:24</span> kaj iliaj infanoj duone parolis
Asxdode, kaj ne povosciis paroli Jude, sed nur la lingvon de tiu aux
alia popolo.

<span id="an_13:25">13:25</span> Mi faris al ili severan riprocxon kaj
malbenis ilin, kaj batis kelkajn virojn el ili kaj sxiris al ili la
harojn, kaj devigis ilin jxuri per Dio:Vi ne donos viajn filinojn al
iliaj filoj kaj ne prenos iliajn filinojn por viaj filoj aux por vi mem.

<span id="an_13:26">13:26</span> Per tio pekis ja Salomono, regxo de
Izrael; inter la multaj nacioj ne estis regxo simila al li, kaj li estis
amata de sia Dio, kaj Dio faris lin regxo super la tuta Izrael; tamen
ecx lin pekigis la aligentaj edzinoj.

<span id="an_13:27">13:27</span> Kaj cxu pri vi oni povas auxdi, ke vi
faras cxi tiun tutan grandan malbonon, pekante kontraux nia Dio kaj
prenante aligentajn edzinojn?

<span id="an_13:28">13:28</span> El la filoj de Jojada, filo de la
cxefpastro Eljasxib, unu estis bofilo de la HXoronano Sanbalat. Mi
forpelis lin de mi.

<span id="an_13:29">13:29</span> Memoru pri ili, ho mia Dio, ke ili
makulis la pastrecon kaj la interligon pastran kaj Levidan.

<span id="an_13:30">13:30</span> Tiamaniere mi purigis ilin de cxio
aligenta, kaj mi restarigis la servoregulojn de la pastroj kaj Levidoj,
de cxiu en lia ofico,

<span id="an_13:31">13:31</span> kaj por la oferliverado de ligno en
difinitaj tempoj, kaj por la unuaajxoj. Memoru min, ho mia Dio, al bono.

------------------------------------------------------------------------

[Next: Esther](est.md)
