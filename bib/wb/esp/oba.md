[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](amo)  [Next](jon) 

------------------------------------------------------------------------

### Esperanto Bible: Obadiah

<span id="an_1:1">1:1</span> Vizio de Obadja. Tiele diras la Sinjoro, la
Eternulo, pri Edom: Diron ni auxdis de la Eternulo, kaj kuriero estas
sendita al la nacioj: Levigxu, ni iru milite kontraux lin.

<span id="an_1:2">1:2</span> Vidu, Mi faris vin malgranda inter la
nacioj; vi estas tre malestimata.

<span id="an_1:3">1:3</span> La fiereco de via koro delogis vin;
logxante en la fendegoj de rokoj, sur via alta sidejo, vi diras en via
koro: Kiu depusxos min sur la teron?

<span id="an_1:4">1:4</span> Sed se vi ecx levigxus tiel alte, kiel
aglo, aux se vi arangxus vian neston inter la steloj, ecx de tie Mi
jxetos vin malsupren, diras la Eternulo.

<span id="an_1:5">1:5</span> CXu sxtelistoj venis al vi, aux noktaj
rabistoj? kiamaniere vi estas tiel ruinigita? ili sxtelus nur tiom, kiom
suficxus por ili. Se vinberkolektantoj venus al vi, ili restigus ja
forgesitajn berojn.

<span id="an_1:6">1:6</span> Kiel forte Esav estas prisercxita kaj liaj
kasxejoj estas traesploritaj!

<span id="an_1:7">1:7</span> Al la limo vin pusxis cxiuj viaj
interliganoj, trompis kaj perfortis vin viaj amikoj; la mangxantoj de
via pano metis sub vin kaptilon, kiun vi ecx ne rimarkis.

<span id="an_1:8">1:8</span> En tiu tempo, diras la Eternulo, Mi
pereigos ja la sagxulojn cxe Edom kaj la prudenton sur la monto de Esav.

<span id="an_1:9">1:9</span> Ektimos viaj kuragxuloj, ho Teman, por ke
cxiuj sur la monto de Esav estu ekstermitaj per mortigo.

<span id="an_1:10">1:10</span> Pro tio, ke vi premis vian fraton Jakob,
kovros vin honto, kaj vi estos ekstermita por cxiam.

<span id="an_1:11">1:11</span> En la tempo, kiam vi staris apude, kiam
fremduloj kondukis lian militistaron en kaptitecon kaj aligentuloj
eniris en liajn pordegojn kaj lotis pri Jerusalem, vi ankaux estis kiel
unu el ili.

<span id="an_1:12">1:12</span> Vi devus ne rigardi la malfelicxan tagon
de via frato, la tagon de lia forpusxiteco, kaj vi devus ne gxoji pri la
idoj de Jehuda en la tago de ilia pereo, nek fanfaroni en la tago de
ilia mizero.

<span id="an_1:13">1:13</span> Vi devus ne eniri en la pordegon de Mia
popolo en la tago de ilia malfelicxo, vi devus ne rigardi ilian
suferadon en la tago de ilia malfelicxo, nek tusxi ilian havajxon en la
tago de ilia malfelicxo.

<span id="an_1:14">1:14</span> Vi devus ne stari cxe la vojdisigxo, por
ekstermi iliajn forsavigxintojn, nek transdoni iliajn restintojn en la
tago de malfelicxo.

<span id="an_1:15">1:15</span> CXar proksima estas la tago de la
Eternulo kontraux cxiuj nacioj. Kiel vi agis, tiel oni agos kun vi; kion
vi meritas, tio venos sur vian kapon.

<span id="an_1:16">1:16</span> CXar kiel vi trinkis sur Mia sankta
monto, tiel trinkos cxiam cxiuj nacioj; ili trinkos, trinkos gxisfunde,
gxis ili farigxos kiel tute ne ekzistintaj.

<span id="an_1:17">1:17</span> Sed sur la monto Cion estos savigxo, kaj
gxi estos sankta; kaj la domo de Jakob ekposedos tiujn, kiuj ilin
posedis.

<span id="an_1:18">1:18</span> La domo de Jakob estos fajro, la domo de
Jozef estos flamo; sed la domo de Esav estos pajlo, oni ekbruligos gxin
kaj ekstermos gxin, kaj neniu restos el la domo de Esav; cxar la
Eternulo tion diris.

<span id="an_1:19">1:19</span> Kaj la sudanoj ekposedos la monton de
Esav, kaj la logxantoj de la malaltajxo la Filisxtojn; ili ekposedos la
kampojn de Efraim kaj la kampojn de Samario; kaj Benjamen posedos
Gileadon.

<span id="an_1:20">1:20</span> Kaj tiu multo da forkondukitaj Izraelidoj
en la lando Kanaana gxis Carfat kaj la forkondukitaj el Jerusalem en
Sefarad ekposedos la urbojn sudajn.

<span id="an_1:21">1:21</span> Kaj venos savantoj sur la monton Cion,
por jugxi la monton de Esav. Kaj la regado apartenos al la Eternulo.

------------------------------------------------------------------------

[Next: Jonah](jon)
