<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Esperanto Bible, full text etext at Intangible Textual Heritage">
<TITLE>Esperanto Bible: Exodus</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="gen.htm">Previous</A>&nbsp;
<A HREF="lev.htm">Next</A>&nbsp;
</CENTER>
<HR>
</p> <h3 align="center" align="center">Esperanto Bible: Exodus</h3> 
<p><A NAME="an_1:1">1:1</A>&nbsp;Jen estas la nomoj de la filoj de Izrael, kiuj venis Egiptujon kun Jakob; cxiu venis kun siaj domanoj:</p> 
<p><A NAME="an_1:2">1:2</A>&nbsp;Ruben, Simeon, Levi, kaj Jehuda;</p> 
<p><A NAME="an_1:3">1:3</A>&nbsp;Isahxar, Zebulun, kaj Benjamen;</p> 
<p><A NAME="an_1:4">1:4</A>&nbsp;Dan kaj Naftali, Gad kaj Asxer.</p> 
<p><A NAME="an_1:5">1:5</A>&nbsp;Kaj la nombro de cxiuj animoj, kiuj eliris el la lumbo de Jakob, estis sepdek; kaj Jozef estis jam en Egiptujo.</p> 
<p><A NAME="an_1:6">1:6</A>&nbsp;Kaj mortis Jozef kaj cxiuj liaj fratoj kaj tiu tuta generacio.</p> 
<p><A NAME="an_1:7">1:7</A>&nbsp;Kaj la Izraelidoj fruktis kaj diskreskis kaj multigxis kaj treege fortigxis, kaj la lando plenigxis de ili.</p> 
<p><A NAME="an_1:8">1:8</A>&nbsp;Aperis en Egiptujo nova regxo, kiu ne konis Jozefon.</p> 
<p><A NAME="an_1:9">1:9</A>&nbsp;Kaj li diris al sia popolo:Jen la popolo de la Izraelidoj estas pli multenombra kaj pli forta ol ni;</p> 
<p><A NAME="an_1:10">1:10</A>&nbsp;ni uzu do ruzon kontraux gxi, por ke gxi ne multigxu, cxar se okazos milito, tiam ankaux tiu popolo aligxos al niaj malamikoj kaj militos kontraux ni kaj foriros el la lando.</p> 
<p><A NAME="an_1:11">1:11</A>&nbsp;Kaj oni metis super ilin laborestrojn, por premi ilin per malfacilaj laboroj. Kaj ili konstruis por Faraono provizejajn urbojn Pitom kaj Rameses.</p> 
<p><A NAME="an_1:12">1:12</A>&nbsp;Sed ju pli oni premis ilin, des pli ili multigxis kaj kreskis; kaj la Izraelidoj farigxis terurajxo.</p> 
<p><A NAME="an_1:13">1:13</A>&nbsp;Kaj la Egiptoj laborigis la Izraelidojn kruele.</p> 
<p><A NAME="an_1:14">1:14</A>&nbsp;Kaj ili maldolcxigis al ili la vivon per malfacila laboro super argilo kaj brikoj, kaj per cxia laboro sur la kampo, per cxiaj laboroj, kiujn ili kruele metis sur ilin.</p> 
<p><A NAME="an_1:15">1:15</A>&nbsp;Kaj la regxo de Egiptujo parolis al la Hebreaj akusxistinoj, el kiuj unu estis nomata SXifra kaj la dua estis nomata Pua.</p> 
<p><A NAME="an_1:16">1:16</A>&nbsp;Li diris:Kiam vi akusxigos la Hebreinojn, rigardu la kusxejon; se estas filo, mortigu lin, kaj se estas filino, lasu sxin vivi.</p> 
<p><A NAME="an_1:17">1:17</A>&nbsp;Sed la akusxistinoj timis Dion, kaj ili ne faris, kiel diris al ili la regxo de Egiptujo; kaj ili lasis la vivon al la virseksaj infanoj.</p> 
<p><A NAME="an_1:18">1:18</A>&nbsp;Kaj la regxo de Egiptujo alvokis la akusxistinojn, kaj diris al ili:  Kial vi tion faras kaj lasas la vivon al la virseksaj infanoj?</p> 
<p><A NAME="an_1:19">1:19</A>&nbsp;Tiam la akusxistinoj diris al Faraono:Ne kiel la Egiptaj virinoj estas la Hebreinoj; ili estas viglaj:antaux ol venas al ili la akusxistino, ili jam estas naskintaj.</p> 
<p><A NAME="an_1:20">1:20</A>&nbsp;Kaj Dio faris bonon al la akusxistinoj, kaj la popolo multigxis kaj tre fortigxis.</p> 
<p><A NAME="an_1:21">1:21</A>&nbsp;Kaj cxar la akusxistinoj timis Dion, Li konstruis al ili domojn.</p> 
<p><A NAME="an_1:22">1:22</A>&nbsp;Kaj Faraono ordonis al sia tuta popolo, dirante:CXiun filon, kiu naskigxis, jxetu en la Riveron, kaj cxiun filinon lasu viva.</p> 
<p><A NAME="an_2:1">2:1</A>&nbsp;Kaj iris unu homo el la domo de Levi kaj prenis edzinon Leviidinon.</p> 
<p><A NAME="an_2:2">2:2</A>&nbsp;Kaj la virino gravedigxis, kaj naskis filon; kaj sxi vidis, ke li estas bela, kaj sxi kasxis lin dum tri monatoj.</p> 
<p><A NAME="an_2:3">2:3</A>&nbsp;Sed sxi ne povis plu kasxi lin, tial sxi prenis por li keston el kanoj kaj cxirkauxsxmiris gxin per asfalto kaj pecxo, kaj metis tien la infanon kaj metis gxin inter la kanojn sur la bordo de la Rivero.</p> 
<p><A NAME="an_2:4">2:4</A>&nbsp;Kaj lia fratino starigxis malproksime, por sciigxi, kio farigxos kun li.</p> 
<p><A NAME="an_2:5">2:5</A>&nbsp;Kaj la filino de Faraono malsupreniris, por lavi sin en la Rivero, kaj sxiaj servantinoj iradis sur la bordo de la Rivero. SXi ekvidis la keston meze de la kanoj, kaj sxi sendis sian sklavinon, ke sxi gxin prenu.</p> 
<p><A NAME="an_2:6">2:6</A>&nbsp;SXi malfermis, kaj ekvidis la infanon; gxi estis knabeto, kiu ploris.  Kaj sxi kompatis lin, kaj diris:GXi estas el la Hebreaj infanoj.</p> 
<p><A NAME="an_2:7">2:7</A>&nbsp;Tiam lia fratino diris al la filino de Faraono:CXu mi iru kaj voku al vi virinon nutrantinon el la Hebreinoj, ke sxi nutru por vi la infanon?</p> 
<p><A NAME="an_2:8">2:8</A>&nbsp;Kaj la filino de Faraono diris al sxi:Iru. Kaj la knabino iris kaj vokis la patrinon de la infano.</p> 
<p><A NAME="an_2:9">2:9</A>&nbsp;Kaj la filino de Faraono diris al sxi:Prenu cxi tiun infanon kaj nutru gxin por mi, kaj mi pagos al vi. Kaj la virino prenis la infanon kaj nutris gxin.</p> 
<p><A NAME="an_2:10">2:10</A>&nbsp;Kiam la infano grandigxis, sxi alportis lin al la filino de Faraono,  kaj li farigxis filo por sxi, kaj sxi donis al li la nomon Moseo, dirante:El la akvo mi lin eltiris.</p> 
<p><A NAME="an_2:11">2:11</A>&nbsp;En la tempo, kiam Moseo estis jam granda, li eliris al siaj fratoj kaj vidis iliajn malfacilajn laborojn; kaj li vidis, ke Egipto batas iun Hebreon el liaj fratoj.</p> 
<p><A NAME="an_2:12">2:12</A>&nbsp;Tiam li turnis sin unuflanken kaj aliflanken, kaj vidinte, ke estas neniu, mortigis la Egipton kaj kasxis lin en la sablo.</p> 
<p><A NAME="an_2:13">2:13</A>&nbsp;Kaj li eliris en la sekvanta tago, kaj vidis, ke du Hebreoj malpacas.  Kaj li diris al la ofendanto:Kial vi batas vian proksimulon?</p> 
<p><A NAME="an_2:14">2:14</A>&nbsp;Kaj tiu diris:Kiu faris vin estro kaj jugxanto super ni? cxu vi intencas mortigi min, kiel vi mortigis la Egipton? Tiam Moseo ektimis, kaj diris:Videble la afero farigxis sciata.</p> 
<p><A NAME="an_2:15">2:15</A>&nbsp;Kaj Faraono auxdis pri tiu afero kaj deziris mortigi Moseon. Sed Moseo forkuris de Faraono kaj eklogxis en la lando Midjana, kaj li logxis apud puto.</p> 
<p><A NAME="an_2:16">2:16</A>&nbsp;La pastro Midjana havis sep filinojn. Kaj ili venis kaj cxerpis akvon kaj plenigis la trogojn, por trinkigi la sxafojn de sia patro.</p> 
<p><A NAME="an_2:17">2:17</A>&nbsp;Sed venis la pasxtistoj kaj forpelis ilin. Tiam Moseo levigxis kaj helpis ilin kaj trinkigis iliajn sxafojn.</p> 
<p><A NAME="an_2:18">2:18</A>&nbsp;Kiam ili venis al sia patro Reuel, li diris:Kial vi tiel baldaux venis hodiaux?</p> 
<p><A NAME="an_2:19">2:19</A>&nbsp;Kaj ili diris:Iu Egipto savis nin el la manoj de la pasxtistoj, kaj li ecx cxerpis por ni kaj trinkigis la sxafojn.</p> 
<p><A NAME="an_2:20">2:20</A>&nbsp;Tiam li diris al siaj filinoj:Kie do li estas? kial vi forlasis tiun homon? voku lin, ke li mangxu panon.</p> 
<p><A NAME="an_2:21">2:21</A>&nbsp;Kaj Moseo konsentis logxi cxe tiu homo; kaj tiu donis sian filinon Cipora al Moseo.</p> 
<p><A NAME="an_2:22">2:22</A>&nbsp;Kaj sxi naskis filon, kaj li donis al li la nomon Gersxom, cxar li diris:Fremdulo mi estis en lando fremda.</p> 
<p><A NAME="an_2:23">2:23</A>&nbsp;Post longa tempo mortis la regxo de Egiptujo. Kaj la Izraelidoj gxemis pro la laboroj kaj kriis, kaj ilia kriado pro la laboroj venis supren al Dio.</p> 
<p><A NAME="an_2:24">2:24</A>&nbsp;Kaj Dio auxdis ilian gxemadon, kaj Dio rememoris Sian interligon kun Abraham, Isaak, kaj Jakob.</p> 
<p><A NAME="an_2:25">2:25</A>&nbsp;Kaj Dio rigardis la Izraelidojn, kaj Dio rememoris ilin.</p> 
<p><A NAME="an_3:1">3:1</A>&nbsp;Moseo pasxtis la sxafojn de Jitro, sia bopatro, pastro Midjana. Kaj li forkondukis la sxafojn en malproksiman parton de la dezerto kaj venis al la Dia monto HXoreb.</p> 
<p><A NAME="an_3:2">3:2</A>&nbsp;Kaj aperis al li angxelo de la Eternulo en flama fajro el la mezo de arbetajxo. Kaj li vidis, ke jen la arbetajxo brulas en la fajro, kaj tamen la arbetajxo ne forbrulas.</p> 
<p><A NAME="an_3:3">3:3</A>&nbsp;Kaj Moseo diris:Mi iros kaj rigardos tiun grandan fenomenon, kial la arbetajxo ne forbrulas.</p> 
<p><A NAME="an_3:4">3:4</A>&nbsp;La Eternulo vidis, ke li iras, por rigardi, kaj Dio vokis al li el la mezo de la arbetajxo, kaj diris:Moseo, Moseo! Kaj tiu diris:Jen mi estas.</p> 
<p><A NAME="an_3:5">3:5</A>&nbsp;Kaj Li diris:Ne alproksimigxu cxi tien; deprenu viajn sxuojn de viaj piedoj, cxar la loko, sur kiu vi staras, estas tero sankta.</p> 
<p><A NAME="an_3:6">3:6</A>&nbsp;Ankoraux Li diris:Mi estas la Dio de via patro, la Dio de Abraham, la Dio de Isaak, kaj la Dio de Jakob. Kaj Moseo kovris sian vizagxon, cxar li timis rigardi Dion.</p> 
<p><A NAME="an_3:7">3:7</A>&nbsp;Kaj la Eternulo diris:Mi vidis la mizeron de Mia popolo, kiu estas en Egiptujo, kaj Mi auxdis gxian kriadon kauxze de gxiaj premantoj; Mi scias gxiajn suferojn.</p> 
<p><A NAME="an_3:8">3:8</A>&nbsp;Kaj Mi malsupreniris, por savi gxin el la manoj de la Egiptoj kaj elirigi gxin el tiu lando en landon bonan kaj vastan, en landon, en kiu fluas lakto kaj mielo, sur la lokon de la Kanaanidoj kaj la HXetidoj kaj la Amoridoj kaj la Perizidoj kaj la HXividoj kaj la Jebusidoj.</p> 
<p><A NAME="an_3:9">3:9</A>&nbsp;Nun la krioj de la Izraelidoj venis al Mi; kaj Mi vidis la turmentojn,  per kiuj la Egiptoj turmentas ilin.</p> 
<p><A NAME="an_3:10">3:10</A>&nbsp;Iru do, Mi sendos vin al Faraono, kaj elkonduku Mian popolon la Izraelidojn el Egiptujo.</p> 
<p><A NAME="an_3:11">3:11</A>&nbsp;Kaj Moseo diris al Dio:Kiu mi estas, ke mi iru al Faraono kaj mi elkonduku la Izraelidojn el Egiptujo?</p> 
<p><A NAME="an_3:12">3:12</A>&nbsp;Kaj Li diris:Mi estos kun vi; kaj tio estu por vi signo, ke Mi vin sendis:kiam vi estos elkondukinta Mian popolon el Egiptujo, vi faros servon al Dio sur cxi tiu monto.</p> 
<p><A NAME="an_3:13">3:13</A>&nbsp;Kaj Moseo diris al Dio:Jen mi venos al la Izraelidoj, kaj diros al ili:La Dio de viaj patroj sendis min al vi; tiam ili diros al mi:Kia estas Lia nomo? Kion mi diru al ili?</p> 
<p><A NAME="an_3:14">3:14</A>&nbsp;Kaj Dio diris al Moseo:MI ESTAS, KIU ESTAS. Kaj Li diris:Tiel diru al la Izraelidoj:La Estanto sendis min al vi.</p> 
<p><A NAME="an_3:15">3:15</A>&nbsp;Kaj plue Dio diris al Moseo:Tiel diru al la Izraelidoj:La Eternulo, la Dio de viaj patroj, la Dio de Abraham, la Dio de Isaak, kaj la Dio de Jakob,  sendis min al vi. Tia estas Mia nomo por eterne, kaj tia estas memorajxo pri Mi por cxiuj generacioj.</p> 
<p><A NAME="an_3:16">3:16</A>&nbsp;Iru, kaj kunvenigu la cxefojn de Izrael, kaj diru al ili:La Eternulo, la Dio de viaj patroj, aperis al mi, la Dio de Abraham, Isaak, kaj Jakob, kaj Li diris:Mi atentis vin, kaj tion, kio estas farita al vi en Egiptujo.</p> 
<p><A NAME="an_3:17">3:17</A>&nbsp;Kaj Mi diris:Mi elirigos vin el la mizero de Egiptujo en la landon de la Kanaanidoj kaj la HXetidoj kaj la Amoridoj kaj la Perizidoj kaj la HXividoj kaj la Jebusidoj, en landon, en kiu fluas lakto kaj mielo.</p> 
<p><A NAME="an_3:18">3:18</A>&nbsp;Kaj ili auxskultos vian vocxon, kaj vi venos, vi kaj la cxefoj de Izrael, al la regxo de Egiptujo, kaj vi diros al li:La Eternulo, la Dio de la Hebreoj, vokis nin; lasu do nin iri vojon de tri tagoj en la dezerton, por ke ni faru oferon al la Eternulo, nia Dio.</p> 
<p><A NAME="an_3:19">3:19</A>&nbsp;Sed Mi scias, ke la regxo de Egiptujo ne permesos al vi iri, se ne devigos lin forta mano.</p> 
<p><A NAME="an_3:20">3:20</A>&nbsp;Kaj Mi etendos Mian manon, kaj Mi batos Egiptujon per cxiuj Miaj mirakloj, kiujn Mi faros meze de gxi; kaj poste li lasos vin iri.</p> 
<p><A NAME="an_3:21">3:21</A>&nbsp;Kaj Mi donos al tiu popolo favoron de la Egiptoj; kaj kiam vi iros, vi ne iros kun malplenaj manoj.</p> 
<p><A NAME="an_3:22">3:22</A>&nbsp;CXiu virino petos de sia najbarino kaj de sia samdomanino vazojn argxentajn kaj vazojn orajn kaj vestojn; kaj vi metos tion sur viajn filojn kaj sur viajn filinojn, kaj vi senhavigos la Egiptojn.</p> 
<p><A NAME="an_4:1">4:1</A>&nbsp;Moseo respondis kaj diris:Sed se ili ne kredos al mi kaj ne auxskultos mian vocxon, kaj se ili diros:Ne aperis al vi la Eternulo?</p> 
<p><A NAME="an_4:2">4:2</A>&nbsp;Kaj la Eternulo diris al li:Kion vi tie havas en via mano? Kaj li diris:Bastonon.</p> 
<p><A NAME="an_4:3">4:3</A>&nbsp;Kaj Li diris:JXetu gxin sur la teron. Kaj li jxetis gxin sur la teron,  kaj gxi farigxis serpento; kaj Moseo forkuris de gxi.</p> 
<p><A NAME="an_4:4">4:4</A>&nbsp;Sed la Eternulo diris al Moseo:Etendu vian manon, kaj kaptu gxin je gxia vosto (kaj li etendis sian manon kaj kaptis gxin, kaj gxi farigxis bastono en lia mano),</p> 
<p><A NAME="an_4:5">4:5</A>&nbsp;por ke ili kredu, ke aperis al vi la Eternulo, la Dio de iliaj patroj, la Dio de Abraham, la Dio de Isaak, kaj la Dio de Jakob.</p> 
<p><A NAME="an_4:6">4:6</A>&nbsp;Kaj la Eternulo diris al li plue:Metu vian manon en vian sinon. Kaj li metis sian manon en sian sinon; kaj kiam li elprenis gxin, jen lia mano estis leprokovrita kvazaux negxo.</p> 
<p><A NAME="an_4:7">4:7</A>&nbsp;Kaj Li diris:Remetu vian manon en vian sinon (kaj li remetis sian manon en sian sinon; kaj kiam li elprenis gxin el sia sino, jen gxi denove farigxis kiel lia karno);</p> 
<p><A NAME="an_4:8">4:8</A>&nbsp;kaj se ili ne kredos al vi kaj ne auxskultos la vocxon de la unua signo,  ili kredos al la vocxo de la alia signo.</p> 
<p><A NAME="an_4:9">4:9</A>&nbsp;Kaj se ili ne kredos ecx al ambaux tiuj signoj kaj ne auxskultos vian vocxon, tiam prenu akvon el la Rivero kaj versxu gxin sur la sekan teron; kaj tiam la akvo, kiun vi prenis el la Rivero, farigxos sango sur la seka tero.</p> 
<p><A NAME="an_4:10">4:10</A>&nbsp;Kaj Moseo diris al la Eternulo:Ho, mia Sinjoro, mi ne estas elokventa,  nek de hieraux, nek de antauxhieraux, nek de tiu tempo, kiam Vi komencis paroli al Via sklavo; cxar mi havas nelertan busxon kaj nelertan langon.</p> 
<p><A NAME="an_4:11">4:11</A>&nbsp;Kaj la Eternulo diris al li:Kiu faris busxon al la homo? aux kiu faras muta aux surda aux vidanta aux blinda? cxu ne Mi, la Eternulo?</p> 
<p><A NAME="an_4:12">4:12</A>&nbsp;Kaj nun iru, kaj Mi estos kun via busxo, kaj Mi instruos vin, kion vi devas paroli.</p> 
<p><A NAME="an_4:13">4:13</A>&nbsp;Kaj li diris:Ho, mia Sinjoro, sendu iun alian.</p> 
<p><A NAME="an_4:14">4:14</A>&nbsp;Tiam ekflamis la kolero de la Eternulo kontraux Moseo, kaj Li diris:Mi scias ja, ke via frato Aaron, la Levido, estas elokventa; kaj jen li ecx iras al vi renkonte, kaj kiam li vidos vin, li ekgxojos en sia koro.</p> 
<p><A NAME="an_4:15">4:15</A>&nbsp;Kaj vi parolos al li kaj metos la vortojn en lian busxon; kaj Mi estos kun via busxo kaj kun lia busxo, kaj Mi instruos vin, kion vi devas fari.</p> 
<p><A NAME="an_4:16">4:16</A>&nbsp;Kaj li parolos por vi al la popolo; kaj li estos via busxo, kaj vi estos por li anstataux Dio.</p> 
<p><A NAME="an_4:17">4:17</A>&nbsp;Kaj cxi tiun bastonon prenu en vian manon; per gxi vi faros la signojn.</p> 
<p><A NAME="an_4:18">4:18</A>&nbsp;Moseo iris kaj revenis al sia bopatro Jitro, kaj diris al li:Mi volas iri kaj reveni al miaj fratoj, kiuj estas en Egiptujo, kaj vidi, cxu ili vivas ankoraux. Kaj Jitro diris al Moseo:Iru en paco.</p> 
<p><A NAME="an_4:19">4:19</A>&nbsp;Kaj la Eternulo diris al Moseo en Midjanujo:Iru, revenu Egiptujon; cxar mortis cxiuj homoj, kiuj volis vin mortigi.</p> 
<p><A NAME="an_4:20">4:20</A>&nbsp;Tiam Moseo prenis sian edzinon kaj siajn filojn kaj sidigis ilin sur azeno, kaj ekiris al la lando Egipta. Kaj Moseo prenis la bastonon de Dio en sian manon.</p> 
<p><A NAME="an_4:21">4:21</A>&nbsp;Kaj la Eternulo diris al Moseo:Kiam vi revenos Egiptujon, tiam rigardu,  cxiujn miraklojn, kiujn Mi donis en vian manon, faru antaux Faraono. Sed Mi malmoligos lian koron, kaj li ne permesos al la popolo foriri.</p> 
<p><A NAME="an_4:22">4:22</A>&nbsp;Kaj vi diru al Faraono:Tiel diris la Eternulo:Mia filo unuenaskita estas Izrael;</p> 
<p><A NAME="an_4:23">4:23</A>&nbsp;kaj Mi diras al vi:Permesu, ke Mia filo iru kaj faru al Mi servon; se vi ne permesos al li iri, tiam Mi mortigos vian unuenaskitan filon.</p> 
<p><A NAME="an_4:24">4:24</A>&nbsp;Sur la vojo, en la noktohaltejo, renkontis lin la Eternulo kaj volis mortigi lin;</p> 
<p><A NAME="an_4:25">4:25</A>&nbsp;sed Cipora prenis akran sxtonon, kaj detrancxis la prepucion de sia filo kaj ektusxis liajn piedojn, kaj diris:Sanga fiancxo vi estas por mi.</p> 
<p><A NAME="an_4:26">4:26</A>&nbsp;Tiam Li forlasis lin. Kaj sxi diris:Sanga fiancxo per la cirkumcido.</p> 
<p><A NAME="an_4:27">4:27</A>&nbsp;Kaj la Eternulo diris al Aaron:Iru renkonte al Moseo en la dezerton. Kaj li iris kaj renkontis lin cxe la monto de Dio, kaj kisis lin.</p> 
<p><A NAME="an_4:28">4:28</A>&nbsp;Kaj Moseo diris al Aaron cxiujn vortojn de la Eternulo, kiu sendis lin,  kaj cxiujn signojn, pri kiuj Li ordonis al li.</p> 
<p><A NAME="an_4:29">4:29</A>&nbsp;Kaj iris Moseo kaj Aaron kaj kunvenigis cxiujn cxefojn de la Izraelidoj.</p> 
<p><A NAME="an_4:30">4:30</A>&nbsp;Kaj Aaron diris cxiujn vortojn, kiujn la Eternulo diris al Moseo, kaj li faris la signojn antaux la popolo.</p> 
<p><A NAME="an_4:31">4:31</A>&nbsp;Kaj la popolo kredis. Kaj ili auxdis, ke la Eternulo rememoris la Izraelidojn kaj vidis ilian mizeron, kaj ili klinigxis kaj faris adoron.</p> 
<p><A NAME="an_5:1">5:1</A>&nbsp;Poste venis Moseo kaj Aaron, kaj diris al Faraono:Tiel diris la Eternulo,  la Dio de Izrael:Permesu, ke Mia popolo iru kaj faru al Mi feston en la dezerto.</p> 
<p><A NAME="an_5:2">5:2</A>&nbsp;Sed Faraono diris:Kiu estas la Eternulo, kies vocxon mi devas obei kaj lasi Izraelon iri? mi ne konas la Eternulon, kaj al Izrael mi ne permesos iri.</p> 
<p><A NAME="an_5:3">5:3</A>&nbsp;Kaj ili diris:La Dio de la Hebreoj vokis nin; permesu, ke ni iru vojon de tri tagoj en la dezerton kaj ni alportu oferon al la Eternulo, nia Dio, por ke Li ne frapu nin per pesto aux glavo.</p> 
<p><A NAME="an_5:4">5:4</A>&nbsp;Sed la regxo de Egiptujo diris al ili:Kial vi, Moseo kaj Aaron, fortiras la popolon de gxiaj laboroj? iru al viaj laboroj.</p> 
<p><A NAME="an_5:5">5:5</A>&nbsp;Kaj Faraono diris:Jen multenombra estas nun la popolo de la lando, kaj vi volas liberigi ilin de iliaj laboroj!</p> 
<p><A NAME="an_5:6">5:6</A>&nbsp;Kaj Faraono ordonis en tiu tago al la voktoj de la popolo kaj al gxiaj kontrolistoj, dirante:</p> 
<p><A NAME="an_5:7">5:7</A>&nbsp;Ne donu plu pajlon al la popolo por la farado de la brikoj, kiel gxis nun; ili mem iru kaj kolektu al si pajlon.</p> 
<p><A NAME="an_5:8">5:8</A>&nbsp;Sed la nombron de la brikoj, kiun ili pretigas gxis nun, postulu de ili,  ne malgrandigu gxin; cxar ili vagas senlabore, tial ili krias:Ni iru kaj alportu oferon al nia Dio.</p> 
<p><A NAME="an_5:9">5:9</A>&nbsp;Oni devas premi tiujn homojn per la laboro, por ke ili estu okupitaj de gxi kaj ne atentu mensogajn vortojn.</p> 
<p><A NAME="an_5:10">5:10</A>&nbsp;Tiam eliris la voktoj de la popolo kaj gxiaj kontrolistoj, kaj diris al la popolo:Tiel diras Faraono:Mi ne donos al vi pajlon;</p> 
<p><A NAME="an_5:11">5:11</A>&nbsp;iru mem, prenu al vi pajlon, kie vi trovos; sed el via laboro nenio estos deprenata.</p> 
<p><A NAME="an_5:12">5:12</A>&nbsp;Tiam la popolo disigxis en la tuta lando Egipta, por kolekti pecojn da pajlo.</p> 
<p><A NAME="an_5:13">5:13</A>&nbsp;Kaj la voktoj insistadis, dirante:Pretigu vian cxiutagan laboron, kiel tiam, kiam vi havis pajlon.</p> 
<p><A NAME="an_5:14">5:14</A>&nbsp;Kaj la kontrolistojn Izraelidojn, starigitajn super ili de la voktoj de Faraono, oni batadis, dirante:Kial vi ne pretigis vian ordonitan nombron da brikoj hieraux kaj hodiaux, kiel gxis nun?</p> 
<p><A NAME="an_5:15">5:15</A>&nbsp;La kontrolistoj Izraelidoj venis kaj kriis al Faraono, dirante:Kial vi agas tiel kun viaj sklavoj?</p> 
<p><A NAME="an_5:16">5:16</A>&nbsp;Pajlo ne estas donata al viaj sklavoj, kaj brikojn oni ordonas al ni fari; kaj nun viaj sklavoj estas batataj, kaj via popolo pekas.</p> 
<p><A NAME="an_5:17">5:17</A>&nbsp;Sed li diris:Mallaboruloj vi estas, mallaboruloj, tial vi diras:Ni iru,  ni alportu oferon al la Eternulo.</p> 
<p><A NAME="an_5:18">5:18</A>&nbsp;Kaj nun iru, laboru, kaj pajlon oni ne donos al vi, kaj la difinitan nombron da brikoj liveru.</p> 
<p><A NAME="an_5:19">5:19</A>&nbsp;Kaj la kontrolistoj Izraelidoj vidis, ke estas al ili malbone, cxar estas dirite:Ne malgrandigu la cxiutagan nombron de viaj brikoj.</p> 
<p><A NAME="an_5:20">5:20</A>&nbsp;Ili renkontis Moseon kaj Aaronon, kiuj staris antaux ili, kiam ili eliris de Faraono.</p> 
<p><A NAME="an_5:21">5:21</A>&nbsp;Kaj ili diris al tiuj:La Eternulo rigardu vin, kaj jugxu vin por tio, ke vi malbonodorigis nian odoron antaux Faraono kaj antaux liaj servantoj, kaj donis glavon en iliajn manojn, por mortigi nin.</p> 
<p><A NAME="an_5:22">5:22</A>&nbsp;Tiam Moseo turnis sin al la Eternulo, kaj diris:Mia Sinjoro! kial Vi faris malbonon al tiu popolo? kial Vi sendis min?</p> 
<p><A NAME="an_5:23">5:23</A>&nbsp;De tiu tempo, kiam mi venis al Faraono, por paroli en Via nomo, li farigxis pli malbona kontraux tiu popolo, kaj Vi ne savis Vian popolon.</p> 
<p><A NAME="an_6:1">6:1</A>&nbsp;Sed la Eternulo diris al Moseo:Nun vi vidos, kion Mi faros al Faraono;  cxar pro mano forta li foririgos ilin kaj pro mano forta li elpelos ilin el sia lando.</p> 
<p><A NAME="an_6:2">6:2</A>&nbsp;Kaj Dio ekparolis al Moseo kaj diris al li:Mi estas la ETERNULO.</p> 
<p><A NAME="an_6:3">6:3</A>&nbsp;Mi aperis al Abraham, al Isaak, kaj al Jakob kiel Dio la Plejpotenca, sed Mian nomon ETERNULO Mi ne sciigis al ili.</p> 
<p><A NAME="an_6:4">6:4</A>&nbsp;Mi starigis Mian interligon kun ili, ke Mi donos al ili la landon Kanaanan, la landon de ilia migrado, en kiu ili logxis kiel fremduloj.</p> 
<p><A NAME="an_6:5">6:5</A>&nbsp;Kaj Mi auxdis la gxemadon de la Izraelidoj, kiujn la Egiptoj premas per laboroj, kaj Mi rememoris Mian interligon.</p> 
<p><A NAME="an_6:6">6:6</A>&nbsp;Tial diru al la Izraelidoj:Mi estas la Eternulo, kaj Mi elirigos vin el sub la jugo de Egiptujo, kaj Mi liberigos vin el ilia sklaveco, kaj Mi savos vin per etendita brako kaj grandaj jugxoj.</p> 
<p><A NAME="an_6:7">6:7</A>&nbsp;Kaj Mi prenos vin kiel Mian popolon, kaj Mi estos via Dio; kaj vi scios,  ke Mi estas la Eternulo, via Dio, kiu elirigas vin el sub la jugo de Egiptujo.</p> 
<p><A NAME="an_6:8">6:8</A>&nbsp;Kaj Mi venigos vin en la landon, pri kiu Mi, levinte Mian manon,  promesis, ke Mi donos gxin al Abraham, al Isaak, kaj al Jakob, kaj Mi donos gxin al vi kiel posedajxon, Mi, la Eternulo.</p> 
<p><A NAME="an_6:9">6:9</A>&nbsp;Moseo parolis tiel al la Izraelidoj; sed ili ne auxskultis Moseon pro malforteco de spirito kaj pro la malfacilaj laboroj.</p> 
<p><A NAME="an_6:10">6:10</A>&nbsp;Kaj la Eternulo ekparolis al Moseo, dirante:</p> 
<p><A NAME="an_6:11">6:11</A>&nbsp;Eniru, diru al Faraono, la regxo de Egiptujo, ke li ellasu la Izraelidojn el sia lando.</p> 
<p><A NAME="an_6:12">6:12</A>&nbsp;Moseo ekparolis antaux la Eternulo, dirante:Jen la Izraelidoj ne auxskultas min, kiel do min auxskultos Faraono? kaj mi havas nelertajn lipojn.</p> 
<p><A NAME="an_6:13">6:13</A>&nbsp;Sed la Eternulo ekparolis al Moseo kaj al Aaron, kaj donis al ili ordonojn por la Izraelidoj, kaj por Faraono, regxo de Egiptujo, por elirigi la Izraelidojn el la lando Egipta.</p> 
<p><A NAME="an_6:14">6:14</A>&nbsp;Jen estas la cxefoj de iliaj familioj:la filoj de Ruben, unuenaskito de Izrael:HXanohx kaj Palu, HXecron kaj Karmi. Tio estas la familioj de Ruben.</p> 
<p><A NAME="an_6:15">6:15</A>&nbsp;Kaj la filoj de Simeon:Jemuel kaj Jamin kaj Ohad kaj Jahxin kaj Cohxar,  kaj SXaul, filo de Kanaanidino. Tio estas la familioj de Simeon.</p> 
<p><A NAME="an_6:16">6:16</A>&nbsp;Kaj jen estas la nomoj de la filoj de Levi laux ilia naskigxo:Gersxon kaj Kehat kaj Merari. La dauxro de la vivo de Levi estis cent tridek sep jaroj.</p> 
<p><A NAME="an_6:17">6:17</A>&nbsp;La filoj de Gersxon:Libni kaj SXimei, kun iliaj familioj.</p> 
<p><A NAME="an_6:18">6:18</A>&nbsp;Kaj la filoj de Kehat:Amram kaj Jichar kaj HXebron kaj Uziel. La dauxro de la vivo de Kehat estis cent tridek tri jaroj.</p> 
<p><A NAME="an_6:19">6:19</A>&nbsp;Kaj la filoj de Merari:Mahxli kaj Musxi. Tio estas la familioj de Levi laux ilia naskigxo.</p> 
<p><A NAME="an_6:20">6:20</A>&nbsp;Amram prenis al si sian onklinon Johxebed kiel edzinon, kaj sxi naskis al li Aaronon kaj Moseon. La dauxro de la vivo de Amram estis cent tridek sep jaroj.</p> 
<p><A NAME="an_6:21">6:21</A>&nbsp;Kaj la filoj de Jichar:Korahx kaj Nefeg kaj Zihxri.</p> 
<p><A NAME="an_6:22">6:22</A>&nbsp;Kaj la filoj de Uziel:Misxael kaj Elcafan kaj Sitri.</p> 
<p><A NAME="an_6:23">6:23</A>&nbsp;Aaron prenis al si Elisxeban, filinon de Aminadab kaj fratinon de Nahxsxon, kiel edzinon, kaj sxi naskis al li Nadabon kaj Abihun, Eleazaron kaj Itamaron.</p> 
<p><A NAME="an_6:24">6:24</A>&nbsp;Kaj la filoj de Korahx:Asir kaj Elkana kaj Abiasaf. Tio estas la familioj de la Korahxidoj.</p> 
<p><A NAME="an_6:25">6:25</A>&nbsp;Eleazar, la filo de Aaron, prenis al si edzinon el la filinoj de Putiel,  kaj sxi naskis al li Pinehxason. Tio estas la cxefoj de la Leviidoj laux iliaj familioj.</p> 
<p><A NAME="an_6:26">6:26</A>&nbsp;Tio estas tiuj Aaron kaj Moseo, al kiuj la Eternulo diris:Elirigu la Izraelidojn el la lando Egipta laux iliaj tacxmentoj.</p> 
<p><A NAME="an_6:27">6:27</A>&nbsp;Tio estas ili, kiuj parolis al Faraono, regxo de Egiptujo, por elirigi la Izraelidojn el Egiptujo; tio estas Moseo kaj Aaron.</p> 
<p><A NAME="an_6:28">6:28</A>&nbsp;En tiu tago, kiam la Eternulo parolis al Moseo en la lando Egipta,</p> 
<p><A NAME="an_6:29">6:29</A>&nbsp;la Eternulo diris al Moseo jene:Mi estas la Eternulo. Diru al Faraono,  regxo de Egiptujo, cxion, kion Mi diras al vi.</p> 
<p><A NAME="an_6:30">6:30</A>&nbsp;Kaj Moseo diris antaux la Eternulo:Jen mi havas nelertajn lipojn; kiel do Faraono min auxskultos?</p> 
<p><A NAME="an_7:1">7:1</A>&nbsp;Sed la Eternulo diris al Moseo:Vidu, mi faris vin dio por Faraono; kaj via frato Aaron estos via profeto.</p> 
<p><A NAME="an_7:2">7:2</A>&nbsp;Vi parolos cxion, kion Mi ordonos al vi; kaj via frato Aaron parolos al Faraono, ke li ellasu la Izraelidojn el sia lando.</p> 
<p><A NAME="an_7:3">7:3</A>&nbsp;Sed Mi malmoligos la koron de Faraono, kaj Mi multigos Miajn signojn kaj Miajn miraklojn en la lando Egipta.</p> 
<p><A NAME="an_7:4">7:4</A>&nbsp;Kaj Faraono vin ne auxskultos, kaj Mi metos Mian manon sur Egiptujon, kaj Mi elirigos Mian militistaron, Mian popolon, la Izraelidojn, el la lando Egipta per grandaj jugxoj.</p> 
<p><A NAME="an_7:5">7:5</A>&nbsp;Kaj la Egiptoj sciigxos, ke Mi estas la Eternulo, kiam Mi etendos Mian manon super la Egiptojn kaj elirigos la Izraelidojn el inter ili.</p> 
<p><A NAME="an_7:6">7:6</A>&nbsp;Kaj Moseo kaj Aaron faris, kiel ordonis al ili la Eternulo; tiel ili faris.</p> 
<p><A NAME="an_7:7">7:7</A>&nbsp;Moseo havis la agxon de okdek jaroj, kaj Aaron havis la agxon de okdek tri jaroj, kiam ili parolis al Faraono.</p> 
<p><A NAME="an_7:8">7:8</A>&nbsp;Kaj la Eternulo ekparolis al Moseo kaj al Aaron, dirante:</p> 
<p><A NAME="an_7:9">7:9</A>&nbsp;Se Faraono diros al vi, ke vi faru miraklon, tiam diru al Aaron:Prenu vian bastonon kaj jxetu gxin antaux Faraonon; gxi farigxos serpento.</p> 
<p><A NAME="an_7:10">7:10</A>&nbsp;Moseo kaj Aaron venis al Faraono, kaj faris tiel, kiel ordonis la Eternulo. Aaron jxetis sian bastonon antaux Faraonon kaj antaux liajn servantojn, kaj gxi farigxis serpento.</p> 
<p><A NAME="an_7:11">7:11</A>&nbsp;Tiam ankaux Faraono alvokis la sagxulojn kaj sorcxistojn; kaj ankaux ili, la Egiptaj sorcxistoj, per siaj sorcxoj faris tiel.</p> 
<p><A NAME="an_7:12">7:12</A>&nbsp;CXiu el ili jxetis sian bastonon, kaj ili farigxis serpentoj; sed la bastono de Aaron englutis iliajn bastonojn.</p> 
<p><A NAME="an_7:13">7:13</A>&nbsp;Kaj malmoligxis la koro de Faraono, kaj li ne auxskultis ilin, kiel diris la Eternulo.</p> 
<p><A NAME="an_7:14">7:14</A>&nbsp;Tiam la Eternulo diris al Moseo:Obstina estas la koro de Faraono, li ne volas forliberigi la popolon.</p> 
<p><A NAME="an_7:15">7:15</A>&nbsp;Iru al Faraono matene; li eliros al la akvo; starigxu renkonte al li sur la bordo de la rivero, kaj la bastonon, kiu transformigxis en serpenton,  prenu en vian manon.</p> 
<p><A NAME="an_7:16">7:16</A>&nbsp;Kaj diru al li:La Eternulo, Dio de la Hebreoj, sendis min al vi, por diri:Permesu al Mia popolo iri kaj fari al Mi servon en la dezerto; sed jen vi gxis nun ne obeis.</p> 
<p><A NAME="an_7:17">7:17</A>&nbsp;Tiel diris la Eternulo:Per tio vi sciigxos, ke Mi estas la Eternulo:jen per la bastono, kiu estas en mia mano, mi frapos la akvon, kiu estas en la rivero, kaj gxi transformigxos en sangon.</p> 
<p><A NAME="an_7:18">7:18</A>&nbsp;Kaj la fisxoj, kiuj estas en la rivero, mortos, kaj la rivero malbonodoros, kaj la Egiptoj abomenos trinki akvon el la rivero.</p> 
<p><A NAME="an_7:19">7:19</A>&nbsp;Kaj la Eternulo diris al Moseo:Diru al Aaron:Prenu vian bastonon, kaj etendu vian manon super la akvojn de la Egiptoj, super iliajn riverojn, super iliajn torentojn kaj super iliajn lagojn kaj super cxian kolektigxon de iliaj akvoj, kaj ili farigxu sango; kaj estu sango en la tuta lando Egipta, en la vazoj lignaj kaj en la vazoj sxtonaj.</p> 
<p><A NAME="an_7:20">7:20</A>&nbsp;Kaj Moseo kaj Aaron faris tiel, kiel ordonis la Eternulo. Kaj li levis la bastonon, kaj frapis la akvon, kiu estis en la rivero, antaux la okuloj de Faraono kaj antaux la okuloj de liaj servantoj; kaj la tuta akvo, kiu estis en la rivero, transformigxis en sangon.</p> 
<p><A NAME="an_7:21">7:21</A>&nbsp;Kaj la fisxoj, kiuj estis en la rivero, mortis, kaj la rivero farigxis malbonodora, kaj la Egiptoj ne povis trinki akvon el la rivero; kaj estis sango en la tuta lando Egipta.</p> 
<p><A NAME="an_7:22">7:22</A>&nbsp;Sed tiel same faris la sorcxistoj de Egiptujo per siaj sorcxoj. Kaj malmoligxis la koro de Faraono, kaj li ne auxskultis ilin, kiel diris la Eternulo.</p> 
<p><A NAME="an_7:23">7:23</A>&nbsp;Kaj Faraono turnigxis kaj eniris en sian domon, kaj lia koro ne atentis ecx tion.</p> 
<p><A NAME="an_7:24">7:24</A>&nbsp;Kaj cxiuj Egiptoj ekfosis cxirkaux la rivero pro akvo por trinki, cxar ili ne povis trinki la akvon el la rivero.</p> 
<p><A NAME="an_7:25">7:25</A>&nbsp;Pasis sep tagoj, post kiam la Eternulo frapis la riveron.</p> 
<p><A NAME="an_8:1">8:1</A>&nbsp;Kaj la Eternulo diris al Moseo:Iru al Faraono, kaj diru al li:Tiel diris la Eternulo:Permesu al Mia popolo iri, por ke gxi faru servon al Mi.</p> 
<p><A NAME="an_8:2">8:2</A>&nbsp;Kaj se vi ne volos permesi tion, jen Mi frapos vian tutan regionon per ranoj;</p> 
<p><A NAME="an_8:3">8:3</A>&nbsp;kaj eksvarmos la rivero per ranoj, kaj ili elrampos kaj venos en vian domon kaj en vian dormocxambron kaj sur vian liton kaj en la domojn de viaj servantoj kaj de via popolo kaj en viajn fornojn kaj en viajn pastujojn;</p> 
<p><A NAME="an_8:4">8:4</A>&nbsp;kaj sur vin kaj sur vian popolon kaj sur cxiujn viajn servantojn rampos la ranoj.</p> 
<p><A NAME="an_8:5">8:5</A>&nbsp;Kaj la Eternulo diris al Moseo:Diru al Aaron:Etendu vian manon kun via bastono super la riverojn, super la torentojn, kaj super la lagojn, kaj elirigu la ranojn sur la landon Egiptan.</p> 
<p><A NAME="an_8:6">8:6</A>&nbsp;Kaj Aaron etendis sian manon super la akvojn de Egiptujo, kaj la ranoj eliris kaj kovris la landon Egiptan.</p> 
<p><A NAME="an_8:7">8:7</A>&nbsp;Tion saman faris la sorcxistoj per siaj sorcxoj, kaj ili elirigis la ranojn sur la landon Egiptan.</p> 
<p><A NAME="an_8:8">8:8</A>&nbsp;Tiam Faraono alvokis Moseon kaj Aaronon, kaj diris:Pregxu al la Eternulo,  ke Li forigu la ranojn for de mi kaj de mia popolo; tiam mi forliberigos la popolon, ke gxi alportu oferon al la Eternulo.</p> 
<p><A NAME="an_8:9">8:9</A>&nbsp;Kaj Moseo diris al Faraono:Ordonu al mi, por kiu tempo mi devas pregxi pro vi kaj pro viaj servantoj kaj pro via popolo, ke malaperu la ranoj for de vi kaj el viaj domoj kaj nur en la rivero ili restu.</p> 
<p><A NAME="an_8:10">8:10</A>&nbsp;Tiu diris:Por morgaux. Kaj li diris:GXi estu, kiel vi diris, por ke vi sciu, ke ekzistas neniu tia, kiel la Eternulo, nia Dio.</p> 
<p><A NAME="an_8:11">8:11</A>&nbsp;Kaj forigxos la ranoj for de vi kaj de viaj domoj kaj de viaj servantoj kaj de via popolo; nur en la rivero ili restos.</p> 
<p><A NAME="an_8:12">8:12</A>&nbsp;Moseo kaj Aaron eliris for de Faraono, kaj Moseo ekvokis al la Eternulo pri la ranoj, kiujn li venigis sur Faraonon.</p> 
<p><A NAME="an_8:13">8:13</A>&nbsp;Kaj la Eternulo faris laux la vortoj de Moseo; kaj mortis la ranoj en la domoj, en la kortoj, kaj sur la kampoj.</p> 
<p><A NAME="an_8:14">8:14</A>&nbsp;Kaj oni kunsxovelis ilin en multajn amasojn, kaj la lando malbonodorigxis.</p> 
<p><A NAME="an_8:15">8:15</A>&nbsp;Sed kiam Faraono vidis, ke farigxis faciligxo, li malmoligis sian koron kaj ne auxskultis ilin, kiel diris la Eternulo.</p> 
<p><A NAME="an_8:16">8:16</A>&nbsp;Tiam la Eternulo diris al Moseo:Diru al Aaron:Etendu vian bastonon, kaj frapu la polvon de la tero, kaj el gxi farigxos pikmusxoj en la tuta lando Egipta.</p> 
<p><A NAME="an_8:17">8:17</A>&nbsp;Ili faris tiel:Aaron etendis sian manon kun sia bastono kaj frapis la polvon de la tero, kaj aperis pikmusxoj sur la homoj kaj la brutoj. La tuta polvo de la tero farigxis pikmusxoj en la tuta lando Egipta.</p> 
<p><A NAME="an_8:18">8:18</A>&nbsp;Tiel faris la sorcxistoj per siaj sorcxoj, por elirigi pikmusxojn, sed ili ne povis. Kaj la pikmusxoj estis sur la homoj kaj sur la brutoj.</p> 
<p><A NAME="an_8:19">8:19</A>&nbsp;Tiam la sorcxistoj diris al Faraono:GXi estas fingro de Dio. Sed la koro de Faraono restis obstina, kaj li ne auxskultis ilin, kiel diris la Eternulo.</p> 
<p><A NAME="an_8:20">8:20</A>&nbsp;Kaj la Eternulo diris al Moseo:Levigxu frue matene, kaj starigxu antaux Faraono, kiam li iros al la akvo, kaj diru al li:Tiel diris la Eternulo:Forliberigu Mian popolon, ke gxi faru servon al Mi.</p> 
<p><A NAME="an_8:21">8:21</A>&nbsp;CXar se vi ne forliberigos Mian popolon, jen Mi venigos sur vin kaj sur viajn servantojn kaj sur vian popolon kaj en viajn domojn fiinsektojn; kaj plenigxos de la fiinsektoj la domoj de la Egiptoj, kaj ankaux la tero, sur kiu ili estas.</p> 
<p><A NAME="an_8:22">8:22</A>&nbsp;Kaj Mi distingos en tiu tago la teron de Gosxen, sur kiu trovigxas Mia popolo, ke tie ne estu fiinsektoj; por ke vi sciigxu, ke Mi estas la Eternulo meze de la tero.</p> 
<p><A NAME="an_8:23">8:23</A>&nbsp;Kaj Mi faros apartigon inter Mia popolo kaj via popolo; morgaux okazos tiu signo.</p> 
<p><A NAME="an_8:24">8:24</A>&nbsp;Kaj la Eternulo faris tiel, kaj aperis multego da fiinsektoj en la domo de Faraono kaj en la domoj de liaj servantoj kaj en la tuta lando Egipta;  difektigxis la tero kauxze de la fiinsektoj.</p> 
<p><A NAME="an_8:25">8:25</A>&nbsp;Tiam Faraono alvokis Moseon kaj Aaronon, kaj diris:Iru, alportu oferon al via Dio en la lando.</p> 
<p><A NAME="an_8:26">8:26</A>&nbsp;Sed Moseo diris:Ne estas oportune fari tiel; cxar abomenindajxo por la Egiptoj estus nia oferado al la Eternulo, nia Dio; se oferadon abomenindan por la Egiptoj ni faros antaux iliaj okuloj, cxu ili tiam nin ne sxtonmortigos?</p> 
<p><A NAME="an_8:27">8:27</A>&nbsp;Vojon de tri tagoj ni iros en la dezerton, kaj ni faros oferon al la Eternulo, nia Dio, kiel Li diros al ni.</p> 
<p><A NAME="an_8:28">8:28</A>&nbsp;Tiam Faraono diris:Mi forliberigos vin, kaj vi faros oferon al la Eternulo, via Dio, en la dezerto; nur ne foriru malproksime; pregxu pro mi.</p> 
<p><A NAME="an_8:29">8:29</A>&nbsp;Kaj Moseo diris:Jen mi foriras de vi, kaj mi pregxos al la Eternulo, ke forigxu la fiinsektoj for de Faraono, de liaj servantoj, kaj de lia popolo morgaux; sed Faraono ne plu trompu, ne forliberigante la popolon, por fari oferon al la Eternulo.</p> 
<p><A NAME="an_8:30">8:30</A>&nbsp;Moseo eliris for de Faraono kaj pregxis al la Eternulo.</p> 
<p><A NAME="an_8:31">8:31</A>&nbsp;Kaj la Eternulo faris, kiel diris Moseo, kaj forigis la fiinsektojn for de Faraono, de liaj servantoj, kaj de lia popolo; ne restis ecx unu.</p> 
<p><A NAME="an_8:32">8:32</A>&nbsp;Sed Faraono obstinigis sian koron ankaux cxi tiun fojon, kaj ne forliberigis la popolon.</p> 
<p><A NAME="an_9:1">9:1</A>&nbsp;Kaj la Eternulo diris al Moseo:Iru al Faraono, kaj diru al li:Tiel diris la Eternulo, Dio de la Hebreoj:Forliberigu Mian popolon, ke gxi faru al Mi servon.</p> 
<p><A NAME="an_9:2">9:2</A>&nbsp;CXar se vi ne volos forliberigi kaj vi plue ilin retenos,</p> 
<p><A NAME="an_9:3">9:3</A>&nbsp;jen la mano de la Eternulo estos sur viaj brutoj, kiuj estas sur la kampo, sur la cxevaloj, sur la azenoj, sur la kameloj, sur la bovoj, kaj sur la sxafoj; estos sur ili tre forta pesto.</p> 
<p><A NAME="an_9:4">9:4</A>&nbsp;Kaj la Eternulo faros apartigon inter la brutoj de la Izraelidoj kaj la brutoj de la Egiptoj; kaj el cxio, kio apartenas al la Izraelidoj, mortos nenio.</p> 
<p><A NAME="an_9:5">9:5</A>&nbsp;Kaj la Eternulo difinis tempon, dirante:Morgaux la Eternulo faros tiun aferon en la lando.</p> 
<p><A NAME="an_9:6">9:6</A>&nbsp;Kaj la Eternulo faris tion en la sekvanta tago, kaj mortis cxiuj brutoj de la Egiptoj, sed el la brutoj de la Izraelidoj ne mortis ecx unu.</p> 
<p><A NAME="an_9:7">9:7</A>&nbsp;Faraono sendis, kaj oni vidis, ke el la brutoj de la Izraelidoj ne mortis ecx unu. Sed la koro de Faraono estis obstina, kaj li ne forliberigis la popolon.</p> 
<p><A NAME="an_9:8">9:8</A>&nbsp;Tiam la Eternulo diris al Moseo kaj al Aaron:Prenu al vi plenmanojn da cindro el la forno, kaj Moseo jxetu gxin al la cxielo antaux la okuloj de Faraono.</p> 
<p><A NAME="an_9:9">9:9</A>&nbsp;Kaj gxi farigxos polvo super la tuta lando Egipta, kaj sur la homoj kaj sur la bestoj farigxos el gxi brulumaj abscesoj en la tuta lando Egipta.</p> 
<p><A NAME="an_9:10">9:10</A>&nbsp;Kaj ili prenis cindron el la forno kaj starigxis antaux Faraono, kaj Moseo jxetis gxin al la cxielo, kaj aperis brulumaj abscesoj sur la homoj kaj sur la bestoj.</p> 
<p><A NAME="an_9:11">9:11</A>&nbsp;Kaj la sorcxistoj ne povis teni sin antaux Moseo pro la abscesoj, cxar la abscesoj estis sur la sorcxistoj kaj sur cxiuj Egiptoj.</p> 
<p><A NAME="an_9:12">9:12</A>&nbsp;Sed la Eternulo obstinigis la koron de Faraono, kaj li ne auxskultis ilin, kiel diris la Eternulo al Moseo.</p> 
<p><A NAME="an_9:13">9:13</A>&nbsp;Tiam la Eternulo diris al Moseo:Levigxu frue matene kaj starigxu antaux Faraono, kaj diru al li:Tiel diris la Eternulo, Dio de la Hebreoj:Forliberigu Mian popolon, ke gxi faru al Mi servon.</p> 
<p><A NAME="an_9:14">9:14</A>&nbsp;CXar cxi tiun fojon Mi sendos cxiujn Miajn frapojn en vian koron kaj sur viajn servantojn kaj sur vian popolon, por ke vi sciu, ke ne ekzistas simila al Mi sur la tuta tero.</p> 
<p><A NAME="an_9:15">9:15</A>&nbsp;CXar nun Mi etendus Mian manon kaj batus vin kaj vian popolon per pesto,  kaj vi malaperus de la tero;</p> 
<p><A NAME="an_9:16">9:16</A>&nbsp;sed nur por tio Mi vin konservis, ke Mi montru sur vi Mian forton, kaj por ke oni rakontu pri Mia nomo sur la tuta tero.</p> 
<p><A NAME="an_9:17">9:17</A>&nbsp;Ankoraux vi retenas Mian popolon, kaj ne forliberigas gxin.</p> 
<p><A NAME="an_9:18">9:18</A>&nbsp;Jen morgaux en cxi tiu tempo Mi pluvigos tre grandan hajlon, tian, ke simila al gxi ne estis en Egiptujo de post la tago de gxia fondigxo gxis nun.</p> 
<p><A NAME="an_9:19">9:19</A>&nbsp;Kaj nun sendu, kolektu viajn brutojn, kaj cxion, kion vi havas sur la kampo; sur cxiun homon kaj bruton, kiuj trovigxos sur la kampo kaj ne kolektigxos en la domon, falos la hajlo, kaj ili mortos.</p> 
<p><A NAME="an_9:20">9:20</A>&nbsp;Kiu el la servantoj de Faraono timis la vorton de la Eternulo, tiu rapide envenigis siajn sklavojn kaj brutojn en la domojn;</p> 
<p><A NAME="an_9:21">9:21</A>&nbsp;sed kiu ne atentis la vorton de la Eternulo, tiu lasis siajn sklavojn kaj siajn brutojn sur la kampo.</p> 
<p><A NAME="an_9:22">9:22</A>&nbsp;Kaj la Eternulo diris al Moseo:Etendu vian manon al la cxielo, kaj venos hajlo en la tuta lando Egipta, sur la homojn kaj sur la brutojn kaj sur cxiujn herbojn de la kampo en la lando Egipta.</p> 
<p><A NAME="an_9:23">9:23</A>&nbsp;Kaj Moseo etendis sian bastonon al la cxielo; kaj la Eternulo aperigis tondrojn kaj hajlon, kaj fajro iris sur la teron, kaj la Eternulo pluvigis hajlon sur la landon Egiptan.</p> 
<p><A NAME="an_9:24">9:24</A>&nbsp;Kaj estis hajlo, kaj fajro ekflamadis meze de la hajlo, en tiel forta grado, ke io simila neniam estis en la tuta lando Egipta de post la tempo,  kiam en gxi aperis popolo.</p> 
<p><A NAME="an_9:25">9:25</A>&nbsp;Kaj la hajlo batdifektis en la tuta lando Egipta cxion, kio estis sur la kampo; homojn kaj brutojn kaj cxiun herbon de la kampo batdifektis la hajlo,  kaj cxiujn arbojn de la kampo gxi rompis.</p> 
<p><A NAME="an_9:26">9:26</A>&nbsp;Nur en la lando Gosxen, kie estis la Izraelidoj, ne estis hajlo.</p> 
<p><A NAME="an_9:27">9:27</A>&nbsp;Tiam Faraono sendis, kaj alvokis Moseon kaj Aaronon, kaj diris al ili:Mi pekis la nunan fojon; la Eternulo estas la pravulo, mi kaj mia popolo estas la malpravuloj.</p> 
<p><A NAME="an_9:28">9:28</A>&nbsp;Pregxu al la Eternulo, ke cxesigxu la tondroj de Dio kaj la hajlo; tiam mi forliberigos vin, kaj vi ne plu restos.</p> 
<p><A NAME="an_9:29">9:29</A>&nbsp;Kaj Moseo diris al li:Kiam mi eliros el la urbo, mi etendos miajn manojn al la Eternulo; la tondroj cxesigxos kaj la hajlo ne plu estos, por ke vi sciigxu, ke al la Eternulo apartenas la tero.</p> 
<p><A NAME="an_9:30">9:30</A>&nbsp;Sed mi scias, ke vi kaj viaj servantoj ankoraux ne timas Dion, la Eternulon.</p> 
<p><A NAME="an_9:31">9:31</A>&nbsp;La lino kaj la hordeo estis batdifektitaj, cxar la hordeo havis spikojn kaj la lino havis burgxonojn;</p> 
<p><A NAME="an_9:32">9:32</A>&nbsp;sed la tritiko kaj la spelto ne estis batdifektitaj, cxar ili estis malfrusezonaj.</p> 
<p><A NAME="an_9:33">9:33</A>&nbsp;Moseo eliris de Faraono el la urbo kaj etendis siajn manojn al la Eternulo; tiam cxesigxis la tondroj kaj la hajlo, kaj pluvo ne plu versxigxis sur la teron.</p> 
<p><A NAME="an_9:34">9:34</A>&nbsp;Kiam Faraono vidis, ke cxesigxis la pluvo kaj la hajlo kaj la tondroj,  tiam li plue pekis kaj obstinigis sian koron, li kaj liaj servantoj.</p> 
<p><A NAME="an_9:35">9:35</A>&nbsp;La koro de Faraono restis obstina, kaj li ne forliberigis la Izraelidojn, kiel diris la Eternulo per Moseo.</p> 
<p><A NAME="an_10:1">10:1</A>&nbsp;Kaj la Eternulo diris al Moseo:Iru al Faraono, cxar Mi obstinigis lian koron kaj la korojn de liaj servantoj, por ke Mi faru cxi tiujn Miajn signojn inter ili;</p> 
<p><A NAME="an_10:2">10:2</A>&nbsp;kaj por ke vi rakontu al via filo kaj al via nepo, kion Mi plenumis sur la Egiptoj, kaj pri Miaj signoj, kiujn Mi faris inter ili; kaj por ke vi sciu, ke Mi estas la Eternulo.</p> 
<p><A NAME="an_10:3">10:3</A>&nbsp;Moseo kaj Aaron venis al Faraono, kaj diris al li:Tiel diris la Eternulo, Dio de la Hebreoj:GXis kiam vi rifuzos humiligxi antaux Mi?  forliberigu Mian popolon, ke gxi faru al Mi servon.</p> 
<p><A NAME="an_10:4">10:4</A>&nbsp;CXar se vi rifuzos forliberigi Mian popolon, jen Mi venigos morgaux akridojn en vian regionon;</p> 
<p><A NAME="an_10:5">10:5</A>&nbsp;kaj ili kovros la suprajxon de la tero tiel, ke oni ne povos vidi la teron; kaj ili formangxos cxion, kio restis cxe vi savita kontraux la hajlo,  kaj ili cxirkauxmangxos cxiujn arbojn, kiuj kreskas cxe vi sur la kampo;</p> 
<p><A NAME="an_10:6">10:6</A>&nbsp;kaj ili plenigos viajn domojn kaj la domojn de cxiuj viaj servantoj kaj la domojn de cxiuj Egiptoj tiel, kiel ne vidis viaj patroj kaj viaj prapatroj de post la tago, kiam ili aperis sur la tero gxis la nuna tago. Kaj li turnigxis kaj eliris for de Faraono.</p> 
<p><A NAME="an_10:7">10:7</A>&nbsp;Tiam la servantoj de Faraono diris al li:GXis kiam tiu homo estos por ni suferilo? forliberigu tiujn homojn, por ke ili faru servon al la Eternulo,  ilia Dio; cxu vi ankoraux ne vidas, ke Egiptujo pereas?</p> 
<p><A NAME="an_10:8">10:8</A>&nbsp;Kaj oni revenigis denove Moseon kaj Aaronon al Faraono, kaj cxi tiu diris al ili:Iru, faru servon al la Eternulo, via Dio; sed kiuj estas la irontoj?</p> 
<p><A NAME="an_10:9">10:9</A>&nbsp;Tiam Moseo diris:Kun niaj junuloj kaj maljunuloj ni iros, kun niaj filoj kaj niaj filinoj, kun niaj sxafoj kaj niaj bovoj ni iros, cxar ni havas feston de la Eternulo.</p> 
<p><A NAME="an_10:10">10:10</A>&nbsp;Kaj li diris al ili:Tiel la Eternulo estu kun vi, se mi forliberigos vin kaj viajn infanojn! cxu vi ne havas ian malbonan intencon?</p> 
<p><A NAME="an_10:11">10:11</A>&nbsp;Ne; iru nur la viroj kaj faru servon al la Eternulo, cxar tion vi petas. Kaj oni elpelis ilin for de Faraono.</p> 
<p><A NAME="an_10:12">10:12</A>&nbsp;Tiam la Eternulo diris al Moseo:Etendu vian manon super la landon Egiptan pro la akridoj, ke ili venu sur la landon Egiptan, kaj formangxu cxiujn herbojn de la tero, cxion, kion restigis la hajlo.</p> 
<p><A NAME="an_10:13">10:13</A>&nbsp;Kaj Moseo etendis sian bastonon super la landon Egiptan, kaj la Eternulo direktis orientan venton sur la landon dum tiu tuta tago kaj dum la tuta nokto. Kiam farigxis mateno, la orienta vento alportis la akridojn.</p> 
<p><A NAME="an_10:14">10:14</A>&nbsp;Kaj la akridoj venis sur la tutan landon Egiptan kaj sidigxis en la tuta Egipta regiono en tre granda amaso; antaux ili neniam estis akridaro simila al ili, kaj poste neniam estos tia.</p> 
<p><A NAME="an_10:15">10:15</A>&nbsp;Kaj ili kovris la tutan suprajxon de la tero, kaj la tero farigxis malluma; kaj ili formangxis la tutan herbon de la kampo, kaj cxiujn arbajn fruktojn, kiujn restigis la hajlo; kaj restis nenia verdajxo sur la arboj aux inter la herboj de la kampo en la tuta lando Egipta.</p> 
<p><A NAME="an_10:16">10:16</A>&nbsp;Tiam Faraono rapide alvokis Moseon kaj Aaronon, kaj diris:Mi pekis antaux la Eternulo, via Dio, kaj antaux vi.</p> 
<p><A NAME="an_10:17">10:17</A>&nbsp;Sed nun pardonu mian pekon nur cxi tiun fojon, kaj pregxu al la Eternulo, via Dio, ke Li forigu de mi nur cxi tiun morton.</p> 
<p><A NAME="an_10:18">10:18</A>&nbsp;Kaj li eliris for de Faraono kaj pregxis al la Eternulo.</p> 
<p><A NAME="an_10:19">10:19</A>&nbsp;Kaj la Eternulo venigis de la kontrauxa flanko venton okcidentan tre fortan, kaj gxi levis la akridojn kaj jxetis ilin en la Rugxan Maron; ne restis ecx unu akrido en la tuta Egipta regiono.</p> 
<p><A NAME="an_10:20">10:20</A>&nbsp;Sed la Eternulo obstinigis la koron de Faraono, kaj li ne forliberigis la Izraelidojn.</p> 
<p><A NAME="an_10:21">10:21</A>&nbsp;Tiam la Eternulo diris al Moseo:Etendu vian manon al la cxielo, kaj farigxos mallumo en la lando Egipta, palpebla mallumo.</p> 
<p><A NAME="an_10:22">10:22</A>&nbsp;Kaj Moseo etendis sian manon al la cxielo, kaj farigxis densa mallumo en la tuta lando Egipta dum tri tagoj.</p> 
<p><A NAME="an_10:23">10:23</A>&nbsp;Oni ne vidis unu alian, kaj neniu levigxis de sia loko dum tri tagoj;  sed cxiuj Izraelidoj havis lumon en siaj logxejoj.</p> 
<p><A NAME="an_10:24">10:24</A>&nbsp;Tiam Faraono alvokis Moseon, kaj diris:Iru, faru servon al la Eternulo;  nur viaj sxafoj kaj viaj bovoj restu; ankaux viaj infanoj iru kun vi.</p> 
<p><A NAME="an_10:25">10:25</A>&nbsp;Sed Moseo diris:Vi devas ankaux doni en niajn manojn oferojn kaj bruloferojn, kiujn ni alportos al la Eternulo, nia Dio.</p> 
<p><A NAME="an_10:26">10:26</A>&nbsp;Ankaux niaj brutoj iros kun ni, ne restos ecx unu hufo; cxar el ili ni prenos, por fari servon al la Eternulo, nia Dio; kaj ni ne scias, per kio ni devas servi al la Eternulo, gxis ni venos tien.</p> 
<p><A NAME="an_10:27">10:27</A>&nbsp;Kaj la Eternulo obstinigis la koron de Faraono, kaj li ne volis forliberigi ilin.</p> 
<p><A NAME="an_10:28">10:28</A>&nbsp;Kaj Faraono diris al li:Iru for de mi! gardu vin, ke vi ne venu plu antaux mian vizagxon; cxar en la tago, en kiu vi venos antaux mian vizagxon,  vi mortos.</p> 
<p><A NAME="an_10:29">10:29</A>&nbsp;Tiam Moseo diris:Tiel vi diris; mi ne venos do plu antaux vian vizagxon.</p> 
<p><A NAME="an_11:1">11:1</A>&nbsp;Kaj la Eternulo diris al Moseo:Ankoraux unu punon Mi venigos sur Faraonon kaj sur Egiptujon; post tio li forliberigos vin el cxi tie; kaj forliberigante, li tute elpelos vin el cxi tie.</p> 
<p><A NAME="an_11:2">11:2</A>&nbsp;Diru nun al la popolo, ke ili petu cxiu viro de sia proksimulo kaj cxiu virino de sia proksimulino vazojn argxentajn kaj vazojn orajn.</p> 
<p><A NAME="an_11:3">11:3</A>&nbsp;Kaj la Eternulo donis al la popolo favoron cxe la Egiptoj; kaj ankaux Moseo estis tre granda homo en la lando Egipta, en la okuloj de la servantoj de Faraono kaj en la okuloj de la popolo.</p> 
<p><A NAME="an_11:4">11:4</A>&nbsp;Kaj Moseo diris:Tiel diris la Eternulo:En la mezo de la nokto Mi iros internen de Egiptujo.</p> 
<p><A NAME="an_11:5">11:5</A>&nbsp;Kaj mortos cxiu unuenaskito en la lando Egipta, de la unuenaskito de Faraono, kiu sidas sur sia trono, gxis la unuenaskito de la sklavino, kiu sidas malantaux la muelejo; kaj cxiu unuenaskito el la brutoj.</p> 
<p><A NAME="an_11:6">11:6</A>&nbsp;Kaj estos granda kriado en la tuta lando Egipta, tia, ke simila al gxi neniam estis kaj neniam plu estos.</p> 
<p><A NAME="an_11:7">11:7</A>&nbsp;Sed cxe cxiuj Izraelidoj ne movos hundo sian langon, nek kontraux homon,  nek kontraux bruton; por ke vi sciu, kiel la Eternulo faras apartigon inter la Egiptoj kaj la Izraelidoj.</p> 
<p><A NAME="an_11:8">11:8</A>&nbsp;Kaj venos cxiuj viaj sklavoj al mi kaj terjxetigxos antaux mi,  dirante:Eliru vi kaj la tuta popolo, kiu vin sekvas. Post tio mi eliros. Kaj li eliris for de Faraono kun granda kolero.</p> 
<p><A NAME="an_11:9">11:9</A>&nbsp;Kaj la Eternulo diris al Moseo:Faraono vin ne auxskultos; por ke multigxu Miaj mirakloj en la lando Egipta.</p> 
<p><A NAME="an_11:10">11:10</A>&nbsp;Kaj Moseo kaj Aaron faris cxiujn tiujn miraklojn antaux Faraono; sed la Eternulo obstinigis la koron de Faraono, kaj li ne forliberigis la Izraelidojn el sia lando.</p> 
<p><A NAME="an_12:1">12:1</A>&nbsp;Kaj la Eternulo ekparolis al Moseo kaj al Aaron en la lando Egipta,  dirante:</p> 
<p><A NAME="an_12:2">12:2</A>&nbsp;CXi tiu monato estu por vi komenco de la monatoj; la unua gxi estu por vi inter la monatoj de la jaro.</p> 
<p><A NAME="an_12:3">12:3</A>&nbsp;Diru al la tuta komunumo de Izrael:En la deka tago de cxi tiu monato prenu al si sxafidon cxiu patro de familio, po unu sxafido por domo.</p> 
<p><A NAME="an_12:4">12:4</A>&nbsp;Kaj se en la domo estas tro malmulte da personoj por tuta sxafido, tiam li prenu kune kun sia najbaro plej proksima al lia domo; laux la nombro de la animoj, laux la kvanto de mangxado de cxiu, ili kalkulu sin por la sxafido.</p> 
<p><A NAME="an_12:5">12:5</A>&nbsp;La sxafido estu sendifekta, virseksa, havanta la agxon de unu jaro; el la sxafoj aux el la kaproj vi povas preni.</p> 
<p><A NAME="an_12:6">12:6</A>&nbsp;Konservu gxin gxis la dek-kvara tago de cxi tiu monato; kaj la tuta komunumo de Izrael bucxu gxin en la komenco de vespero.</p> 
<p><A NAME="an_12:7">12:7</A>&nbsp;Kaj ili prenu iom el la sango, kaj sxmiru sur ambaux fostoj kaj sur la supra sojlo de la domoj, en kiuj ili gxin mangxos.</p> 
<p><A NAME="an_12:8">12:8</A>&nbsp;Kaj ili mangxu la viandon en tiu nokto, rostitan sur fajro; kaj macojn kun maldolcxaj herboj ili mangxu.</p> 
<p><A NAME="an_12:9">12:9</A>&nbsp;Ne mangxu gxin duonkrudan, nek kuiritan en akvo, sed nur rostitan sur fajro kun gxiaj kapo, kruroj, kaj internajxoj.</p> 
<p><A NAME="an_12:10">12:10</A>&nbsp;Ne restigu iom el gxi gxis la mateno; kio restos el gxi gxis la mateno,  tion bruligu per fajro.</p> 
<p><A NAME="an_12:11">12:11</A>&nbsp;Kaj tiele mangxu gxin; via lumbo estu zonita, viaj sxuoj sur viaj piedoj, kaj via bastono en via mano; kaj mangxu gxin rapidante; gxi estas Pasko de la Eternulo.</p> 
<p><A NAME="an_12:12">12:12</A>&nbsp;Kaj Mi trairos la landon Egiptan en tiu nokto, kaj Mi batos cxiun unuenaskiton en la lando Egipta, de la homoj gxis la brutoj; kaj super cxiuj dioj de Egiptujo Mi faros jugxon, Mi, la Eternulo.</p> 
<p><A NAME="an_12:13">12:13</A>&nbsp;Kaj la sango cxe vi estos signo sur la domoj, en kiuj vi trovigxas;  kiam Mi vidos la sangon, Mi pasos preter vi, kaj ne estos inter vi la eksterma puno, kiam Mi batos la landon Egiptan.</p> 
<p><A NAME="an_12:14">12:14</A>&nbsp;Kaj tiu tago estu por vi memorajxo; kaj festu gxin kiel feston de la Eternulo en viaj generacioj, kiel legxon por eterne festu gxin.</p> 
<p><A NAME="an_12:15">12:15</A>&nbsp;Dum sep tagoj mangxu macojn; en la unua tago forigu la fermentajxon el viaj domoj; cxiu kiu mangxos fermentajxon de la unua tago gxis la sepa tago,  ties animo estos ekstermita el Izrael.</p> 
<p><A NAME="an_12:16">12:16</A>&nbsp;Kaj en la unua tago faru al vi sanktan kunvenon, kaj en la sepa tago faru al vi sanktan kunvenon; nenia laboro estu farata en tiuj tagoj; nur kio estas necesa por mangxi por cxiu, nur tio sola povas esti farata de vi.</p> 
<p><A NAME="an_12:17">12:17</A>&nbsp;Kaj observu la ordonon pri la macoj, cxar gxuste en tiu tago Mi elkondukis viajn tacxmentojn el la lando Egipta; kaj observu tiun tagon en viaj generacioj kiel legxon eternan.</p> 
<p><A NAME="an_12:18">12:18</A>&nbsp;De post la vespero de la dek-kvara tago de la unua monato mangxu macojn gxis la vespero de la dudek-unua tago de la monato.</p> 
<p><A NAME="an_12:19">12:19</A>&nbsp;Dum sep tagoj fermentajxo ne trovigxu en viaj domoj; cxar kiu mangxos fermentajxon, ties animo ekstermigxos el la komunumo de Izrael, cxu li estas fremdulo, aux cxu li estas indigxeno de la lando.</p> 
<p><A NAME="an_12:20">12:20</A>&nbsp;Nenion fermentintan mangxu; en cxiuj viaj logxlokoj mangxu macojn.</p> 
<p><A NAME="an_12:21">12:21</A>&nbsp;Moseo alvokis cxiujn cxefojn de Izrael, kaj diris al ili:Elektu kaj prenu al vi sxafidojn laux viaj familioj, kaj bucxu la Paskon.</p> 
<p><A NAME="an_12:22">12:22</A>&nbsp;Kaj prenu faskon da hisopo, kaj trempu gxin en la sango, kiu estos en la pelvo, kaj tusxu la supran sojlon kaj ambaux fostojn per la sango, kiu estos en la pelvo; kaj neniu el vi eliru el la pordo de sia domo gxis la mateno.</p> 
<p><A NAME="an_12:23">12:23</A>&nbsp;Kaj la Eternulo trairos, por puni la Egiptojn; kiam Li vidos la sangon sur la supra sojlo kaj ambaux fostoj, tiam la Eternulo preterpasos la pordon kaj ne permesos al la ekstermanto veni en viajn domojn por puni.</p> 
<p><A NAME="an_12:24">12:24</A>&nbsp;Kaj observu cxi tion kiel legxon por vi kaj por viaj filoj eterne.</p> 
<p><A NAME="an_12:25">12:25</A>&nbsp;Kaj kiam vi venos en la landon, kiun la Eternulo donos al vi, kiel Li diris, observu cxi tiun servon.</p> 
<p><A NAME="an_12:26">12:26</A>&nbsp;Kaj kiam diros al vi viaj filoj:Kion signifas cxi tiu via servo?</p> 
<p><A NAME="an_12:27">12:27</A>&nbsp;tiam diru:GXi estas ofero de Pasko al la Eternulo, kiu preterpasis la domojn de la Izraelidoj en Egiptujo, kiam Li punis la Egiptojn, sed niajn domojn savis. Kaj la popolo klinigxis kaj faris adoron.</p> 
<p><A NAME="an_12:28">12:28</A>&nbsp;Kaj la Izraelidoj iris, kaj faris, kiel ordonis la Eternulo al Moseo kaj Aaron; tiel ili faris.</p> 
<p><A NAME="an_12:29">12:29</A>&nbsp;Kiam venis la noktomezo, la Eternulo batis cxiujn unuenaskitojn en la lando Egipta, de la unuenaskito de Faraono, sidanta sur sia trono, gxis la unuenaskito de malliberulo, sidanta en malliberejo; kaj cxiujn unuenaskitojn el la brutoj.</p> 
<p><A NAME="an_12:30">12:30</A>&nbsp;Tiam Faraono levigxis en la nokto, li kaj cxiuj liaj servantoj kaj cxiuj Egiptoj; kaj farigxis granda kriado en Egiptujo; cxar ne estis domo, en kiu ne estis mortinto.</p> 
<p><A NAME="an_12:31">12:31</A>&nbsp;Kaj li alvokis Moseon kaj Aaronon en la nokto, kaj diris:Levigxu,  foriru el inter mia popolo, vi kaj la Izraelidoj; kaj iru, faru servon al la Eternulo, kiel vi diris.</p> 
<p><A NAME="an_12:32">12:32</A>&nbsp;Ankaux viajn sxafojn kaj viajn bovojn prenu, kiel vi diris, kaj iru;  kaj benu ankaux min.</p> 
<p><A NAME="an_12:33">12:33</A>&nbsp;Kaj la Egiptoj urgxis sur la popolon, por pli rapide elirigi ilin el la lando; cxar ili diris:Ni cxiuj mortos.</p> 
<p><A NAME="an_12:34">12:34</A>&nbsp;Kaj la popolo forportis sian paston, antaux ol gxi fermentis; iliaj pastujoj, ligitaj en iliaj vestoj, estis sur iliaj sxultroj.</p> 
<p><A NAME="an_12:35">12:35</A>&nbsp;Kaj la Izraelidoj faris, kiel diris Moseo; kaj ili petis de la Egiptoj vazojn argxentajn kaj vazojn orajn kaj vestojn.</p> 
<p><A NAME="an_12:36">12:36</A>&nbsp;Kaj la Eternulo favorigis al la popolo la Egiptojn, kaj cxi tiuj pruntedonis al ili; kaj ili multe prenis de la Egiptoj.</p> 
<p><A NAME="an_12:37">12:37</A>&nbsp;Kaj la Izraelidoj ekiris el Rameses al Sukot, en la nombro de cxirkaux sescent mil piedirantaj viroj, krom la infanoj.</p> 
<p><A NAME="an_12:38">12:38</A>&nbsp;Kaj ankaux granda amaso da diversgentaj homoj eliris kun ili, kaj da sxafoj kaj bovoj tre granda brutaro.</p> 
<p><A NAME="an_12:39">12:39</A>&nbsp;Kaj el la pasto, kiun ili elportis el Egiptujo, ili bakis macajn platpanojn, cxar gxi ankoraux ne fermentis; cxar ili estis elpelitaj el Egiptujo kaj ne povis prokrasti, kaj ili ecx ne pretigis al si mangxajxon.</p> 
<p><A NAME="an_12:40">12:40</A>&nbsp;La dauxro de la tempo, kiun la Izraelidoj logxis en Egiptujo, estis kvarcent tridek jaroj.</p> 
<p><A NAME="an_12:41">12:41</A>&nbsp;Kiam finigxis kvarcent tridek jaroj, gxuste en la sama tago, cxiuj tacxmentoj de la Eternulo eliris el la lando Egipta.</p> 
<p><A NAME="an_12:42">12:42</A>&nbsp;GXi estas nokto dedicxata al la Eternulo, cxar Li elkondukis ilin el la lando Egipta; gxi estas tiu nokto, kiu estas dedicxata al la Eternulo de cxiuj Izraelidoj en iliaj generacioj.</p> 
<p><A NAME="an_12:43">12:43</A>&nbsp;Kaj la Eternulo diris al Moseo kaj Aaron:CXi tio estas la legxo pri la Pasko:neniu fremdulo mangxu gxin.</p> 
<p><A NAME="an_12:44">12:44</A>&nbsp;Sed cxiu sklavo, kiun iu acxetis per mono, se vi cirkumcidis lin, tiam li povas mangxi gxin.</p> 
<p><A NAME="an_12:45">12:45</A>&nbsp;Paslogxanto kaj dungito ne mangxu gxin.</p> 
<p><A NAME="an_12:46">12:46</A>&nbsp;En unu domo gxi estu mangxata; ne elportu el la domo iom el la viando eksteren, kaj oston en gxi ne rompu.</p> 
<p><A NAME="an_12:47">12:47</A>&nbsp;La tuta komunumo de Izrael faru gxin.</p> 
<p><A NAME="an_12:48">12:48</A>&nbsp;Kaj se enlogxigxos cxe vi aligentulo kaj li volos fari Paskon al la Eternulo, tiam cirkumcidu cxe li cxiujn virseksulojn, kaj tiam li povas prepari sin, por fari gxin, kaj li estos kiel indigxeno de la lando; sed neniu ne cirkumcidita mangxu gxin.</p> 
<p><A NAME="an_12:49">12:49</A>&nbsp;La sama legxo estu por la indigxeno, kaj por la aligentulo, kiu enlogxigxis inter vi.</p> 
<p><A NAME="an_12:50">12:50</A>&nbsp;Kaj cxiuj Izraelidoj faris, kiel ordonis la Eternulo al Moseo kaj al Aaron; tiel ili faris.</p> 
<p><A NAME="an_12:51">12:51</A>&nbsp;En tiu sama tago la Eternulo elkondukis la Izraelidojn el la lando Egipta laux iliaj tacxmentoj.</p> 
<p><A NAME="an_13:1">13:1</A>&nbsp;Kaj la Eternulo ekparolis al Moseo, dirante:</p> 
<p><A NAME="an_13:2">13:2</A>&nbsp;Dedicxu al Mi cxiun unuenaskiton, kiu malfermas cxiun uteron inter la Izraelidoj, el la homo kaj el la brutoj:al Mi li apartenas.</p> 
<p><A NAME="an_13:3">13:3</A>&nbsp;Kaj Moseo diris al la popolo:Memoru cxi tiun tagon, en kiu vi eliris el Egiptujo, el la domo de sklaveco; cxar per forta mano la Eternulo elkondukis vin el tie; kaj ne mangxu fermentajxon.</p> 
<p><A NAME="an_13:4">13:4</A>&nbsp;Hodiaux vi eliras, en la monato Abib.</p> 
<p><A NAME="an_13:5">13:5</A>&nbsp;Kaj kiam la Eternulo venigos vin en la landon de la Kanaanidoj kaj la HXetidoj kaj la Amoridoj kaj la HXividoj kaj la Jebusidoj, pri kiu Li jxuris al viaj patroj, ke Li donos al vi, en la landon, en kiu fluas lakto kaj mielo, tiam servu cxi tiun servon en cxi tiu monato.</p> 
<p><A NAME="an_13:6">13:6</A>&nbsp;Dum sep tagoj mangxu macojn, kaj en la sepa tago estu festo de la Eternulo.</p> 
<p><A NAME="an_13:7">13:7</A>&nbsp;Macoj estu mangxataj dum la sep tagoj, kaj ne vidigxu cxe vi fermentajxo kaj ne vidigxu cxe vi fermentinta pasto, en la tuta regiono, kiu apartenas al vi.</p> 
<p><A NAME="an_13:8">13:8</A>&nbsp;Kaj sciigu al via filo en tiu tago, dirante:GXi estas pro tio, kion la Eternulo faris al mi cxe mia elirado el Egiptujo.</p> 
<p><A NAME="an_13:9">13:9</A>&nbsp;Kaj tio estu cxe vi kiel signo sur via mano kaj kiel memorigajxo inter viaj okuloj, por ke la instruo de la Eternulo estu en via busxo; cxar per forta mano la Eternulo elkondukis vin el Egiptujo.</p> 
<p><A NAME="an_13:10">13:10</A>&nbsp;Plenumu cxi tiun legxon en gxia tempo en cxiu jaro.</p> 
<p><A NAME="an_13:11">13:11</A>&nbsp;Kaj kiam la Eternulo venigos vin en la landon de la Kanaanidoj, kiel Li jxuris al vi kaj al viaj patroj, kaj donos gxin al vi,</p> 
<p><A NAME="an_13:12">13:12</A>&nbsp;tiam transdonadu cxiun utermalferminton al la Eternulo, kaj cxiun unuenaskiton el la brutoj, virseksulon, al la Eternulo.</p> 
<p><A NAME="an_13:13">13:13</A>&nbsp;Kaj cxiun unuenaskiton el la azenoj elacxetu per sxafido; kaj se vi ne elacxetos, tiam rompu al gxi la kolon; kaj cxiun homan unuenaskiton inter viaj filoj elacxetu.</p> 
<p><A NAME="an_13:14">13:14</A>&nbsp;Kaj kiam via filo morgaux vin demandos, dirante:Kio tio estas? tiam diru al li:Per forta mano la Eternulo elkondukis nin el Egiptujo, el la domo de sklaveco;</p> 
<p><A NAME="an_13:15">13:15</A>&nbsp;kaj kiam Faraono obstine rifuzis forliberigi nin, tiam la Eternulo mortigis cxiun unuenaskiton en la lando Egipta, de la unuenaskito de homo gxis la unuenaskito de bruto; tial mi oferas al la Eternulo cxiun utermalfermintan virseksulon, kaj cxiun unuenaskiton el miaj filoj mi elacxetas.</p> 
<p><A NAME="an_13:16">13:16</A>&nbsp;Kaj tio estu kiel signo sur via mano kaj kiel memorigajxo inter viaj okuloj; cxar per forta mano la Eternulo elkondukis nin el Egiptujo.</p> 
<p><A NAME="an_13:17">13:17</A>&nbsp;Kiam Faraono forliberigis la popolon, Dio ne irigis ilin per la vojo de la lando Filisxta, kiu estis proksima; cxar Dio diris:Eble la popolo pentos,  kiam gxi ekvidos militon, kaj gxi reiros Egiptujon.</p> 
<p><A NAME="an_13:18">13:18</A>&nbsp;Kaj Dio kondukis la popolon cxirkauxire, per la vojo tra la dezerto, al la Rugxa Maro. Kaj armitaj la Izraelidoj eliris el la lando Egipta.</p> 
<p><A NAME="an_13:19">13:19</A>&nbsp;Kaj Moseo prenis kun si la ostojn de Jozef, cxar tiu jxurigis la Izraelidojn, dirante:Kiam Dio rememoros vin, tiam elportu miajn ostojn el cxi tie kun vi.</p> 
<p><A NAME="an_13:20">13:20</A>&nbsp;Kaj ili elmovigxis el Sukot, kaj starigis sian tendaron en Etam, en la fino de la dezerto.</p> 
<p><A NAME="an_13:21">13:21</A>&nbsp;Kaj la Eternulo iradis antaux ili dum la tago en nuba kolono, por konduki ilin laux la gxusta vojo, kaj dum la nokto en kolono fajra, por lumi al ili, ke ili povu iri tage kaj nokte.</p> 
<p><A NAME="an_13:22">13:22</A>&nbsp;Ne forigxadis de antaux la popolo la nuba kolono dum la tago nek la fajra kolono dum la nokto.</p> 
<p><A NAME="an_14:1">14:1</A>&nbsp;Kaj la Eternulo ekparolis al Moseo, dirante:</p> 
<p><A NAME="an_14:2">14:2</A>&nbsp;Diru al la Izraelidoj, ke ili iru returne, kaj starigu sian tendaron antaux Pi-Hahxirot, inter Migdol kaj la maro, apud Baal-Cefon; tie ili starigxu tendare super la maro.</p> 
<p><A NAME="an_14:3">14:3</A>&nbsp;Faraono diros pri la Izraelidoj:Ili perdis la vojon en la lando, la dezerto ilin sxlosis.</p> 
<p><A NAME="an_14:4">14:4</A>&nbsp;Kaj Mi obstinigos la koron de Faraono, kaj li kuros post ili; kaj Mi glorigxos per Faraono kaj per lia tuta militistaro, kaj la Egiptoj sciigxos,  ke Mi estas la Eternulo. Kaj ili faris tiel.</p> 
<p><A NAME="an_14:5">14:5</A>&nbsp;Kiam oni diris al la regxo de Egiptujo, ke la popolo forkuris, tiam la koro de Faraono kaj de liaj servantoj turnigxis kontraux la popolon, kaj ili diris:Kion ni faris, forliberiginte la Izraelidojn de servado al ni?</p> 
<p><A NAME="an_14:6">14:6</A>&nbsp;Kaj li jungis sian cxaron kaj prenis kun si sian popolon.</p> 
<p><A NAME="an_14:7">14:7</A>&nbsp;Kaj li prenis sescent plej bonajn cxarojn kaj cxiujn cxarojn de Egiptujo kaj la cxefojn de la tuta militistaro.</p> 
<p><A NAME="an_14:8">14:8</A>&nbsp;Kaj la Eternulo obstinigis la koron de Faraono, la regxo de Egiptujo,  kaj li postkuris la Izraelidojn; sed la Izraelidojn elirigis mano alta.</p> 
<p><A NAME="an_14:9">14:9</A>&nbsp;La Egiptoj postkuris ilin, kaj cxiuj cxevaloj kaj cxaroj de Faraono kaj liaj rajdantoj kaj lia militistaro atingis ilin, kiam ili staris tendare super la maro, apud Pi-Hahxirot antaux Baal-Cefon.</p> 
<p><A NAME="an_14:10">14:10</A>&nbsp;Kiam Faraono alproksimigxis, tiam la Izraelidoj levis siajn okulojn,  kaj ekvidis, ke jen la Egiptoj iras post ili; kaj ili tre ektimis, kaj la Izraelidoj ekkriis al la Eternulo.</p> 
<p><A NAME="an_14:11">14:11</A>&nbsp;Kaj ili diris al Moseo:CXu ne ekzistis tomboj en Egiptujo, ke vi prenis nin, por morti en la dezerto? kion vi faris al ni, elkondukinte nin el Egiptujo?</p> 
<p><A NAME="an_14:12">14:12</A>&nbsp;Tion ni diris ja al vi en Egiptujo:Lasu nin, kaj ni servu la Egiptojn;  cxar pli bone estus por ni servi la Egiptojn, ol morti en la dezerto.</p> 
<p><A NAME="an_14:13">14:13</A>&nbsp;Tiam Moseo diris al la popolo:Ne timu; staru, kaj vidu la savon de la Eternulo, kiun Li faros al vi hodiaux; cxar la Egiptojn, kiujn vi vidas hodiaux, vi eterne neniam plu vidos.</p> 
<p><A NAME="an_14:14">14:14</A>&nbsp;La Eternulo militos por vi, kaj vi silentu.</p> 
<p><A NAME="an_14:15">14:15</A>&nbsp;Kaj la Eternulo diris al Moseo:Kion vi krias al Mi? diru al la Izraelidoj, ke ili ekiru.</p> 
<p><A NAME="an_14:16">14:16</A>&nbsp;Kaj vi levu vian bastonon kaj etendu vian manon super la maron kaj disfendu gxin, por ke la Izraelidoj iru tra la mezo de la maro sur seka tero.</p> 
<p><A NAME="an_14:17">14:17</A>&nbsp;Kaj jen, Mi obstinigos la korojn de la Egiptoj, kaj ili iros post vi;  kaj Mi glorigxos per Faraono kaj per lia tuta militistaro, per liaj cxaroj kaj liaj rajdantoj.</p> 
<p><A NAME="an_14:18">14:18</A>&nbsp;Kaj la Egiptoj sciigxos, ke Mi estas la Eternulo, kiam Mi glorigxos per Faraono, per liaj cxaroj kaj liaj rajdantoj.</p> 
<p><A NAME="an_14:19">14:19</A>&nbsp;Kaj la Dia angxelo, kiu iradis antaux la tendaro de la Izraelidoj,  formovigxis kaj ekiris post ili; kaj la nuba kolono formovigxis de antaux ili kaj starigxis post ili;</p> 
<p><A NAME="an_14:20">14:20</A>&nbsp;kaj gxi aperis inter la tendaro de la Egiptoj kaj la tendaro de la Izraelidoj, kaj gxi estis nubo malluma, kaj lumis dum la nokto tiamaniere, ke unuj al la aliaj ne povis alproksimigxi dum la tuta nokto.</p> 
<p><A NAME="an_14:21">14:21</A>&nbsp;Kaj Moseo etendis sian manon super la maron; kaj la Eternulo pelis la maron per forta orienta vento dum la tuta nokto kaj faris la maron seka tero;  kaj la akvo disfendigxis.</p> 
<p><A NAME="an_14:22">14:22</A>&nbsp;Kaj la Izraelidoj ekiris tra la mezo de la maro sur seka tero, kaj la akvo estis por ili muro dekstre kaj maldekstre.</p> 
<p><A NAME="an_14:23">14:23</A>&nbsp;Kaj la Egiptoj postkuris kaj venis post ili, cxiuj cxevaloj de Faraono,  liaj cxaroj kaj liaj rajdantoj, en la mezon de la maro.</p> 
<p><A NAME="an_14:24">14:24</A>&nbsp;Kiam venis la matena gardotempo, la Eternulo ekrigardis la tendaron de la Egiptoj el la fajra kaj nuba kolono, kaj Li tumultigis la tendaron de la Egiptoj.</p> 
<p><A NAME="an_14:25">14:25</A>&nbsp;Kaj Li depusxis la radojn de iliaj cxaroj kaj malrapidigis ilian iradon. Tiam la Egiptoj diris:Ni forkuru for de la Izraelidoj, cxar la Eternulo militas por ili kontraux la Egiptoj.</p> 
<p><A NAME="an_14:26">14:26</A>&nbsp;Kaj la Eternulo diris al Moseo:Etendu vian manon super la maron, por ke la akvo revenu sur la Egiptojn, sur iliajn cxarojn kaj iliajn rajdantojn.</p> 
<p><A NAME="an_14:27">14:27</A>&nbsp;Kaj Moseo etendis sian manon super la maron, kaj la maro revenis en la komenco de la mateno, sur sian lokon, kaj la Egiptoj kuris renkonte al gxi.  Kaj la Eternulo jxetis la Egiptojn en la mezon de la maro.</p> 
<p><A NAME="an_14:28">14:28</A>&nbsp;Kaj la akvo revenis, kaj kovris la cxarojn kaj la rajdantojn de la tuta militistaro de Faraono, kiu venis post ili en la maron; ne restis el ili ecx unu.</p> 
<p><A NAME="an_14:29">14:29</A>&nbsp;Sed la Izraelidoj iris sur seka tero tra la mezo de la maro, kaj la akvo estis por ili muro dekstre kaj maldekstre.</p> 
<p><A NAME="an_14:30">14:30</A>&nbsp;Kaj la Eternulo savis en tiu tago la Izraelidojn el la mano de la Egiptoj; kaj la Izraelidoj vidis la Egiptojn mortintaj sur la bordo de la maro.</p> 
<p><A NAME="an_14:31">14:31</A>&nbsp;Kaj la Izraelidoj vidis la grandan manon, kiun la Eternulo aperigis sur la Egiptoj, kaj la popolo ektimis la Eternulon kaj ekkredis al la Eternulo kaj al Lia sklavo Moseo.</p> 
<p><A NAME="an_15:1">15:1</A>&nbsp;Tiam Moseo kaj la Izraelidoj kantis cxi tiun kanton al la Eternulo, kaj parolis jene:  Mi kantos al la Eternulo, cxar Li alte levigxis;  CXevalon kaj gxian rajdanton Li jxetis en la maron.</p> 
<p><A NAME="an_15:2">15:2</A>&nbsp;Mia forto kaj glorkanto estas la Eternulo,  Kaj Li estis por mi savo.  Li estas mia Dio, kaj mi Lin gloros,  La Dio de mia patro, kaj mi Lin altigos.</p> 
<p><A NAME="an_15:3">15:3</A>&nbsp;La Eternulo estas viro de milito,  Eternulo estas Lia nomo.</p> 
<p><A NAME="an_15:4">15:4</A>&nbsp;La cxarojn de Faraono kaj lian militistaron Li jxetis en la maron;  Kaj liaj elektitaj militestroj dronis en la Rugxa Maro.</p> 
<p><A NAME="an_15:5">15:5</A>&nbsp;Abismoj ilin kovris;  Ili falis en la profundojn kiel sxtono.</p> 
<p><A NAME="an_15:6">15:6</A>&nbsp;Via dekstra mano, ho Eternulo, estas glora per forto,  Via dekstra mano, ho Eternulo, disbatas malamikon.</p> 
<p><A NAME="an_15:7">15:7</A>&nbsp;Per Via granda majesto Vi frakasas Viajn kontrauxulojn;  Vi sendas Vian koleron, kaj gxi forbruligas ilin kiel pajlon.</p> 
<p><A NAME="an_15:8">15:8</A>&nbsp;De Via kolera blovo montigxis akvo,  Amasigite starigxis fluajxo,  Densigxis abismoj en la mezo de la maro.</p> 
<p><A NAME="an_15:9">15:9</A>&nbsp;La malamiko diris:Mi persekutos,  Mi atingos, mi dividos militakiron;  Satigxos de ili mia animo;  Mi eltiros mian glavon, ekstermos ilin mia mano.</p> 
<p><A NAME="an_15:10">15:10</A>&nbsp;Vi blovis per Via spirito, kaj ilin kovris la maro;  Kiel plumbo ili iris al fundo en la akvo potenca.</p> 
<p><A NAME="an_15:11">15:11</A>&nbsp;Kiu estas kiel Vi inter la dioj, ho Eternulo?  Kiu estas kiel Vi, majesta en sankteco,  Timinda kaj lauxdinda, faranta miraklojn?</p> 
<p><A NAME="an_15:12">15:12</A>&nbsp;Vi etendis Vian dekstran manon,  Kaj ilin englutis la tero.</p> 
<p><A NAME="an_15:13">15:13</A>&nbsp;Vi kondukis kun Via favorkoreco tiun popolon, kiun Vi liberigis;  Vi kondukis gxin per Via forto al Via sankta logxejo.</p> 
<p><A NAME="an_15:14">15:14</A>&nbsp;Auxdis popoloj kaj ektremis;  Teruro atakis la logxantojn de Filisxtujo.</p> 
<p><A NAME="an_15:15">15:15</A>&nbsp;Tiam ektimis la cxefoj de Edom;  La potenculojn de Moab atakis tremo;  Perdis la kuragxon cxiuj logxantoj de Kanaan.</p> 
<p><A NAME="an_15:16">15:16</A>&nbsp;Falas sur ilin timo kaj teruro pro la grandeco de Via brako;  Ili mutigxas kiel sxtono, gxis pasas Via popolo, ho Eternulo,  GXis pasas la popolo, kiun Vi akiris.</p> 
<p><A NAME="an_15:17">15:17</A>&nbsp;Vi venigos ilin, kaj plantos ilin Sur la monto de Via heredo,  Sur la loko, ho Eternulo, kiun Vi faris Via sidejo,  En la sanktejo, ho Sinjoro, kiun pretigis Viaj manoj.</p> 
<p><A NAME="an_15:18">15:18</A>&nbsp;La Eternulo regxos cxiam kaj eterne.</p> 
<p><A NAME="an_15:19">15:19</A>&nbsp;CXar la cxevaloj de Faraono kun liaj cxaroj kaj rajdantoj enigxis en la maron, kaj la Eternulo turnis sur ilin la akvon de la maro; sed la Izraelidoj iris sur seka tero tra la mezo de la maro.</p> 
<p><A NAME="an_15:20">15:20</A>&nbsp;Mirjam, la profetino, fratino de Aaron, prenis tamburinon en sian manon, kaj cxiuj virinoj eliris post sxi kun tamburinoj kaj dancante.</p> 
<p><A NAME="an_15:21">15:21</A>&nbsp;Kaj Mirjam antauxkantis al ili:  Kantu al la Eternulo, cxar Li alte levigxis;  CXevalon kaj gxian rajdanton Li jxetis en la maron.</p> 
<p><A NAME="an_15:22">15:22</A>&nbsp;Moseo ekkondukis la Izraelidojn for de la Rugxa Maro, kaj ili eliris al la dezerto SXur; ili iris dum tri tagoj tra la dezerto kaj ne trovis akvon.</p> 
<p><A NAME="an_15:23">15:23</A>&nbsp;Ili venis al Mara, sed ili ne povis trinki la akvon en Mara, cxar gxi estis maldolcxa; tial oni donis al la loko la nomon Mara.</p> 
<p><A NAME="an_15:24">15:24</A>&nbsp;Kaj la popolo ekmurmuris kontraux Moseo, dirante:Kiam ni trinkos?</p> 
<p><A NAME="an_15:25">15:25</A>&nbsp;Tiam li kriis al la Eternulo, kaj la Eternulo montris al li arbon, kaj li jxetis gxin en la akvon, kaj la akvo farigxis dolcxa. Tie Li donis al ili legxon kaj jugxon, kaj tie Li ilin elprovis.</p> 
<p><A NAME="an_15:26">15:26</A>&nbsp;Kaj Li diris:Se vi auxskultados la vocxon de la Eternulo, via Dio, kaj farados tion, kio placxas al Li, kaj vi atentados Liajn ordonojn kaj observados cxiujn Liajn legxojn, tiam Mi venigos sur vin neniun el tiuj malsanoj, kiujn Mi venigis sur la Egiptojn; cxar Mi estas la Eternulo, via saniganto.</p> 
<p><A NAME="an_15:27">15:27</A>&nbsp;Kaj ili venis al Elim; tie estis dek du fontoj de akvo, kaj sepdek daktilpalmoj. Kaj ili starigis tie sian tendaron cxe la akvo.</p> 
<p><A NAME="an_16:1">16:1</A>&nbsp;Ili elmovigxis el Elim, kaj la tuta komunumo de la Izraelidoj venis en la dezerton Sin, kiu trovigxas inter Elim kaj Sinaj, en la dek-kvina tago de la dua monato, post sia eliro el la lando Egipta.</p> 
<p><A NAME="an_16:2">16:2</A>&nbsp;Kaj la tuta komunumo de la Izraelidoj ekmurmuris kontraux Moseo kaj Aaron en la dezerto.</p> 
<p><A NAME="an_16:3">16:3</A>&nbsp;Kaj la Izraelidoj diris al ili:Ho, ni dezirus morti per la mano de la Eternulo en la lando Egipta, sidante super la potoj kun viando, mangxante panon gxissate! vi elkondukis nin en cxi tiun dezerton, por mortigi cxi tiun tutan komunumon per malsato.</p> 
<p><A NAME="an_16:4">16:4</A>&nbsp;Tiam la Eternulo diris al Moseo:Jen Mi pluvigos por vi panon el la cxielo; kaj la popolo eliru kaj kolektu cxiutage tiom, kiom gxi bezonas por la tago, por ke Mi esploru gxin, cxu gxi sekvos Mian legxon aux ne.</p> 
<p><A NAME="an_16:5">16:5</A>&nbsp;Sed en la sesa tago ili preparu tion, kion ili devas enporti, kaj tiam estos duobla porcio kompare kun tio, kion ili kolektas cxiutage.</p> 
<p><A NAME="an_16:6">16:6</A>&nbsp;Kaj Moseo kaj Aaron diris al cxiuj Izraelidoj:Vespere vi sciigxos, ke la Eternulo elkondukis vin el la lando Egipta.</p> 
<p><A NAME="an_16:7">16:7</A>&nbsp;Kaj matene vi vidos la gloron de la Eternulo; cxar Li auxdis vian murmuradon kontraux la Eternulo. Sed kio estas ni, ke vi murmuras kontraux ni?</p> 
<p><A NAME="an_16:8">16:8</A>&nbsp;Kaj Moseo diris:La Eternulo donos al vi vespere viandon por mangxi kaj matene panon por satigxi; cxar la Eternulo auxdis vian murmuradon, kiun vi murmuris kontraux Li. Sed ni, kio ni estas? ne kontraux ni estas via murmurado, sed kontraux la Eternulo.</p> 
<p><A NAME="an_16:9">16:9</A>&nbsp;Kaj Moseo diris al Aaron:Diru al la tuta komunumo de la Izraelidoj:Alproksimigxu antaux la Eternulon, cxar Li auxdis vian murmuradon.</p> 
<p><A NAME="an_16:10">16:10</A>&nbsp;Kaj dum Aaron estis parolanta al la tuta komunumo de la Izraelidoj, ili turnigxis al la dezerto, kaj jen la gloro de la Eternulo aperis en nubo.</p> 
<p><A NAME="an_16:11">16:11</A>&nbsp;Kaj la Eternulo parolis al Moseo, dirante:</p> 
<p><A NAME="an_16:12">16:12</A>&nbsp;Mi auxdis la murmuradon de la Izraelidoj; diru al ili jenon:En la komenco de la vespero vi mangxos viandon, kaj matene vi satigxos per pano,  kaj vi sciigxos, ke Mi estas la Eternulo, via Dio.</p> 
<p><A NAME="an_16:13">16:13</A>&nbsp;Kiam venis la vespero, alflugis koturnoj kaj kovris la tendaron, kaj matene estis tavolo da roso cxirkaux la tendaro.</p> 
<p><A NAME="an_16:14">16:14</A>&nbsp;Kiam la tavolo da roso forlevigxis, tiam montrigxis, ke sur la suprajxo de la dezerto kusxas io delikata, sensxela, delikata kiel prujno sur la tero.</p> 
<p><A NAME="an_16:15">16:15</A>&nbsp;Kiam la Izraelidoj ekvidis, ili diris unuj al la aliaj:Kio gxi estas?  cxar ili ne sciis, kio gxi estas. Kaj Moseo diris al ili:GXi estas la pano,  kiun la Eternulo donis al vi por mangxi.</p> 
<p><A NAME="an_16:16">16:16</A>&nbsp;Jen estas tio, kion ordonis la Eternulo:Kolektu gxin cxiu en tia kvanto, kiom li bezonas por mangxi; prenu po unu omero por cxiu kapo, laux la nombro de viaj animoj, kiujn cxiu havas en sia tendo.</p> 
<p><A NAME="an_16:17">16:17</A>&nbsp;Kaj tiel faris la Izraelidoj, kaj ili kolektis, unu pli, alia malpli.</p> 
<p><A NAME="an_16:18">16:18</A>&nbsp;Kaj oni mezuris per omero; kaj kiu kolektis pli, ne havis superflue,  kaj kiu kolektis malpli, ne havis mankon; cxiu kolektis tiom, kiom li povis mangxi.</p> 
<p><A NAME="an_16:19">16:19</A>&nbsp;Kaj Moseo diris al ili:Neniu restigu iom el gxi gxis la mateno.</p> 
<p><A NAME="an_16:20">16:20</A>&nbsp;Sed ili ne obeis Moseon, kaj kelkaj restigis iom el gxi gxis la mateno;  kaj aperis en gxi vermoj, kaj gxi malbonodorigxis; kaj Moseo ekkoleris ilin.</p> 
<p><A NAME="an_16:21">16:21</A>&nbsp;Ili kolektadis gxin cxiumatene, cxiu tiom, kiom li bezonis por mangxi;  kaj kiam la suno farigxis pli varma, tio fandigxadis.</p> 
<p><A NAME="an_16:22">16:22</A>&nbsp;Kiam venis la sesa tago, ili kolektis duoble da pano, po du omeroj por cxiu; kaj cxiuj cxefoj de la komunumo venis kaj diris tion al Moseo.</p> 
<p><A NAME="an_16:23">16:23</A>&nbsp;Kaj li diris al ili:Jen estas, kion diris la Eternulo:ripozo de sankta sabato de la Eternulo estas morgaux; kion vi estas bakontaj, baku, kaj kion vi estas kuirontaj, kuiru; sed cxion superfluan formetu, por ke gxi estu konservata gxis la mateno.</p> 
<p><A NAME="an_16:24">16:24</A>&nbsp;Kaj ili formetis gxin gxis la mateno, kiel ordonis Moseo, kaj gxi ne malbonodorigxis, kaj vermoj ne aperis en gxi.</p> 
<p><A NAME="an_16:25">16:25</A>&nbsp;Kaj Moseo diris:Mangxu gxin hodiaux, cxar hodiaux estas sabato de la Eternulo; hodiaux vi ne trovos gxin sur la kampo.</p> 
<p><A NAME="an_16:26">16:26</A>&nbsp;Dum ses tagoj kolektu gxin, sed la sepa tago estas sabato, en tiu tago gxi ne trovigxos.</p> 
<p><A NAME="an_16:27">16:27</A>&nbsp;En la sepa tago eliris kelkaj el la popolo, por kolekti, sed ili ne trovis.</p> 
<p><A NAME="an_16:28">16:28</A>&nbsp;Kaj la Eternulo diris al Moseo:GXis kiam vi rifuzos observi Miajn ordonojn kaj Mian instruon?</p> 
<p><A NAME="an_16:29">16:29</A>&nbsp;Rigardu, la Eternulo donis al vi la sabaton, tial Li donas al vi en la sesa tago panon por du tagoj; restu cxiu hejme, neniu eliru for de sia loko en la sepa tago.</p> 
<p><A NAME="an_16:30">16:30</A>&nbsp;Kaj la popolo ripozis en la sepa tago.</p> 
<p><A NAME="an_16:31">16:31</A>&nbsp;Kaj la domo de Izrael donis al gxi la nomon manao; gxi estis kiel la semo de koriandro, blanka, kaj gxia gusto estis kiel blankpaneto kun mielo.</p> 
<p><A NAME="an_16:32">16:32</A>&nbsp;Kaj Moseo diris:Jen estas tio, kion ordonis la Eternulo:Plenigu per gxi omeron, ke gxi estu konservata en viaj generacioj, por ke oni vidu la panon,  kiun Mi mangxigis al vi en la dezerto, kiam Mi elkondukis vin el la lando Egipta.</p> 
<p><A NAME="an_16:33">16:33</A>&nbsp;Kaj Moseo diris al Aaron:Prenu unu vazon kaj enmetu tien plenan omeron da manao kaj starigu gxin antaux la Eternulo, por ke gxi estu konservata en viaj generacioj.</p> 
<p><A NAME="an_16:34">16:34</A>&nbsp;Kiel la Eternulo ordonis al Moseo, Aaron starigis gxin antaux la Atesto, por konservigxi.</p> 
<p><A NAME="an_16:35">16:35</A>&nbsp;Kaj la Izraelidoj mangxis la manaon dum kvardek jaroj, gxis ili venis en landon logxeblan; la manaon ili mangxis, gxis ili venis al la limo de la lando Kanaana.</p> 
<p><A NAME="an_16:36">16:36</A>&nbsp;Kaj omero estas dekono de efo.</p> 
<p><A NAME="an_17:1">17:1</A>&nbsp;La tuta komunumo de la Izraelidoj elmovigxis el la dezerto Sin laux siaj tagvojoj, kiel ordonis la Eternulo; kaj ili starigis sian tendaron en Refidim, kaj la popolo ne havis akvon por trinki.</p> 
<p><A NAME="an_17:2">17:2</A>&nbsp;Kaj la popolo malpacis kontraux Moseo, kaj ili diris:Donu al ni akvon por trinki. Kaj Moseo diris al ili:Kial vi malpacas kontraux mi? kial vi provas la Eternulon?</p> 
<p><A NAME="an_17:3">17:3</A>&nbsp;Sed la popolo tie suferis pro manko de akvo, kaj la popolo murmuris kontraux Moseo, kaj diris:Kial vi elkondukis nin el Egiptujo, por mortigi nin kaj niajn infanojn kaj niajn brutojn per soifo?</p> 
<p><A NAME="an_17:4">17:4</A>&nbsp;Tiam Moseo kriis al la Eternulo, dirante:Kion mi faros kun cxi tiu popolo? baldaux povas okazi, ke ili min sxtonmortigos.</p> 
<p><A NAME="an_17:5">17:5</A>&nbsp;Kaj la Eternulo diris al Moseo:Preteriru antaux la popolo, kaj prenu kun vi kelkajn el la cxefoj de Izrael, kaj vian bastonon, per kiu vi frapis la riveron, prenu en vian manon, kaj iru.</p> 
<p><A NAME="an_17:6">17:6</A>&nbsp;Jen Mi staros antaux vi tie super roko sur HXoreb; kaj vi frapos la rokon, kaj eliros el gxi akvo, kaj la popolo trinkos. Kaj Moseo faris tiel antaux la okuloj de la cxefoj de Izrael.</p> 
<p><A NAME="an_17:7">17:7</A>&nbsp;Kaj li donis al tiu loko la nomon Masa kaj Meriba, pro la malpaco de la Izraelidoj, kaj pro tio, ke ili provis la Eternulon, dirante:CXu la Eternulo estas inter ni, aux ne?</p> 
<p><A NAME="an_17:8">17:8</A>&nbsp;Venis la Amalekidoj, kaj ekmilitis kontraux la Izraelidoj en Refidim.</p> 
<p><A NAME="an_17:9">17:9</A>&nbsp;Tiam Moseo diris al Josuo:Elektu al ni virojn, kaj eliru, batalu kontraux la Amalekidoj. Morgaux mi staros sur supro de monteto, kaj la Dian bastonon mi havos en mia mano.</p> 
<p><A NAME="an_17:10">17:10</A>&nbsp;Kaj Josuo faris, kiel diris al li Moseo, kaj batalis kontraux la Amalekidoj; kaj Moseo, Aaron, kaj HXur supreniris sur la supron de la monteto.</p> 
<p><A NAME="an_17:11">17:11</A>&nbsp;Kaj cxiufoje, kiam Moseo levis sian manon, venkis Izrael; kaj kiam li mallevis sian manon, venkis Amalek.</p> 
<p><A NAME="an_17:12">17:12</A>&nbsp;Sed la manoj de Moseo estis pezaj; tial ili prenis sxtonon kaj metis gxin sub lin, kaj li sidigxis sur gxi; kaj Aaron kaj HXur subtenis liajn manojn, unu de unu flanko, la dua de la dua flanko; kaj liaj manoj estis en gxusta tenigxo gxis la subiro de la suno.</p> 
<p><A NAME="an_17:13">17:13</A>&nbsp;Kaj Josuo senfortigis Amalekon kaj lian popolon per la glavo.</p> 
<p><A NAME="an_17:14">17:14</A>&nbsp;Kaj la Eternulo diris al Moseo:Skribu cxi tion por memoro en libron kaj enmetu cxi tion en la orelojn de Josuo, ke Mi ekstermos la memoron pri Amalek sub la cxielo.</p> 
<p><A NAME="an_17:15">17:15</A>&nbsp;Moseo konstruis altaron, kaj donis al gxi la nomon:La Eternulo mia Standardo.</p> 
<p><A NAME="an_17:16">17:16</A>&nbsp;CXar li diris:Estas promesite per la altaro de la Eternulo, ke la Eternulo militos kontraux Amalek de generacio al generacio.</p> 
<p><A NAME="an_18:1">18:1</A>&nbsp;Jitro, la Midjana pastro, la bopatro de Moseo, auxdis cxion, kion la Eternulo faris al Moseo kaj al Sia popolo Izrael, ke la Eternulo elkondukis Izraelon el Egiptujo.</p> 
<p><A NAME="an_18:2">18:2</A>&nbsp;Kaj Jitro, la bopatro de Moseo, prenis Ciporan, la edzinon de Moseo,  kiun tiu forlasis;</p> 
<p><A NAME="an_18:3">18:3</A>&nbsp;kaj sxiajn du filojn, el kiuj unu havis la nomon Gersxom; cxar la patro diris:Mi estis fremdulo en fremda lando;</p> 
<p><A NAME="an_18:4">18:4</A>&nbsp;kaj la dua havis la nomon Eliezer, cxar tiu diris:La Dio de mia patro helpis min, kaj savis min kontraux la glavo de Faraono.</p> 
<p><A NAME="an_18:5">18:5</A>&nbsp;Kaj Jitro, la bopatro de Moseo, kun liaj filoj kaj lia edzino venis al Moseo en la dezerton, kie li staris tendare cxe la monto de Dio.</p> 
<p><A NAME="an_18:6">18:6</A>&nbsp;Kaj li dirigis al Moseo:Mi, via bopatro Jitro, venas al vi, kaj ankaux via edzino kaj sxiaj du filoj kun sxi.</p> 
<p><A NAME="an_18:7">18:7</A>&nbsp;Tiam Moseo eliris renkonte al sia bopatro kaj profunde salutis lin kaj kisis lin, kaj ili demandis sin reciproke pri la farto kaj eniris en la tendon.</p> 
<p><A NAME="an_18:8">18:8</A>&nbsp;Kaj Moseo rakontis al sia bopatro cxion, kion la Eternulo faris al Faraono kaj al la Egiptoj pro Izrael, kaj cxiujn malfacilajxojn, kiuj trafis ilin dum la vojo kaj el kiuj la Eternulo ilin savis.</p> 
<p><A NAME="an_18:9">18:9</A>&nbsp;Jitro gxojis je la tuta bono, kiun la Eternulo faris al Izrael, savinte lin el la mano de la Egiptoj.</p> 
<p><A NAME="an_18:10">18:10</A>&nbsp;Kaj Jitro diris:Benata estu la Eternulo, kiu savis vin el la manoj de la Egiptoj kaj el la mano de Faraono, kaj kiu savis la popolon el sub la mano de la Egiptoj.</p> 
<p><A NAME="an_18:11">18:11</A>&nbsp;Nun mi scias, ke la Eternulo estas pli granda ol cxiuj dioj; gxi estas pro tio, ke tiuj malbonintencis kontraux ili.</p> 
<p><A NAME="an_18:12">18:12</A>&nbsp;Kaj Jitro, la bopatro de Moseo, alportis al Dio bruloferon kaj bucxoferojn; kaj Aaron kaj cxiuj cxefoj de Izrael venis, por mangxi panon kun la bopatro de Moseo antaux Dio.</p> 
<p><A NAME="an_18:13">18:13</A>&nbsp;La sekvantan tagon Moseo sidigxis, por jugxi la popolon; kaj la popolo staris antaux Moseo de la mateno gxis la vespero.</p> 
<p><A NAME="an_18:14">18:14</A>&nbsp;Kaj la bopatro de Moseo vidis cxion, kion li faras por la popolo, kaj diris:Kio estas tio, kion vi faras al la popolo? kial vi sola sidas kaj la tuta popolo staras antaux vi de mateno gxis vespero?</p> 
<p><A NAME="an_18:15">18:15</A>&nbsp;Tiam Moseo diris al sia bopatro:La popolo venas al mi, por demandi Dion.</p> 
<p><A NAME="an_18:16">18:16</A>&nbsp;Kiam farigxas inter ili ia afero, ili venas al mi; kaj mi jugxas inter unu kaj alia, kaj mi sciigas la legxojn de Dio kaj Liajn instruojn.</p> 
<p><A NAME="an_18:17">18:17</A>&nbsp;Sed la bopatro de Moseo diris al li:Ne bona estas la afero, kiun vi faras.</p> 
<p><A NAME="an_18:18">18:18</A>&nbsp;Senfortigxos vi kaj cxi tiu popolo, kiu estas kun vi; cxar la afero estas tro malfacila por vi; vi ne povas plenumi gxin sola.</p> 
<p><A NAME="an_18:19">18:19</A>&nbsp;Auxskultu mian vocxon, mi donos al vi konsilon, kaj Dio estos kun vi.  Vi estu por la popolo perulo antaux Dio, kaj prezentu la aferojn al Dio.</p> 
<p><A NAME="an_18:20">18:20</A>&nbsp;Instruu al ili la legxojn kaj instruojn, kaj montru al ili la vojon,  kiun ili devas iri, kaj la farojn, kiujn ili devas fari.</p> 
<p><A NAME="an_18:21">18:21</A>&nbsp;Kaj vi elsercxu inter la tuta popolo homojn bravajn, timantajn Dion,  homojn veramajn, neprofitamajn; kaj starigu ilin super la popolo kiel milestrojn, centestrojn, kvindekestrojn, kaj dekestrojn.</p> 
<p><A NAME="an_18:22">18:22</A>&nbsp;Kaj ili jugxadu la popolon en cxiu tempo; cxiun grandan aferon ili venigu al vi, sed cxiun malgrandan aferon jugxu ili; tiel farigxos pli facile al vi, kaj ili portos kun vi.</p> 
<p><A NAME="an_18:23">18:23</A>&nbsp;Se vi tion faros kaj Dio al vi ordonos, tiam vi povos resti forta, kaj ankaux cxi tiu tuta popolo venos al sia loko en paco.</p> 
<p><A NAME="an_18:24">18:24</A>&nbsp;Moseo obeis la vocxon de sia bopatro, kaj faris cxion, kion tiu diris.</p> 
<p><A NAME="an_18:25">18:25</A>&nbsp;Kaj Moseo elektis bravajn homojn inter la tuta Izrael, kaj faris ilin estroj super la popolo, milestroj, centestroj, kvindekestroj, kaj dekestroj.</p> 
<p><A NAME="an_18:26">18:26</A>&nbsp;Kaj ili jugxadis la popolon en cxiu tempo; malfacilan aferon ili venigadis al Moseo, kaj cxiun aferon malgrandan jugxadis ili.</p> 
<p><A NAME="an_18:27">18:27</A>&nbsp;Kaj Moseo lasis sian bopatron foriri, kaj tiu iris en sian landon.</p> 
<p><A NAME="an_19:1">19:1</A>&nbsp;En la tria monato post la eliro de la Izraelidoj el la lando Egipta, en tiu tago ili venis en la dezerton Sinaj.</p> 
<p><A NAME="an_19:2">19:2</A>&nbsp;Ili eliris el Refidim, kaj venis en la dezerton Sinaj kaj starigis sian tendaron en la dezerto; kaj Izrael starigxis tie tendare antaux la monto.</p> 
<p><A NAME="an_19:3">19:3</A>&nbsp;Kaj Moseo supreniris al Dio; kaj la Eternulo vokis al li de la monto,  dirante:Tiel diru al la domo de Jakob kaj sciigu al la filoj de Izrael:</p> 
<p><A NAME="an_19:4">19:4</A>&nbsp;Vi vidis, kion Mi faris al la Egiptoj kaj kiel Mi portis vin sur aglaj flugiloj kaj venigis vin al Mi.</p> 
<p><A NAME="an_19:5">19:5</A>&nbsp;Kaj nun se vi obeos Mian vocxon kaj observos Mian interligon, vi estos Mia amata proprajxo inter cxiuj popoloj, cxar al Mi apartenas la tuta tero.</p> 
<p><A NAME="an_19:6">19:6</A>&nbsp;Kaj vi estos por Mi regno de pastroj kaj popolo sankta. Tio estas la vortoj, kiujn vi diru al la Izraelidoj.</p> 
<p><A NAME="an_19:7">19:7</A>&nbsp;Moseo venis, kaj alvokis la cxefojn de la popolo, kaj prezentis al ili cxiujn tiujn vortojn, pri kiuj la Eternulo ordonis al li.</p> 
<p><A NAME="an_19:8">19:8</A>&nbsp;Kaj la tuta popolo respondis kune kaj diris:CXion, kion la Eternulo diris, ni faros. Kaj Moseo raportis la vortojn de la popolo al la Eternulo.</p> 
<p><A NAME="an_19:9">19:9</A>&nbsp;Kaj la Eternulo diris al Moseo:Jen Mi venos al vi en densa nubo, por ke la popolo auxdu, kiam Mi parolos kun vi, kaj por ke ili kredu al vi eterne.  Kaj Moseo sciigis la vortojn de la popolo al la Eternulo.</p> 
<p><A NAME="an_19:10">19:10</A>&nbsp;Kaj la Eternulo diris al Moseo:Iru al la popolo kaj sanktigu gxin hodiaux kaj morgaux, kaj ili lavu siajn vestojn.</p> 
<p><A NAME="an_19:11">19:11</A>&nbsp;Kaj ili estu pretaj por la tria tago, cxar en la tria tago la Eternulo malsupreniros antaux la okuloj de la tuta popolo sur la monton Sinaj.</p> 
<p><A NAME="an_19:12">19:12</A>&nbsp;Kaj difinu limon por la popolo cxirkauxe, dirante:Gardu vin, ke vi ne supreniru sur la monton nek tusxu gxian bazon; cxiu, kiu tusxos la monton,  estu mortigita.</p> 
<p><A NAME="an_19:13">19:13</A>&nbsp;Mano lin ne tusxu, sed per sxtonoj li estu mortigita, aux li estu pafmortigita; cxu tio estos bruto, cxu tio estos homo, li ne vivu. Kiam eksonos longa trumpetado, tiam ili povas supreniri sur la monton.</p> 
<p><A NAME="an_19:14">19:14</A>&nbsp;Kaj Moseo malsupreniris de la monto al la popolo kaj sanktigis la popolon, kaj ili lavis siajn vestojn.</p> 
<p><A NAME="an_19:15">19:15</A>&nbsp;Kaj li diris al la popolo:Estu pretaj por la tria tago; ne alproksimigxu al virino.</p> 
<p><A NAME="an_19:16">19:16</A>&nbsp;En la tria tago, tuj matene, komencigxis tondroj kaj fulmoj, kaj densa nubo estis super la monto, kaj auxdigxis tre forta sonado de korno; kaj ektremis la tuta popolo, kiu estis en la tendaro.</p> 
<p><A NAME="an_19:17">19:17</A>&nbsp;Kaj Moseo elirigis la popolon el la tendaro renkonte al Dio, kaj ili starigxis antaux la bazo de la monto.</p> 
<p><A NAME="an_19:18">19:18</A>&nbsp;Kaj la monto Sinaj tuta fumigxis kauxze de tio, ke la Eternulo malsupreniris sur gxin en fajro; kaj gxia fumo levigxadis kiel fumo el forno,  kaj la tuta monto forte tremis.</p> 
<p><A NAME="an_19:19">19:19</A>&nbsp;Kaj la sonado de la korno farigxadis cxiam pli kaj pli forta; Moseo paroladis, kaj Dio respondadis al li per vocxo.</p> 
<p><A NAME="an_19:20">19:20</A>&nbsp;Kaj la Eternulo malsupreniris sur la monton Sinaj, sur la supron de la monto; kaj la Eternulo vokis Moseon sur la supron de la monto, kaj Moseo supreniris.</p> 
<p><A NAME="an_19:21">19:21</A>&nbsp;Kaj la Eternulo diris al Moseo:Iru malsupren, avertu la popolon, ke ili ne translimigxu perforte al la Eternulo, por vidi, cxar tiam multaj el ili falus.</p> 
<p><A NAME="an_19:22">19:22</A>&nbsp;Ecx la pastroj, kiuj alproksimigxos al la Eternulo, sanktigu sin, por ke la Eternulo ne frakasu ilin.</p> 
<p><A NAME="an_19:23">19:23</A>&nbsp;Kaj Moseo diris al la Eternulo:La popolo ne povas supreniri sur la monton Sinaj, cxar Vi avertis nin, dirante:Faru limon cxirkaux la monto, kaj sanktigu gxin.</p> 
<p><A NAME="an_19:24">19:24</A>&nbsp;Sed la Eternulo diris al li:Iru malsupren, poste supreniru vi kaj Aaron kun vi; sed la pastroj kaj la popolo ne penu perforte supreniri al la Eternulo, por ke Li ne frakasu ilin.</p> 
<p><A NAME="an_19:25">19:25</A>&nbsp;Kaj Moseo malsupreniris al la popolo kaj diris tion al ili.</p> 
<p><A NAME="an_20:1">20:1</A>&nbsp;Kaj Dio diris cxiujn sekvantajn vortojn:</p> 
<p><A NAME="an_20:2">20:2</A>&nbsp;Mi estas la Eternulo, via Dio, kiu elkondukis vin el la lando Egipta, el la domo de sklaveco.</p> 
<p><A NAME="an_20:3">20:3</A>&nbsp;Ne ekzistu cxe vi aliaj dioj antaux Mi.</p> 
<p><A NAME="an_20:4">20:4</A>&nbsp;Ne faru al vi idolon, nek bildon de io, kio estas en la cxielo supre aux sur la tero malsupre aux en la akvo sub la tero;</p> 
<p><A NAME="an_20:5">20:5</A>&nbsp;ne klinigxu antaux ili kaj ne servu ilin; cxar Mi, la Eternulo, via Dio,  estas Dio severa, kiu la malbonagon de la patroj punas sur la idoj en la tria kaj kvara generacioj cxe Miaj malamantoj,</p> 
<p><A NAME="an_20:6">20:6</A>&nbsp;kaj kiu faras favorkorajxon por miloj al Miaj amantoj kaj al la plenumantoj de Miaj ordonoj.</p> 
<p><A NAME="an_20:7">20:7</A>&nbsp;Ne malbonuzu la nomon de la Eternulo, via Dio; cxar la Eternulo ne lasos senpuna tiun, kiu malbonuzas Lian nomon.</p> 
<p><A NAME="an_20:8">20:8</A>&nbsp;Memoru pri la tago sabata, ke vi tenu gxin sankta.</p> 
<p><A NAME="an_20:9">20:9</A>&nbsp;Dum ses tagoj laboru kaj faru cxiujn viajn aferojn;</p> 
<p><A NAME="an_20:10">20:10</A>&nbsp;sed la sepa tago estas sabato de la Eternulo, via Dio; faru nenian laboron, nek vi, nek via filo, nek via filino, nek via sklavo, nek via sklavino, nek via bruto, nek via fremdulo, kiu estas inter viaj pordegoj;</p> 
<p><A NAME="an_20:11">20:11</A>&nbsp;cxar dum ses tagoj la Eternulo kreis la cxielon kaj la teron, la maron,  kaj cxion, kio estas en ili, sed en la sepa tago Li ripozis. Tial la Eternulo benis la tagon sabatan kaj sanktigis gxin.</p> 
<p><A NAME="an_20:12">20:12</A>&nbsp;Respektu vian patron kaj vian patrinon, por ke longe dauxru via vivo sur la tero, kiun la Eternulo, via Dio, donas al vi.</p> 
<p><A NAME="an_20:13">20:13</A>&nbsp;Ne mortigu.</p> 
<p><A NAME="an_20:14">20:14</A>&nbsp;Ne adultu.</p> 
<p><A NAME="an_20:15">20:15</A>&nbsp;Ne sxtelu.</p> 
<p><A NAME="an_20:16">20:16</A>&nbsp;Ne parolu kontraux via proksimulo malveran ateston.</p> 
<p><A NAME="an_20:17">20:17</A>&nbsp;Ne deziru la domon de via proksimulo; ne deziru la edzinon de via proksimulo, nek lian sklavon, nek lian sklavinon, nek lian bovon, nek lian azenon, nek ion, kio apartenas al via proksimulo.</p> 
<p><A NAME="an_20:18">20:18</A>&nbsp;Kaj la tuta popolo vidis la tondrojn kaj la fulmojn kaj la sonadon de la korno kaj la fumigxadon de la monto; kaj la popolo vidis, kaj retirigxis kun teruro kaj starigxis malproksime.</p> 
<p><A NAME="an_20:19">20:19</A>&nbsp;Kaj ili diris al Moseo:Parolu vi kun ni, kaj ni auxskultos, sed Dio ne parolu kun ni, por ke ni ne mortu.</p> 
<p><A NAME="an_20:20">20:20</A>&nbsp;Kaj Moseo diris al la popolo:Ne timu; cxar por vin elprovi venis Dio,  kaj por ke la timo antaux Li estu antaux via vizagxo, por ke vi ne peku.</p> 
<p><A NAME="an_20:21">20:21</A>&nbsp;Kaj la popolo staris malproksime; sed Moseo alproksimigxis al la mallumo, kie estis Dio.</p> 
<p><A NAME="an_20:22">20:22</A>&nbsp;Kaj la Eternulo diris al Moseo:Tiel diru al la Izraelidoj:Vi vidis,  kiel Mi parolis kun vi el la cxielo.</p> 
<p><A NAME="an_20:23">20:23</A>&nbsp;Ne faru antaux Mi diojn argxentajn, kaj diojn orajn ne faru al vi.</p> 
<p><A NAME="an_20:24">20:24</A>&nbsp;Altaron el tero faru al Mi, kaj oferu sur gxi viajn bruloferojn kaj pacoferojn, viajn sxafojn kaj viajn bovojn; sur cxiu loko, kie Mi memorigos Mian nomon, Mi venos al vi kaj benos vin.</p> 
<p><A NAME="an_20:25">20:25</A>&nbsp;Kaj se vi faros al Mi altaron el sxtonoj, ne konstruu gxin el sxtonoj hakitaj; cxar se vi levos sur gxin vian hakilon, vi gxin malsanktigos.</p> 
<p><A NAME="an_20:26">20:26</A>&nbsp;Kaj ne supreniru per sxtupoj al Mia altaro, por ke ne malkovrigxu via nudeco antaux gxi.</p> 
<p><A NAME="an_21:1">21:1</A>&nbsp;Kaj jen estas la jugxoj, kiujn vi proponos al ili:</p> 
<p><A NAME="an_21:2">21:2</A>&nbsp;Se vi acxetos sklavon Hebreon, li servu dum ses jaroj; sed en la sepa li eliru libera senpage.</p> 
<p><A NAME="an_21:3">21:3</A>&nbsp;Se li venis sola, li eliru sola; se li estas edzigita, tiam lia edzino eliru kune kun li.</p> 
<p><A NAME="an_21:4">21:4</A>&nbsp;Se lia sinjoro donis al li edzinon kaj sxi naskis al li filojn aux filinojn, tiam la edzino kaj sxiaj infanoj restu cxe sia sinjoro, kaj li eliru sola.</p> 
<p><A NAME="an_21:5">21:5</A>&nbsp;Sed se la sklavo diros:Mi amas mian sinjoron, mian edzinon, kaj miajn infanojn, mi ne volas liberigxi;</p> 
<p><A NAME="an_21:6">21:6</A>&nbsp;tiam lia sinjoro alkonduku lin antaux la potenculojn kaj starigu lin apud la pordo aux apud la fosto, kaj lia sinjoro trapiku lian orelon per aleno, kaj li estu lia sklavo por cxiam.</p> 
<p><A NAME="an_21:7">21:7</A>&nbsp;Kaj se iu vendos sian filinon kiel sklavinon, sxi ne eliru kiel eliras la sklavoj.</p> 
<p><A NAME="an_21:8">21:8</A>&nbsp;Se sxi ne placxas al sia sinjoro, al kiu sxi estis fordonita, tiam li donu al sxi la eblon elacxetigxi; al fremda popolo sxin vendi li ne havas la rajton, cxar li kondutis ne honeste kontraux sxi.</p> 
<p><A NAME="an_21:9">21:9</A>&nbsp;Se iu transdonos sxin al sia filo, li agu kun sxi laux la rajto de filinoj.</p> 
<p><A NAME="an_21:10">21:10</A>&nbsp;Se li prenos por li alian edzinon, tiam nutrajxo, vestoj, kaj edzina vivo ne devas esti rifuzataj al sxi.</p> 
<p><A NAME="an_21:11">21:11</A>&nbsp;Kaj se tiujn tri aferojn li ne faros por sxi, tiam sxi eliru senpage,  sen elacxeto.</p> 
<p><A NAME="an_21:12">21:12</A>&nbsp;Se iu batos homon kaj tiu mortos, li estu mortigita.</p> 
<p><A NAME="an_21:13">21:13</A>&nbsp;Sed se li ne agis malbonintence, nur Dio pusxis tiun sub lian manon, Mi difinas al vi lokon, kien li povas forkuri.</p> 
<p><A NAME="an_21:14">21:14</A>&nbsp;Sed se iu intence mortigis sian proksimulon per ruzo, tiam ecx de Mia altaro forprenu lin, ke li mortu.</p> 
<p><A NAME="an_21:15">21:15</A>&nbsp;Kiu batas sian patron aux sian patrinon, tiu devas esti mortigita.</p> 
<p><A NAME="an_21:16">21:16</A>&nbsp;Kaj se iu sxtelas homon por vendi lin, aux oni trovas tiun en lia mano,  li devas esti mortigita.</p> 
<p><A NAME="an_21:17">21:17</A>&nbsp;Kiu malbenas sian patron aux sian patrinon, tiu devas esti mortigita.</p> 
<p><A NAME="an_21:18">21:18</A>&nbsp;Se homoj kverelos, kaj unu batos la alian per sxtono aux per pugno kaj tiu ne mortos, sed devos kusxi en lito:</p> 
<p><A NAME="an_21:19">21:19</A>&nbsp;se li levigxos kaj irados ekstere per apogilo, tiam la batinto estu senkulpa; li nur kompensu al li lian malliberigitecon kaj zorgu pri lia kuracado.</p> 
<p><A NAME="an_21:20">21:20</A>&nbsp;Se iu batos sian sklavon aux sian sklavinon per bastono, kaj tiu mortos sub lia mano, tiam oni devas lin puni;</p> 
<p><A NAME="an_21:21">21:21</A>&nbsp;sed se tiu restos viva dum unu aux du tagoj, tiam oni ne devas lin puni; cxar tio estas lia mono.</p> 
<p><A NAME="an_21:22">21:22</A>&nbsp;Se viroj kverelos kaj frapos gravedan virinon, kaj sxi abortos, sed ne farigxos malfelicxo, tiam oni punu lin per monpuno, kian metos sur lin la edzo de la virino, kaj li pagu gxin laux decido de jugxantoj.</p> 
<p><A NAME="an_21:23">21:23</A>&nbsp;Sed se farigxos malfelicxo, tiam donu animon pro animo,</p> 
<p><A NAME="an_21:24">21:24</A>&nbsp;okulon pro okulo, denton pro dento, manon pro mano, piedon pro piedo,</p> 
<p><A NAME="an_21:25">21:25</A>&nbsp;bruldifekton pro bruldifekto, vundon pro vundo, kontuzon pro kontuzo.</p> 
<p><A NAME="an_21:26">21:26</A>&nbsp;Kaj se iu batos okulon de sia sklavo aux de sia sklavino kaj difektos gxin, tiam li forliberigu tiun kompense pro la okulo.</p> 
<p><A NAME="an_21:27">21:27</A>&nbsp;Kaj se li elbatos denton de sia sklavo aux denton de sia sklavino, li forliberigu tiun kompense pro la dento.</p> 
<p><A NAME="an_21:28">21:28</A>&nbsp;Se bovo kornobatos viron aux virinon kaj tiu mortos, tiam oni sxtonmortigu la bovon kaj gxia viando ne estu mangxata, sed la mastro de la bovo restu senkulpa.</p> 
<p><A NAME="an_21:29">21:29</A>&nbsp;Sed se la bovo estis kornobatema antauxe kaj oni tion sciigis al gxia mastro kaj li gxin ne gardis kaj gxi mortigis viron aux virinon, tiam la bovon oni sxtonmortigu kaj gxian mastron oni mortigu.</p> 
<p><A NAME="an_21:30">21:30</A>&nbsp;Se oni metos sur lin elacxeton, tiam li donu pro sia animo tian elacxetan sumon, kia estos metita sur lin.</p> 
<p><A NAME="an_21:31">21:31</A>&nbsp;Se filo aux filino estos kornobatita, oni agu kun li en la sama maniero.</p> 
<p><A NAME="an_21:32">21:32</A>&nbsp;Se iun sklavon aux sklavinon kornobatos la bovo, tiam tridek sikloj da mono devas esti pagitaj al ties mastro kaj la bovo devas esti sxtonmortigita.</p> 
<p><A NAME="an_21:33">21:33</A>&nbsp;Se iu malfermos kavon, aux elfosos kavon, kaj ne kovros gxin, kaj falos tien bovo aux azeno,</p> 
<p><A NAME="an_21:34">21:34</A>&nbsp;tiam la mastro de la kavo devas kompensi per mono al gxia mastro, kaj la kadavro apartenu al li.</p> 
<p><A NAME="an_21:35">21:35</A>&nbsp;Se la bovo de iu homo kornobatos bovon de lia proksimulo tiel, ke gxi mortos, tiam ili vendu la vivan bovon kaj dividu inter si egalparte la monon pro gxi, kaj ankaux la kadavron ili dividu.</p> 
<p><A NAME="an_21:36">21:36</A>&nbsp;Sed se oni sciis, ke la bovo estis kornobatema antauxe, kaj gxia mastro gxin ne gardis, tiam ili pagu bovon pro la bovo, kaj la kadavro apartenu al li.</p> 
<p><A NAME="an_22:1">22:1</A>&nbsp;Se iu sxtelos bovon aux sxafon kaj bucxos gxin aux vendos gxin, tiam li pagu kvin bovojn pro la bovo kaj kvar sxafojn pro la sxafo.</p> 
<p><A NAME="an_22:2">22:2</A>&nbsp;Se iu trovos sxtelanton cxe subfosado kaj batos lin kaj tiu mortos, tiam oni ne jugxu lin pro la sango.</p> 
<p><A NAME="an_22:3">22:3</A>&nbsp;Sed se lumis super li la suno, tiam oni jugxu lin pro la sango. La sxtelinto pagu kompenson; se li ne havas, tiam oni lin vendu pro lia sxtelo.</p> 
<p><A NAME="an_22:4">22:4</A>&nbsp;Se la sxtelitajxo, cxu gxi estas bovo, cxu azeno, cxu sxafo, estos trovita en liaj manoj viva, tiam li kompensu duoble.</p> 
<p><A NAME="an_22:5">22:5</A>&nbsp;Se iu difektos kampon aux vinberejon, lasante sian bruton, ke gxi difektu kampon de aliulo, tiam li devas pagi per plejbonajxo el sia kampo kaj per plejbonajxo el sia vinberejo.</p> 
<p><A NAME="an_22:6">22:6</A>&nbsp;Se eliros fajro kaj trafos dornojn kaj ekstermos garbojn aux starantan grenon aux kampon, tiam tiu kompensu, kiu kauxzis la brulon.</p> 
<p><A NAME="an_22:7">22:7</A>&nbsp;Se iu donos al sia proksimulo monon aux uzatajxojn, por konservi, kaj ili estos sxtelitaj el la domo de tiu homo, tiam, se la sxtelinto estos trovita, li kompensu duoble.</p> 
<p><A NAME="an_22:8">22:8</A>&nbsp;Se la sxtelinto ne estos trovita, tiam la mastro de la domo venu al la potenculoj, kaj jxuru, ke li ne etendis sian manon sur la apartenajxon de sia proksimulo.</p> 
<p><A NAME="an_22:9">22:9</A>&nbsp;Pri cxiu maljustajxo, cxu gxi estos pri bovo, cxu pri azeno, cxu pri sxafo, cxu pri vesto, pri cxiu perditajxo, pri kiu iu diros, ke gxi estas lia, la afero de ambaux devas esti prezentita al la potenculoj; kiun la potenculoj trovos kulpa, tiu kompensu duoble al sia proksimulo.</p> 
<p><A NAME="an_22:10">22:10</A>&nbsp;Se iu donos al sia proksimulo azenon aux bovon aux sxafon aux alian bruton, por konservi, kaj gxi mortos aux estos difektita aux forkaptita, kaj neniu tion vidos,</p> 
<p><A NAME="an_22:11">22:11</A>&nbsp;tiam jxuro antaux la Eternulo estu inter ili, ke li ne etendis sian manon sur la apartenajxon de sia proksimulo, kaj gxia mastro gxin prenos kaj li ne kompensos.</p> 
<p><A NAME="an_22:12">22:12</A>&nbsp;Sed se oni gxin sxtelos de li, tiam li devas kompensi al gxia mastro.</p> 
<p><A NAME="an_22:13">22:13</A>&nbsp;Se gxi estos dissxirita, li prezentu ateston, kaj la dissxiritajxon li ne kompensos.</p> 
<p><A NAME="an_22:14">22:14</A>&nbsp;Se iu gxin prenos prunte de sia proksimulo, kaj gxi estos difektita aux mortos dum foresto de sia mastro, tiam li devas kompensi.</p> 
<p><A NAME="an_22:15">22:15</A>&nbsp;Se gxia mastro estis apud gxi, tiam li ne devas kompensi. Se gxi estis dungita, li perdis sian dungomonon.</p> 
<p><A NAME="an_22:16">22:16</A>&nbsp;Se iu forlogos virgulinon, kiu ne estas fiancxinigita, kaj kusxos kun sxi, tiam li donu al sxi doton kaj prenu sxin al si kiel edzinon.</p> 
<p><A NAME="an_22:17">22:17</A>&nbsp;Se sxia patro ne volos doni sxin al li, tiam li pagu tiom da mono, kiom virgulinoj ordinare ricevas dote.</p> 
<p><A NAME="an_22:18">22:18</A>&nbsp;Sorcxistinon ne lasu vivi.</p> 
<p><A NAME="an_22:19">22:19</A>&nbsp;CXiu, kiu kusxis kun bruto, estu mortigita.</p> 
<p><A NAME="an_22:20">22:20</A>&nbsp;Kiu alportas oferojn al dioj, krom al la Eternulo sole, tiu estu ekstermita.</p> 
<p><A NAME="an_22:21">22:21</A>&nbsp;Fremdulon ne ofendu, nek premu lin; cxar fremduloj vi estis en la lando Egipta.</p> 
<p><A NAME="an_22:22">22:22</A>&nbsp;Vidvinon kaj orfon ne premu.</p> 
<p><A NAME="an_22:23">22:23</A>&nbsp;Se vi ilin premos kaj ili krios al Mi, tiam Mi auxdos ilian krion;</p> 
<p><A NAME="an_22:24">22:24</A>&nbsp;kaj ekflamos Mia kolero, kaj Mi mortigos vin per glavo, kaj viaj edzinoj estos vidvinoj kaj viaj infanoj estos orfoj.</p> 
<p><A NAME="an_22:25">22:25</A>&nbsp;Se vi pruntedonos monon al iu el Mia popolo, al iu malricxulo apud vi,  ne estu por li premanto, ne metu sur lin procentojn.</p> 
<p><A NAME="an_22:26">22:26</A>&nbsp;Se vi prenos de via proksimulo veston kiel garantiajxon, tiam antaux la subiro de la suno redonu gxin al li;</p> 
<p><A NAME="an_22:27">22:27</A>&nbsp;cxar gxi estas lia sola kovro, gxi estas la vesto por lia korpo; en kio li dormos? kaj kiam li krios al Mi, Mi auxdos, cxar Mi estas favorkora.</p> 
<p><A NAME="an_22:28">22:28</A>&nbsp;Potenculojn ne malbenu, kaj estron de via popolo ne insultu.</p> 
<p><A NAME="an_22:29">22:29</A>&nbsp;Vian abundon kaj sukon ne retenu; la unuenaskiton el viaj filoj vi devas doni al Mi.</p> 
<p><A NAME="an_22:30">22:30</A>&nbsp;Tiel same agu kun via bovo kaj via sxafo; sep tagojn gxi restu kun sia patrino, en la oka tago donu gxin al Mi.</p> 
<p><A NAME="an_22:31">22:31</A>&nbsp;Estu por Mi sanktaj homoj; kaj viandon, dissxiritan sur la kampo, ne mangxu; al hundo jxetu gxin.</p> 
<p><A NAME="an_23:1">23:1</A>&nbsp;Ne disvastigu malveran famon; ne kunigu vian manon kun malvirtulo, por esti atestanto de malbonago.</p> 
<p><A NAME="an_23:2">23:2</A>&nbsp;Ne sekvu la amason por malbonajxoj; kaj en jugxo ne klinigxu al la opinio de la plimulto, por deklinigxi de la vero.</p> 
<p><A NAME="an_23:3">23:3</A>&nbsp;Ankaux malricxulon ne favoru en lia jugxa afero.</p> 
<p><A NAME="an_23:4">23:4</A>&nbsp;Se vi renkontos bovon de via malamiko aux lian azenon erarvagantan,  rekonduku gxin al li.</p> 
<p><A NAME="an_23:5">23:5</A>&nbsp;Se vi vidos, ke azeno de via malamiko falis sub sia sxargxo, ne forlasu gxin, sed alportu helpon kune kun li.</p> 
<p><A NAME="an_23:6">23:6</A>&nbsp;Ne forklinu la rajton de via malricxulo en lia jugxa afero.</p> 
<p><A NAME="an_23:7">23:7</A>&nbsp;De mensogajxo malproksimigxu, kaj senkulpulon kaj virtulon ne mortigu;  cxar Mi ne pravigos maljustulon.</p> 
<p><A NAME="an_23:8">23:8</A>&nbsp;Donacojn ne akceptu; cxar donacoj blindigas vidantojn kaj malgxustigas la aferojn de virtuloj.</p> 
<p><A NAME="an_23:9">23:9</A>&nbsp;Fremdulon ne premu; vi konas ja la animon de fremdulo, cxar fremduloj vi estis en la lando Egipta.</p> 
<p><A NAME="an_23:10">23:10</A>&nbsp;Dum ses jaroj prisemu vian teron kaj rikoltu gxiajn produktajxojn;</p> 
<p><A NAME="an_23:11">23:11</A>&nbsp;sed en la sepa jaro ripozigu gxin kaj ne tusxu gxin, por ke mangxu la malricxuloj el via popolo, kaj la restajxon mangxu la bestoj de la kampo.  Tiel same agu kun via vinberejo kaj kun via olivarbejo.</p> 
<p><A NAME="an_23:12">23:12</A>&nbsp;Dum ses tagoj faru viajn laborojn, kaj en la sepa tago festu, por ke ripozu via bovo kaj via azeno kaj por ke refresxigxu la filo de via sklavino kaj la fremdulo.</p> 
<p><A NAME="an_23:13">23:13</A>&nbsp;Kaj cxion, kion Mi diris al vi, observu; kaj la nomon de aliaj dioj ne citu, gxi ne estu auxdata el via busxo.</p> 
<p><A NAME="an_23:14">23:14</A>&nbsp;Tri fojojn festu al Mi dum la jaro.</p> 
<p><A NAME="an_23:15">23:15</A>&nbsp;La feston de la macoj observu; dum sep tagoj mangxu macojn, kiel Mi ordonis al vi, en la difinita tempo en la monato Abib (cxar en tiu tempo vi eliris el Egiptujo); kaj oni ne aperu antaux Mi kun malplenaj manoj;</p> 
<p><A NAME="an_23:16">23:16</A>&nbsp;ankaux la feston de la rikolto de la unuaj fruktoj de via laboro, de tio, kion vi semos sur la kampo; kaj la feston de kolekto en la fino de la jaro, kiam vi kolektos viajn laborfruktojn el la kampo.</p> 
<p><A NAME="an_23:17">23:17</A>&nbsp;Tri fojojn cxiujare aperu cxiuj viaj virseksuloj antaux la Sinjoro, la Eternulo.</p> 
<p><A NAME="an_23:18">23:18</A>&nbsp;Ne versxu sur fermentajxon la sangon de Mia ofero; kaj la graso de Mia festofero ne restu gxis mateno.</p> 
<p><A NAME="an_23:19">23:19</A>&nbsp;La komencajxon de la unuaj fruktoj de via tero alportu en la domon de la Eternulo, via Dio. Ne kuiru kapridon en la lakto de gxia patrino.</p> 
<p><A NAME="an_23:20">23:20</A>&nbsp;Jen Mi sendas angxelon antaux vi, por gardi vin sur la vojo, kaj por venigi vin al la loko, kiun Mi pretigis.</p> 
<p><A NAME="an_23:21">23:21</A>&nbsp;Gardu vin antaux lia vizagxo kaj auxskultu lian vocxon; ne incitu lin,  cxar li ne pardonos vian pekon; cxar Mia nomo estas en li.</p> 
<p><A NAME="an_23:22">23:22</A>&nbsp;Sed se vi auxskultos lian vocxon, kaj faros cxion, kion Mi diros, tiam Mi malamikos kontraux viaj malamikoj kaj premos viajn premantojn.</p> 
<p><A NAME="an_23:23">23:23</A>&nbsp;Kiam Mia angxelo iros antaux vi, kaj Mi venigos vin al la Amoridoj, la HXetidoj, la Perizidoj, la Kanaanidoj, la HXividoj, kaj la Jebusidoj, kaj Mi ilin ekstermos:</p> 
<p><A NAME="an_23:24">23:24</A>&nbsp;ne adoru iliajn diojn kaj ne servu ilin, kaj ne agu kiel ili agas, sed frakasu ilin kaj detruu iliajn statuojn.</p> 
<p><A NAME="an_23:25">23:25</A>&nbsp;Kaj servu la Eternulon, vian Dion, kaj Li benos vian panon kaj vian akvon; kaj Mi forigos malsanon el via mezo.</p> 
<p><A NAME="an_23:26">23:26</A>&nbsp;Ne estos seninfana nek sennaska en via lando; la nombron de viaj tagoj Mi faros plena.</p> 
<p><A NAME="an_23:27">23:27</A>&nbsp;Mian teruron Mi sendos antaux vi, kaj Mi konfuzos cxiun popolon, al kiu vi venos, kaj cxiujn viajn malamikojn Mi turnos al vi dorse.</p> 
<p><A NAME="an_23:28">23:28</A>&nbsp;Kaj Mi sendos krabrojn antaux vi, kaj ili forpelos la HXividojn kaj la Kanaanidojn kaj la HXetidojn de antaux vi.</p> 
<p><A NAME="an_23:29">23:29</A>&nbsp;Mi ne forpelos ilin de antaux vi en unu jaro, por ke la tero ne farigxu senhoma kaj por ke ne multigxu kontraux vi la bestoj de la kampo.</p> 
<p><A NAME="an_23:30">23:30</A>&nbsp;Iom post iom Mi forpelos ilin de antaux vi, gxis vi multigxos kaj posedos la landon.</p> 
<p><A NAME="an_23:31">23:31</A>&nbsp;Kaj Mi faros viajn limojn de la Rugxa Maro gxis la Maro Filisxta, kaj de la dezerto gxis la Rivero; cxar Mi transdonos en viajn manojn la logxantojn de la lando, kaj vi forpelos ilin de antaux vi.</p> 
<p><A NAME="an_23:32">23:32</A>&nbsp;Ne faru interligon kun ili nek kun iliaj dioj.</p> 
<p><A NAME="an_23:33">23:33</A>&nbsp;Ili ne logxu en via lando, por ke ili ne pekigu vin kontraux Mi; se vi servos iliajn diojn, tio farigxos kaptilo por vi.</p> 
<p><A NAME="an_24:1">24:1</A>&nbsp;Kaj al Moseo Li diris:Supreniru al la Eternulo, vi kaj Aaron, Nadab kaj Abihu, kaj sepdek el la cxefoj de Izrael, kaj faru adoron de malproksime.</p> 
<p><A NAME="an_24:2">24:2</A>&nbsp;Kaj Moseo sola alproksimigxu al la Eternulo; sed ili ne alproksimigxu,  kaj la popolo ne supreniru kun li.</p> 
<p><A NAME="an_24:3">24:3</A>&nbsp;Kaj Moseo venis kaj rakontis al la popolo cxiujn vortojn de la Eternulo kaj cxiujn legxojn. Kaj la tuta popolo respondis per unu vocxo, kaj ili diris:CXion, kion diris la Eternulo, ni faros.</p> 
<p><A NAME="an_24:4">24:4</A>&nbsp;Kaj Moseo skribis cxiujn vortojn de la Eternulo, kaj li levigxis frue matene kaj konstruis altaron sub la monto kaj dek du kolonojn laux la dek du triboj de Izrael.</p> 
<p><A NAME="an_24:5">24:5</A>&nbsp;Kaj li sendis junulojn el la Izraelidoj, kaj ili alportis bruloferojn kaj bucxis pacoferojn al la Eternulo, bovidojn.</p> 
<p><A NAME="an_24:6">24:6</A>&nbsp;Moseo prenis duonon de la sango kaj enversxis en pelvojn, kaj duonon de la sango li sxprucigis sur la altaron.</p> 
<p><A NAME="an_24:7">24:7</A>&nbsp;Kaj li prenis la libron de la interligo kaj lauxtlegis gxin al la popolo, kaj ili diris:CXion, kion diris la Eternulo, ni faros kaj obeos.</p> 
<p><A NAME="an_24:8">24:8</A>&nbsp;Kaj Moseo prenis la sangon kaj sxprucigis sur la popolon, kaj diris:Jen estas sango de la interligo, kiun la Eternulo faris kun vi pri cxiuj tiuj vortoj.</p> 
<p><A NAME="an_24:9">24:9</A>&nbsp;Kaj supreniris Moseo kaj Aaron, Nadab kaj Abihu, kaj sepdek el la cxefoj de Izrael.</p> 
<p><A NAME="an_24:10">24:10</A>&nbsp;Kaj ili vidis la Dion de Izrael; kaj sub Liaj piedoj estis io, kiel faritajxo el brilanta safiro, kaj kiel la cxielo mem, kiam gxi estas klara.</p> 
<p><A NAME="an_24:11">24:11</A>&nbsp;Li ne etendis Sian manon kontraux la cxefojn de Izrael; kaj ili vidis Dion, kaj mangxis kaj trinkis.</p> 
<p><A NAME="an_24:12">24:12</A>&nbsp;Kaj la Eternulo diris al Moseo:Supreniru al Mi sur la monton kaj estu tie; kaj Mi donos al vi sxtonajn tabelojn, kaj la instruon kaj ordonojn,  kiujn Mi skribis, por instrui ilin.</p> 
<p><A NAME="an_24:13">24:13</A>&nbsp;Kaj levigxis Moseo kaj lia servanto Josuo, kaj Moseo supreniris sur la monton de Dio.</p> 
<p><A NAME="an_24:14">24:14</A>&nbsp;Kaj al la cxefoj li diris:Restu cxi tie, gxis ni revenos al vi; kaj jen Aaron kaj HXur estas kun vi; kiu havas ian aferon, tiu venu al ili.</p> 
<p><A NAME="an_24:15">24:15</A>&nbsp;Kaj Moseo supreniris sur la monton, kaj nubo kovris la monton.</p> 
<p><A NAME="an_24:16">24:16</A>&nbsp;Kaj la majesto de la Eternulo logxis sur la monto Sinaj, kaj la nubo gxin kovris dum ses tagoj; kaj Li vokis Moseon en la sepa tago el interne de la nubo.</p> 
<p><A NAME="an_24:17">24:17</A>&nbsp;Kaj la aspekto de la majesto de la Eternulo estis kiel fajro flamanta sur la supro de la monto antaux la okuloj de la Izraelidoj.</p> 
<p><A NAME="an_24:18">24:18</A>&nbsp;Kaj Moseo eniris en la mezon de la nubo, kaj supreniris sur la monton;  kaj Moseo estis sur la monto dum kvardek tagoj kaj kvardek noktoj.</p> 
<p><A NAME="an_25:1">25:1</A>&nbsp;Kaj la Eternulo ekparolis al Moseo, dirante:</p> 
<p><A NAME="an_25:2">25:2</A>&nbsp;Diru al la Izraelidoj, ke ili alportu por Mi oferdonon; de cxiu homo,  kies koro deziros doni, prenu la oferdonon por Mi.</p> 
<p><A NAME="an_25:3">25:3</A>&nbsp;Kaj jen estas la oferdono, kiun vi prenos de ili:oro kaj argxento kaj kupro,</p> 
<p><A NAME="an_25:4">25:4</A>&nbsp;kaj blua teksajxo kaj purpura kaj rugxa, kaj bisino kaj kapra lano,</p> 
<p><A NAME="an_25:5">25:5</A>&nbsp;kaj virsxafaj feloj rugxe kolorigitaj kaj antilopaj feloj, kaj akacia ligno,</p> 
<p><A NAME="an_25:6">25:6</A>&nbsp;oleo por lumigado, aromajxoj por la sankta oleo kaj por la bonodoraj incensoj,</p> 
<p><A NAME="an_25:7">25:7</A>&nbsp;sxtonoj oniksaj kaj sxtonoj enkadrigeblaj por la efodo kaj por la surbrustajxo.</p> 
<p><A NAME="an_25:8">25:8</A>&nbsp;Kaj ili faru por Mi sanktejon, por ke Mi logxu inter ili.</p> 
<p><A NAME="an_25:9">25:9</A>&nbsp;Laux cxio, kiel Mi montros al vi la bildon de la Logxejo kaj la bildon de cxiuj gxiaj objektoj, tiel faru.</p> 
<p><A NAME="an_25:10">25:10</A>&nbsp;Kaj ili faru keston el akacia ligno; du ulnoj kaj duono estu gxia longo, kaj unu ulno kaj duono gxia largxo, kaj unu ulno kaj duono gxia alto.</p> 
<p><A NAME="an_25:11">25:11</A>&nbsp;Kaj tegu gxin per pura oro, interne kaj ekstere tegu gxin, kaj faru sur gxi oran kronon cxirkauxe.</p> 
<p><A NAME="an_25:12">25:12</A>&nbsp;Kaj fandu por gxi kvar orajn ringojn, kaj alfortikigu ilin sur gxiaj kvar anguloj:du ringojn sur unu gxia flanko kaj du ringojn sur gxia alia flanko.</p> 
<p><A NAME="an_25:13">25:13</A>&nbsp;Kaj faru stangojn el akacia ligno kaj tegu ilin per oro.</p> 
<p><A NAME="an_25:14">25:14</A>&nbsp;Kaj metu la stangojn en la ringojn sur la flankoj de la kesto, por porti la keston per ili.</p> 
<p><A NAME="an_25:15">25:15</A>&nbsp;En la ringoj de la kesto devas esti la stangoj; ili ne estu prenataj for de gxi.</p> 
<p><A NAME="an_25:16">25:16</A>&nbsp;Kaj en la keston enmetu la Ateston, kiun Mi donos al vi.</p> 
<p><A NAME="an_25:17">25:17</A>&nbsp;Kaj faru fermoplaton el pura oro; du ulnoj kaj duono estu gxia longo,  kaj unu ulno kaj duono gxia largxo.</p> 
<p><A NAME="an_25:18">25:18</A>&nbsp;Kaj faru du kerubojn el oro; per forgxa laboro faru ilin cxe la du randoj de la fermoplato.</p> 
<p><A NAME="an_25:19">25:19</A>&nbsp;Faru unu kerubon cxe unu flanko kaj unu kerubon cxe la alia flanko;  elstarantaj el la fermoplato faru la kerubojn, sur gxiaj du flankoj.</p> 
<p><A NAME="an_25:20">25:20</A>&nbsp;Kaj la keruboj estu etendantaj siajn flugilojn supren, kovrante per siaj flugiloj la fermoplaton, kaj iliaj vizagxoj estu unu kontraux la alia;  al la fermoplato estu turnitaj la vizagxoj de la keruboj.</p> 
<p><A NAME="an_25:21">25:21</A>&nbsp;Kaj metu la fermoplaton sur la keston supre, kaj en la keston metu la ateston, kiun Mi donos al vi.</p> 
<p><A NAME="an_25:22">25:22</A>&nbsp;Kaj Mi aperados al vi tie, kaj Mi parolados kun vi super la fermoplato,  el inter la du keruboj, kiuj estos super la kesto de atesto, pri cxio, kion Mi ordonos al vi por la Izraelidoj.</p> 
<p><A NAME="an_25:23">25:23</A>&nbsp;Kaj faru tablon el akacia ligno; du ulnoj estu gxia longo, kaj unu ulno gxia largxo, kaj unu ulno kaj duono gxia alto.</p> 
<p><A NAME="an_25:24">25:24</A>&nbsp;Kaj tegu gxin per pura oro, kaj faru al gxi oran kronon cxirkauxe.</p> 
<p><A NAME="an_25:25">25:25</A>&nbsp;Kaj faru cxirkaux gxi manlargxan listelon, kaj faru oran kronon cxirkaux la listelo.</p> 
<p><A NAME="an_25:26">25:26</A>&nbsp;Kaj faru por gxi kvar orajn ringojn, kaj alfortikigu la ringojn en la kvar anguloj, cxe gxiaj kvar piedoj.</p> 
<p><A NAME="an_25:27">25:27</A>&nbsp;Apud la listelo estu la ringoj, kiel ingoj por stangoj, por porti la tablon.</p> 
<p><A NAME="an_25:28">25:28</A>&nbsp;Kaj faru la stangojn el akacia ligno, kaj tegu ilin per oro, ke per ili oni portu la tablon.</p> 
<p><A NAME="an_25:29">25:29</A>&nbsp;Kaj faru gxiajn pladojn kaj gxiajn kulerojn, kaj gxiajn kalikojn kaj gxiajn krucxojn, per kiuj oni versxos; el pura oro faru ilin.</p> 
<p><A NAME="an_25:30">25:30</A>&nbsp;Kaj metu sur la tablon panon de propono antaux Mi cxiam.</p> 
<p><A NAME="an_25:31">25:31</A>&nbsp;Kaj faru kandelabron el pura oro, per forgxa laboro estu farita la kandelabro; gxia trunko kaj gxiaj brancxoj, gxiaj kalikoj, gxiaj kapetoj, kaj gxiaj floroj elstaru el gxi.</p> 
<p><A NAME="an_25:32">25:32</A>&nbsp;Kaj ses brancxoj devas elstari el gxiaj flankoj:tri brancxoj de la kandelabro el unu flanko, kaj tri brancxoj de la kandelabro el la alia flanko;</p> 
<p><A NAME="an_25:33">25:33</A>&nbsp;tri migdalformaj kalikoj, kapeto, kaj floro, sur unu brancxo, kaj tri migdalformaj kalikoj, kapeto, kaj floro, sur la alia brancxo; tiel sur la ses brancxoj, kiuj elstaras el la kandelabro.</p> 
<p><A NAME="an_25:34">25:34</A>&nbsp;Kaj sur la kandelabro estu kvar migdalformaj kalikoj kun kapetoj kaj floroj.</p> 
<p><A NAME="an_25:35">25:35</A>&nbsp;Kaj kapeto sub unu paro da brancxoj, kapeto sub la dua paro da brancxoj, kaj kapeto sub la tria paro da brancxoj; tiel por la ses brancxoj,  kiuj elstaras el la kandelabro.</p> 
<p><A NAME="an_25:36">25:36</A>&nbsp;La kapetoj kaj brancxoj devas elstari el gxi; cxio devas esti unu forgxita tutajxo el pura oro.</p> 
<p><A NAME="an_25:37">25:37</A>&nbsp;Kaj faru por gxi sep lucernojn; kaj starigu sur gxi gxiajn lucernojn,  ke ili lumu sur gxian antauxan flankon.</p> 
<p><A NAME="an_25:38">25:38</A>&nbsp;Kaj gxiaj preniloj kaj cindrujoj estu el pura oro.</p> 
<p><A NAME="an_25:39">25:39</A>&nbsp;El kikaro da pura oro oni faru gxin kaj cxiujn tiujn apartenajxojn.</p> 
<p><A NAME="an_25:40">25:40</A>&nbsp;Kaj rigardu kaj faru laux ilia modelo, kiu estis montrita al vi sur la monto.</p> 
<p><A NAME="an_26:1">26:1</A>&nbsp;La tabernaklon faru el dek tapisxoj el tordita bisino, kaj el blua,  purpura, kaj rugxa teksajxo; kerubojn artiste laboritajn faru sur ili.</p> 
<p><A NAME="an_26:2">26:2</A>&nbsp;La longo de cxiu tapisxo estu dudek ok ulnoj, kaj la largxo de cxiu tapisxo estu kvar ulnoj; unu mezuro estu por cxiuj tapisxoj.</p> 
<p><A NAME="an_26:3">26:3</A>&nbsp;Kvin tapisxoj estu kunigitaj unu kun la alia, kaj la kvin ceteraj tapisxoj estu ankaux kunigitaj unu kun la alia.</p> 
<p><A NAME="an_26:4">26:4</A>&nbsp;Kaj faru masxojn el blua teksajxo sur la rando de unu tapisxo, sur la rando de la kunigxo, kaj tiel same faru sur la rando de la ekstrema tapisxo,  sur la dua rando de kunigxo.</p> 
<p><A NAME="an_26:5">26:5</A>&nbsp;Kvindek masxojn faru sur unu tapisxo, kaj kvindek masxojn faru sur la rando de tiu tapisxo, sur kiu estas la dua flanko de la kunigxo; la masxoj devas esti reciproke arangxitaj unu kontraux alia.</p> 
<p><A NAME="an_26:6">26:6</A>&nbsp;Kaj faru kvindek orajn hoketojn, kaj kunigu la tapisxojn unu kun la alia per la hoketoj, por ke la tabernaklo farigxu unu tutajxo.</p> 
<p><A NAME="an_26:7">26:7</A>&nbsp;Kaj faru tapisxojn el kapra lano kiel kovron super la tabernaklo; dek unu tiajn tapisxojn faru.</p> 
<p><A NAME="an_26:8">26:8</A>&nbsp;La longo de cxiu tapisxo estu tridek ulnoj, kaj la largxo de cxiu tapisxo estu kvar ulnoj; unu mezuro estu por la dek unu tapisxoj.</p> 
<p><A NAME="an_26:9">26:9</A>&nbsp;Kaj kunigu kvin tapisxojn aparte kaj ses tapisxojn aparte, kaj la sesan tapisxon faldu duige antaux la tabernaklo.</p> 
<p><A NAME="an_26:10">26:10</A>&nbsp;Kaj faru kvindek masxojn sur la rando de la ekstrema tapisxo, sur la rando de la kunigxo, kaj kvindek masxojn sur la rando de la dua kunigxa tapisxo.</p> 
<p><A NAME="an_26:11">26:11</A>&nbsp;Kaj faru kvindek kuprajn hoketojn, kaj metu la hoketojn en la masxojn,  por ke vi kunigu la tendon kaj gxi estu unu tutajxo.</p> 
<p><A NAME="an_26:12">26:12</A>&nbsp;Kaj el la superflua pendanta parto de la tapisxoj de la kovro, duono de la superflua tapisxa parto superpendu super la malantauxa flanko de la tabernaklo.</p> 
<p><A NAME="an_26:13">26:13</A>&nbsp;Kaj po unu ulno cxiuflanke el la superflua longo de la tapisxoj superpendu super ambaux flankoj de la tabernaklo, por kovri gxin.</p> 
<p><A NAME="an_26:14">26:14</A>&nbsp;Kaj faru kovron por la tendo el rugxaj virsxafaj feloj kaj ankoraux kovron el antilopaj feloj supre.</p> 
<p><A NAME="an_26:15">26:15</A>&nbsp;Kaj faru starantajn tabulojn por la tabernaklo el akacia ligno.</p> 
<p><A NAME="an_26:16">26:16</A>&nbsp;Dek ulnoj estu la longo de cxiu tabulo, kaj unu ulno kaj duono la largxo de cxiu tabulo.</p> 
<p><A NAME="an_26:17">26:17</A>&nbsp;Du pivotoj estu cxe cxiu tabulo, algxustigitaj unu al la alia; tiel faru cxe cxiuj tabuloj de la tabernaklo.</p> 
<p><A NAME="an_26:18">26:18</A>&nbsp;Kaj faru la tabulojn por la tabernaklo:dudek tabuloj staru sur la flanko suda.</p> 
<p><A NAME="an_26:19">26:19</A>&nbsp;Kaj kvardek argxentajn bazojn faru sub la dudek tabuloj:du bazojn sub cxiu tabulo, por gxiaj du pivotoj.</p> 
<p><A NAME="an_26:20">26:20</A>&nbsp;Kaj sur la dua flanko de la tabernaklo, sur la flanko norda, estu dudek tabuloj,</p> 
<p><A NAME="an_26:21">26:21</A>&nbsp;kaj kvardek argxentaj bazoj por ili, po du bazoj sub cxiu tabulo.</p> 
<p><A NAME="an_26:22">26:22</A>&nbsp;Kaj sur la malantauxa flanko de la tabernaklo, okcidente, faru ses tabulojn.</p> 
<p><A NAME="an_26:23">26:23</A>&nbsp;Kaj du tabulojn faru en la anguloj de la tabernaklo sur la malantauxa flanko.</p> 
<p><A NAME="an_26:24">26:24</A>&nbsp;Ili estu kunigitaj malsupre kaj kunigitaj supre per unu ringo; tiel gxi estu kun ili ambaux; por ambaux anguloj ili estu.</p> 
<p><A NAME="an_26:25">26:25</A>&nbsp;Tiel estu ok tabuloj, kaj cxe ili dek ses argxentaj bazoj, po du bazoj sub cxiu tabulo.</p> 
<p><A NAME="an_26:26">26:26</A>&nbsp;Kaj faru riglilojn el akacia ligno, kvin por la tabuloj de unu flanko de la tabernaklo,</p> 
<p><A NAME="an_26:27">26:27</A>&nbsp;kaj kvin riglilojn por la tabuloj de la dua flanko de la tabernaklo,  kaj kvin riglilojn por la tabuloj de la malantauxa flanko de la tabernaklo,  okcidente.</p> 
<p><A NAME="an_26:28">26:28</A>&nbsp;Kaj la meza riglilo meze de la tabuloj sxovigxu de unu fino gxis la alia.</p> 
<p><A NAME="an_26:29">26:29</A>&nbsp;Kaj la tabulojn tegu per oro, kaj iliajn ringojn, ingojn por la rigliloj, faru el oro, kaj la riglilojn tegu per oro.</p> 
<p><A NAME="an_26:30">26:30</A>&nbsp;Starigu la tabernaklon laux gxia modelo, kiu estis montrita al vi sur la monto.</p> 
<p><A NAME="an_26:31">26:31</A>&nbsp;Kaj faru kurtenon el blua, purpura, kaj rugxa teksajxo, kaj el tordita bisino; artiste laboritaj keruboj estu faritaj sur gxi.</p> 
<p><A NAME="an_26:32">26:32</A>&nbsp;Kaj pendigu gxin sur kvar akaciaj kolonoj, tegitaj per oro kaj havantaj orajn hokojn kaj argxentajn bazojn.</p> 
<p><A NAME="an_26:33">26:33</A>&nbsp;Kaj pendigu la kurtenon sub la hokoj, kaj enportu tien internen de la kurteno la keston de atesto; kaj la kurteno faru por vi apartigon inter la sanktejo kaj la plejsanktejo.</p> 
<p><A NAME="an_26:34">26:34</A>&nbsp;Kaj metu la fermoplaton sur la keston de atesto en la plejsanktejo.</p> 
<p><A NAME="an_26:35">26:35</A>&nbsp;Kaj starigu la tablon ekster la kurteno, kaj la kandelabron kontraux la tablo, en la suda parto de la tabernaklo; la tablon starigu en la norda parto.</p> 
<p><A NAME="an_26:36">26:36</A>&nbsp;Kaj faru kovrotukon por la pordo de la tabernaklo, el blua, purpura,  kaj rugxa teksajxo, kaj el tordita bisino, kun brodajxoj;</p> 
<p><A NAME="an_26:37">26:37</A>&nbsp;kaj faru por la kovrotuko kvin kolonojn el akacia ligno, kaj tegu ilin per oro, kaj iliaj hoketoj estu el oro; kaj fandu por ili kvin kuprajn bazojn.</p> 
<p><A NAME="an_27:1">27:1</A>&nbsp;Kaj faru la altaron el akacia ligno, havantan la longon de kvin ulnoj kaj la largxon de kvin ulnoj; kvarangula estu la altaro; kaj gxia alto estu tri ulnoj.</p> 
<p><A NAME="an_27:2">27:2</A>&nbsp;Kaj faru gxiajn kornojn sur gxiaj kvar anguloj; el gxi elstaru gxiaj kornoj; kaj tegu gxin per kupro.</p> 
<p><A NAME="an_27:3">27:3</A>&nbsp;Kaj faru por gxi potojn por gxia cindro kaj sxovelilojn kaj kalikojn kaj forkojn kaj karbujojn; cxiujn gxiajn vazojn faru el kupro.</p> 
<p><A NAME="an_27:4">27:4</A>&nbsp;Kaj faru por gxi kradon en formo de kupra reto, kaj faru sur la reto kvar kuprajn ringojn sur gxiaj kvar anguloj.</p> 
<p><A NAME="an_27:5">27:5</A>&nbsp;Kaj metu gxin sub la kornicon de la altaro, malsupren, tiel, ke la reto atingu gxis la mezo de la altaro.</p> 
<p><A NAME="an_27:6">27:6</A>&nbsp;Kaj faru stangojn por la altaro, stangojn el akacia ligno, kaj tegu ilin per kupro.</p> 
<p><A NAME="an_27:7">27:7</A>&nbsp;Kaj metu gxiajn stangojn en ringojn, tiel, ke la stangoj estu cxe ambaux flankoj de la altaro, kiam oni gxin portos.</p> 
<p><A NAME="an_27:8">27:8</A>&nbsp;Interne malplena faru gxin el tabuloj; kiel estis montrite al vi sur la monto, tiel oni faru.</p> 
<p><A NAME="an_27:9">27:9</A>&nbsp;Kaj faru korton por la tabernaklo; sur la flanko suda estu kurtenoj por la korto, el tordita bisino; unu flanko havu la longon de cent ulnoj;</p> 
<p><A NAME="an_27:10">27:10</A>&nbsp;kaj gxiaj dudek kolonoj kaj iliaj dudek bazoj estu el kupro; la hokoj de la kolonoj kaj iliaj ligiloj estu el argxento.</p> 
<p><A NAME="an_27:11">27:11</A>&nbsp;Tiel same ankaux sur la norda flanko lauxlonge estu kurtenoj, havantaj la longon de cent ulnoj; kaj dudek kolonoj, kaj por ili dudek bazoj el kupro;  la hokoj de la kolonoj kaj iliaj ligiloj estu el argxento.</p> 
<p><A NAME="an_27:12">27:12</A>&nbsp;Sed lauxlargxe de la korto, sur la flanko okcidenta, estu kurtenoj,  havantaj la longon de kvindek ulnoj; dek kolonoj, kaj por ili dek bazoj.</p> 
<p><A NAME="an_27:13">27:13</A>&nbsp;Kaj lauxlargxe de la korto, sur la flanko orienta, estu kurtenoj,  havantaj la longon de kvindek ulnoj.</p> 
<p><A NAME="an_27:14">27:14</A>&nbsp;Kaj kurtenoj, havantaj la longon de dek kvin ulnoj, estu por unu latero; ankaux tri kolonoj, kaj por ili tri bazoj.</p> 
<p><A NAME="an_27:15">27:15</A>&nbsp;Kaj por la dua latero estu kurtenoj, havantaj la longon de dek kvin ulnoj; ankaux tri kolonoj, kaj por ili tri bazoj.</p> 
<p><A NAME="an_27:16">27:16</A>&nbsp;Kaj por la pordego de la korto estu kovrotuko, havanta la longon de dudek ulnoj, el blua, purpura, kaj rugxa teksajxo, kaj el tordita bisino, kun brodajxoj; kvar kolonoj, kaj por ili kvar bazoj.</p> 
<p><A NAME="an_27:17">27:17</A>&nbsp;CXiuj kolonoj cxirkaux la korto havu ligilojn el argxento, hokojn el argxento, kaj bazojn el kupro.</p> 
<p><A NAME="an_27:18">27:18</A>&nbsp;La longo de la korto estu cent ulnoj, la largxo cxie kvindek, kaj la alto kvin ulnoj; cxio estu farita el tordita bisino, kaj la bazoj estu el kupro.</p> 
<p><A NAME="an_27:19">27:19</A>&nbsp;CXiuj vazoj de la tabernaklo, por cxiuj servoj, kaj cxiuj gxiaj najloj kaj cxiuj najloj de la korto, estu el kupro.</p> 
<p><A NAME="an_27:20">27:20</A>&nbsp;Kaj vi ordonu al la Izraelidoj, ke ili alportu al vi oleon olivan,  puran, pistitan, por lumigado, por ke lucerno brulu cxiam.</p> 
<p><A NAME="an_27:21">27:21</A>&nbsp;En la tabernaklo de kunveno, ekstere de la kurteno, kiu pendas antaux la atesto, arangxadu gxin Aaron kaj liaj filoj de vespero gxis mateno antaux la Eternulo. Tio estu eterna legxo en la generacioj de la Izraelidoj.</p> 
<p><A NAME="an_28:1">28:1</A>&nbsp;Kaj vi alproksimigu al vi vian fraton Aaron kaj liajn filojn kun li el inter la Izraelidoj, por ke li estu Mia pastro:Aaron, kaj Nadab, Abihu,  Eleazar, kaj Itamar, la filoj de Aaron.</p> 
<p><A NAME="an_28:2">28:2</A>&nbsp;Kaj faru sanktajn vestojn por via frato Aaron, por honoro kaj ornamo.</p> 
<p><A NAME="an_28:3">28:3</A>&nbsp;Kaj diru al cxiuj, kiuj havas sagxan koron kaj kiujn Mi plenigis per spirito de sagxo, ke ili faru por Aaron vestojn, por sanktigi lin, ke li estu Mia pastro.</p> 
<p><A NAME="an_28:4">28:4</A>&nbsp;Kaj jen estas la vestoj, kiujn ili devas fari:surbrustajxo, efodo,  tuniko, hxitono teksita, cidaro, kaj zono. Kaj ili faru sanktajn vestojn por via frato Aaron kaj por liaj filoj, ke li estu Mia pastro.</p> 
<p><A NAME="an_28:5">28:5</A>&nbsp;Kaj ili prenu oron, kaj bluan, purpuran, kaj rugxan teksajxon, kaj bisinon.</p> 
<p><A NAME="an_28:6">28:6</A>&nbsp;Kaj ili faru la efodon el oro, el blua, purpura, kaj rugxa teksajxo, kaj el tordita bisino, en artista maniero.</p> 
<p><A NAME="an_28:7">28:7</A>&nbsp;Du sursxultrajxojn kunigantajn gxi havu sur siaj du finoj, por ke gxi estu ligita.</p> 
<p><A NAME="an_28:8">28:8</A>&nbsp;Kaj la cxirkauxliganta zono sur gxi estu la sama laborajxo, kiel gxia kontinuajxo, el oro, el blua, purpura, kaj rugxa teksajxo, kaj el tordita bisino.</p> 
<p><A NAME="an_28:9">28:9</A>&nbsp;Kaj prenu du oniksajn sxtonojn, kaj gravuru sur ili la nomojn de la filoj de Izrael:</p> 
<p><A NAME="an_28:10">28:10</A>&nbsp;ses el iliaj nomoj sur unu sxtono kaj la ses ceterajn nomojn sur la dua sxtono, laux la ordo de ilia naskigxo.</p> 
<p><A NAME="an_28:11">28:11</A>&nbsp;Per laboro de gravuristoj, kiel sigelila gravurado, gravurigu sur la du sxtonoj la nomojn de la filoj de Izrael; faru ilin cxirkauxataj per kadretoj el oro.</p> 
<p><A NAME="an_28:12">28:12</A>&nbsp;Kaj metu la du sxtonojn sur la sursxultrajxojn de la efodo, kiel sxtonojn de memoro pri la filoj de Izrael; kaj Aaron portu iliajn nomojn antaux la Eternulo sur siaj du sursxultrajxoj por memoro.</p> 
<p><A NAME="an_28:13">28:13</A>&nbsp;Kaj faru kadretojn el oro;</p> 
<p><A NAME="an_28:14">28:14</A>&nbsp;kaj du cxenetojn el pura oro; faru ilin kunigxantaj per siaj finoj,  plektitaj; kaj alfortikigu la plektitajn cxenetojn al la kadretoj.</p> 
<p><A NAME="an_28:15">28:15</A>&nbsp;Kaj faru jugxan surbrustajxon per artista laboro; simile al la laboro de la efodo faru gxin; el oro, el blua, purpura, kaj rugxa teksajxo, kaj el tordita bisino faru gxin.</p> 
<p><A NAME="an_28:16">28:16</A>&nbsp;Kvarangula gxi estu kaj duobla; manstrecxo estu gxia longo, kaj manstrecxo gxia largxo.</p> 
<p><A NAME="an_28:17">28:17</A>&nbsp;Kaj enmetu en gxin enmetajxon el sxtonoj en kvar vicoj. La sxtonoj de vico:rubeno, topazo, kaj smeraldo estu la unua vico;</p> 
<p><A NAME="an_28:18">28:18</A>&nbsp;kaj la dua vico:hiacinto, safiro, kaj jaspiso;</p> 
<p><A NAME="an_28:19">28:19</A>&nbsp;kaj la tria vico:ligurio, agato, kaj ametisto;</p> 
<p><A NAME="an_28:20">28:20</A>&nbsp;kaj la kvara vico:krizolito, kaj onikso, kaj berilo. En oraj kadretoj ili estu laux siaj vicoj.</p> 
<p><A NAME="an_28:21">28:21</A>&nbsp;Kaj la sxtonoj estu laux la nomoj de la filoj de Izrael; dek du, laux iliaj nomoj, gravuritaj sigelile, cxiu kun sia nomo, por la dek du triboj.</p> 
<p><A NAME="an_28:22">28:22</A>&nbsp;Kaj faru al la surbrustajxo plektitajn cxenetojn, kunigxantajn per siaj finoj, el pura oro.</p> 
<p><A NAME="an_28:23">28:23</A>&nbsp;Kaj faru por la surbrustajxo du orajn ringojn, kaj alfortikigu la du ringojn al la du finoj de la surbrustajxo.</p> 
<p><A NAME="an_28:24">28:24</A>&nbsp;Kaj metu la du orajn plektitajn cxenetojn en la du ringojn cxe la finoj de la surbrustajxo.</p> 
<p><A NAME="an_28:25">28:25</A>&nbsp;Kaj la du finojn de la du plektitaj cxenetoj enfortikigu en la du kadretojn, kaj alfortikigu ilin al la sursxultrajxoj de la efodo sur la antauxa flanko.</p> 
<p><A NAME="an_28:26">28:26</A>&nbsp;Kaj faru du orajn ringojn, kaj alfortikigu ilin al la du aliaj finoj de la surbrustajxo, sur interna gxia rando, direktita al la efodo.</p> 
<p><A NAME="an_28:27">28:27</A>&nbsp;Kaj faru du orajn ringojn, kaj alfortikigu ilin al la du sursxultrajxoj de la efodo malsupre, sur la antauxa flanko, cxe gxia kunigxo, super la zono de la efodo.</p> 
<p><A NAME="an_28:28">28:28</A>&nbsp;Kaj oni alligu la surbrustajxon per gxiaj ringoj al la ringoj de la efodo per lacxo el blua sxtofo, por ke gxi estu super la zono de la efodo kaj por ke la surbrustajxo ne forsxovigxu de sur la efodo.</p> 
<p><A NAME="an_28:29">28:29</A>&nbsp;Kaj Aaron portu la nomojn de la filoj de Izrael sur la jugxa surbrustajxo sur sia koro, kiam li eniros en la sanktejon, por cxiama memoro antaux la Eternulo.</p> 
<p><A NAME="an_28:30">28:30</A>&nbsp;Kaj metu sur la jugxan surbrustajxon la signojn de lumo kaj la signojn de justo, por ke ili estu sur la koro de Aaron, kiam li eniros antaux la Eternulon; kaj Aaron cxiam portu la jugxon de la filoj de Izrael sur sia koro antaux la Eternulo.</p> 
<p><A NAME="an_28:31">28:31</A>&nbsp;Kaj faru la tunikon de la efodo tutan el blua teksajxo.</p> 
<p><A NAME="an_28:32">28:32</A>&nbsp;La aperturo por la kapo estu en gxia mezo; cxirkaux la aperturo estu teksita bordero, kiel cxe aperturo de sxildo, por ke gxi ne dissxirigxu.</p> 
<p><A NAME="an_28:33">28:33</A>&nbsp;Sur gxia malsupra rando faru granatojn el blua, purpura, kaj rugxa teksajxo, cxirkauxe sur gxia malsupra rando, kaj inter ili cxirkauxe orajn tintilojn.</p> 
<p><A NAME="an_28:34">28:34</A>&nbsp;Ora tintilo kaj granato, ora tintilo kaj granato estu cxirkauxe sur la malsupra rando de la tuniko.</p> 
<p><A NAME="an_28:35">28:35</A>&nbsp;GXi estu sur Aaron dum lia servado; por ke oni auxdu sonon de li, kiam li eniros en la sanktejon antaux la Eternulon kaj kiam li eliros, kaj por ke li ne mortu.</p> 
<p><A NAME="an_28:36">28:36</A>&nbsp;Kaj faru tabuleton el pura oro, kaj gravuru sur gxi en sigelila maniero:SANKTA AL LA ETERNULO.</p> 
<p><A NAME="an_28:37">28:37</A>&nbsp;Kaj alfortikigu gxin per lacxo el blua sxtofo, ke gxi estu sur la cidaro; sur la antauxa flanko de la cidaro gxi devas esti.</p> 
<p><A NAME="an_28:38">28:38</A>&nbsp;GXi estu sur la frunto de Aaron; kaj Aaron portados la pekon kontraux la sanktajxoj, kiujn sanktigos la Izraelidoj en cxiuj siaj sanktaj donoj; kaj gxi estos sur lia frunto cxiam, por ke la Eternulo ilin favoru.</p> 
<p><A NAME="an_28:39">28:39</A>&nbsp;Kaj teksu la hxitonon el bisino, kaj faru la cidaron el bisino, kaj faru broditan zonon.</p> 
<p><A NAME="an_28:40">28:40</A>&nbsp;Kaj por la filoj de Aaron faru hxitonojn, kaj faru por ili zonojn, kaj mitrojn faru por ili, por honoro kaj ornamo.</p> 
<p><A NAME="an_28:41">28:41</A>&nbsp;Kaj vestu per ili vian fraton Aaron kaj liajn filojn kune kun li; kaj sanktoleu ilin kaj konsekru ilin kaj sanktigu ilin, por ke ili estu pastroj al Mi.</p> 
<p><A NAME="an_28:42">28:42</A>&nbsp;Kaj faru por ili linajn pantalonojn, por kovri la nudecon de ilia karno; de la lumbo gxis la femuroj ili estu.</p> 
<p><A NAME="an_28:43">28:43</A>&nbsp;Kaj ili estu sur Aaron kaj sur liaj filoj, kiam ili eniros en la tabernaklon de kunveno, aux kiam ili alproksimigxos al la altaro, por servi en la sanktejo; por ke ili ne faru pekon kaj ne mortu. Eterna legxo gxi estu por li kaj por lia idaro post li.</p> 
<p><A NAME="an_29:1">29:1</A>&nbsp;Kaj jen estas tio, kion vi devas fari al ili, por sanktigi ilin, ke ili estu pastroj al Mi:prenu unu virbovidon kaj du virsxafojn sendifektajn;</p> 
<p><A NAME="an_29:2">29:2</A>&nbsp;kaj macan panon, kaj macajn kukojn, miksitajn kun oleo, kaj macajn flanojn, sxmiritajn per oleo; el delikata tritika faruno faru ilin.</p> 
<p><A NAME="an_29:3">29:3</A>&nbsp;Kaj metu ilin en unu korbon, kaj venigu ilin en la korbo, kaj ankaux la bovidon kaj la du virsxafojn.</p> 
<p><A NAME="an_29:4">29:4</A>&nbsp;Kaj Aaronon kaj liajn filojn alvenigu al la pordo de la tabernaklo de kunveno, kaj lavu ilin per akvo.</p> 
<p><A NAME="an_29:5">29:5</A>&nbsp;Kaj prenu la vestojn, kaj metu sur Aaronon la hxitonon kaj la tunikon de la efodo kaj la efodon kaj la surbrustajxon, kaj zonu lin per la zono de la efodo.</p> 
<p><A NAME="an_29:6">29:6</A>&nbsp;Kaj metu la cidaron sur lian kapon, kaj metu la sanktan kronon sur la cidaron.</p> 
<p><A NAME="an_29:7">29:7</A>&nbsp;Kaj prenu la oleon de sanktoleado, kaj versxu sur lian kapon kaj sanktoleu lin.</p> 
<p><A NAME="an_29:8">29:8</A>&nbsp;Kaj liajn filojn alvenigu, kaj vestu ilin per la hxitonoj.</p> 
<p><A NAME="an_29:9">29:9</A>&nbsp;Kaj zonu ilin per zono, Aaronon kaj liajn filojn, kaj alligu sur ili mitrojn, por ke al ili apartenu la pastreco laux eterna legxo; kaj konsekru Aaronon kaj liajn filojn.</p> 
<p><A NAME="an_29:10">29:10</A>&nbsp;Kaj alvenigu la bovidon antaux la tabernaklon de kunveno, kaj Aaron kaj liaj filoj metu siajn manojn sur la kapon de la bovido.</p> 
<p><A NAME="an_29:11">29:11</A>&nbsp;Kaj bucxu la bovidon antaux la Eternulo, cxe la pordo de la tabernaklo de kunveno.</p> 
<p><A NAME="an_29:12">29:12</A>&nbsp;Kaj prenu iom el la sango de la bovido kaj metu per viaj fingroj sur la kornojn de la altaro, kaj la tutan ceteran sangon elversxu cxe la bazo de la altaro.</p> 
<p><A NAME="an_29:13">29:13</A>&nbsp;Kaj prenu la tutan sebon, kiu kovras la internajxon, kaj la reton de la hepato, kaj la du renojn, kaj la sebon, kiu estas sur ili, kaj incense bruligu ilin sur la altaro.</p> 
<p><A NAME="an_29:14">29:14</A>&nbsp;Kaj la karnon de la bovido kaj gxian felon kaj gxian malpurajxon forbruligu per fajro ekster la tendaro; gxi estas pekofero.</p> 
<p><A NAME="an_29:15">29:15</A>&nbsp;Kaj unu virsxafon prenu, kaj Aaron kaj liaj filoj metu siajn manojn sur la kapon de la virsxafo.</p> 
<p><A NAME="an_29:16">29:16</A>&nbsp;Kaj bucxu la virsxafon, kaj prenu gxian sangon kaj aspergu la altaron cxirkauxe.</p> 
<p><A NAME="an_29:17">29:17</A>&nbsp;Kaj la virsxafon dishaku en partojn, kaj lavu gxian internajxon kaj gxiajn krurojn, kaj metu ilin sur gxiajn partojn kaj sur gxian kapon.</p> 
<p><A NAME="an_29:18">29:18</A>&nbsp;Kaj forbruligu la tutan virsxafon sur la altaro; gxi estas brulofero por la Eternulo; agrabla odorajxo, fajrofero por la Eternulo gxi estas.</p> 
<p><A NAME="an_29:19">29:19</A>&nbsp;Kaj prenu la duan virsxafon, kaj Aaron kaj liaj filoj metu siajn manojn sur la kapon de la virsxafo.</p> 
<p><A NAME="an_29:20">29:20</A>&nbsp;Kaj bucxu la virsxafon, kaj prenu iom el gxia sango kaj metu sur la malsupran randon de la dekstra orelo de Aaron kaj sur la malsupran randon de la dekstra orelo de liaj filoj kaj sur la dikan fingron de ilia dekstra mano kaj sur la dikan fingron de ilia dekstra piedo; kaj aspergu per la sango la altaron cxirkauxe.</p> 
<p><A NAME="an_29:21">29:21</A>&nbsp;Kaj prenu el la sango, kiu estos sur la altaro, kaj sanktan oleon, kaj aspergu Aaronon kaj liajn vestojn kaj liajn filojn kaj la vestojn de liaj filoj kune kun li; kaj sanktigxos li kaj liaj vestoj kaj liaj filoj kaj la vestoj de liaj filoj kune kun li.</p> 
<p><A NAME="an_29:22">29:22</A>&nbsp;Kaj prenu de la virsxafo la sebon kaj la voston, kaj la sebon, kiu kovras la internajxon, kaj la reton de la hepato, kaj la du renojn, kaj la sebon, kiu estas sur ili, kaj la dekstran femuron, cxar tio estas virsxafo de konsekrado;</p> 
<p><A NAME="an_29:23">29:23</A>&nbsp;kaj unu bulon da pano kaj unu kukon kun oleo kaj unu flanon, el la korbo kun macoj, kiu staras antaux la Eternulo;</p> 
<p><A NAME="an_29:24">29:24</A>&nbsp;kaj metu cxion sur la manojn de Aaron kaj sur la manojn de liaj filoj,  kaj skuu tion kiel skuoferon antaux la Eternulo.</p> 
<p><A NAME="an_29:25">29:25</A>&nbsp;Kaj prenu tion el iliaj manoj, kaj forbruligu gxin sur la altaro kune kun la brulofero, kiel agrablan odorajxon antaux la Eternulo; gxi estas fajrofero por la Eternulo.</p> 
<p><A NAME="an_29:26">29:26</A>&nbsp;Kaj prenu la brustajxon de la virsxafo de konsekrado de Aaron, kaj skuu gxin kiel skuoferon antaux la Eternulo; kaj tio estos via parto.</p> 
<p><A NAME="an_29:27">29:27</A>&nbsp;Kaj sanktigu la brustajxon de skuado kaj la femuron de levado, kiuj estis skuitaj kaj levitaj el la virsxafo de konsekrado de Aaron kaj de liaj filoj;</p> 
<p><A NAME="an_29:28">29:28</A>&nbsp;kaj tio estu por Aaron kaj por liaj filoj porcxiama destinitajxo de la Izraelidoj; cxar gxi estas levofero, kaj levofero gxi estu de la Izraelidoj,  el iliaj pacoferoj ilia levofero al la Eternulo.</p> 
<p><A NAME="an_29:29">29:29</A>&nbsp;Kaj la sanktaj vestoj de Aaron estu por liaj filoj post li, por ke ili estu sanktoleataj en ili kaj por ke ili estu konsekrataj en ili.</p> 
<p><A NAME="an_29:30">29:30</A>&nbsp;Dum sep tagoj portu ilin sur si tiu el liaj filoj, kiu estos pastro anstataux li, kaj kiu venos en la tabernaklon de kunveno, por servi en la sanktejo.</p> 
<p><A NAME="an_29:31">29:31</A>&nbsp;Kaj la virsxafon de konsekrado prenu, kaj kuiru gxian viandon sur sankta loko.</p> 
<p><A NAME="an_29:32">29:32</A>&nbsp;Kaj Aaron kaj liaj filoj mangxu la viandon de la virsxafo, kaj la panon, kiu estas en la korbo, cxe la pordo de la tabernaklo de kunveno.</p> 
<p><A NAME="an_29:33">29:33</A>&nbsp;Kaj ili tion mangxu, cxar per tio ili purigxis, por ke ili estu konsekritaj kaj por ke ili estu sanktigitaj. Laiko tion ne mangxu, cxar tio estas sankta.</p> 
<p><A NAME="an_29:34">29:34</A>&nbsp;Se el la viando de konsekrado kaj el la pano restos iom gxis la mateno,  tiam forbruligu la restajxon per fajro; gxi ne estu mangxata, cxar gxi estas sankta.</p> 
<p><A NAME="an_29:35">29:35</A>&nbsp;Kaj agu kun Aaron kaj kun liaj filoj tiel, kiel Mi cxion ordonis al vi;  dum sep tagoj konsekru ilin.</p> 
<p><A NAME="an_29:36">29:36</A>&nbsp;Kaj propekan bovidon oferu cxiutage por senpekigxo; kaj senpekigu la altaron, oferante sur gxi, kaj oleu gxin, por gxin sanktigi.</p> 
<p><A NAME="an_29:37">29:37</A>&nbsp;Dum sep tagoj senpekigu la altaron kaj sanktigu gxin; kaj la altaro farigxu plejsanktajxo; cxio, kio ektusxos la altaron, farigxos sankta.</p> 
<p><A NAME="an_29:38">29:38</A>&nbsp;Jen tio, kion vi metos sur la altaron:du jaragxajn sxafidojn cxiutage,  cxiam;</p> 
<p><A NAME="an_29:39">29:39</A>&nbsp;unu sxafidon oferu matene, kaj la duan sxafidon oferu cxirkaux la vespero;</p> 
<p><A NAME="an_29:40">29:40</A>&nbsp;kaj por unu sxafido dekonon de efo da delikata faruno, miksita kun kvarono de hino da elpistita oleo, kaj kvaronon de hino da vino por versxoferi.</p> 
<p><A NAME="an_29:41">29:41</A>&nbsp;La duan sxafidon oferu cxirkaux la vespero; faru kun gxi kiel kun la matena donofero kaj versxofero, ke gxi estu agrabla odorajxo, fajrofero por la Eternulo,</p> 
<p><A NAME="an_29:42">29:42</A>&nbsp;cxiama brulofero en viaj generacioj cxe la pordo de la tabernaklo de kunveno antaux la Eternulo, kie Mi aperados antaux vi, por paroli tie kun vi.</p> 
<p><A NAME="an_29:43">29:43</A>&nbsp;Kaj Mi aperados tie antaux la Izraelidoj, kaj la loko sanktigxos per Mia gloro.</p> 
<p><A NAME="an_29:44">29:44</A>&nbsp;Kaj Mi sanktigos la tabernaklon de kunveno kaj la altaron; kaj Aaronon kaj liajn filojn Mi sanktigos, por ke ili estu Miaj pastroj.</p> 
<p><A NAME="an_29:45">29:45</A>&nbsp;Kaj Mi logxos inter la Izraelidoj, kaj Mi estos por ili Dio.</p> 
<p><A NAME="an_29:46">29:46</A>&nbsp;Kaj ili sciu, ke Mi estas la Eternulo, ilia Dio, kiu elirigis ilin el la lando Egipta, por ke Mi logxu inter ili, Mi, la Eternulo, ilia Dio.</p> 
<p><A NAME="an_30:1">30:1</A>&nbsp;Kaj faru altaron, por fumigi incenson; el akacia ligno faru gxin.</p> 
<p><A NAME="an_30:2">30:2</A>&nbsp;Unu ulno estu gxia longo, kaj unu ulno gxia largxo; gxi estu kvarangula;  kaj du ulnoj estu gxia alto; kornoj elstaru el gxi.</p> 
<p><A NAME="an_30:3">30:3</A>&nbsp;Kaj tegu gxin per pura oro, gxian supran platon kaj gxiajn flankojn cxirkauxe kaj gxiajn kornojn; kaj faru al gxi oran kronon cxirkauxe.</p> 
<p><A NAME="an_30:4">30:4</A>&nbsp;Kaj du orajn ringojn faru al gxi sub gxia krono, sur gxiaj du lateroj;  sur du flankoj faru ilin; kaj ili estu ingoj por stangoj, per kiuj oni portu gxin.</p> 
<p><A NAME="an_30:5">30:5</A>&nbsp;Kaj faru la stangojn el akacia ligno, kaj tegu ilin per oro.</p> 
<p><A NAME="an_30:6">30:6</A>&nbsp;Kaj starigu gxin antaux la kurteno, kiu estas antaux la kesto de atesto,  kontraux la fermoplato de la kesto de atesto, kie Mi aperados al vi.</p> 
<p><A NAME="an_30:7">30:7</A>&nbsp;Kaj Aaron incensadu sur gxi aroman incenson; cxiumatene, kiam li ordigos la lucernojn, li incensu.</p> 
<p><A NAME="an_30:8">30:8</A>&nbsp;Kaj kiam Aaron ekbruligos la lucernojn cxirkaux vespero, li incensu; gxi estu cxiama incensado antaux la Eternulo en viaj generacioj.</p> 
<p><A NAME="an_30:9">30:9</A>&nbsp;Ne alportu sur gxi incenson alian, nek bruloferon nek donoferon, kaj versxoferon ne versxu sur gxin.</p> 
<p><A NAME="an_30:10">30:10</A>&nbsp;Kaj cxiopardonan oferon Aaron alportos sur gxiaj kornoj unu fojon en la jaro; el la sango de la cxiopardona pekofero unu fojon en jaro li alportu sur gxi cxiopardonan oferon en viaj generacioj; tio estos plej granda sanktajxo antaux la Eternulo.</p> 
<p><A NAME="an_30:11">30:11</A>&nbsp;Kaj la Eternulo ekparolis al Moseo, dirante:</p> 
<p><A NAME="an_30:12">30:12</A>&nbsp;Kiam vi kalkulos la kapojn de la Izraelidoj, tiam cxiu donu liberigan pagon por sia animo al la Eternulo, kiam ili estos kalkulataj; kaj tiam ne estos inter ili epidemio dum la kalkulado.</p> 
<p><A NAME="an_30:13">30:13</A>&nbsp;Jen kion devas doni cxiu, kiu pasas la kalkulon:duonon de siklo laux la grandeco de la sankta siklo (siklo enhavas dudek gerojn); duono de siklo estu oferdono por la Eternulo.</p> 
<p><A NAME="an_30:14">30:14</A>&nbsp;CXiu, kiu pasas la kalkulon, de la agxo de dudek jaroj kaj pli, devas doni la oferdonon al la Eternulo.</p> 
<p><A NAME="an_30:15">30:15</A>&nbsp;La ricxulo ne donu pli kaj la malricxulo ne donu malpli ol duonon de siklo, donante la oferdonon por la Eternulo, por liberigi viajn animojn.</p> 
<p><A NAME="an_30:16">30:16</A>&nbsp;Kaj prenu la monon de la liberigo de la Izraelidoj kaj uzu gxin por la servado en la tabernaklo de kunveno, kaj tio estos por la Izraelidoj kiel memorigajxo antaux la Eternulo, por liberigi viajn animojn.</p> 
<p><A NAME="an_30:17">30:17</A>&nbsp;Kaj la Eternulo ekparolis al Moseo, dirante:</p> 
<p><A NAME="an_30:18">30:18</A>&nbsp;Faru kupran lavujon kun kupra piedestalo, por lavado; kaj starigu gxin inter la tabernaklo de kunveno kaj la altaro, kaj enversxu tien akvon.</p> 
<p><A NAME="an_30:19">30:19</A>&nbsp;Kaj Aaron kaj liaj filoj lavu per gxi siajn manojn kaj piedojn:</p> 
<p><A NAME="an_30:20">30:20</A>&nbsp;kiam ili iros en la tabernaklon de kunveno, ili lavu sin per akvo, por ke ili ne mortu; aux kiam ili alproksimigxos al la altaro, por servi, por incensi fajroferon al la Eternulo,</p> 
<p><A NAME="an_30:21">30:21</A>&nbsp;ili lavu siajn manojn kaj piedojn, por ke ili ne mortu; kaj tio estu por ili legxo eterna, por li kaj por lia idaro en iliaj generacioj.</p> 
<p><A NAME="an_30:22">30:22</A>&nbsp;Plue la Eternulo ekparolis al Moseo, dirante:</p> 
<p><A NAME="an_30:23">30:23</A>&nbsp;Prenu al vi plej bonajn aromajxojn:da bonodora mirho kvincent siklojn,  kaj da aroma cinamo duonon de tio, ducent kvindek, kaj da aroma kano ducent kvindek,</p> 
<p><A NAME="an_30:24">30:24</A>&nbsp;kaj da kasio kvincent siklojn laux la mezuro de la sankta siklo, kaj da olivoleo unu hinon.</p> 
<p><A NAME="an_30:25">30:25</A>&nbsp;Kaj faru el tio oleon por sanktoleado, kunmetitan sxmirajxon laux la arto de la sxmirajxisto; gxi estu oleo por sanktoleado.</p> 
<p><A NAME="an_30:26">30:26</A>&nbsp;Kaj sanktoleu per gxi la tabernaklon de kunveno kaj la keston de atesto,</p> 
<p><A NAME="an_30:27">30:27</A>&nbsp;kaj la tablon kaj cxiujn gxiajn apartenajxojn, kaj la kandelabron kaj gxiajn apartenajxojn, kaj la altaron de incensado,</p> 
<p><A NAME="an_30:28">30:28</A>&nbsp;kaj la altaron de bruloferoj kaj cxiujn gxiajn apartenajxojn, kaj la lavujon kaj gxian piedestalon.</p> 
<p><A NAME="an_30:29">30:29</A>&nbsp;Kaj sanktigu ilin, ke ili farigxu plejsanktajxo; cxiu, kiu ektusxos ilin, sanktigxos.</p> 
<p><A NAME="an_30:30">30:30</A>&nbsp;Kaj Aaronon kaj liajn filojn sanktoleu, kaj sanktigu ilin, ke ili estu Miaj pastroj.</p> 
<p><A NAME="an_30:31">30:31</A>&nbsp;Kaj al la Izraelidoj diru jene:Tio estu por Mi oleo de sanktoleado en viaj generacioj.</p> 
<p><A NAME="an_30:32">30:32</A>&nbsp;Sur homan karnon gxi ne estu versxata, kaj laux gxia konsisto ne faru ion similan; gxi estas sankta, gxi estu sankta por vi.</p> 
<p><A NAME="an_30:33">30:33</A>&nbsp;Se iu konsistigos ion similan kaj sxmiros per gxi laikon, li ekstermigxu el sia popolo.</p> 
<p><A NAME="an_30:34">30:34</A>&nbsp;Kaj la Eternulo diris al Moseo:Prenu al vi aromajxon:balzamon kaj stakton kaj galbanon bonodoran kaj puran olibanon, po egalaj partoj el cxio;</p> 
<p><A NAME="an_30:35">30:35</A>&nbsp;kaj faru el tio incensajxon kunmetitan laux la arto de la sxmirajxisto,  bone frotmiksitan, puran, sanktan.</p> 
<p><A NAME="an_30:36">30:36</A>&nbsp;Kaj pistu el tio subtilan pulvoron, kaj metu iom el gxi antaux la keston de atesto en la tabernaklo de kunveno, kie Mi aperados al vi;  plejsanktajxo gxi estu por vi.</p> 
<p><A NAME="an_30:37">30:37</A>&nbsp;Kaj laux la incensajxo, kiun vi faros, ne faru al vi alian similan;  sankta gxi estu al vi por la Eternulo.</p> 
<p><A NAME="an_30:38">30:38</A>&nbsp;Se iu faros ion similan, por odorigi per gxi, li ekstermigxos el sia popolo.</p> 
<p><A NAME="an_31:1">31:1</A>&nbsp;Kaj la Eternulo ekparolis al Moseo, dirante:</p> 
<p><A NAME="an_31:2">31:2</A>&nbsp;Jen, Mi vokis per la nomo Becalelon, filon de Uri, filo de HXur, el la tribo de Jehuda;</p> 
<p><A NAME="an_31:3">31:3</A>&nbsp;kaj Mi plenigis lin per Dia spirito, per sagxo kaj prudento kaj scio kaj cxia arto,</p> 
<p><A NAME="an_31:4">31:4</A>&nbsp;por pripensi ideojn, por labori el oro kaj el argxento kaj el kupro,</p> 
<p><A NAME="an_31:5">31:5</A>&nbsp;kaj por cxizi sxtonojn por enkadrigo, kaj por cxizi lignon, por fari cxian laboron.</p> 
<p><A NAME="an_31:6">31:6</A>&nbsp;Kaj jen Mi donis al li kiel helpanton Oholiabon, filon de Ahxisamahx, el la tribo de Dan; kaj en la koron de cxiu kompetentulo Mi enmetis sagxon, por ke ili faru cxion, kion Mi ordonis al vi:</p> 
<p><A NAME="an_31:7">31:7</A>&nbsp;la tabernaklon de kunveno kaj la keston de atesto kaj la fermoplaton sur gxi kaj cxiujn apartenajxojn de la tabernaklo,</p> 
<p><A NAME="an_31:8">31:8</A>&nbsp;kaj la tablon kaj gxiajn apartenajxojn kaj la puran kandelabron kaj cxiujn gxiajn apartenajxojn kaj la altaron de incensado,</p> 
<p><A NAME="an_31:9">31:9</A>&nbsp;kaj la altaron de bruloferoj kaj cxiujn gxiajn apartenajxojn kaj la lavujon kaj gxian piedestalon,</p> 
<p><A NAME="an_31:10">31:10</A>&nbsp;kaj la oficajn vestojn kaj la sanktajn vestojn por la pastro Aaron kaj la pastrajn vestojn de liaj filoj,</p> 
<p><A NAME="an_31:11">31:11</A>&nbsp;kaj la sanktan oleon kaj la aroman incensajxon por la sanktejo; cxion konforme al tio, kiel Mi ordonis al vi, ili faros.</p> 
<p><A NAME="an_31:12">31:12</A>&nbsp;Kaj la Eternulo ekparolis al Moseo, dirante:</p> 
<p><A NAME="an_31:13">31:13</A>&nbsp;Diru al la Izraelidoj jene:Nepre observu Miajn sabatojn; cxar tio estas signo inter Mi kaj vi en viaj generacioj, por ke vi sciu, ke Mi estas la Eternulo, kiu vin sanktigas.</p> 
<p><A NAME="an_31:14">31:14</A>&nbsp;Kaj observu la sabaton, cxar gxi estas sankta por vi; kiu gxin malsanktigos, tiu mortu; cxar se iu faros en gxi laboron, tiu animo ekstermigxu el la mezo de sia popolo.</p> 
<p><A NAME="an_31:15">31:15</A>&nbsp;Dum ses tagoj oni faru laboron, sed la sepan tagon estas sabato de ripozo, sankta por la Eternulo; cxiu, kiu faros laboron en la tago sabata,  estu mortigita.</p> 
<p><A NAME="an_31:16">31:16</A>&nbsp;Kaj la Izraelidoj observu la sabaton, por fari la sabaton en siaj generacioj eterna interligo.</p> 
<p><A NAME="an_31:17">31:17</A>&nbsp;Inter Mi kaj la Izraelidoj gxi estu signo por cxiam; cxar dum ses tagoj la Eternulo faris la cxielon kaj la teron, sed en la sepa tago Li cxesis kaj ripozis.</p> 
<p><A NAME="an_31:18">31:18</A>&nbsp;Kaj, fininte paroli al li sur la monto Sinaj, la Eternulo donis al Moseo du tabelojn de atesto, tabelojn sxtonajn, skribitajn per la fingro de Dio.</p> 
<p><A NAME="an_32:1">32:1</A>&nbsp;Kiam la popolo vidis, ke Moseo longe ne malsuprenvenas de la monto, la popolo kolektigxis antaux Aaron, kaj diris al li:Levigxu, faru al ni diojn,  kiuj irus antaux ni; cxar pri tiu Moseo, la viro, kiu elkondukis nin el la lando Egipta, ni ne scias, kio farigxis kun li.</p> 
<p><A NAME="an_32:2">32:2</A>&nbsp;Tiam diris al ili Aaron:Elprenu la orajn orelringojn, kiuj estas en la oreloj de viaj edzinoj, de viaj filoj, kaj de viaj filinoj, kaj alportu al mi.</p> 
<p><A NAME="an_32:3">32:3</A>&nbsp;Kaj la tuta popolo elprenis la orajn orelringojn, kiuj estis en iliaj oreloj, kaj alportis al Aaron.</p> 
<p><A NAME="an_32:4">32:4</A>&nbsp;Kaj li prenis tion el iliaj manoj kaj formis gxin per cxizilo kaj faris el gxi fanditan bovidon. Kaj ili diris:Jen estas viaj dioj, ho Izrael, kiuj elirigis vin el la lando Egipta.</p> 
<p><A NAME="an_32:5">32:5</A>&nbsp;Kiam Aaron tion vidis, li konstruis altaron antaux gxi; kaj Aaron proklamis kaj diris:Morgaux estos festo de la Eternulo.</p> 
<p><A NAME="an_32:6">32:6</A>&nbsp;Kaj ili levigxis frue la sekvantan tagon kaj oferis bruloferojn kaj alportis pacoferojn; kaj la popolo sidigxis, por mangxi kaj trinki, kaj ili levigxis, por ludi.</p> 
<p><A NAME="an_32:7">32:7</A>&nbsp;Tiam la Eternulo diris al Moseo:Iru, iru malsupren; cxar malvirtigxis via popolo, kiun vi elkondukis el la lando Egipta.</p> 
<p><A NAME="an_32:8">32:8</A>&nbsp;Rapide ili forflankigxis de la vojo, kiun Mi ordonis al ili; ili faris al si fanditan bovidon kaj adorklinigxis al gxi kaj alportis al gxi oferojn,  kaj diris:Jen estas viaj dioj, ho Izrael, kiuj elirigis vin el la lando Egipta.</p> 
<p><A NAME="an_32:9">32:9</A>&nbsp;Kaj la Eternulo diris al Moseo:Mi vidas cxi tiun popolon, gxi estas popolo malmolnuka.</p> 
<p><A NAME="an_32:10">32:10</A>&nbsp;Lasu do Min, kaj ekflamos Mia kolero kontraux ilin, kaj Mi ilin ekstermos, kaj Mi faros vin granda popolo.</p> 
<p><A NAME="an_32:11">32:11</A>&nbsp;Sed Moseo ekpetegis la Eternulon, sian Dion, kaj diris:Por kio, ho Eternulo, Via kolero estas ekflamonta kontraux Vian popolon, kiun Vi elirigis el la lando Egipta per granda forto kaj per potenca mano?</p> 
<p><A NAME="an_32:12">32:12</A>&nbsp;Por kio la Egiptoj diru:Por malbono Li elirigis ilin, por mortigi ilin en la montoj kaj por ekstermi ilin de sur la tero? Forlasu Vian flaman koleron kaj fordecidu la malbonon kontraux Via popolo.</p> 
<p><A NAME="an_32:13">32:13</A>&nbsp;Rememoru Abrahamon, Isaakon, kaj Izraelon, Viajn sklavojn, al kiuj Vi jxuris per Vi, kaj al kiuj Vi diris:Mi multigos vian semon kiel la steloj de la cxielo, kaj la tutan tiun landon, pri kiu Mi parolis, Mi donos al viaj idoj, kaj ili posedos gxin eterne.</p> 
<p><A NAME="an_32:14">32:14</A>&nbsp;Kaj la Eternulo fordecidis la malbonon, pri kiu Li diris, ke Li faros gxin al Sia popolo.</p> 
<p><A NAME="an_32:15">32:15</A>&nbsp;Moseo sin returnis kaj malsupreniris de la monto, kaj la du tabeloj de atesto estis en liaj manoj, tabeloj, sur kiuj estis skribite ambauxflanke;  sur unu flanko kaj sur la alia estis skribite sur ili.</p> 
<p><A NAME="an_32:16">32:16</A>&nbsp;Kaj la tabeloj estis faritajxo de Dio, kaj la skribo estis skribo de Dio, gravurita sur la tabeloj.</p> 
<p><A NAME="an_32:17">32:17</A>&nbsp;Kaj Josuo auxdis la bruon de la popolo gxojkrianta, kaj li diris al Moseo:Bruo de batalo estas en la tendaro.</p> 
<p><A NAME="an_32:18">32:18</A>&nbsp;Sed tiu diris:Tio ne estas kriado de venko, nek kriado de malvenko, sed bruon de kantantoj mi auxdas.</p> 
<p><A NAME="an_32:19">32:19</A>&nbsp;Kiam li alproksimigxis al la tendaro kaj ekvidis la bovidon kaj la dancadon, tiam ekflamis la kolero de Moseo, kaj li forjxetis el siaj manoj la tabelojn kaj disrompis ilin sub la monto.</p> 
<p><A NAME="an_32:20">32:20</A>&nbsp;Kaj li prenis la bovidon, kiun ili faris, kaj disbruligis gxin per fajro kaj disfrakasis gxis pulvoreco kaj dissxutis sur akvo kaj trinkigis gxin al la Izraelidoj.</p> 
<p><A NAME="an_32:21">32:21</A>&nbsp;Kaj Moseo diris al Aaron:Kion faris al vi cxi tiu poplo, ke vi venigis sur gxin grandan pekon?</p> 
<p><A NAME="an_32:22">32:22</A>&nbsp;Kaj Aaron diris:Ne ekflamu la kolero de mia sinjoro; vi scias, ke la popolo havas inklinon al malbono;</p> 
<p><A NAME="an_32:23">32:23</A>&nbsp;ili diris al mi:Faru al ni diojn, kiuj irus antaux ni; cxar pri tiu Moseo, la viro, kiu elkondukis nin el la lando Egipta, ni ne scias, kio farigxis kun li.</p> 
<p><A NAME="an_32:24">32:24</A>&nbsp;Kaj mi diris al ili:Kiu havas oron, tiu deprenu gxin; kaj ili donis al mi, kaj mi jxetis gxin en fajron, kaj eliris cxi tiu bovido.</p> 
<p><A NAME="an_32:25">32:25</A>&nbsp;CXar Moseo vidis, ke la popolo estas sendisciplina, cxar Aaron sendisciplinigis gxin gxis honto antaux la malamikoj,</p> 
<p><A NAME="an_32:26">32:26</A>&nbsp;tial Moseo starigxis cxe la pordego de la tendaro, kaj diris:Kiu estas partiano de la Eternulo, tiu venu al mi. Kaj kolektigxis al li cxiuj idoj de Levi.</p> 
<p><A NAME="an_32:27">32:27</A>&nbsp;Kaj li diris al ili:Tiel diris la Eternulo, la Dio de Izrael:Metu cxiu sian glavon sur sian femuron, trairu tien kaj reen de pordego gxis pordego tra la tendaro, kaj cxiu mortigu sian fraton, sian amikon, sian proksimulon.</p> 
<p><A NAME="an_32:28">32:28</A>&nbsp;Kaj la idoj de Levi faris, kiel diris Moseo; kaj estis mortigitaj el la popolo en tiu tago cxirkaux tri mil homoj.</p> 
<p><A NAME="an_32:29">32:29</A>&nbsp;Kaj Moseo diris:Konsekru vin hodiaux al la Eternulo, cxiu sur sia filo kaj sur sia frato, por ke estu donata al vi hodiaux beno.</p> 
<p><A NAME="an_32:30">32:30</A>&nbsp;La sekvantan tagon Moseo diris al la popolo:Vi pekis per granda peko;  nun mi supreniros al la Eternulo, eble mi akiros pardonon por via peko.</p> 
<p><A NAME="an_32:31">32:31</A>&nbsp;Kaj Moseo revenis al la Eternulo, kaj diris:Ho ve! tiu popolo pekis per granda peko kaj faris al si orajn diojn;</p> 
<p><A NAME="an_32:32">32:32</A>&nbsp;nun volu pardoni ilian pekon; kaj se ne, tiam volu elstreki min el Via libro, kiun Vi skribis.</p> 
<p><A NAME="an_32:33">32:33</A>&nbsp;Sed la Eternulo diris al Moseo; Kiu ajn pekis antaux Mi, tiun Mi elstrekos el Mia libro.</p> 
<p><A NAME="an_32:34">32:34</A>&nbsp;Kaj nun iru, konduku la popolon tien, kien Mi diris al vi. Jen Mia angxelo iros antaux vi; kaj en la tago de Mia rememorigado Mi rememorigos sur ili ilian pekon.</p> 
<p><A NAME="an_32:35">32:35</A>&nbsp;Kaj la Eternulo frapis la popolon pro tio, ke ili faris la bovidon,  kiun faris Aaron.</p> 
<p><A NAME="an_33:1">33:1</A>&nbsp;Kaj la Eternulo diris al Moseo:Iru, eliru el cxi tie, vi kaj la popolo,  kiun vi elkondukis el la lando Egipta, al la lando, pri kiu Mi jxuris al Abraham, al Isaak, kaj al Jakob, dirante:Al via idaro Mi gxin donos.</p> 
<p><A NAME="an_33:2">33:2</A>&nbsp;Kaj Mi sendos antaux vi angxelon, kaj Mi forpelos la Kanaanidojn, la Amoridojn kaj la HXetidojn kaj la Perizidojn, la HXividojn kaj la Jebusidojn.</p> 
<p><A NAME="an_33:3">33:3</A>&nbsp;Iru al lando, en kiu fluas lakto kaj mielo. Mi ne iros meze de vi; cxar vi estas popolo malmolnuka, kaj Mi eble ekstermus vin dum la vojo.</p> 
<p><A NAME="an_33:4">33:4</A>&nbsp;Kaj la popolo auxdis tiun malbonan sciigon, kaj ili ekfunebris, kaj neniu metis sur sin siajn ornamajxojn.</p> 
<p><A NAME="an_33:5">33:5</A>&nbsp;Kaj la Eternulo diris al Moseo:Diru al la Izraelidoj:Vi estas popolo malmolnuka; se Mi nur unu momenton irus meze de vi, Mi vin ekstermus; nun demetu de vi viajn ornamajxojn, kaj Mi rigardos, kion Mi faru kun vi.</p> 
<p><A NAME="an_33:6">33:6</A>&nbsp;Kaj la Izraelidoj demetis de si siajn ornamajxojn antaux la monto HXoreb.</p> 
<p><A NAME="an_33:7">33:7</A>&nbsp;Moseo prenis la tabernaklon, kaj starigis gxin ekster la tendaro,  malproksime de la tendaro, kaj nomis gxin Tabernaklo de Kunveno; kaj cxiu,  kiu volis peti la Eternulon, devis eliri al la tabernaklo de kunveno, kiu estis ekstere de la tendaro.</p> 
<p><A NAME="an_33:8">33:8</A>&nbsp;Kaj kiam Moseo eliradis al la tabernaklo, la tuta popolo levigxadis, kaj cxiu starigxadis cxe la pordo de sia tendo kaj rigardadis post Moseo, gxis li eniris en la tabernaklon.</p> 
<p><A NAME="an_33:9">33:9</A>&nbsp;Kaj kiam Moseo eniradis en la tabernaklon, mallevigxadis nuba kolono kaj starigxadis cxe la pordo de la tabernaklo kaj paroladis kun Moseo.</p> 
<p><A NAME="an_33:10">33:10</A>&nbsp;Kaj la tuta popolo vidadis la nuban kolonon, kiu staris cxe la pordo de la tabernaklo; kaj la tuta popolo levigxadis kaj adorklinigxadis cxiu cxe la pordo de sia tendo.</p> 
<p><A NAME="an_33:11">33:11</A>&nbsp;Kaj la Eternulo paroladis kun Moseo vizagxon kontraux vizagxo, kiel parolas homo kun sia amiko. Kaj kiam li reiradis en la tendaron, tiam lia servanto Josuo, filo de Nun, junulo, ne forigxadis el la tabernaklo.</p> 
<p><A NAME="an_33:12">33:12</A>&nbsp;Kaj Moseo diris al la Eternulo:Vidu, Vi diras al mi:Konduku cxi tiun popolon; kaj Vi ne sciigis al mi, kiun Vi sendos kun mi, kvankam Vi diris:Mi konas vin laux via nomo, kaj vi akiris Mian favoron.</p> 
<p><A NAME="an_33:13">33:13</A>&nbsp;Nun, se mi akiris Vian favoron, volu sciigi al mi Vian vojon, por ke mi konu Vin, por akiri Vian favoron; kaj vidu, ke cxi tiu popolo estas Via popolo.</p> 
<p><A NAME="an_33:14">33:14</A>&nbsp;Tiam Li diris:Mia vizagxo iros antauxe, kaj Mi donos al vi ripozon.</p> 
<p><A NAME="an_33:15">33:15</A>&nbsp;Kaj li diris al Li:Se Via vizagxo ne iros, tiam ne forkonduku nin de cxi tie.</p> 
<p><A NAME="an_33:16">33:16</A>&nbsp;Per kio do montrigxos, ke mi kaj Via popolo akiris Vian favoron? cxu ne per tio, ke Vi irados kun ni? tiam mi kaj Via popolo distingigxos de cxiu popolo, kiu estas sur la tero.</p> 
<p><A NAME="an_33:17">33:17</A>&nbsp;Kaj la Eternulo diris al Moseo:Ankaux tion, kion vi diris, Mi faros;  cxar vi akiris Mian favoron kaj Mi konas vin laux via nomo.</p> 
<p><A NAME="an_33:18">33:18</A>&nbsp;Kaj li diris:Volu montri al mi Vian gloron.</p> 
<p><A NAME="an_33:19">33:19</A>&nbsp;Kaj Li diris:Mi preterpasigos antaux vi Mian tutan bonecon, kaj Mi alvokos la nomon de la Eternulo antaux vi; kaj Mi favorkoros tiun, kiun Mi favorkoros, kaj Mi kompatos tiun, kiun Mi kompatos.</p> 
<p><A NAME="an_33:20">33:20</A>&nbsp;Kaj Li diris:Vi ne povas vidi Mian vizagxon, cxar ne povas homo vidi Min kaj resti viva.</p> 
<p><A NAME="an_33:21">33:21</A>&nbsp;Kaj la Eternulo diris:Jen estas loko cxe Mi; starigxu sur la roko.</p> 
<p><A NAME="an_33:22">33:22</A>&nbsp;Kaj kiam preteriros Mia gloro, Mi metos vin en fendon de la roko, kaj Mi sxirmos vin per Mia mano, gxis Mi pasos.</p> 
<p><A NAME="an_33:23">33:23</A>&nbsp;Kaj kiam Mi formetos Mian manon, vi vidos Mian malantauxan flankon, sed Mia vizagxo ne estos videbla.</p> 
<p><A NAME="an_34:1">34:1</A>&nbsp;Kaj la Eternulo diris al Moseo:Skulptu al vi du sxtonajn tabelojn kiel la unuaj; kaj Mi skribos sur la tabeloj la vortojn, kiuj estis sur la unuaj tabeloj, kiujn vi rompis.</p> 
<p><A NAME="an_34:2">34:2</A>&nbsp;Kaj estu preta por la mateno, kaj supreniru matene sur la monton Sinaj kaj starigxu antaux Mi tie sur la pinto de la monto.</p> 
<p><A NAME="an_34:3">34:3</A>&nbsp;Kaj neniu supreniru kun vi, kaj ankaux neniu montrigxu sur la tuta monto; ecx sxafo aux bovo ne pasxtigxu antaux tiu monto.</p> 
<p><A NAME="an_34:4">34:4</A>&nbsp;Kaj li skulptis du sxtonajn tabelojn kiel la unuaj; kaj Moseo levigxis frue matene kaj supreniris sur la monton Sinaj, kiel ordonis al li la Eternulo, kaj li prenis en siajn manojn la du sxtonajn tabelojn.</p> 
<p><A NAME="an_34:5">34:5</A>&nbsp;Kaj la Eternulo mallevigxis en nubo, kaj Moseo starigxis apud Li tie kaj alvokis la nomon de la Eternulo.</p> 
<p><A NAME="an_34:6">34:6</A>&nbsp;Kaj la Eternulo preteriris antaux li, kaj li ekkriis:Eternulo, Eternulo,  Dio indulgema kaj kompatema, multepacienca, favorkora, kaj verema;</p> 
<p><A NAME="an_34:7">34:7</A>&nbsp;kiu konservas favorkorecon por miloj, pardonas kulpon kaj krimon kaj pekon, sed antaux kiu neniu estas senkulpa; kiu punas la kulpon de patroj sur filoj kaj nepoj, en la tria kaj kvara generacioj!</p> 
<p><A NAME="an_34:8">34:8</A>&nbsp;Kaj rapide Moseo klinigxis gxis la tero kaj faris adoron.</p> 
<p><A NAME="an_34:9">34:9</A>&nbsp;Kaj li diris:Ho, se mi akiris Vian favoron, mia Sinjoro, tiam mia Sinjoro volu iri en nia mezo, cxar tio estas popolo malmolnuka; kaj pardonu niajn kulpojn kaj niajn pekojn kaj faru nin Via posedajxo.</p> 
<p><A NAME="an_34:10">34:10</A>&nbsp;Kaj Li diris:Jen Mi faros interligon; antaux via tuta popolo Mi faros miraklojn, kiuj neniam ekzistis sur la tuta tero nek cxe iuj gentoj; kaj la tuta popolo, en kies mezo vi estas, vidos la faron de la Eternulo; cxar terura estos tio, kion Mi faros por vi.</p> 
<p><A NAME="an_34:11">34:11</A>&nbsp;Observu tion, kion Mi ordonas al vi hodiaux. Jen Mi forpelas antaux vi la Amoridojn kaj la Kanaanidojn kaj la HXetidojn kaj la Perizidojn kaj la HXividojn kaj la Jebusidojn.</p> 
<p><A NAME="an_34:12">34:12</A>&nbsp;Gardu vin, ke vi ne faru interligon kun la logxantoj de la lando, en kiun vi venos, por ke tio ne farigxu falilo inter vi;</p> 
<p><A NAME="an_34:13">34:13</A>&nbsp;sed iliajn altarojn detruu kaj iliajn statuojn rompu kaj iliajn sanktajn stangojn dishaku.</p> 
<p><A NAME="an_34:14">34:14</A>&nbsp;CXar vi ne devas adori alian dion; cxar la Eternulo, koleremulo estas Lia nomo, estas Dio kolerema.</p> 
<p><A NAME="an_34:15">34:15</A>&nbsp;Ne faru interligon kun la logxantoj de la lando; cxar, malcxastante kun siaj dioj kaj alportante oferojn al siaj dioj, ili eble vokos vin kaj vi mangxos de iliaj oferoj,</p> 
<p><A NAME="an_34:16">34:16</A>&nbsp;kaj vi prenos iliajn filinojn por viaj filoj, kaj iliaj filinoj malcxastos por siaj dioj kaj malcxastigos viajn filojn por siaj dioj.</p> 
<p><A NAME="an_34:17">34:17</A>&nbsp;Diojn fanditajn ne faru al vi.</p> 
<p><A NAME="an_34:18">34:18</A>&nbsp;La feston de macoj observu; dum sep tagoj mangxu macojn, kiel Mi ordonis al vi, en la difinita tempo de la monato Abib, cxar en la monato Abib vi eliris el Egiptujo.</p> 
<p><A NAME="an_34:19">34:19</A>&nbsp;CXio, kio malfermas unue la uteron, apartenas al mi; cxiu virseksulo el viaj brutoj, kiu malfermas unue la uteron, bovo aux sxafo.</p> 
<p><A NAME="an_34:20">34:20</A>&nbsp;Utermalferminton el azenoj elacxetu per sxafido:kaj se vi ne elacxetos,  tiam rompu al gxi la kolon. La unuenaskiton el viaj filoj elacxetu. Kaj oni ne montrigxu antaux Mi kun malplenaj manoj.</p> 
<p><A NAME="an_34:21">34:21</A>&nbsp;Dum ses tagoj laboru, kaj en la sepa tago ripozu; en la tempo de la plugado kaj de la rikoltado ripozu.</p> 
<p><A NAME="an_34:22">34:22</A>&nbsp;Kaj feston de semajnoj faru al vi en la komenco de la rikoltado de tritiko, kaj feston de kolektado de fruktoj en la fino de la jaro.</p> 
<p><A NAME="an_34:23">34:23</A>&nbsp;Tri fojojn en la jaro cxiuj viaj virseksuloj aperu antaux la Sinjoro,  la Eternulo, Dio de Izrael.</p> 
<p><A NAME="an_34:24">34:24</A>&nbsp;CXar Mi forpelos gentojn antaux vi kaj vastigos viajn limojn, kaj neniu deziros havi vian landon, kiam vi iros, por montrigxi antaux la Eternulo, via Dio, tri fojojn en la jaro.</p> 
<p><A NAME="an_34:25">34:25</A>&nbsp;Ne bucxversxu sur fermentintajxon la sangon de Mia ofero, kaj ne devas resti gxis mateno la ofero de la festo de Pasko.</p> 
<p><A NAME="an_34:26">34:26</A>&nbsp;La komencajxon de la unuaj produktoj de via tero alportu en la domon de la Eternulo, via Dio. Ne kuiru kapridon en la lakto de gxia patrino.</p> 
<p><A NAME="an_34:27">34:27</A>&nbsp;Kaj la Eternulo diris al Moseo:Skribu al vi cxi tiujn vortojn, cxar laux cxi tiuj vortoj Mi faris interligon kun vi kaj kun Izrael.</p> 
<p><A NAME="an_34:28">34:28</A>&nbsp;Kaj li estis tie kun la Eternulo kvardek tagojn kaj kvardek noktojn;  panon li ne mangxis kaj akvon li ne trinkis; kaj li skribis sur la tabeloj la vortojn de la interligo, la dek ordonojn.</p> 
<p><A NAME="an_34:29">34:29</A>&nbsp;Kiam Moseo estis malsupreniranta de la monto Sinaj kaj la du tabeloj de atesto estis en la manoj de Moseo dum lia malsuprenirado de la monto, Moseo ne sciis, ke la hauxto de lia vizagxo lumradiis pro tio, ke li parolis kun Li.</p> 
<p><A NAME="an_34:30">34:30</A>&nbsp;Kaj Aaron kaj cxiuj Izraelidoj ekvidis Moseon, kaj jen la hauxto de lia vizagxo lumradias; kaj ili timis alproksimigxi al li.</p> 
<p><A NAME="an_34:31">34:31</A>&nbsp;Sed Moseo vokis ilin, kaj returnigxis al li Aaron kaj cxiuj cxefoj de la komunumo, kaj Moseo ekparolis al ili.</p> 
<p><A NAME="an_34:32">34:32</A>&nbsp;Poste alproksimigxis cxiuj Izraelidoj; kaj li ordonis al ili cxion,  kion diris al li la Eternulo sur la monto Sinaj.</p> 
<p><A NAME="an_34:33">34:33</A>&nbsp;Kiam Moseo cxesis paroli al ili, li metis sur sian vizagxon kovrotukon.</p> 
<p><A NAME="an_34:34">34:34</A>&nbsp;Kiam Moseo venadis antaux la Eternulon, por paroli kun Li, li formetadis la kovrotukon gxis sia eliro; kaj elirinte, li diradis al la Izraelidoj tion, kio estis ordonita al li.</p> 
<p><A NAME="an_34:35">34:35</A>&nbsp;Kaj la Izraelidoj vidis, ke la hauxto de la vizagxo de Moseo lumradias;  kaj tiam Moseo denove metis la kovrotukon sur sian vizagxon, gxis li eniris,  por paroli kun Li.</p> 
<p><A NAME="an_35:1">35:1</A>&nbsp;Kaj Moseo kunvenigis la tutan komunumon de la Izraelidoj, kaj diris al ili:Jen kion la Eternulo ordonis al vi fari:</p> 
<p><A NAME="an_35:2">35:2</A>&nbsp;Dum ses tagoj faru laboron, sed la sepa tago estu por vi sankta, sabato de ripozo al la Eternulo; cxiu, kiu faros en gxi laboron, estu mortigita.</p> 
<p><A NAME="an_35:3">35:3</A>&nbsp;Ne bruligu fajron en cxiuj viaj logxejoj en la tago sabata.</p> 
<p><A NAME="an_35:4">35:4</A>&nbsp;Kaj Moseo ekparolis al la tuta komunumo de la Izraelidoj, dirante:Jen kion ordonis la Eternulo:</p> 
<p><A NAME="an_35:5">35:5</A>&nbsp;Prenu inter vi oferdonon por la Eternulo:cxiu memvole alportu la oferdonon por la Eternulo:oron kaj argxenton kaj kupron,</p> 
<p><A NAME="an_35:6">35:6</A>&nbsp;kaj bluan teksajxon kaj purpuran kaj rugxan, kaj bisinon kaj kapran lanon,</p> 
<p><A NAME="an_35:7">35:7</A>&nbsp;kaj virsxafajn felojn rugxe kolorigitajn, kaj antilopajn felojn, kaj akacian lignon,</p> 
<p><A NAME="an_35:8">35:8</A>&nbsp;kaj oleon por lumigado, kaj aromajxojn por la sankta oleo kaj por la bonodoraj incensoj,</p> 
<p><A NAME="an_35:9">35:9</A>&nbsp;kaj sxtonojn oniksajn kaj sxtonojn enkadrigeblajn por la efodo kaj por la surbrustajxo.</p> 
<p><A NAME="an_35:10">35:10</A>&nbsp;Kaj cxiu el vi, kiu estas kompetentulo, venu kaj faru cxion, kion ordonis la Eternulo:</p> 
<p><A NAME="an_35:11">35:11</A>&nbsp;la tabernaklon kaj gxian tendon kaj gxian kovron, gxiajn hoketojn kaj gxiajn tabulojn, gxiajn riglilojn, gxiajn kolonojn kaj gxiajn bazojn;</p> 
<p><A NAME="an_35:12">35:12</A>&nbsp;la keston kaj gxiajn stangojn, la fermoplaton kaj la kurtenon;</p> 
<p><A NAME="an_35:13">35:13</A>&nbsp;la tablon kaj gxiajn stangojn kaj cxiujn gxiajn apartenajxojn kaj la panojn de propono;</p> 
<p><A NAME="an_35:14">35:14</A>&nbsp;kaj la kandelabron por lumigi kaj gxiajn apartenajxojn kaj gxiajn lucernojn kaj la oleon por lumigi;</p> 
<p><A NAME="an_35:15">35:15</A>&nbsp;kaj la altaron de incensado kaj gxiajn stangojn kaj la sanktan oleon kaj la bonodoran incenson kaj la pordan kovrotukon antaux la pordo de la tabernaklo;</p> 
<p><A NAME="an_35:16">35:16</A>&nbsp;la altaron de bruloferoj kaj gxian kupran kradon, gxiajn stangojn kaj cxiujn gxiajn apartenajxojn, la lavujon kaj gxian piedestalon;</p> 
<p><A NAME="an_35:17">35:17</A>&nbsp;la kurtenojn de la korto, gxiajn kolonojn kaj bazojn kaj la kovrotukon de la pordego de la korto;</p> 
<p><A NAME="an_35:18">35:18</A>&nbsp;la najlojn de la tabernaklo kaj la najlojn de la korto kaj iliajn sxnurojn;</p> 
<p><A NAME="an_35:19">35:19</A>&nbsp;la oficajn vestojn por servado en la sanktejo, la sanktajn vestojn por la pastro Aaron kaj la pastrajn vestojn de liaj filoj.</p> 
<p><A NAME="an_35:20">35:20</A>&nbsp;Kaj la tuta komunumo de la Izraelidoj eliris de antaux Moseo.</p> 
<p><A NAME="an_35:21">35:21</A>&nbsp;Kaj venis cxiuj homoj, kiujn tiris la koro; kaj cxiu, kiun inklinigis lia spirito, alportis la oferdonon por la Eternulo, por la arangxo de la tabernaklo de kunveno kaj por gxia tuta servado kaj por la sanktaj vestoj.</p> 
<p><A NAME="an_35:22">35:22</A>&nbsp;Kaj venis la viroj kaj la virinoj; cxiuj, kiujn inklinigis la koro,  alportis bukojn kaj orelringojn kaj ringojn kaj kolringojn, diversajn orajn objektojn; kaj cxiu alportis oran oferdonon al la Eternulo.</p> 
<p><A NAME="an_35:23">35:23</A>&nbsp;Kaj cxiu, cxe kiu trovigxis blua teksajxo, aux purpura, aux rugxa, aux bisino, aux kapra lano, aux sxafaj feloj rugxaj, aux antilopaj feloj,  alportis.</p> 
<p><A NAME="an_35:24">35:24</A>&nbsp;CXiu, kiu oferis argxenton aux kupron, alportis la oferdonon por la Eternulo; kaj cxiu, cxe kiu trovigxis akacia ligno por cxia bezono de la servado, alportis gxin.</p> 
<p><A NAME="an_35:25">35:25</A>&nbsp;Kaj cxiu virino, kiu havis ian kompetentecon, sxpinis kaj alportis sxpinitan lanon bluan kaj purpuran kaj rugxan kaj bisinon.</p> 
<p><A NAME="an_35:26">35:26</A>&nbsp;Kaj cxiuj virinoj, kiuj havis deziron kaj kompetentecon, sxpinis kapran lanon.</p> 
<p><A NAME="an_35:27">35:27</A>&nbsp;Kaj la princoj alportis sxtonojn oniksajn kaj sxtonojn enkadrigeblajn por la efodo kaj por la surbrustajxo,</p> 
<p><A NAME="an_35:28">35:28</A>&nbsp;kaj la aromajxon kaj la oleon por lumigi kaj por la sankta oleo kaj por la bonodoraj incensoj.</p> 
<p><A NAME="an_35:29">35:29</A>&nbsp;CXiu viro kaj virino el la Izraelidoj, kiujn inklinigis ilia koro alporti por cxia laboro, kiun la Eternulo per Moseo ordonis fari, alportis oferon al la Eternulo.</p> 
<p><A NAME="an_35:30">35:30</A>&nbsp;Kaj Moseo diris al la Izraelidoj:Jen, la Eternulo vokis per la nomo Becalelon, filon de Uri, filo de HXur, el la tribo de Jehuda;</p> 
<p><A NAME="an_35:31">35:31</A>&nbsp;kaj Li plenigis lin per Dia spirito, per sagxo kaj prudento, kaj scio kaj per cxia arto,</p> 
<p><A NAME="an_35:32">35:32</A>&nbsp;por pripensi ideojn, por labori el oro kaj el argxento kaj el kupro,</p> 
<p><A NAME="an_35:33">35:33</A>&nbsp;kaj por cxizi sxtonojn por enkadrigo, kaj por cxizi lignon, por fari cxian artistan laboron.</p> 
<p><A NAME="an_35:34">35:34</A>&nbsp;Kaj Li donis al li la kapablon instrui, al li kaj al Oholiab, filo de Ahxisamahx, el la tribo de Dan.</p> 
<p><A NAME="an_35:35">35:35</A>&nbsp;Li plenigis ilin per kompetenteco por farado de cxia majstra laboro,  por cxia talenta brodado sur teksajxo blua kaj purpura kaj rugxa kaj sur bisino, por teksado de cxia laborajxo kaj pripensado de ideoj.</p> 
<p><A NAME="an_36:1">36:1</A>&nbsp;Kaj laboros Becalel kaj Oholiab kaj cxiuj kompetentuloj, en kiujn la Eternulo enmetis sagxon kaj prudenton, por ke ili sciu fari cxiun laboron por la servado en la sanktejo, laux cxio, kion ordonis la Eternulo.</p> 
<p><A NAME="an_36:2">36:2</A>&nbsp;Kaj Moseo alvokis Becalelon kaj Oholiabon, kaj cxiun kompetentulon, al kiu la Eternulo enmetis sagxon en la koron, cxiun, kiun tiris lia koro entrepreni la laboron kaj fari gxin.</p> 
<p><A NAME="an_36:3">36:3</A>&nbsp;Kaj ili prenis de Moseo cxiujn oferdonojn, kiujn alportis la Izraelidoj por la bezonoj de la servado en la sanktejo, por ellabori ilin. Kaj tiuj alportadis al li ankoraux plue oferdonojn cxiumatene.</p> 
<p><A NAME="an_36:4">36:4</A>&nbsp;Kaj venis cxiuj sagxuloj, kiuj estis farantaj la tutan laboron por la sanktejo, cxiu venis de sia laboro, kiun li faris.</p> 
<p><A NAME="an_36:5">36:5</A>&nbsp;Kaj ili diris al Moseo jene:La popolo alportas pli multe, ol bezonas la laboroj, kiujn la Eternulo ordonis fari.</p> 
<p><A NAME="an_36:6">36:6</A>&nbsp;Tiam Moseo ordonis, kaj oni elkriis en la tendaro jene:Neniu viro kaj neniu virino faru plue laborajxon, por oferdoni al la sanktejo. Kaj la popolo cxesis alporti.</p> 
<p><A NAME="an_36:7">36:7</A>&nbsp;Kaj la alportitajxo estis suficxa por la tuta farota laboro, kaj ecx superflua.</p> 
<p><A NAME="an_36:8">36:8</A>&nbsp;Kaj cxiuj kompetentuloj inter tiuj, kiuj estis farantaj la laboron por la tabernaklo, faris dek tapisxojn el tordita bisino kaj el blua, purpura,  kaj rugxa teksajxo; kerubojn artiste laboritajn ili faris sur ili.</p> 
<p><A NAME="an_36:9">36:9</A>&nbsp;La longo de cxiu tapisxo estis dudek ok ulnoj, kaj la largxo de cxiu tapisxo estis kvar ulnoj; unu mezuro estis por cxiuj tapisxoj.</p> 
<p><A NAME="an_36:10">36:10</A>&nbsp;Kaj li kunigis kvin tapisxojn unu kun la alia, kaj la kvin ceterajn ankaux unu kun la alia.</p> 
<p><A NAME="an_36:11">36:11</A>&nbsp;Kaj li faris masxojn el blua teksajxo sur la rando de unu tapisxo, sur la rando de la kunigxo; tiel same li faris sur la rando de la ekstrema tapisxo, sur la dua rando de kunigxo.</p> 
<p><A NAME="an_36:12">36:12</A>&nbsp;Kvindek masxojn li faris sur unu tapisxo, kaj kvindek masxojn li faris sur la rando de tiu tapisxo, sur kiu estis la dua flanko de la kunigxo; la masxoj estis reciproke arangxitaj unu kontraux alia.</p> 
<p><A NAME="an_36:13">36:13</A>&nbsp;Kaj li faris kvindek orajn hoketojn, kaj li kunigis la tapisxojn unu kun la alia per la hoketoj; kaj la tabernaklo farigxis unu tutajxo.</p> 
<p><A NAME="an_36:14">36:14</A>&nbsp;Kaj li faris tapisxojn el kapra lano kiel kovron super la tabernaklo;  dek unu tiajn tapisxojn li faris.</p> 
<p><A NAME="an_36:15">36:15</A>&nbsp;La longo de cxiu tapisxo estis tridek ulnoj, kaj kvar ulnoj estis la largxo de cxiu tapisxo; unu mezuro estis por la dek unu tapisxoj.</p> 
<p><A NAME="an_36:16">36:16</A>&nbsp;Kaj li kunigis kvin tapisxojn aparte kaj la ceterajn ses tapisxojn aparte.</p> 
<p><A NAME="an_36:17">36:17</A>&nbsp;Kaj li faris kvindek masxojn sur la rando de la ekstrema tapisxo, sur la rando de la kunigxo, kaj kvindek masxojn li faris sur la rando de la dua kunigxa tapisxo.</p> 
<p><A NAME="an_36:18">36:18</A>&nbsp;Kaj li faris kvindek kuprajn hoketojn, por kunigi la tendon, por ke gxi estu unu tutajxo.</p> 
<p><A NAME="an_36:19">36:19</A>&nbsp;Kaj li faris kovron por la tendo el rugxaj virsxafaj feloj kaj ankoraux kovron el antilopaj feloj supre.</p> 
<p><A NAME="an_36:20">36:20</A>&nbsp;Kaj li faris la tabulojn por la tabernaklo, starantajn, el akacia ligno.</p> 
<p><A NAME="an_36:21">36:21</A>&nbsp;Dek ulnoj estis la longo de cxiu tabulo, kaj unu ulno kaj duono la largxo de cxiu tabulo.</p> 
<p><A NAME="an_36:22">36:22</A>&nbsp;CXiu tabulo havis du pivotojn, algxustigitajn unu al la alia; tiel li faris cxe cxiuj tabuloj de la tabernaklo.</p> 
<p><A NAME="an_36:23">36:23</A>&nbsp;Kaj li faris la tabulojn por la tabernaklo; dudek tabulojn sur la flanko suda.</p> 
<p><A NAME="an_36:24">36:24</A>&nbsp;Kaj kvardek argxentajn bazojn li faris sub la dudek tabuloj, du bazojn sub cxiu tabulo, por gxiaj du pivotoj.</p> 
<p><A NAME="an_36:25">36:25</A>&nbsp;Kaj sur la dua flanko de la tabernaklo, sur la flanko norda, li faris dudek tabulojn,</p> 
<p><A NAME="an_36:26">36:26</A>&nbsp;kaj kvardek argxentajn bazojn por ili, du bazojn sub cxiu tabulo.</p> 
<p><A NAME="an_36:27">36:27</A>&nbsp;Kaj sur la malantauxa flanko de la tabernaklo, okcidente, li faris ses tabulojn.</p> 
<p><A NAME="an_36:28">36:28</A>&nbsp;Kaj du tabulojn li faris en la anguloj de la tabernaklo sur la malantauxa flanko.</p> 
<p><A NAME="an_36:29">36:29</A>&nbsp;Kaj ili estis kunigitaj malsupre kaj kunigitaj supre per unu ringo;  tiel li faris kun ambaux en la du anguloj.</p> 
<p><A NAME="an_36:30">36:30</A>&nbsp;Kaj estis ok tabuloj, kaj cxe ili dek ses argxentaj bazoj, po du bazoj sub cxiu tabulo.</p> 
<p><A NAME="an_36:31">36:31</A>&nbsp;Kaj li faris riglilojn el akacia ligno:kvin por la tabuloj de unu flanko de la tabernaklo,</p> 
<p><A NAME="an_36:32">36:32</A>&nbsp;kaj kvin riglilojn por la tabuloj de la dua flanko de la tabernaklo,  kaj kvin riglilojn por la tabuloj de la malantauxa flanko de la tabernaklo,  okcidente.</p> 
<p><A NAME="an_36:33">36:33</A>&nbsp;Kaj li faris mezan riglilon, kiu sxovigxis meze de la tabuloj de unu fino gxis la alia.</p> 
<p><A NAME="an_36:34">36:34</A>&nbsp;Kaj la tabulojn li tegis per oro, kaj iliajn ringojn, ingojn por la rigliloj, li faris el oro, kaj la riglilojn li tegis per oro.</p> 
<p><A NAME="an_36:35">36:35</A>&nbsp;Kaj li faris la kurtenon el blua, purpura, kaj rugxa teksajxo, kaj el tordita bisino; per artista laboro li faris sur gxi kerubojn.</p> 
<p><A NAME="an_36:36">36:36</A>&nbsp;Kaj li faris por gxi kvar kolonojn el akacia ligno, kaj li tegis ilin per oro, kaj iliaj hoketoj estis el oro; kaj li fandis por ili kvar argxentajn bazojn.</p> 
<p><A NAME="an_36:37">36:37</A>&nbsp;Kaj li faris kovrotukon por la pordo de la tabernaklo, el blua,  purpura, kaj rugxa teksajxo, kaj el tordita bisino, kun brodajxoj;</p> 
<p><A NAME="an_36:38">36:38</A>&nbsp;kaj kvin kolonojn por gxi kun iliaj hoketoj; kaj li tegis iliajn kapojn kaj ligajxojn per oro; kaj por ili kvin kuprajn bazojn.</p> 
<p><A NAME="an_37:1">37:1</A>&nbsp;Kaj Becalel faris la keston el akacia ligno; du ulnoj kaj duono estis gxia longo, kaj unu ulno kaj duono gxia largxo, kaj unu ulno kaj duono gxia alto.</p> 
<p><A NAME="an_37:2">37:2</A>&nbsp;Kaj li tegis gxin per pura oro interne kaj ekstere, kaj li faris al gxi oran kronon cxirkauxe.</p> 
<p><A NAME="an_37:3">37:3</A>&nbsp;Kaj li fandis por gxi kvar orajn ringojn sur gxiaj kvar anguloj:du ringojn sur unu gxia flanko kaj du ringojn sur gxia alia flanko.</p> 
<p><A NAME="an_37:4">37:4</A>&nbsp;Kaj li faris stangojn el akacia ligno kaj tegis ilin per oro.</p> 
<p><A NAME="an_37:5">37:5</A>&nbsp;Kaj li metis la stangojn en la ringojn sur la flankoj de la kesto, por porti la keston.</p> 
<p><A NAME="an_37:6">37:6</A>&nbsp;Kaj li faris fermoplaton el pura oro; du ulnoj kaj duono estis gxia longo, kaj unu ulno kaj duono gxia largxo.</p> 
<p><A NAME="an_37:7">37:7</A>&nbsp;Kaj li faris du kerubojn el oro; per forgxa laboro li faris ilin, sur la du randoj de la fermoplato:</p> 
<p><A NAME="an_37:8">37:8</A>&nbsp;unu kerubon cxe unu flanko kaj la duan kerubon cxe la dua flanko;  elstarantaj el la fermoplato li faris la kerubojn, sur gxiaj du flankoj.</p> 
<p><A NAME="an_37:9">37:9</A>&nbsp;Kaj la keruboj estis etendantaj siajn flugilojn supren, kovrante per siaj flugiloj la fermoplaton, kaj iliaj vizagxoj estis unu kontraux la alia;  al la fermoplato estis turnitaj la vizagxoj de la keruboj.</p> 
<p><A NAME="an_37:10">37:10</A>&nbsp;Kaj li faris la tablon el akacia ligno; du ulnoj estis gxia longo, kaj unu ulno gxia largxo, kaj unu ulno kaj duono gxia alto.</p> 
<p><A NAME="an_37:11">37:11</A>&nbsp;Kaj li tegis gxin per pura oro, kaj li faris al gxi oran kronon cxirkauxe.</p> 
<p><A NAME="an_37:12">37:12</A>&nbsp;Kaj li faris cxirkaux gxi manlargxan listelon, kaj li faris oran kronon cxirkaux la listelo.</p> 
<p><A NAME="an_37:13">37:13</A>&nbsp;Kaj li fandis por gxi kvar orajn ringojn, kaj li alfortikigis la ringojn sur la kvar anguloj, cxe gxiaj kvar piedoj.</p> 
<p><A NAME="an_37:14">37:14</A>&nbsp;Apud la listelo estis la ringoj, kiel ingoj por la stangoj, por porti la tablon.</p> 
<p><A NAME="an_37:15">37:15</A>&nbsp;Kaj li faris la stangojn el akacia ligno, kaj li tegis ilin per oro,  por porti la tablon.</p> 
<p><A NAME="an_37:16">37:16</A>&nbsp;Kaj ankaux la vazojn por la tablo, gxiajn pladojn kaj gxiajn kulerojn,  kaj gxiajn krucxojn kaj la kalikojn, per kiuj oni versxas, li faris el pura oro.</p> 
<p><A NAME="an_37:17">37:17</A>&nbsp;Kaj li faris la kandelabron el pura oro, per forgxa laboro li faris la kandelabron; gxia trunko kaj gxiaj brancxoj, gxiaj kalikoj, gxiaj kapetoj,  kaj gxiaj floroj elstaris el gxi.</p> 
<p><A NAME="an_37:18">37:18</A>&nbsp;Kaj ses brancxoj elstaris el gxiaj flankoj:tri brancxoj de la kandelabro el unu flanko, kaj tri brancxoj de la kandelabro el la dua flanko;</p> 
<p><A NAME="an_37:19">37:19</A>&nbsp;tri migdalformaj kalikoj, kapeto, kaj floro estis sur unu brancxo, kaj tri migdalformaj kalikoj, kapeto, kaj floro sur la dua brancxo; tiel estis sur la ses brancxoj, kiuj elstaris el la kandelabro.</p> 
<p><A NAME="an_37:20">37:20</A>&nbsp;Kaj sur la kandelabro estis kvar migdalformaj kalikoj kun siaj kapetoj kaj floroj.</p> 
<p><A NAME="an_37:21">37:21</A>&nbsp;Kaj kapeto estis sub unu paro da brancxoj, kaj kapeto sub la dua paro da brancxoj, kaj kapeto sub la tria paro da brancxoj; tiel estis cxe la ses brancxoj, kiuj elstaris el gxi.</p> 
<p><A NAME="an_37:22">37:22</A>&nbsp;La kapetoj kaj brancxoj elstaris el gxi; cxio estis unu forgxita tutajxo el pura oro.</p> 
<p><A NAME="an_37:23">37:23</A>&nbsp;Kaj li faris gxiajn sep lucernojn kaj gxiajn prenilojn kaj cindrujojn el pura oro.</p> 
<p><A NAME="an_37:24">37:24</A>&nbsp;El kikaro da pura oro li faris gxin kaj cxiujn gxiajn apartenajxojn.</p> 
<p><A NAME="an_37:25">37:25</A>&nbsp;Kaj li faris la altaron por la incensado el akacia ligno; unu ulno estis gxia longo, kaj unu ulno gxia largxo; kvarangula gxi estis; du ulnoj estis gxia alto; el gxi elstaris gxiaj kornoj.</p> 
<p><A NAME="an_37:26">37:26</A>&nbsp;Kaj li tegis gxin per pura oro, gxian supran platon kaj gxiajn muretojn cxirkauxe kaj gxiajn kornojn; kaj li faris al gxi oran kronon cxirkauxe.</p> 
<p><A NAME="an_37:27">37:27</A>&nbsp;Kaj du orajn ringojn li faris al gxi sub gxia krono, sur gxiaj du flankoj, kiel ingojn por stangoj, per kiuj oni portu gxin.</p> 
<p><A NAME="an_37:28">37:28</A>&nbsp;Kaj li faris la stangojn el akacia ligno kaj tegis ilin per oro.</p> 
<p><A NAME="an_37:29">37:29</A>&nbsp;Kaj li faris la oleon por la sanktoleado kaj la puran bonodoran incenson laux la arto de sxmirajxisto.</p> 
<p><A NAME="an_38:1">38:1</A>&nbsp;Kaj li faris la altaron por la bruloferoj el akacia ligno; kvin ulnoj estis gxia longo, kaj kvin ulnoj gxia largxo; kvarangula gxi estis; kaj tri ulnoj estis gxia alto.</p> 
<p><A NAME="an_38:2">38:2</A>&nbsp;Kaj li faris gxiajn kornojn sur gxiaj kvar anguloj; el gxi elstaris gxiaj kornoj; kaj li tegis gxin per kupro.</p> 
<p><A NAME="an_38:3">38:3</A>&nbsp;Kaj li faris cxiujn vazojn de la altaro; la potojn, la sxovelilojn, la kalikojn, la forkojn, la karbujojn; cxiujn gxiajn vazojn li faris el kupro.</p> 
<p><A NAME="an_38:4">38:4</A>&nbsp;Kaj li faris por la altaro kradon en formo de kupra reto, sub gxia kornico, malsupre, gxis la mezo.</p> 
<p><A NAME="an_38:5">38:5</A>&nbsp;Kaj li fandis kvar ringojn en la kvar anguloj de la kupra krado, ke ili estu ingoj por la stangoj.</p> 
<p><A NAME="an_38:6">38:6</A>&nbsp;Kaj li faris la stangojn el akacia ligno kaj tegis ilin per kupro.</p> 
<p><A NAME="an_38:7">38:7</A>&nbsp;Kaj li metis la stangojn en la ringojn sur la flankoj de la altaro, por ke oni povu porti gxin per ili; li faris gxin interne malplena, el tabuloj.</p> 
<p><A NAME="an_38:8">38:8</A>&nbsp;Kaj li faris la lavujon el kupro kaj gxian piedestalon el kupro, el la speguloj de la virinoj, kiuj kolektigxis amase antaux la pordo de la tabernaklo de kunveno.</p> 
<p><A NAME="an_38:9">38:9</A>&nbsp;Kaj li faris la korton:sur la flanko suda estis la kurtenoj de la korto el tordita bisino, cent ulnoj,</p> 
<p><A NAME="an_38:10">38:10</A>&nbsp;kaj al ili dudek kolonoj kun dudek kupraj bazoj; la hokoj de la kolonoj kaj iliaj ligajxoj estis el argxento.</p> 
<p><A NAME="an_38:11">38:11</A>&nbsp;Kaj sur la norda flanko ankaux cent ulnoj, kaj al ili dudek kolonoj kaj dudek kupraj bazoj; la hokoj de la kolonoj kaj iliaj ligajxoj estis el argxento.</p> 
<p><A NAME="an_38:12">38:12</A>&nbsp;Kaj sur la okcidenta flanko estis kurtenoj de kvindek ulnoj, kaj al ili dek kolonoj kun dek bazoj; la hokoj de la kolonoj kaj iliaj ligajxoj estis el argxento.</p> 
<p><A NAME="an_38:13">38:13</A>&nbsp;Kaj sur la orienta flanko kvindek ulnoj.</p> 
<p><A NAME="an_38:14">38:14</A>&nbsp;Kurtenoj de dek kvin ulnoj sur unu latero, kaj al tio tri kolonoj kun tri bazoj.</p> 
<p><A NAME="an_38:15">38:15</A>&nbsp;Kaj sur la dua latero, sur ambaux flankoj de la pordego de la korto estis kurtenoj po dek kvin ulnoj, kaj al ili po tri kolonoj kun tri bazoj.</p> 
<p><A NAME="an_38:16">38:16</A>&nbsp;CXiuj kurtenoj de la korto cxirkauxe estis el tordita bisino.</p> 
<p><A NAME="an_38:17">38:17</A>&nbsp;Kaj la bazoj de la kolonoj estis el kupro, la hokoj de la kolonoj kaj iliaj ligajxoj el argxento, kaj iliaj kapoj estis tegitaj per argxento, kaj cxiuj kolonoj de la korto estis kunigitaj per argxentaj ligajxoj.</p> 
<p><A NAME="an_38:18">38:18</A>&nbsp;Kaj la kovrotuko de la pordego de la korto estis brodita laborajxo el blua, purpura, kaj rugxa teksajxo, kaj el tordita bisino; kaj dudek ulnoj estis gxia longo, kaj kvin ulnoj gxia largxo, laux la mezuro de la kurtenoj de la korto.</p> 
<p><A NAME="an_38:19">38:19</A>&nbsp;Kaj al gxi apartenis kvar kolonoj kun kvar kupraj bazoj; iliaj hokoj estis el argxento, iliaj kapoj estis tegitaj per argxento, kaj iliaj ligajxoj estis el argxento.</p> 
<p><A NAME="an_38:20">38:20</A>&nbsp;Kaj cxiuj najloj en la tabernaklo kaj en la korto cxirkauxe estis el kupro.</p> 
<p><A NAME="an_38:21">38:21</A>&nbsp;Jen estas la kalkulo pri la tabernaklo, la tabernaklo de atesto, kiu estis kalkulita laux la ordono de Moseo, por la servo de la Levidoj, sub la kontrolo de Itamar, filo de la pastro Aaron.</p> 
<p><A NAME="an_38:22">38:22</A>&nbsp;Kaj Becalel, filo de Uri, filo de HXur, el la tribo de Jehuda, faris cxion, kion ordonis la Eternulo al Moseo;</p> 
<p><A NAME="an_38:23">38:23</A>&nbsp;kaj kun li Oholiab, filo de Ahxisamahx, el la tribo de Dan, artista skulptisto, teksisto, kaj brodisto sur blua, purpura, kaj rugxa teksajxo, kaj sur bisino.</p> 
<p><A NAME="an_38:24">38:24</A>&nbsp;La tuta oro, kiu estis uzita por cxiuj laboroj de la sanktejo, la oro,  kiu estis alportita kiel oferdonoj, prezentis la kvanton de dudek naux kikaroj kaj sepcent tridek sikloj laux la mezuro de la sankta siklo.</p> 
<p><A NAME="an_38:25">38:25</A>&nbsp;Kaj la argxento, akirita per la kalkulado de la komunumo, prezentis la kvanton de cent kikaroj kaj mil sepcent sepdek kvin sikloj laux la sankta siklo:</p> 
<p><A NAME="an_38:26">38:26</A>&nbsp;po unu bek&#65533;o, tio estas po duono de siklo laux la sankta siklo, por cxiu kapo, de cxiuj, kiuj trapasis la kalkulon, kiuj havis la agxon de dudek jaroj kaj pli, de sescent tri mil kvincent kvindek homoj.</p> 
<p><A NAME="an_38:27">38:27</A>&nbsp;Cent kikaroj da argxento estis uzitaj por elfandi la bazojn de la sanktejo kaj la bazojn de la kurteno; cent bazoj el cent kikaroj, po unu kikaro por bazo.</p> 
<p><A NAME="an_38:28">38:28</A>&nbsp;Kaj el mil sepcent sepdek kvin sikloj estis faritaj hokoj por la kolonoj kaj estis tegitaj iliaj kapoj kaj estis faritaj ligajxoj inter ili.</p> 
<p><A NAME="an_38:29">38:29</A>&nbsp;Kaj da oferdonita kupro estis sepdek kikaroj kaj du mil kvarcent sikloj.</p> 
<p><A NAME="an_38:30">38:30</A>&nbsp;Kaj li faris el gxi la bazojn por la pordo de la tabernaklo de kunveno kaj la kupran altaron kaj la kupran kradon por gxi kaj cxiujn apartenajxojn de la altaro,</p> 
<p><A NAME="an_38:31">38:31</A>&nbsp;kaj la bazojn de la korto cxirkauxe kaj la bazojn de la pordego de la korto kaj cxiujn najlojn de la tabernaklo kaj cxiujn najlojn de la korto cxirkauxe.</p> 
<p><A NAME="an_39:1">39:1</A>&nbsp;Kaj el la blua, purpura, kaj rugxa teksajxo ili faris la oficajn vestojn por la servado en la sanktejo; kaj ili faris la sanktajn vestojn por Aaron,  kiel la Eternulo ordonis al Moseo.</p> 
<p><A NAME="an_39:2">39:2</A>&nbsp;Kaj ili faris la efodon el oro, el blua, purpura, kaj rugxa teksajxo,  kaj el tordita bisino.</p> 
<p><A NAME="an_39:3">39:3</A>&nbsp;Kaj ili batetendis foliojn da oro kaj trancxis ilin en formo de fadenoj,  por enteksi internen de la blua, purpura, kaj rugxa teksajxo kaj de la bisino per artista laboro.</p> 
<p><A NAME="an_39:4">39:4</A>&nbsp;Sursxultrajxojn kunigantajn ili faris al gxi; sur siaj du finoj gxi estis ligita.</p> 
<p><A NAME="an_39:5">39:5</A>&nbsp;Kaj la cxirkauxliganta zono sur gxi estis kontinuajxo de gxi, la sama laborajxo, el oro, el blua, purpura, kaj rugxa teksajxo, kaj el tordita bisino; kiel la Eternulo ordonis al Moseo.</p> 
<p><A NAME="an_39:6">39:6</A>&nbsp;Kaj ili faris la oniksajn sxtonojn, cxirkauxe enkadrigitajn per oro,  gravuritajn per sigelila gravurado laux la nomoj de la filoj de Izrael.</p> 
<p><A NAME="an_39:7">39:7</A>&nbsp;Kaj li metis ilin sur la sursxultrajxojn de la efodo, kiel sxtonojn de memoro pri la filoj de Izrael; kiel la Eternulo ordonis al Moseo.</p> 
<p><A NAME="an_39:8">39:8</A>&nbsp;Kaj ili faris la surbrustajxon per artista laboro, simile al la laboro de la efodo, el oro, el blua, purpura, kaj rugxa teksajxo, kaj el tordita bisino.</p> 
<p><A NAME="an_39:9">39:9</A>&nbsp;GXi estis kvarangula; ili faris la surbrustajxon duobla; manstrecxo estis gxia longo, kaj manstrecxo gxia largxo; gxi estis duobla.</p> 
<p><A NAME="an_39:10">39:10</A>&nbsp;Kaj ili enmetis en gxin kvar vicojn da sxtonoj. La unua vico estis:rubeno, topazo, kaj smeraldo;</p> 
<p><A NAME="an_39:11">39:11</A>&nbsp;kaj la dua vico:hiacinto, safiro, kaj jaspiso;</p> 
<p><A NAME="an_39:12">39:12</A>&nbsp;kaj la tria vico:ligurio, agato, kaj ametisto;</p> 
<p><A NAME="an_39:13">39:13</A>&nbsp;kaj la kvara vico:krizolito, onikso, kaj berilo. CXiuj vicoj estis en oraj kadretoj.</p> 
<p><A NAME="an_39:14">39:14</A>&nbsp;Kaj la sxtonoj estis laux la nomoj de la filoj de Izrael; dek du, laux iliaj nomoj, gravuritaj sigelile, cxiu kun sia nomo, por la dek du triboj.</p> 
<p><A NAME="an_39:15">39:15</A>&nbsp;Kaj ili faris al la surbrustajxo plektitajn cxenetojn, kunigxantajn per siaj finoj, el pura oro.</p> 
<p><A NAME="an_39:16">39:16</A>&nbsp;Kaj ili faris du orajn kadretojn kaj du orajn ringojn, kaj alfortikigis la du ringojn al la du finoj de la surbrustajxo.</p> 
<p><A NAME="an_39:17">39:17</A>&nbsp;Kaj ili metis la du orajn plektitajn cxenetojn en la du ringojn cxe la finoj de la surbrustajxo.</p> 
<p><A NAME="an_39:18">39:18</A>&nbsp;Kaj la du finojn de la du plektitaj cxenetoj ili alfortikigis al la du kadretoj, kaj alfortikigis ilin al la sursxultrajxoj de la efodo sur la antauxa flanko.</p> 
<p><A NAME="an_39:19">39:19</A>&nbsp;Kaj ili faris du orajn ringojn, kaj alfortikigis ilin al la du aliaj finoj de la surbrustajxo, sur gxia rando interna, direktita al la efodo.</p> 
<p><A NAME="an_39:20">39:20</A>&nbsp;Kaj ili faris du orajn ringojn, kaj alfortikigis ilin al la du sursxultrajxoj de la efodo malsupre, sur la antauxa flanko, cxe gxia kunigxo,  super la zono de la efodo.</p> 
<p><A NAME="an_39:21">39:21</A>&nbsp;Kaj ili alligis la surbrustajxon per gxiaj ringoj al la ringoj de la efodo per lacxo el blua sxtofo, por ke gxi estu super la zono de la efodo kaj por ke la surbrustajxo ne forsxovigxu de sur la efodo; kiel la Eternulo ordonis al Moseo.</p> 
<p><A NAME="an_39:22">39:22</A>&nbsp;Kaj li faris la tunikon por la efodo, teksitan, tutan el blua teksajxo.</p> 
<p><A NAME="an_39:23">39:23</A>&nbsp;Kaj la aperturo de la tuniko estis en la mezo, kiel aperturo de sxildo;  borderon havis la aperturo cxirkauxe, por ke gxi ne dissxirigxu.</p> 
<p><A NAME="an_39:24">39:24</A>&nbsp;Kaj ili faris sur la malsupra rando de la tuniko granatojn el blua,  purpura, kaj rugxa sxtofo, tordita.</p> 
<p><A NAME="an_39:25">39:25</A>&nbsp;Kaj ili faris tintilojn el pura oro, kaj metis la tintilojn mezen de la granatoj sur la malsupra rando de la tuniko, cxirkauxe inter la granatoj;</p> 
<p><A NAME="an_39:26">39:26</A>&nbsp;tintilon kaj granaton, tintilon kaj granaton sur la malsupra rando de la tuniko, cxirkauxe, por la servado; kiel la Eternulo ordonis al Moseo.</p> 
<p><A NAME="an_39:27">39:27</A>&nbsp;Kaj ili faris la hxitonon el bisino, teksitan, por Aaron kaj liaj filoj,</p> 
<p><A NAME="an_39:28">39:28</A>&nbsp;kaj la cidaron el bisino, kaj la ornamajn mitrojn el bisino, kaj la linajn pantalonojn el tordita bisino,</p> 
<p><A NAME="an_39:29">39:29</A>&nbsp;kaj la zonon el tordita bisino kaj el blua, purpura, kaj rugxa teksajxo, broditan; kiel la Eternulo ordonis al Moseo.</p> 
<p><A NAME="an_39:30">39:30</A>&nbsp;Kaj ili faris la tabuleton, la sanktan kronon, el pura oro, kaj ili skribis sur gxi skribon gravuritan:SANKTA AL LA ETERNULO.</p> 
<p><A NAME="an_39:31">39:31</A>&nbsp;Kaj ili alfortikigis al gxi lacxon el blua sxtofo, por alfortikigi al la cidaro supre; kiel la Eternulo ordonis al Moseo.</p> 
<p><A NAME="an_39:32">39:32</A>&nbsp;Tiel finigxis la tuta laboro por la konstruajxo de la tabernaklo de kunveno. Kaj la Izraelidoj faris konforme al cxio, kion la Eternulo ordonis al Moseo; tiel ili faris.</p> 
<p><A NAME="an_39:33">39:33</A>&nbsp;Kaj ili alportis la konstruajxon al Moseo, la tabernaklon kaj cxiujn gxiajn apartenajxojn:hokojn, tabulojn, riglilojn, kolonojn, kaj bazojn;</p> 
<p><A NAME="an_39:34">39:34</A>&nbsp;kaj la kovron el rugxaj virsxafaj feloj kaj la kovron el antilopaj feloj kaj la kurtenon;</p> 
<p><A NAME="an_39:35">39:35</A>&nbsp;la keston de atesto kaj gxiajn stangojn kaj la fermoplaton;</p> 
<p><A NAME="an_39:36">39:36</A>&nbsp;la tablon, cxiujn gxiajn apartenajxojn, kaj la panon de propono;</p> 
<p><A NAME="an_39:37">39:37</A>&nbsp;la puran kandelabron, gxiajn lucernojn, la lucernojn vice starantajn,  cxiujn gxiajn apartenajxojn, kaj la oleon por lumigado;</p> 
<p><A NAME="an_39:38">39:38</A>&nbsp;kaj la oran altaron kaj la sanktan oleon kaj la bonodoran incenson kaj la kovrotukon por la pordo de la tabernaklo;</p> 
<p><A NAME="an_39:39">39:39</A>&nbsp;la kupran altaron kaj la kupran kradon por gxi, gxiajn stangojn kaj cxiujn gxiajn apartenajxojn, la lavujon kaj gxian piedestalon;</p> 
<p><A NAME="an_39:40">39:40</A>&nbsp;la kurtenojn de la korto, gxiajn kolonojn kaj bazojn, la kovrotukon por la pordego de la korto, gxiajn sxnurojn kaj najlojn, kaj cxion, kio apartenas al la servado en la konstruajxo de la tabernaklo de kunveno;</p> 
<p><A NAME="an_39:41">39:41</A>&nbsp;la oficajn vestojn por la servado en la sanktejo, la sanktajn vestojn por la pastro Aaron kaj la pastrajn vestojn por liaj filoj.</p> 
<p><A NAME="an_39:42">39:42</A>&nbsp;Konforme al cxio, kion la Eternulo ordonis al Moseo, tiel la Izraelidoj faris la tutan laboron.</p> 
<p><A NAME="an_39:43">39:43</A>&nbsp;Kaj Moseo vidis la tutan laboron, li vidis, ke ili faris gxin tute tiel, kiel la Eternulo ordonis; kaj Moseo benis ilin.</p> 
<p><A NAME="an_40:1">40:1</A>&nbsp;Kaj la Eternulo ekparolis al Moseo, dirante:</p> 
<p><A NAME="an_40:2">40:2</A>&nbsp;En la unua monato, en la unua tago de la monato starigu la konstruajxon de la tabernaklo de kunveno.</p> 
<p><A NAME="an_40:3">40:3</A>&nbsp;Kaj metu tien la keston de atesto kaj sxirmu la keston per la kurteno.</p> 
<p><A NAME="an_40:4">40:4</A>&nbsp;Kaj enportu la tablon kaj arangxu sur gxi gxian arangxotajxon, kaj enportu la kandelabron kaj ekbruligu gxiajn lucernojn.</p> 
<p><A NAME="an_40:5">40:5</A>&nbsp;Kaj starigu la oran altaron por la incensado antaux la kesto de atesto,  kaj pendigu la kovrotukon cxe la eniro de la tabernaklo.</p> 
<p><A NAME="an_40:6">40:6</A>&nbsp;Kaj starigu la altaron de bruloferoj antaux la eniro en la konstruajxon de la tabernaklo de kunveno.</p> 
<p><A NAME="an_40:7">40:7</A>&nbsp;Kaj starigu la lavujon inter la tabernaklo de kunveno kaj la altaro kaj enversxu en gxin akvon.</p> 
<p><A NAME="an_40:8">40:8</A>&nbsp;Kaj arangxu la korton cxirkauxe, kaj pendigu la kovrotukon cxe la pordego de la korto.</p> 
<p><A NAME="an_40:9">40:9</A>&nbsp;Kaj prenu la sanktan oleon, kaj sanktoleu la logxejon, kaj cxion, kio estas en gxi, kaj sanktigu gxin kun cxiuj gxiaj apartenajxoj, por ke gxi estu sankta.</p> 
<p><A NAME="an_40:10">40:10</A>&nbsp;Kaj sanktoleu la altaron de bruloferoj kun cxiuj gxiaj apartenajxoj,  kaj sanktigu la altaron, ke la altaro estu tre sankta.</p> 
<p><A NAME="an_40:11">40:11</A>&nbsp;Kaj sanktoleu la lavujon kaj gxian piedestalon, kaj sanktigu gxin.</p> 
<p><A NAME="an_40:12">40:12</A>&nbsp;Kaj alkonduku Aaronon kaj liajn filojn al la eniro de la tabernaklo de kunveno, kaj lavu ilin per akvo.</p> 
<p><A NAME="an_40:13">40:13</A>&nbsp;Kaj vestu Aaronon per la sanktaj vestoj kaj sanktoleu lin kaj sanktigu lin, ke li estu Mia pastro.</p> 
<p><A NAME="an_40:14">40:14</A>&nbsp;Kaj liajn filojn alkonduku, kaj vestu ilin per hxitonoj.</p> 
<p><A NAME="an_40:15">40:15</A>&nbsp;Kaj sanktoleu ilin, kiel vi sanktoleis ilian patron, ke ili estu Miaj pastroj; kaj ilia sanktoleiteco estu por ili por eterna pastreco en iliaj generacioj.</p> 
<p><A NAME="an_40:16">40:16</A>&nbsp;Kaj Moseo faris konforme al cxio, kion la Eternulo al li ordonis; tiel li faris.</p> 
<p><A NAME="an_40:17">40:17</A>&nbsp;En la unua monato de la dua jaro, en la unua tago de la monato estis starigita la tabernaklo.</p> 
<p><A NAME="an_40:18">40:18</A>&nbsp;Kaj Moseo starigis la tabernaklon kaj metis gxiajn bazojn kaj starigis gxiajn tabulojn kaj arangxis gxiajn riglilojn kaj starigis gxiajn kolonojn.</p> 
<p><A NAME="an_40:19">40:19</A>&nbsp;Kaj li etendis tendon super la tabernaklo kaj metis la kovron de la tendo sur gxin supre, kiel la Eternulo ordonis al Moseo.</p> 
<p><A NAME="an_40:20">40:20</A>&nbsp;Kaj li prenis kaj metis la ateston en la keston, kaj almetis la stangojn al la kesto kaj surmetis la fermoplaton sur la keston supre.</p> 
<p><A NAME="an_40:21">40:21</A>&nbsp;Kaj li envenigis la keston en la tabernaklon, kaj pendigis la kurtenon kaj sxirmis la keston de atesto, kiel la Eternulo ordonis al Moseo.</p> 
<p><A NAME="an_40:22">40:22</A>&nbsp;Kaj li starigis la tablon en la tabernaklo de kunveno, en la norda parto de la tabernaklo, ekster la kurteno.</p> 
<p><A NAME="an_40:23">40:23</A>&nbsp;Kaj li arangxis sur gxi vicon da panoj antaux la Eternulo, kiel la Eternulo ordonis al Moseo.</p> 
<p><A NAME="an_40:24">40:24</A>&nbsp;Kaj li starigis la kandelabron en la tabernaklo de kunveno kontraux la tablo, en la suda parto de la tabernaklo.</p> 
<p><A NAME="an_40:25">40:25</A>&nbsp;Kaj li ekbruligis la lucernojn antaux la Eternulo, kiel la Eternulo ordonis al Moseo.</p> 
<p><A NAME="an_40:26">40:26</A>&nbsp;Kaj li starigis la oran altaron en la tabernaklo de kunveno antaux la kurteno.</p> 
<p><A NAME="an_40:27">40:27</A>&nbsp;Kaj li bruligis sur gxi bonodoran incenson, kiel la Eternulo ordonis al Moseo.</p> 
<p><A NAME="an_40:28">40:28</A>&nbsp;Kaj li pendigis la kovrotukon cxe la pordo de la tabernaklo.</p> 
<p><A NAME="an_40:29">40:29</A>&nbsp;Kaj la altaron de bruloferoj li starigis cxe la eniro de la tabernaklo de kunveno, kaj li alportis sur gxi la bruloferon kaj la farunoferon, kiel la Eternulo ordonis al Moseo.</p> 
<p><A NAME="an_40:30">40:30</A>&nbsp;Kaj li starigis la lavujon inter la tabernaklo de kunveno kaj la altaro, kaj enversxis tien akvon por sin lavi.</p> 
<p><A NAME="an_40:31">40:31</A>&nbsp;Kaj lavis per gxi Moseo kaj Aaron kaj liaj filoj siajn manojn kaj siajn piedojn;</p> 
<p><A NAME="an_40:32">40:32</A>&nbsp;kiam ili eniradis en la tabernaklon de kunveno kaj aliradis al la altaro, ili lavadis sin; kiel la Eternulo ordonis al Moseo.</p> 
<p><A NAME="an_40:33">40:33</A>&nbsp;Kaj li arangxis la korton cxirkauxe de la tabernaklo kaj de la altaro,  kaj li pendigis la kovrotukon cxe la pordego de la korto. Tiamaniere Moseo finis la laboron.</p> 
<p><A NAME="an_40:34">40:34</A>&nbsp;Kaj nubo kovris la tabernaklon de kunveno, kaj la majesto de la Eternulo plenigis la tabernaklon.</p> 
<p><A NAME="an_40:35">40:35</A>&nbsp;Kaj Moseo ne povis eniri en la tabernaklon de kunveno, cxar kusxis sur gxi la nubo kaj la majesto de la Eternulo plenigis la tabernaklon.</p> 
<p><A NAME="an_40:36">40:36</A>&nbsp;Kaj kiam la nubo levigxadis de sur la tabernaklo, la Izraelidoj ekmarsxadis, por fari cxiujn siajn marsxojn.</p> 
<p><A NAME="an_40:37">40:37</A>&nbsp;Sed se la nubo ne levigxis, ili ne ekmarsxis gxis la tago de gxia levigxo.</p> 
<p><A NAME="an_40:38">40:38</A>&nbsp;CXar nubo de la Eternulo estis super la tabernaklo dum la tago, kaj fajro estis dum la nokto super gxi, antaux la okuloj de cxiuj Izraelidoj en cxiuj iliaj marsxoj.</p> 
<p><HR>
<CENTER>
<A HREF="lev.htm">Next: Leviticus</A></CENTER>
</BODY>
</HTML>
