[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hab)  [Next](hag) 

------------------------------------------------------------------------

### Esperanto Bible: Zephaniah

<span id="an_1:1">1:1</span> Vorto de la Eternulo, kiu aperis al
Cefanja, filo de Kusxi, filo de Gedalja, filo de Amarja, filo de
HXizkija, en la tempo de Josxija, filo de Amon, regxo de Judujo.

<span id="an_1:2">1:2</span> Mi forprenos cxion de sur la tero, diras la
Eternulo.

<span id="an_1:3">1:3</span> Mi forprenos la homojn kaj la brutojn, Mi
forprenos la birdojn de la cxielo kaj la fisxojn de la maro, la
delogilojn kune kun la malpiuloj; Mi ekstermos la homojn de sur la tero,
diras la Eternulo.

<span id="an_1:4">1:4</span> Mi etendos Mian manon sur Judujon kaj sur
cxiujn logxantojn de Jerusalem; Mi ekstermos de cxi tiu loko la
restajxon de Baal, la nomon de la idolpastroj kaj ankaux de la pastroj;

<span id="an_1:5">1:5</span> tiujn, kiuj sur la tegmentoj adorklinigxas
antaux la armeo de la cxielo, kaj tiujn, kiuj, adorklinigxante, jxuras
per la Eternulo kaj jxuras ankaux per Malkam;

<span id="an_1:6">1:6</span> kaj tiujn, kiuj defalis de la Eternulo,
kiuj ne sercxis la Eternulon kaj ne turnis sin al Li.

<span id="an_1:7">1:7</span> Silentu antaux la Sinjoro, la Eternulo,
cxar proksima estas la tago de la Eternulo; cxar la Eternulo pretigis
bucxoferon kaj destinis la invitotojn.

<span id="an_1:8">1:8</span> En la tago de la bucxofero de la Eternulo
Mi punos la altrangulojn kaj la regxidojn, kaj cxiujn, kiuj vestas sin
per vestoj de aligentuloj;

<span id="an_1:9">1:9</span> Mi punos en tiu tago cxiujn, kiuj
transsaltas la sojlon kaj plenigas la domon de sia sinjoro per
perforteco kaj trompoj.

<span id="an_1:10">1:10</span> En tiu tago, diras la Eternulo, estos
lauxta kriado cxe la Pordego de Fisxoj, gxemegado cxe la dua kvartalo de
la urbo, kaj granda plorkriado sur la montetoj.

<span id="an_1:11">1:11</span> GXemegu, logxantoj de la malalta parto de
la urbo; cxar malaperos la tuta popolo de la butikistoj, kaj ekstermitaj
estos cxiuj sxargxitaj per argxento.

<span id="an_1:12">1:12</span> En tiu tempo Mi traesploros Jerusalemon
kun lumiloj, kaj Mi punos tiujn, kiuj ripozas sur sia fecxo, kaj diras
en sia koro:La Eternulo ne faras bonon, nek malbonon.

<span id="an_1:13">1:13</span> Ilia havajxo farigxos rabajxo, kaj iliaj
domoj farigxos ruinoj; ili konstruos domojn, sed ne logxos en ili, ili
plantos vinbergxardenojn, sed ne trinkos ilian vinon.

<span id="an_1:14">1:14</span> Proksima estas la granda tago de la
Eternulo, gxi estas proksima kaj venos tre baldaux; oni auxdas jam la
tagon de la Eternulo; maldolcxe tiam plorkrios ecx kuragxulo.

<span id="an_1:15">1:15</span> Tago de kolero estos tiu tago, tago de
malgxojo kaj de angoro, tago de teruro kaj de dezertigo, tago de mallumo
kaj de senlumeco, tago de nuboj kaj de nebulego,

<span id="an_1:16">1:16</span> tago de korno kaj de trumpetado kontraux
la fortikigitaj urboj kaj kontraux la altaj turoj.

<span id="an_1:17">1:17</span> Mi premos la homojn, kaj ili irados kiel
blinduloj pro tio, ke ili pekis antaux la Eternulo; ilia sango estos
dissxprucigita kiel polvo, kaj ilia karno kiel sterko.

<span id="an_1:18">1:18</span> Nek ilia argxento nek ilia oro povos ilin
savi en la tago de la kolero de la Eternulo, sed per la fajro de Lia
indigno estos forbruligita la tuta lando; cxar rapidan ekstermon Li
faros al cxiuj logxantoj de la lando.

<span id="an_2:1">2:1</span> Kolektigxu kaj konsciigxu, ho nacio ne
aminda,

<span id="an_2:2">2:2</span> antaux ol eliris la dekreto (la tago
forflugas kiel grenventumajxo), antaux ol trafis vin la flama kolero de
la Eternulo, antaux ol venis por vi la tago de indigno de la Eternulo.

<span id="an_2:3">2:3</span> Sercxu la Eternulon, cxiuj humiluloj sur la
tero, kiuj plenumas Liajn legxojn; sercxu veron, sercxu humilecon, por
ke vi povu esti kasxitaj en la tago de kolero de la Eternulo.

<span id="an_2:4">2:4</span> CXar Gaza estos forlasita, Asxkelon estos
dezertigita, Asxdod estos elpelita meze de la tago, kaj Ekron estos
elradikigita.

<span id="an_2:5">2:5</span> Ve al tiuj, kiuj logxas en la distrikto de
la maro, al la nacio de Keretidoj! la vorto de la Eternulo estas
kontraux vi, ho Kanaan, lando Filisxta:Mi vin pereigos tiel, ke restos
neniu logxanto.

<span id="an_2:6">2:6</span> La apudmara regiono estos nur loko por
logxejoj de pasxtistoj kaj por sxafejoj.

<span id="an_2:7">2:7</span> Kaj la regiono farigxos apartenajxo de la
restajxo de la domo de Jehuda; tie ili pasxtos, en la domoj de Asxkelon
ili ripozos vespere, post kiam la Eternulo, ilia Dio, rememoros ilin kaj
revenigos ilin el la kaptiteco.

<span id="an_2:8">2:8</span> Mi auxdis la insultadon de Moab kaj la
malhonoradon de la Amonidoj, kiel ili insultadis Mian popolon kaj
fanfaronadis cxe gxiaj limoj.

<span id="an_2:9">2:9</span> Tial, kiel Mi vivas, diras la Eternulo
Cebaot, Dio de Izrael, Moab farigxos kiel Sodom, kaj la Amonidoj kiel
Gomora, urtikejo, salfosejo, dezerto por cxiam; la restajxo de Mia
popolo prenos ilin kiel kaptajxon, kaj la restintoj el Mia popolo
heredos ilin.

<span id="an_2:10">2:10</span> Tio farigxos al ili pro ilia malhumileco,
pro tio, ke ili insultadis la popolon de la Eternulo Cebaot kaj tenis
sin alte antaux gxi.

<span id="an_2:11">2:11</span> La Eternulo estos terura por ili; cxar Li
ekstermos cxiujn diojn de la tero; kaj antaux Li adorklinigxos, cxiu sur
sia loko, cxiuj insuloj de la nacioj.

<span id="an_2:12">2:12</span> Ankaux vi, ho Etiopoj, estos mortigitaj
de Mia glavo.

<span id="an_2:13">2:13</span> Li etendos Sian manon norden kaj pereigos
Asirion, kaj faros Nineven ruinoj, senakva loko, kiel dezerto.

<span id="an_2:14">2:14</span> Kaj ripozados en gxi amasoj da cxiuspecaj
bestoj; ecx pelikanoj kaj botauxroj noktos en gxiaj kapiteloj, kaj ilia
vocxo estos auxdata tra la fenestroj; la sojloj estos ruinigitaj, cxar
la cedraj tabuloj estos forsxiritaj.

<span id="an_2:15">2:15</span> Tia estos la gaja urbo, kiu estis ekster
dangxero, kaj kiu parolis en sia koro:Mi estas sola, kaj ne ekzistas
alia krom mi. Kiel gxi estas ruinigita, farigxis ripozejo por bestoj!
CXiu preteriranto fajfos pri gxi kaj svingos la manon.

<span id="an_3:1">3:1</span> Ve al la abomeninda kaj malpurigita
urbo-premanto!

<span id="an_3:2">3:2</span> GXi ne auxskultas vocxon, ne akceptas
admonon; la Eternulon gxi ne fidas, al sia Dio gxi sin ne turnas.

<span id="an_3:3">3:3</span> GXiaj eminentuloj meze de gxi estas kiel
blekegantaj leonoj; gxiaj jugxistoj estas kiel lupoj vespere; ili nenion
restigas gxis mateno.

<span id="an_3:4">3:4</span> GXiaj profetoj estas facilanimaj kaj
perfidaj; gxiaj pastroj malsanktigas la sanktejon, kripligas la
instruon.

<span id="an_3:5">3:5</span> La Eternulo estas justulo meze de gxi, Li
ne faras maljustajxon; cxiumatene Li montras Siajn legxojn, ne cxesas;
sed la malpiulo ne konas honton.

<span id="an_3:6">3:6</span> Mi ekstermis naciojn; ruinigitaj estas
iliaj turoj; Mi dezertigis iliajn stratojn tiel, ke neniu trairas ilin;
iliaj urboj estas ruinigitaj tiel, ke tie trovigxas jam neniu homo,
neniu logxanto.

<span id="an_3:7">3:7</span> Mi diris al gxi:Timu Min, akceptu admonon!
Kaj ne estus ekstermita gxia logxejo, kiom ajn Mi punus gxin; sed ili
rapidis malbonigi cxiujn siajn agojn.

<span id="an_3:8">3:8</span> Tial atendu Min, diras la Eternulo, gxis Mi
Miatempe levigxos; cxar Mi decidis kolekti la naciojn, kunvenigi la
regnojn, por elversxi sur ilin Mian koleron, la tutan flamon de Mia
indigno; cxar de la fajro de Mia severeco forbrulos la tuta tero.

<span id="an_3:9">3:9</span> Tiam Mi redonos al la popoloj lingvon
puran, por ke cxiuj vokadu la nomon de la Eternulo kaj servadu al Li
unuanime.

<span id="an_3:10">3:10</span> El trans la riveroj de Etiopujo Miaj
adorantoj, Mia disjxetita popolo, alportos al Mi donacojn.

<span id="an_3:11">3:11</span> En tiu tempo vi ne plu hontos pri cxiuj
viaj agoj, per kiuj vi krimis kontraux Mi; cxar tiam Mi forigos el inter
vi viajn fierajn fanfaronulojn, kaj vi ne plu tenos vin malhumile sur
Mia sankta monto.

<span id="an_3:12">3:12</span> Mi restigos en via mezo popolon humilan
kaj malricxan, kaj ili fidados la nomon de la Eternulo.

<span id="an_3:13">3:13</span> La restintoj el Izrael ne faros
maljustajxon, ne parolos mensogon, kaj en ilia busxo ne trovigxos lango
trompa, sed ili pasxtigxados kaj ripozados, kaj neniu ilin timigos.

<span id="an_3:14">3:14</span> GXojkriu, ho filino de Cion; triumfu, ho
Izrael; gxoju kaj estu gaja el la tuta koro, ho filino de Jerusalem.

<span id="an_3:15">3:15</span> La Eternulo forigis la verdikton pri vi,
forpelis vian malamikon; la Regxo de Izrael, la Eternulo, estas meze de
vi, kaj vi ne plu vidos malfelicxon.

<span id="an_3:16">3:16</span> En tiu tempo oni diros al Jerusalem:Ne
timu! kaj al Cion:Viaj manoj ne senfortigxu.

<span id="an_3:17">3:17</span> La Eternulo, via Dio, estas meze de vi,
forta Savanto; Li gxojos pri vi gaje, Li pardonos al vi pro Sia amo, Li
gxoje triumfos pri vi.

<span id="an_3:18">3:18</span> La sentauxgulojn el via mezo Mi
forprenos, por ke vi ne plu havu malhonoron pro ili.

<span id="an_3:19">3:19</span> Jen Mi faros finon en tiu tempo al cxiuj
viaj premantoj, Mi helpos la lamulojn, Mi kolektos la dispelitojn, kaj
Mi faros ilin gloraj kaj honorataj en cxiuj landoj, kie oni malestimis
ilin.

<span id="an_3:20">3:20</span> En tiu tempo Mi venigos vin, kaj en tiu
tempo Mi kolektos vin; cxar Mi faros vin gloraj kaj honorataj inter
cxiuj popoloj de la lando, kiam Mi revenigos viajn kaptitojn antaux viaj
okuloj, diras la Eternulo.

------------------------------------------------------------------------

[Next: Haggai](hag)
