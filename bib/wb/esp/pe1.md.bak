[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jam)  [Next](pe2.md) 

------------------------------------------------------------------------

### Esperanto Bible: 1 Peter

<span id="an_1:1">1:1</span> Petro, apostolo de Jesuo Kristo, al la
elektitoj, kiuj estas el la dispelitaro, paslogxantaj en Ponto,
Galatujo, Kapadokio, Azio, kaj Bitinio,

<span id="an_1:2">1:2</span> laux la antauxscio de Dio, la Patro, en
sanktigo de la Spirito, por obeo kaj aspergo de la sango de Jesuo
Kristo:Graco al vi kaj paco pligrandigxu.

<span id="an_1:3">1:3</span> Benata estu la Dio kaj Patro de nia Sinjoro
Jesuo Kristo, kiu laux Sia granda kompato nin renaskis en esperon vivan
per la relevigxo de Jesuo Kristo el la mortintoj,

<span id="an_1:4">1:4</span> en heredajxon ne pereontan, ne makulotan,
ne velkontan, rezervitan en la cxielo por vi,

<span id="an_1:5">1:5</span> kiuj estas gardataj de la potenco de Dio
per fido al savo preta malkasxigxi en la lasta tempo.

<span id="an_1:6">1:6</span> En tio vi gxojegas, kvankam por kelka
tempo, se estas necese, malgxojigite en diversaj tentoj,

<span id="an_1:7">1:7</span> por ke la provado de via fido, pli
multevalora ol oro, kiu pereas, kvankam per fajro provite, trovigxu
efika por lauxdo kaj gloro kaj honoro en la malkasxo de Jesuo Kristo;

<span id="an_1:8">1:8</span> kiun, ne vidinte, vi amas; kiun kvankam nun
vi ne vidas, tamen, al li kredante, vi gxojegas per gxojo nedirebla kaj
gloroplena;

<span id="an_1:9">1:9</span> ricevante la celon de via fido, savon de
animoj.

<span id="an_1:10">1:10</span> Koncerne tiun savon esploris kaj sercxis
la profetoj, kiuj profetis pri la graco venonta al vi;

<span id="an_1:11">1:11</span> sercxante, kiun kaj kian tempon montris
la enestanta en ili Spirito de Kristo, kiu atestis antauxe la suferojn
por Kristo kaj la sekvontajn glorojn.

<span id="an_1:12">1:12</span> Kaj al ili malkasxigxis, ke ne al si mem,
sed al vi, ili liveris tion, kio nun estas proklamita al vi de tiuj,
kiuj predikis al vi la evangelion per la Spirito Sankta, elsendita el la
cxielo; en kiujn aferojn angxeloj deziras enrigardi.

<span id="an_1:13">1:13</span> Tial, cxirkauxzoninte la lumbojn de via
menso, estu sobraj kaj esperadu perfekte la gracon alportotan al vi en
la malkasxo de Jesuo Kristo;

<span id="an_1:14">1:14</span> kiel infanoj de obeo, ne formigxante laux
la voluptoj, kiujn vi antauxe havis en via nescio;

<span id="an_1:15">1:15</span> sed kiel via Vokinto estas sankta, tiel
vi ankaux farigxu sanktaj en cxia konduto;

<span id="an_1:16">1:16</span> pro tio, ke estas skribite:Vi estu
sanktaj, cxar Mi estas sankta.

<span id="an_1:17">1:17</span> Kaj se vi vokas la Patron, kiu sen
personfavorado jugxas laux la faro de cxiu, vi pasigu en timo la tempon
de via cxi tiea logxado;

<span id="an_1:18">1:18</span> sciante, ke ne per pereemaj objektoj, oro
aux argxento, vi elacxetigxis el via vanta vivmaniero, kiun vi ricevis
de viaj patroj;

<span id="an_1:19">1:19</span> sed per multekosta sango, kiel de sxafido
senmakula kaj sendifekta, la sango de Kristo;

<span id="an_1:20">1:20</span> kiu estis antauxdifinita antaux la fondo
de la mondo, sed elmontrita en la fino de la tempoj pro vi,

<span id="an_1:21">1:21</span> kiuj per li fidas Dion, kiu relevis lin
el la mortintoj kaj donis al li gloron; por ke via fido kaj espero estu
al Dio.

<span id="an_1:22">1:22</span> CXastiginte viajn animojn, en la obeo al
la vero, por sincera amo al la frataro, amu unu la alian el la koro
fervore;

<span id="an_1:23">1:23</span> renaskite, ne el pereema semo, sed el
nepereema, per la vorto de Dio, vivanta kaj restanta.

<span id="an_1:24">1:24</span> CXar: CXiu karno estas herbo, Kaj cxiu
gxia cxarmo estas kiel kampa floreto. Sekigxas herbo, velkas floreto;

<span id="an_1:25">1:25</span> Sed la vorto de la Eternulo restas
eterne. Kaj cxi tiu estas la parolo, kiu estas predikita al vi.

<span id="an_2:1">2:1</span> Formetinte do cxian malbonon kaj cxian
trompon kaj hipokritecon kaj enviojn kaj cxiajn kalumniojn,

<span id="an_2:2">2:2</span> kiel jxusnaskitaj sucxinfanoj, sopiru al la
spirita lakto pura, por ke vi per tio kresku en savon,

<span id="an_2:3">2:3</span> se vi gustumis, ke la Sinjoro estas bona;

<span id="an_2:4">2:4</span> al kiu alvenante, kvazaux al sxtono
vivanta, de homoj rifuzita, sed cxe Dio elektita, honorinda,

<span id="an_2:5">2:5</span> vi ankaux, kiel sxtonoj vivantaj,
konstruigxas domo spirita, sankta pastraro, por oferi spiritajn oferojn,
akcepteblajn de Dio per Jesuo Kristo.

<span id="an_2:6">2:6</span> CXar estas enhavate en skribo: Jen Mi
kusxigas en Cion bazangulan sxtonon, elektitan, valoregan; Kaj kiu lin
fidas, tiu ne estos hontigita.

<span id="an_2:7">2:7</span> Por vi do, la fidantoj, estas la
valoregeco; sed por nefidantoj: SXtono, kiun malsxatis la konstruantoj,
Farigxis sxtono bazangula;

<span id="an_2:8">2:8</span> kaj: SXtono de falpusxigxo kaj roko de
alfrapigxo; ili falpusxigxas pro la vorto, malobeante, por kio ankaux
ili estas difinitaj.

<span id="an_2:9">2:9</span> Sed vi estas raso elektita, pastraro regxa,
nacio sankta, popolo Diposedata, por ke vi proklamu la gloron de Tiu,
kiu vokis vin el mallumo en Sian lumon mirindan;

<span id="an_2:10">2:10</span> kiuj iam estis ne-popolo, sed nun estas
popolo de Dio; antauxe nekompatitoj, sed nun kompatitoj.

<span id="an_2:11">2:11</span> Amataj, mi petegas vin kiel fremdulojn
kaj migrantojn, detenu vin de karnaj voluptoj, kiuj militadas kontraux
la animo;

<span id="an_2:12">2:12</span> kondutante dece cxe la nacianoj, por ke,
kvankam ili kalumnias vin kiel malbonagulojn, tamen, vidante viajn
bonfarojn, ili gloru Dion en la tago de vizitado.

<span id="an_2:13">2:13</span> Submetu vin al cxiu homa institucio pro
la Sinjoro; cxu al la regxo, la superreganto;

<span id="an_2:14">2:14</span> cxu al regantoj, kiel liaj senditoj por
vengxo al malbonaguloj kaj por lauxdo al bonaguloj.

<span id="an_2:15">2:15</span> CXar la volo de Dio estas, ke bonfarante,
vi silentigu la nesciadon de homoj malsagxaj;

<span id="an_2:16">2:16</span> kiel liberaj, kaj ne farantaj el via
libereco kovrilon de malico, sed kiel servistoj de Dio.

<span id="an_2:17">2:17</span> CXiujn honoru. La frataron amu. Dion
timu. La regxon honoru.

<span id="an_2:18">2:18</span> Servantoj, submetu vin al viaj sinjoroj
kun cxia timo; ne sole al la bonaj kaj malseveraj, sed ankaux al la
malbonhumoraj.

<span id="an_2:19">2:19</span> CXar tio estas lauxdinda, se pro
konscienco al Dio oni elportas malgxojon, suferante maljuste.

<span id="an_2:20">2:20</span> CXar kia honoro estas, se, pekante kaj
sekve batate, vi tion pacience elportas? sed se, bonfarante kaj sekve
suferante, vi tion pacience elportas, tio estas lauxdinda antaux Dio.

<span id="an_2:21">2:21</span> CXar al cxi tio vi estas vokitaj; pro
tio, ke Kristo ankaux suferis pro vi, postlasante por vi ekzemplon, por
ke vi sekvu liajn postesignojn;

<span id="an_2:22">2:22</span> pekon li ne faris, kaj trompo ne
trovigxis en lia busxo;

<span id="an_2:23">2:23</span> insultate, li ne insultis responde;
suferante, li ne minacis, sed submetis sin al la juste jugxanta;

<span id="an_2:24">2:24</span> li mem portis niajn pekojn en sia korpo
sur la lignajxo, por ke ni, malvivigite koncerne pekojn, vivu por
justeco; per lia vundo vi resanigxis.

<span id="an_2:25">2:25</span> CXar vi estis kiel sxafoj erarvagantaj;
sed nun vi returne venis al la Pasxtisto kaj Episkopo de viaj animoj.

<span id="an_3:1">3:1</span> Tiel same, edzinoj, submetu vin al viaj
propraj edzoj; por ke, ecx se iuj ne obeas al la vorto, ili sen la vorto
estu gajnitaj per la konduto de siaj edzinoj,

<span id="an_3:2">3:2</span> rigardante vian konduton kun timo cxastan.

<span id="an_3:3">3:3</span> Via ornamo estu ne la ekstera ornamo de
harplektado kaj orportado, aux la surmetado de vestoj;

<span id="an_3:4">3:4</span> sed la kasxita homo de la koro en la
nedifektebla vesto de spirito milda kaj trankvila, kiu estas multevalora
antaux Dio.

<span id="an_3:5">3:5</span> CXar tiel same ankaux, en la tempo antikva,
la sanktaj virinoj, kiuj esperis al Dio, ornamis sin, submetante sin al
siaj propraj edzoj;

<span id="an_3:6">3:6</span> kiel Sara obeis al Abraham, nomante lin
sinjoro; kies infanoj vi farigxis, bonfarante, kaj ne ektimigate per ia
teruro.

<span id="an_3:7">3:7</span> Tiel same, edzoj, kunvivadu kun viaj
edzinoj lauxscie, donante honoron al la virino kiel al la plimalforta
ilo, kaj estante ankaux kun ili kunheredantoj de la graco de vivo, por
ke viaj pregxoj ne malhelpigxu.

<span id="an_3:8">3:8</span> Fine, estu cxiuj samideaj, simpatiaj,
fratamemaj, kompatemaj, humilanimaj;

<span id="an_3:9">3:9</span> ne repagantaj malbonon kontraux malbono,
nek insulton kontraux insulto, sed kontrauxe benadantaj; cxar al tio vi
estas vokitaj, por ke vi heredu benon.

<span id="an_3:10">3:10</span> CXar: Kiu volas ami vivon kaj vidi bonajn
tagojn, Tiu gardu sian langon kontraux malbono, Kaj sian busxon kontraux
mensoga parolo;

<span id="an_3:11">3:11</span> Li deklinigxu de malbono kaj faru bonon,
Li sercxu pacon, kaj cxasu gxin.

<span id="an_3:12">3:12</span> CXar la okuloj de la Eternulo estas
turnitaj al la piuloj, Kaj Liaj oreloj al iliaj krioj; Sed la vizagxo de
la Eternulo estas kontraux tiuj, kiuj faras malbonon.

<span id="an_3:13">3:13</span> Kaj kiu faros al vi malbonon, se vi
farigxos fervoraj en la bono?

<span id="an_3:14">3:14</span> Sed se vi ecx suferus pro justeco,
felicxegaj vi estus; kaj ilian timon ne timu, nek maltrankviligxu;

<span id="an_3:15">3:15</span> sed la Sinjoron Kriston sanktigu en viaj
koroj; estu cxiam pretaj doni defendan respondon al cxiu, kiu vin
demandas pri la motivo de la espero en vi, sed kun humileco kaj timo;

<span id="an_3:16">3:16</span> havantaj bonan konsciencon; por ke, dum
vi estas malestimataj, hontu tiuj, kiuj kalumnias vian bonan konduton en
Kristo.

<span id="an_3:17">3:17</span> CXar pli bone estus, se tiel volus Dio,
suferi pro bonfarado, ol pro malbonfarado.

<span id="an_3:18">3:18</span> CXar Kristo ankaux unufoje suferis pro
pekoj, justulo pro maljustuloj, por ke li nin konduku al Dio; mortigite
en la karno, sed vivigite en la spirito;

<span id="an_3:19">3:19</span> en kiu ankaux li iris kaj predikis al la
enkarceraj spiritoj,

<span id="an_3:20">3:20</span> kiuj iam malobeis, kiam la longedauxra
pacienco de Dio atendis en la tagoj de Noa dum la pretigado de la arkeo,
en kiu malmultaj, tio estas ok personoj, elsavigxis tra akvo;

<span id="an_3:21">3:21</span> kiu ankaux vin nun savas en antitipo, la
bapto, ne la formetado de la karna malpurajxo, sed la demando de bona
konscienco al Dio per la relevigxo de Jesuo Kristo;

<span id="an_3:22">3:22</span> kiu estas dekstre de Dio, irinte en la
cxielon; al li angxeloj kaj auxtoritatoj kaj potencoj estas submetitaj.

<span id="an_4:1">4:1</span> CXar Kristo do suferis en la karno, vi
ankaux armu vin per la sama intenco; cxar la suferinto en la karno
apartigxis de pekoj;

<span id="an_4:2">4:2</span> por ke vi travivu la reston de la enkarna
tempo jam ne laux la voluptoj de homoj, sed laux la volo de Dio.

<span id="an_4:3">4:3</span> CXar la tempo pasinta suficxas, por elfari
la deziron de la nacianoj kaj iradi en dibocxoj, voluptoj, vindrinkado,
brufestenoj, ebrieco, kaj abomenaj idolkultoj;

<span id="an_4:4">4:4</span> en kio ili miras, ke vi ne kuras kune kun
ili en la saman superfluon de dibocxado, kaj ili kalumnias vin;

<span id="an_4:5">4:5</span> ili prirespondos al Tiu, kiu estas preta
jugxi la vivantojn kaj la mortintojn.

<span id="an_4:6">4:6</span> CXar por tio ankaux la evangelio estas
anoncita al la mortintoj, por ke ili estu korpe jugxitaj laux homoj, sed
spirite vivu laux Dio.

<span id="an_4:7">4:7</span> Sed la fino de cxio alproksimigxas;
prudentigxu do, kaj sobrigxu por pregxoj;

<span id="an_4:8">4:8</span> antaux cxio havante fervoran amon unu al
alia; cxar amo kovras amason da pekoj;

<span id="an_4:9">4:9</span> estu gastamaj unu al alia sen murmurado;

<span id="an_4:10">4:10</span> lauxmezure, kiel cxiu ricevis donacon,
tiel gxin administrante inter vi, kiel bonaj administrantoj de la
diversaspeca graco de Dio;

<span id="an_4:11">4:11</span> se iu parolas, li parolu kvazaux
orakolojn de Dio; se iu administras, li administru kvazaux el la forto,
kiun Dio provizas; por ke en cxio Dio estu glorata per Jesuo Kristo,
kies estas la gloro kaj la potenco por cxiam kaj eterne. Amen.

<span id="an_4:12">4:12</span> Amataj, ne surprizigxu pri la fajrego cxe
vi okazanta por provi vin, kvazaux io stranga okazus cxe vi;

<span id="an_4:13">4:13</span> sed laux tio, ke vi partoprenas en la
suferoj de Kristo, gxoju; por ke ankaux en la elmontro de lia gloro vi
gxoju ravege.

<span id="an_4:14">4:14</span> Se vi estas riprocxataj pro la nomo de
Kristo, felicxegaj vi estas; cxar la Spirito de gloro kaj la Spirito de
Dio restas sur vi.

<span id="an_4:15">4:15</span> Nur neniu el vi suferu kiel mortiginto,
aux sxtelisto, aux malbonfarinto, aux kiel sintrudanto en malpropraj
aferoj;

<span id="an_4:16">4:16</span> sed se iu suferas kiel Kristano, li ne
hontu; sed li gloru Dion en tiu nomo.

<span id="an_4:17">4:17</span> CXar jam venis la tempo por la komenco de
la jugxo cxe la domo de Dio; kaj se gxi komencigxas cxe ni, kia estos la
sorto de tiuj, kiuj ne obeas al la evangelio de Dio?

<span id="an_4:18">4:18</span> Kaj se justulo apenaux savigxas, kie
aperos malpiulo kaj pekulo?

<span id="an_4:19">4:19</span> Tial ankaux tiuj, kiuj suferas laux la
volo de Dio, alkonfidu siajn animojn en bonfarado al fidela Kreinto.

<span id="an_5:1">5:1</span> La presbiterojn do inter vi mi admonas,
estante kunpresbitero kaj atestanto de la suferoj de Kristo kaj
partoprenanto en la malkasxota gloro:

<span id="an_5:2">5:2</span> Pasxtu la gregon de Dio cxe vi, direktante
gxin, ne devige, sed volonte, laux Dio; ne pro avideco, sed bonvole;

<span id="an_5:3">5:3</span> ne kvazaux sinjorante super la heredo, sed
farigxante ekzemploj al la grego.

<span id="an_5:4">5:4</span> Kaj kiam elmontrigxos la CXefpasxtisto, vi
ricevos la nevelkontan kronon de gloro.

<span id="an_5:5">5:5</span> Tiel same, vi plijunuloj, submetu vin al la
pliagxuloj. Tial ankaux vi cxiuj submetu vin unu al la alia, kaj zonu
vin per humileco; cxar Dio kontrauxstaras al la fieruloj, sed al la
humiluloj donas gracon.

<span id="an_5:6">5:6</span> Humiligu vin do sub la potencan manon de
Dio, por ke Li altigu vin gxustatempe;

<span id="an_5:7">5:7</span> surjxetante sur Lin cxian vian zorgon, cxar
Li zorgas pri vi.

<span id="an_5:8">5:8</span> Estu sobraj, vigladu; via kontrauxulo, la
diablo, kiel leono blekeganta cxirkauxiras, sercxante, kiun li povos
forgluti;

<span id="an_5:9">5:9</span> lin rezistu, konstantaj en la fido,
sciante, ke la samaj suferoj plenumigxas en via frataro en la mondo.

<span id="an_5:10">5:10</span> Kaj la Dio de cxia graco, kiu vin alvokis
al Sia eterna gloro en Kristo, mem perfektigos, firmigos, plifortigos
vin ne longe suferintajn.

<span id="an_5:11">5:11</span> Al Li estu la potenco por cxiam kaj
eterne. Amen.

<span id="an_5:12">5:12</span> Per Silvano, la fidela frato, kiel mi
opinias, al vi mi skribis mallonge, konsilante kaj atestante, ke cxi tio
estas la vera graco de Dio; en gxi firme staru.

<span id="an_5:13">5:13</span> Vin salutas la en Babel kunelektitino,
kaj Marko, mia filo.

<span id="an_5:14">5:14</span> Salutu unu la alian per ama kiso. Paco al
vi cxiuj, kiuj estas en Kristo.

------------------------------------------------------------------------

[Next: 2 Peter](pe2.md)
