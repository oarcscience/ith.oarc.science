[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe1)  [Next](jo1.md) 

------------------------------------------------------------------------

### Esperanto Bible: 2 Peter

<span id="an_1:1">1:1</span> Simon Petro, servisto kaj apostolo de Jesuo
Kristo, al tiuj, kiuj ricevis egale altvaloran fidon, kiel ni, en la
justeco de nia Dio kaj Savanto Jesuo Kristo:

<span id="an_1:2">1:2</span> Graco al vi kaj paco pligrandigxu en sciado
pri Dio, kaj pri Jesuo, nia Sinjoro;

<span id="an_1:3">1:3</span> pro tio, ke lia Dia povo donacis al ni
cxion rilatantan al vivo kaj pieco, per la scio de tiu, kiu nin vokis
per sia propra gloro kaj virto;

<span id="an_1:4">1:4</span> per kiuj li donacis al ni la promesojn
karegajn kaj tre grandajn; por ke per ili vi farigxu partoprenantoj en
Dia naturo, forsavigxinte el la putreco, kiu estas en la mondo per
voluptemo.

<span id="an_1:5">1:5</span> Kaj pro tiu sama kauxzo viaflanke aplikante
cxian diligentecon, en via fido aldonu virton; kaj en virto scion;

<span id="an_1:6">1:6</span> kaj en scio sinregadon; kaj en sinregado
paciencon; kaj en pacienco piecon;

<span id="an_1:7">1:7</span> kaj en pieco fratamikecon, kaj en
fratamikeco amon.

<span id="an_1:8">1:8</span> CXar tiuj ecoj, se cxe vi ili trovigxas kaj
abundas, faras vin nek mallaboremaj nek senfruktaj en la scio de nia
Sinjoro Jesuo Kristo.

<span id="an_1:9">1:9</span> CXar tiu, al kiu mankas tiuj ecoj, estas
blinda, miopa, forgesinte la forpurigon el siaj antauxaj pekoj.

<span id="an_1:10">1:10</span> Sekve, fratoj, pli diligente klopodu, por
certigi vian vokon kaj elekton; cxar farante tion, vi neniam
falpusxigxos;

<span id="an_1:11">1:11</span> cxar tiel al vi estos ricxe provizita la
eniro en la eternan regnon de nia Sinjoro kaj Savanto Jesuo Kristo.

<span id="an_1:12">1:12</span> Pro tio mi cxiam estos preta rememorigi
vin pri tiuj aferoj, kvankam vi ilin scias kaj estas fortigitaj en la
cxeestanta vero.

<span id="an_1:13">1:13</span> Kaj mi opinias konvena, dum mi estas en
cxi tiu tabernaklo, vigligi vin per rememorigo;

<span id="an_1:14">1:14</span> sciante, ke baldaux estos la demeto de
mia tabernaklo, gxuste kiel nia Sinjoro Jesuo Kristo montris al mi.

<span id="an_1:15">1:15</span> Kaj mi diligente penos, ke post mia
foriro vi povu konstante rememori tion.

<span id="an_1:16">1:16</span> CXar ne sekvinte fabelojn sofismajn, ni
konigis al vi la potencon kaj alvenon de nia Sinjoro Jesuo Kristo, sed
vidinte per propraj okuloj lian majeston.

<span id="an_1:17">1:17</span> CXar li ricevis de Dio, la Patro, honoron
kaj gloron, kiam al li tia vocxo estis alportita el la brilega gloro:CXi
tiu estas Mia Filo, la amata, en kiu Mi havas plezuron;

<span id="an_1:18">1:18</span> kaj tiun vocxon, alportitan el la cxielo,
ni mem auxdis, kunestante kun li sur la sankta monto.

<span id="an_1:19">1:19</span> Kaj ni havas la profetan vorton
konfirmitan; kiun atentante, vi bone faras, kvazaux lampon lumantan en
malhela loko, gxis ektagigxos kaj la matenstelo eklevigxos en viaj
koroj;

<span id="an_1:20">1:20</span> antaux cxio sciante, ke neniu profetajxo
de la Skribo enhavas en si sian propran klarigon.

<span id="an_1:21">1:21</span> CXar neniam profetajxo estas alportita
per homa volo; sed homoj, movataj de la Sankta Spirito, parolis laux
Dio.

<span id="an_2:1">2:1</span> Sed ankaux falsaj profetoj trovigxis inter
la popolo tiel same, kiel inter vi estos falsaj instruistoj, kiuj
sekrete enkondukos herezojn pereigajn, ecx malkonfesante la Sinjoron,
kiu ilin elacxetis, kaj venigante sur sin rapidan pereon.

<span id="an_2:2">2:2</span> Kaj ilian senbridecon sekvos multaj, per
kiuj la vojo de la vero estos kalumniata.

<span id="an_2:3">2:3</span> Kaj en avideco per trompaj paroloj ili vin
komercos; ilia kondamno nun de post tre longe ne malfruas, kaj ilia
pereo ne dormas.

<span id="an_2:4">2:4</span> CXar se Dio ne indulgis angxelojn
pekintajn, sed, eninferiginte ilin en kavernojn de mallumo, transdonis
ilin rezervatajn por la jugxo;

<span id="an_2:5">2:5</span> kaj ne indulgis la mondon antikvan, sed
gardis Noan kun sep aliaj, predikanton de justeco, kiam Li sendis
diluvon sur la mondon de malpiuloj;

<span id="an_2:6">2:6</span> kaj, cindriginte la urbojn Sodom kaj
Gomora, kondamnis ilin per katastrofo, farinte ilin ekzemplo al estontaj
malpiuloj;

<span id="an_2:7">2:7</span> kaj savis justan Loton, cxagrenegatan de la
senbrida konduto de la malvirtuloj

<span id="an_2:8">2:8</span> (cxar tiu justulo, logxante inter ili, en
vidado kaj auxdado, turmentis sian justan animon, tagon post tago, pro
iliaj malvirtaj faroj):

<span id="an_2:9">2:9</span> la Sinjoro do scias savi el tento la
piulojn, kaj teni sub puno la maljustulojn gxis la tago de jugxo;

<span id="an_2:10">2:10</span> sed precipe tiujn, kiuj iras laux la
karno en volupto de malpurajxo, kaj malestimas regadon. Arogantaj,
obstinaj, ili ne timas insulti auxtoritatojn;

<span id="an_2:11">2:11</span> sed kontrauxe, angxeloj, superante laux
forto kaj potenco, ne faras insultan akuzon kontraux ili antaux la
Sinjoro.

<span id="an_2:12">2:12</span> Sed tiuj, kiel bestoj senprudentaj,
naskitaj laux naturo por kaptado kaj pereo, blasfemante en aferoj, kiujn
ili ne scias, en sia putreco pereos,

<span id="an_2:13">2:13</span> en malbono ricevante pagon por malbono;
homoj, kiuj opinias entagan dibocxon plezuro kaj estas makuloj kaj
hontindajxoj, dibocxante en sia uzado de la agapoj, dum ili kunfestenas
kun vi;

<span id="an_2:14">2:14</span> havante okulojn plenajn de adulto kaj ne
reteneblajn de pekado; forlogante malfirmajn animojn; havante koron
lertan por avideco; estante filoj de malbeno;

<span id="an_2:15">2:15</span> forlasinte la rektan vojon kaj
erarvaginte, sekvinte la vojon de Bileam, filo de Beor, kiu amis la
rekompencon de malbonfarado;

<span id="an_2:16">2:16</span> sed li estis riprocxita pro sia malobeo;
muta azeno, parolante per homa vocxo, haltigis la frenezecon de la
profeto.

<span id="an_2:17">2:17</span> Ili estas putoj senakvaj, kaj nebuletoj
pelataj de ventego; por ili la nigreco de mallumo estas rezervita.

<span id="an_2:18">2:18</span> CXar, elparolante fanfaronajxojn de
vanteco, ili forlogas en la karnovolupton per senbrideco tiujn, kiuj
jxus forsavigxis de tiuj, kiuj vivadas en eraro;

<span id="an_2:19">2:19</span> anoncante al ili liberecon, ili mem estas
sklavoj de putreco; cxar al kiu iu submetigxas, al tiu ankaux li
sklavigxas.

<span id="an_2:20">2:20</span> CXar se, forsavigxinte el la malpurajxoj
de la mondo per la scio de la Sinjoro kaj Savanto Jesuo Kristo, ili
estos denove tien implikitaj kaj venkitaj, ilia lasta stato farigxos pli
malbona, ol la unua.

<span id="an_2:21">2:21</span> CXar estus por ili pli bone ne ekkoni la
vojon de justeco, ol, ekkoninte gxin, returni sin for de la sankta
ordono al ili transdonita.

<span id="an_2:22">2:22</span> Al ili okazis laux la vera proverbo:Hundo
reveninta al sia vomitajxo, kaj porkino lavita al ruligxado en koto.

<span id="an_3:1">3:1</span> Jam cxi tiun duan epistolon, amataj, mi
skribas al vi; en ambaux mi instigas vian sinceran menson per
rememorigo;

<span id="an_3:2">3:2</span> por ke vi memoru la antauxdirojn de la
sanktaj profetoj, kaj la ordonon de la Sinjoro kaj Savanto per viaj
apostoloj;

<span id="an_3:3">3:3</span> unue sciante, ke en la lastaj tagoj
mokemuloj venos kun mokado, irante laux siaj propraj voluptoj,

<span id="an_3:4">3:4</span> kaj dirante:Kie estas la anonco de lia
alveno? cxar de kiam la patroj endormigxis, cxio restas kiel de post la
komenco de la kreo.

<span id="an_3:5">3:5</span> CXar ili volonte forgesas, ke cxielo
ekzistis de antikve, kaj tero kunmetita el akvo kaj meze de akvo, laux
la vorto de Dio;

<span id="an_3:6">3:6</span> per kio la tiama mondo, diluvite, pereis;

<span id="an_3:7">3:7</span> sed la nuna cxielo kaj la tero per la sama
vorto estas destinitaj por fajro, rezervate gxis la tago de jugxo kaj
pereo de malpiuloj.

<span id="an_3:8">3:8</span> Sed ne forgesu cxi tiun unu aferon, amataj,
ke cxe la Sinjoro unu tago estas kiel mil jaroj, kaj mil jaroj kiel unu
tago.

<span id="an_3:9">3:9</span> La Sinjoro ne malrapidas pri la promeso,
kiel iuj malrapidecon kalkulas; sed paciencas al vi, volante, ne ke iuj
pereu, sed ke cxiuj venu al pento.

<span id="an_3:10">3:10</span> Sed la tago de la Sinjoro venos, kvazaux
sxtelisto; en tiu tago la cxielo forpasos kun mugxa bruego, kaj la
elementoj brulante solvigxos, kaj la tero kaj la faritajxoj en gxi
forbrulos.

<span id="an_3:11">3:11</span> CXar tiamaniere cxio tio solvigxos, kiaj
homoj vi do devus esti en sankta konduto kaj pieco,

<span id="an_3:12">3:12</span> atendante kaj akcelante la alvenon de la
tago de Dio, pro kio la cxielo flamanta solvigxos, kaj la elementoj per
fajra brulado fluidigxos?

<span id="an_3:13">3:13</span> Sed laux Lia promeso ni atendas novan
cxielon kaj novan teron, en kiuj logxas justeco.

<span id="an_3:14">3:14</span> Tial, amataj, tion atendante, klopodu
trovigxi en paco, senmakulaj kaj neriprocxindaj antaux Li.

<span id="an_3:15">3:15</span> Kaj rigardu la paciencon de nia Sinjoro
kiel savon; kiel ankaux nia amata frato Pauxlo, laux la sagxeco donita
al li, jam skribis al vi,

<span id="an_3:16">3:16</span> kiel ankaux en cxiuj siaj epistoloj,
parolante en ili pri cxi tio; en kiuj estas iuj aferoj malfacile
kompreneblaj, kiujn la malkleruloj kaj malkonstantuloj tordas, kiel
ankaux la ceterajn skribajxojn, al sia propra pereo.

<span id="an_3:17">3:17</span> Vi do, amataj, cxi tion antauxsciante,
gardu vin, por ke vi ne forlogigxu per la eraro de la pekuloj, kaj ne
defalu de via propra konstanteco.

<span id="an_3:18">3:18</span> Sed kresku en graco kaj scio de nia
Sinjoro kaj Savanto Jesuo Kristo. Al li estu la gloro nun kaj gxis la
tago de eterneco. Amen.

------------------------------------------------------------------------

[Next: 1 John](jo1.md)
