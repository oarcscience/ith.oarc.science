[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](tit)  [Next](heb.md) 

------------------------------------------------------------------------

### Esperanto Bible: Philemon

<span id="an_1:1">1:1</span> Pauxlo, malliberulo por Kristo Jesuo, kaj
Timoteo, la frato, al Filemon, nia amato kaj kunlaboranto,

<span id="an_1:2">1:2</span> kaj al Apfia, la fratino, kaj al Arhxipo,
nia kunbatalanto, kaj al la eklezio en via domo:

<span id="an_1:3">1:3</span> Graco al vi kaj paco de Dio, nia Patro, kaj
de la Sinjoro Jesuo Kristo.

<span id="an_1:4">1:4</span> Mi cxiam dankas mian Dion, memorigante pri
vi en miaj pregxoj,

<span id="an_1:5">1:5</span> auxdinte pri via amo kaj pri la fido, kiun
vi havas al la Sinjoro Jesuo kaj al cxiuj sanktuloj;

<span id="an_1:6">1:6</span> por ke la partoprenado en via fido farigxu
energia per la sciigo de cxiu bonajxo, kiu estas en vi, por Kristo.

<span id="an_1:7">1:7</span> CXar mi tre gxojis kaj havis multon da
konsolo pro via amo, cxar la koroj de la sanktuloj refresxigxis per vi,
frato mia.

<span id="an_1:8">1:8</span> Kvankam do mi havas plenan kuragxon en
Kristo, por ordoni al vi tion, kio estas konvena,

<span id="an_1:9">1:9</span> tamen pro la amo mi preferas petegi tia,
kia mi estas, Pauxlo, maljunulo kaj nun ankaux malliberulo pro Kristo
Jesuo;

<span id="an_1:10">1:10</span> mi petegas vin koncerne mian filon, kiun
mi naskis en miaj katenoj; tio estis Onesimo,

<span id="an_1:11">1:11</span> kiu estis iam senutila por vi, sed nun
estas utila por vi kaj por mi;

<span id="an_1:12">1:12</span> mi jxus resendis al vi lin mem, alivorte,
mian propran koron;

<span id="an_1:13">1:13</span> lin mi volonte ja tenus apud mi, por ke
anstataux vi li estu al mi helpanto en la ligiloj de la evangelio;

<span id="an_1:14">1:14</span> sed mi nenion volis fari sen via
konsento; por ke via boneco estu ne kvazaux deviga, sed lauxvola.

<span id="an_1:15">1:15</span> CXar eble li pro tio estas apartigita for
de vi por kelka tempo, por ke vi havu lin por cxiam;

<span id="an_1:16">1:16</span> jam ne kiel sklavon, sed kiel pli bonan
ol sklavo, kiel fraton amatan, precipe por mi, sed des pli por vi, kaj
en la karno kaj en la Sinjoro.

<span id="an_1:17">1:17</span> Se vi do rigardas min kiel kunulon,
akceptu lin tiel same, kiel min mem.

<span id="an_1:18">1:18</span> Se tamen li faris ian malhonestajxon, aux
sxuldas ion al vi, tion enkalkulu en mian konton;

<span id="an_1:19">1:19</span> mi, Pauxlo, skribas per mia propra mano,
mi gxin repagos; mi tamen ne diras al vi, ke vi viaparte sxuldas al mi
ecx vin mem.

<span id="an_1:20">1:20</span> Jes, frato mia, lasu min havi plezuron de
vi en la Sinjoro; refresxigu mian koron en Kristo.

<span id="an_1:21">1:21</span> Fidante pri via obeo, mi skribas al vi,
sciante, ke vi faros ecx pli multe, ol kiom mi diras.

<span id="an_1:22">1:22</span> Sed krom tio pretigu por mi
gastocxambron; cxar mi esperas, ke mi, laux viaj pregxoj, estos donita
al vi.

<span id="an_1:23">1:23</span> Salutas vin Epafras, mia kunmalliberulo
en Kristo Jesuo,

<span id="an_1:24">1:24</span> Marko, Aristarhxo, Demas, Luko, miaj
kunlaborantoj.

<span id="an_1:25">1:25</span> La graco de nia Sinjoro Jesuo Kristo estu
kun via spirito. Amen.

------------------------------------------------------------------------

[Next: Hebrews](heb.md)
