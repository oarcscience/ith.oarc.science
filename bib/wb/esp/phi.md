[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eph)  [Next](col) 

------------------------------------------------------------------------

### Esperanto Bible: Philippians

<span id="an_1:1">1:1</span> Pauxlo kaj Timoteo, servistoj de Jesuo
Kristo, al cxiuj sanktuloj en Kristo Jesuo, kiuj estas en Filipi, kun la
episkopoj kaj diakonoj:

<span id="an_1:2">1:2</span> Graco al vi kaj paco estu de Dio, nia
Patro, kaj de la Sinjoro Jesuo Kristo.

<span id="an_1:3">1:3</span> Mi dankas mian Dion cxe cxiu rememoro pri
vi,

<span id="an_1:4">1:4</span> cxiam en cxiu mia pregxo por vi cxiuj
farante la peton kun gxojo,

<span id="an_1:5">1:5</span> pro via partopreno en la evangelio de post
la unua tago gxis nun;

<span id="an_1:6">1:6</span> pri tio mem fidante, ke Tiu, kiu komencis
bonan faron cxe vi, gxin perfektigados gxis la tago de Jesuo Kristo;

<span id="an_1:7">1:7</span> kaj ja decas, ke mi tion sentu pri vi
cxiuj, cxar vi havas min en via koro, kaj vi cxiuj estas kun mi
partoprenantoj en la graco, kiel en miaj katenoj, tiel ankaux en la
defendo kaj fortigado de la evangelio.

<span id="an_1:8">1:8</span> CXar Dio estas mia atestanto, kiel fervore
mi sopiras al vi cxiuj laux la koramo de Kristo Jesuo.

<span id="an_1:9">1:9</span> Kaj mi pregxas, ke via amo abundu ankoraux
plie kaj plie, en scio kaj cxia sagxo,

<span id="an_1:10">1:10</span> por ke vi aprobu la plej bonajn aferojn
kaj estu sinceraj kaj senofendaj gxis la tago de Kristo,

<span id="an_1:11">1:11</span> plenigite de la fruktoj de justeco, kiuj
estas per Jesuo Kristo, al la gloro kaj lauxdo de Dio.

<span id="an_1:12">1:12</span> Sed, fratoj, mi volas certigi vin, ke
miaj aferoj plie efektivigxis por la progresado de la evangelio,

<span id="an_1:13">1:13</span> tiel, ke miaj katenoj estas evidentigitaj
en Kristo tra la tuta Pretorio kaj cxie aliloke;

<span id="an_1:14">1:14</span> kaj la plimulto el la fratoj en la
Sinjoro, pro miaj katenoj farigxinte sentimaj, supermezure kuragxas
persiste elparoladi la vorton de Dio.

<span id="an_1:15">1:15</span> Unuj ja proklamas Kriston ecx envie kaj
malpace, sed aliaj bonvole;

<span id="an_1:16">1:16</span> cxi tiuj kun amo, sciante, ke mi estas
metita, por defendi la evangelion;

<span id="an_1:17">1:17</span> sed tiuj kun partieco predikas Kriston,
ne sincere, supozante, ke ili aldonos doloron al miaj katenoj.

<span id="an_1:18">1:18</span> Kio do? nur tio, ke cxiamaniere, cxu
pretekste aux vere, oni predikas Kriston:kaj pro tio mi gxojas kaj
ankoraux plu gxojos.

<span id="an_1:19">1:19</span> CXar mi scias, ke cxi tio efikos al mia
savo, per viaj pregxoj kaj la provizado de la Spirito de Jesuo Kristo,

<span id="an_1:20">1:20</span> laux mia fervora atendado kaj espero, ke
mi pri nenio hontigxos, sed ke per cxia liberparolo, kiel cxiam, tiel
ankaux nun, Kristo estos glorata en mia korpo, cxu per vivo aux per
morto.

<span id="an_1:21">1:21</span> CXar cxe mi la vivado estas Kristo, kaj
morti estas gajno.

<span id="an_1:22">1:22</span> Sed se mi vivados korpe, tio signifas
pluan frukton de laboro; kaj mi ne scias, kion elekti.

<span id="an_1:23">1:23</span> CXar ambauxflanke mi estas embarasata,
havante deziron foriri kaj esti kun Kristo, kio estas multe pli bona;

<span id="an_1:24">1:24</span> tamen mia restado en la karno estas pli
bezona por vi.

<span id="an_1:25">1:25</span> Kaj tiel fidante, mi scias, ke mi restos
kaj apudrestados kun vi cxiuj, por via progreso kaj gxojo de fido;

<span id="an_1:26">1:26</span> por ke mi pli abunde en Kristo Jesuo
gratulu min pri vi, per mia denova cxeestado kun vi.

<span id="an_1:27">1:27</span> Sed via vivmaniero nur estu inda je la
evangelio de Kristo, por ke, cxu mi alvenos kaj vin vidos, aux forestos,
mi auxdu pri viaj aferoj, ke vi fortike staras unuspirite, kunbatalantaj
unuanime por la fido de la evangelio,

<span id="an_1:28">1:28</span> kaj neniel timigitaj de la
kontrauxuloj:kio estas al ili certa signo de pereo, sed al vi certa
signo (nepre de Dio) pri via savigxo;

<span id="an_1:29">1:29</span> cxar estas al vi permesite pro Kristo, ne
sole kredi al li, sed ankaux suferi pro li;

<span id="an_1:30">1:30</span> havantaj la saman bataladon, kiun vi
vidis cxe mi, kaj pri kiu vi nun auxdas, ke cxe mi gxi ankoraux
ekzistas.

<span id="an_2:1">2:1</span> Se do en Kristo ekzistas ia konsolo, ia
simpatio de amo, ia kunuleco de la Spirito, ia korfavoro kaj kompato,

<span id="an_2:2">2:2</span> plenigu mian gxojon, ke vi tiel same sentu,
havante la saman amon, estante unuanimaj, sampensaj,

<span id="an_2:3">2:3</span> nenion farante malpace aux arogante, sed
kun humileco rigardante unu la alian kiel pli indan, ol li mem;

<span id="an_2:4">2:4</span> ne atentu cxiu siajn proprajn aferojn, sed
cxiu ankaux la aferojn de aliaj.

<span id="an_2:5">2:5</span> Tiu sama spirito estu en vi, kiu estis
ankaux en Kristo Jesuo,

<span id="an_2:6">2:6</span> kiu, estante en la formo de Dio, ne
rigardis kiel sxatindajxon la egalecon kun Dio

<span id="an_2:7">2:7</span> sed sin malplenigis, alprenante la formon
de sklavo, farigxante laux la bildo de homoj;

<span id="an_2:8">2:8</span> kaj trovigxinte lauxfigure kiel homo, li
sin humiligis kaj farigxis obeema gxis morto, ecx gxis la morto per
kruco.

<span id="an_2:9">2:9</span> Pro tio do Dio tre alte superigis lin, kaj
donis al li nomon, kiu estas super cxia nomo,

<span id="an_2:10">2:10</span> por ke en la nomo de Jesuo klinigxu cxiu
genuo, de encxieluloj kaj surteruloj kaj subteruloj,

<span id="an_2:11">2:11</span> kaj cxiu lango konfesu, ke Jesuo Kristo
estas Sinjoro, al la gloro de Dio, la Patro.

<span id="an_2:12">2:12</span> Tial, miaj amatoj, kiel vi cxiam obeis,
ne nur dum mia cxeestado cxe vi, sed nun ecx pli multe dum mia
forestado, ellaboru kun timo kaj tremo vian propran savon;

<span id="an_2:13">2:13</span> cxar Dio estas Tiu, kiu elfaras en vi la
volon kaj la energion laux Sia bonvolo.

<span id="an_2:14">2:14</span> CXion faru sen murmuroj kaj disputoj,

<span id="an_2:15">2:15</span> por ke vi estu senkulpaj kaj simplaj,
filoj de Dio, neriprocxindaj, meze de perversa kaj malhonesta generacio,
inter kiuj vi brilas kiel lumiloj en la mondo,

<span id="an_2:16">2:16</span> forte tenante la vorton de la vivo; por
ke estu por mi io, pri kio mi povos min gratuli en la tago de Kristo, ke
mi ne vane kuris kaj laboris.

<span id="an_2:17">2:17</span> Cetere, ecx se mi estas elversxata sur la
oferon kaj servon de via fido, mi gxojas kaj kungxojas kun vi cxiuj;

<span id="an_2:18">2:18</span> kaj tiel same vi ankaux gxoju kaj
kungxoju kun mi.

<span id="an_2:19">2:19</span> Sed mi esperas en la Sinjoro Jesuo
baldaux sendi al vi Timoteon, por ke mi ankaux refresxigxu, kiam mi
certigxos pri via stato.

<span id="an_2:20">2:20</span> CXar mi havas neniun samsentan, kiu
sincere zorgos pri via stato.

<span id="an_2:21">2:21</span> CXar cxiu celas siajn aferojn, ne la
aferojn de Jesuo Kristo.

<span id="an_2:22">2:22</span> Sed vi ja konas lian provadon, ke kiel
filo servas al sia patro, tiel li servis kun mi por la evangelio.

<span id="an_2:23">2:23</span> Lin do mi esperas tuj sendi, kiam mi
certigxos, kio al mi okazos,

<span id="an_2:24">2:24</span> sed mi fidas al la Sinjoro, ke mi mem
ankaux venos baldaux.

<span id="an_2:25">2:25</span> Tamen sxajnis al mi necese sendi al vi
Epafroditon, mian fraton kaj kunlaboranton kaj kunbatalanton, vian
senditon kaj helpanton por mia bezono;

<span id="an_2:26">2:26</span> cxar li sopiris al vi cxiuj, kaj forte
maltrankviligxis pro tio, ke vi jam sciigxis pri lia malsano;

<span id="an_2:27">2:27</span> cxar efektive li malsanis, preskaux gxis
morto; sed Dio kompatis lin, kaj ne sole lin, sed ankaux min, por ke mi
ne havu malgxojon super malgxojo.

<span id="an_2:28">2:28</span> Mi do sendis lin des pli diligente, por
ke, revidante lin, vi gxoju, kaj ke mi estu sen malgxojo.

<span id="an_2:29">2:29</span> Akceptu lin do en la Sinjoro kun plena
gxojo, kaj tiajn homojn honoru;

<span id="an_2:30">2:30</span> cxar pro la laboro por Kristo li
alproksimigxis al morto, riskante sian vivon, por kompletigi tion, kio
mankis cxe via servado al mi.

<span id="an_3:1">3:1</span> Fine, fratoj, gxoju en la Sinjoro. Tute ne
gxenas min al vi skribi ripete, kaj por vi tio estas sendangxeriga.

<span id="an_3:2">3:2</span> Gardu vin kontraux la hundoj, gardu vin
kontraux la malbonaguloj, gardu vin kontraux la karntrancxuloj;

<span id="an_3:3">3:3</span> cxar ni estas la cirkumciduloj, kiuj per la
Spirito de Dio adoras, kaj nin gratulas pri Kristo Jesuo, kaj ne havas
fidon al la karno;

<span id="an_3:4">3:4</span> kvankam mi mem povas havi fidon al la
karno; se iu alia pretendas fidi la karnon, mi ja pli efektive;

<span id="an_3:5">3:5</span> cirkumcidita la okan tagon, el la raso
Izraela, el la tribo de Benjamen, Hebreo el Hebreoj; rilate la legxon,
Fariseo;

<span id="an_3:6">3:6</span> rilate fervoron, persekutanto de la
eklezio; rilate la justecon, kiu farigxas per la legxo, senkulpa.

<span id="an_3:7">3:7</span> Sed kio estis al mi gajno, tion mi rigardis
kiel malgajnon pro Kristo.

<span id="an_3:8">3:8</span> Kaj efektive mi rigardas cxion kiel
malgajnon pro la supereco de la scio de Kristo Jesuo, mia Sinjoro, pro
kiu mi suferis malgajnon de cxio, kaj rigardas cxion kiel rubon, por ke
mi gajnu Kriston,

<span id="an_3:9">3:9</span> kaj estu trovata en li, ne havante mian
justecon, kiu devenas de la legxo, sed la justecon, kiu estas per la
fido al Kristo, la justecon, kiu devenas de Dio sur fidon;

<span id="an_3:10">3:10</span> por ke mi sciu lin kaj la potencon de lia
relevigxo kaj la kunulecon en liaj suferoj, konformigxinte al lia morto,

<span id="an_3:11">3:11</span> se mi povos iel atingi la relevigxon el
la mortintoj.

<span id="an_3:12">3:12</span> Ne kvazaux mi jam trafis, aux jam
perfektigxis; sed mi min pelas antauxen, se mi nur povos ekteni tion,
pro kio mi estas tenata de Kristo Jesuo.

<span id="an_3:13">3:13</span> Miaj fratoj, mi ne rigardas min kiel jam
ektenantan; sed nur jene:forgesante tion, kio estas malantauxe, kaj
strebante al tio, kio estas antauxe,

<span id="an_3:14">3:14</span> mi min pelas al la celo, por akiri la
premion de la supera voko de Dio en Kristo Jesuo.

<span id="an_3:15">3:15</span> CXiuj el ni do, kiuj estas perfektaj,
tiel pensu; kaj se pri io vi pensas alie, tion ankaux Dio malkasxos al
vi;

<span id="an_3:16">3:16</span> sed cxiaokaze, laux tio, kiom ni jam
atingis, ni iradu.

<span id="an_3:17">3:17</span> Fratoj, estu kunimitantoj de mi; kaj
observu tiujn, kiuj tiel iradas, kiel vi havas nin kiel ekzemplon.

<span id="an_3:18">3:18</span> CXar iradas multaj, pri kiuj mi ofte
diris al vi, kaj nun ecx plorante diras, ke ili estas malamikoj de la
kruco de Kristo;

<span id="an_3:19">3:19</span> ilia fino estas pereo, ilia dio estas la
ventro, kaj ilia gloro estas en ilia honto, ili atentas surterajxojn.

<span id="an_3:20">3:20</span> CXar nia burgxrajto estas en la cxielo,
de kie ankaux ni atendas Savonton, la Sinjoron Jesuo Kristo,

<span id="an_3:21">3:21</span> kiu denove elformos la korpon de nia
humiligxo, por ke gxi konformigxu al la korpo de lia gloro, laux la
energio, per kiu li ecx povas cxion al si submeti.

<span id="an_4:1">4:1</span> Tial, miaj fratoj amataj kaj alsopirataj,
mia gxojo kaj mia krono, tiel staru fortike en la Sinjoro, miaj amataj.

<span id="an_4:2">4:2</span> Mi admonas Euxodian, kaj mi admonas
Sintihxen, ke ili estu unuanimaj en la Sinjoro.

<span id="an_4:3">4:3</span> Kaj mi petegas vin ankaux, sincera
kunjugulo, helpu tiujn virinojn, cxar ili kunlaboris kun mi en la
evangelio, kune kun Klemento kaj miaj ceteraj kunlaborantoj, kies nomoj
estas en la libro de vivo.

<span id="an_4:4">4:4</span> GXoju en la Sinjoro cxiam; denove mi
diros:GXoju.

<span id="an_4:5">4:5</span> Via mildeco estu konata al cxiuj. La
Sinjoro estas proksima.

<span id="an_4:6">4:6</span> Pri nenio trozorgu; sed pri cxio, per
pregxo kaj peto kun dankesprimo, viaj deziroj sciigxu al Dio.

<span id="an_4:7">4:7</span> Kaj la paco de Dio, kiu superas cxian
intelekton, gardos viajn korojn kaj pensojn en Kristo Jesuo.

<span id="an_4:8">4:8</span> Fine, fratoj, kio ajn estas vera, kio ajn
honesta, kio ajn justa, kio ajn cxasta, kio ajn sxatinda, kio ajn
bonfama; se estas ia virto, se estas ia lauxdo, tion pripensu.

<span id="an_4:9">4:9</span> Kion vi lernis kaj ricevis kaj auxdis kaj
vidis en mi, tion faru; kaj la Dio de paco estos kun vi.

<span id="an_4:10">4:10</span> Sed mi forte gxojas en la Sinjoro, ke vi
jam nun revivigis vian zorgon pri mi; vi ja estis zorgemaj, sed mankis
al vi oportuna tempo.

<span id="an_4:11">4:11</span> Tamen mi ne parolas rilate bezonon; cxar
mi lernis, en kia ajn stato mi estas, en tio esti kontenta.

<span id="an_4:12">4:12</span> Mi scias humiligxi, kaj mi scias ankaux
esti en abundeco; cxie kaj cxiel mi lernis la sekreton plenigxi kaj
malsati, havi abundon kaj havi mankon.

<span id="an_4:13">4:13</span> Mi cxion povas fari en tiu, kiu min
fortikigas.

<span id="an_4:14">4:14</span> Tamen vi bone agis, partoprenante kun mi
en mia suferado.

<span id="an_4:15">4:15</span> Kaj vi mem, Filipianoj, ankaux scias, ke
en la komenco de la evangelio, kiam mi foriris el Makedonujo, neniu
eklezio komunikigxis kun mi rilate donadon kaj ricevadon, krom vi solaj;

<span id="an_4:16">4:16</span> cxar ecx en Tesaloniko vi pli ol unufoje
sendis ion por mia bezono.

<span id="an_4:17">4:17</span> Mi ne deziras la donacon; sed mi deziras
la frukton, kiu plimultigxos por via profito.

<span id="an_4:18">4:18</span> Sed mi havas cxion, kaj estas en
abundeco; mi jam plenigxis, ricevinte per Epafrodito vian senditajxon,
agrablan odorajxon, oferon akceptindan, kiu placxas al Dio.

<span id="an_4:19">4:19</span> Kaj mia Dio satigos cxian vian bezonon,
laux Sia ricxo en gloro en Kristo Jesuo.

<span id="an_4:20">4:20</span> Nun al nia Dio kaj Patro estu gloro por
cxiam kaj eterne. Amen.

<span id="an_4:21">4:21</span> Salutu cxiun sanktulon en Kristo Jesuo.
La fratoj, kiuj estas kun mi, vin salutas.

<span id="an_4:22">4:22</span> CXiuj sanktuloj vin salutas, precipe
tiuj, kiuj estas el la domanaro de Cezaro.

<span id="an_4:23">4:23</span> La graco de la Sinjoro Jesuo Kristo estu
kun via spirito.

------------------------------------------------------------------------

[Next: Colossians](col)
