[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo3)  [Next](rev.md) 

------------------------------------------------------------------------

### Esperanto Bible: Jude

<span id="an_1:1">1:1</span> Judas, servisto de Jesuo Kristo kaj frato
de Jakobo, al la alvokitoj, amataj en Dio, la Patro, kaj konservitaj por
Jesuo Kristo:

<span id="an_1:2">1:2</span> Kompato al vi kaj paco kaj amo
pligrandigxu.

<span id="an_1:3">1:3</span> Amataj, kiam mi faris cxian diligentecon,
por skribi al vi pri nia komuna savo, mi devigxis skribi al vi, por
kuragxigi vin batali por la kredo, jam per unu fojo transdonita al la
sanktuloj.

<span id="an_1:4">1:4</span> CXar ensxteligxis iuj homoj, jam antaux
longe destinitaj por cxi tiu kondamno, malpiuloj, sxangxante la gracon
de nia Dio en dibocxecon, kaj malkonfesante la solan Estron kaj nian
Sinjoron Jesuo Kristo.

<span id="an_1:5">1:5</span> Mi do volas rememorigi vin, kvankam vi jam
per unu fojo sciigxis pri cxio, ke la Sinjoro, savinte popolon el la
Egipta lando, poste pereigis la nekredantojn.

<span id="an_1:6">1:6</span> Kaj angxelojn, kiuj ne konservis sian
regadon, sed forlasis sian propran logxejon, Li rezervis sub mallumo en
katenoj cxiamaj gxis la jugxo en la granda tago.

<span id="an_1:7">1:7</span> Kiel ankaux Sodom kaj Gomora kaj la
cxirkauxaj urboj tiel same, kiel cxi tiuj, malcxastigxinte kaj foririnte
post fremdan karnon, estas elmontritaj kiel ekzemplo, suferante la punon
de eterna fajro.

<span id="an_1:8">1:8</span> Tamen tiel same ankaux cxi tiuj en siaj
songxadoj malpurigas la karnon, malestimas auxtoritaton, kaj insultas
honorojn.

<span id="an_1:9">1:9</span> Sed Mihxael, la cxefangxelo, kiam en
kontrauxstaro al la diablo li disputis pri la korpo de Moseo, ne
kuragxis lin akuzi insulte, sed diris:La Sinjoro vin riprocxu.

<span id="an_1:10">1:10</span> Sed tiuj insultas ja cxion, kion ili ne
scias; sed kion ili per naturo komprenas, kiel la bestoj senprudentaj,
en tio ili malvirtigxas.

<span id="an_1:11">1:11</span> Ve al ili! cxar ili iris sur la vojo de
Kain, kaj forjxetis sin en la eraron de Bileam por dungopago, kaj pereis
en la kontrauxdirado de Korahx.

<span id="an_1:12">1:12</span> Ili estas la subakvaj rokoj en viaj
agapoj, kun vi kunfestenante, sentime sin pasxtante; nuboj senakvaj, per
vento disportataj; auxtunaj arboj senfruktaj, dufoje mortintaj,
elradikigitaj;

<span id="an_1:13">1:13</span> sovagxaj marondoj, elsxauxmantaj siajn
hontindajxojn; steloj vagantaj, por kiuj la nigreco de mallumo por
eterne estas rezervata.

<span id="an_1:14">1:14</span> Kaj al ili ankaux HXanohx, la sepa post
Adam, profetis, dirante:Jen la Sinjoro venis kun Siaj sanktaj miriadoj,

<span id="an_1:15">1:15</span> por fari jugxon kontraux cxiuj, kaj por
kondamni cxiujn malpiulojn pri cxiuj malpiajxoj, kiujn ili malpie faris,
kaj pri cxiuj obstinaj paroloj, kiujn malpiaj pekuloj parolis kontraux
Li.

<span id="an_1:16">1:16</span> Ili estas murmuremuloj, plendemuloj,
irantaj laux siaj voluptoj (dum ilia busxo parolas fanfaronajxojn) kaj
favorantaj personojn pro profito.

<span id="an_1:17">1:17</span> Sed vi, amataj, memoru la dirojn antauxe
parolitajn de la apostoloj de nia Sinjoro Jesuo Kristo;

<span id="an_1:18">1:18</span> nome, ke ili diris al vi:En la lasta
tempo estos mokemuloj, irantaj laux siaj propraj voluptoj malpiaj.

<span id="an_1:19">1:19</span> Tiuj estas la apartigantoj, lauxsentaj,
ne havantaj la Spiriton.

<span id="an_1:20">1:20</span> Sed vi, amataj, konstruante vin sur via
plej sankta fido, pregxante en la Sankta Spirito,

<span id="an_1:21">1:21</span> konservu vin en la amo al Dio, atendante
la kompaton de nia Sinjoro Jesuo Kristo por eterna vivo.

<span id="an_1:22">1:22</span> Kaj unujn, kiuj sxanceligxas, indulgu;

<span id="an_1:23">1:23</span> kaj unujn savu, eltirante ilin el la
fajro; kaj aliajn kompatu kun timo; malamante ecx la veston makulitan de
la karno.

<span id="an_1:24">1:24</span> Kaj al Tiu, kiu povas vin gardi senfalaj,
kaj starigi vin senriprocxaj antaux Sia gloro en granda gxojo,

<span id="an_1:25">1:25</span> al la sola Dio, nia Savanto, per Jesuo
Kristo, nia Sinjoro, estu gloro, majesto, potenco, kaj auxtoritato,
antaux cxiu mondagxo, kaj nun, kaj gxis la eterneco. Amen.

------------------------------------------------------------------------

[Next: Revelation](rev.md)
