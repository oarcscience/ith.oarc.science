[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Esperanto Bible: Colossians

<span id="an_1:1">1:1</span> Pauxlo, apostolo de Kristo Jesuo per la
volo de Dio, kaj Timoteo, nia frato,

<span id="an_1:2">1:2</span> al la sanktuloj kaj fidelaj fratoj en
Kristo, kiuj estas en Kolose:Graco al vi kaj paco estu de Dio, nia
Patro.

<span id="an_1:3">1:3</span> Ni dankas Dion, la Patron de nia Sinjoro
Jesuo Kristo, cxiam pregxante por vi,

<span id="an_1:4">1:4</span> auxdinte pri via fido en Kristo Jesuo kaj
pri via amo al cxiuj sanktuloj,

<span id="an_1:5">1:5</span> pro la espero konservita por vi en la
cxielo, pri kiu vi jam antauxe auxdis en la vorto de la vero de la
evangelio,

<span id="an_1:6">1:6</span> kiu venis gxis vi, kiel ankaux en la tuta
mondo gxi estas fruktodona kaj kreskanta, kiel ankaux en vi de post tiu
tago, en kiu vi auxdis kaj eksciis la gracon de Dio laux la vero;

<span id="an_1:7">1:7</span> kiel vi lernis de Epafras, nia amata
kunservanto, kiu estas fidela diakono de Kristo pro ni,

<span id="an_1:8">1:8</span> kaj kiu ankaux sciigis nin pri via amo en
la Spirito.

<span id="an_1:9">1:9</span> Tial ni ankaux, de post la tago, en kiu ni
tion auxdis, ne cxesas pregxi kaj peti por vi, ke vi plenigxu per la
scio de Lia volo en cxia spirita sagxo kaj prudento,

<span id="an_1:10">1:10</span> por ke vi iradu inde je la Sinjoro, al
cxia placxado, en cxia bona farado fruktodonaj kaj kreskantaj en la scio
de Dio;

<span id="an_1:11">1:11</span> fortigitaj per cxia forto laux la potenco
de Lia gloro, por cxia pacienco kaj toleremeco kun gxojo;

<span id="an_1:12">1:12</span> dankante la Patron, kiu tauxgigis nin por
partopreno en la heredajxo de la sanktuloj en lumo,

<span id="an_1:13">1:13</span> kaj liberigis nin el la potenco de
mallumo, kaj transportis nin en la regnon de la Filo de Sia amo;

<span id="an_1:14">1:14</span> en kiu ni havas la elacxeton, la pardonon
de pekoj;

<span id="an_1:15">1:15</span> li estas bildo de la nevidebla Dio, la
unuenaskito inter la tuta kreitaro;

<span id="an_1:16">1:16</span> cxar en li kreigxis cxio en la cxielo kaj
sur la tero, cxio videbla kaj nevidebla, cxu tronoj, cxu regecoj, cxu
estrecoj, cxu auxtoritatoj; cxio kreigxis per li, kaj por li;

<span id="an_1:17">1:17</span> kaj li estas antaux cxio, kaj en li cxio
ekzistas.

<span id="an_1:18">1:18</span> Kaj li estas la kapo de la korpo, la
eklezio; kaj li estas la komenco, la unuenaskita el la mortintoj, por ke
li farigxu superulo en cxio.

<span id="an_1:19">1:19</span> CXar la Patro bonvolis, ke en li la tuta
pleneco logxu;

<span id="an_1:20">1:20</span> kaj per li kunakordigi cxion al Si mem,
pacon farinte per la sango de lia kruco; per li cxion, cxu sur la tero,
cxu en la cxielo.

<span id="an_1:21">1:21</span> Kaj vin, iam fremdigitajn, kaj mense
malamikojn en malbonaj faroj, li tamen jam kunakordigis

<span id="an_1:22">1:22</span> en la korpo de sia karno, per morto, por
starigi vin sanktaj kaj senmakulaj kaj neriprocxeblaj antaux li;

<span id="an_1:23">1:23</span> se efektive vi restas en la fido,
fonditaj kaj fiksitaj kaj firmaj en la espero de la evangelio, kiun vi
auxdis, kiu estas predikita tra la tuta kreitaro sub la cxielo, kaj kies
diakono mi, Pauxlo, farigxis.

<span id="an_1:24">1:24</span> Nun mi gxojas pri miaj suferoj pro vi,
kaj plenigas la mankon de la afliktoj de Kristo en mia karno pro lia
korpo, kiu estas la eklezio;

<span id="an_1:25">1:25</span> kies diakono mi farigxis laux la arangxo
de Dio, donita al mi pro vi, por plenumi la vorton de Dio,

<span id="an_1:26">1:26</span> la misteron, kiu estas kasxita for de la
mondagxoj kaj de la generacioj, sed nun klarigita al liaj sanktuloj,

<span id="an_1:27">1:27</span> al kiuj Dio volis sciigi, kia estis la
ricxeco de la gloro de cxi tiu mistero inter la nacianoj; kiu estas
Kristo en vi, la espero de gloro;

<span id="an_1:28">1:28</span> kaj kiun ni anoncas, admonante cxiun
homon kaj instruante cxiun homon en cxia sagxo, por ke ni starigu cxiun
homon perfekta en Kristo Jesuo;

<span id="an_1:29">1:29</span> por tiu celo mi ankaux laboras,
klopodante laux lia energio, kiu energias en mi kun potenco.

<span id="an_2:1">2:1</span> Mi volas do, ke vi sciu, kiel grandan
klopodon mi havas pro vi, kaj pro tiuj en Laodikea, kaj pro cxiuj, kiuj
ne vidis mian vizagxon en la karno;

<span id="an_2:2">2:2</span> por ke iliaj koroj konsoligxu, dum ili
kunkrocxigxas en amo, kaj al cxia ricxeco de la plena certigxo de
kompreno, por ke ili sciu la misteron de Dio, Kriston,

<span id="an_2:3">2:3</span> en kiu estas kasxitaj cxiuj trezoroj de
sagxeco kaj de scio.

<span id="an_2:4">2:4</span> Tion mi diras, por ke neniu vin trompu per
parola allogeco.

<span id="an_2:5">2:5</span> CXar kvankam mi laux karno forestas, tamen
laux spirito mi estas kun vi, gxojante kaj vidante vian ordon kaj la
firmecon de via fido al Kristo.

<span id="an_2:6">2:6</span> Kiel do vi ricevis Kriston Jesuon, la
Sinjoron, tiel vi iradu en li,

<span id="an_2:7">2:7</span> enradikigite kaj konstruite en li, kaj
firmigite en la fido, kiel vi estas instruitaj, kun abundo da
dankesprimo.

<span id="an_2:8">2:8</span> Gardu vin, ke neniu prirabu vin per
filozofio kaj vanta trompo, laux la tradicio de homoj, laux la elementoj
de la mondo, kaj ne laux Kristo;

<span id="an_2:9">2:9</span> cxar en li korpe logxas la tuta pleneco de
la Dieco,

<span id="an_2:10">2:10</span> kaj vi estas plenigitaj en li, kiu estas
la kapo de cxia estreco kaj auxtoritato;

<span id="an_2:11">2:11</span> en kiu ankaux vi cirkumcidigxis per
cirkumcido ne manfarita, en la demeto de la korpo de la karno, en la
cirkumcido de Kristo;

<span id="an_2:12">2:12</span> enterigite kun li en bapto, en kiu ankaux
vi estas kunlevitaj per la fido al la energio de Dio, kiu lin levis el
la mortintoj.

<span id="an_2:13">2:13</span> Kaj vin, kiuj estis malvivaj per viaj
eraroj kaj la necirkumcido de via karno, Li vivigis kun li, pardoninte
al ni cxiujn erarojn;

<span id="an_2:14">2:14</span> elvisxinte la dekreton kontraux ni en
ordonoj skribitan, kiu estis al ni malfavora, kaj li forprenis gxin el
la mezo, najlinte gxin al la kruco;

<span id="an_2:15">2:15</span> kaj foriginte de si la estrecojn kaj la
auxtoritatojn, parade malkasxis ilin, triumfante super ili en gxi.

<span id="an_2:16">2:16</span> Neniu do vin jugxu pri mangxajxo, aux
trinkajxo, aux rilate al festo, aux novmonato, aux sabato;

<span id="an_2:17">2:17</span> kiuj estas ombro de la estontajxoj, sed
la korpo apartenas al Kristo.

<span id="an_2:18">2:18</span> Neniu forrabu de vi vian premion per
memvola humileco kaj kulto de la angxeloj, entrudante sin en tion, kion
li ne vidis, vante blovosxvelinte per sia karna menso,

<span id="an_2:19">2:19</span> kaj ne tenante sin al la Kapo, el kiu la
tuta korpo, per la artikoj kaj ligiloj provizita kaj kunigita, kreskas
laux la kreskigo de Dio.

<span id="an_2:20">2:20</span> Se vi mortis kun Kristo for de la
elementoj de la mondo, kial, kiel vivantaj en la mondo, vi submetigxas
al dekretoj:

<span id="an_2:21">2:21</span> Ne tusxu, ne gustumu, ne palpu,

<span id="an_2:22">2:22</span> pri cxio, kio pereas per la uzado, laux
la ordonoj kaj doktrinoj de homoj?

<span id="an_2:23">2:23</span> CXio tio havas sxajnon de sagxeco en
volokulto kaj humileco kaj severeco rilate al la korpo, sed ne en ia
valoro por plensatigo de la karno.

<span id="an_3:1">3:1</span> Se do vi estas levitaj kun Kristo, sercxu
tion, kio estas supre, kie Kristo sidas dekstre de Dio.

<span id="an_3:2">3:2</span> Atentu tion, kio estas supre, ne
surterajxojn.

<span id="an_3:3">3:3</span> CXar vi mortis, kaj via vivo kasxigxis kun
Kristo en Dio.

<span id="an_3:4">3:4</span> Kiam aperos Kristo, nia vivo, tiam vi
ankaux kun li aperos en gloro.

<span id="an_3:5">3:5</span> Malvivigu do viajn membrojn, kiuj estas sur
la tero:malcxastecon, malpurecon, volupton, malbonan deziron, kaj
avidecon, kiu estas idolkulto;

<span id="an_3:6">3:6</span> pro kio venas la kolero de Dio sur la
filojn de malobeo;

<span id="an_3:7">3:7</span> en kiuj vi ankaux iam iradis, kiam vi vivis
en ili.

<span id="an_3:8">3:8</span> Sed nun formetu ankaux la jenajn:koleron,
pasian indignon, malicon, kalumnion, hontindan parolon el via busxo;

<span id="an_3:9">3:9</span> ne mensogu unu al alia, cxar vi jam
formetis la malnovan homon kun liaj agoj,

<span id="an_3:10">3:10</span> kaj surmetis la novan homon, kiu estas
renovigata al scio laux la bildo de Tiu, kiu lin kreis;

<span id="an_3:11">3:11</span> kie ne povas esti Greko kaj Judo,
cirkumcido kaj necirkumcido, barbaro, Skito, sklavo, liberulo, sed
Kristo estas cxio kaj en cxio.

<span id="an_3:12">3:12</span> Surmetu do, kiel elektitoj de Dio,
sanktaj kaj amataj, koron de kompato, bonkorecon, humilecon, mildecon,
toleremecon;

<span id="an_3:13">3:13</span> reciproke paciencante kaj pardonante, se
iu havas plendon kontraux iu; kiel la Sinjoro pardonis vin, tiel vi
ankaux faru;

<span id="an_3:14">3:14</span> kaj super cxion tion surmetu amon, kiu
estas ligilo de perfekteco.

<span id="an_3:15">3:15</span> Kaj la paco de Kristo prezidu en viaj
koroj, al kiu ankaux vi estas vokitaj en unu korpo, kaj estu dankemaj.

<span id="an_3:16">3:16</span> La vorto de Kristo logxu en vi ricxe, en
cxia sagxeco; kaj instruu kaj admonu unu la alian per psalmoj kaj himnoj
kaj spiritaj kantoj, kantante kun graco en viaj koroj al Dio.

<span id="an_3:17">3:17</span> Kaj kion ajn vi faras per vorto aux ago,
faru cxion en la nomo de la Sinjoro Jesuo, dankante Dion, la Patron, per
li.

<span id="an_3:18">3:18</span> Edzinoj, submetigxu al viaj edzoj, kiel
decas en la Sinjoro.

<span id="an_3:19">3:19</span> Edzoj, amu viajn edzinojn, kaj ne
maldolcxigxu kontraux ili.

<span id="an_3:20">3:20</span> Infanoj, obeu viajn gepatrojn en cxio,
cxar tio placxas al la Sinjoro.

<span id="an_3:21">3:21</span> Patroj, ne kolerigu viajn infanojn, por
ke ili ne senkuragxigxu.

<span id="an_3:22">3:22</span> Sklavoj, obeu en cxio al la sinjoroj laux
la karno, ne per okulservo, kiel homplacxantoj, sed en simpleco de koro,
timante la Sinjoron;

<span id="an_3:23">3:23</span> kaj kion ajn vi faras, laboru plenanime,
kiel por la Sinjoro, kaj ne por homoj,

<span id="an_3:24">3:24</span> sciante, ke de la Sinjoro vi ricevos la
rekompencon de la heredajxo; cxar vi servas la Sinjoron Kristo.

<span id="an_3:25">3:25</span> Sed cxiu maljuste faranta ricevos returne
laux sia maljustajxo, kaj ne ekzistas personfavorado.

<span id="an_4:1">4:1</span> Sinjoroj, donu al viaj sklavoj justajxon
kaj egalajxon, sciante, ke vi ankaux havas Sinjoron en la cxielo.

<span id="an_4:2">4:2</span> En pregxado persistu, viglante en gxi kun
danko;

<span id="an_4:3">4:3</span> pregxante samtempe ankaux pro ni, por ke
Dio malfermu al ni pordon por la vorto, por paroli la misteron de
Kristo, pro kiu mi estas ankaux enkatenita;

<span id="an_4:4">4:4</span> por ke mi klarigu gxin, kiel mi devus
paroli.

<span id="an_4:5">4:5</span> Iradu en sagxeco rilate al la eksteruloj,
elacxetante la tempon.

<span id="an_4:6">4:6</span> Via parolo estu cxiam kun graco, spicita
per salo, por ke vi sciu, kiel vi devus respondi al cxiu.

<span id="an_4:7">4:7</span> Pri cxiuj miaj aferoj sciigos vin Tihxiko,
la amata frato kaj fidela diakono kaj kunservanto en la Sinjoro,

<span id="an_4:8">4:8</span> kiun mi sendis al vi gxuste por tio, ke vi
sciigxu pri nia farto, kaj ke li konsolu viajn korojn,

<span id="an_4:9">4:9</span> kune kun Onesimo, la fidela kaj amata
frato, kiu estas el vi. Ili sciigos vin pri cxiuj cxi tieaj aferoj.

<span id="an_4:10">4:10</span> Salutas vin Aristarhxo, mia
kunmalliberulo, kaj Marko, kuzo de Barnabas (pri kiu vi ricevis
ordonojn:se li venos al vi, akceptu lin),

<span id="an_4:11">4:11</span> kaj Jesu, nomata Justo, kiuj estas el la
cirkumcido; tiuj solaj estas miaj kunlaborantoj por la regno de Dio,
kiuj estis al mi konsolilo.

<span id="an_4:12">4:12</span> Salutas vin Epafras, kiu estas el vi,
servisto de Kristo Jesuo, cxiam klopodeganta pro vi en siaj pregxoj, por
ke vi staru perfektaj kaj konvinkitaj en la tuta volo de Dio.

<span id="an_4:13">4:13</span> CXar mi atestas pri li, ke li havas
multan fervoron pro vi, kaj pro tiuj, kiuj estas en Laodikea, kaj en
Hierapolis.

<span id="an_4:14">4:14</span> Salutas vin Luko, la amata kuracisto, kaj
Demas.

<span id="an_4:15">4:15</span> Salutu la fratojn en Laodikea, kaj
Nimfason, kaj la eklezion en ilia domo.

<span id="an_4:16">4:16</span> Kaj kiam la epistolo estos legita cxe vi,
faru, ke gxi estu legata ankaux en la eklezio en Laodikea; kaj ke vi
ankaux legu la epistolon el Laodikea.

<span id="an_4:17">4:17</span> Kaj diru al Arhxipo:Zorgu pri la
diakoneco, kiun vi ricevis en la Sinjoro, por ke vi plenumu gxin.

<span id="an_4:18">4:18</span> La saluto per la propra mano de mi,
Pauxlo. Memoru miajn katenojn. Graco estu kun vi.

------------------------------------------------------------------------

[Next: 1 Thessalonians](th1)
