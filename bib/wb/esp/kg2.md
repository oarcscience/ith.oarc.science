[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](kg1)  [Next](ch1) 

------------------------------------------------------------------------

### Esperanto Bible: 2 Kings

<span id="an_1:1">1:1</span> Moab defalis de Izrael post la morto de
Ahxab.

<span id="an_1:2">1:2</span> Kaj Ahxazja elfalis tra la krado de sia
supra cxambro en Samario, kaj malsanigxis. Kaj li sendis senditojn, kaj
diris al ili:Iru, demandu Baal- Zebubon, la dion de Ekron, cxu mi
resanigxos de cxi tiu malsano.

<span id="an_1:3">1:3</span> Sed angxelo de la Eternulo diris al Elija,
la Tesxebano:Levigxu, iru renkonte al la senditoj de la regxo de
Samario, kaj diru al ili:CXu ne ekzistas Dio en Izrael, ke vi iras
demandi Baal-Zebubon, la dion de Ekron?

<span id="an_1:4">1:4</span> Pro tio tiele diras la Eternulo:De la lito,
sur kiu vi kusxigxis, vi ne deiros, sed vi mortos. Kaj Elija foriris.

<span id="an_1:5">1:5</span> Kiam la senditoj revenis al li, li diris al
ili:Kial vi revenis?

<span id="an_1:6">1:6</span> Kaj ili respondis al li:Viro venis renkonte
al ni, kaj diris al ni:Iru, revenu al la regxo, kiu sendis vin, kaj diru
al li:Tiele diras la Eternulo:CXu ne ekzistas Dio en Izrael, ke vi
sendas demandi Baal-Zebubon, la dion de Ekron? pro tio, de la lito, sur
kiu vi kusxigxis, vi ne deiros, sed vi mortos.

<span id="an_1:7">1:7</span> Kaj li diris al ili:Kia estas la aspekto de
la viro, kiu venis renkonte al vi kaj diris al vi tiujn vortojn?

<span id="an_1:8">1:8</span> Ili respondis al li:Li estas homo kovrita
de haroj, kaj ledan zonon li havas cxirkaux siaj lumboj. Tiam li
diris:Tio estas Elija, la Tesxebano.

<span id="an_1:9">1:9</span> Kaj li sendis al li kvindekestron kun lia
kvindeko. Kaj tiu iris al li kaj trovis lin sidanta sur la supro de
monto, kaj diris al li:Ho homo de Dio! la regxo diris, ke vi
malsupreniru.

<span id="an_1:10">1:10</span> Kaj Elija respondis kaj diris al la
kvindekestro:Se mi estas homo de Dio, tiam venu fajro el la cxielo kaj
ekstermu vin kaj vian kvindekon. Kaj venis fajro el la cxielo kaj
ekstermis lin kaj lian kvindekon.

<span id="an_1:11">1:11</span> Kaj li denove sendis al li alian
kvindekestron kun lia kvindeko. Kaj tiu ekparolis kaj diris al li:Ho
homo de Dio! tiele diras la regxo:Malsupreniru rapide.

<span id="an_1:12">1:12</span> Kaj Elija respondis kaj diris al ili:Se
mi estas homo de Dio, tiam venu fajro el la cxielo kaj ekstermu vin kaj
vian kvindekon. Kaj venis fajro de Dio el la cxielo kaj ekstermis lin
kaj lian kvindekon.

<span id="an_1:13">1:13</span> Kaj li denove sendis triafoje
kvindekestron kun lia kvindeko. Kaj la tria kvindekestro iris, kaj venis
kaj fleksis siajn genuojn antaux Elija, kaj ekpetegis lin kaj diris al
li:Ho homo de Dio! mia animo kaj la animo de cxi tiuj kvindek viaj
servantoj havu do ian valoron antaux viaj okuloj.

<span id="an_1:14">1:14</span> Jen venis fajro el la cxielo kaj
ekstermis la du antauxajn kvindekestrojn kaj iliajn kvindekojn; nun mia
animo havu ian valoron antaux viaj okuloj.

<span id="an_1:15">1:15</span> Tiam angxelo de la Eternulo diris al
Elija:Iru kun li, ne timu lin. Kaj li levigxis, kaj iris kun li al la
regxo.

<span id="an_1:16">1:16</span> Kaj li ekparolis al li:Tiele diras la
Eternulo:Pro tio, ke vi sendis senditojn, por demandi Baal-Zebubon, la
dion de Ekron, kvazaux ne ekzistus Dio en Izrael, por demandi Lian
vorton, tial de la lito, sur kiu vi kusxigxis, vi ne deiros, sed vi
mortos.

<span id="an_1:17">1:17</span> Kaj li mortis, konforme al la vorto de la
Eternulo, kiun eldiris Elija. Kaj anstataux li ekregxis Jehoram, en la
dua jaro de Jehoram, filo de Jehosxafat, regxo de Judujo; cxar li ne
havis filon.

<span id="an_1:18">1:18</span> La cetera historio de Ahxazja, kion li
faris, estas priskribita en la libro de kroniko de la regxoj de Izrael.

<span id="an_2:1">2:1</span> Kiam la Eternulo volis levi Elijan en
ventego en la cxielon, Elija estis iranta kun Elisxa el Gilgal.

<span id="an_2:2">2:2</span> Kaj Elija diris al Elisxa:Restu do cxi tie,
cxar la Eternulo sendas min al Bet-El. Sed Elisxa diris:Mi jxuras per la
Eternulo kaj per via animo, ke mi vin ne forlasos. Kaj ili ekiris al
Bet-El.

<span id="an_2:3">2:3</span> Kaj eliris la profetidoj, kiuj estis en
Bet-El, al Elisxa, kaj diris al li:CXu vi scias, ke hodiaux la Eternulo
forprenos vian sinjoron de super via kapo? Li diris:Mi ankaux scias,
silentu.

<span id="an_2:4">2:4</span> Kaj Elija diris al li:Elisxa, restu do cxi
tie, cxar la Eternulo sendas min al Jerihxo. Sed li diris:Mi jxuras per
la Eternulo kaj per via animo, ke mi ne forlasos vin. Kaj ili venis en
Jerihxon.

<span id="an_2:5">2:5</span> Kaj la profetidoj, kiuj estis en Jerihxo,
aliris al Elisxa, kaj diris al li:CXu vi scias, ke hodiaux la Eternulo
forprenos vian sinjoron de super via kapo? Li diris:Mi ankaux scias,
silentu.

<span id="an_2:6">2:6</span> Kaj Elija diris al li:Restu do cxi tie,
cxar la Eternulo sendas min al Jordan. Sed li diris:Mi jxuras per la
Eternulo kaj per via animo, ke mi vin ne forlasos. Kaj ili ambaux iris.

<span id="an_2:7">2:7</span> Kaj kvindek homoj el la profetidoj iris kaj
starigxis malproksime kontraux ili; sed ili ambaux staris cxe Jordan.

<span id="an_2:8">2:8</span> Tiam Elija prenis sian mantelon kaj
kunvolvis gxin, kaj frapis la akvon, kaj gxi dividigxis duflanken, kaj
ili ambaux trapasis sur sekajxo.

<span id="an_2:9">2:9</span> Kiam ili trapasis, Elija diris al
Elisxa:Petu, kion mi faru al vi, antaux ol mi estos prenita for de vi.
Kaj Elisxa diris:Duobla parto de via spirito estu do sur mi.

<span id="an_2:10">2:10</span> Kaj tiu diris:Vi petas ion malfacilan; se
vi vidos min, kiam mi estos prenata for de vi, estos al vi tiel; kaj se
ne, tiam ne estos.

<span id="an_2:11">2:11</span> Dum ili estis irantaj kaj parolantaj,
subite aperis fajra cxaro kaj fajraj cxevaloj kaj disigis ilin; kaj
Elija en ventego suprenflugis en la cxielon.

<span id="an_2:12">2:12</span> Elisxa vidis, kaj ekkriis:Mia patro, mia
patro, cxaro de Izrael kaj liaj rajdistoj! Kaj li ne plu lin vidis. Kaj
li kaptis siajn vestojn kaj dissxiris ilin en du pecojn.

<span id="an_2:13">2:13</span> Kaj li levis la mantelon de Elija, kiu
defalis de li, kaj reiris kaj starigxis sur la bordo de Jordan.

<span id="an_2:14">2:14</span> Kaj li prenis la mantelon de Elija, kiu
defalis de li, kaj frapis la akvon, kaj diris:Kie estas la Eternulo, Dio
de Elija? Kaj li frapis la akvon, kaj gxi dividigxis duflanken, kaj
Elisxa trapasis.

<span id="an_2:15">2:15</span> Kiam la profetidoj, kiuj estis kontrauxe
en Jerihxo, lin ekvidis, ili diris:La spirito de Elija transiris sur
Elisxan. Kaj ili iris al li renkonte kaj adorklinigxis antaux li gxis la
tero.

<span id="an_2:16">2:16</span> Kaj ili diris al li:Jen kun viaj
servantoj trovigxas kvindek homoj, viroj fortaj; ili iru kaj sercxu vian
sinjoron; eble la spirito de la Eternulo forportis lin kaj jxetis lin
sur unu el la montoj aux en unu el la valoj. Sed li diris:Ne sendu.

<span id="an_2:17">2:17</span> Tamen ili insistis tiel longe, gxis li
hontis, kaj li diris:Sendu. Kaj ili sendis kvindek homojn kaj sercxis
dum tri tagoj, sed ne trovis lin.

<span id="an_2:18">2:18</span> Kaj ili revenis al li, dum li estis en
Jerihxo. Kaj li diris al ili:Mi diris ja al vi, ke vi ne iru.

<span id="an_2:19">2:19</span> Kaj la logxantoj de tiu urbo diris al
Elisxa:Jen do la logxado en cxi tiu urbo estas bona, kiel nia sinjoro
vidas; sed la akvo estas malbona, kaj la tero estas senfrukta.

<span id="an_2:20">2:20</span> Tiam li diris:Alportu al mi novan pladon,
kaj metu tien salon. Kaj oni alportis al li.

<span id="an_2:21">2:21</span> Kaj li eliris al la fonto de la akvo kaj
jxetis tien salon, kaj diris:Tiele diras la Eternulo:Mi resanigas cxi
tiun akvon, gxi ne kauxzos plu morton nek senfruktecon.

<span id="an_2:22">2:22</span> Kaj la akvo farigxis sana gxis la nuna
tempo, konforme al la vorto de Elisxa, kiun li diris.

<span id="an_2:23">2:23</span> Kaj li foriris de tie en Bet-Elon. Dum li
estis iranta sur la vojo, malgrandaj knaboj eliris el la urbo kaj mokis
lin, kaj parolis al li:Iru, kalvulo, iru, kalvulo!

<span id="an_2:24">2:24</span> Li returnis sin kaj ekvidis ilin, kaj
malbenis ilin en la nomo de la Eternulo. Kaj eliris du ursinoj el la
arbaro kaj dissxiris el ili kvardek du infanojn.

<span id="an_2:25">2:25</span> Kaj li iris de tie al la monto Karmel,
kaj de tie li revenis en Samarion.

<span id="an_3:1">3:1</span> Jehoram, filo de Ahxab, farigxis regxo
super Izrael en Samario en la dek- oka jaro de Jehosxafat, regxo de
Judujo, kaj li regxis dek du jarojn.

<span id="an_3:2">3:2</span> Li faradis malbonon antaux la okuloj de la
Eternulo, tamen ne tiel, kiel lia patro kaj lia patrino; li forigis la
statuon de Baal, kiun faris lia patro.

<span id="an_3:3">3:3</span> Tamen li restis aligxinta al la pekoj de
Jerobeam, filo de Nebat, per kiuj li pekigis Izraelon; li ne forlasis
ilin.

<span id="an_3:4">3:4</span> Mesxa, regxo de Moab, estis pasxtisto, kaj
li sendadis al la regxo de Izrael po cent mil sxafidoj kaj cent mil
virsxafoj kun ilia lano.

<span id="an_3:5">3:5</span> Sed kiam Ahxab mortis, la regxo de Moab
defalis de la regxo de Izrael.

<span id="an_3:6">3:6</span> Tiam la regxo Jehoram eliris el Samario kaj
revuis la tutan Izraelon.

<span id="an_3:7">3:7</span> Kaj li iris kaj sendis al Jehosxafat, regxo
de Judujo, por diri:La regxo de Moab defalis de mi; cxu vi iros kun mi
milite kontraux Moabon? Tiu diris:Mi iros; mi estas kiel vi, mia popolo
kiel via popolo, miaj cxevaloj kiel viaj cxevaloj.

<span id="an_3:8">3:8</span> Kaj li diris:Kiun vojon ni iros? Kaj la
alia diris:La vojon de la Edoma dezerto.

<span id="an_3:9">3:9</span> Tiam ekiris la regxo de Izrael kaj la regxo
de Judujo kaj la regxo de Edom; sed kiam ili trairis vojon de sep tagoj,
ne estis akvo por la militistaro, nek por la brutoj, kiuj sekvis ilin.

<span id="an_3:10">3:10</span> Kaj la regxo de Izrael diris:Ho ve! la
Eternulo vokis cxi tiujn tri regxojn, por transdoni ilin en la manojn de
Moab.

<span id="an_3:11">3:11</span> Sed Jehosxafat diris:CXu ne trovigxas cxi
tie profeto de la Eternulo, por ke ni demandu per li la Eternulon? Tiam
respondis unu el la servantoj de la regxo de Izrael, kaj diris:Estas cxi
tie Elisxa, filo de SXafat, kiu versxadis akvon sur la manojn de Elija.

<span id="an_3:12">3:12</span> Kaj Jehosxafat diris:Li posedas la vorton
de la Eternulo. Kaj iris al li la regxo de Izrael kaj Jehosxafat kaj la
regxo de Edom.

<span id="an_3:13">3:13</span> Kaj Elisxa diris al la regxo de
Izrael:Kio komuna estas inter mi kaj vi? iru al la profetoj de via patro
kaj al la profetoj de via patrino. Sed la regxo de Izrael diris al
li:Ne, cxar la Eternulo vokis cxi tiujn tri regxojn, por transdoni ilin
en la manojn de Moab.

<span id="an_3:14">3:14</span> Tiam Elisxa diris:Mi jxuras per la
Eternulo Cebaot, antaux kiu mi staras, ke se mi ne estimus Jehosxafaton,
regxon de Judujo, mi ne ekrigardus vin kaj ne vidus vin.

<span id="an_3:15">3:15</span> Nun alkonduku al mi muzikiston. Kaj kiam
la muzikisto ludis, estis sur li la mano de la Eternulo.

<span id="an_3:16">3:16</span> Kaj li diris:Tiele diras la Eternulo:Faru
en cxi tiu valo multajn fosojn.

<span id="an_3:17">3:17</span> CXar tiele diras la Eternulo:Vi ne vidos
venton kaj vi ne vidos pluvon, kaj tamen cxi tiu valo plenigxos de akvo,
kaj vi trinkos, kaj ankaux viaj apartenantoj kaj viaj brutoj.

<span id="an_3:18">3:18</span> Sed cxi tio ne suficxos al la Eternulo;
Li transdonos ankaux Moabon en viajn manojn.

<span id="an_3:19">3:19</span> Kaj vi venkobatos cxiujn urbojn
fortikigitajn kaj cxiujn urbojn distingindajn, kaj cxiujn bonajn arbojn
vi faligos, kaj cxiujn fontojn de akvo vi sxtopos, kaj cxiujn bonajn
kampojn vi malbonigos per sxtonoj.

<span id="an_3:20">3:20</span> Kaj jen matene, kiam oni alportas
farunoferojn, subite venis akvo per la vojo de Edom, kaj la tero
plenigxis de akvo.

<span id="an_3:21">3:21</span> CXiuj Moabidoj auxdis, ke la regxoj
venis, por militi kontraux ili, kaj ili kunvokis cxiujn, kiuj povis
komenci porti zonon, kaj pli agxajn, kaj starigxis cxe la limo.

<span id="an_3:22">3:22</span> Kiam ili levigxis frue matene kaj la suno
ekbrilis super la akvo, al la Moabidoj de malproksime sxajnis, ke la
akvo estas rugxa kiel sango.

<span id="an_3:23">3:23</span> Kaj ili diris:Tio estas sango! la regxoj
batalis inter si kaj ekstermis unu alian; nun, Moab, iru preni
rabakiron.

<span id="an_3:24">3:24</span> Ili venis al la tendaro de Izrael. Tiam
la Izraelidoj levigxis kaj frapis la Moabidojn, kaj cxi tiuj forkuris de
ili. Sed ili venis kaj batis la Moabidojn.

<span id="an_3:25">3:25</span> Kaj la urbojn ili ruinigis, kaj sur cxiun
bonan kampon cxiu jxetis sxtonon tiel, ke ili plenigis ilin, kaj cxiujn
fontojn de akvo ili sxtopis, kaj cxiun bonan arbon ili faligis, gxis
restis nur sxtonoj en Kir-HXareset. Kaj cxirkauxis gxin la
sxtonjxetistoj kaj gxisfine frapis gxin.

<span id="an_3:26">3:26</span> Kiam la regxo de Moab vidis, ke la batalo
lin venkas, li prenis kun si sepcent virojn kun eltiritaj glavoj, por
trabati sin al la regxo de Edom; sed ili ne povis.

<span id="an_3:27">3:27</span> Tiam li prenis sian filon unuenaskitan,
kiu estis regxonta anstataux li, kaj oferportis lin kiel bruloferon sur
la murego. Tiam la Izraelidoj forte indignis, kaj ili foriris de li kaj
reiris en sian landon.

<span id="an_4:1">4:1</span> Unu virino el la edzinoj de la profetidoj
plendis al Elisxa, dirante:Via servanto, mia edzo, mortis; kaj vi scias,
ke via servanto estis timanta la Eternulon; nun la pruntedoninto venis,
por preni miajn du infanojn kiel sklavojn por si.

<span id="an_4:2">4:2</span> Kaj Elisxa diris al sxi:Kion mi povas fari
por vi? diru al mi, kion vi havas en la domo? SXi respondis:Via
servantino havas en la domo nenion, krom krucxeto kun oleo.

<span id="an_4:3">4:3</span> Tiam li diris:Iru, petu al vi vazojn
ekstere, de cxiuj viaj najbaroj, vazojn malplenajn, kolektu ne malmulte.

<span id="an_4:4">4:4</span> Kaj venu kaj sxlosu la pordon post vi kaj
post viaj filoj, kaj enversxu en cxiujn tiujn vazojn, kaj, pleniginte,
forstarigu ilin.

<span id="an_4:5">4:5</span> Kaj sxi iris de li kaj sxlosis la pordon
post si kaj post siaj filoj. Ili alportadis al sxi, kaj sxi versxadis.

<span id="an_4:6">4:6</span> Kiam la vazoj estis plenaj, sxi diris al
sia filo:Alportu al mi ankoraux vazon. Sed li diris al sxi:Ne estas plu
vazo. Tiam la oleo haltis.

<span id="an_4:7">4:7</span> Kaj sxi venis kaj rakontis al la homo de
Dio. Kaj li diris al sxi:Iru, vendu la oleon kaj pagu vian sxuldon, kaj
vi kun viaj filoj vivos per la restajxo.

<span id="an_4:8">4:8</span> Unu tagon Elisxa venis SXunemon; tie estis
unu ricxa virino, kiu retenis lin, ke li mangxu cxe sxi. Kaj cxiufoje,
kiam li venis, li iradis tien, por mangxi.

<span id="an_4:9">4:9</span> Kaj sxi diris al sia edzo:Jen mi scias, ke
li estas sankta homo de Dio, li, kiu cxiam preteriras antaux ni;

<span id="an_4:10">4:10</span> ni faru malgrandan supran cxambreton, kaj
ni metu tien por li liton kaj tablon kaj segxon kaj lumingon, kaj
cxiufoje, kiam li venos al ni, li tien iru.

<span id="an_4:11">4:11</span> Unu tagon li venis tien, kaj li iris en
la supran cxambreton kaj kusxigxis tie.

<span id="an_4:12">4:12</span> Kaj li diris al sia junulo Gehxazi:Alvoku
tiun SXunemaninon. Kaj tiu vokis sxin, kaj sxi aperis antaux li.

<span id="an_4:13">4:13</span> Kaj li diris al li:Diru al sxi:Jen vi
prizorgis por ni cxion cxi tion; kion mi povas fari por vi? cxu vi
bezonas ion diri al la regxo aux al la militestro? Sed sxi respondis:Mi
logxas ja meze de mia popolo.

<span id="an_4:14">4:14</span> Kaj li diris:Kion do ni povas fari por
sxi? Tiam Gehxazi diris:Ho, sxi ne havas filon, kaj sxia edzo estas
maljuna.

<span id="an_4:15">4:15</span> Kaj li diris:Alvoku sxin. Kaj li vokis
sxin, kaj sxi starigxis cxe la pordo.

<span id="an_4:16">4:16</span> Kaj li diris:Post unu jaro en cxi tiu
tempo vi enbrakigos filon. Kaj sxi diris:Ne, mia sinjoro, homo de Dio,
ne mensogu al via servantino.

<span id="an_4:17">4:17</span> Sed la virino gravedigxis, kaj naskis
filon en la sekvanta jaro en la sama tempo, kiel diris al sxi Elisxa.

<span id="an_4:18">4:18</span> La infano farigxis granda. Unu tagon li
iris al sia patro, al la rikoltantoj.

<span id="an_4:19">4:19</span> Kaj li diris al sia patro:Mia kapo, mia
kapo! Kaj tiu diris al sia junulo:Portu lin al lia patrino.

<span id="an_4:20">4:20</span> Kaj li prenis lin kaj alportis lin al lia
patrino; li sidis sur sxiaj genuoj gxis tagmezo, kaj mortis.

<span id="an_4:21">4:21</span> Tiam sxi iris kaj metis lin sur la liton
de la homo de Dio kaj sxlosis post li kaj eliris.

<span id="an_4:22">4:22</span> Kaj sxi vokis sian edzon, kaj diris:Sendu
al mi unu el la junuloj kaj unu el la azeninoj, mi kuros al la homo de
Dio kaj revenos.

<span id="an_4:23">4:23</span> Li diris:Por kio vi iras al li? hodiaux
estas nek monatkomenco, nek sabato. Sed sxi diris:Estu trankvila.

<span id="an_4:24">4:24</span> Kaj sxi selis la azeninon, kaj diris al
sia junulo:Konduku kaj iru, ne retenu min en la rajdado, gxis mi diros
al vi.

<span id="an_4:25">4:25</span> Kaj sxi iris kaj venis al la homo de Dio,
sur la monton Karmel. Kiam la homo de Dio sxin ekvidis de malproksime,
li diris al sia junulo Gehxazi:Jen estas tiu SXunemanino;

<span id="an_4:26">4:26</span> kuru do al sxi renkonte, kaj diru al
sxi:Kiel vi fartas? kiel fartas via edzo? kiel fartas la infano? SXi
diris:Ni fartas bone.

<span id="an_4:27">4:27</span> Kaj sxi aliris al la homo de Dio sur la
monton kaj ekkaptis liajn piedojn. Gehxazi aliris, por forpusxi sxin;
sed la homo de Dio diris:Lasu sxin, cxar sxia animo estas afliktita; kaj
la Eternulo kasxis antaux mi kaj ne sciigis al mi.

<span id="an_4:28">4:28</span> Kaj sxi diris:CXu mi petis filon de mia
sinjoro? cxu mi ne diris:Ne trompu min?

<span id="an_4:29">4:29</span> Kaj li diris al Gehxazi:Zonu viajn
lumbojn, kaj prenu en vian manon mian bastonon kaj iru. Se vi renkontos
iun, ne salutu lin; kaj se iu vin salutos, ne respondu al li. Kaj metu
mian bastonon sur la vizagxon de la knabo.

<span id="an_4:30">4:30</span> Sed la patrino de la knabo diris:Mi
jxuras per la Eternulo kaj per via animo, ke mi vin ne forlasos. Kaj li
levigxis, kaj iris post sxi.

<span id="an_4:31">4:31</span> Gehxazi iris antaux ili, kaj li metis la
bastonon sur la vizagxon de la knabo; sed ne aperis vocxo nek sento. Kaj
li revenis renkonte al li, kaj sciigis al li, dirante:La knabo ne
vekigxis.

<span id="an_4:32">4:32</span> Tiam Elisxa eniris en la domon, kaj
vidis, ke la mortinta infano estas kusxigita sur lia lito.

<span id="an_4:33">4:33</span> Kaj li eniris kaj sxlosis la pordon post
ili ambaux, kaj ekpregxis al la Eternulo.

<span id="an_4:34">4:34</span> Kaj li iris kaj kusxigxis sur la infano,
kaj almetis sian busxon al lia busxo kaj siajn okulojn al liaj okuloj
kaj siajn manojn al liaj manoj, kaj etendis sin sur li. Kaj la korpo de
la infano varmigxis.

<span id="an_4:35">4:35</span> Kaj li relevigxis kaj iris en la domo
tien kaj reen, kaj venis kaj etendis sin sur la infano. Kaj la knabo
ternis sep fojojn, kaj la knabo malfermis siajn okulojn.

<span id="an_4:36">4:36</span> Tiam li vokis Gehxazin, kaj diris:Alvoku
tiun SXunemaninon. Kaj li vokis sxin, kaj sxi venis al li, kaj li
diris:Prenu vian filon.

<span id="an_4:37">4:37</span> Kaj sxi venis kaj jxetis sin al liaj
piedoj kaj adorklinigxis gxis la tero; kaj sxi prenis sian filon kaj
eliris.

<span id="an_4:38">4:38</span> Elisxa reiris Gilgalon. Estis malsato en
la lando; kaj la profetidoj sidis antaux li. Kaj li diris al sia
junulo:Starigu la grandan kaldronon kaj kuiru supon por la profetidoj.

<span id="an_4:39">4:39</span> Sed unu el ili eliris sur la kampon, por
kolekti verdajxon; kaj li trovis sovagxan volvokreskajxon kaj kolektis
de gxi kolocintojn, plenan sian veston. Kaj li venis kaj trancxis ilin
en la kaldronon kun la supo, cxar ili ne sciis, kio tio estas.

<span id="an_4:40">4:40</span> Kaj ili elversxis al la homoj, por
mangxi. Sed kiam tiuj ekmangxis el la supo, ili ekkriis kaj diris:Morto
estas en la kaldrono, ho homo de Dio! Kaj ili ne povis mangxi.

<span id="an_4:41">4:41</span> Tiam li diris:Alportu farunon. Kaj li
ensxutis en la kaldronon, kaj diris:Versxu al la homoj, ke ili mangxu.
Kaj jam estis nenio malbona en la kaldrono.

<span id="an_4:42">4:42</span> Venis homo el Baal-SXalisxa, kaj alportis
al la homo de Dio unuaajxon de pano:dudek hordeajn panojn kaj fresxajn
grajnojn en sia saketo. Kaj cxi tiu diris:Donu al la homoj, ke ili
mangxu.

<span id="an_4:43">4:43</span> Lia servanto diris:Kiel mi povas tion
doni al cent homoj? Sed li diris:Donu al la homoj, ke ili mangxu; cxar
tiele diras la Eternulo:Oni mangxos, kaj ankoraux iom restos.

<span id="an_4:44">4:44</span> Kaj li donis al ili, kaj ili mangxis, kaj
iom ankoraux restis, konforme al la vorto de la Eternulo.

<span id="an_5:1">5:1</span> Naaman, la militestro de la regxo de Sirio,
estis granda homo antaux sia sinjoro kaj tre estimata, cxar per li la
Eternulo donis venkon al Sirio. Tiu homo estis forta militisto, sed
leprulo.

<span id="an_5:2">5:2</span> La Sirianoj unu fojon eliris tacxmente kaj
kaptis el la Izraela lando malgrandan knabinon, kaj sxi farigxis
servantino de la edzino de Naaman.

<span id="an_5:3">5:3</span> Kaj sxi diris al sia sinjorino:Ho, se mia
sinjoro estus cxe la profeto, kiu logxas en Samario! tiu forigus de li
la lepron.

<span id="an_5:4">5:4</span> Kaj iu iris kaj rakontis al sia sinjoro,
dirante:Tiel kaj tiel diris la knabino, kiu estas el la lando Izraela.

<span id="an_5:5">5:5</span> Kaj la regxo de Sirio diris:Iru, kaj mi
sendos leteron al la regxo de Izrael. Kaj li iris, kaj li prenis kun si
dek kikarojn da argxento kaj ses mil siklojn da oro kaj dek kompletojn
da vestoj.

<span id="an_5:6">5:6</span> Kaj li alportis al la regxo de Izrael la
leteron, en kiu estis skribite:Kune kun cxi tiu letero mi sendas al vi
mian servanton Naaman, por ke vi liberigu lin de lia lepro.

<span id="an_5:7">5:7</span> Kiam la regxo de Izrael tralegis la
leteron, li dissxiris siajn vestojn, kaj diris:CXu mi estas Dio, por
mortigi kaj vivigi, ke tiu sendas al mi, por ke mi liberigu homon de lia
lepro? nun sciu kaj vidu, ke li sercxas pretekston kontraux mi.

<span id="an_5:8">5:8</span> Kiam Elisxa, la homo de Dio, auxdis, ke la
regxo de Izrael dissxiris siajn vestojn, li sendis al la regxo, por
diri:Kial vi dissxiris viajn vestojn? li venu al mi, kaj li ekscios, ke
ekzistas profeto en Izrael.

<span id="an_5:9">5:9</span> Kaj venis Naaman kun siaj cxevaloj kaj
cxaroj, kaj haltis cxe la pordo de la domo de Elisxa.

<span id="an_5:10">5:10</span> Kaj Elisxa sendis al li senditon, por
diri:Iru kaj lavu vin sep fojojn en Jordan, kaj renovigxos via korpo kaj
vi farigxos pura.

<span id="an_5:11">5:11</span> Tiam Naaman ekkoleris kaj foriris, kaj
diris:Jen mi pensis, ke li eliros kaj starigxos, kaj alvokos la nomon de
la Eternulo, sia Dio, kaj metos sian manon sur la lokon kaj forigos la
lepron.

<span id="an_5:12">5:12</span> CXu Amana kaj Parpar, la riveroj de
Damasko, ne estas pli bonaj, ol cxiuj akvoj de Izrael? cxu mi ne povas
lavi min en ili kaj farigxi pura? Kaj li forturnis sin kaj foriris kun
kolero.

<span id="an_5:13">5:13</span> Sed liaj servantoj aliris, kaj ekparolis
al li, kaj diris:Nia patro! se ion grandan la profeto ordonus al vi, cxu
vi tion ne farus? des pli, se li diris al vi:Lavu vin, kaj vi estos
pura!

<span id="an_5:14">5:14</span> Kaj li iris kaj enakvigis sin en Jordan
sep fojojn, konforme al la vorto de la homo de Dio; kaj lia korpo
renovigxis kiel la korpo de malgranda infano, kaj li farigxis pura.

<span id="an_5:15">5:15</span> Kaj li revenis al la homo de Dio, li kaj
lia tuta akompanantaro, kaj li venis kaj starigxis antaux li, kaj
diris:Nun mi eksciis, ke sur la tuta tero ne ekzistas Dio krom cxe
Izrael; prenu do nun donacon de via servanto.

<span id="an_5:16">5:16</span> Sed tiu diris:Kiel vivas la Eternulo,
antaux kiu mi staras, mi ne prenos. Li insistis cxe li, ke li prenu, sed
tiu ne volis.

<span id="an_5:17">5:17</span> Tiam Naaman diris:Se ne, tiam mi petas,
oni donu al via servanto tiom da tero, kiom povas porti paro da muloj;
cxar via servanto ne alportados plu bruloferojn nek bucxoferojn al aliaj
dioj krom la Eternulo.

<span id="an_5:18">5:18</span> Nur en jena afero la Eternulo pardonu
vian servanton:kiam mia sinjoro iros en la templon de Rimon, por tie
adorklinigxi, kaj li apogos sin sur mia brako kaj mi adorklinigxos en la
templo de Rimon, tiam la Eternulo pardonu vian servanton pri tiu afero.

<span id="an_5:19">5:19</span> Tiu diris al li:Iru en paco. Kaj kiam li
foriris de li certan spacon da tero,

<span id="an_5:20">5:20</span> Gehxazi, la junulo de Elisxa, de la homo
de Dio, diris al si:Jen mia sinjoro domagxis la Sirianon Naaman, kaj ne
prenis el lia mano tion, kion tiu alportis; kiel vivas la Eternulo, mi
kuros post li kaj prenos ion de li.

<span id="an_5:21">5:21</span> Kaj Gehxazi postkuris Naamanon. Kiam
Naaman vidis, ke li kuras post li, li desaltis de la cxaro renkonte al
li, kaj diris:CXu la farto estas bona?

<span id="an_5:22">5:22</span> Tiu respondis:Bona; mia sinjoro sendis
min, por diri:Jen nun venis al mi de la monto de Efraim du junuloj el la
profetidoj; donu por ili, mi petas, kikaron da argxento kaj du
kompletojn da vestoj.

<span id="an_5:23">5:23</span> Kaj Naaman diris:Pli bone prenu du
kikarojn. Kaj li insistis cxe li, kaj ligis du kikarojn da argxento en
du paketoj kaj du kompletojn da vestoj kaj donis al siaj du junuloj, kaj
ili portis antaux li.

<span id="an_5:24">5:24</span> Kiam li venis al la monteto, li prenis el
iliaj manoj kaj kasxis en la domo. Kaj li forliberigis la homojn, kaj
ili foriris.

<span id="an_5:25">5:25</span> Kiam li venis kaj aperis antaux sia
sinjoro, Elisxa diris al li:De kie vi venas, Gehxazi? CXi tiu
respondis:Via servanto nenien iris.

<span id="an_5:26">5:26</span> Sed tiu diris al li:Mia koro ne forestis,
kiam la homo returnis sin de sia cxaro renkonte al vi. CXu nun estas la
tempo, por preni argxenton aux preni vestojn aux olivarbojn,
vinbergxardenojn, sxafojn, bovojn, sklavojn, aux sklavinojn?

<span id="an_5:27">5:27</span> La lepro de Naaman aligxu do al vi kaj al
via idaro por eterne. Kaj tiu foriris de li, leprokovrita kiel negxo.

<span id="an_6:1">6:1</span> La profetidoj diris al Elisxa:Jen la loko,
kie ni logxas cxe vi, estas tro malvasta por ni;

<span id="an_6:2">6:2</span> ni iru do al Jordan, kaj ni prenu de tie
cxiu po unu trabo, kaj ni arangxu al ni tie lokon, por tie logxi. Li
diris:Iru.

<span id="an_6:3">6:3</span> Kaj unu el ili diris:Volu vi ankaux iri kun
viaj servantoj. Kaj li diris:Mi iros.

<span id="an_6:4">6:4</span> Kaj li iris kun ili. Kaj ili venis al
Jordan kaj hakis arbojn.

<span id="an_6:5">6:5</span> Kiam unu el ili faligis arbon, la hakilo
falis en la akvon. Kaj li ekkriis kaj diris:Ho ve, mia sinjoro! gxi
estas ja prunteprenita!

<span id="an_6:6">6:6</span> Kaj la homo de Dio diris:Kien gxi falis?
Tiu montris al li la lokon. Kaj li dehakis lignon kaj jxetis tien, kaj
la hakilo suprennagxis.

<span id="an_6:7">6:7</span> Kaj li diris:Levu gxin. Tiu etendis sian
manon kaj prenis.

<span id="an_6:8">6:8</span> La regxo de Sirio komencis militon kontraux
Izrael, kaj konsiligxis kun siaj servantoj, dirante:Tie kaj tie mi
starigxos tendare.

<span id="an_6:9">6:9</span> Tiam la homo de Dio sendis al la regxo de
Izrael, por diri:Gardu vin, ke vi ne trapasu tiun lokon, cxar tie staras
la Sirianoj.

<span id="an_6:10">6:10</span> Kaj la regxo de Izrael sendis al la loko,
pri kiu diris al li la homo de Dio kaj avertis lin, kaj li tie
antauxgardis sin ne unu kaj ne du fojojn.

<span id="an_6:11">6:11</span> Maltrankviligxis la koro de la regxo de
Sirio pro tiu afero; kaj li alvokis siajn servantojn, kaj diris al
ili:CXu vi ne diros al mi, kiu el ni estas en rilatoj kun la regxo de
Izrael?

<span id="an_6:12">6:12</span> Tiam diris unu el liaj servantoj:Ne, mia
sinjoro, ho regxo! sed la profeto Elisxa, kiu estas en Izrael, raportas
al la regxo de Izrael ecx tiujn vortojn, kiujn vi parolas en via
dormocxambro.

<span id="an_6:13">6:13</span> Kaj li diris:Iru kaj rigardu, kie li
estas, tiam mi sendos kaj prenos lin. Kaj oni sciigis al li, dirante:Jen
li estas en Dotan.

<span id="an_6:14">6:14</span> Tiam li sendis tien cxevalojn kaj cxarojn
kaj grandan militistaron. Ili venis en nokto kaj cxirkauxis la urbon.

<span id="an_6:15">6:15</span> Kiam la servanto de la homo de Dio frue
matene levigxis kaj eliris, jen militistaro cxirkauxas la urbon kun
cxevaloj kaj cxaroj. Kaj lia servanto diris al li:Ho ve, mia sinjoro!
kion ni faros?

<span id="an_6:16">6:16</span> Sed li diris:Ne timu; cxar pli multaj
estas tiuj, kiuj estas kun ni, ol tiuj, kiuj estas kun ili.

<span id="an_6:17">6:17</span> Kaj Elisxa ekpregxis kaj diris:Ho
Eternulo, malfermu liajn okulojn, por ke li vidu. Kaj la Eternulo
malfermis la okulojn de la junulo, kaj li ekvidis, ke la tuta monto
estas plena de fajraj cxevaloj kaj cxaroj cxirkaux Elisxa.

<span id="an_6:18">6:18</span> La Sirianoj venis al li. Tiam Elisxa
ekpregxis al la Eternulo kaj diris:Frapu cxi tiun popolon per blindeco.
Kaj Li frapis ilin per blindeco, konforme al la vorto de Elisxa.

<span id="an_6:19">6:19</span> Kaj Elisxa diris al ili:GXi estas ne tiu
vojo kaj ne tiu urbo; sekvu min, kaj mi kondukos vin al tiu viro, kiun
vi sercxas. Kaj li kondukis ilin en Samarion.

<span id="an_6:20">6:20</span> Kiam ili venis en Samarion, Elisxa
diris:Ho Eternulo, malfermu iliajn okulojn, por ke ili vidu. Kaj la
Eternulo malfermis iliajn okulojn, kaj ili ekvidis, ke ili estas meze de
Samario.

<span id="an_6:21">6:21</span> Kaj la regxo de Izrael diris al Elisxa,
kiam li ekvidis ilin:CXu mi ne mortigu ilin? cxu mi ne mortigu ilin, mia
patro?

<span id="an_6:22">6:22</span> Sed li diris:Ne mortigu; cxu vi mortigas
tiujn, kiujn vi kaptis per via glavo kaj per via pafarko? metu antaux
ilin panon kaj akvon; ili mangxu kaj trinku, kaj ili iru al sia sinjoro.

<span id="an_6:23">6:23</span> Kaj li faris por ili grandan tagmangxon,
kaj ili mangxis kaj trinkis, kaj poste li ilin forliberigis, kaj ili
iris al sia sinjoro. Ne venis plu tacxmentoj de Sirianoj en la landon de
Izrael.

<span id="an_6:24">6:24</span> Post tio Ben-Hadad, regxo de Sirio,
kolektis sian tutan militistaron, kaj iris kaj eksiegxis Samarion.

<span id="an_6:25">6:25</span> Estis granda malsato en Samario. Kaj ili
siegxis gxin tiel longe, gxis kapo de azeno ricevis la prezon de okdek
sikloj, kaj kvarono de kab�o da sterko de kolomboj la prezon de kvin
sikloj.

<span id="an_6:26">6:26</span> Unu fojon la regxo de Izrael iris sur la
murego, kaj iu virino ekkriis al li, dirante:Helpu, mia sinjoro, ho
regxo!

<span id="an_6:27">6:27</span> Li respondis:Se la Eternulo vin ne
helpas, el kio do mi vin helpos? cxu el la drasxejo aux cxu el la
vinpremejo?

<span id="an_6:28">6:28</span> Kaj la regxo diris al sxi:Kio estas al
vi? SXi respondis:CXi tiu virino diris al mi:Donu vian filon, por ke ni
mangxu lin hodiaux, kaj mian filon ni mangxos morgaux.

<span id="an_6:29">6:29</span> Kaj ni kuiris mian filon kaj formangxis
lin; sed kiam mi diris al sxi la sekvantan tagon:Donu vian filon, por ke
ni lin mangxu, sxi kasxis sian filon.

<span id="an_6:30">6:30</span> Kiam la regxo auxdis la vortojn de la
virino, li dissxiris siajn vestojn, irante sur la muro; kaj la popolo
vidis, ke subveste sur lia korpo estas sakajxo.

<span id="an_6:31">6:31</span> Kaj li diris:Tion kaj pli faru al mi la
Eternulo, se la kapo de Elisxa, filo de SXafat, restos sur li hodiaux.

<span id="an_6:32">6:32</span> Dume Elisxa sidis en sia domo, kaj la
plejagxuloj estis cxe li. La regxo sendis de si homon. Antaux ol la
sendito venis al li, li diris al la plejagxuloj:CXu vi vidas, ke tiu
filo de mortigisto sendis, por depreni mian kapon? rigardu, kiam venos
la sendito, fermu la pordon kaj forpusxu lin per la pordo; la sono de la
piedoj de lia sinjoro auxdigxas post li.

<span id="an_6:33">6:33</span> Dum li estis ankoraux parolanta kun ili,
jen la sendito venis al li; kaj li diris:Jen tia malbono venas de la
Eternulo! kion mi ankoraux povas atendi de la Eternulo?

<span id="an_7:1">7:1</span> Tiam diris Elisxa:Auxskultu la vorton de la
Eternulo:tiele diras la Eternulo:Morgaux en cxi tiu tempo mezuro da
delikata faruno havos la prezon de unu siklo, kaj du mezuroj da hordeo
la prezon de unu siklo, cxe la pordego de Samario.

<span id="an_7:2">7:2</span> Kaj respondis la altrangulo, sur kies brako
la regxo sin apogadis, al la homo de Dio, kaj diris:Ecx se la Eternulo
faros fenestrojn en la cxielo, cxu tio povas farigxi? Kaj tiu diris:Vi
vidos tion per viaj okuloj, sed vi ne mangxos de tio.

<span id="an_7:3">7:3</span> Kvar homoj lepruloj estis cxe la enirejo de
la pordego. Kaj ili diris unu al la alia:Kial ni sidas cxi tie, gxis ni
mortos?

<span id="an_7:4">7:4</span> Se ni decidos eniri en la urbon, en la urbo
estas ja malsato, kaj ni tie mortos; se ni sidos cxi tie, ni ankaux
mortos; ni iru do kaj jxetu nin en la tendaron de la Sirianoj. Se ili
lasos nin vivantaj, ni vivos; kaj se ili mortigos nin, ni mortos.

<span id="an_7:5">7:5</span> Kaj ili levigxis en krepusko, por iri en la
tendaron de la Sirianoj. Ili venis al la rando de la tendaro de la
Sirianoj, kaj jen neniu tie estas.

<span id="an_7:6">7:6</span> La Sinjoro auxdigis al la tendaro de la
Sirianoj la sonon de cxaroj kaj la sonon de cxevaloj, la sonon de granda
militistaro. Kaj ili diris unu al la alia:Certe la regxo de Izrael
dungis kontraux ni la regxojn de la HXetidoj kaj la regxojn de la
Egiptoj, ke ili iru kontraux nin.

<span id="an_7:7">7:7</span> Kaj ili levigxis kaj forkuris en la
krepusko, kaj restigis siajn tendojn kaj siajn cxevalojn kaj siajn
azenojn, la tutan tendaron, kia gxi estis, kaj ili forkuris, por savi
sian vivon.

<span id="an_7:8">7:8</span> Kaj tiuj lepruloj venis al la rando de la
tendaro, kaj ili eniris en unu tendon kaj mangxis kaj trinkis, kaj
prenis de tie argxenton kaj oron kaj vestojn, kaj iris kaj kasxis; kaj
ili venis denove, kaj eniris en alian tendon kaj prenis de tie, kaj iris
kaj kasxis.

<span id="an_7:9">7:9</span> Kaj ili diris unu al la alia:Ne gxuste ni
agas; la hodiauxa tago estas tago de bona sciigo; se ni silentos kaj
atendos gxis la lumo de la mateno, ni montrigxos kulpaj. Ni iru do, por
ke ni venu kaj sciigu al la domo de la regxo.

<span id="an_7:10">7:10</span> Kaj ili venis, kaj vokis al la
pordegistoj de la urbo, kaj raportis al ili, dirante:Ni venis en la
tendaron de la Sirianoj, kaj ni konvinkigxis, ke tie estas neniu homo
nek vocxo de homo, sed nur cxevaloj alligitaj kaj azenoj alligitaj kaj
tendoj en sia ordinara stato.

<span id="an_7:11">7:11</span> Kaj la pordegistoj vokis kaj raportis
internen, en la domon de la regxo.

<span id="an_7:12">7:12</span> Tiam la regxo levigxis en la nokto, kaj
diris al siaj servantoj:Mi diros al vi, kion faris al ni la Sirianoj.
Ili scias, ke ni suferas malsaton, kaj ili eliris el la tendaro, por
kasxi sin sur la kampo, pensante:Kiam ili eliros el la urbo, ni kaptos
ilin vivantajn, kaj ni eniros en la urbon.

<span id="an_7:13">7:13</span> Sed unu el liaj servantoj respondis kaj
diris:Oni prenu do kvin el la restintaj cxevaloj, kiuj restis en la urbo
(estos al ili kiel al la tuta multo da Izraelidoj, kiuj restis en la
urbo, aux kiel al la tuta multo da Izraelidoj, kiuj pereis); kaj ni
sendu kaj vidu.

<span id="an_7:14">7:14</span> Kaj oni prenis du cxarojn kun cxevaloj;
kaj la regxo sendis post la militistaro de la Sirianoj, dirante:Iru kaj
rigardu.

<span id="an_7:15">7:15</span> Kaj ili iris post ili gxis Jordan, kaj
vidis, ke la tuta vojo estas plena de vestoj kaj uzatajxoj, kiujn la
Sirianoj jxetis cxe sia rapidado. Kaj la senditoj revenis kaj raportis
al la regxo.

<span id="an_7:16">7:16</span> Tiam la popolo eliris, kaj disrabis la
tendaron de la Sirianoj. Kaj la prezo de mezuro da delikata faruno
farigxis unu siklo, kaj de du mezuroj da hordeo unu siklo, konforme al
la vorto de la Eternulo.

<span id="an_7:17">7:17</span> La regxo donis al la altrangulo, sur kies
brako li sin apogadis, postenon cxe la pordego; kaj la popolo dispremis
lin per la piedoj cxe la pordego, kaj li mortis, kiel diris la homo de
Dio, kion li parolis, kiam la regxo venis al li.

<span id="an_7:18">7:18</span> Kiam la homo de Dio parolis al la regxo,
dirante:Du mezuroj da hordeo havos la prezon de unu siklo, kaj unu
mezuro da delikata faruno la prezon de unu siklo, morgaux en cxi tiu
tempo cxe la pordego de Samario:

<span id="an_7:19">7:19</span> tiam la altrangulo respondis al la homo
de Dio kaj diris:Ecx se la Eternulo faros fenestrojn en la cxielo, cxu
tio povas farigxi? Kaj li diris:Vi vidos per viaj okuloj, sed vi ne
mangxos de tio.

<span id="an_7:20">7:20</span> Kaj tiel farigxis al li; la popolo
dispremis lin per la piedoj cxe la pordego, kaj li mortis.

<span id="an_8:1">8:1</span> Elisxa diris al la virino, kies filon li
revivigis, jene:Levigxu kaj iru, vi kaj via domo, kaj logxu kelkan
tempon tie, kie vi povos logxi; cxar la Eternulo alvokos malsaton, kaj
gxi venos en la landon por sep jaroj.

<span id="an_8:2">8:2</span> Kaj la virino levigxis kaj faris laux la
vorto de la homo de Dio, kaj sxi iris, sxi kaj sxia domo, kaj logxis en
la lando de la Filisxtoj sep jarojn.

<span id="an_8:3">8:3</span> Post la paso de la sep jaroj la virino
revenis el la lando de la Filisxtoj, kaj sxi iris, por klopodi cxe la
regxo pri sia domo kaj pri sia kampo.

<span id="an_8:4">8:4</span> La regxo tiam parolis kun Gehxazi, la
junulo de la homo de Dio, dirante:Rakontu al mi cxiujn grandajn farojn,
kiujn faris Elisxa.

<span id="an_8:5">8:5</span> Dum li estis rakontanta al la regxo, ke tiu
revivigis mortinton, jen la virino, kies filon li revivigis, ekpetis la
regxon pri sia domo kaj pri sia kampo. Kaj Gehxazi diris:Mia sinjoro, ho
regxo, jen estas tiu virino, kaj jen estas sxia filo, kiun Elisxa
revivigis.

<span id="an_8:6">8:6</span> Kaj la regxo demandis la virinon, kaj sxi
rakontis al li. Kaj la regxo donis al sxi unu korteganon, dirante:Redonu
al sxi cxion, kio apartenas al sxi, kaj cxiujn enspezojn de la kampo de
post la tago, kiam sxi forlasis la landon, gxis nun.

<span id="an_8:7">8:7</span> Elisxa venis en Damaskon. Ben-Hadad, regxo
de Sirio, tiam estis malsana. Kaj oni raportis al li, dirante:La homo de
Dio venis cxi tien.

<span id="an_8:8">8:8</span> Tiam la regxo diris al HXazael:Prenu en
vian manon donacon, kaj iru renkonte al la homo de Dio, kaj demandu per
li la Eternulon, cxu mi resanigxos de cxi tiu malsano.

<span id="an_8:9">8:9</span> Kaj HXazael iris renkonte al li, kaj prenis
donacon en sian manon kaj da cxio plej bona en Damasko tiom, kiom povas
porti kvardek kameloj, kaj li venis kaj starigxis antaux li, kaj
diris:Via filo Ben-Hadad, regxo de Sirio, sendis min al vi, por
demandi:CXu mi resanigxos de cxi tiu malsano?

<span id="an_8:10">8:10</span> Kaj Elisxa diris al li:Iru, diru al li:Vi
resanigxos. Sed la Eternulo montris al mi, ke li mortos.

<span id="an_8:11">8:11</span> Kaj li fikse rigardis lin, gxis li
hontigxis, kaj la homo de Dio ploris.

<span id="an_8:12">8:12</span> HXazael diris:Kial mia sinjoro ploras?
Tiu respondis:CXar mi scias, kian malbonon vi faros al la
Izraelidoj:iliajn fortikajxojn vi forbruligos, iliajn junulojn vi
mortigos per glavo, iliajn sucxinfanojn vi frakasos, kaj iliajn
gravedulinojn vi disfendos.

<span id="an_8:13">8:13</span> HXazael diris:Kio estas via servanto, la
hundo, ke li faru tiun grandan faron? Kaj Elisxa diris:La Eternulo
montris al mi, ke vi estos regxo de Sirio.

<span id="an_8:14">8:14</span> Li foriris de Elisxa kaj venis al sia
sinjoro. CXi tiu diris al li:Kion diris al vi Elisxa? Kaj li
respondis:Li diris al mi, ke vi resanigxos.

<span id="an_8:15">8:15</span> Sed la sekvantan tagon li prenis la
litkovrilon, kaj trempis gxin en akvo kaj etendis gxin sur lia vizagxo,
kaj li mortis. Kaj anstataux li ekregxis HXazael.

<span id="an_8:16">8:16</span> En la kvina jaro de Joram, filo de Ahxab,
regxo de Izrael, post Jehosxafat, regxo de Judujo, ekregxis Jehoram,
filo de Jehosxafat, regxo de Judujo.

<span id="an_8:17">8:17</span> Li havis la agxon de tridek du jaroj,
kiam li farigxis regxo, kaj ok jarojn li regxis en Jerusalem.

<span id="an_8:18">8:18</span> Li iradis laux la vojo de la regxoj de
Izrael, kiel faris la domo de Ahxab, cxar filino de Ahxab estis lia
edzino, kaj li faradis malbonon antaux la Eternulo.

<span id="an_8:19">8:19</span> Tamen la Eternulo ne volis pereigi
Judujon, pro Sia servanto David, cxar Li promesis al li doni lumilon al
li kaj al liaj filoj por cxiam.

<span id="an_8:20">8:20</span> En lia tempo la Edomidoj defalis de
Judujo kaj starigis super si regxon.

<span id="an_8:21">8:21</span> Joram iris Cairon kune kun cxiuj siaj
cxaroj; kaj li levigxis nokte, kaj venkobatis la Edomidojn, kiuj estis
cxirkaux li, kaj la cxarestrojn; kaj la popolo forkuris al siaj tendoj.

<span id="an_8:22">8:22</span> Tamen la Edomidoj restis defalintaj de
Judujo gxis la nuna tago. Tiam defalis ankaux Libna en la sama tempo.

<span id="an_8:23">8:23</span> La cetera historio de Joram, kaj cxio,
kion li faris, estas priskribitaj en la libro de kroniko de la regxoj de
Judujo.

<span id="an_8:24">8:24</span> Kaj Joram ekdormis kun siaj patroj, kaj
oni enterigis lin kun liaj patroj en la urbo de David. Kaj anstataux li
ekregxis lia filo Ahxazja.

<span id="an_8:25">8:25</span> En la dek-dua jaro de Joram, filo de
Ahxab, regxo de Izrael, ekregxis Ahxazja, filo de Jehoram, regxo de
Judujo.

<span id="an_8:26">8:26</span> La agxon de dudek du jaroj havis Ahxazja,
kiam li farigxis regxo, kaj unu jaron li regxis en Jerusalem. La nomo de
lia patrino estis Atalja, filino de Omri, regxo de Izrael.

<span id="an_8:27">8:27</span> Kaj li iradis laux la vojo de la domo de
Ahxab, kaj faradis malbonon antaux la Eternulo, kiel la domo de Ahxab,
cxar li estis boparenco de la domo de Ahxab.

<span id="an_8:28">8:28</span> Li iris kun Joram, filo de Ahxab, milite
kontraux HXazaelon, regxon de Sirio, al Ramot en Gilead; kaj la Sirianoj
vundis Joramon.

<span id="an_8:29">8:29</span> Kaj la regxo Joram revenis, por kuraci
sin en Jizreel de la vundoj, kiujn faris al li la Sirianoj en Ramot,
kiam li batalis kontraux HXazael, regxo de Sirio. Kaj Ahxazja, filo de
Jehoram, regxo de Judujo, iris, por viziti Joramon, filon de Ahxab, en
Jizreel, cxar cxi tiu estis malsana.

<span id="an_9:1">9:1</span> La profeto Elisxa alvokis unu el la
profetidoj, kaj diris al li:Zonu viajn lumbojn, kaj prenu en vian manon
cxi tiun vazon kun oleo, kaj iru en Ramoton en Gilead.

<span id="an_9:2">9:2</span> Kiam vi venos tien, elsercxu tie Jehun,
filon de Jehosxafat, filo de Nimsxi, kaj aliru kaj starigu lin el meze
de liaj fratoj kaj enkonduku lin en la plej internan cxambron.

<span id="an_9:3">9:3</span> Kaj prenu la vazon kun la oleo kaj versxu
sur lian kapon, kaj diru:Tiele diras la Eternulo:Mi sanktoleis vin regxo
super Izrael. Poste malfermu la pordon kaj forkuru, ne prokrastu.

<span id="an_9:4">9:4</span> Kaj iris la junulo, la junulo la profeto,
al Ramot en Gilead.

<span id="an_9:5">9:5</span> Kiam li venis, li vidis, ke sidas la
militestroj. Kaj li diris:Mi havas ion por diri al vi, ho estro. Kaj
Jehu diris:Al kiu el ni cxiuj? Li respondis:Al vi, ho estro.

<span id="an_9:6">9:6</span> Tiu levigxis kaj iris en la domon. Li
versxis la oleon sur lian kapon, kaj diris:Tiele diras la Eternulo, Dio
de Izrael:Mi sanktoleis vin regxo super la popolo de la Eternulo, super
Izrael.

<span id="an_9:7">9:7</span> Kaj vi ekstermos la domon de via sinjoro
Ahxab, por ke Mi vengxu la sangon de Miaj servantoj, la profetoj, kaj la
sangon de cxiuj servantoj de la Eternulo, versxitajn de la mano de
Izebel.

<span id="an_9:8">9:8</span> Kaj pereos la tuta domo de Ahxab; kaj Mi
ekstermos cxe Ahxab cxiun virseksulon, malliberulon kaj liberulon en
Izrael.

<span id="an_9:9">9:9</span> Kaj mi faros al la domo de Ahxab kiel al la
domo de Jerobeam, filo de Nebat, kaj kiel al la domo de Baasxa, filo de
Ahxija.

<span id="an_9:10">9:10</span> Kaj Izebelon mangxos la hundoj sur la
kampo de Jizreel, kaj neniu enterigos sxin. Kaj li malfermis la pordon
kaj forkuris.

<span id="an_9:11">9:11</span> Kiam Jehu eliris al la servantoj de sia
sinjoro, ili diris al li:CXu cxio estas en ordo? por kio venis al vi tiu
frenezulo? Li respondis al ili:Vi konas ja tiun homon kaj lian parolon.

<span id="an_9:12">9:12</span> Ili diris:Ne vero, tamen diru al ni. Kaj
li diris:Tiel kaj tiel li parolis al mi, dirante:Tiele diras la
Eternulo:Mi sanktoleis vin regxo super Izrael.

<span id="an_9:13">9:13</span> Kaj rapide ili prenis cxiu sian veston
kaj sternis sub li sur la altaj sxtupoj, kaj ekblovis per trumpeto, kaj
diris:Jehu farigxis regxo.

<span id="an_9:14">9:14</span> Tiam Jehu, filo de Jehosxafat, filo de
Nimsxi, faris konspiron kontraux Joram. (Dume Joram staris garde en
Ramot en Gilead, li kaj la tuta Izrael, kontraux HXazael, regxo de
Sirio.

<span id="an_9:15">9:15</span> Kaj la regxo Joram\* revenis, por kuraci
sin en Jizreel de la vundoj, kiujn faris al li la Sirianoj, kiam li
batalis kontraux HXazael, regxo de Sirio.) Tiam Jehu diris:Se vi
konsentas, neniu eligxu el la urbo, por iri kaj sciigi en Jizreel.

<span id="an_9:16">9:16</span> Kaj Jehu ekrajdis kaj direktis sin al
Jizreel; cxar tie kusxis Joram, kaj Ahxazja, regxo de Judujo, venis, por
viziti Joramon.

<span id="an_9:17">9:17</span> La gardostaranto staris sur la turo en
Jizreel, kaj li ekvidis la alproksimigxantan amason de Jehu, kaj
diris:Mi vidas amason. Tiam Joram diris:Prenu rajdanton kaj sendu
kontraux ili, por ke li demandu, cxu cxio estas en ordo.

<span id="an_9:18">9:18</span> Kaj la rajdanto sur cxevalo direktis sin
renkonte al li, kaj diris:Tiele diras la regxo:CXu cxio estas en ordo?
Sed Jehu respondis:La ordo ne estas via afero, turnu vin kaj sekvu min.
Kaj la gardostaranto raportis, dirante:La sendito venis al ili, sed ne
revenis.

<span id="an_9:19">9:19</span> Tiam li sendis duan rajdanton, kaj cxi
tiu venis al ili, kaj diris:Tiele diras la regxo:CXu cxio estas en ordo?
Jehu respondis:La ordo ne estas via afero, turnu vin kaj sekvu min.

<span id="an_9:20">9:20</span> La gardostaranto raportis, dirante:Li
venis al ili, sed ne revenis; la kondukado estas kiel kondukado de Jehu,
filo de Nimsxi, cxar li kondukas rapidege.

<span id="an_9:21">9:21</span> Tiam Joram diris:Oni jungu! Kaj oni
jungis lian cxaron. Kaj eliris Joram, regxo de Izrael, kaj Ahxazja,
regxo de Judujo, cxiu sur sia cxaro, kaj ili direktis sin renkonte al
Jehu, kaj ili renkontis lin sur la kampo de Nabot, la Jizreelano.

<span id="an_9:22">9:22</span> Kiam Joram ekvidis Jehun, li diris:CXu
cxio estas en ordo, Jehu? Sed tiu respondis:Kia ordo povas esti cxe la
malcxastado de via patrino Izebel kaj cxe sxiaj multaj sorcxajxoj?

<span id="an_9:23">9:23</span> Tiam Joram turnis sian manon kaj
forkuris, kaj diris al Ahxazja:Perfido, ho Ahxazja!

<span id="an_9:24">9:24</span> Sed Jehu strecxis per sia mano la
pafarkon kaj pafe frapis Joramon inter liaj brakoj, kaj la sago iris tra
lian koron, kaj li falis genue sur sia cxaro.

<span id="an_9:25">9:25</span> Kaj Jehu diris al sia altrangulo
Bidkar:Prenu kaj jxetu lin sur la kampon de Nabot, la Jizreelano; cxar
rememoru, kiel mi kaj vi sur cxaro veturis post lia patro Ahxab kaj la
Eternulo eldiris pri li jenan profetajxon:

<span id="an_9:26">9:26</span> Vere, diris la Eternulo, la sangon de
Nabot kaj la sangon de liaj filoj Mi vidis hieraux, kaj Mi vengxos al vi
sur cxi tiu kampo, diris la Eternulo. Prenu do nun kaj jxetu lin sur la
kampon, konforme al la vorto de la Eternulo.

<span id="an_9:27">9:27</span> Kiam Ahxazja, regxo de Judujo, tion
vidis, li forkuris en la direkto al la gxardena domo. Sed Jehu postkuris
lin, kaj diris:Lin ankaux batu sur la cxaro. Kaj oni frapis lin sur la
altajxo Gur, kiu estas apud Jibleam. Kaj li forkuris en Megidon kaj
mortis tie.

<span id="an_9:28">9:28</span> Kaj liaj servantoj forveturigis lin en
Jerusalemon kaj enterigis lin en lia tombo kun liaj patroj en la urbo de
David.

<span id="an_9:29">9:29</span> En la jaro dek-unua de Joram, filo de
Ahxab, Ahxazja ekregxis super Judujo.

<span id="an_9:30">9:30</span> Jehu venis al Jizreel. Kiam Izebel tion
auxdis, sxi kolorigis siajn okulojn kaj beligis sian kapon kaj
ekrigardis tra la fenestro.

<span id="an_9:31">9:31</span> Kiam Jehu eniris en la pordegon, sxi
diris:CXu nun estos paco, ho Zimri, mortiginto de sia sinjoro?

<span id="an_9:32">9:32</span> Tiam li levis sian vizagxon al la
fenestro, kaj diris:Kiu estas kun mi? kiu? Kaj ekrigardis al li du aux
tri korteganoj.

<span id="an_9:33">9:33</span> Kaj li diris:Eljxetu sxin! Kaj ili sxin
eljxetis. Kaj sxia sango sxprucis sur la muron kaj sur la cxevalojn, kaj
oni dispremis sxin per la piedoj.

<span id="an_9:34">9:34</span> Li eniris kaj mangxis kaj trinkis, kaj
diris:Rigardu, kie estas tiu malbenitino, kaj enterigu sxin, cxar sxi
estas regxidino.

<span id="an_9:35">9:35</span> Kaj oni iris, por enterigi sxin, sed oni
trovis nenion de sxi krom la kranio, la piedoj, kaj la manplatoj.

<span id="an_9:36">9:36</span> Oni revenis kaj raportis al li. Tiam li
diris:Tio estas la vorto de la Eternulo, kiun Li diris per Sia servanto
Elija, la Tesxebano, nome:Sur la kampo de Jizreel la hundoj formangxos
la karnon de Izebel;

<span id="an_9:37">9:37</span> kaj la kadavro de Izebel estos kiel
sterko sur la tero sur la kampo de Jizreel, tiel, ke neniu povos
diri:Tio estas Izebel.

<span id="an_10:1">10:1</span> Ahxab havis sepdek filojn en Samario. Kaj
Jehu skribis leterojn kaj sendis en Samarion al la estroj de Jizreel, la
plejagxuloj, kaj la filedukistoj de Ahxab, kun la sekvanta enhavo:

<span id="an_10:2">10:2</span> Kiam cxi tiu letero venos al vi, cxe kiuj
trovigxas la filoj de via sinjoro kaj sub kies administrado trovigxas la
cxaroj kaj la cxevaloj kaj la fortikigita urbo kaj la bataliloj:

<span id="an_10:3">10:3</span> tiam rigardu, kiu estas la plej bona kaj
plej digna el la filoj de via sinjoro, kaj sidigu lin sur la trono de
lia patro kaj batalu pro la domo de via sinjoro.

<span id="an_10:4">10:4</span> Sed ili tre forte ektimis, kaj diris:Jen
la du regxoj ne povis kontrauxstari al li, kiel do ni kontrauxstaros?

<span id="an_10:5">10:5</span> Kaj la palacestro kaj la urbestro kaj la
plejagxuloj kaj la filedukistoj sendis al Jehu, por diri:Ni estas viaj
servantoj, kaj cxion, kion vi ordonos al ni, ni faros; ni neniun faros
regxo; kio placxas al vi, tion faru.

<span id="an_10:6">10:6</span> Tiam li skribis al ili duan leteron kun
jena enhavo:Se vi estas sur mia flanko kaj obeas mian vocxon, tiam prenu
la kapojn de la filoj de via sinjoro kaj venu al mi morgaux en cxi tiu
tempo en Jizreelon. Kaj da regxidoj estis sepdek homoj cxe la
eminentuloj de la urbo, kiuj edukis ilin.

<span id="an_10:7">10:7</span> Kiam la letero venis al ili, ili prenis
la filojn de la regxo kaj bucxis ilin, sepdek homojn, kaj metis iliajn
kapojn en korbojn kaj sendis al li en Jizreelon.

<span id="an_10:8">10:8</span> Kaj venis la sendito, kaj diris al li
jene:Oni alportis la kapojn de la regxidoj. Kaj li diris:Kusxigu ilin en
du amasoj antaux la enirejo de la pordego gxis mateno.

<span id="an_10:9">10:9</span> Matene li eliris kaj starigxis, kaj diris
al la tuta popolo:Vi estas senkulpaj; estas mi, kiu faris konspiron
kontraux mia sinjoro kaj mortigis lin; sed kiu mortigis cxiujn cxi
tiujn?

<span id="an_10:10">10:10</span> Sciu do nun, ke el la vortoj de la
Eternulo nenio falis teren, el tio, kion la Eternulo diris pri la domo
de Ahxab; la Eternulo faris tion, kion Li diris per Sia servanto Elija.

<span id="an_10:11">10:11</span> Kaj Jehu mortigis cxiujn restintojn el
la domo de Ahxab en Jizreel kaj cxiujn liajn altrangulojn kaj liajn
konatojn kaj liajn pastrojn, gxis restis neniu savigxinto.

<span id="an_10:12">10:12</span> Kaj li levigxis, kaj iris kaj direktis
sin al Samario. Kiam li estis survoje cxe la domo de la pasxtistoj,

<span id="an_10:13">10:13</span> Jehu renkontis la fratojn de Ahxazja,
regxo de Judujo, kaj li diris:Kiuj vi estas? Ili respondis:Ni estas
fratoj de Ahxazja, kaj ni iras, por demandi pri la farto de la filoj de
la regxo kaj de la filoj de la regxino.

<span id="an_10:14">10:14</span> Tiam li diris:Prenu ilin vivantajn. Kaj
oni prenis ilin vivantajn kaj bucxis ilin super la puto cxe la domo de
pasxtistoj, kvardek du homojn, kaj neniu el ili restis.

<span id="an_10:15">10:15</span> De tie li foriris, kaj li renkontis
Jehonadabon, filon de Rehxab, irantan renkonte al li. Li salutis lin,
kaj diris al li:CXu via koro estas favora, kiel mia koro estas favora al
via koro? Jehonadab respondis:Jes. Se jes, tiam donu al mi vian manon.
Kaj li donis al li sian manon kaj prenis lin al si sur la cxaron.

<span id="an_10:16">10:16</span> Kaj li diris:Iru kun mi kaj rigardu
mian fervoron pri la Eternulo. Kaj oni veturigis lin kun li sur lia
cxaro.

<span id="an_10:17">10:17</span> Kiam li venis Samarion, li mortigis
cxiujn, kiuj restis de Ahxab en Samario, gxis li tute ekstermis lin,
konforme al la vorto de la Eternulo, kiun Li diris al Elija.

<span id="an_10:18">10:18</span> Kaj Jehu kunvenigis la tutan popolon,
kaj diris al ili:Ahxab servis al Baal malmulte, Jehu servos al li multe;

<span id="an_10:19">10:19</span> kunvoku do al mi cxiujn profetojn de
Baal, cxiujn liajn servantojn, kaj cxiujn liajn pastrojn, ke neniu
forestu; cxar mi volas fari grandan oferadon al Baal; cxiu, kiu
forestos, perdos sian vivon. Jehu faris tion kun ruza intenco, por
pereigi la servantojn de Baal.

<span id="an_10:20">10:20</span> Kaj Jehu diris:Arangxu sanktan kunvenon
por Baal. Kaj oni tion proklamis.

<span id="an_10:21">10:21</span> Kaj Jehu sendis al la tuta Izrael; kaj
venis cxiuj servantoj de Baal; restis neniu, kiu ne venus. Ili eniris en
la domon de Baal, kaj la domo de Baal plenigxis de rando gxis rando.

<span id="an_10:22">10:22</span> Kaj li diris al la estro de la
vestejo:Elportu vestojn por cxiuj servantoj de Baal. Kaj li elportis
vestojn por ili.

<span id="an_10:23">10:23</span> Kaj Jehu kun Jehonadab, filo de Rehxab,
eniris en la domon de Baal, kaj li diris al la servantoj de Baal:Esploru
kaj rigardu, cxu ne estas cxi tie kun vi iu el la servantoj de la
Eternulo, cxar cxi tie devas esti sole nur servantoj de Baal.

<span id="an_10:24">10:24</span> Ili eniris, por fari bucxoferojn kaj
bruloferojn. Dume Jehu starigis ekstere okdek virojn, kaj diris:Se cxe
iu el vi savigxos iu el la homoj, kiujn mi transdonas en viajn manojn,
tiam lia animo anstatauxos la animon de tiu.

<span id="an_10:25">10:25</span> Kiam la bruloferoj estis finitaj, Jehu
diris al la korpogardistoj kaj al la estroj:Iru, batu ilin, ke neniu
eliru. Kaj oni mortigis ilin per glavo, kaj la korpogardistoj kaj la
estroj forjxetis ilin kaj iris en la urbon de la domo de Baal.

<span id="an_10:26">10:26</span> Kaj oni elportis la statuojn el la domo
de Baal kaj forbruligis ilin.

<span id="an_10:27">10:27</span> Kaj oni disrompis la statuon de Baal,
kaj oni detruis la domon de Baal, kaj oni faris el gxi ekskrementejon
gxis la nuna tempo.

<span id="an_10:28">10:28</span> Kaj Jehu ekstermis Baalon el Izrael.

<span id="an_10:29">10:29</span> Tamen de la pekoj de Jerobeam, filo de
Nebat, per kiuj li pekigis Izraelon, Jehu ne deturnis sin, de la oraj
bovidoj, kiuj estis en Bet-El kaj en Dan.

<span id="an_10:30">10:30</span> Kaj la Eternulo diris al Jehu:Pro tio,
ke vi bone faris tion, kio placxis al Mi, kaj vi faris al la domo de
Ahxab konforme al tio, kio estis en Mia koro, viaj filoj gxis la kvara
generacio sidos sur la trono de Izrael.

<span id="an_10:31">10:31</span> Sed Jehu ne zorgis pri tio, ke li iradu
laux la instruo de la Eternulo, Dio de Izrael, per sia tuta koro. Li ne
deturnis sin de la pekoj de Jerobeam, per kiuj li pekigis Izraelon.

<span id="an_10:32">10:32</span> En tiu tempo la Eternulo komencis
faradi dehakojn en Izrael, kaj HXazael venkobatis ilin cxe cxiuj limoj
de Izrael:

<span id="an_10:33">10:33</span> oriente de Jordan la tutan landon de
Gilead, de la Gadidoj, Rubenidoj, kaj Manaseidoj, komencante de Aroer,
kiu estas cxe la torento Arnon, Gileadon kaj Basxanon.

<span id="an_10:34">10:34</span> La cetera historio de Jehu, kaj cxio,
kion li faris, kaj lia tuta potenco estas priskribitaj en la libro de
kroniko de la regxoj de Izrael.

<span id="an_10:35">10:35</span> Kaj Jehu ekdormis kun siaj patroj, kaj
oni enterigis lin en Samario. Kaj anstataux li ekregxis lia filo
Jehoahxaz.

<span id="an_10:36">10:36</span> La tempo de regxado de Jehu super
Izrael en Samario estis dudek ok jaroj.

<span id="an_11:1">11:1</span> Kiam Atalja, la patrino de Ahxazja,
vidis, ke sxia filo mortis, sxi levigxis kaj ekstermis la tutan regxan
idaron.

<span id="an_11:2">11:2</span> Sed Jehosxeba, filino de la regxo Joram
kaj fratino de Ahxazja, prenis Joasxon, filon de Ahxazja, kaj sxtele
forkondukis lin el inter la mortigataj filoj de la regxo, lin kaj lian
nutristinon, kaj lokis ilin en la cxambro de litoj; kaj oni kasxis lin
for de Atalja, kaj li ne estis mortigita.

<span id="an_11:3">11:3</span> Kaj li restis kasxita kun sxi en la domo
de la Eternulo dum ses jaroj; kaj Atalja regxis super la lando.

<span id="an_11:4">11:4</span> Sed en la sepa jaro sendis Jehojada kaj
prenis la centestrojn el la korpogardistoj kaj la kuristoj kaj venigis
ilin al si en la domon de la Eternulo; kaj li faris kun ili interligon
kaj jxurigis ilin en la domo de la Eternulo kaj montris al ili la filon
de la regxo.

<span id="an_11:5">11:5</span> Kaj li ordonis al ili, dirante:Jenon vi
devas fari:tiu triono de vi, kiu venas en sabato, plenumu gardadon en la
domo de la regxo;

<span id="an_11:6">11:6</span> triono estu cxe la Pordego Sur; kaj
triono cxe la pordego malantaux la korpogardistoj. Kaj plenumu la
gardadon de la domo alterne.

<span id="an_11:7">11:7</span> Du partoj el vi cxiuj, kiuj foriras en
sabato, plenumu gardadon cxe la regxo en la domo de la Eternulo.

<span id="an_11:8">11:8</span> Kaj cxirkauxu la regxon cxiuflanke, cxiu
kun sia batalilo en la mano; kaj se iu eniros en la vicojn, oni lin
mortigu. Kaj estu apud la regxo, kiam li eliros aux eniros.

<span id="an_11:9">11:9</span> Kaj la centestroj faris cxion, kion
ordonis la pastro Jehojada; kaj cxiu prenis siajn homojn, la sabate
venantajn kaj la sabate forirantajn, kaj venis al la pastro Jehojada.

<span id="an_11:10">11:10</span> La pastro disdonis al la centestroj la
lancojn kaj sxildojn, kiuj apartenis al la regxo David kaj kiuj estis en
la domo de la Eternulo.

<span id="an_11:11">11:11</span> Kaj la korpogardistoj starigxis, cxiu
kun siaj bataliloj en la mano, de la dekstra flanko de la domo gxis la
maldekstra flanko de la domo, cxe la altaro kaj cxe la domo, cxirkauxe
de la regxo.

<span id="an_11:12">11:12</span> Kaj li elkondukis la regxidon kaj metis
sur lin la kronon kaj la ateston; kaj oni proklamis lin regxo kaj
sanktoleis lin, kaj oni aplauxdis kaj kriis:Vivu la regxo!

<span id="an_11:13">11:13</span> Kiam Atalja auxdis la bruon de la
kuranta popolo, sxi iris al la popolo en la domon de la Eternulo.

<span id="an_11:14">11:14</span> Kaj sxi ekvidis, ke jen la regxo staras
cxe la kolono, laux la moro, kaj la eminentuloj kaj la trumpetistoj apud
la regxo, kaj la tuta popolo de la lando gxojas, kaj oni trumpetas. Tiam
Atalja dissxiris siajn vestojn, kaj ekkriis:Konspiro, konspiro!

<span id="an_11:15">11:15</span> Kaj la pastro Jehojada ordonis al la
centestroj, la estroj de la militistaro, kaj diris al ili:Elkonduku sxin
ekster la vicojn, kaj cxiun, kiu sxin sekvos, mortigu per glavo; cxar la
pastro diris:Oni ne mortigu sxin en la domo de la Eternulo.

<span id="an_11:16">11:16</span> Kaj oni liberigis por sxi lokon, kaj
sxi iris laux la vojo de la cxevaloj al la regxa domo, kaj tie oni sxin
mortigis.

<span id="an_11:17">11:17</span> Kaj Jehojada faris interligon inter la
Eternulo kaj la regxo kaj la popolo, ke gxi estu popolo de la Eternulo;
kaj inter la regxo kaj la popolo.

<span id="an_11:18">11:18</span> Kaj la tuta popolo de la lando iris en
la domon de Baal kaj gxin detruis; kaj liajn altarojn kaj liajn bildojn
ili tute disrompis; kaj Matanon, la pastron de Baal, ili mortigis antaux
la altaroj. Kaj la pastro starigis oficistaron en la domo de la
Eternulo.

<span id="an_11:19">11:19</span> Kaj li prenis la centestrojn kaj la
korpogardistojn kaj la kuristojn kaj la tutan popolon de la lando, kaj
ili kondukis la regxon el la domo de la Eternulo, kaj ili venis per la
pordego de la kuristoj en la regxan domon; kaj li sidigxis sur la trono
de la regxoj.

<span id="an_11:20">11:20</span> Kaj la tuta popolo de la lando gxojis,
kaj la urbo estis trankvila. Sed Ataljan oni mortigis per glavo en la
regxa domo.

<span id="an_11:21">11:21</span> La agxon de sep jaroj havis Jehoasx,
kiam li farigxis regxo.

<span id="an_12:1">12:1</span> En la sepa jaro de Jehu Jehoasx farigxis
regxo, kaj kvardek jarojn li regxis en Jerusalem. La nomo de lia patrino
estis Cibja, el Beer-SXeba.

<span id="an_12:2">12:2</span> Jehoasx agadis tiel, kiel placxas al la
Eternulo, dum la tempo, en kiu gvidadis lin la pastro Jehojada.

<span id="an_12:3">12:3</span> Nur la altajxojn oni ne senfunkciigis; la
popolo cxiam ankoraux oferadis kaj incensadis sur la altajxoj.

<span id="an_12:4">12:4</span> Kaj Jehoasx diris al la pastroj:La tutan
sanktigatan monon, kiun oni alportas en la domon de la Eternulo, la
monon de pasantoj, la monon, kiun oni donas lauxtakse por sia animo, la
tutan monon, kiun iu donas propradezire, por enporti en la domon de la
Eternulo,

<span id="an_12:5">12:5</span> la pastroj prenu al si, cxiu de sia
konato, kaj ili rebonigu la difektojn en la domo, cxie, kie trovigxos ia
difekto.

<span id="an_12:6">12:6</span> Sed cxar gxis la dudek-tria jaro de la
regxo Jehoasx la pastroj ne rebonigis la difektojn en la domo,

<span id="an_12:7">12:7</span> la regxo Jehoasx alvokis la pastron
Jehojada kaj la aliajn pastrojn, kaj diris al ili:Kial vi ne rebonigas
la difektojn de la domo? ne prenu do de nun monon de viaj konatoj, sed
donu gxin por rebonigo de la domo.

<span id="an_12:8">12:8</span> Kaj la pastroj konsentis ne preni plu
monon de la popolo kaj ne rebonigi la difektojn en la domo.

<span id="an_12:9">12:9</span> La pastro Jehojada prenis keston kaj
traboris truon supre, kaj starigis gxin apud la altaro, dekstre de la
enirantoj en la domon de la Eternulo. Kaj la pastroj, kiuj gardostaris
cxe la sojlo, metadis tien la tutan monon, kiu estis alportata en la
domon de la Eternulo.

<span id="an_12:10">12:10</span> CXiufoje, kiam ili vidis, ke en la
kesto estas multe da mono, venadis skribisto de la regxo kaj la
cxefpastro, kaj ili kunligadis kaj kalkuladis la monon, trovitan en la
domo de la Eternulo.

<span id="an_12:11">12:11</span> Kaj ili donadis la kalkulitan monon en
la manojn de la oficistoj laborgvidantoj en la domo de la Eternulo; kaj
cxi tiuj elspezadis gxin por la cxarpentistoj kaj konstruistoj, kiuj
laboris en la domo de la Eternulo,

<span id="an_12:12">12:12</span> kaj por la masonistoj kaj la
sxtonhakistoj, kaj por acxeti lignon kaj hakitajn sxtonojn, por rebonigi
la difektojn en la domo de la Eternulo, kaj por cxio, kio devis esti
elspezata por la rebonigo de la domo.

<span id="an_12:13">12:13</span> Tamen oni ne faris por la domo de la
Eternulo argxentajn tasojn, trancxilojn, aspergajn kalikojn, trumpetojn,
cxiajn orajn vazojn kaj argxentajn vazojn el la mono, kiu estis
alportata en la domon de la Eternulo;

<span id="an_12:14">12:14</span> sed oni donadis gxin al la oficistoj
laborgvidantoj, por ke ili rebonigu per tio la domon de la Eternulo.

<span id="an_12:15">12:15</span> Oni ne postulis kalkulan raporton de
tiuj homoj, en kies manojn oni donis la monon, por transdoni al la
farantoj de la laboroj, sed ili laboris konfidate.

<span id="an_12:16">12:16</span> La monon de kulpofero kaj la monon de
pekofero oni ne enportadis en la domon de la Eternulo:gxi estis por la
pastroj.

<span id="an_12:17">12:17</span> En tiu tempo ekiris HXazael, regxo de
Sirio, kaj ekmilitis kontraux Gat kaj venkoprenis gxin; kaj HXazael
intencis iri kontraux Jerusalemon.

<span id="an_12:18">12:18</span> Tiam Jehoasx, regxo de Judujo, prenis
la tutan sanktigitajxon, kiun sanktigis Jehosxafat kaj Jehoram kaj
Ahxazja, liaj patroj, regxoj de Judujo, kaj tion, kion li mem sanktigis,
kaj la tutan oron, kiu trovigxis en la trezorejoj de la domo de la
Eternulo kaj de la regxa domo, kaj li sendis tion al HXazael, regxo de
Sirio, kaj cxi tiu foriris de Jerusalem.

<span id="an_12:19">12:19</span> La cetera historio de Joasx, kaj cxio,
kion li faris, estas priskribitaj en la libro de kroniko de la regxoj de
Judujo.

<span id="an_12:20">12:20</span> Liaj servantoj levigxis kaj faris
konspiron, kaj mortigis Joasxon en la domo Milo, sur la vojo al Sila.

<span id="an_12:21">12:21</span> Jozahxar, filo de SXimeat, kaj
Jehozabad, filo de SXomer, liaj servantoj, frapis lin, kaj li mortis.
Kaj oni enterigis lin kun liaj patroj en la urbo de David. Kaj anstataux
li ekregxis lia filo Amacja.

<span id="an_13:1">13:1</span> En la dudek-tria jaro de Joasx, filo de
Ahxazja, regxo de Judujo, Jehoahxaz, filo de Jehu, farigxis regxo super
Izrael en Samario por la dauxro de dek sep jaroj.

<span id="an_13:2">13:2</span> Li agadis malbone antaux la Eternulo, kaj
sekvadis la pekojn de Jerobeam, filo de Nebat, per kiuj li pekigis
Izraelon; li ne deturnis sin de ili.

<span id="an_13:3">13:3</span> Kaj ekflamis la kolero de la Eternulo
kontraux la Izraelidoj, kaj Li transdonis ilin en la manon de HXazael,
regxo de Sirio, kaj en la manon de Ben-Hadad, filo de HXazael, por la
tuta tempo.

<span id="an_13:4">13:4</span> Sed Jehoahxaz ekpregxis al la Eternulo,
kaj la Eternulo auxskultis lin, cxar Li vidis la suferadon de Izrael,
kiel premis ilin la regxo de Sirio.

<span id="an_13:5">13:5</span> (Kaj la Eternulo donis al la Izraelidoj
savanton, kaj ili eliris el sub la mano de la Sirianoj, kaj la
Izraelidoj logxis en siaj tendoj kiel antauxe.

<span id="an_13:6">13:6</span> Tamen ili ne deturnis sin de la pekoj de
la domo de Jerobeam, kiu pekigis Izraelon, sed ili sekvis ilin; ankaux
la sankta stango restis en Samario.)

<span id="an_13:7">13:7</span> Al Jehoahxaz ne restis pli ol kvindek
rajdistoj kaj dek cxaroj kaj dek mil piedirantoj; cxar la regxo de Sirio
pereigis ilin kaj faris ilin kiel polvo piedpremata.

<span id="an_13:8">13:8</span> La cetera historio de Jehoahxaz, kaj
cxio, kion li faris, kaj lia forto estas priskribitaj en la libro de
kroniko de la regxoj de Izrael.

<span id="an_13:9">13:9</span> Kaj Jehoahxaz ekdormis kun siaj patroj,
kaj oni enterigis lin en Samario. Kaj anstataux li ekregxis lia filo
Joasx.

<span id="an_13:10">13:10</span> En la tridek-sepa jaro de Joasx, regxo
de Judujo, Jehoasx, filo de Jehoahxaz, farigxis regxo super Izrael en
Samario, por la dauxro de dek ses jaroj.

<span id="an_13:11">13:11</span> Li agadis malbone antaux la Eternulo;
li ne deturnis sin de cxiuj pekoj de Jerobeam, filo de Nebat, per kiuj
li pekigis Izraelon; ilin li sekvis.

<span id="an_13:12">13:12</span> La cetera historio de Joasx, kaj cxio,
kion li faris, kaj lia forto, kaj kiel li militis kontraux Amacja, regxo
de Judujo, estas priskribitaj en la libro de kroniko de la regxoj de
Izrael.

<span id="an_13:13">13:13</span> Kaj Joasx ekdormis kun siaj patroj, kaj
Jerobeam eksidis sur lia trono. Kaj oni enterigis Joasxon en Samario kun
la regxoj de Izrael.

<span id="an_13:14">13:14</span> Elisxa malsanigxis per sia malsano, de
kiu li estis mortonta. Venis al li Joasx, regxo de Izrael, kaj ploris
super li, kaj diris:Mia patro, mia patro, cxaro de Izrael kaj liaj
rajdistoj!

<span id="an_13:15">13:15</span> Kaj Elisxa diris al li:Prenu pafarkon
kaj sagojn. Kaj li prenis al si pafarkon kaj sagojn.

<span id="an_13:16">13:16</span> Kaj li diris al la regxo de Izrael:Metu
vian manon sur la pafarkon. Kaj li metis sian manon. Kaj Elisxa metis
siajn manojn sur la manojn de la regxo,

<span id="an_13:17">13:17</span> kaj diris:Malfermu la fenestron
orienten. Li malfermis. Kaj Elisxa diris:Pafu. Li pafis. Kaj li
diris:Sago de savo de la Eternulo kaj sago de savo kontraux Sirio, kaj
vi venkobatos la Sirianojn en Afek, gxis vi ilin tute pereigos.

<span id="an_13:18">13:18</span> Kaj li diris:Prenu la sagojn. Li
prenis. Kaj li diris al la regxo de Izrael:Frapu sur la teron. Li frapis
tri fojojn kaj haltis.

<span id="an_13:19">13:19</span> Tiam ekkoleris kontraux li la homo de
Dio, kaj diris:Vi devis frapi kvin aux ses fojojn, tiam vi venkobatus la
Sirianojn gxis plena pereo; sed nun vi nur tri fojojn batos la
Sirianojn.

<span id="an_13:20">13:20</span> Elisxa mortis, kaj oni enterigis lin.
Kaj militistaroj de Moab venis en la landon en la komenco de la jaro.

<span id="an_13:21">13:21</span> Okazis, ke, enterigante iun homon, oni
ekvidis la militistaron, kaj oni jxetis la homon en la tombon de Elisxa.
Kiam tiu homo tien falis kaj kuntusxigxis kun la ostoj de Elisxa, li
revivigxis kaj starigxis sur siaj piedoj.

<span id="an_13:22">13:22</span> HXazael, regxo de Sirio, premis la
Izraelidojn dum la tuta vivo de Jehoahxaz.

<span id="an_13:23">13:23</span> Sed la Eternulo favorkoris ilin kaj
kompatis ilin kaj turnis Sin al ili pro Sia interligo kun Abraham,
Isaak, kaj Jakob, kaj Li ne volis ekstermi ilin kaj ankoraux ne
forjxetis ilin de antaux Sia vizagxo.

<span id="an_13:24">13:24</span> HXazael, regxo de Sirio, mortis, kaj
anstataux li ekregxis lia filo Ben-Hadad.

<span id="an_13:25">13:25</span> Kaj Jehoasx, filo de Jehoahxaz, prenis
returne el la mano de Ben-Hadad, filo de HXazael, la urbojn, kiujn li
milite prenis el la mano de lia patro Jehoahxaz. Tri fojojn Joasx
venkobatis lin kaj reprenis la urbojn de Izrael.

<span id="an_14:1">14:1</span> En la dua jaro de Joasx, filo de Joahxaz,
regxo de Izrael, Amacja, filo de Joasx, regxo de Judujo, farigxis regxo.

<span id="an_14:2">14:2</span> Li havis la agxon de dudek kvin jaroj,
kiam li farigxis regxo, kaj dudek naux jarojn li regxis en Jerusalem. La
nomo de lia patrino estis Jehoadan, el Jerusalem.

<span id="an_14:3">14:3</span> Li agadis bone antaux la Eternulo, tamen
ne kiel lia patro David. Li agadis tiel, kiel agadis lia patro Joasx.

<span id="an_14:4">14:4</span> La altajxoj ne estis senfunkciigitaj; la
popolo cxiam ankoraux oferadis kaj incensadis sur la altajxoj.

<span id="an_14:5">14:5</span> Kiam la regxeco fortigxis en lia mano, li
mortigis siajn servantojn, kiuj mortigis la regxon, lian patron.

<span id="an_14:6">14:6</span> Sed la infanojn de la mortigintoj li ne
mortigis, kiel estas skribite en la libro de instruo de Moseo, kion
ordonis la Eternulo, nome:Oni ne mortigu patrojn pro la infanoj, kaj oni
ne mortigu infanojn pro la patroj, sed cxiu povas esti mortigata nur pro
sia peko.

<span id="an_14:7">14:7</span> Li venkobatis la Edomidojn en la Valo de
Salo, dek milojn, kaj prenis per milito Selan kaj donis al gxi la nomon
Jokteel gxis la nuna tago.

<span id="an_14:8">14:8</span> En tiu tempo Amacja sendis senditojn al
Jehoasx, filo de Jehoahxaz, filo de Jehu, regxo de Izrael, por
diri:Venu, ni komparu niajn fortojn.

<span id="an_14:9">14:9</span> Tiam Jehoasx, regxo de Izrael, sendis al
Amacja, regxo de Judujo, por diri:La prunelo sur Lebanon sendis al la
cedro sur Lebanon, por diri:Donu vian filinon al mia filo kiel edzinon.
Sed preteriris sovagxa besto de Lebanon kaj dispremis per la piedoj la
prunelon.

<span id="an_14:10">14:10</span> Vi venkobatis la Edomidojn, kaj via
koro fierigxis. Tenu vian gloron kaj sidu hejme. Kial vi volas
entrepreni aferon malfelicxan, ke vi falu kaj kun vi ankaux Judujo?

<span id="an_14:11">14:11</span> Sed Amacja ne obeis. Kaj eliris
Jehoasx, regxo de Izrael, kaj ili komparis siajn fortojn, li kaj Amacja,
regxo de Judujo, en Bet-SXemesx, kiu estas en Judujo.

<span id="an_14:12">14:12</span> Kaj la Judoj estis venkobatitaj de la
Izraelidoj, kaj ili diskuris cxiu al sia tendo.

<span id="an_14:13">14:13</span> Kaj Amacjan, regxon de Judujo, filon de
Jehoasx, filo de Ahxazja, kaptis Jehoasx, regxo de Izrael, en
Bet-SXemesx; kaj li venis Jerusalemon, kaj detruis la muregon de
Jerusalem, de la Pordego de Efraim gxis la Pordego Angula, sur la spaco
de kvarcent ulnoj.

<span id="an_14:14">14:14</span> Kaj li prenis la tutan oron kaj
argxenton, kaj cxiujn vazojn, kiuj trovigxis en la domo de la Eternulo
kaj en la trezorejoj de la regxa domo, kaj ankaux garantiulojn, kaj li
reiris en Samarion.

<span id="an_14:15">14:15</span> La cetera historio de Jehoasx, kion li
faris, kaj lia forto, kaj kiel li militis kontraux Amacja, regxo de
Judujo, cxio estas priskribita en la libro de kroniko de la regxoj de
Izrael.

<span id="an_14:16">14:16</span> Kaj Jehoasx ekdormis kun siaj patroj,
kaj oni enterigis lin en Samario kun la regxoj de Izrael. Kaj anstataux
li ekregxis lia filo Jerobeam.

<span id="an_14:17">14:17</span> Kaj Amacja, filo de Joasx, regxo de
Judujo, vivis post la morto de Jehoasx, filo de Jehoahxaz, regxo de
Izrael, ankoraux dek kvin jarojn.

<span id="an_14:18">14:18</span> La cetera historio de Amacja estas
priskribita en la libro de kroniko de la regxoj de Judujo.

<span id="an_14:19">14:19</span> Oni faris kontraux li konspiron en
Jerusalem, kaj li forkuris en Lahxisxon. Sed oni sendis post li en
Lahxisxon, kaj tie oni lin mortigis.

<span id="an_14:20">14:20</span> Kaj oni venigis lin sur cxevaloj, kaj
oni enterigis lin kun liaj patroj en la urbo de David.

<span id="an_14:21">14:21</span> Kaj la tuta Juda popolo prenis Azarjan,
kiu havis la agxon de dek ses jaroj, kaj faris lin regxo anstataux lia
patro Amacja.

<span id="an_14:22">14:22</span> Li prikonstruis Elaton kaj revenigis
gxin al Judujo, post kiam la regxo ekdormis kun siaj patroj.

<span id="an_14:23">14:23</span> En la dek-kvina jaro de Amacja, filo de
Joasx, regxo de Judujo, ekregxis Jerobeam, filo de Joasx, regxo de
Izrael, en Samario, kaj li regxis kvardek unu jarojn.

<span id="an_14:24">14:24</span> Li faradis malbonon antaux la okuloj de
la Eternulo, ne deturnis sin de cxiuj pekoj de Jerobeam, filo de Nebat,
per kiuj li pekigis Izraelon.

<span id="an_14:25">14:25</span> Li restarigis la limojn de Izrael de
HXamat gxis la maro de la dezerto, konforme al la vorto de la Eternulo,
Dio de Izrael, kiun Li diris per Sia servanto Jona, filo de Amitaj, la
profeto el Gat-HXefer.

<span id="an_14:26">14:26</span> CXar la Eternulo vidis, ke la suferado
de Izrael estas tre mizera; restis nek sklavo nek liberulo, kaj estis
neniu helpanto por Izrael.

<span id="an_14:27">14:27</span> La Eternulo ne decidis ekstermi la
nomon de Izrael el sub la cxielo, kaj Li savis ilin per Jerobeam, filo
de Joasx.

<span id="an_14:28">14:28</span> La cetera historio de Jerobeam, kaj
cxio, kion li faris, kaj lia forto, kaj kiel li militis, kaj kiel li
revenigis al Izrael Damaskon kaj HXamaton de Judujo, cxio estas
priskribita en la libro de kroniko de la regxoj de Izrael.

<span id="an_14:29">14:29</span> Kaj Jerobeam ekdormis kun siaj patroj,
kun la regxoj de Izrael. Kaj anstataux li ekregxis lia filo Zehxarja.

<span id="an_15:1">15:1</span> En la dudek-sepa jaro de Jerobeam, regxo
de Izrael, ekregxis Azarja, filo de Amacja, regxo de Judujo.

<span id="an_15:2">15:2</span> Li havis la agxon de dek ses jaroj, kiam
li farigxis regxo, kaj kvindek du jarojn li regxis en Jerusalem. La nomo
de lia patrino estis Jehxolja, el Jerusalem.

<span id="an_15:3">15:3</span> Li agadis bone antaux la Eternulo, tiel
same, kiel agadis lia patro Amacja.

<span id="an_15:4">15:4</span> Nur la altajxoj ne estis senfunkciigitaj;
la popolo cxiam ankoraux oferadis kaj incensadis sur la altajxoj.

<span id="an_15:5">15:5</span> La Eternulo frapis la regxon, kaj li
farigxis lepra gxis la tago de sia morto, kaj li logxis en izolita domo.
Kaj Jotam, filo de la regxo, estis cxefo de la domo kaj regis la popolon
de la lando.

<span id="an_15:6">15:6</span> La cetera historio de Azarja, kaj cxio,
kion li faris, estas priskribitaj en la libro de kroniko de la regxoj de
Judujo.

<span id="an_15:7">15:7</span> Kaj Azarja ekdormis kun siaj patroj, kaj
oni enterigis lin kun liaj patroj en la urbo de David. Kaj anstataux li
ekregxis lia filo Jotam.

<span id="an_15:8">15:8</span> En la tridek-oka jaro de Azarja, regxo de
Judujo, Zehxarja, filo de Jerobeam, farigxis regxo super Izrael en
Samario, kaj li regxis ses monatojn.

<span id="an_15:9">15:9</span> Li faradis malbonon antaux la okuloj de
la Eternulo, kiel faradis liaj patroj; li ne deturnis sin de la pekoj de
Jerobeam, filo de Nebat, per kiuj li pekigis Izraelon.

<span id="an_15:10">15:10</span> Kontraux li faris konspiron SXalum,
filo de Jabesx, kaj frapis lin antaux la popolo kaj mortigis lin kaj
ekregxis anstataux li.

<span id="an_15:11">15:11</span> La cetera historio de Zehxarja estas
priskribita en la libro de kroniko de la regxoj de Izrael.

<span id="an_15:12">15:12</span> Tio estas la vorto de la Eternulo, kiun
Li diris al Jehu, nome:Viaj filoj sidos sur la trono de Izrael gxis la
kvara generacio. Tiel farigxis.

<span id="an_15:13">15:13</span> SXalum, filo de Jabesx, farigxis regxo
en la tridek-nauxa jaro de Uzija, regxo de Judujo. Kaj li regxis unu
monaton en Samario.

<span id="an_15:14">15:14</span> Kaj iris Menahxem, filo de Gadi, el
Tirca, kaj venis en Samarion kaj frapis SXalumon, filon de Jabesx, en
Samario, kaj mortigis lin kaj ekregxis anstataux li.

<span id="an_15:15">15:15</span> La cetera historio de SXalum, kaj lia
konspiro, kiun li faris, estas priskribitaj en la libro de kroniko de la
regxoj de Izrael.

<span id="an_15:16">15:16</span> Tiam Menahxem frapis Tifsahxon, kaj
cxion, kio estis en gxi, kaj gxian regionon, komencante de Tirca, pro
tio, ke gxi ne malfermis al li la pordegon. Kaj li mortigis cxiujn
gxiajn gravedulinojn, disfendinte ilin.

<span id="an_15:17">15:17</span> En la tridek-nauxa jaro de Azarja,
regxo de Judujo, Menahxem, filo de Gadi, farigxis regxo super Izrael,
kaj li regxis dek jarojn en Samario.

<span id="an_15:18">15:18</span> Li faradis malbonon antaux la okuloj de
la Eternulo; dum sia tuta vivo li ne deturnis sin de cxiuj pekoj de
Jerobeam, filo de Nebat, per kiuj li pekigis Izraelon.

<span id="an_15:19">15:19</span> Pul, regxo de Asirio, venis en la
landon. Kaj Menahxem donis al Pul mil kikarojn da argxento, por ke li
helpu lin, por fortikigi la regxecon en lia mano.

<span id="an_15:20">15:20</span> Kaj Menahxem impostigis la argxenton
sur Izrael, sur cxiuj ricxuloj, sur cxiu po kvindek sikloj da argxento,
por doni al la regxo de Asirio. Kaj la regxo de Asirio iris returne kaj
ne restis tie en la lando.

<span id="an_15:21">15:21</span> La cetera historio de Menahxem, kaj
cxio, kion li faris, estas priskribitaj en la libro de kroniko de la
regxoj de Izrael.

<span id="an_15:22">15:22</span> Menahxem ekdormis kun siaj patroj; kaj
anstataux li ekregxis lia filo Pekahxja.

<span id="an_15:23">15:23</span> En la kvindeka jaro de Azarja, regxo de
Judujo, Pekahxja, filo de Menahxem, farigxis regxo super Izrael en
Samario, kaj li regxis du jarojn.

<span id="an_15:24">15:24</span> Li faradis malbonon antaux la okuloj de
la Eternulo; li ne deturnis sin de la pekoj de Jerobeam, filo de Nebat,
per kiuj li pekigis Izraelon.

<span id="an_15:25">15:25</span> Kaj faris kontraux li konspiron Pekahx,
filo de Remalja, lia altrangulo, kaj frapis lin en Samario, en la salono
de la regxa domo, kune kun Argob kaj Arje, kaj kun li estis kvindek
viroj el la Gileadanoj. Kaj li mortigis lin kaj ekregxis anstataux li.

<span id="an_15:26">15:26</span> La cetera historio de Pekahxja, kaj
cxio, kion li faris, estas priskribitaj en la libro de kroniko de la
regxoj de Izrael.

<span id="an_15:27">15:27</span> En la kvindek-dua jaro de Azarja, regxo
de Judujo, Pekahx, filo de Remalja, farigxis regxo super Izrael en
Samario, kaj li regxis dudek jarojn.

<span id="an_15:28">15:28</span> Li faradis malbonon antaux la okuloj de
la Eternulo; li ne deturnis sin de la pekoj de Jerobeam, filo de Nebat,
per kiuj li pekigis Izraelon.

<span id="an_15:29">15:29</span> En la tempo de Pekahx, regxo de Izrael,
venis Tiglat-Pileser, regxo de Asirio, kaj prenis Ijonon,
Abel-Bet-Maahxan, Janoahxon, Kedesxon, HXacoron, Gileadon, Galileon, la
tutan landon de Naftali; kaj forkondukis ilin en Asirion.

<span id="an_15:30">15:30</span> Hosxea, filo de Ela, faris konspiron
kontraux Pekahx, filo de Remalja, kaj frapis lin kaj mortigis lin, kaj
ekregxis anstataux li en la dudeka jaro de Jotam, filo de Uzija.

<span id="an_15:31">15:31</span> La cetera historio de Pekahx, kaj cxio,
kion li faris, estas priskribitaj en la libro de kroniko de la regxoj de
Izrael.

<span id="an_15:32">15:32</span> En la dua jaro de Pekahx, filo de
Remalja, regxo de Izrael, ekregxis Jotam, filo de Uzija, regxo de
Judujo.

<span id="an_15:33">15:33</span> Li havis la agxon de dudek kvin jaroj,
kiam li farigxis regxo, kaj dek ses jarojn li regxis en Jerusalem. La
nomo de lia patrino estis Jerusxa, filino de Cadok.

<span id="an_15:34">15:34</span> Li agadis bone antaux la Eternulo; li
agadis tiel same, kiel agadis lia patro Uzija.

<span id="an_15:35">15:35</span> Sed la altajxoj ne estis
senfunkciigitaj; la popolo cxiam ankoraux oferadis kaj incensadis sur la
altajxoj. Li konstruis la supran pordegon cxe la domo de la Eternulo.

<span id="an_15:36">15:36</span> La cetera historio de Jotam, kaj cxio,
kion li faris, estas priskribitaj en la libro de kroniko de la regxoj de
Judujo.

<span id="an_15:37">15:37</span> En tiu tempo la Eternulo komencis
sendadi sur Judujon Recinon, regxon de Sirio, kaj Pekahxon, filon de
Remalja.

<span id="an_15:38">15:38</span> Kaj Jotam ekdormis kun siaj patroj, kaj
oni enterigis lin kun liaj patroj en la urbo de lia patro David. Kaj
anstataux li ekregxis lia filo Ahxaz.

<span id="an_16:1">16:1</span> En la dek-sepa jaro de Pekahx, filo de
Remalja, ekregxis Ahxaz, filo de Jotam, regxo de Judujo.

<span id="an_16:2">16:2</span> La agxon de dudek jaroj havis Ahxaz, kiam
li farigxis regxo, kaj dek ses jarojn li regxis en Jerusalem; kaj li ne
agadis bone antaux la Eternulo, lia Dio, kiel lia patro David.

<span id="an_16:3">16:3</span> Li iradis laux la vojo de la regxoj de
Izrael, kaj ecx sian filon li trairigis tra fajro, simile al la
abomenindajxoj de la nacioj, kiujn la Eternulo forpelis de antaux la
Izraelidoj.

<span id="an_16:4">16:4</span> Li oferadis kaj incensadis sur la
altajxoj kaj sur la montetoj kaj sub cxiu verda arbo.

<span id="an_16:5">16:5</span> Tiam Recin, regxo de Sirio, kaj Pekahx,
filo de Remalja, regxo de Izrael, iris milite kontraux Jerusalemon; ili
siegxis Ahxazon, sed ne povis venkopreni.

<span id="an_16:6">16:6</span> En tiu tempo Recin, regxo de Sirio,
revenigis Elaton al Sirio kaj elpelis la Judojn el Elat; la Sirianoj
eniris Elaton kaj eklogxis tie gxis la nuna tago.

<span id="an_16:7">16:7</span> Ahxaz sendis senditojn al Tiglat-Pileser,
regxo de Asirio, por diri:Mi estas via servanto kaj via filo; venu, kaj
savu min kontraux la mano de la regxo de Sirio kaj kontraux la mano de
la regxo de Izrael, kiuj levigxis kontraux mi.

<span id="an_16:8">16:8</span> Kaj Ahxaz prenis la argxenton kaj oron,
kiuj trovigxis en la domo de la Eternulo kaj en la trezorejoj de la
regxa domo, kaj sendis tion donace al la regxo de Asirio.

<span id="an_16:9">16:9</span> Kaj la regxo de Asirio obeis lin, kaj la
regxo de Asirio iris kontraux Damaskon kaj prenis gxin kaj transkondukis
gxiajn logxantojn en Kiron, kaj Recinon li mortigis.

<span id="an_16:10">16:10</span> La regxo Ahxaz iris Damaskon renkonte
al Tiglat-Pileser, regxo de Asirio, kaj li vidis la altaron, kiu estis
en Damasko; kaj la regxo Ahxaz sendis al la pastro Urija la bildon de la
altaro kaj la desegnon de gxia tuta konstruo.

<span id="an_16:11">16:11</span> Kaj la pastro Urija konstruis altaron.
Konforme al cxio, kion la regxo Ahxaz sendis el Damasko, la pastro Urija
arangxis, antaux ol la regxo Ahxaz venis el Damasko.

<span id="an_16:12">16:12</span> Kiam la regxo venis el Damasko, la
regxo ekvidis la altaron, kaj la regxo aliris al la altaro kaj faris sur
gxi oferon

<span id="an_16:13">16:13</span> kaj bruligis sian bruloferon kaj sian
farunoferon kaj versxis sian versxoferon kaj aspergis la altaron per la
sango de sia pacofero.

<span id="an_16:14">16:14</span> Kaj la kupran altaron, kiu staris
antaux la Eternulo, li forsxovis de la antauxa flanko de la domo, de la
loko inter la altaro kaj la domo de la Eternulo, kaj starigis gxin
flanke de la altaro norde.

<span id="an_16:15">16:15</span> Kaj la regxo Ahxaz ordonis al la pastro
Urija, dirante:Sur la granda altaro bruligu la matenan bruloferon, la
vesperan farunoferon, la bruloferon de la regxo kaj lian farunoferon, la
bruloferon de la tuta popolo, ilian farunoferon kaj ilian versxoferon,
kaj per la tuta sango de brulofero kaj per la tuta sango de bucxofero
aspergu gxin; sed la kupra altaro restu, gxis mi pripensos pri gxi.

<span id="an_16:16">16:16</span> Kaj la pastro Urija faris cxion
konforme al tio, kiel ordonis la regxo Ahxaz.

<span id="an_16:17">16:17</span> La regxo Ahxaz derompis la muretojn de
la bazajxoj kaj deprenis de ili la lavujon, kaj la maron li deprenis de
la kupraj bovoj, kiuj estis sub gxi, kaj metis gxin sur sxtonan plankon.

<span id="an_16:18">16:18</span> Kaj la kovritan sabatan halon, kiun oni
konstruis cxe la domo, kaj la eksteran enirejon de la regxo li turnis al
la domo de la Eternulo, pro la regxo de Asirio.

<span id="an_16:19">16:19</span> La cetera historio de Ahxaz, kion li
faris, estas priskribita en la libro de kroniko de la regxoj de Judujo.

<span id="an_16:20">16:20</span> Kaj Ahxaz ekdormis kun siaj patroj, kaj
oni enterigis lin kun liaj patroj en la urbo de David. Kaj anstataux li
ekregxis lia filo HXizkija.

<span id="an_17:1">17:1</span> En la dek-dua jaro de Ahxaz, regxo de
Judujo, Hosxea, filo de Ela, farigxis regxo en Samario super Izrael, kaj
li regxis naux jarojn.

<span id="an_17:2">17:2</span> Li faradis malbonon antaux la Eternulo,
sed ne tiel, kiel la regxoj de Izrael, kiuj estis antaux li.

<span id="an_17:3">17:3</span> Kontraux lin iris SXalmaneser, regxo de
Asirio, kaj Hosxea farigxis lia servanto kaj donadis al li tributon.

<span id="an_17:4">17:4</span> Kiam la regxo de Asirio rimarkis cxe
Hosxea perfidon, cxar li sendis senditojn al So, regxo de Egiptujo, kaj
ne liveris tributon al la regxo de Asirio, kiel cxiujare, tiam la regxo
de Asirio kaptis lin kaj metis lin en malliberejon.

<span id="an_17:5">17:5</span> Kaj la regxo de Asirio iris kontraux la
tutan landon, venis al Samario, kaj siegxis gxin dum tri jaroj.

<span id="an_17:6">17:6</span> En la nauxa jaro de Hosxea la regxo de
Asirio venkoprenis Samarion, kaj transkondukis la Izraelidojn en
Asirion, kaj logxigis ilin en HXalahx, kaj en HXabor, cxe la rivero
Gozan, kaj en la urboj de la Medoj.

<span id="an_17:7">17:7</span> CXar la Izraelidoj pekis kontraux la
Eternulo, ilia Dio, kiu elkondukis ilin el la lando Egipta, el sub la
mano de Faraono, regxo de Egiptujo, kaj ili adoradis aliajn diojn,

<span id="an_17:8">17:8</span> kaj agadis laux la legxoj de la nacioj,
kiujn la Eternulo forpelis antaux la Izraelidoj, kaj laux tio, kiel
agadis la regxoj de Izrael;

<span id="an_17:9">17:9</span> kaj la Izraelidoj blasfemadis per
malkonvenaj vortoj kontraux la Eternulo, ilia Dio, kaj arangxis al si
altajxojn en cxiuj siaj urboj, komencante de la gardostara turo gxis la
fortikigita urbo;

<span id="an_17:10">17:10</span> kaj ili starigis al si statuojn kaj
sanktajn stangojn sur cxiu alta monteto kaj sub cxiu verda arbo;

<span id="an_17:11">17:11</span> kaj ili incensadis tie sur cxiuj
altajxoj, kiel la nacioj, kiujn la Eternulo forpelis antaux ili, kaj
faradis malbonajxojn, por inciti la Eternulon;

<span id="an_17:12">17:12</span> kaj ili servadis al la idoloj, pri kiuj
la Eternulo diris al ili:Ne faru tion.

<span id="an_17:13">17:13</span> Kaj la Eternulo avertis la Izraelidojn
kaj la Judojn per cxiuj Siaj profetoj kaj viziistoj, dirante:Returnu vin
de viaj malbonaj vojoj, kaj plenumu Miajn ordonojn kaj legxojn, laux la
tuta instruo, kiun Mi donis al viaj patroj kaj kiun Mi sendis al vi per
Miaj servantoj, la profetoj.

<span id="an_17:14">17:14</span> Sed ili ne auxskultis, kaj ili
malmoligis sian nukon simile al la nuko de iliaj patroj, kiuj ne fidis
la Eternulon, sian Dion;

<span id="an_17:15">17:15</span> kaj ili malestimis Liajn legxojn, kaj
Lian interligon, kiun Li faris kun iliaj patroj, kaj Liajn avertojn, per
kiuj Li avertis ilin, kaj ili sekvis vantajxon kaj vantigxis, kaj sekvis
la naciojn, kiuj estis cxirkaux ili kaj pri kiuj la Eternulo ordonis al
ili, ke ili ne imitu ilin;

<span id="an_17:16">17:16</span> kaj ili forlasis cxiujn ordonojn de la
Eternulo, ilia Dio, kaj faris al si fandajxon de du bovidoj kaj faris
sanktan stangon kaj adorklinigxis antaux la tuta armeo de la cxielo kaj
servis al Baal;

<span id="an_17:17">17:17</span> kaj ili trairigadis siajn filojn kaj
siajn filinojn tra fajro kaj sorcxadis kaj auxguradis kaj fordonis sin
al farado de malbono antaux la okuloj de la Eternulo, por inciti Lin.

<span id="an_17:18">17:18</span> Tial la Eternulo forte ekkoleris
kontraux la Izraelidoj, kaj forpusxis ilin de antaux Sia vizagxo. Restis
nur sole la tribo de Jehuda.

<span id="an_17:19">17:19</span> Sed ankaux la Judoj ne obeis la
ordonojn de la Eternulo, sia Dio, kaj ili sekvis la morojn de la
Izraelidoj, kiujn tiuj starigis.

<span id="an_17:20">17:20</span> Kaj abomenis la Eternulo la tutan
idaron de Izrael kaj humiligis ilin kaj transdonis ilin en la manon de
rabantoj, gxis Li tute forjxetis ilin de antaux Si.

<span id="an_17:21">17:21</span> CXar la Izraelidoj defalis de la domo
de David, kaj prenis al si kiel regxon Jerobeamon, filon de Nebat; kaj
Jerobeam deturnis Izraelon de la Eternulo kaj entiris ilin en grandan
pekon.

<span id="an_17:22">17:22</span> Kaj la Izraelidoj iradis en cxiuj pekoj
de Jerobeam, kiujn li faris, ne deturnante sin de ili,

<span id="an_17:23">17:23</span> gxis la Eternulo forpusxis Izraelon de
antaux Sia vizagxo, kiel Li diris per cxiuj Siaj servantoj, la profetoj;
kaj Izrael estas elpelita el sia lando en Asirion gxis la nuna tago.

<span id="an_17:24">17:24</span> Kaj la regxo de Asirio transkondukis
homojn el Babel, Kut, Ava, HXamat, kaj Sefarvaim, kaj eklogxigis ilin en
la urboj de Samario anstataux la Izraelidoj. Kaj ili ekposedis Samarion
kaj eklogxis en gxiaj urboj.

<span id="an_17:25">17:25</span> Sed cxar en la komenco de sia logxado
tie ili ne timis la Eternulon, la Eternulo sendis kontraux ilin leonojn,
kiuj faris inter ili mortigadon.

<span id="an_17:26">17:26</span> Oni raportis al la regxo de Asirio,
dirante:La popoloj, kiujn vi transkondukis kaj logxigis en la urboj de
Samario, ne konas la legxojn de la Dio de la lando, kaj tial Li sendis
kontraux ilin leonojn, kiuj nun mortigas ilin, cxar ili ne konas la
legxojn de la Dio de la lando.

<span id="an_17:27">17:27</span> Tiam la regxo de Asirio ordonis,
dirante:Venigu tien unu el la pastroj, kiujn vi elkondukis el tie; oni
iru kaj logxu tie, kaj li instruu al ili la legxojn de la Dio de la
lando.

<span id="an_17:28">17:28</span> Kaj venis unu el la pastroj, kiuj estis
forkondukitaj el Samario, kaj li eklogxis en Bet-El, kaj instruis ilin,
kiel ili devas timi la Eternulon.

<span id="an_17:29">17:29</span> Tamen cxiu popolo faris ankaux siajn
diojn, kaj starigis ilin en la domoj de la altajxoj, kiujn konstruis la
Samarianoj, cxiu popolo en siaj urboj, en kiuj ili logxis.

<span id="an_17:30">17:30</span> La Babelanoj faris Sukot-Benoton, la
Kutanoj faris Nergalon, la HXamatanoj faris Asximan;

<span id="an_17:31">17:31</span> la Avaanoj faris Nibhxazon kaj
Tartakon; kaj la Sefarvaimanoj bruligadis siajn infanojn per fajro al
Adramelehx kaj Anamelehx, la dioj de Sefarvaim.

<span id="an_17:32">17:32</span> Ili timis ankaux la Eternulon, kaj
starigis al si el sia mezo pastrojn por la altajxoj, kaj tiuj servadis
por ili en la domoj de la altajxoj.

<span id="an_17:33">17:33</span> La Eternulon ili timis, kaj al siaj
dioj ili servis, laux la moro de tiuj popoloj, el kiuj oni transkondukis
ilin.

<span id="an_17:34">17:34</span> GXis la nuna tempo ili agas laux la
moroj antikvaj:ili ne timas la Eternulon, kaj ne agas laux siaj legxoj
kaj siaj moroj, nek laux la instruo kaj ordono, kiujn la Eternulo donis
al la filoj de Jakob, al kiu Li donis la nomon Izrael,

<span id="an_17:35">17:35</span> kun kiuj la Eternulo faris interligon
kaj ordonis al ili, dirante:Ne timu aliajn diojn, ne adorklinigxu antaux
ili, ne servu al ili, kaj ne faru al ili oferojn;

<span id="an_17:36">17:36</span> sed nur la Eternulon, kiu elkondukis
vin el la lando Egipta per granda forto kaj etendita brako, Lin timu,
antaux Li adorklinigxu, kaj al Li faru oferojn;

<span id="an_17:37">17:37</span> kaj la legxojn kaj la decidojn kaj la
instruon kaj la ordonojn, kiujn Li skribis por vi, observu, ke vi
plenumu ilin cxiam, kaj ne timu aliajn diojn;

<span id="an_17:38">17:38</span> kaj la interligon, kiun Mi faris kun
vi, ne forgesu, kaj ne timu aliajn diojn;

<span id="an_17:39">17:39</span> sed nur la Eternulon, vian Dion, timu,
kaj Li savos vin el la mano de cxiuj viaj malamikoj.

<span id="an_17:40">17:40</span> Tamen ili ne obeis, sed agis laux siaj
moroj antauxaj.

<span id="an_17:41">17:41</span> Tiuj popoloj timis la Eternulon, sed
ankaux al siaj idoloj ili servis, ankaux iliaj infanoj kaj la infanoj de
iliaj infanoj; kiel agis iliaj patroj, tiel ili agas gxis la nuna tago.

<span id="an_18:1">18:1</span> En la tria jaro de Hosxea, filo de Ela,
regxo de Izrael, ekregxis HXizkija, filo de Ahxaz, regxo de Judujo.

<span id="an_18:2">18:2</span> Li havis la agxon de dudek kvin jaroj,
kiam li farigxis regxo, kaj dudek naux jarojn li regxis en Jerusalem. La
nomo de lia patrino estis Abi, filino de Zehxarja.

<span id="an_18:3">18:3</span> Li agadis bone antaux la Eternulo, tiel
same, kiel agadis lia patro David.

<span id="an_18:4">18:4</span> Li forigis la altajxojn, rompis la
statuojn, dehakis la sanktajn stangojn, kaj disbatis la kupran
serpenton, kiun faris Moseo; cxar gxis tiu tempo la Izraelidoj
incensadis al gxi, kaj oni nomis gxin Nehxusxtan.

<span id="an_18:5">18:5</span> La Eternulon, Dion de Izrael, li fidis;
kaj simila al li ne ekzistis inter cxiuj regxoj de Judujo post li, nek
inter tiuj, kiuj estis antaux li.

<span id="an_18:6">18:6</span> Li forte tenis sin al la Eternulo, ne
deturnis sin de Li, kaj li observadis Liajn ordonojn, kiujn la Eternulo
donis al Moseo.

<span id="an_18:7">18:7</span> Kaj la Eternulo estis kun li; cxie, kien
li iris, li agis prudente. Li defalis de la regxo de Asirio kaj cxesis
servi al li.

<span id="an_18:8">18:8</span> Li venkobatis la Filisxtojn gxis Gaza kaj
gxia regiono, de la gardostara turo gxis la fortikigita urbo.

<span id="an_18:9">18:9</span> En la kvara jaro de la regxo HXizkija,
tio estas en la sepa jaro de Hosxea, filo de Ela, regxo de Izrael, iris
SXalmaneser, regxo de Asirio, kontraux Samarion kaj eksiegxis gxin.

<span id="an_18:10">18:10</span> Kaj li venkoprenis gxin post tri jaroj;
en la sesa jaro de HXizkija, tio estas en la nauxa jaro de Hosxea, regxo
de Izrael, Samario estis prenita.

<span id="an_18:11">18:11</span> Kaj la regxo de Asirio transkondukis la
Izraelidojn en Asirion, kaj logxigis ilin en HXalahx, kaj en HXabor, cxe
la rivero Gozan, kaj en la urboj de la Medoj;

<span id="an_18:12">18:12</span> pro tio, ke ili ne obeis la vocxon de
la Eternulo, sia Dio, kaj malobeis Lian interligon, cxion, kion ordonis
Moseo, servanto de la Eternulo, ili ne obeis kaj ne plenumis.

<span id="an_18:13">18:13</span> En la dek-kvara jaro de la regxo
HXizkija eliris Sanhxerib, regxo de Asirio, kontraux cxiujn
fortikigitajn urbojn de Judujo, kaj venkoprenis ilin.

<span id="an_18:14">18:14</span> Tiam HXizkija, regxo de Judujo, sendis
al la regxo de Asirio en Lahxisxon, por diri:Mi pekis; returnu vin de
mi; kion vi metos sur min, tion mi plenumos. Kaj la regxo de Asirio
metis sur HXizkijan, regxon de Judujo, tributon de tricent kikaroj da
argxento kaj tridek kikaroj da oro.

<span id="an_18:15">18:15</span> Kaj HXizkija fordonis la tutan
argxenton, kiu trovigxis en la domo de la Eternulo kaj en la trezorejoj
de la regxa domo.

<span id="an_18:16">18:16</span> En tiu tempo HXizkija dehakis la
pordojn de la templo de la Eternulo, kaj la kolonojn, kiujn HXizkija,
regxo de Judujo, estis teginta, kaj donis ilin al la regxo de Asirio.

<span id="an_18:17">18:17</span> La regxo de Asirio sendis Tartanon kaj
Rab-Sarison kaj Rabsxaken el Lahxisx al la regxo HXizkija kun granda
militistaro al Jerusalem. Ili iris kaj venis en Jerusalemon. Kiam ili
venis, ili starigxis cxe la akvotubo de la supra lageto, kiu estas cxe
la vojo de la kampo de fulistoj.

<span id="an_18:18">18:18</span> Ili vokis la regxon. Kaj eliris al ili
Eljakim, filo de HXilkija, la palacestro, kaj SXebna, la skribisto, kaj
Joahx, filo de Asaf, la kronikisto.

<span id="an_18:19">18:19</span> Kaj Rabsxake diris al ili:Diru al
HXizkija:Tiele diras la granda regxo, la regxo de Asirio:Kio estas la
fido, kiun vi fidas?

<span id="an_18:20">18:20</span> Vi diris nur busxan babiladon; por
milito oni bezonas konsilon kaj forton. Nun kiun vi fidas, ke vi ribelis
kontraux mi?

<span id="an_18:21">18:21</span> Jen vi fidas la apogon de Egiptujo, tiu
kano rompita, kiu, se iu sin apogas sur gxi, eniras en lian manon kaj
trapikas gxin. Tia estas Faraono, regxo de Egiptujo, por cxiuj, kiuj
fidas lin.

<span id="an_18:22">18:22</span> Eble vi diros al mi:La Eternulon, nian
Dion, ni fidas? sed Li estas ja Tiu, kies altajxojn kaj altarojn
HXizkija forigis, dirante al Judujo kaj Jerusalem:Antaux cxi tiu altaro
adorklinigxu en Jerusalem.

<span id="an_18:23">18:23</span> Nun provu konkuri kun mia sinjoro, la
regxo de Asirio; mi donos al vi du mil cxevalojn-cxu vi povas trovi
rajdantojn por ili?

<span id="an_18:24">18:24</span> Kiel vi povas forigi estron, unu el la
plej malgrandaj servantoj de mia sinjoro, kaj fidi Egiptujon pro la
cxaroj kaj rajdistoj?

<span id="an_18:25">18:25</span> Cetere, cxu sen la volo de la Eternulo
mi iris kontraux cxi tiun lokon, por ruinigi gxin? La Eternulo diris al
mi:Iru kontraux cxi tiun landon kaj ruinigu gxin.

<span id="an_18:26">18:26</span> Tiam Eljakim, filo de HXilkija, kaj
SXebna kaj Joahx diris al Rabsxake:Volu paroli al viaj sklavoj en la
lingvo Siria, cxar ni komprenas; sed ne parolu kun ni Jude antaux la
oreloj de la popolo, kiu estas sur la murego.

<span id="an_18:27">18:27</span> Sed Rabsxake diris al ili:CXu al via
sinjoro kaj al vi sendis min mia sinjoro, por diri tiujn vortojn? cxu ne
al la homoj, kiuj sidas sur la murego, por mangxi sian ekskrementon kaj
trinki sian urinon kune kun vi?

<span id="an_18:28">18:28</span> Kaj Rabsxake starigxis, kaj ekkriis per
lauxta vocxo Jude, kaj li ekparolis, dirante:Auxskultu la vortojn de la
granda regxo, la regxo de Asirio.

<span id="an_18:29">18:29</span> Tiele diras la regxo:HXizkija ne
forlogu vin, cxar li ne povos savi vin el lia mano.

<span id="an_18:30">18:30</span> Kaj HXizkija ne fidigu vin per la
Eternulo, dirante:La Eternulo certe nin savos, kaj cxi tiu urbo ne estos
transdonita en la manojn de la regxo de Asirio.

<span id="an_18:31">18:31</span> Ne auxskultu HXizkijan; cxar tiele
diras la regxo de Asirio:Faru kun mi pacon kaj eliru al mi, kaj mangxu
cxiu el sia vinbergxardeno kaj cxiu de sia figarbo kaj trinku cxiu la
akvon el sia puto,

<span id="an_18:32">18:32</span> gxis mi venos kaj prenos vin en landon
similan al via lando, en landon de greno kaj mosto, en landon de pano
kaj vinbergxardenoj, en landon de olivoj kaj de mielo, kaj vi vivos kaj
ne mortos. Kaj ne auxskultu HXizkijan, kiam li forlogas vin per la
vortoj:La Eternulo nin savos.

<span id="an_18:33">18:33</span> CXu la dioj de la nacioj savis cxiu
sian landon el la manoj de la regxo de Asirio?

<span id="an_18:34">18:34</span> Kie estas la dioj de HXamat kaj de
Arpad? kie estas la dioj de Sefarvaim, de Hena kaj Iva? cxu ili savis
Samarion el miaj manoj?

<span id="an_18:35">18:35</span> Kiu el cxiuj dioj de tiuj landoj savis
sian landon el miaj manoj, ke la Eternulo savu Jerusalemon el miaj
manoj?

<span id="an_18:36">18:36</span> Kaj la popolo silentis kaj nenion
respondis al li; cxar estis ordono de la regxo:Ne respondu al li.

<span id="an_18:37">18:37</span> Kaj Eljakim, filo de HXilkija, la
palacestro, kaj SXebna, la skribisto, kaj Joahx, filo de Asaf, la
kronikisto, venis al HXizkija en dissxiritaj vestoj, kaj raportis al li
la vortojn de Rabsxake.

<span id="an_19:1">19:1</span> Kiam la regxo HXizkija tion auxdis, li
dissxiris siajn vestojn kaj cxirkauxkovris sin per sako, kaj iris en la
domon de la Eternulo.

<span id="an_19:2">19:2</span> Kaj li sendis Eljakimon, la palacestron,
kaj SXebnan, la skribiston, kaj la plejagxulojn el la pastroj,
cxirkauxkovritajn per sakoj, al la profeto Jesaja, filo de Amoc.

<span id="an_19:3">19:3</span> Kaj ili diris al li:Tiele diras
HXizkija:CXi tiu tago estas tago de malfelicxo, de puno, kaj de
malhonoro; cxar infanoj atingis la aperturon de la utero, sed forestas
forto por naski.

<span id="an_19:4">19:4</span> Eble auxdos la Eternulo, via Dio, cxiujn
vortojn de Rabsxake, kiun sendis la regxo de Asirio, lia sinjoro, por
blasfemi la vivantan Dion, kaj punos pro la vortoj, kiujn auxdis la
Eternulo, via Dio. Levu do pregxon por la restintoj, kiuj ankoraux
ekzistas.

<span id="an_19:5">19:5</span> Kaj la servantoj de la regxo HXizkija
venis al Jesaja.

<span id="an_19:6">19:6</span> Kaj Jesaja diris al ili:Tiele parolu al
via sinjoro:Tiele diras la Eternulo:Ne timu la vortojn, kiujn vi auxdis
kaj per kiuj blasfemis Min la servantoj de la regxo de Asirio.

<span id="an_19:7">19:7</span> Jen Mi metos en lin spiriton, ke,
auxdinte sciigon, li reiros en sian landon, kaj Mi faligos lin per glavo
en lia lando.

<span id="an_19:8">19:8</span> Kaj Rabsxake revenis, kaj trovis la
regxon de Asirio militanta kontraux Libna; cxar li auxdis, ke li foriris
de Lahxisx.

<span id="an_19:9">19:9</span> Kaj venis sciigo pri Tirhaka, regxo de
Etiopujo, nome:Li eliris, por militi kontraux vi. Tiam li denove sendis
senditojn al HXizkija kun la sekvanta komisio:

<span id="an_19:10">19:10</span> Tiele diru al HXizkija, regxo de
Judujo:Ne forlogu vin via Dio, kiun vi fidas, dirante:Jerusalem ne estos
transdonita en la manojn de la regxo de Asirio.

<span id="an_19:11">19:11</span> Vi auxdis ja, kion faris la regxoj de
Asirio al cxiuj landoj, ruinigante ilin; cxu vi do savigxos?

<span id="an_19:12">19:12</span> CXu ilin savis la dioj de la nacioj,
kiujn ekstermis miaj patroj, la naciojn de Gozan kaj HXaran kaj Recef
kaj la filojn de Eden en Telasar?

<span id="an_19:13">19:13</span> Kie estas la regxo de HXamat kaj la
regxo de Arpad kaj la regxo de la urbo Sefarvaim, de Hena kaj Iva?

<span id="an_19:14">19:14</span> HXizkija prenis la leteron el la manoj
de la senditoj kaj legis gxin, kaj li iris en la domon de la Eternulo,
kaj HXizkija disvolvis gxin antaux la Eternulo.

<span id="an_19:15">19:15</span> Kaj HXizkija ekpregxis al la Eternulo,
kaj diris:Ho Eternulo, Dio de Izrael, sidanta sur la keruboj! Vi estas
la sola Dio super cxiuj regnoj de la tero, Vi kreis la cxielon kaj la
teron;

<span id="an_19:16">19:16</span> klinu, ho Eternulo, Vian orelon, kaj
auxskultu; malfermu, ho Eternulo, Viajn okulojn, kaj rigardu; kaj auxdu
la vortojn de Sanhxerib, kiujn li sendis, por insulti la Dion vivantan.

<span id="an_19:17">19:17</span> Estas vero, ho Eternulo, la regxoj de
Asirio ruinigis la popolojn kaj ilian teron,

<span id="an_19:18">19:18</span> kaj jxetis iliajn diojn en fajron; cxar
tio estis ne dioj, sed faritajxoj de homaj manoj, ligno kaj sxtono; ili
ekstermis ilin.

<span id="an_19:19">19:19</span> Sed nun, ho Eternulo, nia Dio, savu nin
do kontraux liaj manoj, por ke cxiuj regnoj de la tero eksciu, ke Vi, ho
Eternulo, estas sola.

<span id="an_19:20">19:20</span> Kaj Jesaja, filo de Amoc, sendis al
HXizkija, por diri:Tiele diras la Eternulo, Dio de Izrael:Tion, kion vi
pregxis al Mi pri Sanhxerib, regxo de Asirio, Mi auxdis.

<span id="an_19:21">19:21</span> Jen estas tio, kion diris pri li la
Eternulo:Malestimas vin, mokas vin la virga filino de Cion, balancas
post vi la kapon la filino de Jerusalem.

<span id="an_19:22">19:22</span> Kiun vi blasfemis kaj insultis? kaj
kontraux kiun vi lauxtigis vocxon kaj alte levis viajn okulojn? Kontraux
la Sanktulon de Izrael!

<span id="an_19:23">19:23</span> Per viaj servantoj vi blasfemis la
Sinjoron, kaj vi diris:Kun mia multo da cxaroj mi supreniris sur la
supron de montoj, sur la randon de Lebanon, kaj mi dehakis gxiajn altajn
cedrojn, gxiajn plej bonajn cipresojn, kaj mi atingis gxian plej altan
pinton, gxian gxardensimilan arbaron.

<span id="an_19:24">19:24</span> Mi fosis kaj trinkis fremdan akvon, kaj
mi sekigos per la plandoj de miaj piedoj cxiujn riverojn de Egiptujo.

<span id="an_19:25">19:25</span> CXu vi ne auxdis, ke Mi jam delonge
tion decidis, de tempo antikva tion destinis? nun Mi tion plenumis, ke
la fortikigitaj urboj farigxis amaso da ruinsxtonoj.

<span id="an_19:26">19:26</span> Kaj iliaj logxantoj senfortigitaj
ektremis kaj kovrigxis per honto; ili farigxis kiel herbo de kampo, kiel
malgrava verdajxo, kiel musko sur tegmentoj, kaj kiel sunbruligita greno
antaux la spikigxo.

<span id="an_19:27">19:27</span> Sed vian sidon kaj vian eliron kaj vian
venon Mi scias, ankaux vian koleron kontraux Mi.

<span id="an_19:28">19:28</span> Pro tio, ke vi koleris kontraux Mi kaj
via aroganteco venis al Miaj oreloj, Mi metos Mian ringon en viajn
nazotruojn kaj Mian busxbridajxon en vian busxon, kaj Mi reirigos vin
per la sama vojo, per kiu vi venis.

<span id="an_19:29">19:29</span> Kaj jen estas por vi la pruvosigno:vi
mangxos en cxi tiu jaro grenon memsemigxintan, en la dua jaro grenon
sovagxan, sed en la tria jaro vi semos kaj rikoltos kaj plantos
vinbergxardenojn kaj mangxos iliajn fruktojn.

<span id="an_19:30">19:30</span> Kaj la restajxo de la domo de Jehuda
denove enradikigxos malsupre kaj donos fruktojn supre.

<span id="an_19:31">19:31</span> CXar el Jerusalem devenos restajxo, kaj
savitajxo de la monto Cion; la fervoro de la Eternulo Cebaot tion faros.

<span id="an_19:32">19:32</span> Tial tiele diras la Eternulo pri la
regxo de Asirio:Li ne eniros en cxi tiun urbon kaj ne jxetos tien sagon
kaj ne aliros al gxi kun sxildo kaj ne sxutos kontraux gxi remparon.

<span id="an_19:33">19:33</span> Per la sama vojo, per kiu li venis, li
reiros, kaj en cxi tiun urbon li ne eniros, diras la Eternulo.

<span id="an_19:34">19:34</span> Mi defendos cxi tiun urbon, por savi
gxin pro Mi kaj pro Mia servanto David.

<span id="an_19:35">19:35</span> En tiu nokto eliris angxelo de la
Eternulo kaj frapis en la tendaro de la Asirianoj cent okdek kvin mil.
Kiam oni levigxis matene, oni ekvidis, ke ili cxiuj estas kadavroj
senvivaj.

<span id="an_19:36">19:36</span> Kaj Sanhxerib, la regxo de Asirio,
elmovigxis kaj iris kaj rehejmigxis kaj restis en Nineve.

<span id="an_19:37">19:37</span> Kaj kiam li adorklinigxis en la domo de
sia dio Nisrohx, liaj filoj Adramelehx kaj SXarecer mortigis lin per
glavo, kaj mem ili forkuris en la landon Araratan. Kaj ekregxis
anstataux li lia filo Esar-HXadon.

<span id="an_20:1">20:1</span> En tiu tempo HXizkija morte malsanigxis;
kaj venis al li la profeto Jesaja, filo de Amoc, kaj diris al li:Tiele
diras la Eternulo:Faru testamenton pri via domo, cxar vi mortos kaj ne
vivos.

<span id="an_20:2">20:2</span> Tiam HXizkija turnis sian vizagxon al la
muro, kaj ekpregxis al la Eternulo, dirante:

<span id="an_20:3">20:3</span> Mi petas, ho Eternulo, rememoru, ke mi
iradis antaux Vi kun vero kaj koro fidela, kaj mi faradis tion, kio
placxas al Vi. Kaj HXizkija lauxte ekploris.

<span id="an_20:4">20:4</span> Kiam Jesaja ankoraux ne eliris el la
interna korto, aperis al li la vorto de la Eternulo jene:

<span id="an_20:5">20:5</span> Reiru, kaj diru al HXizkija, la estro de
Mia popolo:Tiele diras la Eternulo, Dio de via patro David:Mi auxdis
vian pregxon, Mi vidis viajn larmojn; jen Mi resanigos vin; en la tria
tago vi iros en la domon de la Eternulo.

<span id="an_20:6">20:6</span> Kaj Mi aldonos al via vivo dek kvin
jarojn; kaj kontraux la mano de la regxo de Asirio Mi savos vin kaj cxi
tiun urbon, kaj Mi defendos cxi tiun urbon pro Mi kaj pro Mia servanto
David.

<span id="an_20:7">20:7</span> Kaj Jesaja diris:Oni alportu dispremitan
figon. Kaj oni alportis kaj metis sur la sxvelajxon, kaj li resanigxis.

<span id="an_20:8">20:8</span> Kaj HXizkija diris al Jesaja:Kia estas la
signo, ke la Eternulo min resanigos kaj mi iros en la tria tago en la
domon de la Eternulo?

<span id="an_20:9">20:9</span> Jesaja respondis:Tio estos por vi la
pruvosigno de la Eternulo, ke la Eternulo plenumos tion, kion Li
diris:cxu la hormontra ombro iru antauxen je dek gradoj, aux cxu gxi iru
returne je dek gradoj?

<span id="an_20:10">20:10</span> Kaj HXizkija diris:Facile estas por la
ombro iri antauxen je dek gradoj; ne, la ombro iru returne je dek
gradoj.

<span id="an_20:11">20:11</span> Tiam la profeto Jesaja vokis al la
Eternulo, kaj Li retiris la hormontran ombron malantauxen je dek gradoj
sur la hormontrilo de Ahxaz, sur kiu gxi malsuprigxis.

<span id="an_20:12">20:12</span> En tiu tempo Berodahx-Baladan, filo de
Baladan, regxo de Babel, sendis leterojn kaj donacojn al HXizkija; cxar
li auxdis, ke HXizkija estis malsana.

<span id="an_20:13">20:13</span> Kaj HXizkija elauxdis ilin, kaj montris
al ili sian tutan trezorejon, la argxenton kaj la oron kaj la aromajxojn
kaj la karan oleon kaj sian armilejon, kaj cxion, kio trovigxis en liaj
trezorejoj; estis nenio, kion HXizkija ne montrus al ili en sia domo kaj
en sia tuta posedajxo.

<span id="an_20:14">20:14</span> Kaj venis la profeto Jesaja al la regxo
HXizkija, kaj diris al li:Kion parolis tiuj homoj? kaj de kie ili venis
al vi? Kaj HXizkija diris:El lando malproksima ili venis, el Babel.

<span id="an_20:15">20:15</span> Kaj li diris:Kion ili vidis en via
domo? Kaj HXizkija respondis:CXion, kio estas en mia domo, ili vidis;
estis nenio, kion mi ne montrus al ili en miaj trezorejoj.

<span id="an_20:16">20:16</span> Tiam Jesaja diris al HXizkija:Auxskultu
la diron de la Eternulo:

<span id="an_20:17">20:17</span> Jen venos tagoj, kaj cxio, kio estas en
via domo kaj kion kolektis viaj patroj gxis la nuna tago, estos
forportata en Babelon; nenio restos, diras la Eternulo.

<span id="an_20:18">20:18</span> Kaj el viaj filoj, kiuj devenos de vi,
kiujn vi naskigos, oni prenos; kaj ili estos korteganoj en la palaco de
la regxo de Babel.

<span id="an_20:19">20:19</span> Kaj HXizkija diris al Jesaja:Bona estas
la vorto de la Eternulo, kiun vi diris. Kaj li diris plue:Estu nur paco
kaj vero en mia tempo.

<span id="an_20:20">20:20</span> La cetera historio de HXizkija, kaj lia
tuta forto, kaj kiel li faris la lageton kaj la akvotubon kaj enkondukis
la akvon en la urbon, cxio estas priskribita en la libro de kroniko de
la regxoj de Judujo.

<span id="an_20:21">20:21</span> Kaj HXizkija ekdormis kun siaj patroj,
kaj anstataux li ekregxis lia filo Manase.

<span id="an_21:1">21:1</span> La agxon de dek du jaroj havis Manase,
kiam li farigxis regxo, kaj kvindek kvin jarojn li regxis en Jerusalem.
La nomo de lia patrino estis HXefci-Ba.

<span id="an_21:2">21:2</span> Li agadis malbone antaux la Eternulo,
simile al la abomenindajxoj de la nacioj, kiujn la Eternulo forpelis de
antaux la Izraelidoj.

<span id="an_21:3">21:3</span> Li konstruis denove la altajxojn, kiujn
forigis lia patro HXizkija; kaj li starigis altarojn al Baal kaj faris
sanktan stangon, kiel faris Ahxab, regxo de Izrael, kaj adorklinigxis
antaux la tuta armeo de la cxielo kaj servis al gxi.

<span id="an_21:4">21:4</span> Li konstruis ankaux altarojn en la domo
de la Eternulo, pri kiu la Eternulo diris:En Jerusalem Mi estigos Mian
nomon.

<span id="an_21:5">21:5</span> Kaj li konstruis altarojn al la tuta
armeo de la cxielo, sur la du kortoj de la domo de la Eternulo.

<span id="an_21:6">21:6</span> Kaj li trairigis sian filon tra fajro,
kaj li auxguradis kaj sorcxadis, kaj starigis antauxdiristojn kaj
magiistojn; li multe agadis malbone antaux la Eternulo, kolerigante Lin.

<span id="an_21:7">21:7</span> Ankaux la idolon por Asxtar, kiun li
faris, li starigis en la domo, pri kiu la Eternulo diris al David kaj al
lia filo Salomono:En cxi tiu domo kaj en Jerusalem, kiun Mi elektis
inter cxiuj triboj de Izrael, Mi estigos Mian nomon por eterne,

<span id="an_21:8">21:8</span> kaj Mi ne plu elvagigos la piedon de
Izrael el la tero, kiun Mi donis al iliaj patroj, se ili nur observos,
por agadi konforme al cxio, kion Mi ordonis al ili, kaj al la tuta
instruo, kiun donis al ili Mia servanto Moseo.

<span id="an_21:9">21:9</span> Sed ili ne obeis; kaj Manase forlogis
ilin tiel, ke ili agis pli malbone, ol la nacioj, kiujn la Eternulo
ekstermis antaux la Izraelidoj.

<span id="an_21:10">21:10</span> Kaj la Eternulo ekparolis per Siaj
servantoj, la profetoj, dirante:

<span id="an_21:11">21:11</span> Pro tio, ke Manase, regxo de Judujo,
faris tiujn abomenindajxojn, kiuj estas pli malbonaj, ol cxio, kion
faris la Amoridoj, kiuj estis antaux li, kaj li pekigis ankaux la Judojn
per siaj idoloj,

<span id="an_21:12">21:12</span> tiele diras la Eternulo, Dio de
Izrael:Jen Mi venigos sur Jerusalemon kaj Judujon tian malbonon, ke cxe
cxiu, kiu tion auxdos, ektintos en ambaux liaj oreloj.

<span id="an_21:13">21:13</span> Mi etendos super Jerusalem la
mezursxnuron de Samario kaj la vertikalon de la domo de Ahxab, kaj Mi
elvisxos Jerusalemon tiel, kiel oni elvisxas pladon, elvisxos kaj
renversos.

<span id="an_21:14">21:14</span> Kaj Mi forpusxos la restajxon de Mia
heredajxo, kaj Mi transdonos ilin en la manojn de iliaj malamikoj, kaj
ili farigxos kaptajxo kaj rabajxo por cxiuj siaj malamikoj;

<span id="an_21:15">21:15</span> pro tio, ke ili faradis malbonon antaux
Miaj okuloj kaj incitadis Min, de post la tago, kiam iliaj patroj eliris
el Egiptujo, gxis la nuna tago.

<span id="an_21:16">21:16</span> Ankaux da senkulpa sango Manase
elversxis tre multe, gxis li plenigis Jerusalemon de unu rando gxis la
alia, krom sia peko, per kiu li pekigis Judujon, por fari malbonon
antaux la okuloj de la Eternulo.

<span id="an_21:17">21:17</span> La cetera historio de Manase, kaj cxio,
kion li faris, kaj la pekoj, kiujn li faris, estas priskribitaj en la
libro de kroniko de la regxoj de Judujo.

<span id="an_21:18">21:18</span> Kaj Manase ekdormis kun siaj patroj,
kaj oni enterigis lin en la gxardeno cxe lia domo, en la gxardeno de
Uza. Kaj anstataux li ekregxis lia filo Amon.

<span id="an_21:19">21:19</span> La agxon de dudek du jaroj havis Amon,
kiam li farigxis regxo, kaj du jarojn li regxis en Jerusalem. La nomo de
lia patrino estis Mesxulemet, filino de HXaruc, el Jotba.

<span id="an_21:20">21:20</span> Li agadis malbone antaux la Eternulo,
kiel agadis lia patro Manase.

<span id="an_21:21">21:21</span> Li iradis laux tute la sama vojo, laux
kiu iradis lia patro, kaj li servadis al la idoloj, al kiuj servadis lia
patro, kaj adorklinigxadis antaux ili.

<span id="an_21:22">21:22</span> Li forlasis la Eternulon, Dion de liaj
patroj, kaj ne iradis laux la vojo de la Eternulo.

<span id="an_21:23">21:23</span> Kaj la servantoj de Amon konspiris
kontraux li, kaj mortigis la regxon en lia domo.

<span id="an_21:24">21:24</span> Sed la popolo de la lando mortigis
cxiujn, kiuj faris konspiron kontraux la regxo Amon; kaj la popolo de la
lando faris regxo anstataux li lian filon Josxija.

<span id="an_21:25">21:25</span> La cetera historio de Amon, kion li
faris, estas priskribita en la libro de kroniko de la regxoj de Judujo.

<span id="an_21:26">21:26</span> Kaj oni enterigis lin en lia tombo, en
la gxardeno de Uza. Kaj anstataux li ekregxis lia filo Josxija.

<span id="an_22:1">22:1</span> La agxon de ok jaroj havis Josxija, kiam
li farigxis regxo, kaj tridek unu jarojn li regxis en Jerusalem. La nomo
de lia patrino estis Jedida, filino de Adaja, el Bockat.

<span id="an_22:2">22:2</span> Li agadis bone antaux la Eternulo, kaj
iradis tute laux la vojo de sia patro David, kaj ne deflankigxis
dekstren, nek maldekstren.

<span id="an_22:3">22:3</span> En la dek-oka jaro de la regxo Josxija la
regxo sendis la skribiston SXafan, filo de Acalja, filo de Mesxulam, en
la domon de la Eternulo, dirante:

<span id="an_22:4">22:4</span> Iru al la cxefpastro HXilkija, ke li
elprenu la tutan monon, kiu estis alportita en la domon de la Eternulo
kaj kiun kolektis de la popolo la pordogardistoj,

<span id="an_22:5">22:5</span> kaj oni transdonu gxin en la manojn de la
laborplenumantoj, kiuj havis komision en la domo de la Eternulo, por ke
cxi tiuj donu gxin al la laborantoj en la domo de la Eternulo, por
rebonigi la difektojn en la domo,

<span id="an_22:6">22:6</span> al la cxarpentistoj kaj konstruistoj kaj
masonistoj, kaj por acxeti lignon kaj cxirkauxhakitajn sxtonojn por la
rebonigo de la domo;

<span id="an_22:7">22:7</span> sed oni ne postulu de ili kalkulan
raporton pri la mono, transdonita en iliajn manojn, cxar ili devas
labori konfidate.

<span id="an_22:8">22:8</span> Kaj la cxefpastro HXilkija diris al la
skribisto SXafan:Libron de la instruo mi trovis en la domo de la
Eternulo. Kaj HXilkija donis la libron al SXafan, kaj li gxin legis.

<span id="an_22:9">22:9</span> Kaj la skribisto SXafan venis al la regxo
kaj alportis al la regxo respondon, kaj diris:Viaj servantoj elsxutis la
monon, kiu trovigxis en la domo, kaj donis gxin en la manojn de la
laborplenumantoj en la domo de la Eternulo.

<span id="an_22:10">22:10</span> Kaj la skribisto SXafan raportis al la
regxo, dirante:Libron donis al mi la pastro HXilkija. Kaj SXafan legis
gxin antaux la regxo.

<span id="an_22:11">22:11</span> Kiam la regxo auxdis la vortojn de la
libro de la instruo, li dissxiris siajn vestojn.

<span id="an_22:12">22:12</span> Kaj la regxo ordonis al la pastro
HXilkija, kaj al Ahxikam, filo de SXafan, kaj al Ahxbor, filo de
Mihxaja, kaj al la skribisto SXafan, kaj al Asaja, servanto de la regxo,
dirante:

<span id="an_22:13">22:13</span> Iru, demandu la Eternulon por mi kaj
por la popolo kaj por la tuta Judujo koncerne la vortojn de tiu trovita
libro; cxar granda estas la kolero de la Eternulo, ekflaminta kontraux
ni pro tio, ke niaj patroj ne obeis la vortojn de tiu libro, por plenumi
cxion, kio estas skribita por ni.

<span id="an_22:14">22:14</span> Kaj iris la pastro HXilkija kaj Ahxikam
kaj Ahxbor kaj SXafan kaj Asaja al la profetino HXulda, edzino de
SXalum, filo de Tikva, filo de HXarhxas, la vestogardisto (sxi logxis en
Jerusalem, en la dua parto); kaj ili parolis kun sxi.

<span id="an_22:15">22:15</span> Kaj sxi diris al ili :Tiele diras la
Eternulo, Dio de Izrael:Diru al la homo, kiu sendis vin al mi:

<span id="an_22:16">22:16</span> Tiele diras la Eternulo:Jen Mi venigos
malfelicxon sur cxi tiun lokon kaj sur gxiajn logxantojn, cxiujn vortojn
de la libro, kiun legis la regxo de Judujo.

<span id="an_22:17">22:17</span> Pro tio, ke ili Min forlasis kaj
incensis al aliaj dioj, kolerigante Min per cxiuj faroj de siaj manoj,
ekflamis Mia kolero kontraux cxi tiu loko kaj ne estingigxos.

<span id="an_22:18">22:18</span> Sed koncerne la regxon de Judujo, kiu
sendis vin, por demandi la Eternulon, diru al li jene:Tiele diras la
Eternulo, Dio de Izrael, pri la vortoj, kiujn vi auxdis:

<span id="an_22:19">22:19</span> CXar via koro moligxis kaj vi
humiligxis antaux la Eternulo, kiam vi auxdis, kion Mi diris pri cxi tiu
loko kaj pri gxiaj logxantoj, ke ili farigxos ruinajxo kaj malbenajxo,
kaj vi dissxiris viajn vestojn kaj ploris antaux Mi, tial Mi ankaux
auxskultis vin, diras la Eternulo.

<span id="an_22:20">22:20</span> Pro tio jen Mi alkolektos vin al viaj
patroj, kaj vi iros en vian tombon en paco, kaj viaj okuloj ne vidos la
tutan malfelicxon, kiun Mi venigos sur cxi tiun lokon. Kaj ili alportis
la respondon al la regxo.

<span id="an_23:1">23:1</span> La regxo sendis, kaj oni kunvenigis al li
cxiujn plejagxulojn de Judujo kaj Jerusalem.

<span id="an_23:2">23:2</span> Kaj la regxo iris en la domon de la
Eternulo, kaj kune kun li cxiuj Judoj kaj cxiuj logxantoj de Jerusalem,
kaj la pastroj kaj la profetoj kaj la tuta popolo, de la malgrandaj gxis
la grandaj; kaj oni vocxlegis antaux ili cxiujn vortojn de la libro de
interligo, kiu estis trovita en la domo de la Eternulo.

<span id="an_23:3">23:3</span> Kaj la regxo starigxis cxe la kolono, kaj
faris interligon antaux la Eternulo, por sekvi la Eternulon kaj observi
Liajn ordonojn kaj Liajn atestojn kaj Liajn legxojn, per la tuta koro
kaj per la tuta animo, por restarigi la vortojn de tiu interligo,
skribitajn en tiu libro. Kaj la tuta popolo aligxis al la interligo.

<span id="an_23:4">23:4</span> Kaj la regxo ordonis al la cxefpastro
HXilkija kaj al la duagradaj pastroj kaj al la pordogardistoj, ke oni
elportu el la templo de la Eternulo cxiujn objektojn, faritajn por Baal
kaj por Asxtar kaj por la tuta armeo de la cxielo; kaj oni forbruligis
ilin ekster Jerusalem sur la kampo Kidron, kaj oni forportis ilian
cindron en Bet-Elon.

<span id="an_23:5">23:5</span> Kaj li forigis la idolpastrojn, kiujn
starigis la regxoj de Judujo, por incensi sur la altajxoj en la urboj de
Judujo kaj en la cxirkauxajxo de Jerusalem, kaj tiujn, kiuj incensadis
al Baal, al la suno, al la luno, al la stelaroj, kaj al la tuta armeo de
la cxielo.

<span id="an_23:6">23:6</span> Kaj li elportigis la sanktan stangon el
la domo de la Eternulo ekster Jerusalemon al la torento Kidron; kaj oni
forbruligis gxin cxe la torento Kidron kaj disfrotis gxin gxis cindreco,
kaj oni jxetis la cindron sur la tombejon de la simpla popolo.

<span id="an_23:7">23:7</span> Kaj li detruis la domojn de
malcxastistoj, kiuj estis cxe la domo de la Eternulo kaj en kiuj la
virinoj teksadis tendojn por Asxtar.

<span id="an_23:8">23:8</span> Kaj li venigis cxiujn pastrojn el la
urboj de Judujo, kaj malpurigis la altajxojn, sur kiuj la pastroj
incensadis, de Geba gxis Beer-SXeba; kaj li detruis la altajxojn cxe la
pordegoj; tiun, kiu estis antaux la pordego de la urbestro Josuo, kaj
tiun, kiu estis maldekstre cxe la enirado en la urbon.

<span id="an_23:9">23:9</span> Tamen la pastroj de la altajxoj ne
oferadis sur la altaro de la Eternulo en Jerusalem, sed ili mangxadis
macojn kune kun siaj fratoj.

<span id="an_23:10">23:10</span> Kaj li malpurigis ankaux Tofeton, kiu
estis en la valo de la filoj de Hinom, por ke neniu trairigu sian filon
aux sian filinon tra fajro al Molehx.

<span id="an_23:11">23:11</span> Kaj li forigis la cxevalojn, kiujn la
regxoj de Judujo starigis al la suno cxe la enirejo de la domo de la
Eternulo, apud la cxambro de la euxnuko Netan-Melehx en Parvarim, kaj la
cxarojn de la suno li forbruligis per fajro.

<span id="an_23:12">23:12</span> Kaj la altarojn, kiuj estis sur la
tegmento de la supra cxambro de Ahxaz, kiujn faris la regxoj de Judujo,
kaj la altarojn, kiujn faris Manase en la du kortoj de la domo de la
Eternulo, la regxo detruis, kaj li kuris de tie kaj jxetis ilian cindron
en la torenton Kidron.

<span id="an_23:13">23:13</span> Ankaux la altajxojn, kiuj estis antaux
Jerusalem, dekstre de la monto de pereo, kaj kiujn arangxis Salomono,
regxo de Izrael, por Asxtar, abomenindajxo de la Cidonanoj, kaj por
Kemosx, abomenindajxo de la Moabidoj, kaj por Milkom, abomenindajxo de
la Amonidoj, la regxo malpurigis.

<span id="an_23:14">23:14</span> Kaj li disrompis la statuojn kaj
dehakis la sanktajn stangojn, kaj plenigis ilian lokon per ostoj de
homoj.

<span id="an_23:15">23:15</span> Ankaux la altaron, kiu estis en Bet-El,
kaj la altajxon, kiun arangxis Jerobeam, filo de Nebat, kiu pekigis
Izraelon, ankaux tiun altaron kaj la altajxon li detruis, kaj li
forbruligis la altajxon kaj faris el gxi polvon kaj forbruligis la
sanktan stangon.

<span id="an_23:16">23:16</span> Josxija sin turnis, kaj ekvidis la
tombojn, kiuj estis tie sur la monto, kaj li sendis, kaj prenigis la
ostojn el la tomboj kaj forbruligis ilin sur la altaro kaj malpurigis
gxin, konforme al la vorto de la Eternulo, kiun proklamis tiu homo de
Dio, kiu antauxdiris tiun farigxon.

<span id="an_23:17">23:17</span> Kaj li diris:Kio estas tiu monumento,
kiun mi vidas? Kaj la logxantoj de la urbo diris al li:Tio estas la
tombo de la homo de Dio, kiu venis el Judujo, kaj antauxdiris tiujn
farojn, kiujn vi faris koncerne la altaron de Bet-El.

<span id="an_23:18">23:18</span> Kaj li diris:Lasu lin kusxi, neniu
tusxu liajn ostojn. Tiamaniere liaj ostoj estis savitaj kun la ostoj de
la profeto, kiu venis el Samario.

<span id="an_23:19">23:19</span> Ankaux cxiujn domojn de la altajxoj,
kiuj estis en la urboj de Samario kaj kiujn konstruis la regxoj de
Izrael, por inciti la Eternulon, Josxija detruis, kaj agis kun ili
simile al tio, kion li faris en Bet-El.

<span id="an_23:20">23:20</span> Kaj li bucxis cxiujn pastrojn de la
altajxoj, kiuj tie estis, sur la altaroj, kaj bruligis sur ili homajn
ostojn; kaj li revenis en Jerusalemon.

<span id="an_23:21">23:21</span> Kaj la regxo ordonis al la tuta popolo,
dirante:Faru Paskon al la Eternulo, via Dio, kiel estas skribite en tiu
libro de la interligo.

<span id="an_23:22">23:22</span> CXar simila Pasko ne estis farita de
post la tempo de la jugxistoj, kiuj jugxadis Izraelon, kaj en la tuta
tempo de la regxoj de Izrael kaj de la regxoj de Judujo;

<span id="an_23:23">23:23</span> nur en la dek-oka jaro de la regxo
Josxija estis farita tiu Pasko al la Eternulo en Jerusalem.

<span id="an_23:24">23:24</span> Kaj la auxguristojn kaj la sorcxistojn
kaj la domajn diojn kaj la idolojn kaj cxiujn abomenindajxojn, kiuj
montrigxis en la Juda lando kaj en Jerusalem, Josxija ekstermis, por
plenumi la vortojn de la instruo, skribitajn en la libro, kiun la pastro
HXilkija trovis en la domo de la Eternulo.

<span id="an_23:25">23:25</span> Ne estis antaux li regxo simila al li,
kiu turnis sin al la Eternulo per sia tuta koro kaj per sia tuta animo
kaj per sia tuta forto, konforme al la tuta instruo de Moseo; kaj post
li ne aperis simila al li.

<span id="an_23:26">23:26</span> Tamen la Eternulo ne deturnis Sin de la
granda furiozo de Sia kolero, per kiu Lia kolero ekflamis kontraux
Judujo pro cxiuj incitoj, per kiuj incitis Lin Manase.

<span id="an_23:27">23:27</span> Kaj la Eternulo diris:Ankaux Judujon Mi
forigos de antaux Mia vizagxo, kiel Mi forigis Izraelon, kaj Mi
forpusxos cxi tiun urbon, kiun Mi elektis, Jerusalemon, kaj la domon,
pri kiu Mi diris, ke Mia nomo tie estos.

<span id="an_23:28">23:28</span> La cetera historio de Josxija, kaj
cxio, kion li faris, estas priskribitaj en la libro de kroniko de la
regxoj de Judujo.

<span id="an_23:29">23:29</span> En lia tempo Faraono Nehxo, regxo de
Egiptujo, iris kontraux la regxon de Asirio al la rivero Euxfrato. La
regxo Josxija iris renkonte al li, kaj cxi tiu mortigis lin en Megido,
kiam li ekvidis lin.

<span id="an_23:30">23:30</span> Kaj liaj servantoj forveturigis lin
mortintan el Megido kaj venigis lin en Jerusalemon kaj enterigis lin en
lia tombo. Kaj la popolo de la lando prenis Jehoahxazon, filon de
Josxija, kaj sanktoleis lin kaj faris lin regxo anstataux lia patro.

<span id="an_23:31">23:31</span> La agxon de dudek tri jaroj havis
Jehoahxaz, kiam li farigxis regxo, kaj tri monatojn li regxis en
Jerusalem. La nomo de lia patrino estis HXamutal, filino de Jeremia, el
Libna.

<span id="an_23:32">23:32</span> Li agadis malbone antaux la Eternulo,
tiel same kiel agadis liaj patroj.

<span id="an_23:33">23:33</span> Kaj Faraono Nehxo malliberigis lin en
Ribla en la lando HXamat, por ke li ne regxu en Jerusalem, kaj li metis
sur la landon monpunon de cent kikaroj da argxento kaj unu kikaro da
oro.

<span id="an_23:34">23:34</span> Kaj Faraono Nehxo ekregxigis Eljakimon,
filon de Josxija, anstataux lia patro Josxija, kaj sxangxis lian nomon
je Jehojakim; sed Jehoahxazon li prenis kaj venigis en Egiptujon, kaj
tie li mortis.

<span id="an_23:35">23:35</span> La argxenton kaj oron Jehojakim donis
al Faraono; sed li metis tion sur la landon, ke oni donu la argxenton
laux la ordono de Faraono:de cxiu laux taksado li prenis la argxenton
kaj la oron de la popolo de la lando, por doni al Faraono Nehxo.

<span id="an_23:36">23:36</span> La agxon de dudek kvin jaroj havis
Jehojakim, kiam li farigxis regxo, kaj dek unu jarojn li regxis en
Jerusalem. La nomo de lia patrino estis Zebuda, filino de Pedaja, el
Ruma.

<span id="an_23:37">23:37</span> Li agadis malbone antaux la Eternulo,
tiel same, kiel agadis liaj patroj.

<span id="an_24:1">24:1</span> En lia tempo venis Nebukadnecar, regxo de
Babel; kaj Jehojakim estis lia subulo dum tri jaroj, sed poste li
defalis de li.

<span id="an_24:2">24:2</span> La Eternulo sendis sur lin hordojn da
HXaldeoj, hordojn da Sirianoj, hordojn da Moabidoj, kaj hordojn da
Amonidoj, sendis ilin sur Judujon, por pereigi gxin, konforme al la
vorto de la Eternulo, kiun Li diris per Siaj servantoj, la profetoj.

<span id="an_24:3">24:3</span> Sed laux la ordono de la Eternulo tio
farigxis al Judujo, por forpusxi gxin de antaux Lia vizagxo pro la pekoj
de Manase, pro cxio, kion li faris;

<span id="an_24:4">24:4</span> ankaux pro la senkulpa sango, kiun li
versxis, plenigante Jerusalemon per senkulpa sango, la Eternulo ne volis
pardoni.

<span id="an_24:5">24:5</span> La cetera historio de Jehojakim, kaj
cxio, kion li faris, estas priskribitaj en la libro de kroniko de la
regxoj de Judujo.

<span id="an_24:6">24:6</span> Kaj Jehojakim ekdormis kun siaj patroj,
kaj anstataux li ekregxis lia filo Jehojahxin.

<span id="an_24:7">24:7</span> La regxo de Egiptujo ne eliris plu el sia
lando, cxar la regxo de Babel forprenis cxion, kio apartenis al la regxo
de Egiptujo, de la torento de Egiptujo gxis la rivero Euxfrato.

<span id="an_24:8">24:8</span> La agxon de dek ok jaroj havis
Jehojahxin, kiam li farigxis regxo, kaj tri monatojn li regxis en
Jerusalem. La nomo de lia patrino estis Nehxusxta, filino de Elnatan, el
Jerusalem.

<span id="an_24:9">24:9</span> Li agadis malbone antaux la Eternulo,
tiel same, kiel agadis lia patro.

<span id="an_24:10">24:10</span> En tiu tempo la servantoj de
Nebukadnecar, regxo de Babel, iris kontraux Jerusalemon, kaj oni
komencis siegxi la urbon.

<span id="an_24:11">24:11</span> Kaj Nebukadnecar, regxo de Babel, venis
al la urbo, kiam liaj servantoj gxin siegxis.

<span id="an_24:12">24:12</span> Kaj Jehojahxin, regxo de Judujo, eliris
al la regxo de Babel, li kaj lia patrino kaj liaj servantoj kaj liaj
altranguloj kaj liaj korteganoj; kaj la regxo de Babel prenis lin en la
oka jaro de sia regxado.

<span id="an_24:13">24:13</span> Kaj li elprenis el tie cxiujn trezorojn
de la domo de la Eternulo kaj la trezorojn de la regxa domo, kaj li
disrompis cxiujn orajn vazojn, kiujn Salomono, regxo de Izrael, faris en
la templo de la Eternulo, kiel diris la Eternulo.

<span id="an_24:14">24:14</span> Kaj li forkondukis cxiujn
Jerusalemanojn, cxiujn eminentulojn, cxiujn fortajn militistojn-dek mil
estis forkondukitaj-kaj cxiujn artistojn kaj cxiujn forgxistojn; restis
neniu krom la malricxa popolo de la lando.

<span id="an_24:15">24:15</span> Kaj li forkondukis Jehojahxinon en
Babelon; kaj la patrinon de la regxo kaj la edzinojn de la regxo kaj
liajn korteganojn kaj la potenculojn de la lando li forkondukis en
kaptitecon el Jerusalem en Babelon.

<span id="an_24:16">24:16</span> Kaj cxiujn fortulojn, sep mil, kaj la
artistojn kaj la forgxistojn, mil, cxiujn bravajn militistojn, la regxo
de Babel forkondukis en kaptitecon en Babelon.

<span id="an_24:17">24:17</span> Kaj la regxo de Babel faris regxo
anstataux li lian onklon Matanja, kaj sxangxis lian nomon je Cidkija.

<span id="an_24:18">24:18</span> La agxon de dudek unu jaroj havis
Cidkija, kiam li farigxis regxo, kaj dek unu jarojn li regxis en
Jerusalem. La nomo de lia patrino estis HXamutal, filino de Jeremia, el
Libna.

<span id="an_24:19">24:19</span> Li agadis malbone antaux la Eternulo,
tiel same, kiel agadis Jehojakim.

<span id="an_24:20">24:20</span> CXar la kolero de la Eternulo estis
kontraux Jerusalem kaj kontraux Judujo, gxis Li forjxetis ilin de antaux
Sia vizagxo. Kaj Cidkija defalis de la regxo de Babel.

<span id="an_25:1">25:1</span> En la nauxa jaro de lia regxado, en la
deka monato, en la deka tago de la monato, venis Nebukadnecar, regxo de
Babel, li kaj lia tuta militistaro, kontraux Jerusalemon, kaj eksiegxis
gxin, kaj oni konstruis cxirkaux gxi bastionojn.

<span id="an_25:2">25:2</span> Kaj la urbo restis siegxata gxis la
dek-unua jaro de la regxo Cidkija.

<span id="an_25:3">25:3</span> En la nauxa tago de la kvara monato, kiam
la malsato tiel fortigxis en la urbo, ke la popolo de la lando ne havis
panon,

<span id="an_25:4">25:4</span> tiam oni faris enrompon en la urbon; kaj
cxiuj militistoj forkuris en la nokto laux la vojo de la pordego inter
la du muregoj apud la gxardeno de la regxo, kaj foriris laux la vojo al
la stepo. Kaj la HXaldeoj staris cxirkaux la urbo.

<span id="an_25:5">25:5</span> Kaj la militistaro de la HXaldeoj
postkuris la regxon kaj kuratingis lin sur la stepo de Jerihxo, kaj lia
tuta militistaro diskuris for de li.

<span id="an_25:6">25:6</span> Kaj ili kaptis la regxon kaj forkondukis
lin al la regxo de Babel en Riblan, kaj oni faris pri li jugxon.

<span id="an_25:7">25:7</span> La filojn de Cidkija oni bucxis antaux
liaj okuloj, kaj al Cidkija oni blindigis liajn okulojn, kaj oni ligis
lin per kupraj katenoj kaj forkondukis lin en Babelon.

<span id="an_25:8">25:8</span> En la kvina monato, en la sepa tago de la
monato, tio estas en la dek- nauxa jaro de la regxo Nebukadnecar, regxo
de Babel, venis Nebuzaradan, estro de la korpogardistoj, servanto de la
regxo de Babel, en Jerusalemon.

<span id="an_25:9">25:9</span> Kaj li forbruligis la domon de la
Eternulo kaj la domon de la regxo kaj cxiujn domojn de Jerusalem; cxiujn
grandajn domojn li forbruligis per fajro.

<span id="an_25:10">25:10</span> Kaj la muregojn de Jerusalem cxirkauxe
detruis la tuta militistaro de la HXaldeoj, kiu estis kun la estro de la
korpogardistoj.

<span id="an_25:11">25:11</span> La ceteran popolon, kiu restis en la
urbo, kaj la transkurintojn, kiuj transkuris al la regxo de Babel, kaj
la ceteran popolamason forkondukis Nebuzaradan, la estro de la
korpogardistoj.

<span id="an_25:12">25:12</span> Sed iom el la malricxuloj de la lando
la estro de la korpogardistoj restigis, ke ili estu vinberistoj kaj
terkultivistoj.

<span id="an_25:13">25:13</span> La kuprajn kolonojn, kiuj estis en la
domo de la Eternulo, kaj la bazajxojn kaj la kupran maron, kiuj estis en
la domo de la Eternulo, la HXaldeoj disrompis kaj forportis ilian kupron
en Babelon.

<span id="an_25:14">25:14</span> Kaj la potojn kaj la sxovelilojn kaj la
trancxilojn kaj la kulerojn kaj cxiujn kuprajn vazojn, kiuj estis uzataj
cxe la servado, ili forprenis.

<span id="an_25:15">25:15</span> Kaj la karbujojn kaj la aspergajn
kalikojn, kiuj estis aux el oro aux el argxento, prenis la estro de la
korpogardistoj.

<span id="an_25:16">25:16</span> Koncerne la du kolonojn, la unu maron,
kaj la bazajxojn, kiujn faris Salomono por la domo de la Eternulo:la
kvanto de la kupro en cxiuj tiuj iloj estis nemezurebla.

<span id="an_25:17">25:17</span> La alton de dek ok ulnoj havis unu
kolono; la kapitelo sur gxi estis kupra, kaj la alto de la kapitelo
estis tri ulnoj, kaj cxirkaux la kapitelo estis kradajxo kaj granatoj,
cxio el kupro; tiel same estis cxe la dua kolono, ankaux kun kradajxo.

<span id="an_25:18">25:18</span> Kaj la estro de la korpogardistoj
prenis la cxefpastron Seraja kaj la duan pastron Cefanja kaj la tri
pordogardistojn.

<span id="an_25:19">25:19</span> Kaj el la urbo li prenis unu
korteganon, kiu estis super la militistoj, kaj kvin virojn el la
adjutantoj de la regxo, kiuj trovigxis en la urbo, kaj la skribiston de
la militestro, kiu enregistradis la militistojn el la popolo de la
lando, kaj sesdek homojn el la popolo de la lando, kiuj trovigxis en la
urbo.

<span id="an_25:20">25:20</span> Ilin prenis Nebuzaradan, la estro de la
korpogardistoj, kaj forkondukis al la regxo de Babel en Riblan.

<span id="an_25:21">25:21</span> Kaj la regxo de Babel frapis ilin kaj
mortigis ilin en Ribla, en la lando HXamat. Tiamaniere Jehuda estis
elhejmigita el sia lando.

<span id="an_25:22">25:22</span> Super la popolo, kiu restis en la Juda
lando kaj kiun restigis Nebukadnecar, regxo de Babel, li estrigis super
ili Gedaljan, filon de Ahxikam, filo de SXafan.

<span id="an_25:23">25:23</span> Kiam cxiuj militestroj, ili kaj iliaj
homoj, auxdis, ke la regxo de Babel estrigis Gedaljan, ili venis al
Gedalja en Micpan, nome:Isxmael, filo de Netanja, kaj Johxanan, filo de
Kareahx, kaj Seraja, filo de Tanhxumet, Netofaano, kaj Jaazanja, filo de
Maahxatano, ili kaj iliaj homoj.

<span id="an_25:24">25:24</span> Kaj Gedalja jxuris al ili kaj al iliaj
homoj, kaj diris al ili:Ne timu esti subuloj de la HXaldeoj; logxu en la
lando kaj servu al la regxo de Babel, kaj estos al vi bone.

<span id="an_25:25">25:25</span> Sed en la sepa monato venis Isxmael,
filo de Netanja, filo de Elisxama, el la regxa idaro, kune kun dek
viroj, kaj ili frapis Gedaljan, kaj li mortis, ankaux la Judojn kaj la
HXaldeojn, kiuj estis kun li en Micpa.

<span id="an_25:26">25:26</span> Tiam levigxis la tuta popolo, de la
malgrandaj gxis la grandaj, kaj ankaux la militestroj, kaj ili foriris
en Egiptujon, cxar ili timis la HXaldeojn.

<span id="an_25:27">25:27</span> En la tridek-sepa jaro post la
elpatrujigo de Jehojahxin, regxo de Judujo, en la dek-dua monato, en la
dudek-sepa tago de la monato, Evil- Merodahx, regxo de Babel, en la jaro
de sia regxigxo levis la kapon de Jehojahxin, regxo de Judujo, el la
malliberejo;

<span id="an_25:28">25:28</span> kaj li parolis kun li afable, kaj
starigis lian tronon pli alte ol la tronoj de la aliaj regxoj, kiuj
estis cxe li en Babel;

<span id="an_25:29">25:29</span> kaj li sxangxis liajn vestojn de
malliberejo; kaj li mangxadis cxiam cxe li dum sia tuta vivo;

<span id="an_25:30">25:30</span> kaj liaj vivrimedoj, vivrimedoj
konstantaj, estis donataj al li de la regxo cxiutage dum lia tuta vivo.

------------------------------------------------------------------------

[Next: 1 Chronicles](ch1)
