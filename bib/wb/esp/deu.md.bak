[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](num)  [Next](jos.md) 

------------------------------------------------------------------------

### Esperanto Bible: Deuteronomy

<span id="an_1:1">1:1</span> Jen estas la vortoj, kiujn diris Moseo al
la tuta Izrael transe de Jordan, en la dezerto, en la stepo antaux Suf,
inter Paran kaj Tofel kaj Laban kaj HXacerot kaj Di-Zahab,

<span id="an_1:2">1:2</span> dek unu tagojn malproksime de HXoreb, sur
la vojo de la monto Seir al Kadesx-Barnea.

<span id="an_1:3">1:3</span> Tio estis en la kvardeka jaro, en la
dek-unua monato, en la unua tago de la monato, Moseo parolis al la
Izraelidoj konforme al cxio, kion la Eternulo ordonis al li por ili.

<span id="an_1:4">1:4</span> Post kiam li venkobatis Sihxonon, la regxon
de la Amoridoj, kiu logxis en HXesxbon, kaj Ogon, la regxon de Basxan,
kiu logxis en Asxtarot kaj en Edrei;

<span id="an_1:5">1:5</span> transe de Jordan, en la lando de Moab,
Moseo komencis klarigi cxi tiun instruon, kaj diris:

<span id="an_1:6">1:6</span> La Eternulo, nia Dio, diris al ni sur
HXoreb jene:Suficxe vi logxis sur cxi tiu monto;

<span id="an_1:7">1:7</span> turnigxu kaj elmovigxu, kaj iru sur la
monton de la Amoridoj kaj al cxiuj iliaj najbaroj en la stepo, sur la
monto kaj en la valo kaj en la sudo kaj sur la bordo de la maro, en la
landon de la Kanaanidoj kaj sur Lebanonon, gxis la granda rivero, la
rivero Euxfrato.

<span id="an_1:8">1:8</span> Vidu, Mi donas al vi la landon; iru kaj
ekposedu la landon, pri kiu la Eternulo jxuris al viaj patroj, al
Abraham, al Isaak, kaj al Jakob, ke Li donos gxin al ili kaj al ilia
idaro post ili.

<span id="an_1:9">1:9</span> Kaj mi diris al vi en tiu tempo jene:Mi ne
povas sola porti vin;

<span id="an_1:10">1:10</span> la Eternulo, via Dio, multigis vin, kaj
jen vi estas nun multego, kiel la steloj de la cxielo.

<span id="an_1:11">1:11</span> La Eternulo, la Dio de viaj patroj,
multigu vin miloble kontraux via nuna nombro, kaj Li benu vin, kiel Li
diris al vi!

<span id="an_1:12">1:12</span> Kiel mi povus sola porti la penadon por
vi kaj vian sxargxon kaj viajn disputojn?

<span id="an_1:13">1:13</span> Elektu al vi el viaj triboj virojn
sagxajn kaj kompetentajn kaj konatajn, kaj mi starigos ilin, kiel viajn
estrojn.

<span id="an_1:14">1:14</span> Kaj vi respondis al mi kaj diris:Bona
estas la afero, kiun vi proponis fari.

<span id="an_1:15">1:15</span> Tiam mi prenis la cxefojn de viaj triboj,
virojn sagxajn kaj konatajn, kaj mi faris ilin estroj super vi,
milestroj kaj centestroj kaj kvindekestroj kaj dekestroj kaj
kontrolistoj en viaj triboj.

<span id="an_1:16">1:16</span> Kaj mi ordonis al viaj jugxistoj en tiu
tempo, dirante:Auxskultu viajn fratojn kaj jugxu juste inter homo kaj
lia frato kaj fremdulo.

<span id="an_1:17">1:17</span> Ne distingu vizagxojn cxe la jugxo;
malgrandan kaj grandan egale auxskultu; timu neniun, cxar la jugxo estas
afero de Dio; kaj aferon, kiu estos malfacila por vi, venigu al mi, kaj
mi gxin auxskultos.

<span id="an_1:18">1:18</span> Kaj mi donis al vi ordonon en tiu tempo
pri cxio, kion vi devas fari.

<span id="an_1:19">1:19</span> Kaj ni foriris de HXoreb, kaj trairis
tiun tutan grandan kaj teruran dezerton, kiun vi vidis, sur la vojo al
la monto de la Amoridoj, kiel ordonis al ni la Eternulo, nia Dio; kaj ni
venis al Kadesx-Barnea.

<span id="an_1:20">1:20</span> Kaj mi diris al vi:Vi venis al la monto
de la Amoridoj, kiun la Eternulo, nia Dio, donas al ni;

<span id="an_1:21">1:21</span> vidu, la Eternulo, via Dio, donas al vi
la landon; iru, ekposedu gxin, kiel diris al vi la Eternulo, la Dio de
viaj patroj; ne timu kaj ne tremu.

<span id="an_1:22">1:22</span> Sed vi cxiuj aliris al mi, kaj diris:Ni
sendu antaux ni virojn, ke ili esploru por ni la landon, kaj alportu al
ni sciigon pri la vojo, per kiu ni devas iri, kaj pri la urboj, al kiuj
ni devas veni.

<span id="an_1:23">1:23</span> Kaj tio placxis al mi, kaj mi prenis el
vi dek du virojn, po unu viro el tribo;

<span id="an_1:24">1:24</span> kaj ili iris kaj supreniris sur la
monton, kaj venis al la valo Esxkol kaj esplorrigardis gxin.

<span id="an_1:25">1:25</span> Kaj ili prenis en siajn manojn iom el la
fruktoj de la lando kaj liveris al ni, kaj alportis al ni sciigon, kaj
diris:Bona estas la lando, kiun la Eternulo, nia Dio, donas al ni.

<span id="an_1:26">1:26</span> Sed vi ne volis iri, kaj vi malobeis la
vortojn de la Eternulo, via Dio;

<span id="an_1:27">1:27</span> kaj vi murmuris en viaj tendoj, kaj
diris:Pro la malamo de la Eternulo kontraux ni, Li elkondukis nin el la
lando Egipta, por transdoni nin en la manon de la Amoridoj, por ke ili
ekstermu nin;

<span id="an_1:28">1:28</span> kien ni iru? Niaj fratoj ektimigis nian
koron, dirante:La popolo estas pli granda kaj pli altkreska ol ni, la
urboj estas grandaj kaj fortikigitaj gxis la cxielo, kaj ankaux
Anakidojn ni tie vidis.

<span id="an_1:29">1:29</span> Kaj mi diris al vi:Ne tremu kaj ne timu
ilin;

<span id="an_1:30">1:30</span> la Eternulo via Dio, kiu iras antaux vi,
Li batalos por vi, simile al cxio, kion Li faris por vi en Egiptujo
antaux viaj okuloj,

<span id="an_1:31">1:31</span> kaj en la dezerto, kie, kiel vi vidis, la
Eternulo, via Dio, portis vin, kiel homo portas sian filon, sur la tuta
vojo, kiun vi iris, gxis vi venis al cxi tiu loko.

<span id="an_1:32">1:32</span> Sed ecx cxe tio vi ne fidas la Eternulon,
vian Dion,

<span id="an_1:33">1:33</span> kiu iras antaux vi sur la vojo, por
sercxi por vi lokon, kie vi povus halti tendare, nokte en fajro, por
montri al vi la vojon, kiun vi devas iri, kaj tage en nubo.

<span id="an_1:34">1:34</span> Kaj la Eternulo auxdis viajn vortojn, kaj
Li ekkoleris kaj jxuris, dirante:

<span id="an_1:35">1:35</span> Neniu el cxi tiuj homoj, el cxi tiu
malbona generacio, vidos la bonan landon, kiun Mi jxuris doni al viaj
patroj;

<span id="an_1:36">1:36</span> nur Kaleb, filo de Jefune, vidos gxin;
kaj pro tio, ke li sekvis la Eternulon, Mi donos al li kaj al liaj filoj
la landon, kiun li trairis.

<span id="an_1:37">1:37</span> Ankaux kontraux mi la Eternulo ekkoleris
pro vi, dirante:Vi ankaux ne venos tien;

<span id="an_1:38">1:38</span> Josuo, filo de Nun, kiu staras antaux vi,
li venos tien; lin fortigu, cxar li donos gxin al Izrael kiel
posedajxon.

<span id="an_1:39">1:39</span> Kaj viaj infanoj, pri kiuj vi diris, ke
ili farigxos militakirajxo, kaj viaj filoj, kiuj nun ankoraux ne scias
bonon nek malbonon, ili venos tien, kaj al ili Mi donos gxin, kaj ili
ekposedos gxin.

<span id="an_1:40">1:40</span> Sed vi turnigxu, kaj iru en la dezerton
en la direkto al la Rugxa Maro.

<span id="an_1:41">1:41</span> Kaj vi respondis kaj diris al mi:Ni pekis
antaux la Eternulo; ni iros kaj batalos, konforme al cxio, kion ordonis
al ni la Eternulo, nia Dio; kaj cxiu el vi zonis sin per siaj bataliloj,
kaj vi pretigis vin, por iri sur la monton.

<span id="an_1:42">1:42</span> Sed la Eternulo diris al mi:Diru al
ili:Ne iru kaj ne batalu, cxar Mi ne estas inter vi; por ke vi ne estu
frapitaj de viaj malamikoj.

<span id="an_1:43">1:43</span> Kaj mi diris al vi, sed vi ne auxskultis;
kaj vi malobeis la vortojn de la Eternulo, kaj vi estis malhumilaj kaj
iris sur la monton.

<span id="an_1:44">1:44</span> Tiam eliris kontraux vin la Amoridoj,
kiuj logxis sur tiu monto, kaj ili pelis vin tiel, kiel faras la abeloj,
kaj batis vin sur Seir gxis HXorma.

<span id="an_1:45">1:45</span> Kaj vi revenis kaj ploris antaux la
Eternulo; sed la Eternulo ne auxskultis vian vocxon kaj ne atentis vin.

<span id="an_1:46">1:46</span> Kaj vi logxis en Kadesx longan tempon, la
tempon, dum kiu vi logxis.

<span id="an_2:1">2:1</span> Kaj ni turnis nin kaj elmovigxis en la
dezerton en la direkto al la Rugxa Maro, kiel la Eternulo diris al mi;
kaj ni cxirkauxiris la monton Seir dum longa tempo.

<span id="an_2:2">2:2</span> Kaj la Eternulo diris al mi jene:

<span id="an_2:3">2:3</span> Suficxe vi cxirkauxiris cxi tiun monton;
turnu vin norden;

<span id="an_2:4">2:4</span> kaj al la popolo donu tian ordonon:Vi
preteriros la limon de viaj fratoj la Esavidoj, kiuj logxas sur Seir,
kaj ili timos vin; sed gardu vin forte.

<span id="an_2:5">2:5</span> Ne komencu batalon kontraux ili, cxar Mi ne
donos al vi el ilia lando ecx largxecon de plando; cxar al Esav Mi
donis, kiel heredajxon, la monton Seir.

<span id="an_2:6">2:6</span> Mangxajxon acxetu de ili pro mono kaj
mangxu; kaj ecx akvon acxetu de ili pro mono kaj trinku;

<span id="an_2:7">2:7</span> cxar la Eternulo, via Dio, benis vin en
cxiu faro de viaj manoj; Li gvidis vian iradon tra cxi tiu granda
dezerto; jen jam kvardek jarojn la Eternulo estas kun vi, kaj nenio
mankis al vi.

<span id="an_2:8">2:8</span> Kaj ni preteriris flanke de niaj fratoj la
Esavidoj, kiuj logxas sur Seir, flanke de la vojo stepa, de Elat kaj de
Ecjon-Geber. Kaj ni turnis nin kaj iris laux la vojo al la dezerto de
Moab.

<span id="an_2:9">2:9</span> Kaj la Eternulo diris al mi:Ne faru
malamikajxon al Moab kaj ne komencu militon kontraux ili, cxar Mi ne
donos al vi heredajxon el ilia lando; cxar al la filoj de Lot Mi donis
Aron kiel heredan posedajxon.

<span id="an_2:10">2:10</span> (La Emidoj antauxe logxis tie, popolo
granda kaj grandnombra, kaj altkreska kiel la Anakidoj.

<span id="an_2:11">2:11</span> Ankaux ilin oni kalkulis inter la
Rafaidoj, kiel la Anakidojn; kaj la Moabidoj nomas ilin Emidoj.

<span id="an_2:12">2:12</span> Kaj sur Seir logxis antauxe la HXoridoj;
sed la Esavidoj forpelis ilin kaj ekstermis ilin de antaux si kaj
eklogxis sur ilia loko, kiel agis Izrael kun la lando de sia posedajxo,
kiun la Eternulo donis al ili.)

<span id="an_2:13">2:13</span> Nun levigxu kaj transiru la valon Zared.
Kaj ni transiris la valon Zared.

<span id="an_2:14">2:14</span> Kaj la tempo, dum kiu ni iris de
Kadesx-Barnea, gxis ni transiris la valon Zared, estis tridek ok jaroj,
gxis formortis el la tendaro la tuta generacio de militistoj, kiel
jxuris al ili la Eternulo.

<span id="an_2:15">2:15</span> Kaj ankaux la mano de la Eternulo estis
sur ili, por ekstermi ilin el inter la tendaro, gxis ili cxiuj
formortis.

<span id="an_2:16">2:16</span> Kaj kiam formortis cxiuj militistoj el
inter la popolo,

<span id="an_2:17">2:17</span> tiam la Eternulo ekparolis al mi,
dirante:

<span id="an_2:18">2:18</span> Vi iras nun preter la limo de Moab,
preter Ar,

<span id="an_2:19">2:19</span> kaj vi alproksimigxas al la Amonidoj; ne
faru al ili malamikajxon kaj ne batalu kontraux ili, cxar Mi ne donos al
vi heredajxon el la lando de la Amonidoj; cxar al la filoj de Lot Mi
donis gxin kiel heredan posedajxon.

<span id="an_2:20">2:20</span> (Kiel landon de Rafaidoj oni rigardas
ankaux gxin; Rafaidoj logxis en gxi antauxe; kaj la Amonidoj nomas ilin
Zamzumoj;

<span id="an_2:21">2:21</span> tio estis popolo granda kaj grandnombra,
kaj altkreska kiel la Anakidoj; sed la Eternulo ekstermis ilin antaux
ili, kaj ili forpelis ilin kaj eklogxis sur ilia loko;

<span id="an_2:22">2:22</span> kiel Li faris por la Esavidoj, kiuj
logxas sur Seir, antaux kiuj Li ekstermis la HXoridojn, kaj ili forpelis
ilin kaj logxis sur ilia loko gxis la nuna tago.

<span id="an_2:23">2:23</span> Kaj la Avidojn, kiuj logxis en vilagxoj
gxis Gaza, ekstermis la Kaftoridoj, kiuj eliris el Kaftor, kaj ili
eklogxis sur ilia loko.)

<span id="an_2:24">2:24</span> Levigxu, elmovigxu kaj transiru la
torenton Arnon; rigardu, Mi transdonas en vian manon Sihxonon, la regxon
de HXesxbon, la Amoridon, kaj lian landon; komencu ekposedi kaj militu
kontraux li.

<span id="an_2:25">2:25</span> De la nuna tago Mi komencos jxetadi
teruron kaj timon antaux vi sur la popolojn sub la tuta cxielo; tiuj,
kiuj auxdos la famon pri vi, ektremos kaj ektimos antaux vi.

<span id="an_2:26">2:26</span> Kaj mi sendis senditojn el la dezerto
Kedemot al Sihxon, la regxo de HXesxbon, kun vortoj de paco, dirante:

<span id="an_2:27">2:27</span> Mi dezirus iri tra via lando; mi iros nur
laux la vojo, mi ne forflankigxos dekstren nek maldekstren;

<span id="an_2:28">2:28</span> mangxajxon vendu al mi pro mono, kaj mi
mangxos, kaj akvon donu al mi pro mono, kaj mi trinkos:nur per miaj
piedoj mi trairos-

<span id="an_2:29">2:29</span> kiel faris al mi la Esavidoj, kiuj logxas
sur Seir, kaj la Moabidoj, kiuj logxas en Ar-gxis mi transiros Jordanon
en la landon, kiun la Eternulo, nia Dio, donas al ni.

<span id="an_2:30">2:30</span> Sed ne volis Sihxon, la regxo de
HXesxbon, tralasi nin, cxar la Eternulo, via Dio, obstinigis lian
spiriton kaj malcedemigis lian koron, por transdoni lin en vian manon,
kiel nun.

<span id="an_2:31">2:31</span> Kaj la Eternulo diris al mi:Rigardu, Mi
komencas transdoni al vi Sihxonon kaj lian landon; komencu posedpreni
lian landon.

<span id="an_2:32">2:32</span> Kaj Sihxon eliris kontraux nin, li kaj
lia tuta popolo, por batalo apud Jahac.

<span id="an_2:33">2:33</span> Kaj transdonis lin la Eternulo, nia Dio,
al ni, kaj ni venkobatis lin kaj liajn filojn kaj lian tutan popolon.

<span id="an_2:34">2:34</span> Kaj ni militakiris en tiu tempo cxiujn
liajn urbojn, kaj ni ekstermis en cxiu urbo la virojn kaj la virinojn
kaj la infanojn, ni restigis neniun;

<span id="an_2:35">2:35</span> nur la brutojn ni prenis al ni, kiel
militakirajxon, kaj la rabajxon el la urboj, kiujn ni militakiris.

<span id="an_2:36">2:36</span> De Aroer, kiu estas sur la bordo de la
torento Arnon, kaj la urbo, kiu estas en la valo, gxis Gilead ne estis
urbo, kiu povus kontrauxstari al ni:cxion transdonis al ni la Eternulo,
nia Dio;

<span id="an_2:37">2:37</span> nur al la lando de la Amonidoj vi ne
alproksimigxis, al la tuta bordo de la torento Jabok, kaj al la urboj de
la monto, kaj al cxio, pri kio malpermesis la Eternulo, nia Dio.

<span id="an_3:1">3:1</span> Kaj ni turnis nin kaj ekiris laux la vojo
al Basxan. Kaj eliris kontraux nin Og, la regxo de Basxan, li kaj lia
tuta popolo, por batalo apud Edrei.

<span id="an_3:2">3:2</span> Kaj la Eternulo diris al mi:Ne timu lin;
cxar en vian manon Mi transdonis lin kaj lian tutan popolon kaj lian
landon, kaj vi faros al li, kiel vi faris al Sihxon, la regxo de la
Amoridoj, kiu logxis en HXesxbon.

<span id="an_3:3">3:3</span> Kaj la Eternulo, nia Dio, transdonis en
nian manon ankaux Ogon, la regxon de Basxan, kaj lian tutan popolon; kaj
ni batis lin tiel, ke neniu restis cxe li.

<span id="an_3:4">3:4</span> Kaj ni militakiris tiam cxiujn liajn
urbojn; ne estis urbo, kiun ni ne prenis de ili:sesdek urbojn, la tutan
distrikton de Argob, la regnon de Og la Basxana.

<span id="an_3:5">3:5</span> CXiuj tiuj urboj estis fortikigitaj per
alta muro, per pordegoj kaj rigliloj, krom la tre multaj urboj ne
fortikigitaj.

<span id="an_3:6">3:6</span> Kaj ni ekstermis ilin, kiel ni faris al
Sihxon, la regxo de HXesxbon, ni ekstermis en cxiu urbo la virojn, la
virinojn, kaj la infanojn;

<span id="an_3:7">3:7</span> sed cxiujn brutojn kaj la rabajxon el la
urboj ni prenis al ni, kiel militakirajxon.

<span id="an_3:8">3:8</span> Kaj ni prenis tiam el la manoj de la du
regxoj de la Amoridoj la landon, kiu estas transe de Jordan, de la
torento Arnon gxis la monto HXermon

<span id="an_3:9">3:9</span> (la Cidonanoj nomas HXermonon Sirjon, kaj
la Amoridoj nomas gxin Senir),

<span id="an_3:10">3:10</span> cxiujn urbojn sur la ebenajxo, kaj la
tutan Gileadon kaj la tutan Basxanon gxis Salhxa kaj Edrei, urboj de la
regno de Og la Basxana.

<span id="an_3:11">3:11</span> (CXar nur Og, la regxo de Basxan, estis
restinta el la resto de la Rafaidoj. Jen estas lia lito, fera lito, jen
gxi estas en Raba de la Amonidoj:naux ulnoj estas gxia longeco kaj kvar
ulnoj estas gxia largxeco, laux la ulnoj de viro.)

<span id="an_3:12">3:12</span> Kaj tiun landon ni ekposedis en tiu
tempo:de Aroer, kiu estas apud la torento Arnon, kaj duonon de la monto
Gilead kun gxiaj urboj mi donis al la Rubenidoj kaj al la Gadidoj;

<span id="an_3:13">3:13</span> kaj la ceteran parton de Gilead kaj la
tutan Basxanon, la regnon de Og, mi donis al duono de la tribo de
Manase, la tutan distrikton de Argob. (La tutan tiun Basxanon oni nomas
lando de Rafaidoj.

<span id="an_3:14">3:14</span> Jair, filo de Manase, prenis la tutan
distrikton de Argob gxis la limo de la Gesxuridoj kaj Maahxatidoj, kaj
li donis al Basxan laux sia nomo la nomon Vilagxoj de Jair, tiel estas
gxis nun.)

<span id="an_3:15">3:15</span> Kaj al Mahxir mi donis Gileadon.

<span id="an_3:16">3:16</span> Kaj al la Rubenidoj kaj al la Gadidoj mi
donis de Gilead gxis la torento Arnon, kun la mezo de la valo por limo;
ankaux gxis la torento Jabok, limo de la Amonidoj;

<span id="an_3:17">3:17</span> kaj la stepon, kun Jordan por limo, de
Kineret gxis la maro de la ebenajxo, la Sala Maro, cxe la bazo de Pisga
en la oriento.

<span id="an_3:18">3:18</span> Kaj mi faris al vi ordonon en tiu tempo,
dirante:La Eternulo, via Dio, donis al vi cxi tiun landon, por ke vi
posedu gxin; armitaj iru antaux viaj fratoj la Izraelidoj, cxiuj
militkapablaj.

<span id="an_3:19">3:19</span> Nur viaj edzinoj kaj viaj infanoj kaj
viaj brutaroj-mi scias, ke vi havas grandnombrajn brutarojn-restu en
viaj urboj, kiujn mi donis al vi;

<span id="an_3:20">3:20</span> gxis la Eternulo donos ripozon al viaj
fratoj, kiel al vi, kaj ili ankaux ekposedos la landon, kiun la
Eternulo, via Dio, donas al ili transe de Jordan; tiam vi reiros cxiu al
sia posedajxo, kiun mi donis al vi.

<span id="an_3:21">3:21</span> Kaj al Josuo mi ordonis en tiu tempo,
dirante:Viaj okuloj vidis cxion, kion la Eternulo, via Dio, faris al
tiuj du regxoj; tiel la Eternulo faros al cxiuj regnoj, kiujn vi
trairos.

<span id="an_3:22">3:22</span> Ne timu ilin; cxar la Eternulo, via Dio,
batalas por vi.

<span id="an_3:23">3:23</span> Kaj mi pregxis al la Eternulo en tiu
tempo, dirante:

<span id="an_3:24">3:24</span> Mia Sinjoro, ho Eternulo! Vi komencis
montradi al Via servanto Vian grandecon kaj Vian fortan manon; cxar kie
estas dio en la cxielo aux sur la tero, kiu povus fari simile al Viaj
faroj kaj al Via potenco?

<span id="an_3:25">3:25</span> Mi dezirus transiri kaj vidi tiun bonan
landon, kiu estas transe de Jordan, tiun belan monton kaj Lebanonon.

<span id="an_3:26">3:26</span> Sed la Eternulo ekkoleris kontraux mi pro
vi kaj ne auxskultis min; kaj la Eternulo diris al mi:Suficxe, ne parolu
al Mi plu pri tio.

<span id="an_3:27">3:27</span> Supreniru sur la supron de Pisga, kaj
direktu viajn okulojn al okcidento kaj al nordo kaj al sudo kaj al
oriento kaj rigardu per viaj okuloj; cxar vi ne transiros cxi tiun
Jordanon.

<span id="an_3:28">3:28</span> Kaj donu instrukciojn al Josuo kaj
fortigu kaj kuragxigu lin, cxar li transiros antaux cxi tiu popolo, kaj
li posedigos al ili la landon, kiun vi vidos.

<span id="an_3:29">3:29</span> Kaj ni restis en la valo, kontraux
Bet-Peor.

<span id="an_4:1">4:1</span> Kaj nun, ho Izrael, auxskultu la legxojn
kaj la regulojn, kiujn mi instruas al vi, ke vi ilin plenumu, por ke vi
vivu kaj venu kaj heredu la landon, kiun la Eternulo, la Dio de viaj
patroj, donas al vi.

<span id="an_4:2">4:2</span> Ne aldonu al tio, kion mi ordonas al vi,
kaj ne deprenu de gxi; sed observu la ordonojn de la Eternulo, via Dio,
kiujn mi ordonas al vi.

<span id="an_4:3">4:3</span> Viaj okuloj vidis, kion la Eternulo faris
pro Baal-Peor; cxar cxiun homon, kiu sekvis Baal-Peoron, la Eternulo,
via Dio, ekstermis el inter vi;

<span id="an_4:4">4:4</span> sed vi, kiuj restis aligxintaj al la
Eternulo, via Dio, vi cxiuj vivas hodiaux.

<span id="an_4:5">4:5</span> Rigardu, mi instruis al vi legxojn kaj
regulojn, kiel ordonis al mi la Eternulo, mia Dio, ke vi agu tiel en la
lando, en kiun vi venas, por ekposedi gxin.

<span id="an_4:6">4:6</span> Kaj observu kaj plenumu ilin; cxar tio
estas via sagxo kaj via prudento en la okuloj de la popoloj, kiuj auxdos
pri cxiuj cxi tiuj legxoj, kaj diros:Efektive, popolo sagxa kaj prudenta
estas tiu granda popolo.

<span id="an_4:7">4:7</span> CXar kie estas granda popolo, al kiu dioj
estas tiel proksimaj, kiel la Eternulo, nia Dio, cxiufoje, kiam ni vokas
al Li?

<span id="an_4:8">4:8</span> Kaj kie estas granda popolo, kiu havas
legxojn kaj regulojn justajn, kiel la tuta cxi tiu instruo, kiun mi
donas al vi hodiaux?

<span id="an_4:9">4:9</span> Nur gardu vin kaj forte gardu vian animon,
ke vi ne forgesu la aferojn, kiujn vidis viaj okuloj, kaj ke ili ne
eliru el via koro dum via tuta vivo; kaj rakontu al viaj filoj kaj al la
filoj de viaj filoj

<span id="an_4:10">4:10</span> pri la tago, en kiu vi staris antaux la
Eternulo, via Dio, cxe HXoreb, kiam la Eternulo diris al mi:Kunvenigu al
Mi la popolon, kaj Mi auxdigos al ili Miajn vortojn, per kiuj ili lernos
timi Min dum la tuta tempo, kiun ili vivas sur la tero, kaj ili lernigos
siajn filojn.

<span id="an_4:11">4:11</span> Tiam vi alproksimigxis kaj starigxis cxe
la bazo de la monto, kaj la monto brulis per fajro gxis la mezo de la
cxielo, en mallumo, nubo, kaj nebulo.

<span id="an_4:12">4:12</span> Kaj la Eternulo parolis al vi el meze de
la fajro; la vocxon de la vortoj vi auxdis, sed figuron vi ne vidis, nur
la vocxon.

<span id="an_4:13">4:13</span> Kaj Li sciigis al vi Sian interligon,
kiun Li ordonis al vi plenumi, la dek ordonojn; kaj Li skribis ilin sur
du sxtonaj tabeloj.

<span id="an_4:14">4:14</span> Kaj al mi la Eternulo en tiu tempo
ordonis instrui al vi la legxojn kaj regulojn, por ke vi plenumadu ilin
en la lando, en kiun vi iras, por ekposedi gxin.

<span id="an_4:15">4:15</span> Gardu do bone viajn animojn:cxar vi vidis
nenian figuron en tiu tago, kiam la Eternulo parolis al vi sur HXoreb el
meze de la fajro;

<span id="an_4:16">4:16</span> vi do ne malcxastigxu, kaj ne faru al vi
ian skulptajxon, bildon de ia idolo, figuron de viro aux virino,

<span id="an_4:17">4:17</span> figuron de ia bruto, kiu estas sur la
tero, figuron de ia flugilhava birdo, kiu flugas sub la cxielo,

<span id="an_4:18">4:18</span> figuron de io, kio rampas sur la tero,
figuron de ia fisxo, kiu estas en akvo, malsupre de la tero.

<span id="an_4:19">4:19</span> Kaj, levinte viajn okulojn al la cxielo
kaj vidinte la sunon kaj la lunon kaj la stelojn kaj la tutan armeon de
la cxielo, ne forlogigxu, kaj ne adorklinigxu antaux ili kaj ne servu
ilin, kiujn la Eternulo, via Dio, destinis por cxiuj popoloj sub la tuta
cxielo.

<span id="an_4:20">4:20</span> Kaj vin la Eternulo prenis, kaj
elkondukis vin el la fera forno, el Egiptujo, por ke vi estu al Li
popolo herede apartenanta, kiel nun.

<span id="an_4:21">4:21</span> Kaj la Eternulo ekkoleris min pro vi, kaj
jxuris, ke mi ne transiros Jordanon, kaj mi ne venos en la bonan landon,
kiun la Eternulo, via Dio, donas al vi kiel posedajxon;

<span id="an_4:22">4:22</span> cxar mi mortos en cxi tiu lando, mi ne
transiros Jordanon, sed vi transiros kaj ekposedos tiun bonan landon.

<span id="an_4:23">4:23</span> Gardu vin, ke vi ne forgesu la interligon
de la Eternulo, via Dio, kiun Li faris kun vi, kaj ke vi ne faru al vi
ian skulptajxon, figuron de io, kiel ordonis al vi la Eternulo, via Dio.

<span id="an_4:24">4:24</span> CXar la Eternulo, via Dio, estas fajro
konsumanta, Dio severa.

<span id="an_4:25">4:25</span> Se vi naskos filojn kaj filojn de filoj,
kaj, longe vivinte sur la tero, vi malcxastigxos kaj faros skulptitan
figuron de io kaj faros malbonon antaux la okuloj de la Eternulo, via
Dio, kolerigante Lin:

<span id="an_4:26">4:26</span> mi atestigas al vi hodiaux la cxielon kaj
la teron, ke vi rapide pereos de sur la tero, por kies ekposedo vi
transiras Jordanon; ne longe vi logxos sur gxi, sed vi estos
ekstermitaj.

<span id="an_4:27">4:27</span> Kaj la Eternulo dissemos vin inter la
popoloj, kaj vi restos en malgranda nombro inter la popoloj, al kiuj la
Eternulo vin foririgos.

<span id="an_4:28">4:28</span> Kaj vi servos tie al dioj, kiuj estas
faritajxo de homaj manoj, ligno kaj sxtono, kiuj ne vidas kaj ne auxdas
kaj ne mangxas kaj ne flaras.

<span id="an_4:29">4:29</span> Kaj vi sercxos el tie la Eternulon, vian
Dion; kaj vi trovos, se vi sercxos Lin per via tuta koro kaj per via
tuta animo.

<span id="an_4:30">4:30</span> Kiam vi estos en mizero kaj kiam vin
trafos cxio cxi tio en la malproksima venonta tempo, tiam vi revenos al
la Eternulo, via Dio, kaj vi auxskultos Lian vocxon;

<span id="an_4:31">4:31</span> cxar la Eternulo, via Dio, estas Dio
kompatema; Li ne forlasos vin nek pereigos vin, kaj ne forgesos la
interligon kun viaj patroj, pri kiu Li jxuris al ili.

<span id="an_4:32">4:32</span> CXar demandu la tempojn antauxajn, kiuj
estis antaux vi de post tiu tago, en kiu la Eternulo kreis homon sur la
tero, kaj de unu rando de la cxielo gxis la alia rando:CXu estis io,
kiel cxi tiu granda afero, aux cxu oni auxdis pri io simila?

<span id="an_4:33">4:33</span> CXu auxdis la popolo la vocxon de Dio,
parolantan el meze de fajro, kiel vi auxdis, kaj restis vivanta?

<span id="an_4:34">4:34</span> Aux cxu provis ia dio iri kaj preni al si
unu popolon el inter alia popolo per provoj, per signoj, kaj per
mirakloj, kaj per milito kaj per forta mano kaj per etendita brako kaj
per grandaj terurajxoj, simile al cxio, kion faris al vi la Eternulo,
via Dio, en Egiptujo, antaux viaj okuloj?

<span id="an_4:35">4:35</span> Al vi tio estis montrita, por ke vi sciu,
ke la Eternulo estas Dio, ke ne ekzistas alia krom Li.

<span id="an_4:36">4:36</span> El la cxielo Li auxdigis al vi Sian
vocxon, por instrui vin, kaj sur la tero Li montris al vi Sian grandan
fajron, kaj Liajn vortojn vi auxdis el meze de la fajro.

<span id="an_4:37">4:37</span> Kaj cxar Li amis viajn patrojn, tial Li
elektis ilian idaron post ili, kaj elkondukis vin per Sia vizagxo, per
Sia granda forto el Egiptujo,

<span id="an_4:38">4:38</span> por forpeli de antaux vi popolojn, kiuj
estas pli grandaj kaj pli fortaj ol vi, por envenigi vin kaj doni al vi
ilian landon kiel posedajxon, kiel nun.

<span id="an_4:39">4:39</span> Sciu do nun kaj enmetu en vian koron, ke
la Eternulo estas Dio en la cxielo supre kaj sur la tero malsupre; ne
ekzistas alia.

<span id="an_4:40">4:40</span> Kaj observu Liajn legxojn kaj Liajn
ordonojn, kiujn mi ordonas al vi hodiaux, por ke estu bone al vi kaj al
viaj filoj post vi, kaj por ke vi longe vivu sur la tero, kiun la
Eternulo, via Dio, donas al vi por cxiam.

<span id="an_4:41">4:41</span> Tiam Moseo apartigis tri urbojn transe de
Jordan, sur la flanko de sunlevigxo,

<span id="an_4:42">4:42</span> por ke tien forkuru mortiginto, kiu
mortigis sian proksimulon senintence, ne estinte malamika al li de
antauxe, kaj forkurinte al unu el tiuj urboj, li restu viva:

<span id="an_4:43">4:43</span> Becer en la dezerto, sur la ebenajxo, por
la Rubenidoj, kaj Ramot en Gilead por la Gadidoj, kaj Golan en Basxan
por la Manaseidoj.

<span id="an_4:44">4:44</span> Kaj jen estas la instruo, kiun Moseo
proponis al la Izraelidoj;

<span id="an_4:45">4:45</span> jen estas la atestoj kaj la legxoj kaj la
reguloj, kiujn Moseo eldiris al la Izraelidoj post ilia eliro el
Egiptujo,

<span id="an_4:46">4:46</span> transe de Jordan, en la valo kontraux
Bet-Peor, en la lando de Sihxon, regxo de la Amoridoj, kiu logxis en
HXesxbon kaj kiun venkobatis Moseo kaj la Izraelidoj post sia eliro el
Egiptujo;

<span id="an_4:47">4:47</span> kaj ili ekposedis lian landon, kaj la
landon de Og, regxo de Basxan, la du regxoj de la Amoridoj, kiuj estis
transe de Jordan, sur la flanko de sunlevigxo,

<span id="an_4:48">4:48</span> de Aroer, kiu estas sur la bordo de la
torento Arnon, gxis la monto Sion (kiu ankaux nomigxas HXermon);

<span id="an_4:49">4:49</span> kaj la tutan stepon transe de Jordan
oriente kaj gxis la maro de la stepo cxe la bazo de Pisga.

<span id="an_5:1">5:1</span> Kaj Moseo kunvokis cxiujn Izraelidojn, kaj
diris al ili:Auxskultu, ho Izrael, la legxojn kaj la regulojn, kiujn mi
diras en viajn orelojn hodiaux, kaj lernu ilin kaj observu plenumi ilin.

<span id="an_5:2">5:2</span> La Eternulo, nia Dio, faris kun ni
interligon sur HXoreb.

<span id="an_5:3">5:3</span> Ne kun niaj patroj la Eternulo faris tiun
interligon, sed kun ni, kun ni, kiuj nun cxi tie cxiuj vivas.

<span id="an_5:4">5:4</span> Vizagxon kontraux vizagxo la Eternulo
parolis kun vi sur la monto el meze de la fajro;

<span id="an_5:5">5:5</span> mi tiam staris inter la Eternulo kaj vi,
por transdiri al vi la vorton de la Eternulo, cxar vi timis la fajron
kaj ne supreniris sur la monton. Kaj Li diris:

<span id="an_5:6">5:6</span> Mi estas la Eternulo, via Dio, kiu
elkondukis vin el la lando Egipta, el la domo de sklaveco.

<span id="an_5:7">5:7</span> Ne ekzistu cxe vi aliaj dioj antaux Mi.

<span id="an_5:8">5:8</span> Ne faru al vi idolon, nek bildon de io, kio
estas en la cxielo supre aux sur la tero malsupre aux en la akvo sub la
tero;

<span id="an_5:9">5:9</span> ne klinigxu antaux ili kaj ne servu ilin;
cxar Mi, la Eternulo, via Dio, estas Dio severa, kiu la malbonagon de la
patroj punas sur la idoj en la tria kaj kvara generacioj cxe Miaj
malamantoj,

<span id="an_5:10">5:10</span> kaj kiu faras favorkorajxon por miloj al
Miaj amantoj kaj al la plenumantoj de Miaj ordonoj.

<span id="an_5:11">5:11</span> Ne malbonuzu la nomon de la Eternulo, via
Dio; cxar la Eternulo ne lasos senpuna tiun, kiu malbonuzas Lian nomon.

<span id="an_5:12">5:12</span> Observu la tagon sabatan, ke vi tenu gxin
sankta, kiel ordonis al vi la Eternulo, via Dio.

<span id="an_5:13">5:13</span> Dum ses tagoj laboru kaj faru cxiujn
viajn aferojn;

<span id="an_5:14">5:14</span> sed la sepa tago estas sabato de la
Eternulo, via Dio; faru nenian laboron, nek vi, nek via filo, nek via
filino, nek via sklavo, nek via sklavino, nek via bovo, nek via azeno,
nek ia via bruto, nek via fremdulo, kiu estas inter viaj pordegoj; por
ke ripozu via sklavo kaj via sklavino, kiel vi.

<span id="an_5:15">5:15</span> Kaj memoru, ke vi estis sklavo en la
lando Egipta, kaj la Eternulo, via Dio, elkondukis vin el tie per mano
forta kaj per brako etendita; pro tio ordonis al vi la Eternulo, via
Dio, observi la tagon sabatan.

<span id="an_5:16">5:16</span> Respektu vian patron kaj vian patrinon,
kiel ordonis al vi la Eternulo, via Dio; por ke longe dauxru via vivo,
kaj por ke estu al vi bone sur la tero, kiun la Eternulo, via Dio, donas
al vi.

<span id="an_5:17">5:17</span> Ne mortigu.

<span id="an_5:18">5:18</span> Kaj ne adultu.

<span id="an_5:19">5:19</span> Kaj ne sxtelu.

<span id="an_5:20">5:20</span> Kaj ne parolu kontraux via proksimulo
malveran ateston.

<span id="an_5:21">5:21</span> Kaj ne deziru la edzinon de via
proksimulo; kaj ne deziru la domon de via proksimulo, nek lian kampon,
nek lian sklavon, nek lian sklavinon, nek lian bovon, nek lian azenon,
nek ion, kio apartenas al via proksimulo.

<span id="an_5:22">5:22</span> Tiujn vortojn diris la Eternulo al via
tuta anaro sur la monto, el meze de la fajro, nubo, kaj nebulo, per
vocxo lauxta; kaj Li nenion plu aldonis. Kaj Li skribis ilin sur du
sxtonaj tabeloj kaj donis ilin al mi.

<span id="an_5:23">5:23</span> Kaj kiam vi auxdis la vocxon el la
mallumo, dum la monto brulis per fajro, tiam vi aliris al mi, cxiuj viaj
tribestroj kaj plejagxuloj;

<span id="an_5:24">5:24</span> kaj vi diris:Jen la Eternulo, nia Dio,
montris al ni Sian majeston kaj Sian grandecon, kaj Lian vocxon ni
auxdis el meze de la fajro; en tiu tago ni vidis, ke parolas Dio al
homo, kaj cxi tiu restas vivanta.

<span id="an_5:25">5:25</span> Sed nun por kio ni mortu? nin ja
formangxos cxi tiu granda fajro; se ni plue auxskultos la vocxon de la
Eternulo, nia Dio, ni mortos.

<span id="an_5:26">5:26</span> CXar kie ekzistas ia karno, kiu auxdis la
vocxon de la vivanta Dio, parolantan el meze de fajro, kiel ni, kaj
restis vivanta?

<span id="an_5:27">5:27</span> Alproksimigxu vi, kaj auxskultu cxion,
kion diros la Eternulo, nia Dio; kaj vi transdiros al ni cxion, kion
diros la Eternulo, nia Dio, kaj ni auxskultos kaj ni plenumos.

<span id="an_5:28">5:28</span> Kaj la Eternulo auxdis la vocxon de viaj
vortoj, kiam vi parolis al mi; kaj la Eternulo diris al mi:Mi auxdis la
vocxon de la vortoj de cxi tiu popolo, kiujn ili diris al vi; bona estas
cxio, kion ili diris.

<span id="an_5:29">5:29</span> Ho, se ilia koro restus cxe ili tia, ke
ili timu Min kaj observu cxiujn Miajn ordonojn cxiutempe, por ke estu
bone al ili kaj al iliaj filoj eterne!

<span id="an_5:30">5:30</span> Iru, diru al ili:Reiru en viajn tendojn.

<span id="an_5:31">5:31</span> Kaj vi cxi tie restu kun Mi, kaj Mi
eldiros al vi cxiujn ordonojn kaj legxojn kaj regulojn, kiujn vi
instruos al ili, por ke ili plenumadu ilin en la lando, kiun Mi donas al
ili kiel posedajxon.

<span id="an_5:32">5:32</span> Kaj observu, ke vi faru, kiel ordonis al
vi la Eternulo, via Dio; ne forflankigxu dekstren, nek maldekstren.

<span id="an_5:33">5:33</span> Laux tiu tuta vojo, kiun ordonis al vi la
Eternulo, via Dio, iradu, por ke vi vivu kaj por ke estu bone al vi, kaj
por ke longe dauxru via restado en la lando, kiun vi ekposedos.

<span id="an_6:1">6:1</span> Kaj jen estas la ordonoj, la legxoj, kaj la
reguloj, kiujn la Eternulo, via Dio, ordonis instrui al vi, por ke vi
plenumadu ilin en la lando, en kiun vi transiras, por ekposedi gxin;

<span id="an_6:2">6:2</span> por ke vi timu la Eternulon, vian Dion,
observante cxiujn Liajn legxojn kaj Liajn ordonojn, kiujn mi ordonas al
vi, vi kaj via filo kaj la filo de via filo, dum via tuta vivo, por ke
vi longe vivu.

<span id="an_6:3">6:3</span> Auxskultu do, Izrael, kaj observu, ke vi
plenumu, por ke estu al vi bone, kaj por ke vi tre multigxu, kiel diris
al vi la Eternulo, la Dio de viaj patroj, en la lando, en kiu fluas
lakto kaj mielo.

<span id="an_6:4">6:4</span> Auxskultu, ho Izrael! la Eternulo, nia Dio,
la Eternulo estas unu sola.

<span id="an_6:5">6:5</span> Kaj amu la Eternulon, vian Dion, per via
tuta koro kaj per via tuta animo kaj per via tuta forto.

<span id="an_6:6">6:6</span> Kaj cxi tiuj vortoj, kiujn mi ordonas al vi
hodiaux, estu en via koro;

<span id="an_6:7">6:7</span> kaj ripetadu ilin al viaj infanoj, kaj
parolu pri ili, kiam vi sidas en via domo kaj kiam vi iras sur vojo kaj
kiam vi kusxigxas kaj kiam vi levigxas;

<span id="an_6:8">6:8</span> kaj alligu ilin kiel signon al via mano,
kaj ili estu kiel memorigajxo inter viaj okuloj;

<span id="an_6:9">6:9</span> kaj skribu ilin sur la fostoj de via domo
kaj sur viaj pordegoj.

<span id="an_6:10">6:10</span> Kaj kiam la Eternulo, via Dio, venigos
vin en la landon, pri kiu Li jxuris al viaj patroj, al Abraham, al
Isaak, kaj al Jakob, ke Li donos al vi grandajn kaj bonajn urbojn, kiujn
vi ne konstruis,

<span id="an_6:11">6:11</span> kaj domojn plenajn de cxia bonajxo, kiujn
vi ne plenigis, kaj putojn, elhakitajn en sxtono, kiujn vi ne elhakis,
vinberejojn kaj olivarbojn, kiujn vi ne plantis; kaj vi mangxos kaj
estos sata:

<span id="an_6:12">6:12</span> tiam gardu vin, ke vi ne forgesu la
Eternulon, kiu elkondukis vin el la lando Egipta, el la domo de
sklaveco.

<span id="an_6:13">6:13</span> La Eternulon, vian Dion, timu, kaj al Li
servu, kaj per Lia nomo jxuru.

<span id="an_6:14">6:14</span> Ne sekvu aliajn diojn el la dioj de la
popoloj, kiuj estas cxirkaux vi;

<span id="an_6:15">6:15</span> cxar la Eternulo, via Dio inter vi, estas
Dio severa; povas ekflami la kolero de la Eternulo, via Dio, kontraux
vin, kaj Li ekstermos vin de sur la tero.

<span id="an_6:16">6:16</span> Ne provu la Eternulon, vian Dion, kiel vi
provis Lin en Masa.

<span id="an_6:17">6:17</span> Precize observu la ordonojn de la
Eternulo, via Dio, kaj Liajn atestojn kaj Liajn legxojn, kiujn Li
ordonis al vi.

<span id="an_6:18">6:18</span> Kaj faru juston kaj bonon antaux la
okuloj de la Eternulo, por ke estu bone al vi, kaj por ke vi venu kaj
ekposedu la bonan landon, pri kiu la Eternulo jxuris al viaj patroj;

<span id="an_6:19">6:19</span> por ke Li forpelu cxiujn viajn malamikojn
antaux vi, kiel la Eternulo diris.

<span id="an_6:20">6:20</span> Se via filo vin demandos morgaux:Kion
signifas la atestoj kaj legxoj kaj reguloj, kiujn la Eternulo, nia Dio,
ordonis al vi?

<span id="an_6:21">6:21</span> tiam diru al via filo:Ni estis sklavoj al
Faraono en Egiptujo, sed la Eternulo elkondukis nin el Egiptujo per
forta mano;

<span id="an_6:22">6:22</span> kaj la Eternulo aperigis signojn kaj
miraklojn grandajn kaj suferigajn en Egiptujo, sur Faraono kaj sur lia
tuta domo, antaux niaj okuloj;

<span id="an_6:23">6:23</span> kaj nin Li elkondukis el tie, por venigi
nin kaj doni al ni la landon, pri kiu Li jxuris al niaj patroj.

<span id="an_6:24">6:24</span> Kaj la Eternulo ordonis al ni plenumi
cxiujn cxi tiujn legxojn, timi la Eternulon, nian Dion, por ke estu al
ni bone cxiam, por konservi al ni la vivon, kiel en la nuna tago.

<span id="an_6:25">6:25</span> Kaj tio estos nia justeco, se ni observos
plenumi cxi tiun tutan ordonon antaux la Eternulo, nia Dio, kiel Li
ordonis al ni.

<span id="an_7:1">7:1</span> Kiam la Eternulo venigos vin en la landon,
al kiu vi iras, por ekposedi gxin, kaj Li forpelos antaux vi
grandnombrajn popolojn, la HXetidojn kaj la Girgasxidojn kaj la
Amoridojn kaj la Kanaanidojn kaj la Perizidojn kaj la HXividojn kaj la
Jebusidojn, sep popolojn pli grandnombrajn kaj pli fortajn ol vi;

<span id="an_7:2">7:2</span> kaj kiam la Eternulo, via Dio, transdonos
ilin al vi, kaj vi venkobatos ilin; tiam anatemu ilin, ne faru kun ili
interligon kaj ne indulgu ilin.

<span id="an_7:3">7:3</span> Kaj ne boparencigxu kun ili:vian filinon ne
donu al ilia filo, kaj ilian filinon ne prenu por via filo;

<span id="an_7:4">7:4</span> cxar ili forturnos viajn filojn de Mi, ke
ili servu al aliaj dioj, kaj ekflamos kontraux vi la kolero de la
Eternulo, kaj Li ekstermos vin rapide.

<span id="an_7:5">7:5</span> Sed tiele agu kun ili:iliajn altarojn
detruu kaj iliajn statuojn rompu kaj iliajn sanktajn stangojn dishaku
kaj iliajn idolojn forbruligu per fajro.

<span id="an_7:6">7:6</span> CXar popolo sankta vi estas al la Eternulo,
via Dio; vin elektis la Eternulo, via Dio, ke vi estu Lia popolo propra
el cxiuj popoloj, kiuj estas sur la tero.

<span id="an_7:7">7:7</span> Ne pro tio, ke vi estas la plej grandnombra
el cxiuj popoloj, la Eternulo ekdeziris vin kaj elektis vin, cxar vi
estas ja malpli grandnombra ol cxiuj popoloj;

<span id="an_7:8">7:8</span> sed pro la amo de la Eternulo al vi, kaj
por ke Li plenumu la jxuron, kiun Li jxuris al viaj patroj, la Eternulo
elkondukis vin per forta mano kaj liberigis vin el la domo de sklaveco,
el la mano de Faraono, regxo de Egiptujo.

<span id="an_7:9">7:9</span> Sciu do, ke la Eternulo, via Dio, nur Li
estas Dio, Dio fidinda, kiu konservas la interligon kaj favorkorecon
rilate al Liaj amantoj kaj al la plenumantoj de Liaj ordonoj dum mil
generacioj,

<span id="an_7:10">7:10</span> kaj kiu repagas al Siaj malamantoj
persone, pereigante ilin, ne prokrastas al Sia malamanto, al li persone
Li repagas.

<span id="an_7:11">7:11</span> Observu do la ordonojn kaj la legxojn kaj
la regulojn, kiujn mi ordonas al vi hodiaux, por plenumi ilin.

<span id="an_7:12">7:12</span> Kaj pro tio, ke vi auxskultos tiujn
regulojn kaj observos ilin kaj plenumos ilin, la Eternulo, via Dio,
konservos al vi la interligon kaj la favorkorecon, pri kiuj Li jxuris al
viaj patroj;

<span id="an_7:13">7:13</span> kaj Li amos vin kaj benos vin kaj
multigos vin, kaj benos la frukton de via ventro kaj la frukton de via
tero, vian grenon kaj vian moston kaj vian oleon, la frukton de viaj
bovinoj kaj la frukton de viaj sxafinoj, sur la tero, pri kiu Li jxuris
al viaj patroj, ke Li donos gxin al vi.

<span id="an_7:14">7:14</span> Vi estos benita pli ol cxiuj popoloj; ne
estos inter vi senfruktulo aux senfruktulino, ankaux inter viaj brutoj.

<span id="an_7:15">7:15</span> Kaj la Eternulo forturnos de vi cxian
malsanon, kaj cxiun malbonan epidemiajxon de Egiptujo, kiun vi konas; Li
ne metos ilin sur vin, sed Li metos ilin sur cxiujn viajn malamantojn.

<span id="an_7:16">7:16</span> Kaj vi konsumos cxiujn popolojn, kiujn la
Eternulo, via Dio, transdonas al vi; ne indulgu ilin via okulo, kaj vi
ne servu al iliaj dioj, cxar tio estus falilo por vi.

<span id="an_7:17">7:17</span> Eble vi diros en via koro:Tiuj popoloj
estas pli grandnombraj ol mi, kiel mi povos forpeli ilin?

<span id="an_7:18">7:18</span> Ne timu ilin:memoru, kion faris la
Eternulo, via Dio, al Faraono kaj al la tuta Egiptujo,

<span id="an_7:19">7:19</span> la grandajn provojn, kiujn vidis viaj
okuloj, kaj la signojn kaj la miraklojn kaj la fortan manon kaj la
etenditan brakon, per kiuj elkondukis vin la Eternulo, via Dio; tiel la
Eternulo, via Dio, faros al cxiuj popoloj, kiujn vi timas.

<span id="an_7:20">7:20</span> Kaj ankaux krabrojn sendos la Eternulo,
via Dio, sur ilin, gxis pereos la restintoj, kaj tiuj, kiuj kasxigxis
antaux vi.

<span id="an_7:21">7:21</span> Ne sentu teruron antaux ili, cxar la
Eternulo, via Dio, estas inter vi, la Dio granda kaj timinda.

<span id="an_7:22">7:22</span> Kaj la Eternulo, via Dio, forpelos tiujn
popolojn de antaux vi iom post iom; vi ne povas ekstermi ilin rapide,
por ke ne multigxu kontraux vi la sovagxaj bestoj.

<span id="an_7:23">7:23</span> Kaj la Eternulo, via Dio, transdonos ilin
al vi, kaj Li tumultigos ilin antaux vi per granda tumulto, gxis ili
estos ekstermitaj.

<span id="an_7:24">7:24</span> Kaj Li transdonos iliajn regxojn en viajn
manojn, kaj vi ekstermos ilian nomon el sub la cxielo; neniu restos
stare antaux vi, gxis vi ekstermos ilin.

<span id="an_7:25">7:25</span> La figurojn de iliaj dioj forbruligu per
fajro; ne deziru preni al vi la argxenton aux oron, kiu estas sur ili,
por ke vi ne kaptigxu per tio; cxar tio estas abomenajxo por la
Eternulo, via Dio.

<span id="an_7:26">7:26</span> Kaj ne enportu abomenajxon en vian domon,
por ke vi ne anatemigxu kiel gxi; malestimu kaj abomenu gxin, cxar gxi
estas anatemajxo.

<span id="an_8:1">8:1</span> CXiujn ordonojn, kiujn mi ordonas al vi
hodiaux, observu, por plenumi ilin, por ke vi vivu kaj multigxu, kaj
venu kaj ekposedu la landon, pri kiu la Eternulo jxuris al viaj patroj.

<span id="an_8:2">8:2</span> Kaj memoru la tutan vojon, laux kiu
kondukis vin la Eternulo, via Dio, dum kvardek jaroj tra la dezerto, por
humiligi vin, por elprovi vin, por sciigxi, kio estas en via koro, cxu
vi obeos Liajn ordonojn aux ne.

<span id="an_8:3">8:3</span> Kaj Li humiligis vin kaj malsatigis vin,
kaj nutris vin per manao, kiun vi ne konis kaj kiun ne konis viaj
patroj, por montri al vi, ke ne per la pano sole vivas homo, sed per
cxio, kio eliras el la busxo de la Eternulo, homo povas vivi.

<span id="an_8:4">8:4</span> Via vesto ne sentauxgigxis sur vi kaj via
piedo ne sxvelis dum cxiuj kvardek jaroj.

<span id="an_8:5">8:5</span> Kaj sciu en via koro, ke kiel homo instruas
sian filon, tiel la Eternulo, via Dio, instruas vin.

<span id="an_8:6">8:6</span> Observu do la ordonojn de la Eternulo, via
Dio, irante laux Liaj vojoj kaj timante Lin.

<span id="an_8:7">8:7</span> CXar la Eternulo, via Dio, kondukas vin en
landon bonan, en landon, en kiu torentoj da akvo, fontoj, kaj lagoj
eliras el la valoj kaj el la montoj,

<span id="an_8:8">8:8</span> en landon de tritiko kaj hordeo kaj
vinberoj kaj figarboj kaj granatarboj, en landon de olivarboj kaj mielo,

<span id="an_8:9">8:9</span> en landon, en kiu vi mangxos panon sen
neceso de sxparado kaj en kiu nenio al vi mankos, en landon, kies
sxtonoj estas fero kaj en kies montoj vi elhakados kupron.

<span id="an_8:10">8:10</span> Kaj vi mangxos kaj satigxos, kaj vi benos
la Eternulon, vian Dion, pro la bona tero, kiun Li donis al vi.

<span id="an_8:11">8:11</span> Gardu vin, ke vi ne forgesu la Eternulon,
vian Dion, ne observante Liajn ordonojn kaj instrukciojn kaj legxojn,
kiujn mi ordonas al vi hodiaux;

<span id="an_8:12">8:12</span> kiam vi mangxos kaj satigxos kaj
konstruos bonajn domojn kaj enlogxigxos,

<span id="an_8:13">8:13</span> kaj kiam viaj grandaj kaj malgrandaj
brutoj multigxos kaj vi havos multe da argxento kaj oro kaj via tuta
havo grandigxos,

<span id="an_8:14">8:14</span> tiam ne altigxu via koro, kaj ne forgesu
la Eternulon, vian Dion, kiu elkondukis vin el la lando Egipta, el la
domo de sklaveco;

<span id="an_8:15">8:15</span> kaj kiu trakondukis vin tra la granda kaj
terura dezerto, kie estis serpentoj, aspidoj kaj skorpioj kaj sekaj
lokoj senakvaj; kaj kiu eligis por vi akvon el granita roko;

<span id="an_8:16">8:16</span> kaj kiu nutris vin en la dezerto per
manao, kiun ne konis viaj patroj, por humiligi vin kaj por elprovi vin,
por fari al vi bonon en la tempo estonta.

<span id="an_8:17">8:17</span> Ne diru en via koro:Mia forto kaj la
potenco de mia mano akiris al mi cxi tiun grandan havon;

<span id="an_8:18">8:18</span> sed memoru la Eternulon, vian Dion, cxar
Li estas Tiu, kiu donas al vi forton, por akiri grandan havon, por
plenumi Sian interligon, pri kiu Li jxuris al viaj patroj, kiel vi vidas
nun.

<span id="an_8:19">8:19</span> Kaj mi avertas vin hodiaux, ke, se vi
forgesos la Eternulon, vian Dion, kaj sekvos aliajn diojn kaj servos al
ili kaj klinigxos antaux ili, tiam vi pereos;

<span id="an_8:20">8:20</span> simile al la popoloj, kiujn la Eternulo
pereigas antaux vi, tiel vi pereos; pro tio, ke vi ne obeos la vocxon de
la Eternulo, via Dio.

<span id="an_9:1">9:1</span> Auxskultu, ho Izrael! vi transiras nun
Jordanon, por iri kaj ekposedi popolojn, kiuj estas pli grandaj kaj pli
fortaj ol vi, urbojn grandajn kaj fortikigitajn gxis la cxielo,

<span id="an_9:2">9:2</span> popolon grandan kaj altkreskan, la
Anakidojn, kiujn vi konas, kaj pri kiuj vi auxdis:Kiu povas
kontrauxstari al la filoj de Anak?

<span id="an_9:3">9:3</span> Sciu do nun, ke la Eternulo, via Dio, mem
iras antaux vi, kiel fajro konsumanta; Li ekstermos ilin kaj Li submetos
ilin antaux vi, kaj vi forpelos ilin kaj pereigos ilin rapide, kiel la
Eternulo diris al vi.

<span id="an_9:4">9:4</span> Ne diru en via koro, kiam la Eternulo, via
Dio, forpelos ilin de antaux vi:Pro mia virteco la Eternulo venigis min
por ekposedi cxi tiun landon; pro la malvirteco de cxi tiuj popoloj la
Eternulo forpelas ilin de antaux vi.

<span id="an_9:5">9:5</span> Ne pro via virteco kaj pro la honesteco de
via koro vi venas por ekposedi ilian landon; sed pro la malvirteco de
cxi tiuj popoloj la Eternulo, via Dio, forpelas ilin de antaux vi, kaj
por plenumi tion, kion la Eternulo jxuris al viaj patroj, al Abraham, al
Isaak, kaj al Jakob.

<span id="an_9:6">9:6</span> Sciu do, ke ne pro via virteco la Eternulo,
via Dio, donas al vi tiun bonan landon por ekposedi gxin; cxar vi estas
popolo malmolnuka.

<span id="an_9:7">9:7</span> Memoru, ne forgesu, kiel vi kolerigis la
Eternulon, vian Dion, en la dezerto; de post la tago, en kiu vi eliris
el la lando Egipta, gxis via veno al cxi tiu loko, vi estis malobeemaj
kontraux la Eternulo.

<span id="an_9:8">9:8</span> Kaj cxe HXoreb vi incitis la Eternulon, kaj
la Eternulo ekkoleris kontraux vi tiel, ke Li volis ekstermi vin.

<span id="an_9:9">9:9</span> Kiam mi supreniris sur la monton, por preni
la sxtonajn tabelojn, la tabelojn de la interligo, kiun la Eternulo
faris kun vi, kaj mi restis sur la monto kvardek tagojn kaj kvardek
noktojn, panon mi ne mangxis kaj akvon mi ne trinkis:

<span id="an_9:10">9:10</span> tiam la Eternulo donis al mi la du
sxtonajn tabelojn skribitajn per la fingro de Dio, kaj sur ili estis
cxiuj vortoj, kiujn diris al vi la Eternulo sur la monto el meze de
fajro en la tago de kunveno.

<span id="an_9:11">9:11</span> Kaj tio estis post la paso de kvardek
tagoj kaj kvardek noktoj, ke la Eternulo donis al mi la du sxtonajn
tabelojn, la tabelojn de la interligo.

<span id="an_9:12">9:12</span> Kaj la Eternulo diris al mi:Levigxu,
rapide iru malsupren de cxi tie, cxar malmoraligxis via popolo, kiun vi
elkondukis el Egiptujo; rapide ili forflankigxis de la vojo, kiun Mi
ordonis al ili:ili faris al si fanditan idolon.

<span id="an_9:13">9:13</span> Kaj la Eternulo diris al mi jene:Mi vidas
cxi tiun popolon, Mi vidas, ke gxi estas popolo malmolnuka;

<span id="an_9:14">9:14</span> lasu Min, Mi ekstermos ilin, kaj Mi
forvisxos ilian nomon el sub la cxielo, kaj Mi faros el vi popolon pli
fortan kaj pli grandnombran ol ili.

<span id="an_9:15">9:15</span> Kaj mi turnis min kaj malsupreniris de la
monto, kaj la monto brulis per fajro; kaj la du tabeloj de la interligo
estis en miaj du manoj.

<span id="an_9:16">9:16</span> Kaj mi vidis, ke vi pekis kontraux la
Eternulo, via Dio, vi faris al vi fanditan bovidon, vi rapide
forflankigxis de la vojo, kiun la Eternulo ordonis al vi;

<span id="an_9:17">9:17</span> kaj mi prenis la du tabelojn kaj
forjxetis ilin el miaj ambaux manoj kaj disrompis ilin antaux viaj
okuloj.

<span id="an_9:18">9:18</span> Kaj mi jxetis min antaux la Eternulo,
kiel antauxe, dum kvardek tagoj kaj kvardek noktoj mi panon ne mangxis
kaj akvon ne trinkis, pro cxiuj viaj pekoj, kiujn vi pekis, farante
malbonon antaux la okuloj de la Eternulo, kolerigante Lin;

<span id="an_9:19">9:19</span> cxar mi timis la koleron kaj furiozon,
per kiuj la Eternulo ekkoleris kontraux vi, dezirante ekstermi vin. Kaj
la Eternulo auxskultis min ankaux cxi tiun fojon.

<span id="an_9:20">9:20</span> Ankaux kontraux Aaron la Eternulo tre
ekkoleris kaj volis ekstermi lin; sed mi pregxis ankaux por Aaron en tiu
tempo.

<span id="an_9:21">9:21</span> Kaj vian pekon, kiun vi faris, la
bovidon, mi prenis kaj forbruligis gxin per fajro kaj disbatis gxin,
disfrakasante tiel, ke gxi farigxis malgrandpeca kiel polvo, kaj mi
jxetis gxian polvon en la torenton, kiu defluas de la monto.

<span id="an_9:22">9:22</span> Ankaux en Tabera kaj en Masa kaj en
Kibrot-Hataava vi kolerigis la Eternulon.

<span id="an_9:23">9:23</span> Kaj kiam la Eternulo sendis vin el
Kadesx-Barnea, dirante:Iru kaj ekposedu la landon, kiun Mi donas al vi;
tiam vi malobeis la vortojn de la Eternulo, via Dio, kaj vi ne kredis al
Li kaj ne auxskultis Lian vocxon.

<span id="an_9:24">9:24</span> Malobeemaj vi estis kontraux la Eternulo
de la tago, kiam mi ekkonis vin.

<span id="an_9:25">9:25</span> Mi do kusxis antaux la Eternulo dum la
kvardek tagoj kaj kvardek noktoj, kiujn mi kusxis; cxar la Eternulo
intencis ekstermi vin.

<span id="an_9:26">9:26</span> Kaj mi pregxis al la Eternulo, kaj
diris:Mia Sinjoro, ho Eternulo, ne pereigu Vian popolon kaj Vian
posedajxon, kiun Vi liberigis per Via grandeco kaj kiun Vi elkondukis el
Egiptujo per forta mano.

<span id="an_9:27">9:27</span> Rememoru Viajn servantojn Abraham, Isaak,
kaj Jakob; ne atentu la obstinecon de cxi tiu popolo nek gxian
malvirtecon nek gxiajn pekojn;

<span id="an_9:28">9:28</span> por ke ne diru la logxantoj de tiu lando,
el kiu Vi elkondukis nin:Pro tio, ke la Eternulo ne povis venigi ilin en
la landon, pri kiu Li parolis al ili, kaj pro malamo al ili Li
elkondukis ilin, por mortigi ilin en la dezerto.

<span id="an_9:29">9:29</span> Kaj ili estas ja Via popolo kaj Via
posedajxo, kiun Vi elkondukis per Via granda forto kaj per Via etendita
brako.

<span id="an_10:1">10:1</span> En tiu tempo la Eternulo diris al
mi:Skulptu al vi du sxtonajn tabelojn kiel la antauxaj, kaj supreniru al
Mi sur la monton, kaj faru al vi lignan keston.

<span id="an_10:2">10:2</span> Kaj Mi skribos sur la tabeloj la vortojn,
kiuj estis sur la antauxaj tabeloj, kiujn vi disrompis, kaj vi metos
ilin en la keston.

<span id="an_10:3">10:3</span> Tiam mi faris keston el akacia ligno, kaj
mi skulptis du sxtonajn tabelojn kiel la antauxaj, kaj mi iris sur la
monton, kaj la du tabeloj estis en miaj manoj.

<span id="an_10:4">10:4</span> Kaj Li skribis sur la tabeloj, kiel estis
skribite antauxe, la dek ordonojn, kiujn la Eternulo diris al vi sur la
monto el meze de la fajro en la tago de kunveno, kaj la Eternulo donis
ilin al mi.

<span id="an_10:5">10:5</span> Kaj mi turnis min kaj malsupreniris de la
monto, kaj metis la tabelojn en la keston, kiun mi faris, kaj ili restis
tie, kiel la Eternulo ordonis al mi.

<span id="an_10:6">10:6</span> (Kaj la Izraelidoj ekvojiris de
Beerot-Bene-Jaakan al Mosera; tie mortis Aaron, kaj tie li estis
enterigita; kaj lia filo Eleazar farigxis pastro anstataux li.

<span id="an_10:7">10:7</span> De tie ili ekvojiris al Gudgod, kaj el
Gudgod al Jotbata, en la landon, en kiu trovigxas torentoj da akvoj.

<span id="an_10:8">10:8</span> En tiu tempo la Eternulo apartigis la
tribon de Levi, por porti la keston de la interligo de la Eternulo, por
stari antaux la Eternulo, servi al Li, kaj beni en Lia nomo, gxis la
nuna tago.

<span id="an_10:9">10:9</span> Tial Levi ne ricevis parton kaj heredan
posedajxon kun siaj fratoj:la Eternulo estas lia heredajxo, kiel la
Eternulo, via Dio, diris al li.)

<span id="an_10:10">10:10</span> Kaj mi staris sur la monto, kiel en la
antauxa tempo, dum kvardek tagoj kaj kvardek noktoj; kaj la Eternulo
auxskultis min ankaux tiun fojon:la Eternulo ne volis pereigi vin.

<span id="an_10:11">10:11</span> Kaj la Eternulo diris al mi:Levigxu,
ekvojiru antaux la popolo, por ke ili venu kaj ekposedu la landon, pri
kiu Mi jxuris al iliaj patroj, ke Mi donos gxin al ili.

<span id="an_10:12">10:12</span> Kaj nun, Izrael, kion la Eternulo, via
Dio, postulas de vi? nur ke vi timu la Eternulon, vian Dion, ke vi iru
laux cxiuj Liaj vojoj, ke vi amu Lin, kaj ke vi servu al la Eternulo,
via Dio, per via tuta koro kaj per via tuta animo;

<span id="an_10:13">10:13</span> ke vi observu la ordonojn de la
Eternulo kaj Liajn legxojn, kiujn mi transdonas al vi hodiaux, por ke
estu bone al vi.

<span id="an_10:14">10:14</span> Jen al la Eternulo, via Dio, apartenas
la cxielo kaj la cxielo de la cxieloj, la tero, kaj cxio, kio estas sur
gxi;

<span id="an_10:15">10:15</span> tamen nur pri viaj patroj placxis al la
Eternulo ekami ilin, kaj Li elektis vin, ilian idaron post ili, el cxiuj
popoloj, kiel vi vidas nun.

<span id="an_10:16">10:16</span> Cirkumcidu do la prepucion de via koro,
kaj ne estu plu malmolnukaj.

<span id="an_10:17">10:17</span> CXar la Eternulo, via Dio, estas Dio de
dioj kaj Sinjoro de sinjoroj, la Dio granda, potenca, kaj timinda, kiu
ne atentas personojn kaj ne prenas subacxeton,

<span id="an_10:18">10:18</span> kaj kiu zorgas pri justeco por orfo kaj
vidvino, kaj amas fremdulon, donante al li panon kaj veston.

<span id="an_10:19">10:19</span> Amu do la fremdulon; cxar fremduloj vi
estis en la lando Egipta.

<span id="an_10:20">10:20</span> La Eternulon, vian Dion, timu; al Li
servu kaj al Li algluigxu kaj per Lia nomo jxuru.

<span id="an_10:21">10:21</span> Li estas via gloro, kaj Li estas via
Dio, kiu faris por vi tiujn grandajn kaj timindajn aferojn, kiujn vidis
viaj okuloj.

<span id="an_10:22">10:22</span> En la nombro de sepdek animoj viaj
patroj foriris en Egiptujon, kaj nun la Eternulo, via Dio, faris vin
grandnombraj kiel la steloj de la cxielo.

<span id="an_11:1">11:1</span> Amu do la Eternulon, vian Dion, kaj
observu Liajn arangxojn kaj legxojn kaj instrukciojn kaj ordonojn en
cxiu tempo.

<span id="an_11:2">11:2</span> Kaj sciu hodiaux, cxar mi parolas ne al
viaj filoj, kiuj ne scias kaj ne vidis la punon de la Eternulo, via Dio,
Lian grandecon, Lian fortan manon, kaj Lian etenditan brakon,

<span id="an_11:3">11:3</span> kaj Liajn signojn kaj Liajn farojn, kiujn
Li faris interne de Egiptujo al Faraono, regxo de Egiptujo, kaj al lia
tuta lando;

<span id="an_11:4">11:4</span> kaj kion Li faris al la militistaro de
Egiptujo, al gxiaj cxevaloj kaj cxaroj, kiujn Li superversxis per la
akvo de la Rugxa Maro, kiam ili postkuris vin; kaj la Eternulo pereigis
ilin gxis la nuna tago;

<span id="an_11:5">11:5</span> kaj kion Li faris al vi en la dezerto,
gxis vi venis al cxi tiu loko;

<span id="an_11:6">11:6</span> kaj kion Li faris al Datan kaj Abiram,
filoj de Eliab, filo de Ruben, kiam la tero malfermis sian busxon kaj
englutis ilin kaj iliajn familiojn kaj iliajn tendojn, kaj cxion, kio
ekzistis cxe ili, meze de la tuta Izrael.

<span id="an_11:7">11:7</span> Viaj okuloj vidis ja cxiujn grandajn
farojn de la Eternulo, kiujn Li faris.

<span id="an_11:8">11:8</span> Observu do cxiujn ordonojn, kiujn mi
ordonas al vi hodiaux, por ke vi fortigxu, kaj por ke vi venu kaj
ekposedu la landon, en kiun vi transiras, por ekposedi gxin,

<span id="an_11:9">11:9</span> kaj por ke vi longe vivu sur la tero, pri
kiu la Eternulo jxuris al viaj patroj, ke Li donos gxin al ili kaj al
ilia idaro, landon, en kiu fluas lakto kaj mielo.

<span id="an_11:10">11:10</span> CXar la lando, en kiun vi iras, por
ekposedi gxin, ne estas kiel la lando Egipta, el kiu vi eliris, kie,
seminte vian semon, vi devis akvumi gxin per viaj piedoj, kiel legoman
gxardenon.

<span id="an_11:11">11:11</span> La lando, en kiun vi transiras, por
ekposedi gxin, estas lando kun montoj kaj valoj; de la pluvo cxiela gxi
trinkas akvon;

<span id="an_11:12">11:12</span> lando, pri kiu zorgas la Eternulo, via
Dio; cxiam la okuloj de la Eternulo, via Dio, estas sur gxi, de la
komenco de la jaro gxis la fino de la jaro.

<span id="an_11:13">11:13</span> Kaj se vi obeos Miajn ordonojn, kiujn
Mi ordonas al vi hodiaux, amante la Eternulon, vian Dion, kaj servante
al Li per via tuta koro kaj per via tuta animo:

<span id="an_11:14">11:14</span> tiam Mi donos al via lando pluvon
gxiatempe, fruan kaj malfruan; kaj vi kolektos vian grenon kaj vian
moston kaj vian oleon.

<span id="an_11:15">11:15</span> Kaj Mi donos herbon sur via kampo por
via bruto; kaj vi mangxos kaj estos sata.

<span id="an_11:16">11:16</span> Gardu vin, ke ne forlogigxu via koro,
kaj ke vi ne forflankigxu, kaj ke vi ne servu al aliaj dioj kaj ne
klinigxu antaux ili.

<span id="an_11:17">11:17</span> Alie ekflamos kontraux vi la kolero de
la Eternulo, kaj Li sxlosos la cxielon, kaj ne estos pluvo, kaj la tero
ne donos siajn produktajxojn, kaj vi rapide forpereos el la bona lando,
kiun la Eternulo donas al vi.

<span id="an_11:18">11:18</span> Metu do cxi tiujn miajn vortojn en vian
koron kaj en vian animon, kaj alligu ilin kiel signon al via mano, kaj
ili estu kiel memorigajxo inter viaj okuloj.

<span id="an_11:19">11:19</span> Kaj instruu ilin al viaj filoj,
parolante pri ili, kiam vi sidos en via domo kaj kiam vi iros sur la
vojo kaj kiam vi kusxigxos kaj kiam vi levigxos;

<span id="an_11:20">11:20</span> kaj skribu ilin sur la fostoj de via
domo kaj sur viaj pordegoj;

<span id="an_11:21">11:21</span> por ke longigxu via vivo kaj la vivo de
viaj infanoj sur la tero, pri kiu la Eternulo jxuris al viaj patroj, ke
Li donos gxin al ili, kiel longe estas la cxielo super la tero.

<span id="an_11:22">11:22</span> Se vi observos cxiujn cxi tiujn
ordonojn, kiujn mi ordonas al vi plenumi, amante la Eternulon, vian
Dion, irante laux cxiuj Liaj vojoj, kaj algluigxante al Li:

<span id="an_11:23">11:23</span> tiam la Eternulo forpelos de antaux vi
cxiujn tiujn popolojn, kaj vi ekposedos popolojn pli grandajn kaj pli
fortajn ol vi.

<span id="an_11:24">11:24</span> CXiu loko, sur kiu ekpasxos via piedo,
farigxos via; de la dezerto kaj Lebanon, de la rivero, la rivero
Euxfrato, gxis la ekstrema maro estos viaj limoj.

<span id="an_11:25">11:25</span> Neniu povos kontrauxstari al vi:timon
kaj teruron antaux vi la Eternulo venigos sur cxiun teron, sur kiu vi
ekpasxos, kiel Li diris al vi.

<span id="an_11:26">11:26</span> Rigardu, mi proponas al vi hodiaux
benon kaj malbenon:

<span id="an_11:27">11:27</span> benon, se vi auxskultos la ordonojn de
la Eternulo, via Dio, kiujn mi ordonas al vi hodiaux;

<span id="an_11:28">11:28</span> kaj malbenon, se vi ne auxskultos la
ordonojn de la Eternulo, via Dio, sed forflankigxos de la vojo, kiun mi
ordonas al vi hodiaux, kaj sekvos diojn aliajn, kiujn vi ne konas.

<span id="an_11:29">11:29</span> Kiam la Eternulo, via Dio, venigos vin
en la landon, en kiun vi iras, por ekposedi gxin, tiam vi esprimos la
benon sur la monto Gerizim kaj la malbenon sur la monto Ebal;

<span id="an_11:30">11:30</span> ili estas transe de Jordan, malantaux
la vojo al la okcidento, en la lando de la Kanaanidoj, kiuj logxas en la
stepo, kontraux Gilgal, apud la kverko More.

<span id="an_11:31">11:31</span> CXar vi transiras Jordanon, por veni
ekposedi la landon, kiun la Eternulo, via Dio, donas al vi, kaj vi
ekposedos gxin kaj eklogxos en gxi.

<span id="an_11:32">11:32</span> Observu do, ke vi plenumu cxiujn
legxojn kaj instrukciojn, kiujn mi donas al vi hodiaux.

<span id="an_12:1">12:1</span> Jen estas la legxoj kaj reguloj, kiujn vi
devas observi por plenumi en la lando, kiun la Eternulo, la Dio de viaj
patroj, donas al vi kiel posedajxon, dum la tuta tempo, kiun vi vivos
sur la tero.

<span id="an_12:2">12:2</span> Ekstermu cxiujn lokojn, kie la popoloj,
kiujn vi ekposedos, servis al siaj dioj sur la altaj montoj kaj sur la
montetoj kaj sub cxiu verda arbo.

<span id="an_12:3">12:3</span> Kaj detruu iliajn altarojn, kaj rompu
iliajn monumentojn, kaj iliajn sanktajn stangojn forbruligu per fajro,
kaj la figurojn de iliaj dioj disbatu, kaj ekstermu ilian nomon de tiu
loko.

<span id="an_12:4">12:4</span> Ne faru tiele al la Eternulo, via Dio;

<span id="an_12:5">12:5</span> sed al la loko, kiun elektos la Eternulo,
via Dio, inter cxiuj viaj triboj, por meti tien Sian nomon, al Lia
logxejo direktu vin kaj venu tien,

<span id="an_12:6">12:6</span> kaj tien alportu viajn bruloferojn kaj
viajn bucxoferojn kaj viajn dekonajxojn kaj la oferdonojn de viaj manoj
kaj viajn promesitajxojn kaj viajn memvolajn oferojn kaj la
unuenaskitojn el viaj grandaj kaj malgrandaj brutoj.

<span id="an_12:7">12:7</span> Kaj mangxu tie antaux la Eternulo, via
Dio, kaj estu gajaj, vi kaj viaj familioj, en cxiu entrepreno de viaj
manoj, per kiu benis vin la Eternulo, via Dio.

<span id="an_12:8">12:8</span> Ne faru simile al cxio, kion ni faras cxi
tie hodiaux, cxiu tion, kio placxas al li;

<span id="an_12:9">12:9</span> cxar vi nun ankoraux ne venis al la
ripozo kaj al la posedajxo, kiun la Eternulo, via Dio, donas al vi.

<span id="an_12:10">12:10</span> Sed kiam vi transiros Jordanon kaj
eklogxos en la lando, kiun la Eternulo, via Dio, posedigas al vi, kaj Li
ripozigos vin de cxiuj viaj malamikoj cxirkauxe kaj vi logxos
sendangxere:

<span id="an_12:11">12:11</span> tiam sur la lokon, kiun elektos la
Eternulo, via Dio, por logxigi tie Sian nomon, tien alportu cxion, kion
mi ordonas al vi:viajn bruloferojn kaj viajn bucxoferojn, viajn
dekonajxojn kaj la oferdonojn de viaj manoj, kaj cxion elektitan laux
viaj promesoj, kiujn vi promesis al la Eternulo;

<span id="an_12:12">12:12</span> kaj estu gajaj antaux la Eternulo, via
Dio, vi kaj viaj filoj kaj viaj filinoj kaj viaj servantoj kaj viaj
servantinoj, kaj la Levido, kiu estas inter viaj pordegoj, cxar li ne
havas parton kaj posedajxon kun vi.

<span id="an_12:13">12:13</span> Gardu vin, ke vi ne alportu viajn
bruloferojn sur cxiu loko, kiun vi vidos;

<span id="an_12:14">12:14</span> nur sur tiu loko, kiun elektos la
Eternulo, inter unu el viaj triboj, tie alportu viajn bruloferojn, kaj
tie faru cxion, kion mi ordonas al vi.

<span id="an_12:15">12:15</span> Tamen, kiom deziros via animo, vi povas
bucxi kaj mangxi viandon laux la beno de la Eternulo, via Dio, kiun Li
donos al vi en cxiuj viaj urboj; purulo kaj malpurulo povas mangxi gxin,
kiel gazelon aux cervon.

<span id="an_12:16">12:16</span> Nur la sangon ne mangxu; sur la teron
elversxu gxin, kiel akvon.

<span id="an_12:17">12:17</span> Vi ne devas mangxi en viaj urboj la
dekonajxon el via greno kaj el via mosto kaj el via oleo, kaj la
unuenaskitojn el viaj grandaj kaj malgrandaj brutoj, kaj cxiujn viajn
promesitajxojn, kiujn vi promesos, kaj viajn memvolajn oferojn kaj la
oferdonojn de viaj manoj;

<span id="an_12:18">12:18</span> sed nur antaux la Eternulo, via Dio,
mangxu tion sur la loko, kiun elektos la Eternulo, via Dio, vi kaj via
filo kaj via filino kaj via servanto kaj via servantino, kaj la Levido,
kiu estas inter viaj pordegoj; kaj estu gajaj antaux la Eternulo, via
Dio, en cxiu entrepreno de viaj manoj.

<span id="an_12:19">12:19</span> Gardu vin, ke vi ne forlasu la Levidon
dum via tuta vivo sur via tero.

<span id="an_12:20">12:20</span> Kiam la Eternulo, via Dio, vastigos
viajn limojn, kiel Li diris al vi, kaj vi diros:Mi mangxos viandon-cxar
via animo ekdeziros mangxi viandon:tiam laux la tuta deziro de via animo
mangxu viandon.

<span id="an_12:21">12:21</span> Se estos malproksima de vi tiu loko,
kiun elektos la Eternulo, via Dio, por meti tien Sian nomon, tiam bucxu
el viaj grandaj kaj malgrandaj brutoj, kiujn la Eternulo donis al vi,
kiel mi ordonis al vi, kaj mangxu en viaj urboj laux la tuta deziro de
via animo.

<span id="an_12:22">12:22</span> Sed mangxu tion tiel, kiel oni mangxas
gazelon kaj cervon; malpurulo kaj purulo egale povas tion mangxi.

<span id="an_12:23">12:23</span> Nur detenu vin, ke vi ne mangxu la
sangon; cxar la sango estas la animo, kaj vi ne devas mangxi la animon
kun la viando;

<span id="an_12:24">12:24</span> ne mangxu gxin, sur la teron elversxu
gxin, kiel akvon;

<span id="an_12:25">12:25</span> ne mangxu gxin, por ke estu bone al vi
kaj al viaj idoj post vi, se vi faros placxantajxon antaux la okuloj de
la Eternulo.

<span id="an_12:26">12:26</span> Sed viajn sanktajxojn, kiujn vi havos,
kaj viajn promesitajxojn portu, kaj venu sur la lokon, kiun elektos la
Eternulo.

<span id="an_12:27">12:27</span> Kaj oferfaru viajn bruloferojn, la
viandon kaj la sangon, sur la altaro de la Eternulo, via Dio; sed la
sango de viaj bucxoferoj estu elversxata sur la altaron de la Eternulo,
via Dio, kaj la viandon vi povas mangxi.

<span id="an_12:28">12:28</span> Observu kaj obeu cxiujn cxi tiujn
vortojn, kiujn mi ordonas al vi, por ke estu bone al vi kaj al viaj idoj
post vi eterne, se vi faros tion, kio estas bona kaj placxa antaux la
okuloj de la Eternulo, via Dio.

<span id="an_12:29">12:29</span> Kiam la Eternulo, via Dio, ekstermos de
antaux vi la popolojn, al kiuj vi iras, por forpeli ilin, kaj vi
forpelos ilin kaj eklogxos en ilia lando:

<span id="an_12:30">12:30</span> tiam gardu vin, ke vi ne enretigxu per
ili, post kiam ili estos ekstermitaj de antaux vi, kaj ke vi ne sercxu
iliajn diojn, dirante:Kiel cxi tiuj popoloj servis al siaj dioj, tiel mi
ankaux faros.

<span id="an_12:31">12:31</span> Ne agu tiel koncerne la Eternulon, vian
Dion; cxar cxion, kion abomenas la Eternulo, kion Li malamas, ili faras
por siaj dioj, kaj ecx siajn filojn kaj filinojn ili forbruligas per
fajro al siaj dioj.

<span id="an_12:32">12:32</span> CXion, kion mi ordonas al vi, tion
observu, ke vi gxin plenumu; ne aldonu al tio, kaj ne deprenu de tio.

<span id="an_13:1">13:1</span> Se aperos inter vi profeto aux songxisto
kaj prezentos al vi signon aux miraklon,

<span id="an_13:2">13:2</span> kaj plenumigxos la signo aux miraklo, pri
kiu li parolis al vi, kaj li diros:Ni sekvu aliajn diojn, kiujn vi ne
konas, kaj ni servu al ili:

<span id="an_13:3">13:3</span> tiam ne auxskultu la vortojn de tiu
profeto aux de tiu songxisto, cxar tiam elprovas vin la Eternulo, via
Dio, por sciigxi, cxu vi amas la Eternulon, vian Dion, per via tuta koro
kaj per via tuta animo.

<span id="an_13:4">13:4</span> La Eternulon, vian Dion, sekvu, kaj Lin
timu, kaj Liajn ordonojn observu, kaj Lian vocxon auxskultu, kaj al Li
servu, kaj al Li altenigxu.

<span id="an_13:5">13:5</span> Kaj tiun profeton aux tiun songxiston oni
devas mortigi; cxar li predikis defalon de la Eternulo, via Dio, kiu
elkondukis vin el la lando Egipta kaj liberigis vin el la domo de
sklaveco-por delogi vin de la vojo, laux kiu la Eternulo, via Dio,
ordonis al vi iri; kaj ekstermu la malbonon el inter vi.

<span id="an_13:6">13:6</span> Se logos vin sekrete via frato, filo de
via patrino, aux via filo, aux via filino, aux la edzino en viaj brakoj,
aux via amiko plej intima, dirante:Ni iru kaj servu al aliaj dioj, kiujn
ne konis vi nek viaj patroj,

<span id="an_13:7">13:7</span> el la dioj de la popoloj, kiuj estas
cxirkaux vi, la proksimaj de vi aux la malproksimaj de vi, de unu fino
de la lando gxis la alia:

<span id="an_13:8">13:8</span> tiam ne konsentu kun li kaj ne auxskultu
lin; ne indulgu lin via okulo, ne kompatu kaj ne kasxu lin,

<span id="an_13:9">13:9</span> sed mortigu lin; via mano devas esti sur
li la unua, por mortigi lin, kaj la manoj de la tuta popolo poste.

<span id="an_13:10">13:10</span> Kaj jxetu sur lin sxtonojn, ke li
mortu; cxar li volis forlogi vin de la Eternulo, via Dio, kiu elkondukis
vin el la lando Egipta, el la domo de sklaveco.

<span id="an_13:11">13:11</span> Kaj la tuta Izrael tion auxdos kaj
ektimos, kaj oni ne plu faros tian malbonan agon inter vi.

<span id="an_13:12">13:12</span> Se vi auxdos pri iu el viaj urboj,
kiujn la Eternulo, via Dio, donas al vi por logxado, ke oni diras:

<span id="an_13:13">13:13</span> Eliris el inter vi homoj sentauxgaj kaj
forlogis la logxantojn de sia urbo, dirante:Ni iru kaj servu al aliaj
dioj, kiujn vi ne konis;

<span id="an_13:14">13:14</span> kaj vi sercxos kaj esploros kaj bone
pridemandos; kaj montrigxos, ke tio estas preciza vero, ke la abomenajxo
estas farita inter vi:

<span id="an_13:15">13:15</span> tiam mortigu la logxantojn de tiu urbo
per glavo, detruu gxin, kaj cxion, kio estas en gxi, kaj ankaux gxiajn
brutojn mortigu per glavo.

<span id="an_13:16">13:16</span> Kaj gxian tutan havon kolektu sur la
mezon de placo, kaj forbruligu per fajro la urbon kaj gxian tutan havon,
absolute cxion, al la Eternulo, via Dio; kaj gxi estu eterna ruino, oni
neniam gxin rekonstruu.

<span id="an_13:17">13:17</span> Kaj nenio el la anatemajxo algluigxu al
via mano, por ke la Eternulo forlasu Sian flaman koleron kaj donu al vi
favorkorecon kaj indulgu vin kaj multigu vin, kiel Li jxuris al viaj
patroj,

<span id="an_13:18">13:18</span> se vi auxskultos la vocxon de la
Eternulo, via Dio, observante cxiujn Liajn ordonojn, kiujn mi ordonas al
vi hodiaux, farante placxantajxon antaux la okuloj de la Eternulo, via
Dio.

<span id="an_14:1">14:1</span> Vi estas filoj de la Eternulo, via Dio:ne
faru sur vi entrancxojn kaj ne faru senharajxon super viaj okuloj pro
mortinto;

<span id="an_14:2">14:2</span> cxar vi estas popolo sankta al la
Eternulo, via Dio, kaj vin la Eternulo elektis, ke vi estu Lia popolo
propra, el cxiuj popoloj, kiuj estas sur la tero.

<span id="an_14:3">14:3</span> Nenian abomenajxon mangxu.

<span id="an_14:4">14:4</span> Jen estas la brutoj, kiujn vi povas
mangxi:bovo, sxafo, kaj kapro,

<span id="an_14:5">14:5</span> cervo kaj gazelo kaj kapreolo kaj ibekso
kaj antilopo kaj uro kaj tragelafo.

<span id="an_14:6">14:6</span> CXian bruton, kiu havas disfenditajn
hufojn kaj distrancxan sulkon inter la du duonhufoj kaj kiu remacxas
macxitajxon, tian el la brutoj vi povas mangxi.

<span id="an_14:7">14:7</span> Nur cxi tiujn ne mangxu el la remacxantaj
macxitajxon kaj el la havantaj disfenditajn hufojn kun distrancxa
sulko:la kamelon kaj la leporon kaj la hirakon; cxar ili remacxas
macxitajxon, sed iliaj hufoj ne estas disfenditaj, malpuraj ili estas
por vi;

<span id="an_14:8">14:8</span> kaj la porkon, cxar gxiaj hufoj estas
disfenditaj, sed gxi ne remacxas macxitajxon, malpura gxi estas por vi;
ilian viandon ne mangxu, kaj ilian kadavron ne ektusxu.

<span id="an_14:9">14:9</span> CXi tiujn vi povas mangxi el cxiuj
bestoj, kiuj estas en la akvo:cxiujn, kiuj havas nagxilojn kaj skvamojn,
vi povas mangxi;

<span id="an_14:10">14:10</span> sed cxiujn, kiuj ne havas nagxilojn kaj
skvamojn, ne mangxu:malpura tio estas por vi.

<span id="an_14:11">14:11</span> CXian birdon puran vi povas mangxi.

<span id="an_14:12">14:12</span> Sed cxi tiujn el ili ne mangxu:la aglon
kaj la gipaeton kaj la pandionon

<span id="an_14:13">14:13</span> kaj la vulturon kaj la falkon kaj la
milvon kun gxia speco

<span id="an_14:14">14:14</span> kaj cxian korvon kun gxia speco

<span id="an_14:15">14:15</span> kaj la struton kaj la strigon kaj la
mevon kaj la akcipitron kun gxia speco,

<span id="an_14:16">14:16</span> la noktuon kaj la ibison kaj la cignon

<span id="an_14:17">14:17</span> kaj la pelikanon kaj la perknopteron
kaj la mergulon

<span id="an_14:18">14:18</span> kaj la cikonion kaj la ardeon kun gxia
speco kaj la upupon kaj la vesperton.

<span id="an_14:19">14:19</span> Kaj cxia rampajxo flugilhava estas por
vi malpura; oni ne devas ilin mangxi.

<span id="an_14:20">14:20</span> CXian puran birdon vi povas mangxi.

<span id="an_14:21">14:21</span> Mangxu nenian kadavrajxon; al la
fremdulo, kiu estas en via urbo, vi povas gxin doni, ke li gxin mangxu;
aux vi povas vendi al alilandulo; cxar vi estas popolo sankta al la
Eternulo, via Dio. Ne kuiru kapridon en la lakto de gxia patrino.

<span id="an_14:22">14:22</span> Apartigu dekonajxon el cxiuj
produktajxoj de via semado, kiuj venas de la kampo cxiujare.

<span id="an_14:23">14:23</span> Kaj mangxu antaux la Eternulo, via Dio,
sur la loko, kiun Li elektos, por logxigi tie Sian nomon, dekonajxon el
via greno, el via mosto, kaj el via oleo, kaj la unuenaskitojn el viaj
grandaj kaj malgrandaj brutoj; por ke vi lernu timi cxiam la Eternulon,
vian Dion.

<span id="an_14:24">14:24</span> Kaj se tro longa estos por vi la vojo
kaj vi ne povos porti, cxar tro malproksima estos de vi la loko, kiun
elektos la Eternulo, via Dio, por meti tien Sian nomon, kaj la Eternulo,
via Dio, vin benis:

<span id="an_14:25">14:25</span> tiam vi povas tion monigi, kaj vi
prenos la monon en vian manon, kaj iros al la loko, kiun la Eternulo,
via Dio, elektos;

<span id="an_14:26">14:26</span> kaj vi acxetos pro tiu mono cxion, kion
ekdeziros via animo, el grandaj aux malgrandaj brutoj, el vino aux el
drinkajxo, aux el cxio, kion postulos via animo; kaj vi mangxos tie
antaux la Eternulo, via Dio, kaj vi estos gajaj, vi kaj via familio.

<span id="an_14:27">14:27</span> Kaj la Levidon, kiu estas en via urbo,
ne forlasu; cxar li ne havas parton kaj heredajxon cxe vi.

<span id="an_14:28">14:28</span> Post paso de tri jaroj apartigu la
tutan dekonajxon de viaj produktajxoj de tiu jaro kaj metu tion cxe viaj
pordegoj;

<span id="an_14:29">14:29</span> kaj venos la Levido-cxar li ne havas
parton kaj heredajxon cxe vi- kaj la fremdulo kaj la orfo kaj la
vidvino, kiuj estas en via urbo, kaj ili mangxos kaj satigxos; por ke
benu vin la Eternulo, via Dio, en cxiu faro de viaj manoj, kiun vi
faros.

<span id="an_15:1">15:1</span> Post paso de sep jaroj faru forlason.

<span id="an_15:2">15:2</span> Jen estas la esenco de la forlaso:cxiu
kreditoro, kiu pruntedonis ion al sia proksimulo, forlasu tion, li ne
postulu tion de sia proksimulo aux de sia frato; cxar estas proklamita
forlaso pro la Eternulo.

<span id="an_15:3">15:3</span> De alilandulo vi povas postuli; sed kion
vi havos cxe via frato, tion via mano forlasu.

<span id="an_15:4">15:4</span> Cetere ne estos cxe vi malricxulo (cxar
la Eternulo benos vin en la lando, kiun la Eternulo, via Dio, donas al
vi kiel heredan posedajxon),

<span id="an_15:5">15:5</span> se vi nur obeos la vocxon de la Eternulo,
via Dio, por observi kaj plenumi cxiujn cxi tiujn ordonojn, kiujn mi
ordonas al vi hodiaux.

<span id="an_15:6">15:6</span> CXar la Eternulo, via Dio, benos vin,
kiel Li diris al vi; kaj vi pruntedonos al multaj popoloj, sed vi ne
prunteprenos; kaj vi regos super multaj popoloj, sed super vi ili ne
regos.

<span id="an_15:7">15:7</span> Se estos inter vi malricxulo iu el viaj
fratoj en iu el viaj urboj en via lando, kiun la Eternulo, via Dio,
donas al vi, tiam ne malmoligu vian koron kaj ne fermu vian manon antaux
via frato, la malricxulo;

<span id="an_15:8">15:8</span> sed malfermu al li vian manon, kaj
pruntedonu al li lauxmezure de lia manko, kio mankos al li.

<span id="an_15:9">15:9</span> Gardu vin, ke ne aperu en via koro malpia
penso:Alproksimigxas la sepa jaro, la jaro de forlaso; kaj via okulo
farigxos malfavora kontraux via malricxa frato kaj vi ne donos al li,
kaj li plendos pri vi al la Eternulo, kaj peko estos sur vi.

<span id="an_15:10">15:10</span> Donu al li, kaj ne cxagrenu vin via
koro, kiam vi donos al li; cxar pro tio benos vin la Eternulo, via Dio,
en cxiuj viaj faroj kaj en cxiu entrepreno de via mano.

<span id="an_15:11">15:11</span> CXar ne mankos malricxuloj en la lando,
tial mi ordonas al vi jene:malfermu vian manon al via frato, al via
senhavulo, kaj al via malricxulo en via lando.

<span id="an_15:12">15:12</span> Se vendos sin al vi via frato, Hebreo
aux Hebreino, li servu vin dum ses jaroj, sed en la sepa jaro forsendu
lin de vi en libereco.

<span id="an_15:13">15:13</span> Kaj kiam vi forsendos lin de vi en
libereco, ne forsendu lin kun malplenaj manoj;

<span id="an_15:14">15:14</span> sed havigu al li iom el viaj brutoj kaj
el via garbejo kaj el via vinpremejo; per kio benis vin la Eternulo, via
Dio, tion donu al li.

<span id="an_15:15">15:15</span> Memoru, ke vi estis sklavo en la lando
Egipta, kaj la Eternulo, via Dio, liberigis vin; tial mi ordonas al vi
tion hodiaux.

<span id="an_15:16">15:16</span> Kaj se li diros al vi:Mi ne foriros de
vi, cxar mi amas vin kaj vian domon-cxar estas al li bone cxe vi:

<span id="an_15:17">15:17</span> tiam prenu alenon kaj enpiku en lian
orelon kaj en la pordon, kaj li estos sklavo al vi por cxiam. Ankaux kun
via sklavino agu tiel.

<span id="an_15:18">15:18</span> Tio ne sxajnu al vi malfacila, kiam vi
forsendos lin de vi en libereco; cxar duoblan pagon de dungito li
perlaboris cxe vi dum ses jaroj; kaj la Eternulo, via Dio, benos vin en
cxio, kion vi faros.

<span id="an_15:19">15:19</span> CXiun virseksan unuenaskiton, kiu
naskigxos al viaj grandaj kaj malgrandaj brutoj, dedicxu al la Eternulo,
via Dio; ne laboru per la unuenaskito de via bovo, kaj ne tondu la
unuenaskiton de via sxafo.

<span id="an_15:20">15:20</span> Antaux la Eternulo, via Dio, mangxu
gxin cxiujare, sur la loko, kiun elektos la Eternulo, vi kaj via
familio;

<span id="an_15:21">15:21</span> sed se gxi havos ian difekton, se gxi
estos lama aux blinda, aux se gxi havos kian ajn malbonan difekton, tiam
ne bucxu gxin ofere al la Eternulo, via Dio.

<span id="an_15:22">15:22</span> Sed inter viaj pordegoj vi povas gxin
mangxi, malpurulo kaj purulo egale, kiel gazelon kaj cervon.

<span id="an_15:23">15:23</span> Nur gxian sangon ne mangxu; sur la
teron elversxu gxin, kiel akvon.

<span id="an_16:1">16:1</span> Observu la monaton Abib, kaj faru Paskon
al la Eternulo, via Dio; cxar en la monato Abib elkondukis vin la
Eternulo, via Dio, el Egiptujo en la nokto.

<span id="an_16:2">16:2</span> Kaj bucxu Paskon al la Eternulo, via Dio,
el grandaj kaj malgrandaj brutoj, sur la loko, kiun la Eternulo elektos,
por logxigi tie Sian nomon.

<span id="an_16:3">16:3</span> Ne mangxu kun tio fermentintajxon; dum
sep tagoj mangxu kun tio macojn, panon de mizero-cxar rapidece vi eliris
el la lando Egipta-por ke vi memoru dum la tuta tempo de via vivo la
tagon de via eliro el la lando Egipta.

<span id="an_16:4">16:4</span> Oni ne vidu cxe vi fermentintajxon en via
tuta limitajxo dum sep tagoj; kaj el la viando, kiun vi oferbucxos
vespere en la unua tago, neniom restu gxis la mateno.

<span id="an_16:5">16:5</span> Vi ne povas bucxi la Paskon en iu el la
urboj, kiujn la Eternulo, via Dio, donos al vi;

<span id="an_16:6">16:6</span> nur sur la loko, kiun elektos la
Eternulo, via Dio, por logxigi tie Sian nomon, bucxu la Paskon vespere,
cxe la subiro de la suno-tempo de via eliro el Egiptujo.

<span id="an_16:7">16:7</span> Kaj kuiru kaj mangxu sur tiu loko, kiun
elektos la Eternulo, via Dio; kaj en la sekvanta tago vi povas vin turni
kaj iri al viaj tendoj.

<span id="an_16:8">16:8</span> Dum ses tagoj mangxu macojn, kaj en la
sepa tago estu sankta kunveno antaux la Eternulo, via Dio; ne faru
laboron.

<span id="an_16:9">16:9</span> Sep semajnojn kalkulu al vi; de post la
apero de la rikoltilo en la spikoj komencu kalkuli la sep semajnojn.

<span id="an_16:10">16:10</span> Kaj faru feston de semajnoj al la
Eternulo, via Dio, kun libervola dono el via mano, kiun vi donos
konforme al tio, kiom benis vin la Eternulo, via Dio.

<span id="an_16:11">16:11</span> Kaj estu gajaj antaux la Eternulo, via
Dio, vi kaj via filo kaj via filino kaj via servanto kaj via servantino,
kaj la Levido, kiu estas en viaj pordegoj, kaj la fremdulo kaj la orfo
kaj la vidvino, kiuj estas inter vi, sur la loko, kiun elektos la
Eternulo, via Dio, por logxigi tie Sian nomon.

<span id="an_16:12">16:12</span> Kaj memoru, ke vi estis sklavo en
Egiptujo; kaj observu kaj plenumu cxi tiujn legxojn.

<span id="an_16:13">16:13</span> Feston de lauxboj faru al vi dum sep
tagoj, kiam vi kolektos el via drasxejo kaj el via vinpremejo.

<span id="an_16:14">16:14</span> Kaj estu gajaj en via festo, vi kaj via
filo kaj via filino kaj via servanto kaj via servantino, kaj la Levido
kaj la fremdulo kaj la orfo kaj la vidvino, kiuj estas inter viaj
pordegoj.

<span id="an_16:15">16:15</span> Dum sep tagoj festu al la Eternulo, via
Dio, sur la loko, kiun elektos la Eternulo; cxar benos vin la Eternulo,
via Dio, en cxiuj viaj produktajxoj kaj en cxiuj faroj de viaj manoj,
kaj vi estos tute gaja.

<span id="an_16:16">16:16</span> Tri fojojn en la jaro cxiu via
virseksulo devas aperi antaux la Eternulo, via Dio, sur la loko, kiun Li
elektos:en la festo de macoj kaj en la festo de semajnoj kaj en la festo
de lauxboj; kaj li ne aperu antaux la Eternulo kun malplenaj manoj;

<span id="an_16:17">16:17</span> cxiu kun donaco en sia mano, konforme
al la beno de la Eternulo, via Dio, kiun Li donis al vi.

<span id="an_16:18">16:18</span> Jugxistojn kaj kontrolistojn starigu al
vi en cxiuj viaj urboj, kiujn la Eternulo, via Dio, donos al vi laux
viaj triboj; kaj ili jugxu la popolon per jugxo justa.

<span id="an_16:19">16:19</span> Ne klinu la legxon, ne atentu
personojn; kaj ne prenu subacxeton, cxar subacxeto blindigas la okulojn
de sagxuloj kaj konfuzas la aferojn de justuloj.

<span id="an_16:20">16:20</span> Justecon, justecon sekvu, por ke vi
vivu kaj posedu la landon, kiun la Eternulo, via Dio, donas al vi.

<span id="an_16:21">16:21</span> Ne plantu al vi sanktan stangon el ia
arbo apud la altaro de la Eternulo, via Dio, kiun vi faros al vi;

<span id="an_16:22">16:22</span> kaj ne starigu al vi statuon, kion
malamas la Eternulo, via Dio.

<span id="an_17:1">17:1</span> Ne oferbucxu al la Eternulo, via Dio,
bovon aux sxafon, kiu havas sur si difekton, kian ajn malbonajxon; cxar
tio estas abomenajxo por la Eternulo, via Dio.

<span id="an_17:2">17:2</span> Se trovigxos inter vi en iu el viaj
urboj, kiujn la Eternulo, via Dio, donas al vi, viro aux virino, kiu
faras malbonon antaux la Eternulo, via Dio, malobeante Lian interligon;

<span id="an_17:3">17:3</span> kaj li iros kaj servos al aliaj dioj, kaj
adorklinigxos antaux ili aux antaux la suno aux antaux la luno aux
antaux la tuta armeo de la cxielo, kion mi ne ordonis;

<span id="an_17:4">17:4</span> kaj estos dirite al vi, kaj vi auxdos kaj
bone esploros, kaj montrigxos, ke la afero estas preciza vero, ke tiu
abomenajxo estas farita en Izrael:

<span id="an_17:5">17:5</span> tiam elkonduku tiun viron aux tiun
virinon, kiuj faris tiun malbonan aferon, al via pordego, la viron aux
la virinon, kaj jxetu sur ilin sxtonojn, ke ili mortu.

<span id="an_17:6">17:6</span> Laux la akuzo de du atestantoj aux tri
atestantoj la mortigoto estu ekzekutita; li ne estu mortigita laux la
akuzo de unu atestanto.

<span id="an_17:7">17:7</span> La mano de la atestantoj estu sur li plej
antauxe, por mortigi lin, kaj la mano de la tuta popolo poste; tiel
ekstermu la malbonon el inter vi.

<span id="an_17:8">17:8</span> Se estos por vi tro malfacila ia jugxa
afero inter sango kaj sango, inter proceso kaj proceso, inter frapo kaj
frapo, en disputaj aferoj en via urbo:tiam levigxu, kaj iru al la loko,
kiun elektos la Eternulo, via Dio;

<span id="an_17:9">17:9</span> kaj venu al la pastroj Levidoj, kaj al la
jugxisto, kiu estos en tiu tempo, kaj demandu, kaj ili diros al vi la
jugxan decidon.

<span id="an_17:10">17:10</span> Kaj agu laux la vorto, kiun ili diros
al vi de tiu loko, kiun la Eternulo elektos; kaj observu, ke vi faru
cxion, kion ili instruos al vi.

<span id="an_17:11">17:11</span> Laux la instruo, kiun ili donos al vi,
kaj laux la decido, kiun ili diros al vi, agu; de tio, kion ili diros al
vi, ne deklinigxu dekstren nek maldekstren.

<span id="an_17:12">17:12</span> Kiu agos arogante, kaj ne obeos la
pastron, kiu staras tie, por servi al la Eternulo, via Dio, aux la
jugxiston, tiu homo devas morti; kaj vi ekstermos la malbonon el Izrael.

<span id="an_17:13">17:13</span> Kaj la tuta popolo auxdos kaj ektimos,
kaj ili ne plu agos arogante.

<span id="an_17:14">17:14</span> Kiam vi venos en la landon, kiun la
Eternulo, via Dio, donas al vi, kaj vi ekposedos gxin kaj eklogxos en
gxi, kaj diros:Mi starigos super mi regxon, kiel cxiuj popoloj cxirkaux
mi:

<span id="an_17:15">17:15</span> tiam starigu super vi regxon, kiun
elektos la Eternulo, via Dio; el inter viaj fratoj starigu super vi
regxon; vi ne povas starigi super vi homon aligentan, kiu ne estas via
frato.

<span id="an_17:16">17:16</span> Sed li ne multigu al si cxevalojn, kaj
li ne revenigu la popolon en Egiptujon, por multigi cxevalojn; la
Eternulo diris al vi:Ne iru plu returne laux tiu vojo.

<span id="an_17:17">17:17</span> Kaj li ne multigu al si edzinojn, por
ke ne deklinigxu lia koro; kaj argxenton kaj oron li ne tro multigu al
si.

<span id="an_17:18">17:18</span> Sed kiam li sidigxos sur la trono de
sia regno, li transskribu al si kopion de cxi tiu instruo en libron laux
tio, kio trovigxas cxe la pastroj Levidoj;

<span id="an_17:19">17:19</span> kaj gxi estu cxe li, kaj li legadu en
gxi dum sia tuta vivo, por ke li lernu timi la Eternulon, sian Dion,
observante cxiujn vortojn de cxi tiu instruo kaj cxi tiujn legxojn, por
plenumi ilin;

<span id="an_17:20">17:20</span> por ke ne altigxu lia koro super liaj
fratoj kaj por ke li ne deklinigxu de la ordono dekstren nek
maldekstren, por ke li restu longe en sia regxeco, li kaj liaj filoj,
inter Izrael.

<span id="an_18:1">18:1</span> Ne havos la pastroj Levidoj, la tuta
tribo de Levi, parton kaj heredajxon kun Izrael:la fajroferojn de la
Eternulo kaj Lian apartenajxon ili mangxados.

<span id="an_18:2">18:2</span> Heredajxon ili ne havos inter siaj
fratoj:la Eternulo estas ilia heredajxo, kiel Li diris al ili.

<span id="an_18:3">18:3</span> Jen estas tio, kion devas doni al la
pastroj la popolo, la oferbucxantoj de bovo aux sxafo:oni donu al la
pastro la sxultron kaj la makzelojn kaj la stomakon;

<span id="an_18:4">18:4</span> la unuaajxon de via greno, de via mosto,
kaj de via oleo, kaj la unuaajxon de la tonditajxo de viaj sxafoj donu
al li.

<span id="an_18:5">18:5</span> CXar lin elektis la Eternulo, via Dio, el
cxiuj viaj triboj, ke li staru kaj servu en la nomo de la Eternulo, li
kaj liaj filoj en cxiu tempo.

<span id="an_18:6">18:6</span> Kaj se venos Levido el iu el viaj urboj,
el la tuta Izrael, kie li logxas, kaj li venos pro la tuta deziro de sia
animo al la loko, kiun elektos la Eternulo,

<span id="an_18:7">18:7</span> kaj li servos en la nomo de la Eternulo,
lia Dio, kiel cxiuj liaj fratoj, la Levidoj, kiuj staras tie antaux la
Eternulo:

<span id="an_18:8">18:8</span> tiam ili mangxu egalajn partojn, krom
tio, kion donas al li la vendo de la patra havo.

<span id="an_18:9">18:9</span> Kiam vi venos en la landon, kiun la
Eternulo, via Dio, donas al vi, tiam ne lernu fari ion similan al la
abomenajxoj de tiuj popoloj:

<span id="an_18:10">18:10</span> ne devas trovigxi inter vi iu, kiu
trairigas sian filon aux filinon tra fajro, auxguristo, antauxdiristo,
magiisto, sorcxisto,

<span id="an_18:11">18:11</span> nek subjxurigisto, nek elvokisto de
spiritoj, nek signoklarigisto, nek esploristo de mortintoj;

<span id="an_18:12">18:12</span> cxar abomenajxo por la Eternulo estas
cxiu, kiu faras tion, kaj pro tiuj abomenajxoj la Eternulo, via Dio,
forpelas ilin de antaux vi.

<span id="an_18:13">18:13</span> Senmakula estu antaux la Eternulo, via
Dio;

<span id="an_18:14">18:14</span> cxar tiuj popoloj, kiujn vi forpelas,
auxskultas antauxdiristojn kaj auxguristojn; sed al vi ne tion donis la
Eternulo, via Dio.

<span id="an_18:15">18:15</span> Profeton al via mezo, el viaj fratoj,
similan al mi, starigos por vi la Eternulo, via Dio; lin auxskultu,

<span id="an_18:16">18:16</span> konforme al tio, kion vi petis de la
Eternulo, via Dio, cxe HXoreb en la tago de la kunveno, dirante:Mi ne
auxdu plu la vocxon de la Eternulo, mia Dio, kaj cxi tiun grandan fajron
mi ne vidu plu, por ke mi ne mortu.

<span id="an_18:17">18:17</span> Kaj la Eternulo diris al mi:Bona estas
tio, kion ili diris.

<span id="an_18:18">18:18</span> Profeton Mi starigos por ili el la mezo
de iliaj fratoj, similan al vi; kaj Mi metos Miajn vortojn en lian
busxon, kaj li parolos al ili cxion, kion Mi ordonos al li.

<span id="an_18:19">18:19</span> Kaj se iu homo ne auxskultos Miajn
vortojn, kiujn li parolos en Mia nomo, tiun Mi punos.

<span id="an_18:20">18:20</span> Sed profeton, kiu arogos diri en Mia
nomo ion, kion Mi ne ordonis al li diri, aux kiu parolos en la nomo de
aliaj dioj, tiun profeton oni mortigu.

<span id="an_18:21">18:21</span> Kaj se vi diros en via koro:Kiel ni
ekkonos la vorton, kiun ne diris la Eternulo?

<span id="an_18:22">18:22</span> Kion la profeto diros en la nomo de la
Eternulo kaj la afero ne farigxos kaj ne plenumigxos-tio estas la
vortoj, kiujn la Eternulo ne diris; pro aroganteco diris tion la
profeto; ne timu lin.

<span id="an_19:1">19:1</span> Kiam la Eternulo, via Dio, ekstermos la
popolojn, kies landon la Eternulo, via Dio, donas al vi, kaj vi forpelos
ilin kaj eklogxos en iliaj urboj kaj en iliaj domoj:

<span id="an_19:2">19:2</span> tiam apartigu el vi tri urbojn en via
lando, kiun la Eternulo, via Dio, donas al vi kiel posedajxon.

<span id="an_19:3">19:3</span> Arangxu al vi la vojon, kaj dividu en tri
partojn la spacon de via lando, kiun havigos al vi la Eternulo, via Dio;
kaj ili estos por tio, ke tien forkuru cxiu mortiginto.

<span id="an_19:4">19:4</span> Kaj jen estas la afero pri mortiginto,
kiu povas forkuri tien kaj resti vivanta:se iu mortigos sian proksimulon
senintence, ne estinte lia malamiko antauxe;

<span id="an_19:5">19:5</span> aux se iu iros kun sia proksimulo en
arbaron, por haki lignon, kaj eksvingigxos lia mano kun la hakilo, por
haki la arbon, kaj la fero desaltos de la tenilo kaj trafos la
proksimulon kaj tiu mortos-li forkuru al unu el tiuj urboj, por resti
vivanta;

<span id="an_19:6">19:6</span> por ke ne postkuru la sangovengxanto la
mortiginton, kiam ekflamos lia koro, kaj ne kuratingu lin, se la vojo
estos longa, kaj ne mortigu lin; cxar li ne meritas morton, cxar li ne
estis lia malamiko antauxe.

<span id="an_19:7">19:7</span> Tial mi ordonas al vi, dirante:Tri urbojn
apartigu al vi.

<span id="an_19:8">19:8</span> Kaj kiam la Eternulo, via Dio,
plilargxigos viajn limojn, kiel Li jxuris al viaj patroj, kaj donos al
vi la tutan landon, kiun Li promesis doni al viaj patroj;

<span id="an_19:9">19:9</span> se cxiujn cxi tiujn ordonojn, kiujn mi
donas al vi hodiaux, vi observos kaj plenumos, amante la Eternulon, vian
Dion, kaj irante laux Liaj vojoj en cxiu tempo:tiam aldonu al vi
ankoraux tri urbojn krom tiuj tri;

<span id="an_19:10">19:10</span> por ke ne estu versxata senkulpa sango
meze de via lando, kiun la Eternulo, via Dio, donas al vi kiel
posedajxon, kaj por ke vi ne estu kulpa pri sango.

<span id="an_19:11">19:11</span> Sed se iu estos malamiko al sia
proksimulo kaj insidos lin kaj levigxos kontraux lin kaj mortigos lin
kaj forkuros al unu el tiuj urboj:

<span id="an_19:12">19:12</span> tiam la plejagxuloj en lia urbo sendu
kaj prenigu lin el tie kaj transdonu lin en la manon de la
sangovengxanto, por ke li mortu.

<span id="an_19:13">19:13</span> Via okulo ne indulgu lin; forvisxu la
sangon de senkulpulo el Izrael, kaj estos al vi bone.

<span id="an_19:14">19:14</span> Ne forsxovu la limon de via proksimulo,
kiun difinis la antauxuloj en via posedajxo, kiun vi ricevos en la
lando, kiun la Eternulo, via Dio, donas al vi kiel posedajxon.

<span id="an_19:15">19:15</span> Ne valoras unu atestanto kontraux homo
en cxia kulpo, en cxia krimo, kaj en cxia peko, kiun li pekos:laux la
diro de du atestantoj aux laux la diro de tri atestantoj oni povas fari
proceson.

<span id="an_19:16">19:16</span> Se kontraux iu starigxos atestanto
maljusta, akuzante lin pri krimo,

<span id="an_19:17">19:17</span> tiam la du homoj, kiuj havas inter si
jugxan disputon, starigxu antaux la Eternulo, antaux la pastroj kaj la
jugxistoj, kiuj estos en tiu tempo;

<span id="an_19:18">19:18</span> kaj la jugxistoj bone esploru; kaj se
montrigxos, ke la atestanto estas atestanto malvera, ke li akuzis
malvere sian fraton:

<span id="an_19:19">19:19</span> tiam agu kun li tiel, kiel li intencis
agi kun sia frato; kaj tiel ekstermu la malbonon el inter vi.

<span id="an_19:20">19:20</span> Kaj la aliaj auxdos kaj ektimos, kaj
ili ne faros plu tian malbonon inter vi.

<span id="an_19:21">19:21</span> Kaj via okulo ne indulgu:animon pro
animo, okulon pro okulo, denton pro dento, manon pro mano, piedon pro
piedo.

<span id="an_20:1">20:1</span> Kiam vi iros milite kontraux vian
malamikon kaj vi vidos cxevalojn kaj cxarojn kaj pli multe da homoj ol
cxe vi, ne timu ilin; cxar kun vi estas la Eternulo, via Dio, kiu
elkondukis vin el la lando Egipta.

<span id="an_20:2">20:2</span> Kaj kiam vi alproksimigxos al la batalo,
tiam elpasxu la pastro kaj parolu al la popolo;

<span id="an_20:3">20:3</span> kaj li diru al ili:Auxdu, ho Izrael! vi
iras nun en batalon kontraux viajn malamikojn; ne malfortigxu via koro,
ne timu, ne konfuzigxu, kaj ne tremu antaux ili;

<span id="an_20:4">20:4</span> cxar la Eternulo, via Dio, iras kun vi,
por batali pro vi kontraux viaj malamikoj kaj por helpi vin.

<span id="an_20:5">20:5</span> Kaj la kontrolistoj parolu al la popolo,
dirante:Kiu konstruis novan domon kaj ne inauxguris gxin, tiu iru kaj
revenu al sia domo, cxar eble li mortos en la batalo kaj alia homo gxin
inauxguros;

<span id="an_20:6">20:6</span> kaj kiu plantis vinbergxardenon kaj ne
gxuis gxiajn fruktojn, tiu iru kaj revenu al sia domo, cxar eble li
mortos en la batalo kaj alia homo gxuos gxiajn fruktojn;

<span id="an_20:7">20:7</span> kaj kiu fiancxigxis kun virino kaj ne
prenis sxin, tiu iru kaj revenu al sia domo, cxar eble li mortos en la
batalo kaj alia viro sxin prenos.

<span id="an_20:8">20:8</span> Kaj plue la kontrolistoj parolu al la
popolo, kaj diru:Kiu estas timema kaj senkuragxa, tiu iru kaj revenu al
sia domo, por ke li ne senkuragxigu la koron de siaj fratoj, kiel lia
koro estas.

<span id="an_20:9">20:9</span> Kaj kiam la kontrolistoj finos paroli al
la popolo, tiam oni starigu militestrojn super la popolo.

<span id="an_20:10">20:10</span> Kiam vi aliros al urbo, por batali
kontraux gxi, tiam proponu al gxi pacon.

<span id="an_20:11">20:11</span> Kaj se gxi respondos al vi per paco kaj
malfermos sin antaux vi, tiam la tuta popolo, kiu trovigxos en gxi, pagu
al vi tributon kaj servu vin.

<span id="an_20:12">20:12</span> Sed se gxi ne faros pacon kun vi, sed
militos kontraux vi, tiam siegxu gxin;

<span id="an_20:13">20:13</span> kaj kiam la Eternulo, via Dio,
transdonos gxin en vian manon, tiam mortigu cxiujn gxiajn virseksulojn
per glavo;

<span id="an_20:14">20:14</span> nur la virinojn kaj la infanojn kaj la
brutojn, kaj cxion, kio estos en la urbo, la tutan militakirajxon prenu
al vi, kaj konsumu la militakirajxon de viaj malamikoj, kiujn la
Eternulo, via Dio, transdonis al vi.

<span id="an_20:15">20:15</span> Tiel agu kun cxiuj urboj, kiuj estas
tre malproksime de vi kaj kiuj ne apartenas al la urboj de tiuj popoloj.

<span id="an_20:16">20:16</span> Sed al tiuj urboj de tiuj popoloj,
kiujn la Eternulo, via Dio, donas al vi kiel posedajxon, lasu la vivon
al neniu animo;

<span id="an_20:17">20:17</span> sed ekstermu ilin:la HXetidojn kaj la
Amoridojn, la Kanaanidojn kaj la Perizidojn, la HXividojn kaj la
Jebusidojn, kiel ordonis al vi la Eternulo, via Dio;

<span id="an_20:18">20:18</span> por ke ili ne instruu al vi fari simile
al cxiuj iliaj abomenajxoj, kiujn ili faris por siaj dioj, kaj por ke vi
ne peku antaux la Eternulo, via Dio.

<span id="an_20:19">20:19</span> Se vi dum longa tempo siegxos urbon,
por militakiri gxin kaj preni gxin, ne ruinigu gxiajn arbojn, levante
kontraux ilin hakilon; cxar vi povas mangxi fruktojn de ili, tial ne
forhaku ilin; cxar cxu arbo de kampo estas homo, ke gxi povus foriri de
vi en la fortikajxon?

<span id="an_20:20">20:20</span> Nur tian arbon, pri kiu vi scios, ke
gxi ne estas arbo fruktodona, vi povas ruinigi kaj forhaki, por konstrui
bastionojn kontraux la urbo, kiu militas kontraux vi, gxis vi gxin
venkos.

<span id="an_21:1">21:1</span> Se estos trovita mortigito sur la tero,
kiun la Eternulo, via Dio, donas al vi kiel posedajxon, kusxanta sur la
kampo, kaj oni ne scios, kiu lin mortigis:

<span id="an_21:2">21:2</span> tiam eliru viaj plejagxuloj kaj viaj
jugxistoj, kaj ili mezuru gxis la urboj, kiuj trovigxas cxirkauxe de la
mortigito.

<span id="an_21:3">21:3</span> Kaj kiu urbo estos plej proksime de la
mortigito, ties plejagxuloj prenu bovidinon, per kiu oni ne laboris kaj
kiu ne portis jugon;

<span id="an_21:4">21:4</span> kaj la plejagxuloj de tiu urbo forkonduku
la bovidinon al valo kun fluanta akvo, valo, kiu ne estas plugita nek
prisemita, kaj ili rompu tie la kolon de la bovidino en la valo;

<span id="an_21:5">21:5</span> kaj aliru la pastroj, idoj de Levi (cxar
ilin elektis la Eternulo, via Dio, por servi al Li kaj por beni en la
nomo de la Eternulo, kaj laux ilia diro devas esti decidata cxiu disputo
kaj cxiu difekto);

<span id="an_21:6">21:6</span> kaj cxiuj plejagxuloj de tiu urbo, kiuj
estos la plej proksimaj de la mortigito, lavu siajn manojn super la
bovidino, al kiu oni rompis la kolon en la valo,

<span id="an_21:7">21:7</span> kaj ili sciigu kaj diru:Niaj manoj ne
versxis cxi tiun sangon, kaj niaj okuloj ne vidis;

<span id="an_21:8">21:8</span> pekliberigu Vian popolon Izrael, kiun Vi
liberigis, ho Eternulo, kaj ne kalkulu sangon senkulpan inter Via popolo
Izrael. Kaj estos pardonita al ili la sango.

<span id="an_21:9">21:9</span> Kaj vi elvisxu el inter vi la sangon de
senkulpulo, por ke vi faru placxantajxon antaux la Eternulo.

<span id="an_21:10">21:10</span> Kiam vi eliros en militon kontraux
viajn malamikojn, kaj la Eternulo, via Dio, transdonos ilin en viajn
manojn, kaj vi prenos de ili kaptitojn,

<span id="an_21:11">21:11</span> kaj vi vidos inter la kaptitoj virinon
belaspektan kaj ekamos sxin kaj prenos sxin al vi kiel edzinon:

<span id="an_21:12">21:12</span> tiam venigu sxin internen de via domo,
kaj sxi pritondu sian kapon kaj pritrancxu siajn ungojn,

<span id="an_21:13">21:13</span> kaj sxi deprenu de si siajn vestojn de
kaptiteco, kaj sxi logxu en via domo, kaj sxi priploru sian patron kaj
sian patrinon en la dauxro de unu monato; kaj post tio vi povas eniri al
sxi kaj farigxi sxia edzo, kaj sxi estos por vi edzino.

<span id="an_21:14">21:14</span> Kaj se sxi ne placxos al vi, tiam
forliberigu sxin, kien sxi volas; sed ne vendu sxin pro mono, ne premu
sxin per via forto, pro tio, ke vi humiligis sxin.

<span id="an_21:15">21:15</span> Se viro havos du edzinojn, unu amatan
kaj duan ne amatan, kaj ili naskos al li filojn, la amata kaj la ne
amata, kaj la filo unuenaskita estos de la ne amata:

<span id="an_21:16">21:16</span> tiam cxe la disdono de sia havo al la
filoj li ne povas doni unuaecon al la filo de la amata antaux la filo de
la ne amata, la unuenaskito;

<span id="an_21:17">21:17</span> sed la unuenaskiton, la filon de la ne
amata, li devas estkonfesi, por doni al li duoblan parton el cxio, kio
trovigxas cxe li; cxar li estas la unua frukto de lia forto, li havas la
rajton de unuenaskiteco.

<span id="an_21:18">21:18</span> Se iu havos filon obstinan kaj
malobean, kiu ne auxskultas la vocxon de sia patro nek la vocxon de sia
patrino, kaj ili punadis lin, sed li ne auxskultas ilin:

<span id="an_21:19">21:19</span> tiam lia patro kaj lia patrino prenu
lin kaj alkonduku lin al la plejagxuloj de lia urbo kaj al la pordego de
lia logxoloko;

<span id="an_21:20">21:20</span> kaj ili diru al la plejagxuloj de lia
urbo:CXi tiu nia filo estas obstina kaj malobea, li ne auxskultas nian
vocxon, li estas mangxegemulo kaj drinkemulo.

<span id="an_21:21">21:21</span> Tiam cxiuj homoj de lia urbo prijxetu
lin per sxtonoj, ke li mortu; tiel ekstermu la malbonon el inter vi, kaj
cxiuj Izraelidoj auxdos kaj ektimos.

<span id="an_21:22">21:22</span> Se iu farigxos kulpa pri peko, kiu
meritas morton, kaj li estos mortigita kaj vi pendigos lin sur arbo:

<span id="an_21:23">21:23</span> tiam lia kadavro ne devas resti dum la
nokto sur la arbo, sed vi devas lin enterigi en la sama tago; cxar
pendigito estas malbenita antaux Dio; kaj ne makulu vian teron, kiun la
Eternulo, via Dio, donas al vi kiel posedajxon.

<span id="an_22:1">22:1</span> Kiam vi vidos, ke bovo de via frato aux
lia sxafo erarvagas, ne forturnu vin de ili, sed rekonduku ilin al via
frato.

<span id="an_22:2">22:2</span> Se via frato ne estas proksime de vi aux
se vi lin ne konas, tiam enpelu ilin en vian domon, kaj ili estu cxe vi,
gxis via frato ilin sercxos, kaj tiam redonu ilin al li.

<span id="an_22:3">22:3</span> Tiel same agu kun lia azeno, tiel same
agu kun lia vesto, kaj tiel same agu kun cxia perditajxo de via frato,
kun cxio, kio estos perdita de li kaj kion vi trovos:vi ne devas
forturni vin.

<span id="an_22:4">22:4</span> Kiam vi vidos, ke azeno de via frato aux
lia bovo falis sur la vojo, ne forturnu vin de ili; levu ilin kune kun
li.

<span id="an_22:5">22:5</span> Ne devas esti apartenajxo de viro sur
virino, kaj viro ne surmetu sur sin veston de virino; cxar abomenajxo
por la Eternulo, via Dio, estas cxiu, kiu faras tion.

<span id="an_22:6">22:6</span> Se vi trovos neston de birdo antaux vi
sur la vojo, sur iu arbo aux sur la tero, kun birdidoj aux kun ovoj, kaj
la patrino sidas sur la birdidoj aux sur la ovoj, ne prenu la patrinon
kune kun la idoj;

<span id="an_22:7">22:7</span> la patrinon forliberigu, kaj la idojn vi
povas preni al vi; por ke estu al vi bone kaj por ke vi longe vivu.

<span id="an_22:8">22:8</span> Kiam vi konstruos novan domon, faru
balustradon cxirkaux via tegmento, por ke vi ne venigu sangon sur vian
domon, se iu defalos de gxi.

<span id="an_22:9">22:9</span> Ne prisemu vian vinbergxardenon per
miksospecaj semoj, por ke ne malbenigxu la tuta rikolto, la semo, kiun
vi semis, kaj la fruktoj de la vinbergxardeno.

<span id="an_22:10">22:10</span> Ne plugu per bovo kaj azeno kune.

<span id="an_22:11">22:11</span> Ne surmetu sur vin miksospecan veston
el lano kaj lino kune.

<span id="an_22:12">22:12</span> Kvastojn faru al vi sur la kvar anguloj
de via kovrilo, per kiu vi vin kovras.

<span id="an_22:13">22:13</span> Se iu prenos edzinon kaj envenos al sxi
kaj ekmalamos sxin,

<span id="an_22:14">22:14</span> kaj li akuzos sxin kalumnie kaj kurigos
pri sxi malbonon famon, kaj diros:CXi tiun virinon mi prenis, kaj mi
alproksimigxis al sxi kaj ne trovis cxe sxi virgecon:

<span id="an_22:15">22:15</span> tiam la patro de la junulino kaj sxia
patrino prenu kaj elportu la signojn de virgeco de la junulino al la
plejagxuloj de la urbo al la pordego;

<span id="an_22:16">22:16</span> kaj la patro de la junulino diru al la
plejagxuloj:Mian filinon mi donis al cxi tiu viro kiel edzinon, kaj li
ekmalamis sxin;

<span id="an_22:17">22:17</span> kaj jen li akuzis sxin kalumnie,
dirante:Mi ne trovis cxe via filino virgecon; sed jen estas la signoj de
virgeco de mia filino. Kaj ili etendos la veston antaux la plejagxuloj
de la urbo.

<span id="an_22:18">22:18</span> Tiam la plejagxuloj de tiu urbo prenu
la edzon kaj punu lin;

<span id="an_22:19">22:19</span> kaj ili kondamnu lin al punpago de cent
argxentaj moneroj, kaj ili donu tion al la patro de la junulino pro tio,
ke tiu kurigis malbonan famon pri junulino Izraelida; kaj sxi restu lia
edzino, li ne povas forigi sxin de si dum sia tuta vivo.

<span id="an_22:20">22:20</span> Sed se tiu afero estos vera kaj ne
trovigxos signoj de virgeco cxe la junulino:

<span id="an_22:21">22:21</span> tiam oni alkonduku la junulinon al la
pordo de sxia patro, kaj la logxantoj de sxia urbo prijxetu sxin per
sxtonoj, ke sxi mortu; cxar sxi faris malhonorajxon en Izrael,
malcxastante en la domo de sia patro. Tiel ekstermu la malbonon el inter
vi.

<span id="an_22:22">22:22</span> Se estos trovita viro, kusxanta kun
virino edzinigita, tiam oni mortigu ambaux, la viron, kiu kusxis kun la
virino, kaj la virinon. Tiel ekstermu la malbonon el Izrael.

<span id="an_22:23">22:23</span> Se juna virgulino estos fiancxigita kun
viro, kaj iu renkontos sxin en la urbo kaj kusxos kun sxi:

<span id="an_22:24">22:24</span> tiam konduku ilin ambaux al la pordego
de tiu urbo, kaj prijxetu ilin per sxtonoj, ke ili mortu; la junulinon
pro tio, ke sxi ne kriis en la urbo, kaj la viron pro tio, ke li
senhonorigis la edzinon de sia proksimulo. Tiel ekstermu la malbonon el
inter vi.

<span id="an_22:25">22:25</span> Sed se sur kampo renkontos la viro la
fiancxigitan junulinon, kaj la viro sxin kaptos kaj kusxos kun sxi:tiam
oni mortigu sole la viron, kiu kusxis kun sxi;

<span id="an_22:26">22:26</span> sed al la junulino faru nenion; la
junulino ne havas mortomeritan pekon, cxar tiu afero estas tia, kiel se
iu levigxas kontraux sian proksimulon kaj mortigas lin;

<span id="an_22:27">22:27</span> li renkontis ja sxin sur kampo, la
fiancxigita junulino eble kriis, sed neniu sxin savis.

<span id="an_22:28">22:28</span> Se iu renkontos junulinon virgulinon ne
fiancxigitan kaj kaptos sxin kaj kusxos kun sxi, kaj oni ilin trovos:

<span id="an_22:29">22:29</span> tiam la viro, kiu kusxis kun sxi, donu
al la patro de la junulino kvindek argxentajn monerojn, kaj sxi farigxu
lia edzino, pro tio, ke li senhonorigis sxin; li ne povas forigi sxin de
si dum sia tuta vivo.

<span id="an_22:30">22:30</span> Neniu prenu la edzinon de sia patro,
nek malkovru la baskon de sia patro.

<span id="an_23:1">23:1</span> Kiu havas dispremitajn testikojn aux
detrancxitan seksan membron, tiu ne povas eniri en la komunumon de la
Eternulo.

<span id="an_23:2">23:2</span> Peknaskito ne povas eniri en la komunumon
de la Eternulo; ecx lia deka generacio ne povas eniri en la komunumon de
la Eternulo.

<span id="an_23:3">23:3</span> Amonido kaj Moabido ne povas eniri en la
komunumon de la Eternulo; ecx ilia deka generacio ne povas eniri en la
komunumon de la Eternulo eterne;

<span id="an_23:4">23:4</span> pro tio, ke ili ne renkontis vin kun pano
kaj akvo sur la vojo, kiam vi iris el Egiptujo, kaj ke ili dungis
kontraux vi Bileamon, filon de Beor, el Petor en Mezopotamio, por
malbeni vin.

<span id="an_23:5">23:5</span> Sed la Eternulo, via Dio, ne volis
auxskulti Bileamon; kaj la Eternulo, via Dio, turnis por vi la malbenon
en benon, cxar la Eternulo, via Dio, amas vin.

<span id="an_23:6">23:6</span> Ne faru al ili pacon nek bonon dum via
tuta ekzistado eterne.

<span id="an_23:7">23:7</span> Ne abomenu Edomidon, cxar li estas via
frato; ne abomenu Egipton, cxar vi estis fremdulo en lia lando.

<span id="an_23:8">23:8</span> La infanoj, kiuj naskigxos de ili, en la
tria generacio povas eniri en la komunumon de la Eternulo.

<span id="an_23:9">23:9</span> Kiam vi eliros tendare kontraux viajn
malamikojn, tiam gardu vin kontraux cxio malbona.

<span id="an_23:10">23:10</span> Se estos inter vi iu, kiu ne estos pura
pro okazintajxo nokta, li eliru ekster la tendaron, li ne venu internen
de la tendaro;

<span id="an_23:11">23:11</span> kiam farigxos vespero, li lavu sin per
akvo, kaj post la subiro de la suno li povas veni en la tendaron.

<span id="an_23:12">23:12</span> Lokon vi devas havi ekster la tendaro,
kien vi elirados por necesajxoj.

<span id="an_23:13">23:13</span> Fosileton vi devas havi cxe vi sur
rimeno; kaj kiam vi sidos ekstere, fosu per gxi kaj reen kovru vian
elirintajxon;

<span id="an_23:14">23:14</span> cxar la Eternulo, via Dio, iras meze de
via tendaro, por savi vin kaj por transdoni al vi viajn malamikojn; tial
via tendaro devas esti sankta, por ke Li ne vidu inter vi ion hontindan
kaj ne deturnigxu de vi.

<span id="an_23:15">23:15</span> Ne transdonu sklavon al lia sinjoro, se
li sercxos rifugxon cxe vi kontraux sia sinjoro;

<span id="an_23:16">23:16</span> kun vi li logxu, inter vi, sur la loko,
kiun li elektos en unu el viaj urboj, kie placxos al li; ne premu lin.

<span id="an_23:17">23:17</span> Ne devas esti malcxastistino inter la
filinoj de Izrael, kaj ne devas esti malcxastisto inter la filoj de
Izrael.

<span id="an_23:18">23:18</span> Ne enportu pagon de malcxastistino nek
de malcxastisto en la domon de la Eternulo, via Dio, pro ia promeso;
cxar ambaux estas abomenajxo antaux la Eternulo, via Dio.

<span id="an_23:19">23:19</span> Ne donu kreskige al via frato monon,
nek mangxajxon, nek ion alian, kion oni povas doni kreskige.

<span id="an_23:20">23:20</span> Al alilandulo vi povas doni kreskige,
sed al via frato ne donu kreskige; por ke la Eternulo, via Dio, benu vin
en cxiu entrepreno de viaj manoj sur la tero, sur kiun vi venas, por
ekposedi gxin.

<span id="an_23:21">23:21</span> Se vi faros promeson al la Eternulo,
via Dio, ne prokrastu plenumi gxin; cxar la Eternulo, via Dio, postulos
gxin de vi, kaj estos sur vi peko.

<span id="an_23:22">23:22</span> Sed se vi ne faros promeson, ne estos
sur vi peko.

<span id="an_23:23">23:23</span> Kio eliris el via busxo, tion observu
kaj plenumu, kiel vi promesis al la Eternulo, via Dio, propravole, kion
vi diris per via busxo.

<span id="an_23:24">23:24</span> Kiam vi eniros en vinbergxardenon de
via proksimulo, vi povas mangxi vinberojn kiom vi volos, gxissate; sed
en vian vazon ne metu.

<span id="an_23:25">23:25</span> Kiam vi venos sur la grenkampon de via
proksimulo, vi povas desxiri spikojn per viaj manoj; sed rikoltilon ne
levu kontraux la grenkampon de via proksimulo.

<span id="an_24:1">24:1</span> Se iu prenos virinon kaj farigxos sxia
edzo, kaj okazos, ke sxi ne placxas al li, cxar li trovis cxe sxi ion
hontindan:tiam li skribu al sxi eksedzigan leteron kaj donu gxin en
sxian manon kaj forsendu sxin el sia domo.

<span id="an_24:2">24:2</span> Kaj se sxi eliros el lia domo kaj iros
kaj edzinigxos kun alia viro;

<span id="an_24:3">24:3</span> kaj tiu lasta edzo sxin ekmalamos kaj
skribos al sxi eksedzigan leteron kaj donos en sxian manon kaj forsendos
sxin el sia domo; aux mortos tiu lasta viro, kiu prenis sxin kiel
edzinon:

<span id="an_24:4">24:4</span> tiam sxia unua edzo, kiu forsendis sxin,
ne povas preni sxin denove kiel edzinon, post kiam sxi estas
malpurigita; cxar tio estas abomenajxo antaux la Eternulo; kaj vi ne
pekmakulu la teron, kiun la Eternulo, via Dio, donas al vi kiel
heredajxon.

<span id="an_24:5">24:5</span> Se iu antaux nelonge edzigxis, li ne iru
en militon, kaj oni nenion metu sur lin; li restu libera en sia domo dum
unu jaro, kaj li gajigu sian edzinon, kiun li prenis.

<span id="an_24:6">24:6</span> Neniu prenu kiel garantiajxon muelilon
aux supran muelsxtonon, cxar tiam li prenus garantiajxe animon.

<span id="an_24:7">24:7</span> Se oni trovos iun, kiu sxtelis iun el
siaj fratoj, el la Izraelidoj, kaj sklavigis lin kaj vendis lin, tiu
sxtelinto devas morti; kaj tiel ekstermu la malbonon el inter vi.

<span id="an_24:8">24:8</span> Atentu pri la infekto de lepro, ke vi
observu precize kaj plenumu cxion, kion instruos al vi la pastroj
Levidoj; kiel mi ordonis al ili, tiel penu agi.

<span id="an_24:9">24:9</span> Memoru, kion la Eternulo, via Dio, faris
al Mirjam sur la vojo, kiam vi iris el Egiptujo.

<span id="an_24:10">24:10</span> Se vi ion pruntedonos al via
proksimulo, ne iru en lian domon, por preni de li garantiajxon;

<span id="an_24:11">24:11</span> staru sur la strato; kaj la homo, al
kiu vi pruntedonis, elportos al vi la garantiajxon eksteren.

<span id="an_24:12">24:12</span> Kaj se li estas malricxulo, tiam ne
dormu kun lia garantiajxo;

<span id="an_24:13">24:13</span> redonu al li la garantiajxon cxe la
subiro de la suno, por ke li kusxu en sia vesto kaj benu vin; kaj vi
havos meriton antaux la Eternulo, via Dio.

<span id="an_24:14">24:14</span> Ne faru maljustajxon al dungito, al
malricxulo kaj senhavulo el viaj fratoj aux el viaj fremduloj, kiuj
logxas en via lando, en viaj urboj:

<span id="an_24:15">24:15</span> en la sama tago donu al li lian pagon,
ke la suno ne subiru super gxi, cxar li estas malricxa kaj per tio li
subtenas sian vivon; ke li ne plendu kontraux vi al la Eternulo kaj vi
ne havu sur vi pekon.

<span id="an_24:16">24:16</span> Patrojn oni ne mortigu pro la gefiloj,
kaj gefilojn oni ne mortigu pro la patroj:cxiu devas ricevi morton pro
sia krimo.

<span id="an_24:17">24:17</span> Ne jugxu malgxuste fremdulon, orfon,
kaj ne prenu garantiajxe veston de vidvino.

<span id="an_24:18">24:18</span> Kaj memoru, ke vi estis sklavo en
Egiptujo, kaj la Eternulo, via Dio, liberigis vin el tie; tial mi
ordonas al vi, ke vi agu tiel.

<span id="an_24:19">24:19</span> Kiam vi rikoltos vian rikolton sur via
kampo kaj vi forgesos garbon sur la kampo, ne iru returne por preni
gxin:gxi restu por la fremdulo, por la orfo, kaj por la vidvino; por ke
la Eternulo, via Dio, benu vin en cxiuj faroj de viaj manoj.

<span id="an_24:20">24:20</span> Kiam vi debatos la fruktojn de via
olivarbo, ne debatu gxis fino:io restu por la fremdulo, por la orfo, kaj
por la vidvino.

<span id="an_24:21">24:21</span> Kiam vi rikoltos en via vinberejo, ne
forkolektu la restajxon post vi:io restu por la fremdulo, por la orfo,
kaj por la vidvino.

<span id="an_24:22">24:22</span> Kaj memoru, ke vi estis sklavo en la
lando Egipta; pro tio mi ordonas al vi agi tiel.

<span id="an_25:1">25:1</span> Se estos disputo inter homoj, ili venu al
la jugxo, kaj oni jugxu ilin, kaj oni deklaru prava la pravulon, kaj la
malpravulon oni kondamnu.

<span id="an_25:2">25:2</span> Kaj se la kulpulo meritas batojn, tiam la
jugxisto ordonu kusxigi lin kaj bati lin antaux li laux la grado de lia
kulpeco, laux kalkulo.

<span id="an_25:3">25:3</span> Kvardek batojn oni povas doni al li, sed
ne pli; oni ne batu lin tro multe, por ke via frato ne estu humiligita
antaux viaj okuloj.

<span id="an_25:4">25:4</span> Ne fermu la busxon al bovo drasxanta.

<span id="an_25:5">25:5</span> Se fratoj logxas kune, kaj unu el ili
mortas, ne havante filon, tiam la edzino de la mortinto ne devas
edzinigxi ekstere kun viro fremda; sed sxia bofrato venu al sxi kaj
prenu sxin al si kiel edzinon kaj vivu kun sxi.

<span id="an_25:6">25:6</span> Kaj la unuenaskito, kiun sxi naskos,
ricevos la nomon de lia mortinta frato, por ke ne malaperu lia nomo en
Izrael.

<span id="an_25:7">25:7</span> Sed se tiu viro ne deziros preni sian
bofratinon, tiam lia bofratino devas iri al la pordego, al la
plejagxuloj, kaj diri:Mia bofrato rifuzas restarigi al sia frato nomon
en Izrael, li ne volas edzigxi kun mi.

<span id="an_25:8">25:8</span> Tiam la plejagxuloj de lia urbo devas
voki lin kaj admoni lin. Kaj se li starigxos, kaj diros:Mi ne volas
preni sxin:

<span id="an_25:9">25:9</span> tiam lia bofratino devas aliri al li
antaux la okuloj de la plejagxuloj, kaj depreni lian sxuon de lia piedo
kaj kracxi sur lian vizagxon, kaj respondi kaj diri:Tiel oni agas kun
homo, kiu ne konstruas domon al sia frato.

<span id="an_25:10">25:10</span> Kaj oni donu al li nomon en Izrael:Domo
de sensxuigito.

<span id="an_25:11">25:11</span> Se du viroj kverelas inter si, kaj
aliros la edzino de unu, por savi sian edzon el la mano de lia batanto,
kaj sxi etendos sian manon kaj kaptos lian hontan parton:

<span id="an_25:12">25:12</span> tiam dehaku sxian manon, via okulo ne
indulgu sxin.

<span id="an_25:13">25:13</span> Ne havu en via sako duspecajn pezilojn,
grandajn kaj malgrandajn.

<span id="an_25:14">25:14</span> Ne havu en via domo duspecajn efojn,
grandan kaj malgrandan.

<span id="an_25:15">25:15</span> Pezilon plenan kaj gxustan vi devas
havi, efon plenan kaj gxustan vi devas havi; por ke vi longe vivu sur la
tero, kiun la Eternulo, via Dio, donas al vi.

<span id="an_25:16">25:16</span> CXar abomenajxo por la Eternulo, via
Dio, estas cxiu, kiu faras tion, cxiu, kiu faras maljustajxon.

<span id="an_25:17">25:17</span> Memoru, kion faris al vi Amalek sur la
vojo, kiam vi iris el Egiptujo;

<span id="an_25:18">25:18</span> kiel li renkontis vin sur la vojo, kaj
mortigis cxe vi cxiujn, kiuj, malfortigxinte, restis malantauxe, kiam vi
estis laca kaj multelaborinta; kaj li ne timis Dion.

<span id="an_25:19">25:19</span> Tial, kiam la Eternulo, via Dio,
ripozigos vin de cxiuj viaj malamikoj cxirkauxe en la lando, kiun la
Eternulo, via Dio, donas al vi kiel heredan posedajxon, elvisxu la
memoron pri Amalek el sub la cxielo; ne forgesu.

<span id="an_26:1">26:1</span> Kaj kiam vi venos en la landon, kiun la
Eternulo, via Dio, donas al vi kiel posedajxon, kaj vi ekposedos gxin
kaj enlogxigxos en gxi:

<span id="an_26:2">26:2</span> tiam prenu el la unuaj el cxiuj fruktoj
de la tero, kiujn vi ricevos de via tero, kiun la Eternulo, via Dio,
donas al vi, kaj metu en korbon, kaj iru al la loko, kiun la Eternulo,
via Dio, elektos, por logxigi tie Sian nomon;

<span id="an_26:3">26:3</span> kaj venu al la pastro, kiu estos en tiu
tempo, kaj diru al li:Mi sciigas hodiaux antaux la Eternulo, via Dio, ke
mi eniris en la landon, pri kiu la Eternulo jxuris al niaj patroj, ke Li
donos gxin al ni.

<span id="an_26:4">26:4</span> Kaj la pastro prenos la korbon el via
mano, kaj metos gxin antaux la altaron de la Eternulo, via Dio.

<span id="an_26:5">26:5</span> Kaj vi ekparolos, kaj diros antaux la
Eternulo, via Dio:Vaganta Siriano estis mia patro, kaj li foriris en
Egiptujon kaj enlogxigxis tie fremdule kun malmulte da homoj, kaj
farigxis tie popolo granda, forta, kaj multenombra;

<span id="an_26:6">26:6</span> kaj la Egiptoj agis malbone kontraux ni
kaj premis nin kaj metis sur nin malfacilan laboron;

<span id="an_26:7">26:7</span> kaj ni ekkriis al la Eternulo, la Dio de
niaj patroj, kaj la Eternulo auxskultis nian vocxon kaj vidis nian
mizeron kaj nian laboradon kaj nian prematecon;

<span id="an_26:8">26:8</span> kaj la Eternulo elkondukis nin el
Egiptujo per mano forta kaj per brako etendita kaj per granda teruro kaj
per signoj kaj mirakloj;

<span id="an_26:9">26:9</span> kaj Li venigis nin al cxi tiu loko kaj
donis al ni cxi tiun landon, landon, en kiu fluas lakto kaj mielo;

<span id="an_26:10">26:10</span> kaj nun jen mi alportis la unuajn
fruktojn de la tero, kiun Vi donis al mi, ho Eternulo. Kaj vi metos tion
antaux la Eternulon, vian Dion, kaj vi adorklinigxos antaux la Eternulo,
via Dio.

<span id="an_26:11">26:11</span> Kaj vi estos gaja pro la tuta bono,
kiun donis la Eternulo, via Dio, al vi kaj al via domo, vi, kaj la
Levido, kaj la fremdulo, kiu logxas inter vi.

<span id="an_26:12">26:12</span> Kiam vi finos la apartigadon de cxiuj
dekonajxoj el viaj produktajxoj en la tria jaro, la jaro de la
dekonajxoj, kaj vi fordonos al la Levido kaj al la fremdulo, al la orfo
kaj al la vidvino, por ke ili mangxu inter viaj pordegoj kaj satigxu:

<span id="an_26:13">26:13</span> tiam diru antaux la Eternulo, via
Dio:Mi forigis la sanktigitajxon el la domo, kaj mi donis gxin al la
Levido kaj al la fremdulo, al la orfo kaj al la vidvino, tute laux Via
ordono, kiun Vi faris al mi; mi ne transpasxis Viajn ordonojn kaj mi ne
forgesis;

<span id="an_26:14">26:14</span> mi ne mangxis el gxi en la tagoj de mia
malgxojo, kaj mi ne apartigis el gxi en stato de malpureco, kaj mi ne
donis el gxi por mortinto; mi auxskultis la vocxon de la Eternulo, mia
Dio; mi faris konforme al cxio, kion Vi ordonis al mi.

<span id="an_26:15">26:15</span> Ekrigardu el Via sankta logxejo, el la
cxielo, kaj benu Vian popolon Izrael, kaj la teron, kiun Vi donis al ni,
kiel Vi jxuris al niaj patroj, la landon, en kiu fluas lakto kaj mielo.

<span id="an_26:16">26:16</span> En la hodiauxa tago la Eternulo, via
Dio, ordonas al vi plenumi cxi tiujn legxojn kaj regulojn; kaj observu
kaj plenumu ilin per via tuta koro kaj per via tuta animo.

<span id="an_26:17">26:17</span> Al la Eternulo vi promesis hodiaux, ke
Li estos via Dio, kaj ke vi iros laux Liaj vojoj kaj observos Liajn
legxojn kaj Liajn ordonojn kaj Liajn decidojn kaj auxskultos Lian
vocxon.

<span id="an_26:18">26:18</span> Kaj la Eternulo promesis al vi hodiaux,
ke vi estos al Li popolo propra, kiel Li diris al vi, se vi observos
cxiujn Liajn ordonojn;

<span id="an_26:19">26:19</span> kaj ke Li starigos vin pli alte ol
cxiuj popoloj, kiujn Li kreis, en honoro, gloro, kaj majesto, kaj ke vi
estos popolo sankta al la Eternulo, via Dio, kiel Li diris.

<span id="an_27:1">27:1</span> Kaj Moseo kaj la plejagxuloj de Izrael
ordonis al la popolo, dirante:Observu cxiujn ordonojn, kiujn mi ordonas
al vi hodiaux.

<span id="an_27:2">27:2</span> Kaj kiam vi transiros trans Jordanon en
la landon, kiun la Eternulo, via Dio, donas al vi, tiam starigu al vi
grandajn sxtonojn kaj cxirkauxsxmiru ilin per kalko;

<span id="an_27:3">27:3</span> kaj skribu sur ili cxiujn vortojn de cxi
tiu instruo, kiam vi transiros, por ke vi venu en la landon, kiun la
Eternulo, via Dio, donis al vi, la landon, en kiu fluas lakto kaj mielo,
kiel parolis al vi la Eternulo, la Dio de viaj patroj.

<span id="an_27:4">27:4</span> Kaj kiam vi transiros Jordanon, tiam
starigu cxi tiujn sxtonojn, pri kiuj mi ordonas al vi hodiaux, sur la
monto Ebal, kaj cxirkauxsxmiru ilin per kalko.

<span id="an_27:5">27:5</span> Kaj konstruu tie altaron al la Eternulo,
via Dio, altaron el sxtonoj; ne levu sur ilin feron.

<span id="an_27:6">27:6</span> El sxtonoj tutaj konstruu la altaron de
la Eternulo, via Dio, kaj alportu sur gxi bruloferojn al la Eternulo,
via Dio;

<span id="an_27:7">27:7</span> kaj bucxu pacoferojn, kaj mangxu tie, kaj
estu gaja antaux la Eternulo, via Dio.

<span id="an_27:8">27:8</span> Kaj skribu tre klare sur la sxtonoj
cxiujn vortojn de cxi tiu instruo.

<span id="an_27:9">27:9</span> Kaj Moseo kaj la pastroj Levidoj
ekparolis al la tuta Izrael, dirante:Silentu kaj auxskultu, ho Izrael;
en la hodiauxa tago vi farigxis popolo al la Eternulo, via Dio.

<span id="an_27:10">27:10</span> Auxskultu do la vocxon de la Eternulo,
via Dio, kaj plenumu Liajn ordonojn kaj Liajn legxojn, kiujn mi donas al
vi hodiaux.

<span id="an_27:11">27:11</span> Kaj Moseo ordonis al la popolo en tiu
tago, dirante:

<span id="an_27:12">27:12</span> CXi tiuj starigxu, por beni la popolon,
sur la monto Gerizim, kiam vi transiros Jordanon:Simeon kaj Levi kaj
Jehuda kaj Isahxar kaj Jozef kaj Benjamen.

<span id="an_27:13">27:13</span> Kaj cxi tiuj starigxu por malbenado sur
la monto Ebal:Ruben, Gad kaj Asxer kaj Zebulun, Dan kaj Naftali.

<span id="an_27:14">27:14</span> Kaj la Levidoj ekparolos, kaj diros al
cxiuj Izraelidoj per lauxta vocxo:

<span id="an_27:15">27:15</span> Malbenita estu la homo, kiu faros
idolon skulptitan aux fanditan, abomenajxon antaux la Eternulo,
manfaritajxon de artisto, kaj starigos gxin sekrete. Kaj la tuta popolo
respondos kaj diros:Amen.

<span id="an_27:16">27:16</span> Malbenita estu, kiu ne respektas sian
patron kaj sian patrinon. Kaj la tuta popolo diros:Amen.

<span id="an_27:17">27:17</span> Malbenita estu, kiu forsxovas la limon
de sia proksimulo. Kaj la tuta popolo diros:Amen.

<span id="an_27:18">27:18</span> Malbenita estu, kiu erarigas blindulon
pri la vojo. Kaj la tuta popolo diros:Amen.

<span id="an_27:19">27:19</span> Malbenita estu, kiu forklinas la rajton
de fremdulo, orfo, kaj vidvino. Kaj la tuta popolo diros:Amen.

<span id="an_27:20">27:20</span> Malbenita estu, kiu kusxas kun la
edzino de sia patro; cxar li malkovris la baskon de sia patro. Kaj la
tuta popolo diros:Amen.

<span id="an_27:21">27:21</span> Malbenita estu, kiu kusxas kun ia
bruto. Kaj la tuta popolo diros:Amen.

<span id="an_27:22">27:22</span> Malbenita estu, kiu kusxas kun sia
fratino, filino de sia patro aux filino de sia patrino. Kaj la tuta
popolo diros:Amen.

<span id="an_27:23">27:23</span> Malbenita estu, kiu kusxas kun sia
bopatrino. Kaj la tuta popolo diros:Amen.

<span id="an_27:24">27:24</span> Malbenita estu, kiu kasxe mortigas sian
proksimulon. Kaj la tuta popolo diros:Amen.

<span id="an_27:25">27:25</span> Malbenita estu, kiu prenas subacxeton,
por mortigi animon, sangon senkulpan. Kaj la tuta popolo diros:Amen.

<span id="an_27:26">27:26</span> Malbenita estu, kiu ne persistos en la
vortoj de cxi tiu instruo, por plenumi ilin. Kaj la tuta popolo
diros:Amen.

<span id="an_28:1">28:1</span> Se vi auxskultos la vocxon de la
Eternulo, via Dio, penante plenumi cxiujn Liajn ordonojn, kiujn mi
transdonas al vi hodiaux, tiam la Eternulo, via Dio, faros vin pli alta,
ol cxiuj popoloj de la tero.

<span id="an_28:2">28:2</span> Kaj venos sur vin cxiuj cxi tiuj benoj
kaj atingos vin, se vi auxskultos la vocxon de la Eternulo, via Dio.

<span id="an_28:3">28:3</span> Benita vi estos en la urbo, kaj benita vi
estos sur la kampo.

<span id="an_28:4">28:4</span> Benita estos la frukto de via ventro kaj
la frukto de via tero kaj la frukto de via bruto, la naskitajxo de viaj
grandaj brutoj kaj la idaro de viaj malgrandaj brutoj.

<span id="an_28:5">28:5</span> Benita estos via korbo kaj via pastujo.

<span id="an_28:6">28:6</span> Benita vi estos cxe via venado, kaj
benita vi estos cxe via elirado.

<span id="an_28:7">28:7</span> La Eternulo, via Dio, faros, ke viaj
malamikoj, kiuj levigxos kontraux vin, estos frapitaj antaux vi; per unu
vojo ili eliros kontraux vin, kaj per sep vojoj ili forkuros de antaux
vi.

<span id="an_28:8">28:8</span> La Eternulo sendos al vi la benon por
viaj grenejoj kaj por cxiu entrepreno de viaj manoj, kaj Li benos vin
sur la tero, kiun la Eternulo, via Dio, donas al vi.

<span id="an_28:9">28:9</span> La Eternulo starigos vin al Si kiel
popolon sanktan, kiel Li jxuris al vi, se vi observos la ordonojn de la
Eternulo, via Dio, kaj iros laux Liaj vojoj.

<span id="an_28:10">28:10</span> Kaj vidos cxiuj popoloj de la tero, ke
la nomo de la Eternulo estas sur vi, kaj ili timos vin.

<span id="an_28:11">28:11</span> Kaj la Eternulo donos al vi abundon da
bono en la frukto de via ventro kaj en la frukto de via bruto kaj en la
frukto de via tero, sur la tero, pri kiu la Eternulo jxuris al viaj
patroj, ke Li donos gxin al vi.

<span id="an_28:12">28:12</span> La Eternulo malfermos al vi Sian bonan
trezorejon, la cxielon, por doni al via tero la pluvon en la gxusta
tempo kaj por beni cxiujn farojn de viaj manoj; kaj vi pruntedonos al
multaj popoloj, sed vi ne prunteprenos.

<span id="an_28:13">28:13</span> Kaj la Eternulo faros vin kapo, ne
vosto, kaj vi estos nur supre, kaj vi ne estos malsupre; se vi obeos la
ordonojn de la Eternulo, via Dio, kiujn mi transdonas al vi hodiaux, por
observi kaj plenumi,

<span id="an_28:14">28:14</span> kaj se vi ne deklinigxos de cxiuj
vortoj, kiujn mi ordonas al vi hodiaux, dekstren nek maldekstren, por
sekvi aliajn diojn, servante al ili.

<span id="an_28:15">28:15</span> Sed se vi ne auxskultos la vocxon de la
Eternulo, via Dio, penante plenumi cxiujn Liajn ordonojn kaj legxojn,
kiujn mi transdonas al vi hodiaux, tiam venos sur vin cxiuj cxi tiuj
malbenoj kaj atingos vin.

<span id="an_28:16">28:16</span> Malbenita vi estos en la urbo, kaj
malbenita vi estos sur la kampo.

<span id="an_28:17">28:17</span> Malbenita estos via korbo kaj via
pastujo.

<span id="an_28:18">28:18</span> Malbenita estos la frukto de via ventro
kaj la frukto de via tero, la naskitajxo de viaj grandaj brutoj kaj la
idaro de viaj malgrandaj brutoj.

<span id="an_28:19">28:19</span> Malbenita vi estos cxe via venado, kaj
malbenita vi estos cxe via elirado.

<span id="an_28:20">28:20</span> La Eternulo sendos sur vin malbenon,
konfuzon, kaj malsukceson en cxiuj entreprenoj de via mano, kion ajn vi
faros, gxis vi estos ekstermita kaj gxis vi baldaux pereos, pro viaj
malbonaj agoj, pro tio, ke vi Min forlasis.

<span id="an_28:21">28:21</span> La Eternulo alkrocxos al vi la peston,
gxis Li ekstermos vin de sur la tero, al kiu vi iras, por ekposedi gxin.

<span id="an_28:22">28:22</span> La Eternulo frapos vin per ftizo kaj
per febro kaj per malsaneca varmego kaj per brulumo kaj per sekeco kaj
per bruliga aero kaj per flavigxo de la kreskajxoj; kaj ili persekutos
vin, gxis vi pereos.

<span id="an_28:23">28:23</span> Kaj via cxielo, kiu estas super via
kapo, farigxos kupro; kaj la tero, kiu estas sub vi, farigxos fero.

<span id="an_28:24">28:24</span> Anstataux pluvo la Eternulo donos al
via tero polvon kaj cindron; el la cxielo gxi falados sur vin, gxis vi
ekstermigxos.

<span id="an_28:25">28:25</span> Frapos vin la Eternulo antaux viaj
malamikoj; per unu vojo vi eliros al ili, kaj per sep vojoj vi forkuros
de antaux ili; kaj vi estos terurilo por cxiuj regnoj de la tero.

<span id="an_28:26">28:26</span> Kaj via kadavro estos mangxajxo por
cxiuj birdoj de la cxielo kaj por la bestoj de la tero, kaj neniu ilin
forpelos.

<span id="an_28:27">28:27</span> La Eternulo frapos vin per abscesoj de
Egiptujo kaj per sangaj ulceroj kaj per favo kaj per skabio, de kiuj vi
ne povos resanigxi.

<span id="an_28:28">28:28</span> La Eternulo frapos vin per frenezeco
kaj per blindeco kaj per senkapableco.

<span id="an_28:29">28:29</span> Kaj vi palpados en tagmezo, kiel palpas
blindulo en mallumo, kaj vi ne sukcesos sur viaj vojoj; kaj vi estos
premata kaj prirabata cxiutage, kaj neniu vin helpos.

<span id="an_28:30">28:30</span> Kun virino vi fiancxigxos, sed alia
viro kusxos kun sxi; domon vi konstruos, sed vi ne logxos en gxi;
vinbergxardenon vi plantos, sed vi ne gxuos gxiajn fruktojn.

<span id="an_28:31">28:31</span> Via bovo estos bucxita antaux viaj
okuloj, sed vi ne mangxos de gxi; via azeno estos rabita for de vi kaj
ne revenos al vi; viaj sxafoj estos fordonitaj al viaj malamikoj, kaj
neniu vin helpos.

<span id="an_28:32">28:32</span> Viaj filoj kaj viaj filinoj estos
fordonitaj al alia popolo, kaj viaj okuloj rigardos kaj sopiros pri ili
la tutan tagon; sed ne estos forto en viaj manoj.

<span id="an_28:33">28:33</span> La fruktojn de via tero kaj vian tutan
laboron mangxos popolo, kiun vi ne konis; kaj vi estos nur premata kaj
turmentata en cxiu tempo.

<span id="an_28:34">28:34</span> Kaj vi frenezigxos de la vidajxo antaux
viaj okuloj, kiun vi vidos.

<span id="an_28:35">28:35</span> La Eternulo frapos vin per malbonaj
ulceroj sur la genuoj kaj sur la tibikarnoj, ulceroj, de kiuj vi ne
povos resanigxi, de la plando de via piedo gxis via verto.

<span id="an_28:36">28:36</span> La Eternulo foririgos vin, kaj la
regxon, kiun vi starigos super vi, al popolo, kiun ne konis vi nek viaj
patroj; kaj vi servos tie al fremdaj dioj el ligno kaj el sxtono.

<span id="an_28:37">28:37</span> Kaj vi estos terurilo, instrua
ekzemplo, kaj mokatajxo cxe cxiuj popoloj, al kiuj la Eternulo vin
foririgos.

<span id="an_28:38">28:38</span> Multe da semoj vi elportos sur la
kampon, sed malmulte vi enkolektos; cxar formangxos tion la akridoj.

<span id="an_28:39">28:39</span> Vinbergxardenojn vi plantos kaj
prilaboros, sed vinon vi ne trinkos, nek enkolektos berojn; cxar
formangxos ilin la vermoj.

<span id="an_28:40">28:40</span> Olivarbojn vi havos en cxiuj viaj
limoj, sed per oleo vi vin ne sxmiros; cxar senfruktigxos viaj
olivarboj.

<span id="an_28:41">28:41</span> Filojn kaj filinojn vi naskigos, sed
ili ne estos cxe vi; cxar ili iros en malliberecon.

<span id="an_28:42">28:42</span> CXiujn viajn arbojn kaj la fruktojn de
via tero ekposedos la insektoj.

<span id="an_28:43">28:43</span> La fremdulo, kiu estos inter vi,
levigxos super vi cxiam pli kaj pli alte, kaj vi mallevigxos cxiam pli
kaj pli malalte.

<span id="an_28:44">28:44</span> Li pruntedonos al vi, sed vi ne
pruntedonos al li; li estos kapo, kaj vi estos vosto.

<span id="an_28:45">28:45</span> Kaj venos sur vin cxiuj cxi tiuj
malbenoj kaj persekutos vin kaj atingos vin, gxis vi estos ekstermita;
cxar vi ne auxskultis la vocxon de la Eternulo, via Dio, por observi
Liajn ordonojn kaj Liajn legxojn, kiujn Li donis al vi.

<span id="an_28:46">28:46</span> Kaj ili estos kiel signoj kaj avertoj
sur vi kaj sur via idaro eterne;

<span id="an_28:47">28:47</span> pro tio, ke vi ne servis al la
Eternulo, via Dio, en gajeco kaj kun gxoja koro, kiam vi cxion havis
abunde.

<span id="an_28:48">28:48</span> Kaj vian malamikon, kiun la Eternulo
sendos sur vin, vi servos en malsato kaj soifo kaj nudeco kaj manko de
cxio; kaj li metos feran jugon sur vian kolon, gxis li ekstermos vin.

<span id="an_28:49">28:49</span> La Eternulo venigos sur vin popolon de
malproksime, de la fino de la tero; gxi venos, kiel flugas aglo; tio
estos popolo, kies lingvon vi ne komprenos,

<span id="an_28:50">28:50</span> popolo aroganta, kiu ne respektos
maljunulon kaj ne kompatos junulon.

<span id="an_28:51">28:51</span> Kaj gxi mangxos la fruktojn de viaj
brutoj kaj la fruktojn de via tero, gxis gxi ruinigos vin tiel, ke gxi
ne lasos al vi grenon, nek moston, nek oleon, nek naskitajxojn de viaj
grandaj brutoj, nek idaron de viaj malgrandaj brutoj, gxis gxi pereigos
vin.

<span id="an_28:52">28:52</span> Kaj gxi premos vin en cxiuj viaj
pordegoj, gxis falos viaj altaj kaj fortikaj muroj, kiujn vi fidis, en
via tuta lando; kaj gxi premos vin en cxiuj viaj pordegoj, en via tuta
lando, kiun la Eternulo, via Dio, donis al vi.

<span id="an_28:53">28:53</span> Kaj vi mangxos la frukton de via
ventro, la karnon de viaj filoj kaj viaj filinoj, kiujn donis al vi la
Eternulo, via Dio, en la siegxado kaj premado, per kiu premos vin via
malamiko.

<span id="an_28:54">28:54</span> Viro delikata inter vi kaj tre
alkutimigxinta al lukso, malamike rigardos sian fraton, sian amatan
edzinon, siajn restintajn infanojn,

<span id="an_28:55">28:55</span> donante al neniu el ili iom de la karno
de siaj infanoj, kiun li mangxos; cxar restis al li nenio en la siegxado
kaj premado, per kiu premos vin via malamiko en cxiuj viaj pordegoj.

<span id="an_28:56">28:56</span> Virino delikata inter vi kaj dorlotita,
kiu neniam starigis sian piedon sur la tero pro dorlotiteco kaj
delikateco, malamike rigardos sian amatan edzon kaj sian filon kaj sian
filinon,

<span id="an_28:57">28:57</span> ne donante al ili la placenton, kiu
eliras el inter sxiaj piedoj, nek la infanojn, kiujn sxi naskas; cxar,
pro manko de cxio, sxi mangxos ilin sekrete, en la siegxado kaj premado,
per kiu premos vin via malamiko en viaj pordegoj.

<span id="an_28:58">28:58</span> Se vi ne penos plenumi cxiujn vortojn
de cxi tiu instruo, skribitajn en cxi tiu libro, timante cxi tiun gloran
kaj timindan nomon:LA ETERNULON, VIAN DION:

<span id="an_28:59">28:59</span> tiam la Eternulo distingos viajn
plagojn kaj la plagojn de via idaro, kiel plagojn grandajn kaj
longedauxrajn kaj malsanojn malbonajn kaj longedauxrajn.

<span id="an_28:60">28:60</span> Kaj Li turnos sur vin cxiujn malsanojn
de Egiptujo, kiujn vi timis, kaj ili alkrocxigxos al vi.

<span id="an_28:61">28:61</span> Ankaux cxian malsanon kaj cxian plagon,
kiuj ne estas skribitaj en cxi tiu libro de instruo, la Eternulo venigos
sur vin, gxis vi estos ekstermita.

<span id="an_28:62">28:62</span> Kaj restos de vi malgranda amaseto,
anstataux tio, ke vi estis multaj, kiel la steloj de la cxielo; pro tio,
ke vi ne auxskultis la vocxon de la Eternulo, via Dio.

<span id="an_28:63">28:63</span> Kaj kiel gxojis la Eternulo, farante al
vi bonon kaj multigante vin, tiel gxojos la Eternulo, pereigante vin kaj
ekstermante vin; kaj vi estos elsxirita el la lando, en kiun vi iras,
por ekposedi gxin.

<span id="an_28:64">28:64</span> Kaj la Eternulo disjxetos vin inter
cxiujn popolojn, de unu fino de la tero gxis la alia fino de la tero;
kaj vi servos tie al fremdaj dioj el ligno kaj el sxtono, dioj, kiujn ne
konis vi nek viaj patroj.

<span id="an_28:65">28:65</span> Sed ankaux inter tiuj popoloj vi ne
trankviligxos, kaj ne estos ripozo por via piedo; kaj la Eternulo donos
al vi tie koron tremantan kaj senfortigxon de la okuloj kaj suferadon de
la animo.

<span id="an_28:66">28:66</span> Kaj via vivo estos pendanta antaux vi;
kaj vi timos tage kaj nokte, kaj vi ne estos certa pri via vivo.

<span id="an_28:67">28:67</span> Matene vi diros:Ho, venu la vespero!
kaj vespere vi diros:Ho, venu la mateno! pro la kortremo, kiu atakos
vin, kaj pro la vidajxo antaux viaj okuloj, kiun vi vidos.

<span id="an_28:68">28:68</span> Kaj la Eternulo revenigos vin en
Egiptujon per sxipoj, per la vojo, pri kiu mi diris al vi, ke vi ne plu
vidos gxin; kaj vi vende proponos vin tie al viaj malamikoj kiel
sklavojn kaj sklavinojn, sed neniu acxetos.

<span id="an_29:1">29:1</span> Tio estas la vortoj de la interligo, kiun
la Eternulo ordonis al Moseo fari kun la Izraelidoj en la lando de Moab,
krom la interligo, kiun Li faris kun ili sur HXoreb.

<span id="an_29:2">29:2</span> Kaj Moseo vokis al cxiuj Izraelidoj, kaj
diris al ili:Vi vidis cxion, kion faris la Eternulo antaux viaj okuloj
en la lando Egipta al Faraono kaj al cxiuj liaj servantoj kaj al lia
tuta lando,

<span id="an_29:3">29:3</span> tiujn grandajn provojn, kiujn vidis viaj
okuloj, tiujn grandajn signojn kaj miraklojn.

<span id="an_29:4">29:4</span> Sed la Eternulo ne donis al vi koron, por
kompreni, nek okulojn, por vidi, nek orelojn, por auxdi, gxis la nuna
tago.

<span id="an_29:5">29:5</span> Kaj mi kondukis vin dum kvardek jaroj en
la dezerto; ne sentauxgigxis viaj vestoj sur vi, kaj viaj sxuoj ne
sentauxgigxis sur via piedo.

<span id="an_29:6">29:6</span> Panon vi ne mangxis, kaj vinon kaj
ebriigajxojn vi ne trinkis; por ke vi sciu, ke Mi, la Eternulo, estas
via Dio.

<span id="an_29:7">29:7</span> Kaj vi venis al cxi tiu loko; kaj eliris
Sihxon, regxo de HXesxbon, kaj Og, regxo de Basxan, kontraux nin milite,
kaj ni venkobatis ilin;

<span id="an_29:8">29:8</span> kaj ni prenis ilian landon, kaj ni donis
gxin kiel posedajxon al la Rubenidoj kaj al la Gadidoj kaj al duono de
la tribo de Manase.

<span id="an_29:9">29:9</span> Observu do la vortojn de cxi tiu
interligo kaj plenumu ilin, por ke vi sukcesu en cxio, kion vi faros.

<span id="an_29:10">29:10</span> Vi cxiuj staras hodiaux antaux la
Eternulo, via Dio; viaj estroj, viaj triboj, viaj plejagxuloj, kaj viaj
oficistoj, cxiuj Izraelidoj;

<span id="an_29:11">29:11</span> viaj infanoj, viaj edzinoj, kaj via
fremdulo, kiu estas en via tendaro, de la hakanto de via ligno gxis la
cxerpanto de via akvo;

<span id="an_29:12">29:12</span> por ke vi transiru en la interligon de
la Eternulo, via Dio, kaj en Lian jxuran interkonsenton, kiun la
Eternulo, via Dio, faras kun vi hodiaux,

<span id="an_29:13">29:13</span> por ke Li starigu vin hodiaux kiel Sian
popolon, kaj Li estu al vi Dio, kiel Li diris al vi, kaj kiel Li jxuris
al viaj patroj, al Abraham, al Isaak, kaj al Jakob.

<span id="an_29:14">29:14</span> Kaj ne kun vi solaj mi faras cxi tiun
interligon kaj cxi tiun jxuran interkonsenton,

<span id="an_29:15">29:15</span> sed kun tiuj, kiuj staras hodiaux cxi
tie antaux la Eternulo, nia Dio, kaj kun tiuj, kiuj ne estas hodiaux cxi
tie kun ni.

<span id="an_29:16">29:16</span> CXar vi scias, kiel ni logxis en la
lando Egipta, kaj kiel ni trairis meze de la popoloj, tra kiuj vi
trairis;

<span id="an_29:17">29:17</span> kaj vi vidis iliajn abomenajxojn, kaj
iliajn idolojn el ligno kaj el sxtono, el argxento kaj el oro, kiujn ili
havas.

<span id="an_29:18">29:18</span> Eble trovigxas inter vi viro aux virino
aux familio aux tribo, kies koro deturnigxas hodiaux de la Eternulo, nia
Dio, por iri servi al la dioj de tiuj popoloj; eble trovigxas inter vi
radiko, kiu kreskigas maldolcxajxon kaj absinton;

<span id="an_29:19">29:19</span> kaj kiam li auxdos la vortojn de cxi
tiu malbeno, li benos sin en sia koro, dirante:Paco estos al mi,
malgraux tio, ke mi iros laux la deziroj de mia koro; kaj pereos la
trinkintoj kune kun la soifantoj.

<span id="an_29:20">29:20</span> La Eternulo ne volos pardoni lin, sed
tiam ekflamos la kolero de la Eternulo kaj Lia severo kontraux tiu homo,
kaj falos sur lin la tuta malbeno, kiu estas skribita en cxi tiu libro,
kaj la Eternulo ekstermos lian nomon el sub la cxielo;

<span id="an_29:21">29:21</span> kaj la Eternulo apartigos lin por pereo
el cxiuj triboj de Izrael, konforme al cxiuj malbenoj de la interligo,
kiu estas skribita en cxi tiu libro de instruo.

<span id="an_29:22">29:22</span> Kaj diros la venonta generacio, viaj
infanoj, kiuj aperos post vi, kaj la alilandulo, kiu venos el
malproksima lando kaj vidos la plagojn de cxi tiu lando kaj gxiajn
malsanojn, per kiuj la Eternulo gxin frapos-

<span id="an_29:23">29:23</span> sulfuro kaj salo, bruligitajxo estas la
tuta lando; gxi ne estas prisemata kaj ne naskas, kaj nenia herbo tie
elkreskas, simile al la ruinoj de Sodom kaj Gomora, Adma kaj Ceboim,
kiujn la Eternulo ruinigis en Sia kolero kaj en Sia furiozo-

<span id="an_29:24">29:24</span> cxiuj popoloj diros:Pro kio la Eternulo
tiel agis kun cxi tiu lando? pro kio estis tiu granda flamo de kolero?

<span id="an_29:25">29:25</span> Kaj oni respondos:Pro tio, ke ili
forlasis la interligon de la Eternulo, la Dio de iliaj patroj, kiun Li
faris kun ili, kiam Li elkondukis ilin el la lando Egipta,

<span id="an_29:26">29:26</span> kaj ili iris kaj servis al aliaj dioj
kaj adorklinigxis al ili, al dioj, kiujn ili ne konis kaj kiujn Li ne
destinis por ili:

<span id="an_29:27">29:27</span> pro tio ekflamis la kolero de la
Eternulo kontraux tiu lando, kaj Li venigis sur gxin cxiujn malbenojn,
kiuj estas skribitaj en cxi tiu libro;

<span id="an_29:28">29:28</span> kaj la Eternulo eljxetis ilin el ilia
lando en kolero kaj en furiozo kaj en granda indigno, kaj Li jxetis ilin
en landon alian, kiel ni vidas nun.

<span id="an_29:29">29:29</span> La kasxitajxo apartenas al la Eternulo,
nia Dio; kaj la nekasxitajxo al ni kaj al niaj gefiloj eterne, por ke ni
plenumu cxiujn vortojn de cxi tiu instruo.

<span id="an_30:1">30:1</span> Kaj kiam venos sur vin cxiuj cxi tiuj
aferoj, la beno kaj la malbeno, kiujn mi prezentis al vi, kaj vi pentos
per via koro inter cxiuj popoloj, inter kiujn jxetis vin la Eternulo,
via Dio;

<span id="an_30:2">30:2</span> kaj kiam vi revenos al la Eternulo, via
Dio, kaj auxskultos Lian vocxon konforme al cxio, kion mi ordonas al vi
hodiaux, vi kaj viaj gefiloj, per via tuta koro kaj per via tuta animo:

<span id="an_30:3">30:3</span> tiam la Eternulo, via Dio, revenigos
viajn kaptitojn, kaj Li kompatos vin, kaj rekolektos vin el inter cxiuj
popoloj, inter kiujn disjxetis vin la Eternulo, via Dio.

<span id="an_30:4">30:4</span> Ecx se vi estus forjxetita gxis la rando
de la cxielo, ecx el tie rekolektos vin la Eternulo, via Dio, kaj el tio
Li vin prenos.

<span id="an_30:5">30:5</span> Kaj la Eternulo, via Dio, venigos vin en
la landon, kiun posedis viaj patroj, kaj vi gxin ekposedos; kaj Li faros
al vi bonon kaj multigos vin pli ol viajn patrojn.

<span id="an_30:6">30:6</span> Kaj la Eternulo, via Dio, cirkumcidos
vian koron kaj la koron de via idaro, por ke vi amu la Eternulon, vian
Dion, per via tuta koro kaj per via tuta animo, por ke vi vivu.

<span id="an_30:7">30:7</span> Kaj la Eternulo, via Dio, venigos cxiujn
cxi tiujn malbenojn sur viajn malamikojn kaj sur viajn malamantojn, kiuj
persekutis vin.

<span id="an_30:8">30:8</span> Kaj vi konvertigxos kaj auxskultos la
vocxon de la Eternulo, kaj plenumos cxiujn Liajn ordonojn, kiujn mi
transdonas al vi hodiaux.

<span id="an_30:9">30:9</span> Kaj la Eternulo, via Dio, donos al vi
abundon en cxiu faro de viaj manoj, en la frukto de via ventro kaj en la
frukto de via bruto kaj en la frukto de via tero, al via bono; cxar
denove la Eternulo gxojos pri vi, farante al vi bonon, kiel Li gxojis
pri viaj patroj;

<span id="an_30:10">30:10</span> se vi auxskultos la vocxon de la
Eternulo, via Dio, observante Liajn ordonojn kaj Liajn legxojn, kiuj
estas skribitaj en cxi tiu libro de instruo, se vi revenos al la
Eternulo, via Dio, per via tuta koro kaj per via tuta animo.

<span id="an_30:11">30:11</span> CXar cxi tiu ordono, kiun mi donas al
vi hodiaux, ne estas neatingebla por vi, kaj gxi ne estas malproksima.

<span id="an_30:12">30:12</span> Ne en la cxielo gxi estas, por ke oni
povu diri:Kiu suprenirus por ni en la cxielon kaj prenus gxin por ni kaj
auxdigus gxin al ni, por ke ni gxin plenumu?

<span id="an_30:13">30:13</span> Kaj ne trans la maro gxi estas, por ke
oni povu diri:Kiu irus por ni trans la maron kaj prenus gxin por ni kaj
auxdigus gxin al ni, por ke ni gxin plenumu?

<span id="an_30:14">30:14</span> Sed tre proksime de vi estas la
afero:en via busxo kaj en via koro, por plenumi gxin.

<span id="an_30:15">30:15</span> Rigardu, mi proponis al vi hodiaux la
vivon kaj bonon, kaj la morton kaj malbonon;

<span id="an_30:16">30:16</span> ordonante al vi ami la Eternulon, vian
Dion, iri laux Liaj vojoj, kaj observi Liajn ordonojn kaj Liajn legxojn
kaj Liajn decidojn, por ke vi vivu kaj multigxu, kaj por ke vin benu la
Eternulo, via Dio, en la lando, en kiun vi venas, por ekposedi gxin.

<span id="an_30:17">30:17</span> Sed se deklinigxos via koro kaj vi ne
auxskultos kaj vi lasos forlogi vin kaj vi adorklinigxos al aliaj dioj
kaj servos al ili:

<span id="an_30:18">30:18</span> en tia okazo mi sciigas al vi hodiaux,
ke vi pereos, ke vi ne longe vivos sur la tero, sur kiun vi transiras
trans Jordanon, por veni tien kaj ekposedi gxin.

<span id="an_30:19">30:19</span> Mi atestigas pri vi hodiaux la cxielon
kaj la teron:la vivon kaj la morton mi proponis al vi, la benon kaj la
malbenon; elektu la vivon, por ke vi vivu, vi kaj via idaro,

<span id="an_30:20">30:20</span> amante la Eternulon, vian Dion,
auxskultante Lian vocxon kaj alkrocxante vin al Li; cxar Li estas via
vivo kaj via longatempeco de logxado sur la tero, pri kiu la Eternulo
jxuris al viaj patroj, al Abraham, al Isaak, kaj al Jakob, ke Li donos
al ili.

<span id="an_31:1">31:1</span> Kaj Moseo iris kaj parolis cxi tiujn
vortojn al la tuta Izrael.

<span id="an_31:2">31:2</span> Kaj li diris al ili:Mi havas hodiaux la
agxon de cent dudek jaroj, mi ne povas plu eliri nek eniri; kaj la
Eternulo diris al mi:Vi ne transiros cxi tiun Jordanon.

<span id="an_31:3">31:3</span> La Eternulo, via Dio, mem iros antaux vi;
Li ekstermos tiujn popolojn antaux vi, kaj vi heredos ilin; Josuo iros
antaux vi, kiel la Eternulo diris.

<span id="an_31:4">31:4</span> Kaj la Eternulo faros al ili, kiel Li
faris al Sihxon kaj al Og, regxoj de la Amoridoj, kaj al ilia lando,
kiujn Li ekstermis.

<span id="an_31:5">31:5</span> Kaj la Eternulo transdonos ilin al vi,
kaj vi agos kun ili laux cxiuj ordonoj, kiujn mi donis al vi.

<span id="an_31:6">31:6</span> Estu fortaj kaj kuragxaj, ne timu kaj ne
tremu antaux ili; cxar la Eternulo, via Dio, mem iros kun vi; Li ne
foriros de vi kaj ne forlasos vin.

<span id="an_31:7">31:7</span> Kaj Moseo alvokis Josuon, kaj diris al li
antaux la okuloj de cxiuj Izraelidoj:Estu forta kaj kuragxa; cxar vi
venigos cxi tiun popolon en la landon, pri kiu la Eternulo jxuris al
iliaj patroj, ke Li donos gxin al ili, kaj vi ekposedigos ilin.

<span id="an_31:8">31:8</span> Kaj la Eternulo, kiu mem iros antaux vi,
Li estos kun vi, Li ne foriros de vi kaj ne forlasos vin; ne timu, kaj
ne perdu la kuragxon.

<span id="an_31:9">31:9</span> Kaj Moseo skribis cxi tiun instruon, kaj
donis gxin al la pastroj, idoj de Levi, kiuj portis la keston de la
interligo de la Eternulo, kaj al cxiuj plejagxuloj de Izrael.

<span id="an_31:10">31:10</span> Kaj Moseo ordonis al ili, dirante:Post
paso de sep jaroj, en la tempo de la jaro de forlaso, en la festo de
lauxboj,

<span id="an_31:11">31:11</span> kiam la tuta Izrael venos, por aperi
antaux la Eternulo, via Dio, sur la loko, kiun Li elektos, tiam
antauxlegu cxi tiun instruon antaux la tuta Izrael, antaux iliaj oreloj.

<span id="an_31:12">31:12</span> Kunvenigu la popolon, la virojn kaj la
virinojn kaj la infanojn, kaj viajn fremdulojn, kiuj estos en viaj
urboj, por ke ili auxdu kaj lernu, kaj timu la Eternulon, vian Dion, kaj
penu plenumi cxiujn vortojn de cxi tiu instruo.

<span id="an_31:13">31:13</span> Kaj iliaj filoj, kiuj ankoraux ne
sciis, auxdos, kaj lernos timi la Eternulon, vian Dion, dum la tuta
tempo, en kiu vi vivos sur la tero, al kiu vi iras trans Jordanon, por
ekposedi gxin.

<span id="an_31:14">31:14</span> Kaj la Eternulo diris al Moseo:Jen
alproksimigxis viaj tagoj, por morti; alvoku Josuon, kaj starigxu en la
tabernaklo de kunveno, kaj Mi donos al li instrukciojn. Kaj Moseo kaj
Josuo iris kaj starigxis en la tabernaklo de kunveno.

<span id="an_31:15">31:15</span> Kaj la Eternulo aperis en la tabernaklo
en nuba kolono, kaj la nuba kolono starigxis cxe la pordo de la
tabernaklo.

<span id="an_31:16">31:16</span> Kaj la Eternulo diris al Moseo:Jen vi
iras dormi kun viaj patroj; kaj cxi tiu popolo komencos malcxasti post
fremdaj dioj de tiu lando, en kiun gxi venas, kaj gxi forlasos Min kaj
rompos Mian interligon, kiun Mi faris kun gxi.

<span id="an_31:17">31:17</span> Kaj ekflamos Mia kolero kontraux gxi en
tiu tago, kaj Mi forlasos ilin kaj kasxos Mian vizagxon for de ili, kaj
ili estos konsumitaj, kaj trafos ilin multaj malfelicxoj kaj mizeroj;
kaj ili diros en tiu tago:CXu ne pro tio, ke nia Dio ne estas inter ni,
trafis nin cxi tiuj malfelicxoj?

<span id="an_31:18">31:18</span> Sed Mi kasxos Mian vizagxon en tiu tago
pro cxiuj malbonagoj, kiujn ili faris, turninte sin al aliaj dioj.

<span id="an_31:19">31:19</span> Kaj nun skribu al vi cxi tiun kanton,
kaj instruu gxin al la Izraelidoj; metu gxin en ilian busxon, por ke cxi
tiu kanto estu por Mi atesto inter la Izraelidoj.

<span id="an_31:20">31:20</span> Kiam Mi venigos ilin en la landon, pri
kiu Mi jxuris al iliaj patroj kaj en kiu fluas lakto kaj mielo, kaj ili
mangxos kaj satigxos kaj grasigxos:tiam ili sin turnos al aliaj dioj kaj
servos al ili, kaj Min ili malestimos kaj rompos Mian interligon.

<span id="an_31:21">31:21</span> Sed kiam trafos ilin multaj malfelicxoj
kaj mizeroj, tiam cxi tiu kanto sonos antaux ili kiel atesto, cxar gxi
ne estos forgesita el la busxo de ilia idaro. CXar Mi konas iliajn
pensojn, kiujn ili havas hodiaux, antaux ol Mi venigis ilin en la
landon, pri kiu Mi jxuris.

<span id="an_31:22">31:22</span> Kaj Moseo skribis cxi tiun kanton en
tiu tago kaj lernigis gxin al la Izraelidoj.

<span id="an_31:23">31:23</span> Kaj Li ordonis al Josuo, filo de Nun,
kaj diris:Estu forta kaj kuragxa, cxar vi venigos la Izraelidojn en la
landon, pri kiu Mi jxuris al ili; kaj Mi estos kun vi.

<span id="an_31:24">31:24</span> Kaj kiam Moseo tute finis la skribadon
de la vortoj de cxi tiu instruo en libron,

<span id="an_31:25">31:25</span> tiam Moseo ordonis al la Levidoj, kiuj
portis la keston de interligo de la Eternulo, dirante:

<span id="an_31:26">31:26</span> Prenu cxi tiun libron de la instruo,
kaj kusxigu gxin flanke de la kesto de interligo de la Eternulo, via
Dio, por ke gxi estu tie atesto kontraux vi;

<span id="an_31:27">31:27</span> cxar mi konas vian malobeemecon kaj
vian malmolan nukon; ja ecx nun, kiam mi estas ankoraux vivanta inter
vi, vi estis malobeemaj kontraux la Eternulo:kio do estos post mia
morto?

<span id="an_31:28">31:28</span> Kunvenigu al mi cxiujn plejagxulojn de
viaj triboj kaj viajn oficistojn, kaj mi parolos antaux iliaj oreloj
tiujn vortojn, kaj mi atestigos kontraux ili la cxielon kaj la teron.

<span id="an_31:29">31:29</span> CXar mi scias, ke post mia morto vi
malbonigxos kaj deklinigxos de la vojo, pri kiu mi ordonis al vi; kaj
trafos vin mizero en la estonta tempo pro tio, ke vi faros malbonon
antaux la okuloj de la Eternulo, kolerigante Lin per la faroj de viaj
manoj.

<span id="an_31:30">31:30</span> Kaj Moseo eldiris antaux la oreloj de
la tuta komunumo de Izrael la vortojn de cxi tiu kanto gxis la fino:

<span id="an_32:1">32:1</span> Atentu, cxielo, kaj mi parolos; Kaj auxdu
la tero la vortojn de mia busxo.

<span id="an_32:2">32:2</span> Versxigxos kiel pluvo mia instruo, Fluos
kiel roso mia parolo, Kiel pluvego sur verdajxon Kaj kiel grandaj gutoj
sur herbon.

<span id="an_32:3">32:3</span> CXar la nomon de la Eternulo mi vokas;
Donu honoron al nia Dio.

<span id="an_32:4">32:4</span> Li estas la Roko; perfektaj estas Liaj
faroj; CXar cxiuj Liaj vojoj estas justaj. Li estas Dio fidela kaj sen
malbonago; Justa kaj verama Li estas.

<span id="an_32:5">32:5</span> Ili malbonigxis antaux Li, Ili ne estas
Liaj infanoj, pro sia malvirteco; Generacio malhumila kaj malhonesta.

<span id="an_32:6">32:6</span> CXu al la Eternulo vi tiel repagas,
Popolo malnobla kaj malprudenta? CXu ne Li estas via patro, kiu vin
kreis? CXu ne Li vin estigis kaj arangxis?

<span id="an_32:7">32:7</span> Rememoru la tempon antikvan, Pripensu la
jarojn de la antauxaj generacioj; Demandu vian patron, kaj li sciigos al
vi; Viajn maljunulojn, kaj ili diros al vi.

<span id="an_32:8">32:8</span> Kiam la Plejaltulo donis landojn al la
popoloj, Kiam Li dislogxigis la homidojn, Li starigis la limojn de la
popoloj Laux la nombro de la idoj de Izrael;

<span id="an_32:9">32:9</span> CXar parto de la Eternulo estas Lia
popolo; Jakob estas Lia hereda mezuritajxo.

<span id="an_32:10">32:10</span> Li trovis lin en dezerto, En stepo, kie
regas bruo senviva; Li cxirkauxis lin, zorgis pri li, Gardis lin kiel
pupilon de Sia okulo.

<span id="an_32:11">32:11</span> Kiel aglo vekas sian neston, Flugpendas
super siaj idoj, Tiel Li etendis Siajn flugilojn, Prenis lin, portis lin
sur Siaj flugiloj.

<span id="an_32:12">32:12</span> La Eternulo sola kondukis lin, Kaj
neniu fremda dio estis kun Li.

<span id="an_32:13">32:13</span> Li portis lin sur altajxon de la tero,
Mangxigis al li produktojn de kampoj, Nutris lin per mielo el sxtono Kaj
per oleo el granita roko,

<span id="an_32:14">32:14</span> Per butero de bovinoj kaj per lakto de
sxafinoj Kun sebo de sxafidoj Kaj per sxafoj de Basxan kaj per kaproj
Kaj per la graso de la kernoj de tritiko; Kaj vi trinkis la sxauxmantan
sangon de vinberoj.

<span id="an_32:15">32:15</span> Kaj Jesxurun grasigxis kaj
malhumiligxis; Vi grasigxis, dikigxis, kaj seboplenigxis; Kaj li
forlasis la Dion, kiu lin kreis, Kaj li malrespektis la Rokon de sia
savo.

<span id="an_32:16">32:16</span> Ili incitis Lin per fremdaj dioj, Per
abomenajxoj ili kolerigis Lin.

<span id="an_32:17">32:17</span> Ili alportis oferojn al diabloj, ne al
Dio, Al dioj, kiujn ili ne konis, Al novaj, antaux nelonge venintaj, Pri
kiuj ne pensis viaj patroj.

<span id="an_32:18">32:18</span> La Defendanton, kiu vin naskis, vi
perdis el la memoro, Kaj vi forgesis la Dion, kiu vin estigis.

<span id="an_32:19">32:19</span> Kaj la Eternulo vidis, Kaj ekabomenis
kolere Siajn filojn kaj Siajn filinojn;

<span id="an_32:20">32:20</span> Kaj Li diris:Mi kasxos Mian vizagxon
for de ili, Mi vidos, kia estos ilia fino; CXar ili estas generacio
perfida, Infanoj, kiuj ne havas en si fidelecon.

<span id="an_32:21">32:21</span> Ili incitis Min per ne-dio, Kolerigis
Min per siaj vantajxoj: Tial Mi incitos ilin per ne-popolo, Per popolo
malnobla Mi ilin kolerigos.

<span id="an_32:22">32:22</span> CXar fajro ekflamis en Mia kolero, Kaj
gxi brulas gxis la profundoj de SXeol, Kaj gxi ruinigas la teron kaj
gxiajn produktojn, Kaj gxi bruligas la bazojn de la montoj.

<span id="an_32:23">32:23</span> Mi amasigos super ili malfelicxojn;
Miajn sagojn Mi cxiujn eluzos kontraux ilin.

<span id="an_32:24">32:24</span> Ili konsumigxos de malsato Kaj
senfortigxos de febro kaj de turmenta epidemio; Kaj la dentojn de bestoj
Mi venigos sur ilin Kun la veneno de rampantoj sur la tero.

<span id="an_32:25">32:25</span> Ekstere ekstermos glavo, Kaj en la
domoj teruro, Junulon kaj junulinon, Sucxinfanon kun grizharulo.

<span id="an_32:26">32:26</span> Mi dirus:Mi disblovos ilin, Mi neniigos
la memoron pri ili inter la homoj;

<span id="an_32:27">32:27</span> Se Mi ne timus, ke cxagrenus Min la
malamikoj, Ke eble fierigxus iliaj premantoj, Kaj dirus:Nia mano estas
potenca, Kaj ne la Eternulo faris cxion cxi tion.

<span id="an_32:28">32:28</span> CXar ili estas popolo, kiu perdis la
prudenton, Kaj komprenadon ili ne havas.

<span id="an_32:29">32:29</span> Se ili estus prudentaj, ili tion
komprenus; Ili pripensus, kia estos ilia fino.

<span id="an_32:30">32:30</span> Kiel povus unu persekuti milon Kaj du
forkurigi dek milojn, Se ilia Defendanto ilin ne vendus Kaj la Eternulo
ilin ne transdonus?

<span id="an_32:31">32:31</span> Ilia defendanto ne estas ja kiel nia
Defendanto, Niaj malamikoj mem tion povas jugxi.

<span id="an_32:32">32:32</span> CXar el la vinberbrancxoj de Sodom
estas iliaj vinberbrancxoj Kaj el la kampoj de Gomora; Iliaj beroj estas
beroj venenaj, Vinberojn maldolcxajn ili havas.

<span id="an_32:33">32:33</span> Galo de drakoj estas ilia vino, Kaj
pereiga veneno de aspidoj.

<span id="an_32:34">32:34</span> CXu tio ne estas kasxita cxe Mi,
Sigelita en Mia trezorejo?

<span id="an_32:35">32:35</span> CXe Mi estas vengxo kaj repago, GXis la
tago, kiam eksxanceligxos ilia piedo; CXar proksima estas la tago de
ilia malfelicxo, Kaj rapide venos tio, kio estas destinita por ili.

<span id="an_32:36">32:36</span> CXar la Eternulo jugxos Sian popolon,
Kaj Li kompatos Siajn sklavojn, Kiam Li vidos, ke malaperis ilia forto,
Ke jam ne ekzistas malliberulo nek liberulo.

<span id="an_32:37">32:37</span> Kaj Li diros:Kie estas iliaj dioj, La
fortikajxo, kiun ili fidis;

<span id="an_32:38">32:38</span> Kiuj mangxis la sebon de iliaj
bucxoferoj, Trinkis la vinon de iliaj versxoferoj? Ili levigxu kaj helpu
vin, Ili estu sxirmo por vi!

<span id="an_32:39">32:39</span> Vidu nun, ke estas Mi, Mi sola, Kaj ne
ekzistas dio krom Mi; Mi mortigas kaj vivigas; Mi frapas kaj resanigas;
Kaj neniu povas savi el Mia mano.

<span id="an_32:40">32:40</span> Mi levos al la cxielo Mian manon, Kaj
Mi diros:Mi vivas eterne.

<span id="an_32:41">32:41</span> Kiam Mi akrigos Mian brilantan glavon
Kaj Mia mano komencos la jugxadon, Tiam Mi revengxos al Miaj malamikoj,
Kaj al Miaj malamantoj Mi repagos.

<span id="an_32:42">32:42</span> Mi ebriigos Miajn sagojn per sango, Kaj
Mia glavo mangxos karnon, El la sango de mortigitoj kaj kaptitoj, El la
kapoj de la estroj de la malamikoj.

<span id="an_32:43">32:43</span> Gloru, ho gentoj, Lian popolon; CXar Li
vengxos pro la sango de Siaj sklavoj, Kaj Li redonos vengxon al Siaj
malamikoj Kaj pekliberigos Sian teron kaj Sian popolon.

<span id="an_32:44">32:44</span> Kaj Moseo venis kaj eldiris cxiujn
vortojn de cxi tiu kanto antaux la oreloj de la popolo, li kaj Josuo,
filo de Nun.

<span id="an_32:45">32:45</span> Kaj kiam Moseo finis la paroladon de
cxiuj cxi tiuj vortoj antaux la tuta Izrael,

<span id="an_32:46">32:46</span> tiam li diris al ili:Enmetu en vian
koron cxiujn vortojn, per kiuj mi avertas vin hodiaux, kaj transdonu
ilin al viaj gefiloj, por ke ili penu plenumi cxiujn vortojn de cxi tiu
instruo.

<span id="an_32:47">32:47</span> CXar ne malgrava afero gxi estas por
vi; sed gxi estas via vivo, kaj per cxi tiu afero vi longe vivos sur la
tero, al kiu vi iras trans Jordanon, por ekposedi gxin.

<span id="an_32:48">32:48</span> Kaj la Eternulo ekparolis al Moseo en
la sama tago, dirante:

<span id="an_32:49">32:49</span> Supreniru sur cxi tiun monton Abarim,
sur la monton Nebo, kiu estas en la lando Moaba, kontraux Jerihxo; kaj
rigardu la landon Kanaanan, kiun Mi donas al la Izraelidoj kiel
posedajxon;

<span id="an_32:50">32:50</span> kaj mortu sur la monto, sur kiun vi
supreniras, kaj alkolektigxu al via popolo, kiel mortis Aaron, via
frato, sur la monto Hor, kaj alkolektigxis al sia popolo:

<span id="an_32:51">32:51</span> pro tio, ke vi pekis kontraux Mi inter
la Izraelidoj cxe la Akvo de Malpaco en Kadesx, en la dezerto Cin; pro
tio, ke vi ne aperigis Mian sanktecon inter la Izraelidoj.

<span id="an_32:52">32:52</span> CXar de malproksime vi vidos la landon,
sed vi ne eniros tien, en la landon, kiun mi donas al la Izraelidoj.

<span id="an_33:1">33:1</span> Kaj jen estas la beno, per kiu benis
Moseo, la Dia homo, la Izraelidojn antaux sia morto.

<span id="an_33:2">33:2</span> Li diris: La Eternulo venis de Sinaj Kaj
eklumis al ili de Seir; Li ekbrilis de la monto Paran Kaj venis el
milmiloj da sanktuloj; CXe Lia dekstra flanko estas fajro de legxo por
ili.

<span id="an_33:3">33:3</span> Vere Li amas la popolojn; CXiuj Liaj
sanktuloj estas en Via mano; Kaj ili falis antaux Viaj piedoj, Por
auxskulti Viajn vortojn.

<span id="an_33:4">33:4</span> Instruon transdonis al ni Moseo,
Heredajxon por la komunumo de Jakob.

<span id="an_33:5">33:5</span> Kaj li farigxis regxo en Jesxurun, Kiam
kunvenis la cxefoj de la popolo, Kune la triboj de Izrael.

<span id="an_33:6">33:6</span> Vivu Ruben, kaj li ne mortu; Kaj liaj
viroj ne estu malmultaj.

<span id="an_33:7">33:7</span> Kaj cxi tion pri Jehuda li diris: Auxdu,
ho Eternulo, la vocxon de Jehuda, Kaj alkonduku lin al lia popolo; Per
siaj manoj li sin defendos, Kaj Vi estu helpanto kontraux liaj
malamikoj.

<span id="an_33:8">33:8</span> Kaj pri Levi li diris: Viaj signoj de
lumo kaj de justo estu por Via sankta viro, Kiun Vi elprovis en Masa,
Kun kiu Vi malpacis cxe la Akvo de Malpaco;

<span id="an_33:9">33:9</span> Kiu diras pri sia patro kaj pri sia
patrino: Mi ne vidis ilin; Kiu ne rekonis siajn fratojn Kaj ne konis
siajn filojn: CXar ili observis Viajn dirojn Kaj gardis Vian interligon;

<span id="an_33:10">33:10</span> Ili instruu Viajn legxojn al Jakob Kaj
Vian instruon al Izrael; Ili metu incenson antaux Vian vizagxon, Kaj
bruloferojn sur Vian altaron.

<span id="an_33:11">33:11</span> Benu, ho Eternulo, lian forton, Kaj
favoru la faron de liaj manoj; Frapu la lumbon de tiuj, kiuj levigxas
kontraux lin, Kaj de liaj malamantoj, ke ili ne povu relevigxi.

<span id="an_33:12">33:12</span> Pri Benjamen li diris: La amato de la
Eternulo logxos sendangxere cxe Li; Li protektas lin cxiutage, Kaj inter
Liaj brakoj li ripozas.

<span id="an_33:13">33:13</span> Kaj pri Jozef li diris: Benita de la
Eternulo estas lia tero, Per donoj de la cxielo, per roso, Kaj per la
profundajxo, kusxanta malsupre,

<span id="an_33:14">33:14</span> Kaj per donoj, produktataj de la suno,
Kaj per donoj, kiujn eligas la lunoj,

<span id="an_33:15">33:15</span> Kaj per la plejbonajxoj de la antikvaj
montoj, Kaj per la donoj de la eternaj montetoj,

<span id="an_33:16">33:16</span> Kaj per la donoj de la tero kaj de gxia
abundeco. Kaj la favoro de Tiu, kiu aperis en la arbetajxo, Venu sur la
kapon de Jozef Kaj sur la verton de la elektito inter liaj fratoj.

<span id="an_33:17">33:17</span> Lia unuenaskita bovido estas belega,
Kaj liaj kornoj estas kiel kornoj de bubalo; Per ili li kornobatos
cxiujn popolojn kune gxis la randoj de la tero. Tio estas la dekmiloj de
Efraim, Tio estas la miloj de Manase.

<span id="an_33:18">33:18</span> Kaj pri Zebulun li diris: GXoju,
Zebulun, cxe via eliro; Kaj Isahxar, en viaj tendoj.

<span id="an_33:19">33:19</span> La popolojn ili vokas sur la monton;
Tie ili oferbucxas oferojn de justeco; CXar ili nutras sin per la
ricxajxo de la maro, Kaj per trezoroj, kasxitaj en la sablo.

<span id="an_33:20">33:20</span> Kaj pri Gad li diris: Benata estu la
disvastiganto de Gad; Kiel leono li kusxas, Kaj li dissxiras brakon kune
kun la verto.

<span id="an_33:21">33:21</span> Li elrigardis al si komencajxon, CXar
tie la legxdonanto destinis por li parton; Kaj li venis kun la cxefoj de
la popolo, Plenumis la justecon de la Eternulo Kaj Liajn decidojn pri
Izrael.

<span id="an_33:22">33:22</span> Kaj pri Dan li diris: Dan estas juna
leono, Kiu elsaltas el Basxan.

<span id="an_33:23">33:23</span> Kaj pri Naftali li diris: Naftali estas
sata de favoro Kaj plena de beno de la Eternulo; Okcidenton kaj sudon li
posedu.

<span id="an_33:24">33:24</span> Kaj pri Asxer li diris: Benita inter la
filoj estas Asxer; Li estu amata de siaj fratoj, Kaj li trempu en oleo
sian piedon;

<span id="an_33:25">33:25</span> Fero kaj kupro estu viaj rigliloj; Kaj
dum via tuta vivo dauxru via bonstato.

<span id="an_33:26">33:26</span> Ne ekzistas simila al Dio, ho Jesxurun,
Kiu sidas en la cxielo por via helpo, En Sia majesto en la nuboj.

<span id="an_33:27">33:27</span> La Dio antikva estas logxejo, Kaj
malsupre estas brakoj eternaj. Kaj Li forpelis de antaux vi la
malamikon, Kaj diris:Ekstermu.

<span id="an_33:28">33:28</span> Kaj Izrael logxas sendangxere, sola; La
fonto de Jakob estas sur tero de greno kaj mosto, Kaj lia cxielo gutigas
roson.

<span id="an_33:29">33:29</span> Felicxa vi estas, ho Izrael! Kiu estas
simila al vi, popolo helpata de la Eternulo, La sxildo de via helpo kaj
la glavo de via gloro? Flatos vin viaj malamikoj, Kaj vi pasxados sur
iliaj altajxoj.

<span id="an_34:1">34:1</span> Kaj Moseo supreniris de la stepo de Moab
sur la monton Nebo, sur la supron de Pisga, kiu estas kontraux Jerihxo.
Kaj la Eternulo montris al li la tutan landon Gilead, gxis Dan,

<span id="an_34:2">34:2</span> kaj la tutan teron de Naftali kaj la
teron de Efraim kaj Manase kaj la tutan teron de Jehuda gxis la ekstrema
maro,

<span id="an_34:3">34:3</span> kaj la teron sudan kaj la distrikton de
la valo de Jerihxo, la urbo de Palmoj, gxis Coar.

<span id="an_34:4">34:4</span> Kaj la Eternulo diris al li:Jen estas la
lando, pri kiu Mi jxuris al Abraham, al Isaak, kaj al Jakob, dirante:Al
via idaro Mi gxin donos. Mi vidigis gxin al vi per viaj okuloj, sed tien
vi ne eniros.

<span id="an_34:5">34:5</span> Kaj mortis tie Moseo, la servanto de la
Eternulo, en la lando Moaba, laux la diro de la Eternulo.

<span id="an_34:6">34:6</span> Kaj li estas enterigita en la valo en la
lando Moaba, kontraux Bet-Peor; kaj neniu scias lian tombon gxis
hodiaux.

<span id="an_34:7">34:7</span> Kaj Moseo havis la agxon de cent dudek
jaroj, kiam li mortis; ne malakrigxis lia okulo, kaj ne malaperis lia
fresxeco.

<span id="an_34:8">34:8</span> Kaj la Izraelidoj priploris Moseon sur la
stepoj de Moab dum tridek tagoj. Kaj pasis la tagoj de plorado kaj
funebrado pri Moseo.

<span id="an_34:9">34:9</span> Kaj Josuo, filo de Nun, estis plena de
spirito de sagxeco, cxar Moseo metis siajn manojn sur lin; kaj la
Izraelidoj auxskultis lin, kaj agis, kiel la Eternulo ordonis al Moseo.

<span id="an_34:10">34:10</span> Ne aperis plu en Izrael profeto tia,
kiel Moseo, kiun la Eternulo konis, vizagxon kontraux vizagxo;

<span id="an_34:11">34:11</span> koncerne cxiujn signojn kaj miraklojn,
kiujn la Eternulo sendis lin fari en la lando Egipta super Faraono kaj
super cxiuj liaj servantoj kaj super lia tuta lando,

<span id="an_34:12">34:12</span> kaj koncerne la tutan potencon, kaj
cxiujn mirindajn kaj grandajn farojn, kiujn Moseo faris antaux la okuloj
de la tuta Izrael.

------------------------------------------------------------------------

[Next: Joshua](jos.md)
