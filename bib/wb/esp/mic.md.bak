[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jon)  [Next](nah.md) 

------------------------------------------------------------------------

### Esperanto Bible: Micah

<span id="an_1:1">1:1</span> Vorto de la Eternulo, kiu aperis al Mihxa,
la Moresxetano, en la tempo de Jotam, Ahxaz, kaj HXizkija, regxoj de
Judujo, kaj kiun li viziis pri Samario kaj Jerusalem.

<span id="an_1:2">1:2</span> Auxskultu, cxiuj popoloj, atentu, ho tero,
kaj cxio, kio estas sur gxi! La Sinjoro, la Eternulo, estu atestanto
kontraux vi, la Sinjoro el Sia sankta templo.

<span id="an_1:3">1:3</span> CXar jen la Eternulo eliras el Sia loko,
iras kaj pasxas sur la altajxoj de la tero.

<span id="an_1:4">1:4</span> Kaj fandigxas la montoj sub Li, kaj la
valoj disfendigxas, kiel vakso antaux fajro, kiel akvo, falanta de
krutajxo.

<span id="an_1:5">1:5</span> CXio cxi tio estas pro la krimo de Jakob
kaj pro la pekoj de la domo de Izrael. Kiu krimigis Jakobon? cxu ne
Samario? Kiu arangxis la altajxojn de Judujo? cxu ne Jerusalem?

<span id="an_1:6">1:6</span> Tial Mi faros Samarion sxtonamaso sur la
kampo, por plantado de vinberoj; Mi disjxetos gxiajn sxtonojn en la
valon kaj nudigos gxiajn fundamentojn.

<span id="an_1:7">1:7</span> CXiuj gxiaj idoloj estos disbatitaj, cxiuj
gxiaj promalcxastaj donacoj estos forbruligitaj per fajro, kaj cxiujn
gxiajn statuojn Mi ruinigos; cxar per promalcxastaj donacoj gxi ilin
arangxis, kaj promalcxastaj donacoj ili farigxos denove.

<span id="an_1:8">1:8</span> Pri tio mi ploras kaj gxemas, iras sensxue
kaj nude; mi krias plende, kiel la sxakaloj, kaj estas malgaja, kiel la
strutoj.

<span id="an_1:9">1:9</span> CXar senespera estas gxia plago, gxi venis
gxis Judujo, atingis gxis la pordego de mia popolo, gxis Jerusalem.

<span id="an_1:10">1:10</span> Ne diru tion en Gat, ne ploru lauxte; en
Bet-Leafra rulu vin en cindro.

<span id="an_1:11">1:11</span> Foriru, ho logxantino de SXafir, en
nudeco kaj honto; ne eliros la logxantino de Caanan; la plorado en
Bet-Ecel ne permesos al vi tie halti.

<span id="an_1:12">1:12</span> Afliktigxas pri sia bono la logxantino de
Marot; cxar malfelicxo venis de la Eternulo al la pordego de Jerusalem.

<span id="an_1:13">1:13</span> Jungu al la cxaro kurcxevalojn, ho
logxantino de Lahxisx; vi estas la komenco de pekoj de la filino de
Cion, cxar cxe vi oni trovis la krimojn de Izrael.

<span id="an_1:14">1:14</span> Tial vi sendos donacojn en
Moresxet-Gaton; sed la domoj de Ahxzib trompos la regxojn de Izrael.

<span id="an_1:15">1:15</span> Mi alkondukos al vi ankoraux la
posedonton, ho logxantino de Maresxa; gxis Adulam venos la gloro de
Izrael.

<span id="an_1:16">1:16</span> Detondu viajn harojn kaj razu vin pro
viaj amataj filoj; largxigu vian kalvon kiel aglo, cxar ili estos
forkaptitaj for de vi.

<span id="an_2:1">2:1</span> Ve al tiuj, kiuj meditas pri pekoj kaj
intencas malbonagojn sur sia kusxejo, por plenumi ilin matene, kiam ilia
mano havas forton.

<span id="an_2:2">2:2</span> Ili ekdeziras kampojn kaj rabas ilin,
domojn kaj forprenas ilin; ili premas homon kaj lian domon, viron kaj
lian posedajxon.

<span id="an_2:3">2:3</span> Tial tiele diras la Eternulo:Jen Mi
entreprenas kontraux tiu gento tian malbonon, de kiu vi ne liberigos
vian kolon kaj ne iros kun levita kapo; cxar tio estos tempo malfacila.

<span id="an_2:4">2:4</span> En tiu tempo oni parolos pri vi parabolon,
kaj oni prikantos vin per plorkanto, dirante:Ni estas tute ruinigitaj;
la posedajxo de mia popolo transiris al alia; kiamaniere povas reveni al
ni niaj kampoj, se ili jam estas disdividitaj!

<span id="an_2:5">2:5</span> Tial oni ne mezuros por vi per sxnuro
terpecon lote en la komunumo de la Eternulo.

<span id="an_2:6">2:6</span> Ne prediku, ho predikantoj; oni ne devas
prediki al tiuj, kiuj ne volas eviti malhonoron.

<span id="an_2:7">2:7</span> Ho, la tiel nomata domo de Jakob! cxu
malgrandigxis la spirito de la Eternulo? cxu tiaj estas Liaj agoj? CXu
ne estas bonfaraj Miaj vortoj por tiu, kiu kondutas gxuste?

<span id="an_2:8">2:8</span> Sed Mia popolo levigxis kiel malamiko; vi
rabas la supran kaj la malsupran vestojn de la trankvilaj preterirantoj,
kvazaux ili revenus de batalo.

<span id="an_2:9">2:9</span> La virinojn de Mia popolo vi elpelas el
iliaj amataj logxejoj; de iliaj junaj infanoj vi forprenas por cxiam
Mian ornamon.

<span id="an_2:10">2:10</span> Levigxu kaj foriru, cxar cxi tie vi ne
havos ripozon; pro sia malpureco la lando estos kruele ruinigita.

<span id="an_2:11">2:11</span> Se iu falsanimulo elpensus mensogon, kaj
dirus:Mi predikos al vi pri vino kaj ebriigajxo, li estus gxusta
predikanto por cxi tiu popolo.

<span id="an_2:12">2:12</span> Tamen Mi kolektos vin tutan, ho Jakob, Mi
kolektos la restajxon de Izrael, Mi kunigos ilin kiel sxafojn en
sxafejo; kiel grego en gregejo ili ekbruos de multhomeco.

<span id="an_2:13">2:13</span> Murrompanto iros antaux ili; ili
trarompos la baron, trapasos la pordegon, kaj eliros el gxi; ilia regxo
iros antaux ili, kaj la Eternulo estos ilia antauxgvidanto.

<span id="an_3:1">3:1</span> Mi diris:Auxskultu, ho cxefoj de Jakob kaj
estroj de la domo de Izrael! Vi devas ja scii la juron;

<span id="an_3:2">3:2</span> tamen vi malamas la bonon, amas la
malbonon; vi desxiras de ili ilian hauxton kaj la karnon de iliaj ostoj.

<span id="an_3:3">3:3</span> Kaj kiam ili mangxas la karnon de mia
popolo, desxiras de ili ilian hauxton, rompas kaj dispecigas iliajn
ostojn kvazaux por poto kaj la karnon kvazaux por kaldrono:

<span id="an_3:4">3:4</span> tiam ili krios al la Eternulo; sed Li ne
respondos al ili, Li kasxos antaux ili Sian vizagxon en tiu tempo, cxar
ili faris siajn malbonajn agojn.

<span id="an_3:5">3:5</span> Tiele diras la Eternulo pri la profetoj,
kiu erarigas mian popolon, kiuj mordas per siaj dentoj kaj predikas
pacon, kaj kontraux tiu, kiu ne donas ion en ilian busxon, ili predikas
militon:

<span id="an_3:6">3:6</span> Tial estos cxe vi nokto, sed ne vizioj,
mallumo, sed ne antauxdiroj; subiros la suno super la profetoj, kaj
mallumigxos super ili la tago.

<span id="an_3:7">3:7</span> Hontos tiuj viziistoj, mokindaj farigxos la
antauxdiristoj, kaj ili cxiuj fermos sian busxon; cxar ili ne havas
respondon de Dio.

<span id="an_3:8">3:8</span> Sed mi estas plena de forto de la spirito
de la Eternulo, de praveco kaj kuragxo, por montri al Jakob lian krimon
kaj al Izrael lian pekon.

<span id="an_3:9">3:9</span> Auxskultu cxi tion, ho cxefoj de la domo de
Jakob kaj estroj de la domo de Izrael, kiuj abomenas juron kaj kurbigas
cxion rektan,

<span id="an_3:10">3:10</span> kiuj konstruas Cionon per sango kaj
Jerusalemon per maljustajxoj.

<span id="an_3:11">3:11</span> GXiaj cxefoj jugxas pro subacxeto, gxiaj
pastroj instruas pro pago, kaj gxiaj profetoj antauxdiras pro mono;
tamen ili apogas sin sur la Eternulo, kaj diras:La Eternulo estas ja
meze de ni, ne trafos nin malfelicxo.

<span id="an_3:12">3:12</span> Tial pro vi Cion estos plugita kiel
kampo, Jerusalem farigxos ruinajxo, kaj la monto de la templo farigxos
arbara altajxo.

<span id="an_4:1">4:1</span> Sed iam en la tempo estonta la monto de la
domo de la Eternulo staros kiel cxefo inter la montoj, kaj gxi estos pli
alta ol cxiuj altajxoj; kaj fluos al gxi popoloj.

<span id="an_4:2">4:2</span> Kaj iros multaj nacioj, kaj diros:Venu, ni
iru supren sur la monton de la Eternulo kaj en la domon de Dio de Jakob,
por ke Li instruu nin pri Siaj vojoj kaj ke ni iru laux Lia irejo; cxar
el Cion eliros la instruo, kaj la vorto de la Eternulo el Jerusalem.

<span id="an_4:3">4:3</span> Kaj Li jugxos inter multe da popoloj, kaj
Li decidos pri potencaj nacioj en landoj malproksimaj; kaj ili forgxos
el siaj glavoj plugilojn kaj el siaj lancoj rikoltilojn; ne levos nacio
glavon kontraux nacion, kaj oni ne plu lernos militon.

<span id="an_4:4">4:4</span> Sed cxiu sidos sub sia vinberujo kaj sub
sia figarbo, kaj neniu timigos; cxar la busxo de la Eternulo Cebaot tion
diris.

<span id="an_4:5">4:5</span> CXiuj popoloj iros cxiu en la nomo de sia
dio, sed ni irados en la nomo de la Eternulo, nia Dio, cxiam kaj eterne.

<span id="an_4:6">4:6</span> En tiu tago, diras la Eternulo, Mi kolektos
la lamulojn, kunvenigos la dispelitojn, kaj tiujn, kiujn Mi suferigis.

<span id="an_4:7">4:7</span> Kaj la lamulojn Mi faros restantaro, kaj la
suferintojn potenca nacio, kaj la Eternulo regxos super ili sur la monto
Cion de nun kaj eterne.

<span id="an_4:8">4:8</span> Kaj vi, ho turo de la grego, fortikajxo de
la filino de Cion, al vi venos, revenos la antauxa regxado, la regno de
la filino de Jerusalem.

<span id="an_4:9">4:9</span> Kial vi nun ploras tiel lauxte? CXu vi ne
havas regxon? cxu pereis viaj konsilistoj, ke vin atakis doloroj kiel
naskantinon?

<span id="an_4:10">4:10</span> Suferu, kaj havu dolorojn, ho filino de
Cion, kiel naskantino; cxar nun vi eliros el la urbo kaj logxos sur la
kampo kaj venos gxis Babel; tie vi estos savata; tie la Eternulo
liberigos vin el la mano de viaj malamikoj.

<span id="an_4:11">4:11</span> Nun kolektigxis kontraux vi multe da
nacioj, kiuj diras:GXi malsanktigxu, kun gxuo ni rigardu Cionon!

<span id="an_4:12">4:12</span> Sed ili ne scias la pensojn de la
Eternulo, ili ne komprenas Lian intencon, ke Li kolektis ilin kiel
garbojn en la drasxejon.

<span id="an_4:13">4:13</span> Levigxu kaj drasxu, ho filino de Cion,
cxar vian kornon Mi faros fera, viajn hufojn Mi faros kupraj, kaj vi
dispremos multe da popoloj, vi konsekros al la Eternulo ilian
akiritajxon, kaj ilian havajxon al la Sinjoro de la tuta tero.

<span id="an_5:1">5:1</span> Nun armu vin, ho batalistino! oni siegxos
nin; per vergo oni frapos la vangon de la jugxisto de Izrael.

<span id="an_5:2">5:2</span> Kaj vi, ho Bet-Lehxem Efrata, kiu estas
malgranda inter la milejoj de Judujo, el vi eliros al Mi tiu, kiu devas
esti reganto en Izrael kaj kies deveno estas de tempo tre antikva.

<span id="an_5:3">5:3</span> Li lasos ilin gxis la tempo, kiam la
naskontino estos naskinta; tiam liaj ceteraj fratoj revenos al la idoj
de Izrael.

<span id="an_5:4">5:4</span> Li starigxos kaj pasxtos kun la forto de la
Eternulo, kun la majesto de la nomo de la Eternulo, lia Dio, kaj tiuj
konvertigxos; cxar tiam li farigxos granda gxis la randoj de la tero.

<span id="an_5:5">5:5</span> Kaj li estos paco. Kiam la Asiriano venos
en nian landon kaj enpasxos en niajn palacojn, ni starigos kontraux li
sep pasxtistojn kaj ok eminentulojn.

<span id="an_5:6">5:6</span> Ili pasxtos la landon Asirian per glavo kaj
la landon de Nimrod per iliaj lancoj; kaj li savos nin kontraux la
Asiriano, kiam cxi tiu venos en nian landon kaj enpasxos en niajn
limojn.

<span id="an_5:7">5:7</span> Kaj la restajxo de Jakob estos inter multe
da popoloj kiel roso de la Eternulo, kiel pluvaj gutoj sur herbo; kaj li
ne esperos je homo kaj ne fidos homidojn.

<span id="an_5:8">5:8</span> Kaj la restajxo de Jakob estos inter la
nacioj, meze de multaj popoloj, kiel leono inter la bestoj de la arbaro,
kiel leonido meze de sxafaroj, kiu dispremas pasante, dissxiras, kaj
neniu povas savi.

<span id="an_5:9">5:9</span> Levigxos via mano super viaj kontrauxuloj,
kaj cxiuj viaj malamikoj ekstermigxos.

<span id="an_5:10">5:10</span> En tiu tago, diras la Eternulo, Mi
ekstermos viajn cxevalojn cxe vi kaj pereigos viajn cxarojn;

<span id="an_5:11">5:11</span> Mi ekstermos la urbojn de via lando kaj
detruos cxiujn viajn fortikajxojn;

<span id="an_5:12">5:12</span> Mi ekstermos cxe vi la sorcxistojn, kaj
vi ne plu havos auxguristojn;

<span id="an_5:13">5:13</span> Mi ekstermos el via mezo viajn idolojn
kaj viajn statuojn, kaj vi ne plu adorklinigxos antaux la faritajxo de
viaj manoj;

<span id="an_5:14">5:14</span> Mi elsxiros el via mezo viajn sanktajn
stangojn kaj ekstermos viajn urbojn.

<span id="an_5:15">5:15</span> Kaj en kolero kaj indigno Mi faros
vengxon super la nacioj, kiuj ne volos obei.

<span id="an_6:1">6:1</span> Auxskultu, kion diras la Eternulo:Levigxu,
havu jugxan disputon kun la montoj, kaj la montetoj auxdu vian vocxon.

<span id="an_6:2">6:2</span> Auxskultu, ho montoj, la jugxan disputon de
la Eternulo, kaj ankaux vi, ho potencaj fundamentoj de la tero; cxar la
Eternulo havas jugxan disputon kun Sia popolo, kaj al Izrael Li volas
doni moralinstruon.

<span id="an_6:3">6:3</span> Ho Mia popolo! kion Mi faris al vi, kaj per
kio Mi faris al vi maljustajxon? respondu al Mi.

<span id="an_6:4">6:4</span> Mi elkondukis ja vin el la lando Egipta,
kaj el la domo de sklaveco Mi vin elacxetis, kaj Mi sendis antaux vin
Moseon, Aaronon, kaj Mirjamon.

<span id="an_6:5">6:5</span> Ho Mia popolo! rememoru, kion intencis
Balak, regxo de Moab, kaj kion respondis al li Bileam, filo de Beor; de
SXitim gxis Gilgal, por ke vi sciu la bonfarojn de la Eternulo.

<span id="an_6:6">6:6</span> Kun kio mi povas starigxi antaux la
Eternulo, klinigxi antaux Dio en la alto? cxu mi starigxu antaux Li kun
bruloferoj, kun jaragxaj bovidoj?

<span id="an_6:7">6:7</span> CXu al la Eternulo faros plezuron miloj da
sxafoj aux sennombraj torentoj da oleo? cxu mi donu mian unuenaskiton
pro mia krimo, la frukton de mia ventro pro la peko de mia animo?

<span id="an_6:8">6:8</span> Estas dirite al vi, ho homo, kio estas bona
kaj kion la Eternulo postulas de vi:nur agi juste, ami bonfarojn, kaj
esti modesta antaux via Dio.

<span id="an_6:9">6:9</span> La vocxo de la Eternulo vokas al la urbo,
kaj sagxuloj timas Vian nomon. Humiligxu antaux la puno, kaj antaux Tiu,
kiu gxin destinis.

<span id="an_6:10">6:10</span> Ankoraux restas en la domo de malpiulo
trezoroj de malpieco, kaj malbeninda malgxusta mezurilo.

<span id="an_6:11">6:11</span> CXu Mi povas aprobi falsan pesilon kaj
trompajn pezilojn en la saketo?

<span id="an_6:12">6:12</span> CXar la ricxuloj de la urbo estas plenaj
de rabemo, kaj gxiaj logxantoj parolas mensogon, kaj la lingvo de ilia
busxo estas falsajxo,

<span id="an_6:13">6:13</span> tial Mi dolorige vin frapos per dezertigo
pro viaj pekoj.

<span id="an_6:14">6:14</span> Vi mangxos, sed ne farigxos sata; doloron
pro malsato vi havos en via interno; vi kasxos, sed ne povos konservi;
kaj kion vi konservos, tion Mi transdonos al la glavo.

<span id="an_6:15">6:15</span> Vi semos, sed vi ne rikoltos; vi premos
olivojn, sed vi ne sxmiros vin per oleo; vi premos vinberojn, sed vi ne
trinkos vinon.

<span id="an_6:16">6:16</span> Konservigxis cxe vi la moroj de Omri kaj
cxiuj faroj de la domo de Ahxab, kaj vi sekvas iliajn konsilojn, por ke
Mi faru vin dezerto, viajn logxantojn mokatajxo, kaj por ke vi portu sur
vi la malhonoron de Mia popolo.

<span id="an_7:1">7:1</span> Ho ve al mi! cxar mi farigxis kiel
kolektanto de someraj fruktoj kaj de restajxo de vinberoj, kiu ne trovas
beron mangxeblan; bonan maturan frukton deziras mia animo.

<span id="an_7:2">7:2</span> Malaperis piuloj en la lando, kaj ne
trovigxas justulo inter la homoj; cxiuj insidas, por versxi sangon, unu
la alian cxasas, por pereigi lin.

<span id="an_7:3">7:3</span> Por pravigi malbonan faron, la estro
postulas donacon kaj la jugxisto pagon; la altrangulo parolas, kion li
volas, kaj konfuzas la aferojn.

<span id="an_7:4">7:4</span> La plej bona inter ili estas kiel
dornarbetajxo, la justulo estas kiel pikajxa barilo. Sed venos la tago
de Via esploro, de Via puno; tiam ili ne scios, kion fari.

<span id="an_7:5">7:5</span> Ne kredu al proksimulo, ne fidu amikon;
kontraux tiu, kiu kusxas cxe via brusto, gardu la aperturon de via
busxo;

<span id="an_7:6">7:6</span> cxar filo malhonoras patron, filino batalas
kontraux sia patrino, bofilino kontraux sia bopatrino; la domanoj de
homo estas liaj malamikoj.

<span id="an_7:7">7:7</span> Sed mi rigardas al la Eternulo, mi fidas la
Dion de mia savo; mia Dio min auxskultos.

<span id="an_7:8">7:8</span> Ne gxoju pri mi, mia malamikino:kvankam mi
falis, mi relevigxos; kvankam mi estas en mallumo, la Eternulo estas
lumo por mi.

<span id="an_7:9">7:9</span> La koleron de la Eternulo mi portos, cxar
mi pekis antaux Li, gxis Li esploros mian aferon kaj faros jugxon super
mi; tiam Li elkondukos min en lumon, kaj mi vidos Lian bonecon.

<span id="an_7:10">7:10</span> Kaj tion vidos mia malamikino, kaj honto
sxin kovros pro tio, ke sxi diris al mi:Kie estas la Eternulo, via Dio?
Miaj okuloj sxin rigardos tiam, kiam sxi estos piedpremata, kiel koto
sur la stratoj.

<span id="an_7:11">7:11</span> En tiu tempo, kiam viaj muroj estos
rekonstruataj, en tiu tempo la legxo disvastigxos malproksime.

<span id="an_7:12">7:12</span> En tiu tempo oni venos al vi el Asirio
kaj el la urboj Egiptaj, de Egiptujo gxis la Rivero, de maro gxis maro,
kaj de monto gxis monto.

<span id="an_7:13">7:13</span> La lando estos dezerta pro gxiaj
logxantoj, pro la fruktoj de iliaj agoj.

<span id="an_7:14">7:14</span> Pasxtu per Via bastono Vian popolon, Vian
heredan sxafaron, kiu logxas izolite en la arbaro, meze de Karmel; ili
pasxtigxu en Basxan kaj Gilead, kiel en la tempo antikva.

<span id="an_7:15">7:15</span> Kiel en la tempo de via eliro el la lando
Egipta, Mi montros al li mirindajxojn.

<span id="an_7:16">7:16</span> La nacioj vidos kaj hontos, malgraux ilia
tuta potenco; ili metos la manon sur la busxon, iliaj oreloj surdigxos.

<span id="an_7:17">7:17</span> Ili lekos polvon, kiel serpento; kiel la
rampajxoj sur la tero, kun tremado ili elvenos el siaj kasxejoj; ili
ektimos la Eternulon, nian Dion, ili ekrespektos Vin.

<span id="an_7:18">7:18</span> Kiu estas Dio simila al Vi, kiu pardonas
malbonagon kaj preterlasas la kulpon de la restajxo de Sia heredajxo, ne
konservas por cxiam Sian koleron, cxar Li amas bonfari?

<span id="an_7:19">7:19</span> Li denove kompatos nin, malgrandigos
niajn malbonagojn, kaj jxetos en la profundon de la maro cxiujn niajn
pekojn.

<span id="an_7:20">7:20</span> Vi montros fidelecon al Jakob,
favorkorecon al Abraham, kiel Vi jxuris al niaj patroj en la tempo
antikva.

------------------------------------------------------------------------

[Next: Nahum](nah.md)
