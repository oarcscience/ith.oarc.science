[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mic)  [Next](hab) 

------------------------------------------------------------------------

### Esperanto Bible: Nahum

<span id="an_1:1">1:1</span> Profetajxo pri Nineve, libro de vizio de
Nahxum, la Elkosxano.

<span id="an_1:2">1:2</span> La Eternulo estas Dio severa kaj vengxanta;
la Eternulo estas vengxanto kaj koleranto; la Eternulo vengxas al Siaj
malamikoj kaj ne forgesas pri Siaj kontrauxuloj.

<span id="an_1:3">1:3</span> La Eternulo estas longepacienca, kaj
potenca per Sia forto, kaj neniu estas senkulpa antaux Li; la vojo de la
Eternulo estas en fulmotondro kaj ventego, kaj nubo estas la polvo sub
Liaj piedoj.

<span id="an_1:4">1:4</span> Kiam Li ekparolas kolere al la maro, Li
elsekigas gxin, kaj cxiujn riverojn Li senakvigas; malgajigxas Basxan
kaj Karmel, kaj velkas cxio, kio floras sur Lebanon.

<span id="an_1:5">1:5</span> La montoj tremas antaux Li, la montetoj
disfandigxas; skuigxas antaux Li la tero, la mondo kaj cxiuj gxiaj
logxantoj.

<span id="an_1:6">1:6</span> Kiu povas kontrauxstari al Lia indigno? kaj
kiu povas elteni la flamon de Lia kolero? Lia indigno disversxigxas kiel
fajro; la rokoj disfalas antaux Li.

<span id="an_1:7">1:7</span> La Eternulo estas bona, forta apogo en tago
de malfelicxo; kaj Li konas tiujn, kiuj fidas Lin.

<span id="an_1:8">1:8</span> Dronigante per inundo, Li faras finon al
loko, kaj Liajn malamikojn persekutas mallumo.

<span id="an_1:9">1:9</span> Kion vi pensas pri la Eternulo? Li faros la
ekstermon, la malfelicxo ne bezonas veni duafoje.

<span id="an_1:10">1:10</span> CXar, interplektigxinte kiel dornoj kaj
ebriaj de drinkado, ili estos ekstermitaj, kiel tute seka pajlo.

<span id="an_1:11">1:11</span> El vi eliris tiu, kiu havis malbonan
intencon kontraux la Eternulo kaj kiu estas malica konsilanto.

<span id="an_1:12">1:12</span> Tiele diras la Eternulo:Kvankam ili estas
unuanimaj kaj multaj, ili tamen estos dishakitaj kaj malaperos; sed vin,
kiun Mi humiligis, Mi ne plu humiligos.

<span id="an_1:13">1:13</span> Nun Mi rompos lian jugon, kiu estas sur
vi, kaj Mi dissxiros viajn ligilojn.

<span id="an_1:14">1:14</span> Sed pri vi la Eternulo decidis:Ne plu
restos semo portanta vian nomon; el la domo de viaj dioj Mi ekstermos la
idolojn kaj statuojn; Mi signos sur via tombo, ke vi farigxis senvalora.

<span id="an_1:15">1:15</span> Jen sur la montoj estas la piedoj de
sciiganto, kiu proklamas pacon! Festu, ho Judujo, viajn festojn, plenumu
viajn sanktajn promesojn; cxar ne plu iros tra vi la sentauxgulo; li
estas tute ekstermita.

<span id="an_2:1">2:1</span> Disjxetanto iras kontraux vin; fortikigu
viajn fortikajxojn, gardu la vojon, armu viajn lumbojn, fortigu vin kiel
eble plej potence.

<span id="an_2:2">2:2</span> CXar la Eternulo restarigos la majeston de
Jakob, kiel ankaux la majeston de Izrael; cxar la ruinigantoj ilin
ruinigis kaj ekstermis iliajn vinberbrancxojn.

<span id="an_2:3">2:3</span> La sxildo de liaj herooj estas rugxigita;
liaj militistoj estas kiel en purpuro; kiel fajro brilas la cxaroj en la
tago de lia armigxo; la lancoj sxanceligxas.

<span id="an_2:4">2:4</span> Sur la stratoj rapide ruligxas la cxaroj,
bruas sur la placoj; ili aspektas kiel torcxoj, brilas kiel fulmoj.

<span id="an_2:5">2:5</span> Li vokas siajn fortulojn, sed ili
falpusxigxos dum sia irado; ili rapidas al la murego kaj preparas
defendon.

<span id="an_2:6">2:6</span> La pordegoj cxe la akvo malfermigxos, kaj
la palaco cedos.

<span id="an_2:7">2:7</span> Decidita estas gxia kapto kaj forkonduko,
kaj gxiaj sklavinoj gxemos kiel kolomboj kaj batos sian bruston.

<span id="an_2:8">2:8</span> Nineve estas de cxiam kiel baseno da akvo;
sed nun gxi forkuras:Haltu, haltu! sed neniu revenas.

<span id="an_2:9">2:9</span> Disrabu argxenton, disrabu oron; senfinaj
estas la trezoroj, estas multege da diversaj valorajxoj.

<span id="an_2:10">2:10</span> Prirabita kaj plene ruinigita gxi estos;
la koro svenas, la genuoj tremas; cxies lumboj senfortigxis, kaj cxies
vizagxoj nigrigxis.

<span id="an_2:11">2:11</span> Kie nun estas la logxejo de la leonoj,
kaj tiu pasxtejo de leonidoj, kie iradis leono, leonino, kaj leonidoj,
kaj neniu ilin timigis?

<span id="an_2:12">2:12</span> La leono dissxiradis suficxon por siaj
idoj, sufokadis por siaj leoninoj, plenigadis siajn kavernojn per
kaptajxo kaj siajn nestegojn per dissxiritajxo.

<span id="an_2:13">2:13</span> Jen Mi iras kontraux vin, diras la
Eternulo Cebaot, kaj Mi forbruligos en fumo viajn cxarojn, kaj glavo
ekstermos viajn leonidojn; Mi cxesigos sur la tero vian dissxiradon, kaj
oni ne plu auxdos la vocxon de viaj sendatoj.

<span id="an_3:1">3:1</span> Ve al la urbo sangavida, kiu estas plena de
trompoj kaj raboj, kaj ne volas cxesigi la rabadon!

<span id="an_3:2">3:2</span> Oni auxdas la sonadon de vipoj, la sonadon
de bruantaj radoj; blekas cxevalo, saltas cxaro;

<span id="an_3:3">3:3</span> movigxas rajdantoj, brilas glavoj, fulmas
lancoj; estas multe da mortigitoj kaj amasoj da kadavroj; sennombraj
estas la kadavroj, oni falpusxigxas sur ili.

<span id="an_3:4">3:4</span> Tio estas pro la granda malcxastado de la
malcxastistino, kiu cxarmas per sia beleco, estas lerta sorcxistino, kaj
vendas naciojn per sia malcxastado kaj gentojn per sia sorcxado.

<span id="an_3:5">3:5</span> Jen Mi iras kontraux vin, diras la Eternulo
Cebaot, kaj Mi levos gxis via vizagxo la randojn de via vesto, kaj Mi
montros al la nacioj vian nudecon kaj al la regnoj vian malhonoron.

<span id="an_3:6">3:6</span> Mi jxetos sur vin abomenindajxojn, Mi
malhonoros vin kaj faros vin mokatajxo.

<span id="an_3:7">3:7</span> CXiu, kiu vidos vin, forkuros de vi, kaj
diros:Ruinigita estas Nineve; kiu bedauxros gxin? kie mi povas sercxi
por vi konsolantojn?

<span id="an_3:8">3:8</span> CXu vi estas pli bona ol No-Amon, kiu
trovigxas inter riveroj, estas cxirkauxata de akvo, kaj kies forto kaj
murego estis la maro?

<span id="an_3:9">3:9</span> Etiopujo kaj la senfina Egiptujo estis gxia
forto, la Putidoj kaj Luboj donadis al vi helpon;

<span id="an_3:10">3:10</span> tamen gxi ankaux estas elpatrujigita kaj
forkaptita; ecx gxiaj malgrandaj infanoj estas frakasitaj en la komenco
de cxiuj stratoj; pri gxiaj eminentuloj oni lotis, kaj cxiujn gxiajn
altrangulojn oni katenis.

<span id="an_3:11">3:11</span> Tiel ankaux vi ebriigxos kaj kasxos vin
kaj sercxos defendon kontraux la malamikoj.

<span id="an_3:12">3:12</span> CXiuj viaj fortikajxoj estas kiel
figarboj kun maturaj fruktoj; se oni ekskuas ilin, ili falas en la
busxon de mangxonto.

<span id="an_3:13">3:13</span> Jen via popolo estas cxe vi kiel virinoj;
al viaj malamikoj largxe malfermigxos la pordegoj de via lando; fajro
ekstermos viajn riglilojn.

<span id="an_3:14">3:14</span> Provizu al vi akvon por la tempo de
siegxo; fortigu viajn fortikajxojn; iru en kalkon, knedu argilon, faru
fortajn brikojn.

<span id="an_3:15">3:15</span> Tamen tie la fajro vin konsumos, glavo
vin ekstermos, formangxos vin kiel skarabo, se vi ecx estus grandnombra
kiel skaraboj, grandnombra kiel akridoj.

<span id="an_3:16">3:16</span> Vi havas pli da komercistoj, ol la steloj
de la cxielo; sed ili diskuros kiel akridoj kaj forflugos.

<span id="an_3:17">3:17</span> Viaj tacxmentoj estas kiel akridoj, kaj
viaj tacxmentestroj estas kiel lokustoj, kiuj dum la malvarmo kasxas sin
en fendoj, kaj kiam la suno ekbrilas, ili disflugas tiel, ke oni ne
scias, kie ili estas.

<span id="an_3:18">3:18</span> Dormas viaj pasxtistoj, ho regxo de
Asirio, kusxas viaj fortuloj; via popolo estas disjxetita sur la montoj,
kaj trovigxas neniu, kiu gxin kolektus.

<span id="an_3:19">3:19</span> Ne resanigxas via vundo, doloriga estas
via ulcero; cxiu, kiu auxdas la sciigon pri vi, aplauxdas pri vi; cxar
kiun ne trafis sencxese via malboneco?

------------------------------------------------------------------------

[Next: Habakkuk](hab)
