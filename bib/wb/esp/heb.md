[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](plm)  [Next](jam) 

------------------------------------------------------------------------

### Esperanto Bible: Hebrews

<span id="an_1:1">1:1</span> Dio, kiu multafoje kaj multamaniere parolis
en la tempo antikva al niaj patroj en la profetoj,

<span id="an_1:2">1:2</span> en tiuj lastaj tagoj parolis al ni en Filo,
kiun Li nomis heredanto de cxio, per kiu ankaux Li faris la mondagxojn,

<span id="an_1:3">1:3</span> kiu, estante la elbrilo de Lia gloro kaj
plena bildo de Lia substanco, kaj subtenante cxion per la vorto de sia
potenco, kaj farinte la elpurigon de niaj pekoj, sidigxis dekstre de la
Majesto en altajxoj;

<span id="an_1:4">1:4</span> farigxinte tiom pli granda ol la angxeloj,
kiom pli bonegan nomon ol ili li heredis.

<span id="an_1:5">1:5</span> CXar al kiu el la angxeloj Li iam diris: Vi
estas Mia Filo, Hodiaux Mi vin naskis? kaj denove: Mi estos al li Patro,
Kaj li estos al Mi Filo?

<span id="an_1:6">1:6</span> Kaj ankoraux, kiam Li enkondukas la
unuenaskiton en la mondon, Li diras:Kaj klinigxu antaux li cxiuj
angxeloj de Dio.

<span id="an_1:7">1:7</span> Kaj pri la angxeloj Li diras: Kiu faras la
ventojn Liaj senditoj, Flamantan fajron Liaj servantoj;

<span id="an_1:8">1:8</span> sed pri la Filo: Via trono estas Dia trono
por cxiam kaj eterne; La sceptro de via regno estas sceptro de justeco.

<span id="an_1:9">1:9</span> Vi amas virton kaj malamas malvirton; Tial
Dio, via Dio, oleis vin per oleo de gxojo pli ol viajn kamaradojn.

<span id="an_1:10">1:10</span> Kaj: En antikveco Vi, ho Eternulo, fondis
la teron, Kaj la cxielo estas la faro de Viaj manoj.

<span id="an_1:11">1:11</span> Ili pereos, sed Vi restos; Kaj cxiuj ili
eluzigxos kiel vesto,

<span id="an_1:12">1:12</span> Kiel veston Vi ilin sxangxos, kaj ili
sxangxigxos. Sed Vi restas la sama, Kaj Viaj jaroj ne finigxos.

<span id="an_1:13">1:13</span> Sed al kiu el la angxeloj Li iam diris:
Sidu dekstre de Mi, GXis Mi faros viajn malamikojn benketo por viaj
piedoj?

<span id="an_1:14">1:14</span> CXu ne estas ili cxiuj spiritoj
servantaj, elsendataj, por servi al tiuj, kiuj estas heredontoj de la
savo?

<span id="an_2:1">2:1</span> Pro tio ni devas pli diligente atenti la
auxditajxojn, por ke ni de ili ne forflosu.

<span id="an_2:2">2:2</span> CXar se la vorto parolata per angxeloj
montrigxis konstanta, kaj cxiu deklinigxo kaj malobeo ricevis justan
rekompencon,

<span id="an_2:3">2:3</span> kiamaniere ni forsavigxos, malsxatinte tian
gravan savon? kiu, unue ekanoncite per la Sinjoro, estas konfirmita al
ni de la auxdintoj;

<span id="an_2:4">2:4</span> dum Dio ankaux kunatestis per signoj kaj
mirindajxoj kaj diversaj potencajxoj kaj disdonoj de la Sankta Spirito,
laux Sia volo.

<span id="an_2:5">2:5</span> CXar ne al angxeloj Li submetis la estontan
mondon, pri kiu ni paroladas.

<span id="an_2:6">2:6</span> Sed iu atestis ie, dirante: Kio estas homo,
ke Vi lin memoras? Kio estas homido, ke Vi pensas pri li?

<span id="an_2:7">2:7</span> Vi malaltigis lin malmulte antaux la
angxeloj, Per honoro kaj beleco Vi lin kronis. Vi faris lin reganto
super la faritajxoj de Viaj manoj;

<span id="an_2:8">2:8</span> CXion Vi metis sub liajn piedojn. CXar,
metante cxion sub lin, Li nenion lasis ne submetita. Sed nun ni ankoraux
ne vidas cxion submetita sub lin.

<span id="an_2:9">2:9</span> Sed la malmulte sub la angxeloj
malaltigitan Jesuon ni vidas, pro la sufero de morto, kronita per honoro
kaj beleco, por ke per la favoro de Dio li gustumu morton por cxiu.

<span id="an_2:10">2:10</span> CXar konvenis al Li, por kiu cxio estas,
kaj de kiu cxio estas, alkondukanta multajn filojn al gloro, perfektigi
per suferado la estron de ilia savo.

<span id="an_2:11">2:11</span> CXar la sanktiganto kaj la sanktigatoj
estas cxiuj el unu; pro tiu kauxzo li ne hontas nomi ilin fratoj,

<span id="an_2:12">2:12</span> dirante: Mi predikos Vian nomon al miaj
fratoj, En la mezo de popola kunveno mi Vin gloros.

<span id="an_2:13">2:13</span> Kaj ankaux:Mi fidos Lin. Kaj ankaux:Jen
mi kaj la infanoj, kiujn Dio donis al mi.

<span id="an_2:14">2:14</span> CXar do la infanoj partoprenas en sango
kaj karno, li ankaux mem egale partoprenis en ili, por ke per morto li
neniigu tiun, kiu havis la potencon de morto, tio estas la diablo,

<span id="an_2:15">2:15</span> kaj liberigu tiujn, kiuj per timo de
morto dum la tuta vivo estis subigitaj al sklaveco.

<span id="an_2:16">2:16</span> CXar vere li ektenas ne angxelojn, sed la
idaron de Abraham li ektenas.

<span id="an_2:17">2:17</span> Tial li devis en cxio similigxi al siaj
fratoj, por ke li farigxu kompatema kaj fidela cxefpastro en la aferoj
de Dio, por fari repacigon por la pekoj de la popolo.

<span id="an_2:18">2:18</span> CXar per tio, ke li mem, tentate,
suferis, li povas helpi la tentatojn.

<span id="an_3:1">3:1</span> Tial, fratoj sanktaj, partoprenantaj en
cxiela voko, pripensu la Apostolon kaj CXefpastron de nia konfeso,
Jesuon,

<span id="an_3:2">3:2</span> kiu estis fidela al Tiu, kiu nomis lin kiel
ankaux Moseo en Lia domo.

<span id="an_3:3">3:3</span> CXar cxi tiu estas rigardita kiel inda je
tiom pli granda gloro ol Moseo, kiom pli grandan honoron, ol la domo,
havas gxia stariginto.

<span id="an_3:4">3:4</span> CXar cxiu domo estas starigita de iu; sed
la stariginto de cxio estas Dio.

<span id="an_3:5">3:5</span> Kaj Moseo ja estis fidela en Lia tuta domo,
kiel servanto, por atestajxo pri tio, kio estis parolota;

<span id="an_3:6">3:6</span> sed Kristo, kiel filo super Lia domo; kies
domo ni estas, se ni tenos nian kuragxon kaj la gxojadon de nia espero
firmaj gxis la fino.

<span id="an_3:7">3:7</span> Tial, kiel diras la Sankta Spirito:
Hodiaux, se vi auxskultas Lian vocxon,

<span id="an_3:8">3:8</span> Ne obstinigu vian koron, kiel en la
indignigo, Kiel en la tago de la tento en la dezerto,

<span id="an_3:9">3:9</span> Kiam viaj patroj Min incitis, Esploris kaj
vidis Miajn farojn kvardek jarojn.

<span id="an_3:10">3:10</span> Pro tio Mi indignis kontraux tiu
generacio, Kaj Mi diris:Ili cxiam estas kun koro malgxusta, Kaj ili ne
volas koni Miajn vojojn;

<span id="an_3:11">3:11</span> Tial Mi jxuris en Mia kolero, Ke ili ne
venos en Mian ripozejon.

<span id="an_3:12">3:12</span> Gardu vin, fratoj, ke ne estu en iu el vi
koro malbona de nekredemo, en defalo de la vivanta Dio;

<span id="an_3:13">3:13</span> sed konsilu unu la alian cxiutage, dum
estas nomate hodiaux, por ke neniu el vi estu obstinigita per la
trompeco de peko;

<span id="an_3:14">3:14</span> cxar ni farigxis partoprenantoj en
Kristo, se la komencon de nia certigxo ni tenos firma gxis la fino;

<span id="an_3:15">3:15</span> dum estas dirite: Hodiaux, se vi
auxskultas Lian vocxon, Ne obstinigu vian koron, kiel en la indignigo.

<span id="an_3:16">3:16</span> CXar kiuj, auxskultinte, indignigis? cxu
ne cxiuj elirintoj el Egiptujo per Moseo?

<span id="an_3:17">3:17</span> Kaj kontraux kiuj Li indignis kvardek
jarojn? cxu ne kontraux la pekintoj, kies korpoj falis en la dezerto?

<span id="an_3:18">3:18</span> Kaj al kiuj Li jxuris, ke ili ne venos en
Lian ripozejon, krom al la neobeantoj?

<span id="an_3:19">3:19</span> Kaj ni vidas, ke ili pro nekredemo ne
povis enveni.

<span id="an_4:1">4:1</span> Ni do timu, ke, kiam al ni restas promeso
veni en Lian ripozejon, iu el vi eble sxajne malatingos gxin.

<span id="an_4:2">4:2</span> CXar al ni ankaux estas evangelio anoncita
tiel same, kiel al ili; sed al ili la auxdita parolo ne utilis, ne
miksite kun fido cxe la auxdantoj.

<span id="an_4:3">4:3</span> CXar ni ekkredintoj venas en la ripozejon,
kiel Li diris: Tial Mi jxuris en Mia kolero, Ke ili ne venos en Mian
ripozejon; kvankam la faritajxoj estis finitaj jam de post la fondo de
la mondo.

<span id="an_4:4">4:4</span> CXar Li diris ie pri la sepa tago jene:Kaj
Dio ripozis en la sepa tago de Sia tuta laboro;

<span id="an_4:5">4:5</span> kaj ankaux jene: Ili ne venos en Mian
ripozejon.

<span id="an_4:6">4:6</span> CXar restas do por iuj veni en gxin, kaj
tiuj, al kiuj la evangelio unue estis predikita, ne envenis pro malobeo,

<span id="an_4:7">4:7</span> denove Li difinis iun tagon, dirante en
David:Hodiaux, post tiom da tempo; kiel estas dirite: Hodiaux, se vi
auxskultas Lian vocxon, Ne obstinigu vian koron.

<span id="an_4:8">4:8</span> CXar se Josuo al ili estus doninta ripozon,
Li ne parolus poste pri alia tago.

<span id="an_4:9">4:9</span> Tial restas sabata ripozo por la popolo de
Dio.

<span id="an_4:10">4:10</span> CXar tiu, kiu venis en sian ripozejon,
ankaux mem ripozas de siaj faroj, kiel Dio de Siaj.

<span id="an_4:11">4:11</span> Ni klopodu do veni en tiun ripozejon, por
ke neniu falu laux la sama ekzemplo de malobeo.

<span id="an_4:12">4:12</span> CXar la vorto de Dio estas viva kaj
energia, kaj pli akra ol cxia glavo dutrancxa, kaj penetranta gxis
divido de la animo kaj spirito, kaj de artikoj kaj medolo, kaj
kritikanta la pensojn kaj celojn de la koro.

<span id="an_4:13">4:13</span> Kaj ne ekzistas kreitajxo kasxita antaux
Lia vidado; sed cxio estas nuda kaj evidenta al la okuloj de Tiu, al kiu
nia afero rilatas.

<span id="an_4:14">4:14</span> Havante do cxefpastron grandan,
trapasintan la cxielon, Jesuon, la Filon de Dio, ni tenu firme nian
konfeson.

<span id="an_4:15">4:15</span> CXar ni havas cxefpastron ne tian, kiu ne
povus simpatii kun niaj malfortajxoj, sed tentitan en cxio tiel same,
tamen sen peko.

<span id="an_4:16">4:16</span> Ni do alvenu kun kuragxo al la trono de
graco, por ke ni ricevu kompaton kaj trovu gracon por gxustatempa helpo.

<span id="an_5:1">5:1</span> CXar cxiu cxefpastro, prenata el inter
homoj, pro homoj estas difinita por aferoj rilatantaj al Dio, por ke li
oferu kaj donacojn kaj oferojn pro pekoj;

<span id="an_5:2">5:2</span> povante indulgi tiujn, kiuj estas malkleraj
kaj erarantaj, tial, ke li mem estas cxirkauxata de malforteco;

<span id="an_5:3">5:3</span> kaj pro tio li devas, kiel por la popolo,
tiel ankaux por si mem, oferi pro pekoj.

<span id="an_5:4">5:4</span> Kaj neniu alprenas al si tiun honoron krom
la vokato de Dio, tiel same, kiel Aaron.

<span id="an_5:5">5:5</span> Tiel ankaux Kristo sin mem ne honoris, por
farigxi cxefpastro, sed lin honoris Tiu, kiu diris al li: Vi estas Mia
Filo, Hodiaux Mi vin naskis;

<span id="an_5:6">5:6</span> kiel ankaux aliloke Li diris: Vi estas
pastro por cxiam, Laux la maniero de Melkicedek.

<span id="an_5:7">5:7</span> En siaj karnaj tagoj, pregxojn kaj petegojn
oferinte, kun forta kriado kaj larmoj, al Tiu, kiu povis lin savi el
morto, kaj auxdite pro sia pia timo,

<span id="an_5:8">5:8</span> tiu, kvankam li estis Filo, tamen lernis
obeon per tio, kion li suferis;

<span id="an_5:9">5:9</span> kaj perfektigite, li farigxis la fonto de
eterna savo al cxiuj al li obeantaj;

<span id="an_5:10">5:10</span> nomite de Dio cxefpastro laux la maniero
de Melkicedek.

<span id="an_5:11">5:11</span> Pri tiu ni havas dirotajxojn multajn, kaj
malfacile klarigeblajn tial, ke vi surdigxis en auxdado.

<span id="an_5:12">5:12</span> CXar kvankam vi jam devus esti
instruistoj, vi ankoraux bezonas, ke oni instruu al vi, kiaj estas la
komencaj elementoj de la orakoloj de Dio, kaj vi farigxis bezonantoj de
lakto kaj ne de solida nutrajxo.

<span id="an_5:13">5:13</span> CXar cxiu, kiu nutrigxas per lakto, estas
nesperta rilate la vorton de justeco; cxar li estas infaneto.

<span id="an_5:14">5:14</span> Sed solida nutrajxo estas por la
plenagxuloj, kiuj per uzado havas la sentojn ekzercitaj, por distingi
inter bono kaj malbono.

<span id="an_6:1">6:1</span> Tial, cxesigante la diskutadon pri la
elementoj de Kristo, ni iru antauxen al perfektigxo, ne metante denove
fundamenton de pento el malvivaj faroj kaj de fido al Dio,

<span id="an_6:2">6:2</span> de la dogmaro pri baptoj, surmetado de
manoj, de revivigo de mortintoj, de eterna jugxo.

<span id="an_6:3">6:3</span> Kaj tion ni faros, se Dio permesos.

<span id="an_6:4">6:4</span> CXar cxe tiuj, kiuj unufoje estas allumitaj
kaj gustumis la cxielan donon kaj farigxis partoprenantoj en la Sankta
Spirito,

<span id="an_6:5">6:5</span> kaj gustumis la bonan vorton de Dio kaj la
potencojn de la estonta mondo,

<span id="an_6:6">6:6</span> kaj defalis, ne estas eble renovigi ilin
ankoraux al pento, dum ili rekrucumas al si la Filon de Dio kaj elmetas
lin al publika malhonoro.

<span id="an_6:7">6:7</span> CXar la tero, kiu entrinkis la pluvon, sur
gxin ofte venantan, kaj produktas kreskajxojn, tauxgajn por tiuj, pro
kiuj gxi ankaux estas kultivata, ricevas benon de Dio;

<span id="an_6:8">6:8</span> sed se gxi donas dornojn kaj kardojn, gxi
estas malaprobata kaj proksima al malbeno; gxia fino estas en brulado.

<span id="an_6:9">6:9</span> Sed ni certigas al ni aferojn pli bonajn
pri vi, amatoj, kaj aferojn, kiuj akompanas savon, kvankam ni tiel
parolas;

<span id="an_6:10">6:10</span> cxar Dio ne estas maljusta, por forgesi
vian laboron kaj la amon, kiun vi montris al Lia nomo, servinte al la
sanktuloj kaj ankoraux servante.

<span id="an_6:11">6:11</span> Sed ni deziras, ke cxiu el vi montru tian
saman diligentecon por la plenumo de la espero gxis la fino;

<span id="an_6:12">6:12</span> por ke vi farigxu ne maldiligentaj, sed
imitantoj de tiuj, kiuj per fido kaj pacienco heredas la promesojn.

<span id="an_6:13">6:13</span> CXar kiam Dio promesis al Abraham, Li
jxuris per Si mem (cxar Li ne povis jxuri per iu pli granda),

<span id="an_6:14">6:14</span> dirante:Certe benante Mi benos vin, kaj
multigante Mi multigos vin.

<span id="an_6:15">6:15</span> Kaj tiel, atendinte kun pacienco, li
atingis la promeson.

<span id="an_6:16">6:16</span> CXar homoj jxuras per la pli granda, kaj
cxe ili la jxuro por certigo estas fino de cxia disputado.

<span id="an_6:17">6:17</span> Kaj Dio, volante montri pli abunde al la
heredantoj de la promeso la nesxangxeblecon de Sia intenco, intermetis
jxuron,

<span id="an_6:18">6:18</span> por ke per du nesxangxeblaj aferoj, en
kiuj ne eble estas por Dio mensogi, fortan konsolon havu ni, kiuj
rifugxis, por akiri la esperon antaux ni metitan,

<span id="an_6:19">6:19</span> kiun ni havas kiel ankron de la animo,
firman kaj konstantan, enirantan internen de la kurteno;

<span id="an_6:20">6:20</span> kien eniris Jesuo, la antauxulo por ni,
farigxinte cxefpastro por cxiam laux la maniero de Melkicedek.

<span id="an_7:1">7:1</span> CXar tiu Melkicedek, regxo de Salem, pastro
de Dio la Plejalta, kiu renkontis Abrahamon revenantan de la mortigado
de la regxoj, kaj lin benis,

<span id="an_7:2">7:2</span> kaj al kiu ankaux Abraham donis dekonon el
cxio (unue laux interpreto regxo de justeco, kaj poste regxo de Salem,
tio estas regxo de paco;

<span id="an_7:3">7:3</span> senpatra, senpatrina, sengenealogia,
havanta nek komencon de tagoj, nek finon de vivo, sed similigita al la
Filo de Dio), restas pastro por cxiam.

<span id="an_7:4">7:4</span> Nun pripensu, kiel granda estis cxi tiu, al
kiu la patriarko Abraham donis dekonon el la akirajxoj.

<span id="an_7:5">7:5</span> Kaj efektive el la filoj de Levi tiuj, kiuj
ricevas la pastran oficon, havas ordonon imposti lauxlegxe podekone la
popolon, tio estas, siajn fratojn, kvankam elirintajn el la lumboj de
Abraham;

<span id="an_7:6">7:6</span> sed tiu, kies genealogio ne estas el ili,
ricevis de Abraham dekonajxon, kaj benis tiun, kiu havis la promesojn.

<span id="an_7:7">7:7</span> Sed ekster cxia kontrauxparolo, la malpli
granda ricevas benon de la pli granda.

<span id="an_7:8">7:8</span> Kaj cxi tie homoj, kiuj mortas, ricevas
dekonajxojn, sed tie unu, pri kiu estas atestate, ke li vivas.

<span id="an_7:9">7:9</span> Kaj, por tiel diri, per Abraham ankaux
Levi, la ricevanto de dekonajxoj, donis dekonajxon;

<span id="an_7:10">7:10</span> cxar li estis ankoraux en la lumboj de la
patro, kiam Melkicedek lin renkontis.

<span id="an_7:11">7:11</span> Tial, se ekzistis perfekteco per la
Levida pastreco (cxar sub gxi la popolo ricevis la legxon), kia plua
bezono estis, ke levigxu alia pastro laux la maniero de Melkicedek, kaj
ne estu nomata laux la maniero de Aaron?

<span id="an_7:12">7:12</span> CXar kiam la pastraro sxangxigxas, necese
ankaux farigxas sxangxo de legxo.

<span id="an_7:13">7:13</span> CXar tiu, pri kiu tio estas dirita, estas
ano de alia tribo, el kiu neniu servis cxe la altaro.

<span id="an_7:14">7:14</span> CXar evidente estas, ke nia Sinjoro
devenis de Jehuda, pri kiu tribo Moseo diris nenion rilate pastrecon.

<span id="an_7:15">7:15</span> Kaj tio ecx pli evidenta estas, se laux
simileco de Melkicedek levigxas pastro alia,

<span id="an_7:16">7:16</span> kiu estas farita ne laux la legxo de
ordono karna, sed laux la potenco de vivo nedetruebla;

<span id="an_7:17">7:17</span> cxar li havas la ateston: Vi estas pastro
por cxiam Laux la maniero de Melkicedek.

<span id="an_7:18">7:18</span> CXar okazas vere nuligado de antauxiranta
ordono, pro gxia malforteco kaj senutileco

<span id="an_7:19">7:19</span> (cxar la legxo nenion perfektigis); kaj
okazas la enkonduko de pli bona espero, per kiu ni alproksimigxas al
Dio.

<span id="an_7:20">7:20</span> Kaj pro tio, ke ne mankas jxurado

<span id="an_7:21">7:21</span> (cxar ili sen jxurado estas faritaj
pastroj, sed cxi tiu kun jxuro laux Tiu, kiu diris pri li: La Eternulo
jxuris, kaj ne pentos: Vi estas pastro por cxiam);

<span id="an_7:22">7:22</span> Jesuo farigxis garantiulo de des pli bona
interligo.

<span id="an_7:23">7:23</span> Kaj ili ja farigxis pastroj multenombraj,
cxar pro morto estas malpermesate al ili dauxri;

<span id="an_7:24">7:24</span> sed cxi tiu, pro sia eterna dauxrado,
havas sian pastrecon nesxangxebla.

<span id="an_7:25">7:25</span> Tial ankaux li povas savi gxis la
ekstremajxo tiujn, kiuj alproksimigxas per li al Dio, cxar li cxiam
vivas, por propeti pro ili.

<span id="an_7:26">7:26</span> CXar por ni konvenis tia cxefpastro,
sankta, senpeka, senmakula, apartigita for de pekuloj, kaj farita pli
alta ol la cxielo;

<span id="an_7:27">7:27</span> li ne havas cxiutagan necesecon, kiel
tiuj cxefpastroj, oferi oferojn, unue pro la propraj pekoj, poste pro la
pekoj de la popolo; cxar tion li faris unufoje por cxiam, oferante sin
mem.

<span id="an_7:28">7:28</span> CXar la legxo starigas kiel cxefpastrojn
homojn, kiuj havas malfortecon; sed la vorto de la jxuro, kiu estas post
la legxo, nomas Filon, perfektigitan por cxiam.

<span id="an_8:1">8:1</span> Jen do la resumo rilate la diritajxojn:Ni
havas tian cxefpastron, kiu sidigxis dekstre de la trono de la Majesto
en la cxielo,

<span id="an_8:2">8:2</span> servanto de la sanktejo, kaj de la vera
tabernaklo, kiun starigis ne homo, sed la Sinjoro.

<span id="an_8:3">8:3</span> CXar cxiu cxefpastro estas enoficigita por
oferi donacojn kaj oferojn; kaj tial estas necese, ke ankaux cxi tiu
havu ion por oferi.

<span id="an_8:4">8:4</span> Sed se li estus sur la tero, li tute ne
estus pastro, tial, ke jam ekzistas oferantoj de donacoj laux la legxo;

<span id="an_8:5">8:5</span> kiuj servas al la ekzemplo kaj ombro de
cxielaj aferoj, kiel Moseo estis admonita, faronte la tabernaklon;
cxar:Zorgu, Li diris, ke vi faru cxion laux la modelo, kiu estis
montrita al vi sur la monto.

<span id="an_8:6">8:6</span> Sed nun li ricevis servadon des pli bonan,
ju pli bona estas la interligo, kies interulo li farigxis kaj kiu sur
pli bonaj promesoj estas dekretita.

<span id="an_8:7">8:7</span> CXar se tiu unua interligo estus
sendifekta, tiam ne estus sercxita loko por dua.

<span id="an_8:8">8:8</span> CXar riprocxante ilin, Li diris: Jen venos
la tempo, diras la Eternulo, Kiam Mi faros kun la domo de Izrael kaj la
domo de Jehuda interligon novan:

<span id="an_8:9">8:9</span> Ne tian, kiel la interligo, kiun Mi faris
kun iliaj patroj En la tago, kiam Mi prenis ilian manon, por elkonduki
ilin el la lando Egipta, CXar ili ne restis en Mia interligo, Kaj Mi
malatentis ilin, diris la Eternulo.

<span id="an_8:10">8:10</span> Sed jen estas la interligo, kiun Mi faros
kun la domo de Izrael Post tiu tempo, diras la Eternulo: Mi metos Miajn
legxojn en ilian internon, Kaj sur ilia koro Mi ilin skribos, Kaj Mi
estos ilia Dio, Kaj ili estos Mia popolo.

<span id="an_8:11">8:11</span> Kaj ne plu instruos cxiu sian
proksimulon, Kaj cxiu sian fraton, dirante:Ekkonu la Eternulon; CXar
cxiuj Min konos, De iliaj malgranduloj gxis iliaj granduloj;

<span id="an_8:12">8:12</span> CXar Mi pardonos iliajn kulpojn, Kaj
iliajn pekojn kaj malbonajxojn Mi ne plu rememoros.

<span id="an_8:13">8:13</span> Dirante:Novan interligon-Li malnovigis la
unuan. Kaj tio, kio kadukigxas kaj malnovigxas estas proksima al
malapero.

<span id="an_9:1">9:1</span> Sed ecx la unua interligo havis ordonojn
pri Diservado, kaj sanktejon mondan.

<span id="an_9:2">9:2</span> CXar tabernaklo estis pretigita:la unua, en
kiu estis la kandelabro kaj la tablo kaj la panoj de propono; gxi estas
nomata la Sanktejo;

<span id="an_9:3">9:3</span> kaj post la dua kurteno, la tabernaklo
nomata la Plejsanktejo,

<span id="an_9:4">9:4</span> havanta la oran incensilon, kaj la keston
de interligo, tegitan entute per oro, en kiu estis vazo ora (enhavanta
la manaon) kaj la ekflorinta bastono de Aaron kaj la tabeloj de la
interligo,

<span id="an_9:5">9:5</span> kaj super tio kerubojn de gloro
superombrantajn la fermoplaton, pri kiuj ni nun ne povas detale paroli.

<span id="an_9:6">9:6</span> Kiam do cxi tio estis tiel arangxita, en la
unuan tabernaklon eniras cxiam la pastroj, farante la Diservojn;

<span id="an_9:7">9:7</span> sed en la duan, unufoje en la jaro eniras
la cxefpastro sola, ne sen sango, kiun li oferas pro si kaj pro la
eraroj de la popolo;

<span id="an_9:8">9:8</span> per tio la Sankta Spirito montras, ke la
vojo en la sanktejon ankoraux ne estas elmontrita, dum la unua
tabernaklo ankoraux staras;

<span id="an_9:9">9:9</span> kio estas parabolo por la nuna tempo; laux
kio estas oferataj donacoj kaj oferoj, kiuj ne povas laux la konscienco
perfektigi la adoranton,

<span id="an_9:10">9:10</span> nur altrudate (kun mangxajxoj kaj
trinkajxoj kaj diversaj lavadoj kaj karnaj purigadoj) gxis tempo de
reformo.

<span id="an_9:11">9:11</span> Sed Kristo, aperinte kiel cxefpastro de
la estontaj bonoj, per la pli granda kaj pli perfekta tabernaklo, ne
manfarita, tio estas ne el cxi tiu kreo,

<span id="an_9:12">9:12</span> nek per la sango de kaproj kaj bovidoj,
sed per sia propra sango, eniris unufoje por cxiam en la sanktejon,
atinginte eternan elacxeton.

<span id="an_9:13">9:13</span> CXar se la sango de kaproj kaj bovoj, kaj
la cindro de bovidino, sxprucigite sur malpurulojn, sanktigas gxis la
purigado de la karno:

<span id="an_9:14">9:14</span> kiom pli la sango de Kristo, kiu per la
eterna Spirito sin oferis senmakula al Dio, purigos vian konsciencon el
malvivaj faroj, por servi al la vivanta Dio?

<span id="an_9:15">9:15</span> Kaj pro tio li estas interulo de nova
testamento, por ke (post kiam morto okazis por la elacxeto de tiuj
pekoj, kiuj estis sub la unua testamento) la vokitoj ricevu la promeson
de la eterna heredajxo.

<span id="an_9:16">9:16</span> CXar kiam estas testamento, nepre devas
esti la morto de la testamentinto.

<span id="an_9:17">9:17</span> CXar testamento efektivigxas rilate
mortinton, cxar gxi neniam efikas, dum vivas la testamentinto.

<span id="an_9:18">9:18</span> Tial ankaux la unua testamento ne sen
sango dedicxigxis.

<span id="an_9:19">9:19</span> CXar Moseo, parolinte cxiun ordonon laux
la legxo al la tuta popolo, prenis la sangon de bovidoj kaj kaproj, kun
akvo kaj lano skarlata kaj hisopo, kaj aspergis la libron mem kaj la
tutan popolon,

<span id="an_9:20">9:20</span> dirante:Jen estas la sango de la
interligo, kiun Dio ordonis al vi.

<span id="an_9:21">9:21</span> Plue li aspergis per la sango la
tabernaklon kaj cxiujn vazojn de la Diservo.

<span id="an_9:22">9:22</span> Kaj laux la legxo, preskaux cxio purigxas
per sango; kaj sen sangoversxado ne farigxas absolvo.

<span id="an_9:23">9:23</span> Necese do estis, ke la ekzemploj de la
encxielaj aferoj estu purigitaj per cxi tiuj, sed la encxielaj aferoj
mem per pli bonaj oferoj, ol cxi tiuj.

<span id="an_9:24">9:24</span> CXar eniris Kristo ne en sanktejon
manfaritan, ekzemplon de la vera; sed en la cxielon mem, por aperi
antaux la vizagxo de Dio por ni;

<span id="an_9:25">9:25</span> nek estas necese, ke li oferu sin ofte,
kiel la cxefpastro eniras en la sanktejon jaron post jaro, kun sango ne
propra;

<span id="an_9:26">9:26</span> alie li devus ofte suferi de post la
fondo de la mondo; sed nun unufoje en la fino de la mondagxoj li aperis,
por forigi la pekon per la ofero de si mem.

<span id="an_9:27">9:27</span> Kaj kiel estas dekretite por homoj
unufoje morti, kaj post tio jugxo;

<span id="an_9:28">9:28</span> tiel ankaux Kristo, oferite unufoje, por
porti la pekojn de multaj, aperos duan fojon, aparte de peko, al tiuj,
kiuj lin atendas, por savo.

<span id="an_10:1">10:1</span> CXar la legxo, havante ombron de estontaj
bonajxoj, ne la bildon mem de la aferoj, neniam povas, per tiuj samaj
oferoj, kiujn oni oferadas sencxese jaron post jaro, perfektigi la tien
venantajn.

<span id="an_10:2">10:2</span> CXar alie cxu ili ne cxesus esti
oferataj? tial, ke la adorantoj, unufoje purigite, jam ne havus
konsciencon pri pekoj.

<span id="an_10:3">10:3</span> Sed en tiuj oferoj estas cxiujara
rememorigo pri pekoj.

<span id="an_10:4">10:4</span> CXar ne eble estas, ke la sango de bovoj
kaj kaproj forprenus pekojn.

<span id="an_10:5">10:5</span> Tial, venante en la mondon, li diris:
Oferojn kaj donacojn Vi ne deziras, Sed korpon Vi preparis por mi;

<span id="an_10:6">10:6</span> Bruloferojn kaj pekoferojn Vi ne sxatis.

<span id="an_10:7">10:7</span> Tiam mi diris:Jen mi venis (En la rulajxo
de la libro estas skribite pri mi), Por plenumi Vian volon, ho Dio!

<span id="an_10:8">10:8</span> Antauxe dirinte:Oferojn kaj donacojn kaj
bruloferojn kaj pekoferojn Vi nek deziris nek sxatis (kiuj estas
oferataj laux la legxo),

<span id="an_10:9">10:9</span> tiam li diris:Jen mi venis, por plenumi
Vian volon. Li forprenas la unuan, por ke li starigu la duan.

<span id="an_10:10">10:10</span> Laux tiu volo ni estas sanktigitaj per
la ofero de la korpo de Jesuo Kristo unufoje por cxiam.

<span id="an_10:11">10:11</span> Kaj cxiu pastro staradas cxiutage,
servante kaj oferante ofte la samajn oferojn, kiuj neniam povas forpreni
pekojn;

<span id="an_10:12">10:12</span> sed li, oferinte unu oferon por pekoj
por cxiam, sidigxis dekstre de Dio;

<span id="an_10:13">10:13</span> de nun atendante, gxis liaj malamikoj
farigxos benketo por liaj piedoj.

<span id="an_10:14">10:14</span> CXar per unu ofero li perfektigis gxis
eterneco la sanktigatojn.

<span id="an_10:15">10:15</span> Kaj la Sankta Spirito ankaux atestas al
ni; cxar, dirinte:

<span id="an_10:16">10:16</span> Jen estas la interligo, kiun Mi faros
kun ili Post tiu tempo, diras la Eternulo: Mi metos Miajn legxojn en
ilian internon, Kaj sur ilia koro Mi ilin skribos; li ankaux diras:

<span id="an_10:17">10:17</span> Kaj iliajn pekojn kaj malbonajxojn Mi
ne plu rememoros.

<span id="an_10:18">10:18</span> Sed kie estas absolvo de cxi tiuj, ne
plu estas oferado pro peko.

<span id="an_10:19">10:19</span> Havante do, fratoj, kuragxon eniri en
la plejsanktejon per la sango de Jesuo,

<span id="an_10:20">10:20</span> per la vojo nova kaj vivanta, kiun li
dedicxis por ni, tra la kurteno, tio estas, lia karno,

<span id="an_10:21">10:21</span> kaj havante grandan pastron super la
domo de Dio,

<span id="an_10:22">10:22</span> ni alproksimigxu kun sincera koro, en
pleneco de fido, kun niaj koroj aspergitaj for de malbona konscienco,
kaj kun la korpoj lavitaj per akvo pura;

<span id="an_10:23">10:23</span> ni tenu firme la konfeson de nia espero
sendeklinigxe; cxar la promesinto estas fidela;

<span id="an_10:24">10:24</span> kaj ni pripensu unu la alian, por
instigi al amo kaj bonaj faroj;

<span id="an_10:25">10:25</span> ne forlasante nian kunvenadon, kiel
estas la kutimo de iuj; sed konsilante unu la alian, kaj des pli forte,
ju pli vi vidas la tagon alproksimigxanta.

<span id="an_10:26">10:26</span> CXar se, ricevinte la scion de la vero,
ni pekos memvole, jam ne restas ofero pro pekoj,

<span id="an_10:27">10:27</span> sed ia timoplena atendo de jugxo, kaj
de fajra kolero, kiu ekstermos la kontrauxulojn.

<span id="an_10:28">10:28</span> Tiu, kiu malsxatis la legxon de Moseo,
sen kompato mortas cxe du aux tri atestantoj;

<span id="an_10:29">10:29</span> kiom pli severan punon, vi opinias, ke
meritos tiu, kiu piedpremis la Filon de Dio kaj rigardas kiel ne sanktan
la sangon de la interligo, per kiu li estis sanktigita, kaj kiu spitis
la Spiriton de graco?

<span id="an_10:30">10:30</span> CXar ni konas Tiun, kiu diris:CXe Mi
estas vengxo, Mi repagos. Kaj ankaux:La Eternulo jugxos Sian popolon.

<span id="an_10:31">10:31</span> Terure estas fali en la manojn de la
vivanta Dio.

<span id="an_10:32">10:32</span> Sed memoru la antauxajn tagojn, en kiuj
vi, jam allumite, elportis grandan konflikton de suferoj;

<span id="an_10:33">10:33</span> unuflanke, kiam vi farigxis spektaklo
per riprocxoj kaj doloroj, kaj aliflanke, kiam vi partoprenis kun tiuj,
kiuj tian sperton havis.

<span id="an_10:34">10:34</span> CXar vi kompatis tiujn, kiuj estis en
katenoj, kaj gxoje akceptis la rabadon de via posedajxo, sciante, ke vi
mem havas pli bonan kaj restantan posedajxon.

<span id="an_10:35">10:35</span> Tial ne forjxetu vian kuragxon, kiu
havas rekompencon grandan.

<span id="an_10:36">10:36</span> CXar vi havas bezonon de pacienco, por
ke, plenuminte la volon de Dio, vi ricevu la promeson.

<span id="an_10:37">10:37</span> CXar ankoraux iomete da tempo, La
venonto venos, kaj ne malfruos.

<span id="an_10:38">10:38</span> Sed virtulo vivos per sia fideleco; Kaj
se li sin tiros malantauxen, mia spirito ne gxojos en li.

<span id="an_10:39">10:39</span> Sed ni ne estas el la malantauxen
tirigxantaj en pereon, sed el la kredantaj por la gajnado de la animo.

<span id="an_11:1">11:1</span> Kaj la fido estas realigo de
esperatajxoj, provado de aferoj ne vidataj.

<span id="an_11:2">11:2</span> CXar per tio la antikvuloj ricevis bonan
ateston.

<span id="an_11:3">11:3</span> Per la fido ni komprenas, ke la mondagxoj
estas kreitaj per vorto de Dio, tiel ke tio, kio estas vidata, ne estas
farita el aperantajxoj.

<span id="an_11:4">11:4</span> Per la fido Habel oferis al Dio pli bonan
oferon ol Kain, per kio li ricevis ateston, ke li estas justa, cxar Dio
atestis pri liaj donacoj; kaj per gxi li, mortinte, ankoraux parolas.

<span id="an_11:5">11:5</span> Per la fido HXanohx estis transportita,
por ne vidi morton; kaj li ne estis trovata, cxar Dio lin transportis;
cxar antaux lia transporto estis atestite pri li, ke li placxis al Dio;

<span id="an_11:6">11:6</span> kaj sen fido neeble estas placxi al Li;
cxar necese estas, ke tiu, kiu alvenas al Dio, kredu, ke Li ekzistas,
kaj ke Li farigxas rekompencanto al tiuj, kiuj Lin diligente sercxas.

<span id="an_11:7">11:7</span> Per la fido Noa, avertite pri la ankoraux
ne viditaj aferoj, kun pia timo konstruis arkeon por la savado de sia
domo; per kio li kondamnis la mondon, kaj farigxis heredanto de la
justeco laux fido.

<span id="an_11:8">11:8</span> Per la fido Abraham, vokite, obeis eliri
en lokon, kiun li estis ricevonta kiel heredajxon; kaj li eliris, ne
sciante, kien li iras.

<span id="an_11:9">11:9</span> Per la fido li farigxis paslogxanto en la
lando de la promeso, kiel lando fremda, logxante en tendoj kun Isaak kaj
Jakob, kunheredantoj de la sama promeso;

<span id="an_11:10">11:10</span> cxar li sercxis la urbon havantan la
fundamentojn, kies arhxitekturisto kaj konstruanto estas Dio.

<span id="an_11:11">11:11</span> Per la fido ankaux Sara mem ricevis
kapablon gravedigxi, ecx post la ordinara agxo, cxar sxi kredis la
Promesinton fidela;

<span id="an_11:12">11:12</span> sekve ankaux el unu, kaj tiu kvazaux
malviva, levigxis tiel multaj, kiel la steloj de la cxielo lauxnombre,
kaj kiel la sablo, kiu estas sur la bordo de la maro, nekalkulebla.

<span id="an_11:13">11:13</span> CXiuj tiuj mortis en fido, ne ricevinte
la promesojn, sed vidinte kaj salutinte ilin de malproksime, kaj
konfesinte, ke ili estas fremduloj kaj migrantoj sur la tero.

<span id="an_11:14">11:14</span> CXar tiuj, kiuj parolas tiamaniere,
konstatas, ke patrolandon ili sercxas.

<span id="an_11:15">11:15</span> Kaj se ili tenadus en memoro tiun
landon, el kiu ili eliris, ili havus ian okazon por reiri.

<span id="an_11:16">11:16</span> Sed nun pli bonan landon ili celas, tio
estas, cxielan; tial Dio ne hontas pri ili, esti nomata ilia Dio; cxar
Li por ili pretigis urbon.

<span id="an_11:17">11:17</span> Per la fido Abraham, provate, oferis
Isaakon; tiu, kiu akceptis la promesojn, ekoferis ja sian solenaskiton;

<span id="an_11:18">11:18</span> nome tiu, al kiu estis dirite:Per Isaak
oni nomos vian idaron;

<span id="an_11:19">11:19</span> pensante, ke Dio povas relevi lin ecx
el la mortintoj; el kie ankaux li en similajxo lin retrovis.

<span id="an_11:20">11:20</span> Per la fido Isaak benis Jakobon kaj
Esavon pri estontaj aferoj.

<span id="an_11:21">11:21</span> Per la fido Jakob, mortante, benis
cxiun el la filoj de Jozef, kaj adorklinigxis sur la supro de sia
bastono.

<span id="an_11:22">11:22</span> Per la fido Jozef, cxe la fino de sia
vivo, aludis la foriron de la Izraelidoj, kaj pri siaj ostoj ordonis.

<span id="an_11:23">11:23</span> Per la fido Moseo, naskigxinte, estis
kasxata tri monatojn de la gepatroj, cxar ili vidis la infaneton belega,
kaj ne timis la dekreton de la regxo.

<span id="an_11:24">11:24</span> Per la fido Moseo, plenkreskinte,
rifuzis esti nomata filo de filino de Faraono,

<span id="an_11:25">11:25</span> plivole elektante kunsuferi kun la
popolo de Dio, ol havi la kelktempan gxuadon de peko,

<span id="an_11:26">11:26</span> taksante la riprocxon de Kristo
pligranda ricxeco ol la trezoroj Egiptaj, cxar li rigardis al la estonta
rekompenco.

<span id="an_11:27">11:27</span> Per la fido li forlasis Egiptujon, ne
timante la koleregon de la regxo; cxar li persistis, kiel vidante Tiun,
kiu ne estas videbla.

<span id="an_11:28">11:28</span> Per la fido li observis la Paskon kaj
la sangaspergon, por ke la ekstermanto de la unuenaskitoj ne tusxu ilin.

<span id="an_11:29">11:29</span> Per la fido li trapasis la Rugxan Maron
kvazaux sekteron, kion fari penante, la Egiptoj dronis.

<span id="an_11:30">11:30</span> Per la fido la muroj de Jerihxo falis,
cxirkauxirite sep tagojn.

<span id="an_11:31">11:31</span> Per la fido la malcxastistino Rahxab ne
pereis kun la nekredantoj, akceptinte la spionojn kun paco.

<span id="an_11:32">11:32</span> Kaj kion mi diru plu? cxar mankus al mi
tempo por rakonti pri Gideon kaj Barak kaj SXimsxon kaj Jiftahx kaj
David kaj Samuel kaj la profetoj;

<span id="an_11:33">11:33</span> kiuj pere de fido venkis regnojn,
plenumis justecon, atingis promesojn, fermis la busxojn de leonoj,

<span id="an_11:34">11:34</span> estingis la forton de fajro,
forsavigxis de la trancxrando de glavo, el malforteco refortigxis,
farigxis potencaj en militado, forkurigis armeojn de fremduloj.

<span id="an_11:35">11:35</span> Virinoj rericevis siajn mortintojn per
revivigo; kaj aliaj suferis turmentadon, ne akceptante liberigon, por
atingi pli bonan relevigxon;

<span id="an_11:36">11:36</span> kaj aliaj elprovigxis per mokado kaj
skurgxado kaj ankaux de katenoj kaj malliberigxo;

<span id="an_11:37">11:37</span> ili estis sxtonmortigataj, dissegataj,
tentataj; per glavo ili estis mortigitaj; ili cxirkauxvagis en sxafaj
kaj kapraj feloj, senigite, subpremate, dolorigate

<span id="an_11:38">11:38</span> (je kiuj la mondo ne estis inda); ili
vagadis en dezertoj, sur montoj, en kavernoj kaj kasxejoj de la tero.

<span id="an_11:39">11:39</span> Kaj cxiuj tiuj, ricevinte bonan ateston
per sia fido, ne ricevis la promeson,

<span id="an_11:40">11:40</span> cxar Dio antauxvidis por ni ion pli
bonan, por ke ili sen ni ne estu perfektigataj.

<span id="an_12:1">12:1</span> Tial ankaux ni, havante cxirkaux ni tian
nubegon da atestantoj, formetu cxion pezan kaj la pekon embarasantan,
kaj persiste kuru la kuradon antaux ni metitan,

<span id="an_12:2">12:2</span> direktante la rigardon al la auxtoro kaj
perfektiganto de la fido, Jesuo, kiu, pro la gxojo antaux li metita,
suferis la krucon, malestimante honton, kaj sidigxis dekstre de la trono
de Dio.

<span id="an_12:3">12:3</span> CXar pripensu tiun, kiu suferis tian
kontrauxdiradon de pekuloj kontraux li, por ke vi ne lacigxu kaj ne
malfortigxu en viaj spiritoj.

<span id="an_12:4">12:4</span> Vi ankoraux ne kontrauxstaris gxis sango,
batalante kontraux peko;

<span id="an_12:5">12:5</span> kaj vi forgesis la admonon, kiu rezonas
kun vi, kiel kun filoj: Mia filo, ne malsxatu la punon de la Eternulo,
Nek svenu, riprocxate de Li;

<span id="an_12:6">12:6</span> CXar kiun la Eternulo amas, tiun Li
punkorektas, Kaj Li skurgxas cxiun filon, kiun Li akceptas.

<span id="an_12:7">12:7</span> Se vi suferas punon, kiel al filoj Dio
rilatigxas al vi; cxar kia filo estas, kiun la patro ne punas?

<span id="an_12:8">12:8</span> Sed se vi estas sen puno, en kiu cxiuj
farigxas partoprenantoj, tiuokaze vi estas bastardoj, kaj ne filoj.

<span id="an_12:9">12:9</span> Cetere ni havis patrojn de nia karno,
kiuj nin punis, kaj ni respektis ilin; cxu ni ne multe pli submetigxu al
la Patro de la spiritoj, kaj vivu?

<span id="an_12:10">12:10</span> CXar ili ja dum kelke da tagoj laux sia
volo punis; sed Li, por utilo, por ke ni partoprenu en Lia sankteco.

<span id="an_12:11">12:11</span> CXiu puno portempe sxajnas esti ne
gxoja, sed malgxoja; sed poste gxi donas la pacplenan frukton de justeco
al tiuj, kiuj per gxi estas ekzercitaj.

<span id="an_12:12">12:12</span> Tial levu la manojn pendantajn kaj la
senfortajn genuojn;

<span id="an_12:13">12:13</span> kaj faru rektajn vojetojn por viaj
piedoj, por ke tio, kio estas lama, ne deturnigxu, sed prefere
resanigxu.

<span id="an_12:14">12:14</span> Sercxu pacon kun cxiuj, kaj la
sanktigon, sen kiu neniu vidos la Sinjoron;

<span id="an_12:15">12:15</span> rigardante zorge, por ke neniu maltrafu
la gracon de Dio, por ke nenia radiko de maldolcxeco, altkreskante, vin
gxenu, kaj por ke per tio multaj ne malpurigxu;

<span id="an_12:16">12:16</span> por ke ne estu iu malcxastulo aux
malpiulo, kiel Esav, kiu por unu mangxo vendis sian unuenaskitecon.

<span id="an_12:17">12:17</span> CXar vi scias, ke ecx kiam li poste
deziris heredi la benon, li estis rifuzita; cxar por pentado li trovis
nenian lokon, kvankam kun larmoj li gxin sercxis.

<span id="an_12:18">12:18</span> CXar vi ne alvenis al monto tusxebla
kaj brulanta per fajro, kaj al nigreco kaj mallumo kaj ventego,

<span id="an_12:19">12:19</span> kaj sono de trumpeto kaj vocxo de
paroloj, kies auxdantoj petegis, ke plua vorto ne estu parolata al ili,

<span id="an_12:20">12:20</span> cxar ili ne povis elporti la ordonon:Se
ecx bruto tusxos la monton, gxi estu sxtonmortigita;

<span id="an_12:21">12:21</span> kaj tiel terura estis la aperajxo, ke
Moseo diris:Mi timegas kaj tremas;

<span id="an_12:22">12:22</span> sed vi alvenis al la monto Cion kaj al
la urbo de vivanta Dio, la cxiela Jerusalem, kaj al miriadoj da
angxeloj,

<span id="an_12:23">12:23</span> al la gxenerala kunveno kaj eklezio de
la unuenaskitoj, en la cxielo enskribitaj, kaj al Dio, la Jugxisto de
cxiuj, kaj al la spiritoj de justuloj perfektigitaj,

<span id="an_12:24">12:24</span> kaj al Jesuo, la interulo de nova
interligo, kaj al la sango de aspergo, kiu parolas pli bonajn aferojn ol
la sango de Habel.

<span id="an_12:25">12:25</span> Gardu vin, ke vi ne forrifuzu la
parolanton. CXar se ne forsavigxis tiuj, kiuj forrifuzis la admonanton
sur la tero, des malpli ni, deturnante nin de la parolanto el la cxielo,

<span id="an_12:26">12:26</span> kies vocxo tiam skuis la teron; sed nun
Li promesis, dirante:Ankoraux unufoje Mi ekmovos ne sole la teron, sed
ankaux la cxielon.

<span id="an_12:27">12:27</span> Kaj tiu diro:Ankoraux unufoje-montras
la translokigon de la skuitajxoj, kiel de faritajxoj, por ke la
neskueblaj restu.

<span id="an_12:28">12:28</span> Tial, ricevante regnon neskueblan, ni
havu dankemecon, per kiu ni adoru Dion akcepteble kun respektego kaj pia
timo;

<span id="an_12:29">12:29</span> cxar nia Dio estas fajro konsumanta.

<span id="an_13:1">13:1</span> La fratamo dauxradu.

<span id="an_13:2">13:2</span> Ne forgesu gastamon al nekonatoj; cxar
per tio iuj gastigis angxelojn, ne sciante.

<span id="an_13:3">13:3</span> Memoru la katenitojn, kvazaux vi ankaux
estus katenitaj, kaj la suferantojn, cxar vi ankaux estas en la korpo.

<span id="an_13:4">13:4</span> Estu honorata la edzeco cxe cxiuj, kaj la
lito estu senmakula; cxar malcxastulojn kaj adultulojn Dio jugxos.

<span id="an_13:5">13:5</span> Estu via karaktero sen monamo; estu
kontentaj je tio, kion vi havas; cxar Li mem diris:Mi ne foriros de vi
kaj ne forlasos vin.

<span id="an_13:6">13:6</span> Tial ni kuragxas diri: La Eternulo estas
mia helpanto, mi ne timos; Kion faros al mi homo?

<span id="an_13:7">13:7</span> Memoru viajn regintojn, kiuj parolis al
vi la vorton de Dio; kaj ilian fidon imitu, pripensante la finon de ilia
vivmaniero.

<span id="an_13:8">13:8</span> Jesuo Kristo estas la sama hieraux,
hodiaux, kaj gxis eterneco.

<span id="an_13:9">13:9</span> Ne forportigxu per dogmaroj diversaj kaj
fremdaj; cxar estas bone, ke la koro estu plifortigata per graco, ne per
mangxajxoj, per kiuj ne profitis la okupigxantaj pri ili.

<span id="an_13:10">13:10</span> Ni havas altaron, el kiu la servantoj
de la tabernaklo havas nenian rajton mangxi.

<span id="an_13:11">13:11</span> CXar la korpoj de tiuj bestoj, kies
sango estas en la sanktejon enportata de la cxefpastro pro peko, estas
bruligataj ekster la tendaro.

<span id="an_13:12">13:12</span> Tial Jesuo ankaux, por ke li sanktigu
la popolon per sia propra sango, ekster la pordego suferis.

<span id="an_13:13">13:13</span> Tial ni eliru al li ekster la tendaro,
portante lian riprocxon.

<span id="an_13:14">13:14</span> CXar cxi tie ni ne havas restantan
urbon, sed estontan ni sercxas.

<span id="an_13:15">13:15</span> Per li do ni oferu al Dio cxiam oferon
de lauxdo, tio estas, la frukton de niaj lipoj konfesantaj al lia nomo.

<span id="an_13:16">13:16</span> Sed ne forgesu la bonfaradon kaj
kunulecon; cxar tiaj oferoj placxas al Dio.

<span id="an_13:17">13:17</span> Obeu al tiuj, kiuj vin regas, kaj
submetigxu; cxar ili viglas pro viaj animoj, kvazaux liveronte raporton;
por ke kun gxojo ili faru tion, kaj ne gxemante, cxar cxi tio estus
senprofita por vi.

<span id="an_13:18">13:18</span> Pregxu por ni; cxar ni fidas, ke ni
havas bonan konsciencon, dezirante en cxio honeste vivi.

<span id="an_13:19">13:19</span> Sed des pli urgxe mi petegas vin fari
tion, por ke mi tiom pli frue estu redonata al vi.

<span id="an_13:20">13:20</span> Nun la Dio de paco, kiu relevis el la
mortintoj la grandan pasxtiston de la sxafoj, nian Sinjoron Jesuo, per
la sango de la eterna interligo,

<span id="an_13:21">13:21</span> perfektigu vin en cxia bona laboro, por
plenumi Lian volon, farante en vi tion, kio placxas al Li, per Jesuo
Kristo, al kiu estu la gloro por cxiam kaj eterne. Amen.

<span id="an_13:22">13:22</span> Kaj mi petegas vin, fratoj, toleru la
vorton de konsilo, cxar mi skribis al vi per malmulte da vortoj.

<span id="an_13:23">13:23</span> Sciu, ke estas liberigita nia frato
Timoteo, kun kiu, se li venos baldaux, mi vin vidos.

<span id="an_13:24">13:24</span> Salutu cxiujn, kiuj vin regas, kaj
cxiujn sanktulojn. Tiuj, kiuj estas el Italujo, vin salutas.

<span id="an_13:25">13:25</span> Graco estu kun vi cxiuj. Amen.

------------------------------------------------------------------------

[Next: James](jam)
