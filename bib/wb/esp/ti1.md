[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th2)  [Next](ti2.md) 

------------------------------------------------------------------------

### Esperanto Bible: 1 Timothy

<span id="an_1:1">1:1</span> Pauxlo, apostolo de Kristo Jesuo, laux la
ordono de Dio, nia Savanto, kaj Kristo Jesuo, nia espero,

<span id="an_1:2">1:2</span> al Timoteo, mia vera filo en fido:Graco,
kompato, kaj paco de Dio, la Patro, kaj de Kristo Jesuo, nia Sinjoro.

<span id="an_1:3">1:3</span> Kiel mi, ekironte en Makedonujon, petis vin
resti en Efeso, por ke vi admonu kelkajn homojn, ke ili ne instruu alian
doktrinon,

<span id="an_1:4">1:4</span> nek atentu fabelojn kaj senfinajn
genealogiojn, kiuj naskas diskutojn, pli ol tiun administradon de Dio,
kiu estas laux la fido-tiel faru.

<span id="an_1:5">1:5</span> Sed la celo de la admono estas amo el pura
koro kaj bona konscienco kaj sincera fido;

<span id="an_1:6">1:6</span> kion maltrafinte, kelkaj homoj sin deturnis
al vanta babilado,

<span id="an_1:7">1:7</span> dezirante esti instruistoj de la legxo,
kvankam ili ne komprenas tion, kion ili diras, nek tion, pri kio ili
faras aserton.

<span id="an_1:8">1:8</span> Sed ni scias, ke la legxo estas bona, se
oni gxin lauxlegxe uzas,

<span id="an_1:9">1:9</span> sciante, ke la legxo ekzistas ne por
justulo, sed por homoj senlegxaj kaj malobeemaj, malpiaj kaj pekemaj,
malsanktaj kaj profanaj, por patromortigantoj kaj patrinomortigantoj,
hommortigantoj,

<span id="an_1:10">1:10</span> malcxastuloj kaj viruzacxantoj,
homsxtelistoj, mensogantoj, falsejxurantoj, kaj cxio ajn alia kontrauxa
al la sana doktrino;

<span id="an_1:11">1:11</span> laux la konfidita al mi evangelio de la
gloro de la benata Dio.

<span id="an_1:12">1:12</span> Mi dankas Kriston Jesuon, nian Sinjoron,
kiu min kapabligas, tial, ke li trovis min fidela, destinante min al sia
servado;

<span id="an_1:13">1:13</span> kvankam mi antauxe estis blasfemanto kaj
persekutanto kaj insultanto; tamen mi ricevis kompaton, cxar mi tion
faris nesciante kaj nekredante;

<span id="an_1:14">1:14</span> kaj la graco de nia Sinjoro abunde
suficxegis kun fido kaj amo, kiuj estas en Kristo Jesuo.

<span id="an_1:15">1:15</span> Fidinda estas la diro, kaj inda je plena
akcepto, ke Kristo Jesuo envenis en la mondon, por savi pekantojn, el
kiuj mi estas la cxefa;

<span id="an_1:16">1:16</span> tamen pro tiu kauxzo mi ricevis kompaton,
por ke en mi, kiel la cxefa, Jesuo Kristo elmontru sian tutan
paciencegon, kiel ekzemplo por tiuj, kiuj poste kredos al li por eterna
vivo.

<span id="an_1:17">1:17</span> Nun al la Regxo eterna, senmorta,
nevidebla, la sola Dio, estu honoro kaj gloro por cxiam kaj eterne.
Amen.

<span id="an_1:18">1:18</span> CXi tiun zorgadon mi komisias al vi, mia
filo Timoteo, laux la profetajxoj, kiuj antauxiris sur vin, ke per ili
vi militadu la bonan militon,

<span id="an_1:19">1:19</span> tenante la fidon kaj bonan konsciencon,
kiun forpusxinte de si, kelkaj homoj sxippereis rilate la fidon;

<span id="an_1:20">1:20</span> el kiuj estas Himeneo kaj Aleksandro,
kiujn mi transdonis al Satano, por ke ili lernu ne blasfemi.

<span id="an_2:1">2:1</span> Mi konsilas do, antaux cxio, fari petegojn,
pregxojn, propetadojn, dankojn por cxiuj;

<span id="an_2:2">2:2</span> por regxoj kaj cxiuj eminentuloj, por ke ni
vivadu trankvile kaj kviete en plena pieco kaj seriozeco.

<span id="an_2:3">2:3</span> Tio estas bona kaj akceptebla antaux Dio,
nia Savanto,

<span id="an_2:4">2:4</span> kiu volas, ke cxiuj homoj estu savitaj kaj
venu al la scio de la vero.

<span id="an_2:5">2:5</span> CXar ekzistas unu Dio, kaj unu interulo
inter Dio kaj homoj, homo, Kristo Jesuo,

<span id="an_2:6">2:6</span> kiu sin donis kiel elacxetajxon por cxiuj,
ateston elmontrotan en konvenaj tempoj;

<span id="an_2:7">2:7</span> por kio mi estas nomita predikisto kaj
apostolo (mi diras la veron, mi ne mensogas), instruisto por la nacianoj
en fido kaj vero.

<span id="an_2:8">2:8</span> Mi deziras do, ke la viroj pregxu en cxiu
loko, levante sanktajn manojn, sen kolero kaj disputado.

<span id="an_2:9">2:9</span> Tiel same, ke virinoj sin vestu per decaj
vestoj, kun modesteco kaj sobreco; ne kun harplektajxoj, aux oro, aux
perloj, aux multekostaj vestoj;

<span id="an_2:10">2:10</span> sed (kio konvenas al virinoj konfesantaj
la piecon) per bonfaroj.

<span id="an_2:11">2:11</span> Virino lernu en kvieteco kun cxia
submetigxo.

<span id="an_2:12">2:12</span> Sed mi ne permesas al virino instruadi,
nek regi super viro, sed esti en kvieteco.

<span id="an_2:13">2:13</span> CXar Adam kreigxis la unua, poste Eva;

<span id="an_2:14">2:14</span> kaj Adam ne trompigxis; sed la virino,
trompite, falis en pekon;

<span id="an_2:15">2:15</span> sed sxi savigxos per la naskado, se ili
dauxras en fido kaj amo kaj sanktigxo kun sobreco.

<span id="an_3:1">3:1</span> Fidinda estas la diro:Se iu celas
episkopecon, tiu deziras bonan laboron.

<span id="an_3:2">3:2</span> Episkopo do devas esti neriprocxebla, edzo
de unu edzino, sobra, moderema, ordema, gastama, instruema,

<span id="an_3:3">3:3</span> ne vindrinkema, ne batema; sed mildanima,
ne disputema, ne monamanto;

<span id="an_3:4">3:4</span> reganta bone sian propran domanaron,
tenante siajn gefilojn sub regado kun cxia seriozeco

<span id="an_3:5">3:5</span> (sed se iu ne scias regi sian propran
domon, kiel li zorgos pri la eklezio de Dio?);

<span id="an_3:6">3:6</span> ne novico, por ke li ne sxvelu per fiereco
kaj ne falu en la kondamnon de la diablo.

<span id="an_3:7">3:7</span> Krom tio li devas havi bonan ateston de la
eksteruloj, por ke li ne falu en riprocxon kaj kaptilon de la diablo.

<span id="an_3:8">3:8</span> Tiel same diakonoj devas esti seriozaj, ne
duflanke parolantaj, ne tro amantaj vinon, ne avidantaj malhonoran
gajnon;

<span id="an_3:9">3:9</span> tenantaj la misteron de la fido en pura
konscienco.

<span id="an_3:10">3:10</span> Kaj tiuj ankaux estu unue provitaj; poste
ili servu kiel diakonoj, se ili estos neriprocxeblaj.

<span id="an_3:11">3:11</span> Virinoj ankaux devas esti seriozaj, ne
kalumniantoj, sobraj, fidelaj pri cxio.

<span id="an_3:12">3:12</span> La diakonoj estu edzoj de po unu edzino,
regantaj bone siajn gefilojn kaj siajn proprajn domojn.

<span id="an_3:13">3:13</span> CXar tiuj, kiuj bone servadis kiel
diakonoj, akiras al si bonan gradon kaj grandan kuragxon en la fido, kiu
estas en Kristo Jesuo.

<span id="an_3:14">3:14</span> CXi tion mi skribas al vi, esperante veni
al vi baldaux,

<span id="an_3:15">3:15</span> sed se mi prokrastos, por ke vi komprenu,
kiel oni devas konduti en la domo de Dio, kiu estas la eklezio de la
vivanta Dio, la kolono kaj bazo de la vero.

<span id="an_3:16">3:16</span> Kaj laux konsento, granda estas la
mistero de pieco:Tiu, kiu elmontrigxis en la karno, pravigxis en la
spirito, estis vidita de angxeloj, pripredikita cxe la nacioj,
prikredita en la mondo, prenita supren en gloro.

<span id="an_4:1">4:1</span> Sed la Spirito klare diras, ke en la
venontaj tempoj kelkaj defalos de la fido, atentante delogantajn
spiritojn kaj doktrinojn de demonoj,

<span id="an_4:2">4:2</span> per la hipokriteco de trompantoj, kiuj
havas la konsciencon kauxterizitan kvazaux per brule varmega fero,

<span id="an_4:3">4:3</span> admonante ne edzigxi, kaj deteni sin de
mangxajxoj, kiujn Dio kreis por ke ili estu danke ricevitaj de tiuj,
kiuj kredas kaj scias la veron.

<span id="an_4:4">4:4</span> CXar cxiu kreitajxo de Dio estas bona, kaj
nenio devas esti forjxetita, se oni gxin ricevas kun dankesprimo,

<span id="an_4:5">4:5</span> cxar gxi estas sanktigita per la parolo de
Dio kaj per pregxo.

<span id="an_4:6">4:6</span> Se vi memorigos la fratojn pri tio, vi
estos bona servanto de Kristo Jesuo, nutrita per la vortoj de la fido
kaj de la bona doktrino, kiun vi jam sekvis;

<span id="an_4:7">4:7</span> sed forrifuzu profanajn kaj avinajn
fabelojn. Kaj ekzercu vin al pieco;

<span id="an_4:8">4:8</span> cxar korpa ekzercado malmulte utilas; sed
pieco utilas al cxio, havante promeson pri la nuna vivo kaj pri la
estonta.

<span id="an_4:9">4:9</span> Fidinda estas la diro, kaj inda je plena
akcepto.

<span id="an_4:10">4:10</span> CXar por tio ni laboras kaj batalas, cxar
ni apogas nian esperon sur la vivantan Dion, kiu estas la Savanto de
cxiuj homoj, precipe de la kredantoj.

<span id="an_4:11">4:11</span> Tion ordonu kaj instruu.

<span id="an_4:12">4:12</span> Neniu malestimu vian junecon, sed vi estu
ekzemplo al la kredantoj, per parolo, per konduto, per amo, per fido,
per cxasteco.

<span id="an_4:13">4:13</span> GXis mi venos, atentu legadon, konsilon,
instruadon.

<span id="an_4:14">4:14</span> Ne malsxatu la donacon, kiu estas en vi,
donita al vi per profetado, kun la surmetado de la manoj de la
presbiteraro.

<span id="an_4:15">4:15</span> Estu diligenta pri tiuj aferoj; dedicxu
vin al ili, por ke via progreso evidentigxu al cxiuj.

<span id="an_4:16">4:16</span> Zorgu pri vi mem kaj pri via instruo.
Persistu en tio; cxar, tion farante, vi savos vin mem, kaj tiujn, kiuj
vin auxskultas.

<span id="an_5:1">5:1</span> Ne riprocxu maljunulon, sed konsilu lin,
kiel patron; la pli junajn virojn, kiel fratojn;

<span id="an_5:2">5:2</span> la maljunulinojn, kiel patrinojn; la pli
junajn virinojn, kiel fratinojn, kun cxia cxasteco.

<span id="an_5:3">5:3</span> Respektu tiujn vidvinojn, kiuj estas
efektive vidvinoj.

<span id="an_5:4">5:4</span> Sed se iu vidvino havas filojn aux nepojn,
cxi tiuj lernu unue montri piecon cxe sia propra familio kaj rekompenci
siajn gepatrojn; cxar tio estas akceptebla antaux Dio.

<span id="an_5:5">5:5</span> Tiu, kiu estas efektiva vidvino kaj
izolitino, apogas sian esperon sur Dion, kaj persistas en petegoj kaj
pregxoj nokte kaj tage.

<span id="an_5:6">5:6</span> Sed la voluptamanta, ankoraux vivante,
malvivas.

<span id="an_5:7">5:7</span> Tion ankaux ordonu, por ke ili estu sen
riprocxo.

<span id="an_5:8">5:8</span> Sed se iu ne zorgas pri siaj propraj, kaj
precipe pri siaj familianoj, tiu malkonfesis la fidon, kaj estas pli
malbona ol nekredanto.

<span id="an_5:9">5:9</span> Estu registrata kiel vidvino tiu, kiu havas
ne malpli ol sesdek jarojn, estis edzino de unu viro,

<span id="an_5:10">5:10</span> estas bone atestata pri bonfarado, edukis
infanojn, gastigis fremdulojn, lavis la piedojn de la sanktuloj, helpis
la suferantojn, kaj sekvis cxian bonfaradon.

<span id="an_5:11">5:11</span> Sed la pli junajn vidvinojn malakceptu;
cxar post kiam ili ekfarigxos luksemaj kontraux Kristo, ili deziras
edzinigxi,

<span id="an_5:12">5:12</span> meritante kondamnon, cxar ili vantigis
sian unuan fidon.

<span id="an_5:13">5:13</span> Krom tio ili lernas esti senutilaj,
rondirante de domo al domo; kaj ne sole senutilaj, sed ankaux babilemaj
kaj sintrudemaj, parolante nekonvenajxojn.

<span id="an_5:14">5:14</span> Mi volas do, ke la pli junaj edzinigxu,
nasku infanojn, mastrumadu, ne donu al la malamiko pretekston por
kalumnio;

<span id="an_5:15">5:15</span> cxar kelkaj jam turnigxis flanken post
Satano.

<span id="an_5:16">5:16</span> Se iu kredantino havas vidvinojn, sxi
helpu ilin, kaj la eklezio ne estu sxargxata; por ke gxi helpu la
efektivajn vidvinojn.

<span id="an_5:17">5:17</span> La presbiteroj, kiuj regas bone, estu
rigardataj kiel indaj je duobla honoro, precipe tiuj, kiuj laboras super
la vorto kaj instruado.

<span id="an_5:18">5:18</span> CXar la Skribo diras:Ne fermu la busxon
al bovo drasxanta. Kaj:La laboristo meritas sian salajron.

<span id="an_5:19">5:19</span> Kontraux presbitero ne akceptu denuncon
krom cxe du aux tri atestantoj.

<span id="an_5:20">5:20</span> La pekintojn riprocxu antaux la okuloj de
cxiuj, por ke la ceteraj ankaux timu.

<span id="an_5:21">5:21</span> Mi admonas vin antaux Dio kaj Kristo
Jesuo kaj la elektitaj angxeloj, ke vi zorgu pri tiuj aferoj sen
antauxjugxo, farante nenion pro partieco.

<span id="an_5:22">5:22</span> Sur neniun surmetu la manojn tro
rapidece, kaj ne estu partoprenanto en la pekoj de aliaj; konservu vin
cxasta.

<span id="an_5:23">5:23</span> Ne plu estu akvotrinkanto, sed uzu iom da
vino pro la stomako kaj viaj oftaj malfortoj.

<span id="an_5:24">5:24</span> La pekoj de unuj estas evidentaj,
antauxirantaj al la jugxo; kaj aliajn homojn ili sekvas.

<span id="an_5:25">5:25</span> Tiel same ankaux ekzistas bonaj faroj,
kiuj estas evidentaj, kaj la alispecaj ne povas esti kasxitaj.

<span id="an_6:1">6:1</span> CXiuj subjugaj sklavoj rigardu siajn
estrojn kiel indajn je cxia honoro, por ke la nomo de Dio kaj la
doktrino ne estu blasfemataj.

<span id="an_6:2">6:2</span> Kaj tiuj, kiuj havas kredantajn estrojn, ne
malestimu ilin tial, ke ili estas fratoj, sed servu al ili tiom pli,
cxar tiuj, kiuj partoprenas en la Didonaco, estas fidelaj kaj amataj.
Tion instruu kaj konsilu.

<span id="an_6:3">6:3</span> Se iu instruas malsame kaj ne konsentas al
sanaj vortoj, la vortoj de nia Sinjoro Jesuo Kristo, kaj al la lauxpieca
doktrino,

<span id="an_6:4">6:4</span> tiu estas fanfaronema, nenion sciante, sed
malsana je demandoj kaj privortaj diskutoj, de kiuj naskigxas envio,
malpaco, mallauxdoj, malbonaj suspektoj,

<span id="an_6:5">6:5</span> disputadoj de homoj mense perversigitaj kaj
senigitaj je la vero, supozantaj, ke la pieco estas gajnilo.

<span id="an_6:6">6:6</span> Sed la pieco kun kontenteco estas granda
gajnilo;

<span id="an_6:7">6:7</span> cxar ni nenion enportis en la mondon, kaj
ni ne povas ion forporti;

<span id="an_6:8">6:8</span> sed havante mangxajxojn kaj vestojn, ni
estos per tio kontentaj.

<span id="an_6:9">6:9</span> Tamen tiuj, kiuj volas ricxigxi, falas en
tenton kaj kaptilon kaj multajn malsagxajn kaj malutilajn dezirojn
tiajn, kiaj dronigas la homojn en detruo kaj pereo.

<span id="an_6:10">6:10</span> CXar la amo al mono estas radiko de cxia
malbono; celante al tio, kelkaj forvagis de la fido kaj sin trapikis per
multaj malgxojoj.

<span id="an_6:11">6:11</span> Sed vi, ho homo de Dio, forsavigxu de
tiaj aferoj, kaj sekvu justecon, piecon, fidon, amon, paciencon,
mildecon.

<span id="an_6:12">6:12</span> Batalu la bonan batalon de la fido, kaj
ektenu la eternan vivon, al kiu vi estas vokita kaj konfesis la bonan
konfeson antaux multaj atestantoj.

<span id="an_6:13">6:13</span> Mi vin admonas antaux Dio, kiu cxion
vivigadas, kaj antaux Kristo Jesuo, kiu antaux Pontio Pilato atestis la
bonan konfeson,

<span id="an_6:14">6:14</span> ke vi plenumu la ordonon sen makulo, sen
riprocxo, gxis la apero de nia Sinjoro Jesuo Kristo,

<span id="an_6:15">6:15</span> kiun aperon en Siaj propraj tempoj
montros Tiu, kiu estas la benata kaj sola Potenculo, la Regxo de regxoj
kaj Sinjoro de sinjoroj,

<span id="an_6:16">6:16</span> kiu sola havas senmortecon, logxante en
lumo neatingebla, kaj kiun neniu vidis nek povas vidi, al kiu estu
honoro kaj potenco eterna. Amen.

<span id="an_6:17">6:17</span> Admonu tiujn, kiuj estas ricxaj en la
nuna mondo, ke ili ne estu arogantaj, kaj ke ili apogu sian esperon ne
sur la malcertecon de la ricxo, sed sur Dion, kiu donas al ni ricxe
cxion por gxuado;

<span id="an_6:18">6:18</span> ke ili bone agadu, ke ili estu ricxaj je
bonaj faroj, ke ili estu pretaj disdoni, simpatiemaj;

<span id="an_6:19">6:19</span> provizante por si bonan fundamenton
kontraux la venonta tempo, por ke ili ektenu la efektivan vivon.

<span id="an_6:20">6:20</span> Ho Timoteo, gardu tion, kio estas
komisiita al vi, deturnante vin for de la babiladoj kaj kontrauxparoloj
de la falsenomata scio;

<span id="an_6:21">6:21</span> kiun konfesante, kelkaj maltrafis rilate
la fidon. Graco estu kun vi.

------------------------------------------------------------------------

[Next: 2 Timothy](ti2.md)
