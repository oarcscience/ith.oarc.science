[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pro)  [Next](sol.md) 

------------------------------------------------------------------------

### Esperanto Bible: Ecclesiastes

<span id="an_1:1">1:1</span> Vortoj de la Predikanto, filo de David,
regxo en Jerusalem.

<span id="an_1:2">1:2</span> Vantajxo de vantajxoj, diris la Predikanto;
vantajxo de vantajxoj, cxio estas vantajxo.

<span id="an_1:3">1:3</span> Kian profiton havas la homo de cxiuj siaj
laboroj, kiujn li laboras sub la suno?

<span id="an_1:4">1:4</span> Generacio foriras kaj generacio venas, kaj
la tero restas eterne.

<span id="an_1:5">1:5</span> Levigxas la suno kaj subiras la suno, kaj
al sia loko gxi rapidas, kaj tie gxi levigxas.

<span id="an_1:6">1:6</span> Iras al sudo kaj reiras al nordo,
turnigxas, turnigxas en sia irado la vento, kaj al siaj rondoj revenas
la vento.

<span id="an_1:7">1:7</span> CXiuj riveroj iras al la maro, sed la maro
ne plenigxas; al la loko, al kiu la riveroj alfluas, ili alfluas cxiam
denove.

<span id="an_1:8">1:8</span> CXiuj aferoj estas lacigaj, ne povas homo
tion eldiri; ne satigxas la okulo de vidado, kaj ne plenigxas la orelo
de auxdado.

<span id="an_1:9">1:9</span> Kio estis, tio estos; kaj kio estis farata,
tio estos farata; kaj ekzistas nenio nova sub la suno.

<span id="an_1:10">1:10</span> Ekzistas io, pri kio oni diras:Vidu, cxi
tio estas nova; sed gxi estis jam en la eterna tempo, kiu estis antaux
ni.

<span id="an_1:11">1:11</span> Ne restis memoro pri la antauxuloj; kaj
ankaux pri la posteuloj, kiuj estos, ne restos memoro cxe tiuj, kiuj
estos poste.

<span id="an_1:12">1:12</span> Mi, Predikanto, estis regxo super Izrael
en Jerusalem.

<span id="an_1:13">1:13</span> Kaj mi decidis en mia koro esplori kaj
ekzameni per la sagxo cxion, kio farigxas sub la cxielo:cxi tiun
malfacilan okupon Dio donis al la homidoj, por ke ili turmentigxu per
gxi.

<span id="an_1:14">1:14</span> Mi vidis cxiujn aferojn, kiuj farigxas
sub la suno; kaj jen, cxio estas vantajxo kaj entreprenoj ventaj.

<span id="an_1:15">1:15</span> Kurbigitan oni ne povas rerektigi, kaj
mankantan oni ne povas kalkuli.

<span id="an_1:16">1:16</span> Mi meditis kun mia koro tiele:Jen mi
kreskigis kaj multigis en mi sciencon pli ol cxiuj, kiuj estis antaux mi
en Jerusalem; kaj mia koro penetris multon da sagxo kaj scio.

<span id="an_1:17">1:17</span> Sed kiam mi dedicxis mian koron, por
ekkoni la sagxecon kaj ekkoni la malsagxecon kaj sensencecon, mi
eksciis, ke ankaux cxi tio estas ventajxo.

<span id="an_1:18">1:18</span> CXar cxe multe da sagxeco estas multe da
zorgemeco; kaj, kiu plimultigas siajn sciojn, tiu plimultigas siajn
dolorojn.

<span id="an_2:1">2:1</span> Mi diris en mia koro:Lasu, mi elprovos vin
per gxojo, kaj vi gxuu bonon; sed jen ankaux cxi tio estas vantajxo.

<span id="an_2:2">2:2</span> Pri la rido mi diris:GXi estas sensencajxo!
kaj pri la gxojo:Kion gxi havigas?

<span id="an_2:3">2:3</span> Mi sercxis en mia koro, kiel plezurigi mian
korpon per vino, kaj, dum mia koro min gvidas per sagxeco, sekvi ankaux
malsagxecon, gxis mi ekvidos, kio estas bona por la homidoj, kion ili
povus fari sub la cxielo en la kalkulitaj tagoj de sia vivo.

<span id="an_2:4">2:4</span> Mi entreprenis grandajn farojn:mi konstruis
al mi domojn, mi plantis al mi vinberejojn;

<span id="an_2:5">2:5</span> mi arangxis al mi gxardenojn kaj
arbaretojn, kaj plantis en ili cxiafruktajn arbojn;

<span id="an_2:6">2:6</span> mi arangxis al mi akvujojn, por akvumi el
ili arbaretojn, kiuj kreskigas arbojn;

<span id="an_2:7">2:7</span> mi akiris al mi sklavojn kaj sklavinojn,
kaj domanojn mi havis; ankaux da bruto granda kaj malgranda mi havis pli
multe, ol cxiuj, kiuj estis antaux mi en Jerusalem;

<span id="an_2:8">2:8</span> mi kolektis al mi ankaux argxenton kaj
oron, kaj juvelojn de regxoj kaj landoj; mi havigis al mi kantistojn kaj
kantistinojn, kaj plezurojn de homidoj, kaj multajn amantinojn.

<span id="an_2:9">2:9</span> Kaj mi pligrandigis kaj plimultigis cxion
pli ol cxiuj, kiuj estis antaux mi en Jerusalem, kaj mia sagxeco restis
kun mi.

<span id="an_2:10">2:10</span> Kaj cxion, kion postulis miaj okuloj, mi
ne rifuzis al ili; mi fortenis mian koron de nenia gxojo, cxar mia koro
gxojis pri cxiuj miaj laboroj; kaj cxi tio estis mia rekompenco por
cxiuj miaj laboroj.

<span id="an_2:11">2:11</span> Kaj mi ekrigardis cxiujn farojn, kiujn
faris miaj manoj, kaj cxiujn laborojn, kiujn mi plenumis, por fari
ilin:kaj jen, cxio estas vantajxo kaj ventajxo, kaj nenia profito estas
de ili sub la suno.

<span id="an_2:12">2:12</span> Kaj mi turnis min, por rigardi sagxecon
kaj malsagxecon kaj sensencecon; cxar kion povas fari homo, venonta post
regxo, en komparo kun tio, kion tiu jam antaux longe faris?

<span id="an_2:13">2:13</span> Kaj mi vidis, ke havas superecon la
sagxeco antaux la malsagxeco, kiel havas superecon lumo antaux mallumo.

<span id="an_2:14">2:14</span> La sagxulo havas siajn okulojn en la
kapo, kaj la malsagxulo iras en mallumo; sed mi ankaux eksciis, ke unu
sorto atingas ilin cxiujn.

<span id="an_2:15">2:15</span> Kaj mi diris en mia koro:Ankaux min
atingos tia sama sorto, kiel la malsagxulon; por kio do mi estis pli
sagxa? Kaj mi diris en mia koro, ke ankaux cxi tio estas vantajxo.

<span id="an_2:16">2:16</span> CXar pri la sagxulo ne restos memoro
eterne tiel same, kiel pri la malsagxulo; en la tempoj estontaj cxio
estos forgesita. Kaj ho ve, mortas sagxulo egale kiel malsagxulo!

<span id="an_2:17">2:17</span> Kaj mi ekmalamis la vivon; cxar
abomenindaj estas por mi la faroj, kiuj farigxas sub la suno, cxar cxio
estas vantajxo kaj ventajxo.

<span id="an_2:18">2:18</span> Kaj mi ekmalamis cxiun laboron, kiun mi
laboris sub la suno; cxar mi devos lasi gxin al homo, kiu estos post mi.

<span id="an_2:19">2:19</span> Kaj kiu scias, cxu estos sagxa aux
malsagxa tiu, kiu ekposedos mian tutan laboron, pri kiu mi penis kaj
strecxis mian sagxon sub la suno? Ankaux cxi tio estas vantajxo.

<span id="an_2:20">2:20</span> Kaj mi decidis, ke mia koro atendu nenion
de la tuta laboro, kiun mi laboris sub la suno.

<span id="an_2:21">2:21</span> CXar ofte oni vidas homon, kiu laboras en
sagxo, scienco, kaj talento, kaj li devas fordoni sian akiron al homo,
kiu ne laboris por gxi; cxi tio ankaux estas vantajxo kaj granda
malbono.

<span id="an_2:22">2:22</span> Kaj kio restas al la homo de lia tuta
laborado kaj de la zorgoj de lia koro, kion li laboras sub la suno?

<span id="an_2:23">2:23</span> CXar cxiuj liaj tagoj estas suferoj, kaj
liaj okupoj estas maltrankvileco; ecx en la nokto ne trankviligxas lia
koro; ankaux cxi tio estas vantajxo.

<span id="an_2:24">2:24</span> Ne ekzistas alia bono por la homo, krom
mangxi kaj trinki kaj igi sian animon gxui plezuron de lia laborado;
ankaux pri cxi tio mi vidis, ke gxi estas de la mano de Dio.

<span id="an_2:25">2:25</span> CXar kiu povas mangxi, kaj kiu povas
gxui, sen Li?

<span id="an_2:26">2:26</span> CXar al homo, kiu agas bone antaux Li, Li
donas sagxon kaj scion kaj gxojon, kaj al la pekulo Li donas la
zorgemecon amasigi kaj kolekti, por poste transdoni al tiu, kiu agas
bone antaux Dio; kaj cxi tio estas vantajxo kaj ventajxo.

<span id="an_3:1">3:1</span> Por cxio estas sezono, kaj tempo difinita
estas por cxiu afero sub la suno;

<span id="an_3:2">3:2</span> estas tempo por naskigxi, kaj tempo por
morti; estas tempo por planti, kaj tempo por elsxiri la plantitajxon;

<span id="an_3:3">3:3</span> estas tempo por mortigi, kaj tempo por
kuraci; estas tempo por detrui, kaj tempo por konstrui;

<span id="an_3:4">3:4</span> estas tempo por plori, kaj tempo por ridi;
estas tempo por gxemi, kaj tempo por danci;

<span id="an_3:5">3:5</span> estas tempo por disjxeti sxtonojn, kaj
tempo por kolekti sxtonojn; estas tempo por cxirkauxbraki, kaj tempo por
foriri de cxirkauxbrakado;

<span id="an_3:6">3:6</span> estas tempo por sercxi, kaj tempo por
perdi; estas tempo por konservi, kaj tempo por forjxeti;

<span id="an_3:7">3:7</span> estas tempo por dissxiri, kaj tempo por
kunkudri; estas tempo por silenti, kaj tempo por paroli;

<span id="an_3:8">3:8</span> estas tempo por ami, kaj tempo por malami;
estas tempo por milito, kaj tempo por paco.

<span id="an_3:9">3:9</span> Kian profiton havas faranto de tio, kion li
laboras?

<span id="an_3:10">3:10</span> Mi vidis la penemecon, kiun Dio donis al
la homidoj, por ke ili turmentigxu per gxi.

<span id="an_3:11">3:11</span> CXion Li kreis bela gxiatempe; kaj scion
pri la mondo Li enmetis en ilian koron, sed tiel, ke homo ne povas
kompreni la farojn, kiujn faris Dio de la komenco gxis la fino.

<span id="an_3:12">3:12</span> Mi scias, ke ekzistas nenia bono por ili,
krom gxoji kaj fari bonon en sia vivo.

<span id="an_3:13">3:13</span> Kaj se homo mangxas kaj trinkas kaj gxuas
bonon de sia tuta laborado, tio estas dono de Dio.

<span id="an_3:14">3:14</span> Mi scias, ke cxio, kion faras Dio, restas
eterne; al gxi oni nenion povas aldoni, kaj de gxi oni nenion povas
depreni; kaj Dio tion faris, ke oni Lin timu.

<span id="an_3:15">3:15</span> Kio farigxis, tio ekzistas de longe; kaj
kio estas farigxonta, tio antaux longe jam estis, kaj Dio revokas
pasintajxon.

<span id="an_3:16">3:16</span> Ankoraux mi vidis sub la suno:en la loko
de jugxo, ke tie estas maljusteco; en la loko de vero, ke tie estas
malico.

<span id="an_3:17">3:17</span> Mi diris en mia koro:Piulon kaj malpiulon
jugxos Dio; cxar estas tempo por cxiu afero, kaj por cxio, kio farigxas
tie.

<span id="an_3:18">3:18</span> Mi diris en mia koro:CXi tio estas pri la
homidoj, ke Dio ilin elprovu, kaj ke ili vidu, ke ili estas bruto per si
mem.

<span id="an_3:19">3:19</span> CXar la sorto de homidoj kaj la sorto de
bruto estas sorto egala:kiel cxi tiuj mortas, tiel mortas ankaux tiuj,
kaj sama spirito estas en cxiuj; kaj supereco de homo kontraux bruto ne
ekzistas, cxar cxio estas vantajxo.

<span id="an_3:20">3:20</span> CXiuj iras al unu loko:cxiuj farigxis el
polvo, kaj cxiuj refarigxos polvo.

<span id="an_3:21">3:21</span> Kiu scias, cxu la spirito de homidoj
levigxas supren, kaj cxu la spirito de bruto mallevigxas malsupren en la
teron?

<span id="an_3:22">3:22</span> Kaj mi ekvidis, ke ekzistas nenio pli
bona, ol ke homo gxuu plezuron de siaj faroj, cxar tia estas lia sorto;
cxar kiu alkondukos lin, por vidi, kio estas post li?

<span id="an_4:1">4:1</span> Kaj mi returnigxis, kaj mi vidis cxiujn
premojn, kiuj estas farataj sub la suno:kaj jen estas larmoj de
prematoj, kaj ne ekzistas por ili konsolanto; kaj perforteco de la mano
de iliaj premantoj, kaj ne ekzistas por ili konsolanto.

<span id="an_4:2">4:2</span> Kaj mi trovis, ke la mortintoj, kiuj jam
antaux longe mortis, estas pli felicxaj ol la vivantoj, kiuj vivas gxis
nun;

<span id="an_4:3">4:3</span> kaj pli felicxa ol ili ambaux estas tiu,
kiu gxis nun ne ekzistis, kiu ne vidis la malbonajn farojn, kiuj estas
farataj sub la suno.

<span id="an_4:4">4:4</span> Mi vidis ankaux, ke cxia laboro kaj cxia
lerteco en la faroj estas nur konkurado de unu kontraux alia; kaj ankaux
cxi tio estas vantajxo kaj ventajxo.

<span id="an_4:5">4:5</span> Malsagxulo kunmetas siajn manojn, kaj
formangxas sian korpon.

<span id="an_4:6">4:6</span> Pli bona estas plenmano da trankvilanimeco,
ol ambauxmano da penado kaj ventajxo.

<span id="an_4:7">4:7</span> Kaj denove mi turnigxis, kaj vidis
vantajxon sub la suno:

<span id="an_4:8">4:8</span> jen estas solulo, kaj neniun alian li
havas; nek filon nek fraton li havas; kaj tamen ne havas finon lia
laborado, kaj lia okulo ne povas satigxi de ricxeco; por kiu do mi
laboras kaj senigas mian animon de gxuado? CXi tio ankaux estas vantajxo
kaj malbona afero.

<span id="an_4:9">4:9</span> Pli bone estas al du ol al unu, cxar ili
havas bonan rekompencon por sia laborado.

<span id="an_4:10">4:10</span> CXar se ili falos, unu levos la alian;
sed ve al solulo, se li falos, kaj se ne estas alia, kiu lin levus.

<span id="an_4:11">4:11</span> Ankaux se du kusxigxas, estas al ili
varme; sed unu-kiel li varmigxos?

<span id="an_4:12">4:12</span> Kaj se iu montros sin pli forta kontraux
unu, tiam ambaux kontrauxstaros lin; ecx fadeno triopigita ne baldaux
dissxirigxos.

<span id="an_4:13">4:13</span> Pli bona estas knabo malricxa sed sagxa,
ol regxo maljuna sed malsagxa, kiu jam ne povas akiri scion.

<span id="an_4:14">4:14</span> Iu el malliberejo eliris, kaj farigxis
regxo; alia por regxeco naskigxis, kaj tamen estas malricxa.

<span id="an_4:15">4:15</span> Mi vidis, ke cxiu vivanto iras sub la
suno kun la junulo:gxi estas la alia, kiu okupos lian lokon.

<span id="an_4:16">4:16</span> Senfina estas la popolo, antaux kiu li
estis, kaj tamen la posteuloj ne gxojos pri li; ankaux cxi tio estas
vantajxo kaj ventajxo.

<span id="an_5:1">5:1</span> Gardu vian piedon, kiam vi iros en la domon
de Dio, kaj estu preta pli por auxskultado, ol por oferdonado de
malsagxuloj; cxar ili ne scias, ke ili agas malbone.

<span id="an_5:2">5:2</span> Ne rapidu kun via busxo, kaj via koro ne
rapidu elparoli vorton antaux Dio, cxar Dio estas en la cxielo, kaj vi
estas sur la tero; tial malmultaj estu viaj vortoj.

<span id="an_5:3">5:3</span> CXar songxo prezentigxas per multe da
agado, kaj parolo de malsagxulo konsistas el multe da vortoj.

<span id="an_5:4">5:4</span> Kiam vi faros promeson al Dio, ne prokrastu
gxin plenumi; cxar malagrablaj al Li estas malsagxuloj:kion vi promesis,
tion plenumu.

<span id="an_5:5">5:5</span> Pli bone estas, ke vi ne faru promeson, ol
fari promeson kaj ne plenumi.

<span id="an_5:6">5:6</span> Ne permesu al via busxo pekigi vian korpon,
kaj ne diru al la sendito de Dio, ke gxi estas eraro; kial fari, ke Dio
koleru pro via parolo, kaj ke Li detruu la faron de viaj manoj?

<span id="an_5:7">5:7</span> CXe multo da songxoj kaj vantajxoj estas
ankaux multe da vortoj; sed vi timu Dion.

<span id="an_5:8">5:8</span> Se premadon de malricxulo kaj rompadon de
justeco kaj honesteco vi vidas en lando, ne miru; cxar pli alta
kontrolas pli altan, kaj plej altaj ilin kontrolas.

<span id="an_5:9">5:9</span> Kaj superecon en cxio havas tiu lando, en
kiu la regxo servas al la tero.

<span id="an_5:10">5:10</span> Kiu amas monon, tiu ne satigxos per mono;
kaj kiu amas ricxecon, al tiu gxi ne donos utilon:ankaux cxi tio estas
vantajxo.

<span id="an_5:11">5:11</span> Ju pli estas da havo, des pli multaj
estas gxiaj konsumantoj; kaj kian profiton havas gxia mastro, krom vidi
gxin per siaj okuloj?

<span id="an_5:12">5:12</span> Dolcxa estas la dormo de laboranto, cxu
li mangxas malmulte aux multe; sed trosateco ne lasas la ricxulon dormi.

<span id="an_5:13">5:13</span> Turmentan malbonon mi vidis sub la
suno:ricxecon konservatan por la malutilo de gxia propra mastro.

<span id="an_5:14">5:14</span> Kaj pereas cxi tiu ricxeco en malfavoraj
cirkonstancoj; naskigxas filo, kaj li nenion havas en la mano.

<span id="an_5:15">5:15</span> Kiel li eliris el la ventro de sia
patrino, tiel nuda li foriras, kiel li venis; kaj nenion li elportas el
sia laboro, kion li povus porti en la mano.

<span id="an_5:16">5:16</span> Kaj cxi tio estas turmenta doloro, ke
kiel li venis, tiel li foriras; kian do profiton li havas de tio, ke li
laboras por la vento?

<span id="an_5:17">5:17</span> Kaj cxiujn siajn tagojn li konsumis en
mallumo, en multe da ekscitigxo, en malsano kaj malagrablajxoj!

<span id="an_5:18">5:18</span> Jen, kion mi vidis:ke estas bone kaj bele
mangxi kaj trinki kaj gxui plezurojn de cxiuj siaj laboroj, kiujn homo
laboras sub la suno dum la tagoj de sia vivo, kiujn donis al li Dio;
cxar tio estas lia apartenajxo.

<span id="an_5:19">5:19</span> Kaj se al iu homo Dio donis ricxecon kaj
havon, kaj donis al li la povon konsumi ilin kaj preni sian parton kaj
gxui plezuron de siaj laboroj, cxi tio estas dono de Dio.

<span id="an_5:20">5:20</span> CXar ne longe li memoros la tagojn de sia
vivo; Dio donas al li gxojon de lia koro.

<span id="an_6:1">6:1</span> Ekzistas malbono, kiun mi vidis sub la
suno, kaj granda gxi estas por la homo:

<span id="an_6:2">6:2</span> se al iu homo Dio donas ricxecon kaj havon
kaj honoron, kaj al lia animo mankas nenio, kion ajn li dezirus, sed Dio
ne donas al li la povon konsumi gxin, nur fremda homo gxin konsumas-cxi
tio estas vantajxo kaj malfacila doloro.

<span id="an_6:3">6:3</span> Se iu homo naskigus cent infanojn kaj vivus
multajn jarojn kaj atingus profundan agxon, sed lia animo ne gxuus sate
la havon, kaj ecx bonan enterigon li ne havus-tiam mi dirus:Pli felicxa
ol li estas abortito.

<span id="an_6:4">6:4</span> CXar cxi tiu vante venis kaj en mallumon
foriris, kaj en mallumo kasxigxos lia nomo.

<span id="an_6:5">6:5</span> Ecx la sunon li ne vidis kaj ne konis-al li
estas pli trankvile ol al tiu.

<span id="an_6:6">6:6</span> Kaj se tiu homo vivus du mil jarojn kaj la
bonon ne gxuus, cxu ne al unu loko cxiuj iros?

<span id="an_6:7">6:7</span> CXiuj laboroj de homo estas por lia busxo,
kaj tamen lia animo ne estas satigebla.

<span id="an_6:8">6:8</span> Kaj kian superecon havas la sagxulo antaux
malsagxulo, la inteligenta malricxulo antaux aliaj vivaj estajxoj?

<span id="an_6:9">6:9</span> Pli bone estas vidi per la okuloj, ol imagi
en la animo; ankaux cxi tio estas vantajxo kaj ventajxo.

<span id="an_6:10">6:10</span> Kio ajn ekzistas, tio de longe havas
nomon; kaj estas sciate, kia estas la homo, kaj ke li ne povas jugxe
batali kun Tiu, kiu estas pli forta ol li.

<span id="an_6:11">6:11</span> CXar ekzistas multe da aferoj, kiuj
plimultigas la vantajxon; kian do superecon havas la homo?

<span id="an_6:12">6:12</span> CXar kiu scias, kio estas bona por la
homo dum la tagoj de lia vanta vivo, kiun li pasigas kiel ombro? kaj kiu
diros al la homo, kio estos post li sub la suno?

<span id="an_7:1">7:1</span> Pli bona estas bona nomo, ol bona oleo; kaj
la tago de la morto estas pli bona, ol la tago de la naskigxo.

<span id="an_7:2">7:2</span> Pli bone estas iri en domon de funebro, ol
iri en domon de festenado; cxar morto estas la fino de cxiu homo, kaj la
vivanto notos cxi tion en sia koro.

<span id="an_7:3">7:3</span> Pli bona estas plendo, ol rido; cxar cxe
malgxojo de la vizagxo plibonigxas la koro.

<span id="an_7:4">7:4</span> La koro de sagxuloj estas en domo de
funebro, kaj la koro de malsagxuloj en domo de gxojo.

<span id="an_7:5">7:5</span> Pli bone estas auxskulti riprocxon de
sagxulo, ol auxskulti kanton de malsagxuloj.

<span id="an_7:6">7:6</span> CXar simila al la kraketado de dornoj sub
poto estas la ridado de la malsagxuloj; kaj vantajxo gxi estas.

<span id="an_7:7">7:7</span> CXar perforteco forprenas la sagxon de
sagxulo, kaj la prudenton malbonigas donaco.

<span id="an_7:8">7:8</span> La fino de afero estas pli bona, ol gxia
komenco; pacienculo estas pli bona, ol malhumilulo.

<span id="an_7:9">7:9</span> Ne rapidu koleri en via spirito; cxar
koleremeco logxas en la brusto de malsagxuloj.

<span id="an_7:10">7:10</span> Ne diru:Kial la antauxaj tagoj estis pli
bonaj, ol la nunaj? cxar ne el sagxeco vi cxi tion demandus.

<span id="an_7:11">7:11</span> Bona estas sagxeco kune kun hereda havo,
kaj gxi estas profita al tiuj, kiuj vidas la sunon.

<span id="an_7:12">7:12</span> CXar la sagxeco estas sxirmo tiel same,
kiel mono estas sxirmo; sed la supereco de scienco konsistas en tio, ke
la sagxeco donas vivon al sia posedanto.

<span id="an_7:13">7:13</span> Rigardu la faron de Dio; cxar kiu povas
tion rektigi, kion Li kurbigis?

<span id="an_7:14">7:14</span> En la tago de bonstato uzu la bonstaton,
kaj en la tago de malfelicxo atendu:cxi tion kaj tion arangxis Dio, por
ke la homo nenion komprenu post Li.

<span id="an_7:15">7:15</span> CXion tion mi vidis en miaj vantaj
tagoj:okazas, ke virtulo pereas cxe sia virteco, kaj okazas, ke
malvirtulo longe vivas cxe sia malvirteco.

<span id="an_7:16">7:16</span> Ne estu tro virta, kaj ne rezonu tro
multe:kial vi devas vin konfuzi?

<span id="an_7:17">7:17</span> Ne malvirtu tro multe, kaj ne estu
senprudenta:kial vi devas morti ne en via tempo?

<span id="an_7:18">7:18</span> Bone estas, se vi tenos vin je unu afero
kaj ankaux de alia afero vi ne forprenos vian manon; cxar tiu, kiu timas
Dion, penas placxi al cxiuj.

<span id="an_7:19">7:19</span> La sagxeco faras la sagxulon pli forta,
ol dek potenculoj en la urbo.

<span id="an_7:20">7:20</span> CXar ne ekzistas sur la tero virtulo, kiu
farus nur bonon kaj ne pekus.

<span id="an_7:21">7:21</span> Ne cxiujn vortojn, kiujn oni diras,
atentu en via koro, por ke vi ne auxdu vian sklavon malbenanta vin:

<span id="an_7:22">7:22</span> cxar multajn fojojn konsciis via koro, ke
ankaux vi malbenis aliajn.

<span id="an_7:23">7:23</span> CXion cxi tion mi provis per mia sagxo;
mi diris al mi:Mi akiru sagxon; tamen gxi estas malproksima de mi.

<span id="an_7:24">7:24</span> Kio estas malproksima kaj tre profunda,
kiu tion komprenos?

<span id="an_7:25">7:25</span> Mi turnis min kun mia koro, por ekkoni,
esplori, kaj trasercxi sagxecon kaj prudenton, kaj ekscii, ke la
malvirteco estas malsagxeco kaj ke la senscieco estas sensenca.

<span id="an_7:26">7:26</span> Kaj mi trovas, ke pli malbona ol la morto
estas la virino, kiu estas kaptilo, kaj kies koro estas reto, kaj kies
manoj estas katenoj; tiu, kiu placxas al Dio, sin savos de sxi, sed
pekulo estos kaptita de sxi.

<span id="an_7:27">7:27</span> Jen, kion mi trovis, diris la
Predikanto:oni devas kunigi unu fakton kun alia, por veni al konkludo.

<span id="an_7:28">7:28</span> Jen, kion ankoraux sercxis mia animo kaj
ne trovis:viron unu inter mil mi trovis, sed virinon inter cxiuj mi tute
ne trovis.

<span id="an_7:29">7:29</span> Nur cxi tion mi trovis, ke Dio kreis la
homon virtema; sed la homoj fordonis sin al multaj artifikoj.

<span id="an_8:1">8:1</span> Kiu estas simila al sagxulo? kaj kiu
komprenas la sencon de la aferoj? Sagxeco de homo lumigas lian vizagxon,
kaj la maldelikateco de lia vizagxo sxangxigxas.

<span id="an_8:2">8:2</span> Mi diras:La regxan ordonon plenumu, pro la
jxuro farita antaux Dio.

<span id="an_8:3">8:3</span> Ne rapidu foriri de antaux li, kaj ne estu
persistema en malbona afero; cxar cxion, kion li volos, li povos fari.

<span id="an_8:4">8:4</span> CXar la vorto de regxo estas potenca; kaj
kiu povas diri al li:Kion vi faras?

<span id="an_8:5">8:5</span> Kiu plenumas la ordonon, tiu spertos nenion
malbonan; tempon kaj manieron de agado scias la koro de sagxulo.

<span id="an_8:6">8:6</span> CXar por cxiu afero estas gxia tempo kaj
gxia maniero; kaj granda estas por la homo la malbono de tio,

<span id="an_8:7">8:7</span> ke li ne scias, kio estos; cxar kiu diros
al vi, kiel estos?

<span id="an_8:8">8:8</span> Neniu homo povas regi la venton kaj reteni
la venton, neniu povas regi la tagon de la morto; ne ekzistas forpermeso
en tiu milito, kaj malvirteco ne savas sian faranton.

<span id="an_8:9">8:9</span> CXion cxi tion mi vidis, kaj mi atentis
cxiun aferon, kiu estas farata sub la suno, kaj tiun tempon, en kiu homo
regas homon al lia malbono.

<span id="an_8:10">8:10</span> Kaj ankaux mi vidis, ke oni enterigis
malvirtulojn, kiuj venadis kaj eliradis el la sankta loko, kaj kiuj
estis forgesitaj en la urbo, kie ili tiel agis; kaj cxi tio ankaux estas
vantajxo.

<span id="an_8:11">8:11</span> CXar ne baldaux estas farata jugxo
kontraux malbonaj faroj, tial plene kuragxas la koro de homidoj fari
malbonon.

<span id="an_8:12">8:12</span> Kvankam pekulo faras malbonon cent
fojojn, kaj Dio estas pacienca al li, tamen mi scias, ke estos bone al
tiuj, kiuj timas Dion, kiuj respektas Lin.

<span id="an_8:13">8:13</span> Kaj ne estos bone al malvirtulo, kaj ne
tenos sin longe, simile al ombro, tiu, kiu ne timas Dion.

<span id="an_8:14">8:14</span> Ekzistas vantajxo, kiu farigxas sur la
tero:ekzistas virtuloj, al kiuj farigxas tio sama, kio farigxas al
malvirtuloj; kaj ekzistas malvirtuloj, al kiuj farigxas tio sama, kio al
la virtuloj; kaj mi diris al mi, ke ankaux cxi tio estas vantajxo.

<span id="an_8:15">8:15</span> Kaj mi eklauxdis la gajecon, cxar ne
ekzistas io pli bona por homo sub la suno, ol mangxi, trinki, kaj gaji,
kaj ke cxi tio akompanu lin en liaj laboroj en la tagoj de lia vivo,
kiujn donis al li Dio sub la suno.

<span id="an_8:16">8:16</span> Kiam mi direktis mian koron, por ekkoni
sagxecon, kaj por cxirkauxrigardi la aferojn, kiuj estas farataj sur la
tero tiamaniere, ke nek tage nek nokte homo vidas dormon sur siaj
okuloj; kaj kiam mi rigardis cxiujn farojn de Dio:

<span id="an_8:17">8:17</span> tiam mi trovis, ke homo ne povas kompreni
la aferojn, kiuj farigxas sub la suno; kiom ajn la homo penus esplori,
li ne komprenos; kaj se ecx sagxulo diras, ke li scias, li tamen ne
povas kompreni.

<span id="an_9:1">9:1</span> Al cxio cxi tio mi direktis mian koron, por
esplori cxion cxi tion, ke la virtuloj kaj sagxuloj kaj iliaj faroj
estas en la mano de Dio; kaj nek amon nek malamon scias la homo, kaj
nenion, kio lin atendas.

<span id="an_9:2">9:2</span> Al cxiuj estas la sama sorto:al la virtulo
kaj al la malvirtulo, al la bona kaj pura kaj al la malpura, al la
oferfaranto kaj al tiu, kiu ne oferfaras, al la bonulo kaj al la pekulo,
al la jxuranto kaj al tiu, kiu timas jxuron.

<span id="an_9:3">9:3</span> CXi tio estas malbona en cxio, kio farigxas
sub la suno, ke la sama sorto ekzistas por cxiuj, kaj la koro de la
homidoj estas plena de malbono, kaj sensencajxo estas en ilia koro dum
ilia vivado, kaj poste ili transiras al la mortintoj.

<span id="an_9:4">9:4</span> CXar kiu trovigxas inter la vivuloj, tiu
havas ankoraux esperon; cxar ecx al hundo vivanta estas pli bone, ol al
leono mortinta.

<span id="an_9:5">9:5</span> CXar la vivantoj scias, ke ili mortos; kaj
la mortintoj scias nenion, kaj por ili jam ne ekzistas rekompenco, cxar
la memoro pri ili estas forgesita.

<span id="an_9:6">9:6</span> Kaj ilia amo, kaj ilia malamo, kaj ilia
jxaluzo jam de longe malaperis; kaj jam por neniam ili havas partoprenon
en io, kio farigxas sub la suno.

<span id="an_9:7">9:7</span> Iru, mangxu gxoje vian panon, kaj trinku
kun gaja koro vian vinon, se Dio favoris viajn aferojn.

<span id="an_9:8">9:8</span> En cxiu tempo viaj vestoj estu blankaj, kaj
oleo ne manku sur via kapo.

<span id="an_9:9">9:9</span> GXuu la vivon kun la edzino, kiun vi amas
en la tempo de via tuta vanta vivo, kaj kiun Dio donis al vi por cxiuj
viaj vantaj tagoj; cxar cxi tio estas via apartenajxo en via vivo, kaj
en viaj laboroj, kiujn vi laboris sub la suno.

<span id="an_9:10">9:10</span> Kion ajn via mano povas fari laux via
forto, tion faru; cxar ekzistas nek faro, nek kalkulo, nek scio, nek
sagxo, en SXeol, kien vi iros.

<span id="an_9:11">9:11</span> Aliflanke mi vidis sub la suno, ke ne de
la rapiduloj dependas la kuro, ne de la fortuloj dependas la milito, kaj
ne la sagxuloj havas panon, kaj ne la talentuloj havas ricxecon, kaj ne
la kompetentuloj trovas aprobon; nur de la tempo kaj okazo ili cxiuj
dependas.

<span id="an_9:12">9:12</span> CXar ecx ne scias la homo sian sorton;
kiel fisxoj, kaptitaj en pereigan reton, kaj kiel birdoj, implikigxintaj
en kaptilon, tiel kaptigxas la homoj en tempo malbona, kiam gxi atakas
ilin neatendite.

<span id="an_9:13">9:13</span> Ankaux jenan sagxajxon mi vidis sub la
suno, kaj gxi sxajnis al mi granda:

<span id="an_9:14">9:14</span> estis urbo malgranda, kaj malmulte da
homoj gxi havis; venis al gxi granda regxo, kaj siegxis gxin, kaj
konstruis cxirkaux gxi grandajn siegxajn fortikajxojn;

<span id="an_9:15">9:15</span> sed trovigxis en gxi homo malricxa sed
sagxa, kaj li savis la urbon per sia sagxeco; tamen neniu rememoris tiun
malricxan homon.

<span id="an_9:16">9:16</span> Kaj mi diris:Pli bona estas sagxo ol
forto, tamen la sagxo de malricxulo estas malrespektata, kaj liaj vortoj
ne estas auxdataj.

<span id="an_9:17">9:17</span> La vortoj de sagxuloj, trankvile
auxskultitaj, estas pli bonaj ol la kriado de reganto inter malsagxuloj.

<span id="an_9:18">9:18</span> Pli bona estas sagxo, ol militaj
instrumentoj; kaj unu pekulo pereigas multe da bono.

<span id="an_10:1">10:1</span> Venenaj musxoj putrigas kaj haladzigas la
oleon de parfumisto; pli sxatata ol sagxo kaj honoro ofte estas
malgranda malsagxajxo.

<span id="an_10:2">10:2</span> La koro de sagxulo estas cxe lia dekstra
flanko, kaj la koro de malsagxulo cxe lia maldekstra.

<span id="an_10:3">10:3</span> Kaj ecx en la vojo, laux kiu iras
malsagxulo, mankas al li sagxo, kaj al cxiu li diras, ke li estas
malsagxulo.

<span id="an_10:4">10:4</span> Se atakos vin kolero de reganto, ne
forlasu vian lokon, cxar mildeco pardonigas ecx grandajn krimojn.

<span id="an_10:5">10:5</span> Ekzistas malbono, kiun mi vidis sub la
suno; gxi estas kvazaux eraro, venanta de la reganto:

<span id="an_10:6">10:6</span> senscieco estas metata tre alte, kaj la
ricxuloj sidas malalte.

<span id="an_10:7">10:7</span> Mi vidis sklavojn sur cxevaloj, kaj
princojn, irantajn piede, kiel sklavoj.

<span id="an_10:8">10:8</span> Kiu fosas kavon, tiu falos en gxin; kaj
kiu detruas muron, tiun mordos serpento.

<span id="an_10:9">10:9</span> Kiu transmovas sxtonojn, tiu faras al si
difekton per strecxo; kaj kiu hakas lignon, tiu sin vundas per gxi.

<span id="an_10:10">10:10</span> Se malakrigxis la hakilo, kaj oni ne
akrigas la trancxan flankon, oni devas strecxi la fortojn; kaj la
cxefajxo estas prepari cxion sagxe.

<span id="an_10:11">10:11</span> Se mordis la serpento sen kuracparolo,
tiam jam ne utilas kuracparolanto.

<span id="an_10:12">10:12</span> Vortoj el busxo de sagxulo estas
agrablaj, sed la busxo de malsagxulo lin mem pereigas.

<span id="an_10:13">10:13</span> La komenco de la parolo de lia busxo
estas malsagxajxo, kaj la fino de lia parolo estas abomeninda
sensencajxo.

<span id="an_10:14">10:14</span> Malsagxulo multe parolas, kvankam homo
ne scias, kio estos; kaj kio estos post li? kiu cxi tion diros al li?

<span id="an_10:15">10:15</span> Penado de malsagxuloj lacigas cxiun,
kiu ne scias ecx la vojon al la urbo.

<span id="an_10:16">10:16</span> Ve al vi, ho lando, se via regxo estas
infano kaj viaj princoj mangxas frue!

<span id="an_10:17">10:17</span> Felicxa vi estas, ho lando, se via
regxo estas de nobla deveno kaj viaj princoj mangxas en gxusta tempo,
por fortigxi, ne por festeni!

<span id="an_10:18">10:18</span> De mallaboremeco falos la plafono; kaj,
se oni mallevas la manojn, tramalsekigxas la domo.

<span id="an_10:19">10:19</span> Por plezuro oni arangxas festenojn, kaj
vino gajigas la vivon, kaj mono respondas por cxio.

<span id="an_10:20">10:20</span> Ecx en viaj pensoj ne malbenu la
regxon, kaj en via dormocxambro ne malbenu ricxulon; cxar birdo cxiela
transportos vian vocxon, kaj flugila estajxo eldiros vian parolon.

<span id="an_11:1">11:1</span> Elsendu vian panon sur la akvon; cxar
post longa tempo vi gxin retrovos.

<span id="an_11:2">11:2</span> Donu parton al sep, kaj ecx al ok, cxar
vi ne scias, cxu ne estos malfelicxo sur la tero.

<span id="an_11:3">11:3</span> Kiam la nuboj plenigxos, ili versxos
pluvon sur la teron, kaj se falos arbo suden aux norden, gxi tie restos,
kien gxi falis.

<span id="an_11:4">11:4</span> Kiu observas la venton, tiu ne semos; kaj
kiu rigardas la nubojn, tiu ne rikoltos.

<span id="an_11:5">11:5</span> Kiel vi ne scias, kian vojon iros la
vento, kaj kiel formigxas la ostoj en la ventro de gravedulino, tiel vi
ne povas scii la faron de Dio, kiu cxion faras.

<span id="an_11:6">11:6</span> Matene semu vian semon, kaj vespere via
mano ne ripozu; cxar vi ne scias, cxu tio aux alio estos pli gxusta, aux
cxu ambaux egale estos bonaj.

<span id="an_11:7">11:7</span> Agrabla estas la lumo, kaj bone estas al
la okuloj vidi la sunon.

<span id="an_11:8">11:8</span> CXar se ecx multajn jarojn homo vivus, li
gxoju en ili cxiuj; kaj li memoru pri la tagoj mallumaj, cxar estos
multe da ili; cxio, kio venos, estas vantajxo.

<span id="an_11:9">11:9</span> GXoju, junulo, en via infaneco; kaj via
koro gxuu plezuron en la tagoj de via juneco, kaj iru, kien kondukas vin
via koro kaj kien rigardas viaj okuloj; sed sciu, ke pri cxio cxi tio
Dio venigos vin al jugxo.

<span id="an_11:10">11:10</span> Tial forpelu malgxojon de via koro, kaj
forigu malagrablajxon de via korpo; cxar la infaneco kaj la juneco estas
vantajxo.

<span id="an_12:1">12:1</span> Kaj memoru vian Kreinton en la tagoj de
via juneco, dum ankoraux ne venis la tagoj de malbono, kaj ne venis la
jaroj, pri kiuj vi diros:Mi ne havas plezuron de ili;

<span id="an_12:2">12:2</span> dum ne mallumigxis la suno, la lumo, la
luno, kaj la steloj, kaj ne revenis nuboj post la pluvo;

<span id="an_12:3">12:3</span> en la tago, kiam ektremos la gardantoj de
la domo, kaj malfortigxos la militantoj, kaj cxesos mueli la
muelantinoj, cxar estos malmulte da ili, kaj senvidigxos la
rigardantinoj tra la fenestroj;

<span id="an_12:4">12:4</span> kaj fermitaj estos la pordoj al la
strato, kiam eksilentos la sonado de la muelsxtono; kaj homo levigxados
laux la krio de birdo, kaj mallauxtigxos la sonoj de kantoj;

<span id="an_12:5">12:5</span> kaj altajxojn ili ektimos, kaj sur la
vojo aperos teruroj, kaj ekfloros la migdalarbo, kaj pezigxos la
lokusto, kaj malaperos deziro:tiam homo foriros en sian eternan domon,
kaj sur la strato marsxos plorantoj;

<span id="an_12:6">12:6</span> gxis dissxirigxos la argxenta cxeneto,
rompigxos la ora lampeto, rompigxos la krucxo cxe la fonto, kaj falos la
rado en la puton;

<span id="an_12:7">12:7</span> kaj la polvo refarigxos tero, kiel gxi
estis, kaj la spirito reiros al Dio, kiu gxin donis.

<span id="an_12:8">12:8</span> Vantajxo de vantajxoj, diris la
Predikanto; cxio estas vantajxo.

<span id="an_12:9">12:9</span> Krom tio, ke la Predikanto estis sagxulo,
li ankoraux instruis scion al la popolo; li cxion pesis, esploris, kaj
verkis multe da sentencoj.

<span id="an_12:10">12:10</span> Penis la Predikanto trovi agrablajn
parolojn, kaj li skribis gxuste vortojn de vero.

<span id="an_12:11">12:11</span> La paroloj de sagxuloj estas kiel akraj
pintoj, kaj kiel enbatitaj najloj estas la vortoj de publikaj
parolistoj; ili estas donitaj de unu pasxtisto.

<span id="an_12:12">12:12</span> Kaj krom tio, mia filo, akceptu mian
instruon, ke se oni volus verki multajn librojn, ne estus fino, kaj
multe legi lacigas la korpon.

<span id="an_12:13">12:13</span> Ni auxskultu la finon de cxio:timu
Dion, kaj plenumu Liajn ordonojn, cxar cxi tio estas cxio por la homo.

<span id="an_12:14">12:14</span> CXar cxiun faron Dio venigos al jugxo,
ecx cxion kasxitan, cxu gxi estas bona aux malbona.

------------------------------------------------------------------------

[Next: Song of Solomon](sol.md)
