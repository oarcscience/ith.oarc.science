[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jer)  [Next](eze.md) 

------------------------------------------------------------------------

### Esperanto Bible: Lamentations

<span id="an_1:1">1:1</span> Kiel solece sidas la urbo, kiu estis tiel
multehoma! La estrino de la nacioj farigxis kiel vidvino, La princino de
landoj farigxis tributulino!

<span id="an_1:2">1:2</span> Sencxese sxi ploras en la nokto, kaj sxiaj
larmoj estas sur sxiaj vangoj; SXi havas neniun konsolanton inter cxiuj
siaj amintoj, CXiuj sxiaj amikoj sxin perfidis, farigxis sxiaj
malamikoj.

<span id="an_1:3">1:3</span> Elmigris Jehuda pro mizero kaj tro
malfacila laborado; Li eklogxis inter la nacioj, sed ne trovas ripozon;
CXiuj liaj persekutantoj atingis lin en malvastaj lokoj.

<span id="an_1:4">1:4</span> La vojoj de Cion estas malgxojaj, cxar
neniu iras al festoj; CXiuj gxiaj pordegoj dezertigxis, gxiaj pastroj
gxemas; GXiaj virgulinoj ploras, kaj al gxi mem estas tre maldolcxe.

<span id="an_1:5">1:5</span> GXiaj kontrauxuloj farigxis cxefoj, gxiaj
malamikoj gxuas bonstaton; CXar la Eternulo jxetis sur gxin mizeron pro
la multo de gxiaj malbonagoj; GXiaj infanoj iris en kaptitecon, pelataj
de la malamiko.

<span id="an_1:6">1:6</span> Forigxis de la filino de Cion sxia tuta
beleco; SXiaj princoj farigxis kiel cervoj, kiuj ne trovas pasxtejon,
Kaj ili iras senforte antaux la pelanto.

<span id="an_1:7">1:7</span> En la tagoj de sia mizero kaj suferoj
Jerusalem rememoras cxiujn cxarmajxojn, kiujn sxi havis en la tempoj
pasintaj; Dume nun sxia popolo enfalis en la manon de premanto, kaj
neniu sxin helpas, La malamikoj sxin rigardas kaj ridas pri sxia
ruinigxo.

<span id="an_1:8">1:8</span> Pekis, pekis Jerusalem, tial sxi farigxis
kiel hontindulino; CXiuj, kiuj sxin estimis, nun malestimas sxin, cxar
ili vidas sxian malhonoron; Kaj sxi mem gxemas kaj turnas sin
malantauxen.

<span id="an_1:9">1:9</span> SXia malpurajxo estas sur la rando de sxia
vesto; sxi ne pensis pri sia estonteco; Tial sxi terure malaltigxis, kaj
sxi havas neniun konsolanton: Rigardu, ho Eternulo, mian mizeron, cxar
la malamiko forte fieras.

<span id="an_1:10">1:10</span> La malamiko etendis sian manon sur cxiujn
sxiajn grandvalorajxojn; SXi vidas, kiel en sxian sanktejon eniras
nacioj, Pri kiuj Vi ordonis, ke ili ne eniru en Vian komunumon.

<span id="an_1:11">1:11</span> SXia tuta popolo gxemas, ili sercxas
panon, Ili fordonas siajn grandvalorajxojn pro mangxajxo, por revigligi
sian animon: Rigardu, ho Eternulo, kaj vidu, kiel malestimata mi
farigxis!

<span id="an_1:12">1:12</span> Ho vi, cxiuj, kiuj preteriras la vojon,
rigardu kaj vidu, CXu ekzistas sufero simila al mia sufero, Kiu trafis
min kaj kiun la Eternulo jxetis sur min en la tago de Lia flama kolero.

<span id="an_1:13">1:13</span> De supre Li jxetis fajron en miajn
ostojn, kaj gxi ekregis en ili; Li etendis reton antaux miaj piedoj,
renversis min malantauxen; Li ruinigis min, faris min dolorplena dum la
tuta tago.

<span id="an_1:14">1:14</span> Kunplektigxis per Lia mano la jugo de
miaj pekoj; Ili kunplektigxis, suriris sur mian kolon; Li faligis mian
forton; La Sinjoro transdonis min en tiajn manojn, el kiuj mi ne povas
levigxi.

<span id="an_1:15">1:15</span> La Sinjoro dispremis per la piedoj cxiujn
miajn fortulojn interne de mi; Li kunvokis festan kunvenon kontraux min,
por disbati miajn junulojn; Kiel en vinpremejo la Sinjoro piedpremis la
virgulinon-filinon de Jehuda.

<span id="an_1:16">1:16</span> Pro tio mi ploras kaj miaj ambaux okuloj
abunde fluigas akvon; CXar malproksime de mi estas konsolanto, kiu povus
revigligi mian animon; Miaj infanoj pereis, cxar la malamiko venkis.

<span id="an_1:17">1:17</span> Cion etendas siajn manojn, sed gxi ne
trovas konsolanton; La Eternulo vokis kontraux Jakobon liajn malamikojn
de cxiuj flankoj; Jerusalem farigxis inter ili kiel hontindulino.

<span id="an_1:18">1:18</span> Justa Li estas, la Eternulo, cxar mi
malobeis Liajn vortojn. Auxskultu, ho cxiuj popoloj, kaj rigardu mian
suferadon: Miaj virgulinoj kaj junuloj iris en kaptitecon.

<span id="an_1:19">1:19</span> Mi vokis miajn amikojn, sed ili min
trompis; Miaj pastroj kaj miaj plejagxuloj estas mortantaj en la urbo,
Ili sercxas por si panon, por revigligi sian animon.

<span id="an_1:20">1:20</span> Rigardu, ho Eternulo, en kia mizero mi
estas! Miaj internajxoj sxvelis, mia koro renversigxis en mi, cxar mi
forte malobeis. Ekstere seninfanigis min la glavo, kaj en la domo la
morto.

<span id="an_1:21">1:21</span> Oni auxdas, kiel mi gxemas, sed neniu min
konsolas; CXiuj miaj malamikoj auxdis pri mia malfelicxo, kaj ekgxojis,
cxar Vi tion faris; Venigu do la tagon, kiam Vi proklamos, ke ili
farigxu kiel mi.

<span id="an_1:22">1:22</span> Ilia tuta malboneco venu antaux Vin; Kaj
agu kun ili tiel, kiel Vi agis kun mi pro cxiuj miaj pekoj; CXar granda
estas mia gxemado, kaj mia koro doloras.

<span id="an_2:1">2:1</span> Kiele la Sinjoro en Sia kolero kovris per
mallumo la filinon de Cion! De la cxielo sur la teron Li jxetegis la
belecon de Izrael, Kaj ne rememoris Sian piedbenketon en la tago de Sia
kolero.

<span id="an_2:2">2:2</span> Senindulge ekstermis la Sinjoro cxiujn
logxejojn de Jakob; Li detruis en Sia kolero la fortikajxojn de la
filino de Jehuda, alniveligis ilin al la tero; Li frapis la regnon kaj
gxiajn regantojn.

<span id="an_2:3">2:3</span> En flama kolero Li rompis cxiujn kornojn de
Izrael; Li tiris Sian dekstran manon malantauxen, kiam venis la
malamiko; Kaj Li ekbruligis en Jakob kvazaux flamantan fajron, kiu
ekstermas cxion cxirkauxe.

<span id="an_2:4">2:4</span> Li strecxis Sian pafarkon kiel malamiko,
direktis Sian dekstran manon kiel atakanto, Kaj mortigis cxion, kio
estis cxarma por la okuloj; En la tendo de la filino de Cion Li
elversxis Sian koleron kiel fajron.

<span id="an_2:5">2:5</span> La Sinjoro farigxis kiel malamiko, Li
ekstermis Izraelon, ekstermis cxiujn liajn palacojn, detruis liajn
fortikajxojn; Kaj al la filino de Jehuda Li donis multe da plorado kaj
gxemado.

<span id="an_2:6">2:6</span> Kiel gxardenon Li ruinigis lian tendon,
detruis lian kunvenejon; La Eternulo forgesigis en Cion feston kaj
sabaton, Kaj forpusxis en la indigno de Sia kolero regxon kaj pastron.

<span id="an_2:7">2:7</span> La Sinjoro forlasis Sian altaron, abomenis
Sian sanktejon, Transdonis en la manojn de malamikoj la murojn de gxiaj
palacoj; Ili faris bruon en la domo de la Eternulo kiel en tago de
festo.

<span id="an_2:8">2:8</span> La Eternulo decidis ekstermi la muregon de
la filino de Cion; Li eltiris la mezursxnuron, ne detenis Sian manon de
ekstermado; Li funebrigis la fortikajxon kaj muregon, ambaux havas nun
mizeran aspekton.

<span id="an_2:9">2:9</span> Enprofundigxis en la teron gxiaj pordegoj;
Li detruis kaj rompis gxiajn riglilojn; GXia regxo kaj gxiaj princoj
estas inter la nacioj; La legxoj jam ne ekzistas, kaj gxiaj profetoj ne
plu ricevas vizion de la Eternulo.

<span id="an_2:10">2:10</span> Silente sidas sur la tero la plejagxuloj
de la filino de Cion; Polvon ili metis sur sian kapon, zonis sin per
sakajxo; Al la tero klinis sian kapon la virgulinoj de Jerusalem.

<span id="an_2:11">2:11</span> Konsumigxis de larmoj miaj okuloj,
sxvelis miaj internajxoj, Elversxigxis sur la teron mia hepato, pro la
pereo de la filino de mia popolo, Kiam infanoj kaj sucxinfanoj
senfortigxis de malsato sur la stratoj de la urbo.

<span id="an_2:12">2:12</span> Al siaj patrinoj ili diris:Kie estas pano
kaj vino? Ili falis kiel vunditaj sur la stratoj de la urbo, Kaj eligis
sian animon sur la brusto de siaj patrinoj.

<span id="an_2:13">2:13</span> Kiun mi povas montri al vi, kun kiu mi
povas kompari vin, ho filino de Jerusalem? Kiun similan mi povas montri
al vi, por konsoli vin, ho virgulino-filino de Cion? CXar granda kiel la
maro estas via malfelicxo; kiu vin resanigos?

<span id="an_2:14">2:14</span> Viaj profetoj profetis al vi malverajxon
kaj sensencajxon, Kaj ne montris al vi viajn malbonagojn, por
antauxgardi vin kontraux kaptiteco; Ili predikis al vi viziojn
malverajn, kiuj alportis al vi elpelon.

<span id="an_2:15">2:15</span> Kunfrapas pri vi siajn manojn cxiuj
preterirantoj; Ili fajfas kaj balancas la kapon pri la filino de
Jerusalem, dirante: CXu tio estas la urbo, kiun oni nomis perfektajxo de
beleco, gxojo de la tuta tero?

<span id="an_2:16">2:16</span> Malfermegas kontraux vi sian busxon cxiuj
viaj malamikoj; Ili fajfas kaj grincigas la dentojn, dirante:Ni englutis
sxin; CXi tiun tagon ni atendis, ni gxin atingis, ni gxin vidas.

<span id="an_2:17">2:17</span> La Eternulo plenumis tion, kion Li
intencis; Li plenumis Sian vorton, kiun Li eldiris antaux longa tempo;
Li detruis senindulge, Li gxojigis pri vi la malamikon, Li altigis la
kornon de viaj kontrauxuloj.

<span id="an_2:18">2:18</span> Ilia koro krias al la Sinjoro: Ho murego
de la filino de Cion, versxu larmojn kiel torento tage kaj nokte; Ne
ripozu, la pupilo de via okulo ne silentu.

<span id="an_2:19">2:19</span> Levigxu, ploregu en la nokto en la
komenco de cxiu gardoparto; Elversxu kiel akvon vian koron antaux la
vizagxo de la Sinjoro; Levu al Li viajn manojn pro la animo de viaj
infanoj, kiuj senfortigxas de malsato en la komenco de cxiuj stratoj.

<span id="an_2:20">2:20</span> Rigardu, ho Eternulo, kaj vidu, kun kiu
Vi agis tiamaniere! CXu ie aliloke mangxis virinoj sian frukton, siajn
dorlotitajn infanojn? CXu ie estis mortigataj en la sanktejo de la
Sinjoro pastroj kaj profetoj?

<span id="an_2:21">2:21</span> Surtere sur la stratoj kusxis junuloj kaj
maljunuloj; Miaj junulinoj kaj junuloj falis de glavo; Vi mortigis en la
tago de Via kolero, bucxis kaj ne kompatis.

<span id="an_2:22">2:22</span> Kiel por festa tago Vi kunvokis de
cxirkauxe miajn terurajn najbarojn, Kaj en la tago de la kolero de la
Eternulo neniu savigxis, neniu restis; Tiujn, kiujn mi dorlotis kaj
edukis, cxiujn ekstermis mia malamiko.

<span id="an_3:1">3:1</span> Mi estas la viro, kiu spertis suferon sub
la vergo de Lia kolero.

<span id="an_3:2">3:2</span> Min Li kondukis kaj irigis en mallumon, ne
en lumon.

<span id="an_3:3">3:3</span> Nur sur min Li turnas Sian manon cxiutage
denove.

<span id="an_3:4">3:4</span> Li maljunigis mian karnon kaj hauxton,
rompis miajn ostojn.

<span id="an_3:5">3:5</span> Li konstruis cxirkaux mi, cxirkauxis min
per maldolcxajxoj kaj malfacilajxoj.

<span id="an_3:6">3:6</span> En mallumon Li lokis min, kiel porcxiamajn
mortintojn.

<span id="an_3:7">3:7</span> Li cxirkauxbaris min, ke mi ne povu eliri;
Li ligis min per pezaj cxenoj.

<span id="an_3:8">3:8</span> Kvankam mi krias kaj vokas, Li kovras Siajn
orelojn antaux mia pregxo.

<span id="an_3:9">3:9</span> Li baris miajn vojojn per hakitaj sxtonoj;
Li kurbigis miajn vojetojn.

<span id="an_3:10">3:10</span> Li estas por mi kiel urso en embusko,
kiel leono en kasxita loko.

<span id="an_3:11">3:11</span> Li depusxis min de miaj vojoj, kaj
dissxiris min; Li faris min objekto de teruro.

<span id="an_3:12">3:12</span> Li strecxis Sian pafarkon, kaj starigis
min kiel celon por Siaj sagoj.

<span id="an_3:13">3:13</span> En miajn renojn Li pafis la filojn de Sia
sagujo.

<span id="an_3:14">3:14</span> Mi farigxis mokatajxo por mia tuta
popolo, ilia cxiutaga rekantajxo.

<span id="an_3:15">3:15</span> Li satigis min per maldolcxajxo,
trinkoplenigis min per vermuto.

<span id="an_3:16">3:16</span> Li disrompis miajn dentojn en malgrandajn
pecojn, Li enpusxis min en cindron.

<span id="an_3:17">3:17</span> Mia animo estas forpusxita for de paco;
bonstaton mi forgesis.

<span id="an_3:18">3:18</span> Kaj mi diris:Pereis mia forto kaj mia
espero al la Eternulo.

<span id="an_3:19">3:19</span> La memoro pri mia mizero kaj miaj suferoj
estas vermuto kaj galo.

<span id="an_3:20">3:20</span> Konstante rememorante tion, senfortigxas
en mi mia animo.

<span id="an_3:21">3:21</span> Sed tion mi respondas al mia koro, kaj
tial mi esperas:

<span id="an_3:22">3:22</span> GXi estas favorkoreco de la Eternulo, ke
ni ne tute pereis; cxar Lia kompatemeco ne finigxis,

<span id="an_3:23">3:23</span> Sed cxiumatene gxi renovigxas; granda
estas Via fideleco.

<span id="an_3:24">3:24</span> Mia parto estas la Eternulo, diras mia
animo; tial mi esperas al Li.

<span id="an_3:25">3:25</span> La Eternulo estas bona por tiuj, kiuj
esperas al Li, por la animo, kiu sercxas Lin.

<span id="an_3:26">3:26</span> Bone estas esperi pacience helpon de la
Eternulo.

<span id="an_3:27">3:27</span> Bone estas al la homo, kiu portas jugon
en sia juneco;

<span id="an_3:28">3:28</span> Li sidas solece kaj silentas, kiam li
estas sxargxita;

<span id="an_3:29">3:29</span> Li metas sian busxon en polvon, kredante,
ke ekzistas espero;

<span id="an_3:30">3:30</span> Li donas sian vangon al tiu, kiu lin
batas; li satigas sin per malhonoro.

<span id="an_3:31">3:31</span> CXar ne por eterne forlasas la Sinjoro;

<span id="an_3:32">3:32</span> Se Li iun suferigas, Li ankaux kompatas
pro Sia granda favorkoreco;

<span id="an_3:33">3:33</span> CXar ne el Sia koro Li sendas mizeron kaj
suferon al la homoj.

<span id="an_3:34">3:34</span> Kiam oni premas sub siaj piedoj cxiujn
malliberulojn de la tero,

<span id="an_3:35">3:35</span> Kiam oni forklinas la rajton de homo
antaux la vizagxo de la Plejaltulo,

<span id="an_3:36">3:36</span> Kiam oni estas maljusta kontraux homo en
lia jugxa afero-CXu la Sinjoro tion ne vidas?

<span id="an_3:37">3:37</span> Kiu povas per sia diro atingi, ke io
farigxu, se la Sinjoro tion ne ordonis?

<span id="an_3:38">3:38</span> CXu ne el la busxo de la Plejaltulo
eliras la decidoj pri malbono kaj pri bono?

<span id="an_3:39">3:39</span> Kial murmuras homo vivanta? CXiu murmuru
kontraux siaj pekoj.

<span id="an_3:40">3:40</span> Ni trarigardu kaj esploru nian konduton,
kaj ni revenu al la Eternulo;

<span id="an_3:41">3:41</span> Ni levu nian koron kaj niajn manojn al
Dio en la cxielo.

<span id="an_3:42">3:42</span> Ni pekis kaj malobeis, kaj Vi ne
pardonis.

<span id="an_3:43">3:43</span> Vi kovris Vin per kolero kaj persekutis
nin; Vi mortigis, Vi ne kompatis.

<span id="an_3:44">3:44</span> Vi kovris Vin per nubo, por ke ne atingu
Vin la pregxo.

<span id="an_3:45">3:45</span> Vi faris nin balaindajxo kaj
abomenindajxo inter la popoloj.

<span id="an_3:46">3:46</span> Malfermegis kontraux ni sian busxon cxiuj
niaj malamikoj.

<span id="an_3:47">3:47</span> Teruro kaj pereo trafis nin, ruinigo kaj
malfelicxo.

<span id="an_3:48">3:48</span> Torentojn da akvo versxas mia okulo pri
la malfelicxo de la filino de mia popolo.

<span id="an_3:49">3:49</span> Mia okulo fluigas kaj ne cxesas, ne
ekzistas por gxi halto,

<span id="an_3:50">3:50</span> GXis la Eternulo ekrigardos kaj ekvidos
de la cxielo.

<span id="an_3:51">3:51</span> Mia okulo suferigas mian animon pri cxiuj
filinoj de mia urbo.

<span id="an_3:52">3:52</span> Senkauxze cxasas min kiel birdon miaj
malamikoj;

<span id="an_3:53">3:53</span> Ili pereigas mian vivon en kavo, ili
jxetas sur min sxtonojn.

<span id="an_3:54">3:54</span> Akvo levigxis kontraux mian kapon, kaj mi
diris:Mi tute pereis.

<span id="an_3:55">3:55</span> Mi vokis Vian nomon, ho Eternulo, el la
profunda kavo;

<span id="an_3:56">3:56</span> Vi auxdis mian vocxon; ne kovru Vian
orelon antaux mia vokado pri liberigo.

<span id="an_3:57">3:57</span> Vi alproksimigxis, kiam mi vokis al Vi;
Vi diris:Ne timu.

<span id="an_3:58">3:58</span> Vi, ho Sinjoro, defendis mian jugxaferon;
Vi liberigis mian vivon.

<span id="an_3:59">3:59</span> Vi vidis, ho Eternulo, la maljustajxon,
kiun mi suferas; jugxu mian aferon.

<span id="an_3:60">3:60</span> Vi vidis ilian tutan vengxon, cxiujn
iliajn intencojn kontraux mi.

<span id="an_3:61">3:61</span> Vi auxdis ilian insultadon, ho Eternulo,
cxiujn iliajn intencojn kontraux mi,

<span id="an_3:62">3:62</span> La parolojn de tiuj, kiuj levigxis
kontraux min, kaj iliajn pensojn kontraux mi dum la tuta tago.

<span id="an_3:63">3:63</span> Rigardu, kiam ili sidas kaj kiam ili
levigxas; mi cxiam estas ilia rekantajxo.

<span id="an_3:64">3:64</span> Redonu al ili repagon, ho Eternulo, laux
la faroj de iliaj manoj.

<span id="an_3:65">3:65</span> Donu al ili doloron en la koro, sentigu
al ili Vian malbenon.

<span id="an_3:66">3:66</span> Persekutu ilin en kolero, kaj ekstermu
ilin el sub la cxielo de la Eternulo.

<span id="an_4:1">4:1</span> Kiele senbriligxis la oro, sxangxigxis la
bonega metalo! La sxtonoj de la sanktejo kusxas disjxetitaj en la
komenco de cxiuj stratoj!

<span id="an_4:2">4:2</span> La karaj filoj de Cion, havantaj la valoron
de plej pura oro, Kiele ili similigxis al argilaj potoj, faritajxo de
potisto!

<span id="an_4:3">4:3</span> Ecx sxakaloj donas siajn mamojn kaj nutras
siajn idojn; Sed la filino de mia popolo farigxis kruela, kiel strutoj
en la dezerto.

<span id="an_4:4">4:4</span> La lango de sucxinfano algluigxis al gxia
palato pro soifo; Infanoj petas panon, sed neniu donas al ili.

<span id="an_4:5">4:5</span> Kiuj antauxe mangxadis frandajxojn, tiuj
senfortigxas nun pro malsato sur la stratoj; Kiuj estis edukitaj sur
purpuro, tiuj ruligxas nun sur sterko.

<span id="an_4:6">4:6</span> La pekoj de la filino de mia popolo estas
pli grandaj, ol la pekoj de Sodom, Kiu estis renversita momente, kaj
manoj gxin ne turmentis.

<span id="an_4:7">4:7</span> SXiaj princoj estis pli puraj ol negxo, pli
klaraj ol lakto; Ilia vizagxo estis pli rugxa ol koraloj, ili aspektis
kiel safiro;

<span id="an_4:8">4:8</span> Nun ilia vizagxo estas pli nigra ol karbo;
oni ne rekonas ilin sur la stratoj; Ilia hauxto alpendigxis al iliaj
ostoj, velksekigxis kiel ligno.

<span id="an_4:9">4:9</span> Pli bone estis al tiuj, kiuj mortis de
glavo, ol al tiuj, kiuj mortas de malsato, Kiuj senfortigxas kaj pereas
pro manko de produktajxoj de kampo.

<span id="an_4:10">4:10</span> La manoj de kompatemaj virinoj kuiris
iliajn infanojn; Kaj cxi tiuj farigxis ilia mangxajxo en la mizerego de
la filino de mia popolo.

<span id="an_4:11">4:11</span> La Eternulo plene elcxerpis Sian koleron,
Li elversxis la flamon de Sia indigno; Li ekbruligis en Cion fajron, kiu
ekstermis gxiajn fundamentojn.

<span id="an_4:12">4:12</span> Ne kredis la regxoj de la tero, nek cxiuj
logxantoj de la mondo, Ke malamiko kaj kontrauxulo eniros en la
pordegojn de Jerusalem.

<span id="an_4:13">4:13</span> Tio farigxis pro la pekoj de gxiaj
profetoj, pro la malbonagoj de gxiaj pastroj, Kiuj versxadis en gxi
sangon de virtuloj.

<span id="an_4:14">4:14</span> Kiel blinduloj ili vagadis sur la
stratoj, Malpurigis sin per sango tiel, ke oni ne povis tusxi iliajn
vestojn.

<span id="an_4:15">4:15</span> Oni kriis al ili:For, malpuruloj! for,
for, ne altusxigxu! Kiam ili forigxadis kaj vagadis, oni diradis inter
la nacioj:Ili ne plu logxos tie.

<span id="an_4:16">4:16</span> La vizagxo de la Eternulo ilin disjxetis,
kaj jam ne volas rigardi ilin; Pastrojn ili ne respektis, plejagxulojn
ili ne kompatis.

<span id="an_4:17">4:17</span> Ankoraux lacigxadis niaj okuloj,
atendante senvaloran helpon; Strecxe ni atendis nacion, kiu ne povas
helpi.

<span id="an_4:18">4:18</span> Ili glitigis niajn pasxojn, ke ni ne povu
iri sur niaj stratoj. Alproksimigxis nia fino; plenigxis nia tempo, cxar
venis nia fino.

<span id="an_4:19">4:19</span> Pli rapidaj ol agloj de la cxielo estis
niaj persekutantoj; Sur la montoj ili postkuris nin, en la dezerto ili
faris embuskojn kontraux ni.

<span id="an_4:20">4:20</span> La spiro de nia vivo, la sanktoleito de
la Eternulo, kaptigxis en iliajn kavojn, Pri kiu ni diris:Sub lia ombro
ni vivos inter la nacioj.

<span id="an_4:21">4:21</span> GXoju kaj estu gaja, ho filino de Edom,
kiu logxas en la lando Uc; Ankaux al vi venos la kaliko, vi ebriigxos
kaj nudigxos.

<span id="an_4:22">4:22</span> Finigxis viaj malbonagoj, ho filino de
Cion; Li vin ne plu forkondukigos; Sed viajn malbonagojn, ho filino de
Edom, Li punos, Li malkovros viajn pekojn.

<span id="an_5:1">5:1</span> Rememoru, ho Eternulo, kio farigxis al ni;
Rigardu kaj vidu nian malhonoron!

<span id="an_5:2">5:2</span> Nia heredajxo transiris al fremduloj, Niaj
domoj al aligentuloj.

<span id="an_5:3">5:3</span> Ni farigxis orfoj senpatraj, Niaj patrinoj
estas kiel vidvinoj.

<span id="an_5:4">5:4</span> Nian akvon ni trinkas pro mono; Nian lignon
ni ricevas nur pro pago.

<span id="an_5:5">5:5</span> Oni pelas nin je nia kolo; Ni lacigxis, sed
oni ne permesas al ni ripozi.

<span id="an_5:6">5:6</span> Al Egiptujo ni etendis la manon, Al Asirio,
por satigxi per pano.

<span id="an_5:7">5:7</span> Niaj patroj pekis, sed ili jam ne ekzistas;
Kaj ni devas suferi pro iliaj malbonagoj.

<span id="an_5:8">5:8</span> Sklavoj regas super ni; Kaj neniu liberigas
nin el iliaj manoj.

<span id="an_5:9">5:9</span> Kun dangxero por nia vivo ni akiras nian
panon, Pro la glavo en la dezerto.

<span id="an_5:10">5:10</span> Nia hauxto varmegigxis kiel forno, Por la
kruela malsato.

<span id="an_5:11">5:11</span> La virinojn en Cion ili senhonorigis, La
virgulinojn en la urboj de Judujo.

<span id="an_5:12">5:12</span> La princoj estas pendigitaj je siaj
manoj; La maljunulojn oni ne respektis.

<span id="an_5:13">5:13</span> La junuloj devas porti muelsxtonojn; La
knaboj falas sub la lignosxargxoj.

<span id="an_5:14">5:14</span> La maljunuloj jam ne sidas cxe la
pordegoj, La junuloj jam ne kantas.

<span id="an_5:15">5:15</span> Malaperis la gajeco de nia koro; Niaj
dancrondoj aliformigxis en funebron.

<span id="an_5:16">5:16</span> Defalis la krono de nia kapo; Ho ve al
ni, ke ni pekis!

<span id="an_5:17">5:17</span> Pro tio senfortigxis nia koro, Pro tio
senlumigxis niaj okuloj:

<span id="an_5:18">5:18</span> Pro la monto Cion, ke gxi farigxis
dezerta, Ke vulpoj vagas sur gxi.

<span id="an_5:19">5:19</span> Sed Vi, ho Eternulo, kiu restas eterne
Kaj kies trono staras de generacio al generacio,

<span id="an_5:20">5:20</span> Kial Vi forgesis nin kvazaux por eterne,
Forlasis nin por longa tempo?

<span id="an_5:21">5:21</span> Reirigu nin, ho Eternulo, al Vi, ke ni
revenu; Renovigu niajn tagojn kiel en la tempo antauxa.

<span id="an_5:22">5:22</span> CXar cxu Vi nin tute forpusxis? Vi tre
forte ekkoleris kontraux ni.

------------------------------------------------------------------------

[Next: Ezekiel](eze.md)
