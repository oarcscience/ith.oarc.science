[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](heb)  [Next](pe1.md) 

------------------------------------------------------------------------

### Esperanto Bible: James

<span id="an_1:1">1:1</span> Jakobo, servisto de Dio kaj de la Sinjoro
Jesuo Kristo, al la dek du triboj, kiuj estas dispelitaj:Saluton!

<span id="an_1:2">1:2</span> Rigardu cxion kiel gxojigan, miaj fratoj,
kiam vi falas en diversajn tentojn,

<span id="an_1:3">1:3</span> sciante, ke la provado de via fido faras
paciencon.

<span id="an_1:4">1:4</span> Kaj la pacienco havu sian perfektan
faradon, por ke vi estu perfektaj kaj kompletaj, ne havante mankon.

<span id="an_1:5">1:5</span> Sed se al iu el vi mankas sagxeco, li petu
Dion, kiu donacas al cxiuj malavare kaj ne riprocxas, kaj gxi estos al
li donata.

<span id="an_1:6">1:6</span> Sed li petu en fido, neniel dubante; cxar
la dubanto similas ondon de la maro, ventopelatan kaj skuatan.

<span id="an_1:7">1:7</span> CXar tiu homo ne pensu, ke li ricevos ion
de la Sinjoro-

<span id="an_1:8">1:8</span> duoblanima homo, sxanceligxa en cxiuj siaj
vojoj.

<span id="an_1:9">1:9</span> Sed la malaltranga frato gxoju pri sia
alteco;

<span id="an_1:10">1:10</span> kaj la ricxulo pri sia humiligxo; cxar
kiel floro de herbo li forpasos.

<span id="an_1:11">1:11</span> CXar la suno levigxas kun la brulvento
kaj sekigas la herbon, kaj gxia floro falas, kaj la gracio de gxia formo
pereas; tiel ankaux la ricxulo velkos en siaj vojoj.

<span id="an_1:12">1:12</span> Felicxa estas la homo, kiu elportas
tenton; cxar kiam li estos elprovita, li ricevos la kronon de vivo, kiun
la Sinjoro promesis al tiuj, kiuj lin amas.

<span id="an_1:13">1:13</span> Neniu diru, kiam li estas tentata:Mi
estas tentata de Dio; cxar Dio ne estas tentebla de malbono, kaj Li mem
tentas neniun;

<span id="an_1:14">1:14</span> sed cxiu estas tentata, kiam li estas
fortirata de sia dezirado, kaj delogata.

<span id="an_1:15">1:15</span> Tiam la dezirado, gravedigxinte, naskas
pekon; kaj la peko, maturigxinte, naskas morton.

<span id="an_1:16">1:16</span> Ne trompigxu, miaj amataj fratoj.

<span id="an_1:17">1:17</span> CXiu bona donajxo kaj cxiu perfekta
donaco estas de supre, malsuprenvenante de la Patro de lumoj, cxe kiu ne
povas ekzisti sxangxo, nek ombro de sinturnado.

<span id="an_1:18">1:18</span> Laux Sia propra volo Li naskis nin per la
vorto de la vero, por ke ni estu kvazaux unuaajxo de Liaj kreitajxoj.

<span id="an_1:19">1:19</span> Tion vi scias, miaj amataj fratoj. Sed
cxiu rapidu auxdi, malrapidu paroli, malrapidu koleri;

<span id="an_1:20">1:20</span> cxar la kolero de homo ne efektivigas la
justecon de Dio.

<span id="an_1:21">1:21</span> Tial, formetinte cxian malpurecon kaj
superfluon de malico, akceptu kun humileco la enplantitan vorton, kiu
povas savi viajn animojn.

<span id="an_1:22">1:22</span> Sed estu plenumantoj de la vorto, kaj ne
nur auxskultantoj, trompantaj vin mem.

<span id="an_1:23">1:23</span> CXar se iu estas auxskultanto de la
vorto, kaj ne plenumanto, li similas iun, kiu rigardas sian naturan
vizagxon en spegulo;

<span id="an_1:24">1:24</span> cxar li sin rigardas kaj foriras, kaj tuj
forgesas, kia li estis.

<span id="an_1:25">1:25</span> Sed tiu, kiu fikse rigardas en la
perfektan legxon, la legxon de libereco, kaj tiel restas, ne estante
auxskultanto, kiu forgesas, sed plenumanto, kiu energias, tiu estos
benata en sia faro.

<span id="an_1:26">1:26</span> Se iu sxajnas al si religia, ne bridante
sian langon, sed trompante sian koron, ties religio estas vanta.

<span id="an_1:27">1:27</span> Religio pura kaj senmakula antaux nia Dio
kaj Patro estas jena:viziti orfojn kaj vidvinojn en ilia mizero, kaj sin
gardi sen malpurigxo de la mondo.

<span id="an_2:1">2:1</span> Miaj fratoj, ne kun personfavorado tenu la
fidon de nia Sinjoro Jesuo Kristo, la glora Sinjoro.

<span id="an_2:2">2:2</span> CXar se en vian sinagogon envenas viro kun
oraj ringoj, en bela vestaro, kaj envenas ankaux malricxulo en malpura
vestaro;

<span id="an_2:3">2:3</span> kaj vi respektas la bele vestitan homon,
kaj diras:Sidigxu cxi tie en bona loko; kaj diras al la malricxulo:Staru
tie, aux sidigxu sube apud mia piedbenketo;

<span id="an_2:4">2:4</span> cxu vi ne diferencigas en vi mem, kaj
farigxas jugxistoj malbone pensantaj?

<span id="an_2:5">2:5</span> Auxskultu, miaj amataj fratoj; cxu Dio ne
elektis la malricxulojn laux la mondo, por esti ricxaj rilate al fido,
kaj heredantoj de la regno, kiun Li promesis al tiuj, kiuj Lin amas?

<span id="an_2:6">2:6</span> Sed vi malhonoradis la malricxulon. CXu ne
subpremas vin la ricxuloj, kaj mem trenas vin antaux la tribunalojn?

<span id="an_2:7">2:7</span> CXu ili ne blasfemas la honorindan nomon,
sur vin metitan?

<span id="an_2:8">2:8</span> Tamen, se vi plenumas la regxan legxon laux
la Skribo:Amu vian proksimulon kiel vin mem-vi faras bone;

<span id="an_2:9">2:9</span> sed se vi favoras personojn, vi faras
pekon, kulpigitaj de la legxo, kiel malobeintoj.

<span id="an_2:10">2:10</span> CXar cxiu, kiu observas la tutan
legxaron, sed falpusxigxas pri unu punkto, farigxis kulpa pri cxio.

<span id="an_2:11">2:11</span> CXar Tiu, kiu diris:Ne adultu-diris
ankaux:Ne mortigu. Se do vi ne adultas, sed mortigas, vi farigxis
malobeinto kontraux la legxo.

<span id="an_2:12">2:12</span> Tiel parolu, kaj tiel agu, kiel jugxotoj
laux legxo de libereco.

<span id="an_2:13">2:13</span> CXar al tiu, kiu ne kompatis, la jugxo
estos senkompata; la kompato sin altigas super la jugxo.

<span id="an_2:14">2:14</span> Kia estas la profito, miaj fratoj, se iu
diras, ke li havas fidon, sed ne havas farojn? cxu tiu fido povas lin
savi?

<span id="an_2:15">2:15</span> Se frato aux fratino estas nuda kaj sen
cxiutaga mangxo,

<span id="an_2:16">2:16</span> kaj iu el vi diras al ili:Iru en paco,
estu varmaj kaj sataj; tamen vi ne donas al ili tion, kion la korpo
bezonas, kia estas la profito?

<span id="an_2:17">2:17</span> Tiel same fido, ne havante farojn, estas
en si mem malviva.

<span id="an_2:18">2:18</span> Kaj cetere iu diros:Vi havas fidon, kaj
mi havas farojn; montru al mi vian fidon aparte de faroj, kaj mi per
miaj faroj montros al vi la fidon.

<span id="an_2:19">2:19</span> Vi ja kredas, ke Dio estas unu; vi faras
bone; la demonoj ankaux kredas kaj tremas.

<span id="an_2:20">2:20</span> Se cxu vi volas scii, ho vantulo, ke la
fido sen faroj estas senfrukta?

<span id="an_2:21">2:21</span> CXu nia patro Abraham ne pravigxis per
faroj, oferinte sian filon Isaak sur la altaro?

<span id="an_2:22">2:22</span> Vi vidas, ke la fido kunagis kun liaj
faroj, kaj per faroj la fido perfektigxis;

<span id="an_2:23">2:23</span> kaj plenumigxis la Skribo, kiu diras:Kaj
Abraham kredis al Dio, kaj tio estis kalkulita al li kiel virto; kaj li
estis nomita:amiko de Dio.

<span id="an_2:24">2:24</span> Vi vidas, ke homo pravigxas per faroj,
kaj ne sole per fido.

<span id="an_2:25">2:25</span> Tiel same, cxu ankaux la malcxastistino
Rahxab ne pravigxis per faroj, kiam sxi akceptis la senditojn kaj
forsendis ilin per alia vojo?

<span id="an_2:26">2:26</span> CXar kiel la korpo aparte de la spirito
estas malviva, tiel ankaux fido aparte de faroj estas malviva.

<span id="an_3:1">3:1</span> Ne estu multaj instruistoj, miaj fratoj,
sciante, ke ni ricevos pli severan jugxon.

<span id="an_3:2">3:2</span> CXar multokaze ni cxiuj falpusxigxas. Se iu
ne falpusxigxas parole, tiu estas perfekta homo, kapabla bridi ankaux la
tutan korpon.

<span id="an_3:3">3:3</span> Se ni al la cxevaloj enmetas la bridojn en
la busxojn, por ke ili obeu al ni, ni ankaux cxirkauxturnas ilian tutan
korpon.

<span id="an_3:4">3:4</span> Jen ankaux la sxipoj, kiuj, kvankam ili
estas tiel grandaj kaj estas kurepelataj de fortaj ventoj, tamen per tre
malgranda direktilo turnigxadas, kien ajn la volo de la direktilisto
decidas.

<span id="an_3:5">3:5</span> Tiel ankaux la lango estas malgranda
membro, kaj fanfaronas grandajxojn. Jen, kiel grandan arbaron ekbruligas
fajrero!

<span id="an_3:6">3:6</span> Kaj la lango estas fajro; mondo da
maljusteco inter niaj membroj estas la lango, kiu malpurigas la tutan
korpon kaj ekbruligas la radon de la naturo kaj estas ekbruligita de
Gehena.

<span id="an_3:7">3:7</span> CXar cxiun specon de bestoj kaj birdoj, de
rampajxoj kaj enmarajxoj la homa raso al si subigas kaj subigis;

<span id="an_3:8">3:8</span> sed la langon neniu povas subigi; gxi estas
malkvieta malbono, plena de mortiga veneno.

<span id="an_3:9">3:9</span> Per gxi ni benas la Sinjoron kaj Patron;
kaj per gxi ni malbenas homojn, faritajn laux la bildo de Dio;

<span id="an_3:10">3:10</span> el la sama busxo eliras beno kaj malbeno.
Miaj fratoj, tio devus ne tiel esti.

<span id="an_3:11">3:11</span> CXu la fonto elsxprucigas el la sama
aperturo dolcxan akvon kaj maldolcxan?

<span id="an_3:12">3:12</span> cxu figarbo, miaj fratoj, povas doni
olivojn, aux vinberarbo figojn? kaj sala akvo ne donas dolcxajxon.

<span id="an_3:13">3:13</span> Kiu inter vi estas sagxa kaj prudenta?
tiu elmontru per honesta vivado siajn farojn en mildeco de sagxeco.

<span id="an_3:14">3:14</span> Sed se vi havas akran jxaluzon kaj
malpacon en via koro, ne fieru, kaj ne mensogu kontraux la vero.

<span id="an_3:15">3:15</span> CXi tiu sagxeco ne devenas de supre, sed
estas monda, lauxsenta, demona.

<span id="an_3:16">3:16</span> CXar kie estas jxaluzo kaj malpaco, tie
estas konfuzo kaj cxia malnobla ago.

<span id="an_3:17">3:17</span> Sed la sagxeco, kiu estas de supre, estas
unue cxasta, poste pacema, milda, cedema, plena de kompatemo kaj bonaj
fruktoj, sen partieco, sen hipokriteco.

<span id="an_3:18">3:18</span> Kaj la frukto de justeco estas semata en
paco por tiuj, kiuj faras pacon.

<span id="an_4:1">4:1</span> De kie militoj kaj de kie bataloj inter vi?
cxu ne de viaj voluptoj, militantaj en viaj membroj?

<span id="an_4:2">4:2</span> Vi deziras, kaj ne havas; vi mortigas kaj
konkuras, kaj ne povas akiri; vi batalas kaj militas; vi ne havas, cxar
vi ne petas.

<span id="an_4:3">4:3</span> Vi petas kaj ne ricevas, tial, ke vi petas
malprave, por ke vi elspezu por viaj voluptoj.

<span id="an_4:4">4:4</span> Vi adultulinoj, cxu vi ne scias, ke la
amikeco al la mondo estas malamikeco al Dio? CXiu do, kiu volas esti
amiko de la mondo, farigxas malamiko de Dio.

<span id="an_4:5">4:5</span> Aux cxu vi opinias, ke la Skribo vane
parolas? CXu la spirito, kiun Li logxigis en ni, deziregas envieme?

<span id="an_4:6">4:6</span> Sed Li donas pli grandan gracon. Tial estas
dirite:Dio kontrauxstaras al la fieruloj, sed al la humiluloj Li donas
gracon.

<span id="an_4:7">4:7</span> Submetigxu do al Dio; sed rezistu la
diablon, kaj li forkuros de vi.

<span id="an_4:8">4:8</span> Alproksimigxu al Dio, kaj Li alproksimigxos
al vi. Purigu la manojn, vi pekuloj, kaj cxastigu la korojn, vi
duoblanimuloj.

<span id="an_4:9">4:9</span> Mizeru kaj malgxoju kaj ploru; via ridado
turnigxu en ploron, kaj via gxojo en malgxojon.

<span id="an_4:10">4:10</span> Humiligxu antaux la Sinjoro, kaj Li vin
altigos.

<span id="an_4:11">4:11</span> Ne kalumniu unu la alian, fratoj. Kiu
kalumnias fraton aux jugxas sian fraton, tiu kalumnias la legxon kaj
jugxas la legxon; sed se vi jugxas la legxon, vi jam estas ne plenumanto
de la legxo, sed jugxanto.

<span id="an_4:12">4:12</span> Unu estas la legxdonisto kaj jugxisto,
Tiu, kiu povas savi aux pereigi; kiu vi estas, jugxanta vian
proksimulon?

<span id="an_4:13">4:13</span> Atentu nun vi, kiuj diras:Hodiaux aux
morgaux ni iros al tiu urbo kaj restos tie unu jaron kaj negocados kaj
profitos;

<span id="an_4:14">4:14</span> kvankam vi ne scias, kio morgaux okazos.
Kio estas via vivo? Vi ja estas vaporo, kiu mallongan tempon montrigxas
kaj poste malaperas.

<span id="an_4:15">4:15</span> Anstataux diri:Se la Sinjoro volos, ni
vivados kaj faros cxi tion aux tion.

<span id="an_4:16">4:16</span> Sed nun vi fieras pri viaj memfidajxoj;
cxiu tia singratulado estas malbona.

<span id="an_4:17">4:17</span> Kiu do scias bonfari, kaj ne bonfaras,
cxe tiu estas peko.

<span id="an_5:1">5:1</span> Atentu nun, ricxuloj; ploregu kaj kriegu
pro la mizeroj sur vin alvenontaj.

<span id="an_5:2">5:2</span> Via ricxo putrigxis, kaj viaj vestoj
konsumigxas de tineoj.

<span id="an_5:3">5:3</span> Via oro kaj via argxento rustigxis; kaj
ilia rusto atestos kontraux vi, kaj konsumos vian karnon, kiel fajro. En
la lastaj tagoj vi kolektadis trezoron.

<span id="an_5:4">5:4</span> Jen krias la de vi trompe retenata salajro
de la laboristoj, kiuj falcxis viajn kampojn; kaj la krioj de la
rikoltintoj venis en la orelojn de la Eternulo Cebaot.

<span id="an_5:5">5:5</span> Vi luksadis sur la tero, kaj dibocxadis; vi
nutradis viajn korojn en tago de bucxado.

<span id="an_5:6">5:6</span> Vi kondamnis, vi mortigis la justulon; li
ne kontrauxstaras al vi.

<span id="an_5:7">5:7</span> Paciencu do, fratoj, gxis la alveno de la
Sinjoro. Jen la terkultivisto atendas la multevaloran frukton de la
tero, paciencante pri gxi, gxis gxi ricevos la fruan kaj la malfruan
pluvon.

<span id="an_5:8">5:8</span> Vi ankaux paciencu; fortikigu viajn korojn;
cxar la alveno de la Sinjoro alproksimigxas.

<span id="an_5:9">5:9</span> Ne murmuru, fratoj, unu kontraux la alia,
por ke vi ne estu jugxataj; jen la jugxisto staras antaux la pordoj.

<span id="an_5:10">5:10</span> Prenu, fratoj, kiel ekzemplon de suferado
kaj pacienco, la profetojn, kiuj parolis en la nomo de la Sinjoro.

<span id="an_5:11">5:11</span> Jen ni nomas felicxaj tiujn, kiuj
elportis suferon; vi auxdis pri la pacienco de Ijob, kaj vidis la finan
agadon de la Sinjoro, ke la Sinjoro estas kompatema kaj indulgema.

<span id="an_5:12">5:12</span> Sed antaux cxio, miaj fratoj, ne jxuru,
nek per la cxielo, nek per la tero, nek per ia alia jxuro; sed via jes
estu jes, kaj via ne estu ne; por ke vi ne falu sub jugxon.

<span id="an_5:13">5:13</span> CXu iu el vi suferas? li pregxu. CXu iu
estas gaja? li psalme kantu.

<span id="an_5:14">5:14</span> CXu iu el vi malsanas? li venigu la
presbiterojn de la eklezio; kaj ili pregxu super li, sxmirinte lin per
oleo en la nomo de la Sinjoro;

<span id="an_5:15">5:15</span> kaj la pregxo de fido savos la
malsanulon, kaj la Sinjoro relevos lin; kaj se li faris pekojn, tio
estos pardonita al li.

<span id="an_5:16">5:16</span> Konfesu do viajn pekojn unu al la alia,
kaj pregxu unu por la alia, por ke vi resanigxu. Petego de justulo multe
efikas per sia energio.

<span id="an_5:17">5:17</span> Elija estis homo samnatura, kiel ni, kaj
li pregxis fervore, ke ne pluvu; kaj ne pluvis sur la teron dum tri
jaroj kaj ses monatoj.

<span id="an_5:18">5:18</span> Kaj denove li pregxis; kaj la cxielo
donis pluvon, kaj la tero ekproduktis sian frukton.

<span id="an_5:19">5:19</span> Miaj fratoj, se iu el vi forvagos de la
vero, kaj iu lin returnos,

<span id="an_5:20">5:20</span> oni sciu, ke tiu, kiu returnas pekulon de
la elvoja forvago, savos animon el morto kaj kovros amason da pekoj.

------------------------------------------------------------------------

[Next: 1 Peter](pe1.md)
