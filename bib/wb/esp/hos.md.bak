[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](dan)  [Next](joe.md) 

------------------------------------------------------------------------

### Esperanto Bible: Hosea

<span id="an_1:1">1:1</span> Vorto de la Eternulo, kiu aperis al Hosxea,
filo de Beeri, en la tempo de Uzija, Jotan, Ahxaz, kaj HXizkija, regxoj
de Judujo, kaj en la tempo de Jerobeam, filo de Joasx, regxo de Izrael.

<span id="an_1:2">1:2</span> Kiam la Eternulo komencis paroli al Hosxea,
la Eternulo diris al Hosxea:Iru, prenu al vi edzinon malcxastulinon kaj
naskigu infanojn malcxastajn, cxar la lando malcxastigxis for de la
Eternulo.

<span id="an_1:3">1:3</span> Kaj li iris, kaj prenis Gomeron, filinon de
Diblaim; kaj sxi gravedigxis kaj naskis al li filon.

<span id="an_1:4">1:4</span> Kaj la Eternulo diris al li:Donu al li la
nomon Jizreel; cxar baldaux Mi punos pro la sango de Jizreel la domon de
Jehu, kaj Mi metos finon al la regno de la domo de Izrael.

<span id="an_1:5">1:5</span> En tiu tempo Mi rompos la pafarkon de
Izrael en la valo Jizreel.

<span id="an_1:6">1:6</span> Kaj sxi denove gravedigxis kaj naskis
filinon; kaj Li diris al li:Donu al sxi la nomon Lo-Ruhxama; cxar Mi ne
plu kompatos la domon de Izrael, sed postulos de ili pagon.

<span id="an_1:7">1:7</span> Tamen la domon de Jehuda Mi kompatos, kaj
Mi helpos al ili per la Eternulo, ilia Dio; Mi ne helpos al ili per
pafarko, glavo, kaj batalo, nek per cxevaloj kaj rajdantoj.

<span id="an_1:8">1:8</span> Kiam sxi demamigis Lo-Ruhxaman, sxi
gravedigxis kaj naskis filon.

<span id="an_1:9">1:9</span> Kaj Li diris:Donu al li la nomon Lo-Ami;
cxar vi ne estas Mia popolo, kaj Mi ne estos por vi.

<span id="an_1:10">1:10</span> Tamen la nombro de la Izraelidoj estos
kiel la sablo cxe la maro, ne mezurebla kaj ne kalkulebla. Kaj sur la
sama loko, kie estis dirite al ili:Vi ne estas Mia popolo, oni diros al
ili:Infanoj de la vivanta Dio.

<span id="an_1:11">1:11</span> Kolektigxos kune la idoj de Jehuda kaj la
idoj de Izrael, kaj faros al si unu cxefon, kaj iros el la lando; cxar
granda estos la tago de Jizreel.

<span id="an_2:1">2:1</span> Nomu viajn fratojn Mia popolo, kaj viajn
fratinojn Kompatataj.

<span id="an_2:2">2:2</span> Havu jugxon kontraux via patrino, havu
jugxon, cxar sxi ne estas Mia edzino, kaj Mi ne estas sxia edzo; sxi
forigu la malcxastecon de sia vizagxo kaj la adultemecon de siaj mamoj,

<span id="an_2:3">2:3</span> por ke Mi ne senvestigu sxin gxis nudeco,
kaj ne prezentu sxin tia, kia sxi estis en la tago de sia naskigxo, ke
Mi ne faru sxin kiel dezerto, ne faru sxin kiel tero senakva, kaj ne
mortigu sxin per soifo.

<span id="an_2:4">2:4</span> Ankaux sxiajn infanojn Mi ne kompatus, cxar
ili estas infanoj de malcxasto;

<span id="an_2:5">2:5</span> cxar ilia patrino malcxastis, ilia
naskintino malhonoris sin; cxar sxi diris:Mi sekvos miajn amistojn, kiuj
donas al mi mian panon kaj mian akvon, miajn lanajxojn kaj miajn
linajxojn, mian oleon kaj miajn drinkajxojn.

<span id="an_2:6">2:6</span> Pro tio Mi baros vian vojon per dornoj, Mi
cxirkauxbaros sxin, ke sxi ne trovos siajn vojojn.

<span id="an_2:7">2:7</span> SXi postkuros siajn amistojn, sed sxi ne
kuratingos ilin; sxi sercxos ilin, sed ne trovos; kaj sxi diros:Mi iros
returne al mia unua edzo, cxar pli bone estis al mi tiam, ol nun.

<span id="an_2:8">2:8</span> Kaj sxi ne sciis, ke Mi estis tiu, kiu
donadis al sxi panon kaj moston kaj oleon, Mi donis al sxi multe da
argxento kaj oro, kiun ili uzis por Baal.

<span id="an_2:9">2:9</span> Tial Mi prenos returne Mian panon kaj Mian
moston iliatempe, Mi forprenos Mian lanajxon kaj Mian linajxon, per kiu
sxi kovris sian nudecon.

<span id="an_2:10">2:10</span> Kaj nun Mi malkasxos sxian hontindajxon
antaux la okuloj de sxiaj amistoj, kaj neniu savos sxin el Mia mano.

<span id="an_2:11">2:11</span> Mi cxesigos cxian sxian gajecon, sxiajn
festojn, monatkomencojn, kaj sabatojn, kaj cxiujn sxiajn solenajn
kunvenojn.

<span id="an_2:12">2:12</span> Mi dezertigos sxiajn vinbertrunkojn kaj
sxiajn figarbojn, pri kiuj sxi diras:Tio estas donaco, kiun donis al mi
miaj amistoj; Mi faros ilin arbaro, kaj la bestoj de la kampo ilin
mangxos.

<span id="an_2:13">2:13</span> Mi punos sxin pro la tagoj de la Baaloj,
al kiuj sxi incensis, ornaminte sin per siaj ringoj kaj siaj
cxirkauxkoloj, kaj sekvante siajn amistojn, dum Min sxi forgesis, diras
la Eternulo.

<span id="an_2:14">2:14</span> Tial jen Mi allogos sxin, kondukos sxin
en dezerton, kaj parolos al sxi agrablajn vortojn;

<span id="an_2:15">2:15</span> kaj Mi donos al sxi sxiajn
vinbergxardenojn el tie, kaj la valon de malgxojo Mi faros pordo de
espero; kaj tie sxi kantos, kiel en la tagoj de sia juneco kaj kiel en
la tempo de sia elirado el la lando Egipta.

<span id="an_2:16">2:16</span> En tiu tempo, diras la Eternulo, sxi
nomos Min:Mia edzo; sxi ne plu nomos Min:Mia mastro.

<span id="an_2:17">2:17</span> Mi forigos de sxia busxo la nomojn de la
Baaloj, kaj oni ne plu rememoros ilin laux ilia nomo.

<span id="an_2:18">2:18</span> Kaj Mi faros por ili en tiu tempo
interligon kun la bestoj de la kampo, kun la birdoj de la cxielo, kaj
kun la rampajxoj de la tero; pafarkon, glavon, kaj militon Mi ekstermos
el la lando, kaj Mi donos al ili la eblon dormi eksterdangxere.

<span id="an_2:19">2:19</span> Mi fiancxigxos kun vi por cxiam, Mi
fiancxigxos kun vi en vero kaj justo, en favorkoreco kaj kompatemeco.

<span id="an_2:20">2:20</span> Mi fiancxigxos kun vi en fideleco, kaj vi
ekkonos la Eternulon.

<span id="an_2:21">2:21</span> En tiu tempo Mi favoros, diras la
Eternulo, Mi favoros la cxielon, kaj gxi favoros la teron;

<span id="an_2:22">2:22</span> kaj la tero favoros la grenon, moston,
kaj oleon, kaj cxi tiuj favoros Jizreelon.

<span id="an_2:23">2:23</span> Mi faros sxin al Mi fruktoporta sur la
tero, kaj Mi kompatos la nekompatitinon; kaj al tiu, kiu estis ne Mia
popolo, Mi diros:Vi estas Mia popolo; kaj gxi diros:Vi estas mia Dio.

<span id="an_3:1">3:1</span> Kaj la Eternulo diris al mi plue:Iru, kaj
komencu amajxon kun virino, kiun amas sxia edzo, sed kiu adultas, simile
al tio, kiel la Eternulo amas la Izraelidojn, sed ili turnas sin al
aliaj dioj kaj amas iliajn vinberkukojn.

<span id="an_3:2">3:2</span> Kaj mi akiris sxin al mi per dek kvin
argxentaj moneroj kaj hxomero kaj duono da hordeo.

<span id="an_3:3">3:3</span> Kaj mi diris al sxi:Longan tempon restu cxe
mi; ne malcxastu, kaj fordonu vin al neniu viro; tiel same mi agos kun
vi.

<span id="an_3:4">3:4</span> CXar dum longa tempo la Izraelidoj restos
sen regxo, sen estro, sen oferoj, sen statuo, sen efodo, kaj sen domaj
dioj;

<span id="an_3:5">3:5</span> poste la Izraelidoj returnos sin, kaj
sercxos la Eternulon, sian Dion, kaj Davidon, sian regxon, kaj ili
respektegos la Eternulon kaj Lian bonon en la fina tempo.

<span id="an_4:1">4:1</span> Auxskultu la vorton de la Eternulo, ho
Izraelidoj; cxar la Eternulo havas jugxan disputon kun la logxantoj de
la tero; cxar sur la tero ne ekzistas vero, nek amo, nek konado de Dio.

<span id="an_4:2">4:2</span> Malbenado kaj trompado, mortigado,
sxtelado, kaj adultado tre disvastigxis, kaj sangoversxo sekvas
sangoversxon.

<span id="an_4:3">4:3</span> Pro tio ekploros la tero, kaj malfelicxo
trafos cxiujn gxiajn logxantojn kaj la bestojn de la kampo kaj la
birdojn de la cxielo; ecx la fisxoj de la maro malaperos.

<span id="an_4:4">4:4</span> Sed neniu malpacu, neniu riprocxu; via
popolo estas kiel insultantoj de pastro.

<span id="an_4:5">4:5</span> Vi falos meze de la tago, kaj ankaux la
profeto falos kun vi en la nokto; kaj Mi pereigos vian patrinon.

<span id="an_4:6">4:6</span> Mia popolo pereos pro tio, ke gxi ne havas
scion. CXar vi forpusxis la scion, tial Mi vin forpusxos, ke vi ne plu
estu Mia pastro. CXar vi forgesis la instruon de via Dio, tial ankaux Mi
forgesos viajn infanojn.

<span id="an_4:7">4:7</span> Ju pli ili multigxas, des pli ili pekas
kontraux Mi; ilian honoron Mi faros senhonoreco.

<span id="an_4:8">4:8</span> Per la pekoj de Mia popolo ili sin nutras,
kaj al gxia malpieco strebas ilia animo.

<span id="an_4:9">4:9</span> Kaj farigxos al la popolo tiel same, kiel
al la pastroj:Mi punos gxin pro gxia konduto, kaj Mi repagos al gxi pro
gxiaj agoj.

<span id="an_4:10">4:10</span> Ili mangxos kaj ne satigxos, ili
malcxastos kaj ne disvastigxos; cxar ili forlasis la Eternulon kaj ne
atentas Lin.

<span id="an_4:11">4:11</span> Malcxastado, vino, kaj mosto forprenas la
prudenton.

<span id="an_4:12">4:12</span> Mia popolo demandas sian lignon, kaj gxia
bastono donas al gxi respondon; cxar la spirito de malcxasteco erarigas
ilin, kaj ili malcxastas kontraux sia Dio.

<span id="an_4:13">4:13</span> Sur la supro de montoj ili alportas
oferojn, kaj sur montetoj ili incensas sub kverko, poplo, kaj
terebintarbo, cxar bona estas ilia ombro. Tial malcxastos viaj filinoj,
kaj viaj bofilinoj adultos.

<span id="an_4:14">4:14</span> CXu Mi povas ne puni viajn filinojn, se
ili malcxastas, kaj viajn bofilinojn, se ili adultas, se ili apartigxas
kune kun la malcxastistinoj kaj alportas oferojn kune kun la publikaj
virinoj, kaj la malklera popolo pereas?

<span id="an_4:15">4:15</span> Se malcxastas vi, ho Izrael, tiam
almenaux Jehuda ne kulpigxu; ne iru en Gilgalon, ne iru en Bet-Avenon,
kaj ne jxuru:Kiel vivas la Eternulo.

<span id="an_4:16">4:16</span> CXar Izrael obstinas, kiel obstina
bovino; cxu nun la Eternulo povas pasxti ilin, kiel sxafidon sur vasta
pasxtejo?

<span id="an_4:17">4:17</span> Efraim aligxis al idoloj; lasu lin.

<span id="an_4:18">4:18</span> Abomeninda farigxis ilia drinkado; ili
fordonis sin al malcxastado kaj malhonora amo; honto al iliaj
protektantoj.

<span id="an_4:19">4:19</span> La vento forportos ilin per siaj
flugiloj, kaj ili hontos pri siaj oferoj.

<span id="an_5:1">5:1</span> Auxskultu tion, ho pastroj, atentu, ho domo
de Izrael, kaj prenu en viajn orelojn, ho regxa domo; cxar vin trafos
jugxo pro tio, ke vi estis kaptilo en Micpa kaj etendita reto sur Tabor.

<span id="an_5:2">5:2</span> Per premado ili profundigis la pekojn; Mi
punos cxiujn.

<span id="an_5:3">5:3</span> Mi konas Efraimon, kaj Izrael ne estas
kasxita antaux Mi:vi nun malcxastas, ho Efraim, kaj Izrael malpurigxis.

<span id="an_5:4">5:4</span> Iliaj agoj ne permesas al ili reveni al
ilia Dio, cxar spirito de malcxasteco estas en ili kaj la Eternulon ili
ne konas.

<span id="an_5:5">5:5</span> La malmodesteco de Izrael parolas kontraux
li antaux lia vizagxo; tial Izrael kaj Efraim falos pro siaj malbonagoj;
ankaux Jehuda falos kun ili.

<span id="an_5:6">5:6</span> Kun siaj sxafoj kaj bovoj ili iros sercxi
la Eternulon, sed ne trovos; Li forigxis de ili.

<span id="an_5:7">5:7</span> Ili perfidis al la Eternulo, kaj naskis
fremdajn infanojn; tial ekstermos ilin la monato kune kun ilia havajxo.

<span id="an_5:8">5:8</span> Blovu per korno en Gibea, per trumpeto en
Rama; bruu en Bet-Aven, post vi, ho Benjamen!

<span id="an_5:9">5:9</span> Efraim farigxos dezerto en la tago de la
puno; inter la triboj de Izrael Mi avertis fidele.

<span id="an_5:10">5:10</span> La princoj de Jehuda farigxis similaj al
forsxovantoj de limo; Mi elversxos sur ilin Mian koleron kiel akvon.

<span id="an_5:11">5:11</span> Efraim estas premata, frapita de la
jugxo; cxar li memvole sekvis homan ordonon.

<span id="an_5:12">5:12</span> Mi estos por Efraim kiel tineo, kiel
putro por la domo de Jehuda.

<span id="an_5:13">5:13</span> Efraim vidis sian malsanon, kaj Jehuda
sian vundon; tiam Efraim iris al Asirio, kaj sendis al regxo, kiu
vengxus pro li; sed li ne povas sanigi vin, ne forigos de vi la vundon.

<span id="an_5:14">5:14</span> CXar Mi estas kiel leono por Efraim, kiel
leonido por la domo de Jehuda; Mi, Mi dissxiros kaj foriros; Mi
forportos, kaj neniu povos savi.

<span id="an_5:15">5:15</span> Mi iros returne sur Mian lokon, gxis ili
konfesos sian kulpon kaj sercxos Mian vizagxon; kiam ili suferos, ili
Min sercxos, kaj diros:

<span id="an_6:1">6:1</span> Ni iru, ni revenu al la Eternulo; cxar Li
dissxiris, sed Li ankaux resanigos nin, Li frapis, kaj Li ankaux
bandagxos niajn vundojn.

<span id="an_6:2">6:2</span> Li revivigos nin post du tagoj; en la tria
tago Li restarigos nin, kaj ni vivos antaux Li.

<span id="an_6:3">6:3</span> Kaj ni havos scion, kaj ni penos koni la
Eternulon. Li eliros, kiel bela matenrugxo; Li venos al ni, kiel pluvo,
kiel printempa pluvo, kiu malsekigas la teron.

<span id="an_6:4">6:4</span> Kion Mi faru al vi, ho Efraim? Kion Mi faru
al vi, ho Jehuda? Via pieco estas kiel matena nebulo, kaj kiel roso, kiu
frue malaperas.

<span id="an_6:5">6:5</span> Tial Mi hakas per la profetoj, Mi mortigas
ilin per la vortoj el Mia busxo; kaj justeco koncerne vin eliros kiel
lumo.

<span id="an_6:6">6:6</span> CXar Mi deziras bonfaradon, sed ne oferon,
kaj konadon de Dio Mi preferas ol bruloferojn.

<span id="an_6:7">6:7</span> Sed ili rompis la interligon, kiel Adam,
kaj ili defalis de Mi.

<span id="an_6:8">6:8</span> Gilead estas urbo de malbonaguloj, makulita
de sango.

<span id="an_6:9">6:9</span> Kiel bando da embuskantoj la anaro de la
pastroj pereigas tiujn, kiuj iras al SXehxem; abomenindajxon ili faras.

<span id="an_6:10">6:10</span> En la domo de Izrael Mi vidas
terurajxon:tie malcxastas Efraim, malpurigxas Izrael.

<span id="an_6:11">6:11</span> Sed ankaux Jehuda havos rikolton, kiam Mi
revenigos la forkaptitojn de Mia popolo.

<span id="an_7:1">7:1</span> Kiam Mi komencis kuraci Izraelon,
malkasxigxis la malbonagoj de Efraim kaj la malboneco de Samario; cxar
ili agas mensoge, sxtelistoj eniras, kaj bandoj rabas sur la strato.

<span id="an_7:2">7:2</span> Ili ne pensis en sia koro, ke Mi memoras
cxiujn iliajn malbonagojn; nun cxirkauxas ilin iliaj agoj kaj staras
antaux Mia vizagxo.

<span id="an_7:3">7:3</span> Per sia malboneco ili gajigas la regxon kaj
per siaj trompoj la princojn.

<span id="an_7:4">7:4</span> CXiuj ili adultas, kiel forno, forte
hejtita de la bakisto, kiu cxesas hejti nur de post la knedado de sia
pasto gxis gxia fermentigxo.

<span id="an_7:5">7:5</span> Hodiaux estas festo de nia regxo; kaj la
princoj komencas farigxi frenezaj de la vino, kaj li etendas sian manon
kun la blasfemantoj.

<span id="an_7:6">7:6</span> Ili armas sian koron per malico, kiel
fornon, kaj kvankam la bakisto dormas dum la tuta nokto, gxi tamen
matene brulas kiel flamanta fajro.

<span id="an_7:7">7:7</span> CXiuj ili ardas, kiel forno, kaj formangxas
siajn jugxistojn; cxiuj iliaj regxoj falis, kaj neniu el ili vokas al
Mi.

<span id="an_7:8">7:8</span> Efraim miksis sin kun la popoloj, Efraim
farigxis kiel platkuko, bakita sen renversado.

<span id="an_7:9">7:9</span> Fremduloj konsumis liajn fortojn, kaj li ne
rimarkis; ecx grizaj haroj lin kovris, kaj li tion ne scias.

<span id="an_7:10">7:10</span> La malmodesteco de Izrael atestas
kontraux li, sed ili ne turnas sin al la Eternulo, sia Dio, kaj ne
sercxas Lin malgraux cxio.

<span id="an_7:11">7:11</span> Efraim farigxis kiel naiva, senprudenta
kolombo:ili vokas la Egiptojn, ili iras en Asirion.

<span id="an_7:12">7:12</span> Kiam ili iros, Mi jxetos sur ilin Mian
reton; kiel birdojn de la cxielo Mi tiros ilin malsupren; Mi ilin punos,
kiel estis predikate en iliaj kunvenoj.

<span id="an_7:13">7:13</span> Ve al ili, ke ili forigxis de Mi;
malfelicxaj ili estas, ke ili defalis de Mi. Mi volas savi ilin, kaj ili
parolas kontraux Mi mensogojn.

<span id="an_7:14">7:14</span> Kaj ili ne vokas al Mi en sia koro, kiam
ili gxemas sur siaj litoj; pro pano kaj mosto ili kunvenas, sed de Mi
ili forigxas.

<span id="an_7:15">7:15</span> Mi instruis ilin, fortigis ilian brakon,
kaj ili pensas malbonon pri Mi.

<span id="an_7:16">7:16</span> Ili returnas sin, sed ne al la
Plejaltulo; ili farigxis kiel malgxusta pafarko; falos de glavo iliaj
estroj pro sia kolerema lango; tio estos moko kontraux ili en la lando
Egipta.

<span id="an_8:1">8:1</span> Metu trumpeton al via busxo! Li flugas kiel
aglo al la domo de la Eternulo, pro tio, ke ili agis kontraux Mia
interligo kaj defalis de Mia instruo.

<span id="an_8:2">8:2</span> Al Mi ili vokos:Ho mia Dio, ni, Izraelidoj,
ekkonis Vin.

<span id="an_8:3">8:3</span> Izrael forpusxis la bonon; malamiko lin
persekutos.

<span id="an_8:4">8:4</span> Ili starigis regxojn, sed ne de Mi; ili
starigis princojn, sed sen Mia scio; el sia argxento kaj oro ili faris
al si idolojn, por pereigi sin.

<span id="an_8:5">8:5</span> Forpusxita estas via bovido, ho Samario;
ekflamis kontraux ili Mia kolero; kiel longe ankoraux ili ne povos
purigxi?

<span id="an_8:6">8:6</span> CXar gxi estas faritajxo de Izrael; artisto
gxin faris, kaj gxi ne estas dio; dispecetigxos la bovido de Samario.

<span id="an_8:7">8:7</span> CXar ili semas venton, ili rikoltos
ventegon; grenon li ne havos; la kreskantajxo ne donos farunon; se gxi
ecx donos, fremduloj gxin formangxos.

<span id="an_8:8">8:8</span> Izrael estas formangxata; nun ili farigxis
inter la popoloj kiel senvalora vazo.

<span id="an_8:9">8:9</span> CXar ili iris en Asirion, kiel sovagxa
azeno solece vaganta; la Efraimidoj donis amajn donacojn.

<span id="an_8:10">8:10</span> Kvankam ili donis donacojn al la nacioj,
Mi nun kolektus ilin, por ke ili iom ripozu de la sxargxo de la regxo de
la princoj.

<span id="an_8:11">8:11</span> Sed multe da altaroj konstruis Efraim,
por peki; ili farigxis por li altaroj pekigaj.

<span id="an_8:12">8:12</span> Mi skribis por li la multon de Miaj
legxoj; sed li rigardas ilin kiel fremdajxon.

<span id="an_8:13">8:13</span> La oferojn, donacatajn al Mi, ili bucxas
nur pro viando, por gxin mangxi; la Eternulo ne deziras ilin; nun Li
rememoros iliajn malbonagojn kaj punos iliajn pekojn; ili revenos en
Egiptujon.

<span id="an_8:14">8:14</span> Izrael forgesis sian Kreinton, kaj
konstruas palacojn; Jehuda konstruis multe da fortikigitaj urboj; sed Mi
sendos fajron sur liajn urbojn, kaj gxi ekstermos liajn palacojn.

<span id="an_9:1">9:1</span> Ne gxoju, ho Izrael, ne estu gaja, kiel la
popoloj, cxar vi malcxaste forigxis de via Dio, vi preferas proamajxajn
donacojn ol cxiujn grenejojn plenajn de greno.

<span id="an_9:2">9:2</span> Tial drasxejo kaj vinpremejo ne nutros
ilin, la mosto mankos en gxi.

<span id="an_9:3">9:3</span> Ili ne logxos en la lando de la Eternulo;
Efraim revenos en Egiptujon, kaj en Asirio ili mangxos malpurajxon.

<span id="an_9:4">9:4</span> Ili ne versxoferos al la Eternulo vinon,
kaj ne estos agrablaj al Li; iliaj oferoj estos kiel pano de
suferantoj:cxiuj gxiaj mangxantoj farigxos malpuraj; cxar ilia pano
devas esti nur por ili mem, gxi ne devas veni en la domon de la
Eternulo.

<span id="an_9:5">9:5</span> Kion vi faros en la tago de solena kunveno
kaj en la tago de festo de la Eternulo?

<span id="an_9:6">9:6</span> CXar vidu, ili forkuras de malfelicxo;
Egiptujo ilin kolektos, Memfis ilin enterigos; sur la loko, kie
trovigxis iliaj amataj argxentajxoj, kreskos urtiko, dornoj estos en
iliaj tendoj.

<span id="an_9:7">9:7</span> Venis la tempo de punvizito, venis la tagoj
de repago; Izrael ekscios, cxu malsagxa estis la profeto, cxu freneza
estis la viro inspirita, parolante pri viaj multaj malbonagoj kaj pri la
granda malboneco.

<span id="an_9:8">9:8</span> La gardisto de Efraim estis antauxe kun mia
Dio; nun profeto metas kaptilojn sur cxiuj liaj vojoj, kaj malamo estas
en la domo de lia Dio.

<span id="an_9:9">9:9</span> Profunde ili malbonigxis, kiel en la tagoj
de Gibea; Li rememoros iliajn malbonagojn, Li punos iliajn pekojn.

<span id="an_9:10">9:10</span> Kiel vinberojn en la dezerto Mi trovis
Izraelon; kiel unuan frukton sur la figarbo en la komenco de gxia
matureco Mi vidis viajn patrojn; sed ili iris al Baal-Peor, kaj
konsekris sin al la hontindajxo, kaj farigxis abomeninduloj, kiel ilia
amato.

<span id="an_9:11">9:11</span> La honoro de Efraim forflugos kiel birdo;
ne estos nasko, nek gravedeco, nek gravedigxo.

<span id="an_9:12">9:12</span> Kaj se ili ecx edukus siajn infanojn, Mi
tamen seninfanigos ilin, ke ili ne havu homojn; cxar ve al ili, kiam Mi
forigos Min de ili.

<span id="an_9:13">9:13</span> Efraim, kiel Mi vidas, estas plantita sur
bela loko, kiel Tiro; tamen Efraim elirigos siajn infanojn al la
mortiganto.

<span id="an_9:14">9:14</span> Donu al ili, ho Eternulo, tion, kion Vi
promesis doni; donu al ili ventron aborteman kaj mamojn sekigxintajn.

<span id="an_9:15">9:15</span> Ilia tuta malboneco estas en Gilgal; tie
Mi ekmalamis ilin; pro iliaj malbonaj agoj Mi elpelos ilin el Mia domo;
Mi ne plu amos ilin; cxiuj iliaj princoj estas defalintoj.

<span id="an_9:16">9:16</span> Efraim estas batita; ilia radiko
sekigxis; ili ne plu donos fruktojn; ecx se ili naskos, Mi mortigos la
karan frukton de ilia ventro.

<span id="an_9:17">9:17</span> Mia Dio ilin forpusxos, cxar ili ne
auxskultis Lin; kaj ili vagados inter la nacioj.

<span id="an_10:1">10:1</span> Izrael estas vasta vinberujo, portas
siajn fruktojn; sed ju pli multigxis liaj fruktoj, des pli li multigis
siajn altarojn; ju pli bona estis lia lando, des pli belajn statuojn li
starigis.

<span id="an_10:2">10:2</span> Ilia koro estas dividita, tial nun ili
estas kondamnitaj; Li rompos iliajn altarojn, frakasos iliajn statuojn.

<span id="an_10:3">10:3</span> Nun ili diras:Ni ne havas regxon; cxar ni
ne timas la Eternulon, kion do povas fari por ni regxo?

<span id="an_10:4">10:4</span> Ili parolas vanajn vortojn, jxuras
mensoge, kiam ili faras interligon; tial jugxo super ili aperos, kiel
venena herbo sur la sulkoj de la kampo.

<span id="an_10:5">10:5</span> Pri la bovidoj de Bet-Aven ektremos la
logxantoj de Samario; cxar gxia popolo ekploros pri gxi, kaj la
pastracxoj, kiuj gxojis pri gxi, ploros pri gxia gloro, kiu forigxis de
gxi.

<span id="an_10:6">10:6</span> La bovido mem estas forportita en
Asirion, kiel donaco al la regxo- vengxonto; malhonoron ricevos Efraim,
kaj Izrael hontos pro sia entrepreno.

<span id="an_10:7">10:7</span> Malaperos Samario kun sia regxo, kiel
sxauxmo sur la suprajxo de akvo.

<span id="an_10:8">10:8</span> Detruitaj estos la altajxoj de Aven, la
peko de Izrael; kardo kaj dornoj kreskos sur iliaj altaroj; ili diros al
la montoj:Kovru nin; kaj al la montetoj:Falu sur nin.

<span id="an_10:9">10:9</span> Pli ol en la tempo de Gibea vi pekis, ho
Izrael; tiam oni levigxis, sed nun milito en Gibea ne atingas la
malbonagulojn.

<span id="an_10:10">10:10</span> Konforme al Mia intenco Mi punos ilin,
kaj kolektigxos kontraux ili popoloj, kiam ili estos punataj pro siaj du
krimoj.

<span id="an_10:11">10:11</span> Efraim estas kiel bovido dresita,
amanta drasxi. Mi metos jugon sur lian belan kolon, Mi rajdos sur
Efraim, Jehuda plugos, Jakob erpos.

<span id="an_10:12">10:12</span> Semu al vi justecon, tiam vi rikoltos
amon; plugu al vi plugotajxon; estas tempo, por turni sin al la
Eternulo, gxis Li venos kaj versxos sur vin justecon.

<span id="an_10:13">10:13</span> Vi plugas malpiajxon, vi rikoltas
malbonagojn, vi mangxas frukton de mensogo; cxar vi fidas vian vojon, la
multon de viaj herooj.

<span id="an_10:14">10:14</span> Sed farigxos tumulto en via popolo, kaj
cxiuj viaj fortikajxoj estos detruitaj, kiel SXalman detruis Bet-Arbelon
dum la milito; mortigita estos la patrino kune kun siaj infanoj.

<span id="an_10:15">10:15</span> Tion faros al vi Bet-El pro via granda
malpieco. Frue pereos, pereos la regxo de Izrael.

<span id="an_11:1">11:1</span> Kiam Izrael estis junulo, Mi lin ekamis,
kaj el Egiptujo Mi vokis Mian filon.

<span id="an_11:2">11:2</span> Sed nun oni vokas ilin, kaj ili sin
deturnas; al la Baaloj ili oferas, kaj al idoloj ili incensas.

<span id="an_11:3">11:3</span> Mi instruis al Efraim la iradon; Mi
prenis ilin je la brako, kaj ili ne rimarkis, ke Mi ilin kuracas.

<span id="an_11:4">11:4</span> Per sxnuroj de homoj Mi tiris ilin, per
ligiloj de amo; Mi estis por ili kiel levanto de la jugo, kaj Mi metis
antaux ili la mangxajxon.

<span id="an_11:5">11:5</span> Ili ne revenos en la landon Egiptan, sed
Asirio estos ilia regxo, cxar ili ne volis penti.

<span id="an_11:6">11:6</span> Glavo falos sur liajn urbojn kaj
ekstermos liajn idojn kaj formangxos ilin pro iliaj entreprenoj.

<span id="an_11:7">11:7</span> Mia popolo rigidigxis en la defalo de Mi;
kaj kvankam oni gxin vokas al la Plejaltulo, gxi ne levas sin.

<span id="an_11:8">11:8</span> Kiel Mi agu kun vi, ho Efraim? kiel Mi
protektu vin, ho Izrael? CXu Mi faru al vi, kiel al Adma? cxu Mi egaligu
vin al Ceboim? Renversigxis en Mi Mia koro, varmegigxis Mia tuta
kompato.

<span id="an_11:9">11:9</span> Mi ne agos laux Mia flama kolero, Mi ne
plu ekstermos Efraimon; cxar Mi estas Dio, ne homo, Mi estas Sanktulo
inter vi; Mi ne venos en furiozo.

<span id="an_11:10">11:10</span> La Eternulon ili sekvos, kiel kriantan
leonon; kiam Li krios, tiam timigite venos la filoj de okcidente.

<span id="an_11:11">11:11</span> Timigite kiel birdo ili venos el
Egiptujo, kaj kiel kolombo el la lando Asiria; kaj Mi enlogxigos ilin en
iliaj domoj, diras la Eternulo.

<span id="an_11:12">11:12</span> Kun mensogoj cxirkauxis Min Efraim, kaj
kun falsajxo la domo de Izrael; sed Jehuda ankoraux tenis sin je Dio kaj
estis fidela al la Sanktulo.

<span id="an_12:1">12:1</span> Efraim pasxtas venton, postkuras la
orientan venton; kun cxiu tago li faras pli da mensogajxoj kaj da
idolajxoj; li faras interligon kun Asirio, kaj portas oleon en
Egiptujon.

<span id="an_12:2">12:2</span> Sed ankaux kun Jehuda la Eternulo havas
jugxon, kaj Li punos Jakobon laux lia konduto, laux liaj agoj Li repagos
al li.

<span id="an_12:3">12:3</span> Ankoraux en la ventro li retenis sian
fraton, kaj virigxinte li luktis kun Dio.

<span id="an_12:4">12:4</span> Li luktis kun angxelo kaj venkis, li
tamen petegis lin kun ploro; en Bet-El Li nin trovos, kaj tie Li parolos
kun ni.

<span id="an_12:5">12:5</span> La Eternulo estas Dio Cebaot, Eternulo
estas Lia nomo.

<span id="an_12:6">12:6</span> Returnu do vin al via Dio, konservu
favorkorecon kaj justecon, kaj fidu cxiam vian Dion.

<span id="an_12:7">12:7</span> Kanaanido havas en sia mano falsan
pesilon, li amas trompi;

<span id="an_12:8">12:8</span> kaj Efraim diras:Mi ricxigxis, mi akiris
al mi havajxon, sed en cxiuj miaj laboroj oni ne trovos cxe mi
malbonagon, per kiu mi estus pekinta.

<span id="an_12:9">12:9</span> Mi, la Eternulo, estas via Dio de post la
lando Egipta; Mi ankoraux denove logxigos vin en tendoj, kiel en la
tagoj de festo.

<span id="an_12:10">12:10</span> Mi parolis per la profetoj, Mi donis
multe da vizioj, kaj per la profetoj Mi parolis alegorie.

<span id="an_12:11">12:11</span> En Gilead estis idoloj, sed ili
farigxis senvalorajxo; en Gilgal oni oferbucxis bovojn, sed iliaj
altaroj farigxis kiel sxtonamasoj sur la sulko de la kampo.

<span id="an_12:12">12:12</span> Jakob forkuris sur la kampojn de Sirio,
Izrael servis por edzino, kaj por edzino li devis gardi.

<span id="an_12:13">12:13</span> Kaj per profeto la Eternulo elkondukis
Izraelon el Egiptujo, kaj per profeto Li gardis lin.

<span id="an_12:14">12:14</span> Forte kolerigis Lin Efraim, tial lia
sango venos sur lin, kaj lia Sinjoro redonos al li pro liaj
hontindajxoj.

<span id="an_13:1">13:1</span> Kiam Efraim parolis, oni timis; li
altigxis en Izrael. Sed li farigxis kulpa per Baal, kaj mortis.

<span id="an_13:2">13:2</span> Nun ili ankoraux pli pekas; ili faris al
si el sia argxento statuojn, idolojn laux sia kompreno, kiuj estas ja
cxiuj faritajxo de forgxistoj; ili parolas pri ili:Tiuj, kiuj oferbucxas
homojn, povas kisi la bovidojn.

<span id="an_13:3">13:3</span> Pro tio ili estos kiel matena nebulo,
kiel roso, kiu frue malaperas, kiel grenventumajxo, kiun la vento
forblovas de la drasxejo, kaj kiel fumo el la kamentubo.

<span id="an_13:4">13:4</span> Sed Mi, la Eternulo, estas via Dio de
post la lando Egipta; kaj alian Dion krom Mi vi ne devas koni, kaj ne
ekzistas alia Savanto krom Mi.

<span id="an_13:5">13:5</span> Mi konis vin en la dezerto, en la lando
de sekeco.

<span id="an_13:6">13:6</span> Kiam ili havis pasxtejon, ili satigxis;
kaj kiam ili satigxis, tiam fierigxis ilia koro, kaj tial ili forgesis
Min.

<span id="an_13:7">13:7</span> Tial Mi estos por ili kiel leono, kiel
leopardo, kiu embuskas cxe la vojo.

<span id="an_13:8">13:8</span> Mi atakos ilin, kiel ursino, kiu perdis
la infanojn, Mi dissxiros ilian sxlositan koron, Mi mangxegos ilin tie,
kiel leono; sovagxaj bestoj ilin dissxiros.

<span id="an_13:9">13:9</span> Vi pereigis vin, ho Izrael, cxar via savo
estas nur en Mi.

<span id="an_13:10">13:10</span> Kie estas via regxo? li savu vin en
cxiuj viaj urboj. Kie estas viaj jugxistoj, pri kiuj vi diris:Donu al mi
regxon kaj estrojn?

<span id="an_13:11">13:11</span> Mi donis al vi regxon en Mia kolero,
kaj Mi forprenos lin en Mia indigno.

<span id="an_13:12">13:12</span> Kunpakitaj estas la malbonagoj de
Efraim, lia peko estas konservita.

<span id="an_13:13">13:13</span> Doloroj de naskantino atakos lin. Li
estas infano sensagxa; alie li ne starus longe en la pozicio de
naskigxantaj infanoj.

<span id="an_13:14">13:14</span> El SXeol Mi savos ilin, de la morto Mi
liberigos ilin; kie estas via veneno, ho morto? kie estas via pereigeco,
ho SXeol? Sed la konsolo estas ankoraux kasxita antaux Miaj okuloj.

<span id="an_13:15">13:15</span> Kvankam li estas fruktoricxa inter la
fratoj, venos tamen vento orienta, vento de la Eternulo, blovanta el la
dezerto, kaj tiam elsekigxos lia fonto, dezertigxos lia devenejo; kaj li
disrabos la trezorejon de cxiuj grandvalorajxoj.

<span id="an_13:16">13:16</span> Samario suferos, cxar gxi ribelis
kontraux sia Dio. De glavo ili falos; iliaj malgrandaj infanoj estos
frakasitaj, iliaj gravedulinoj estos dishakitaj.

<span id="an_14:1">14:1</span> Revenu, ho Izrael, al la Eternulo, via
Dio; cxar vi falis pro viaj malbonagoj.

<span id="an_14:2">14:2</span> Prenu kun vi vortojn kaj revenu al la
Eternulo; diru al Li:Pardonu cxiun pekon kaj akceptu bonon; anstataux
bovoj ni alportos ofere niajn lipojn.

<span id="an_14:3">14:3</span> Asirio ne savos nin; ni ne rajdos sur
cxevaloj, ni ne plu nomos nia dio la faritajxon de niaj manoj; nur cxe
Vi la orfo trovas kompaton.

<span id="an_14:4">14:4</span> Mi sanigos ilin de la defalo, Mi volonte
ilin amos, cxar pasis Mia kolero koncerne ilin.

<span id="an_14:5">14:5</span> Mi estos por Izrael kiel roso; li
ekfloros kiel rozo, li profundigos siajn radikojn kiel Lebanon.

<span id="an_14:6">14:6</span> Liaj brancxoj disvastigxos, li estos bela
kiel olivarbo, li bonodoros kiel Lebanon.

<span id="an_14:7">14:7</span> Revenos tiuj, kiuj sidis en lia ombro;
ili revivigxos kiel greno, ili floros kiel vinberbrancxo; li estos fama,
kiel la vino de Lebanon.

<span id="an_14:8">14:8</span> Ho Efraim, per kio interesas Min plue la
idoloj? Mi auxskultos lin kaj gvidos lin; Mi estos kiel verda cipreso;
cxe Mi oni trovos viajn fruktojn.

<span id="an_14:9">14:9</span> Kiu estas sagxa, tiu komprenu cxi tion;
kiu estas prudenta, tiu sciu cxi tion; cxar gxustaj estas la vojoj de la
Eternulo, virtuloj iras sur ili, kaj malpiuloj falas sur ili.

------------------------------------------------------------------------

[Next: Joel](joe.md)
