[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ch2)  [Next](neh) 

------------------------------------------------------------------------

### Esperanto Bible: Ezra

<span id="an_1:1">1:1</span> En la unua jaro de Ciro, regxo de Persujo,
por ke plenumigxu la vorto de la Eternulo, dirita per Jeremia, la
Eternulo ekscitis la spiriton de Ciro, regxo de Persujo, kaj cxi tiu
ordonis proklami en sia tuta regno vocxe kaj skribe jenon:

<span id="an_1:2">1:2</span> Tiele diras Ciro, regxo de Persujo:CXiujn
regnojn de la tero donis al mi la Eternulo, Dio de la cxielo, kaj Li
komisiis al mi konstrui al Li domon en Jerusalem, kiu estas en Judujo.

<span id="an_1:3">1:3</span> Kiu inter vi estas el Lia tuta popolo, kun
tiu estu lia Dio; kaj li iru en Jerusalemon, kiu estas en Judujo, kaj
konstruu la domon de la Eternulo, Dio de Izrael, de tiu Dio, kiu estas
en Jerusalem.

<span id="an_1:4">1:4</span> Kaj al cxiu, kiu restis, en kiu ajn loko li
logxas, la logxantoj de lia loko helpu al li per argxento, per oro, per
alia havo, kaj per brutoj, kun memvola donaco por la domo de Dio, kiu
estas en Jerusalem.

<span id="an_1:5">1:5</span> Kaj levigxis la cxefoj de la patrodomoj de
Jehuda kaj de Benjamen, kaj la pastroj kaj la Levidoj, cxiu, en kiu Dio
vekis lian spiriton, por iri konstrui la domon de la Eternulo en
Jerusalem.

<span id="an_1:6">1:6</span> Kaj cxiuj iliaj cxirkauxantoj helpis al ili
per argxentaj objektoj, per oro, per alia havo, per brutoj, kaj per
multekostajxoj, krom cxiuj memvolaj donacoj.

<span id="an_1:7">1:7</span> Kaj la regxo Ciro elportigis la vazojn de
la domo de la Eternulo, kiujn Nebukadnecar estis elportinta el Jerusalem
kaj metinta en la domon de liaj dioj;

<span id="an_1:8">1:8</span> Ciro, regxo de Persujo, elportigis ilin per
la trezoristo Mitredat, kiu lauxkalkule transdonis ilin al SXesxbacar,
princo de la Judoj.

<span id="an_1:9">1:9</span> Kaj jen estas ilia nombro:da oraj pelvoj
tridek, da argxentaj pelvoj mil, da trancxiloj dudek naux,

<span id="an_1:10">1:10</span> da oraj kalikoj tridek, da argxentaj
duoblaj kalikoj kvarcent dek, da aliaj vazoj mil.

<span id="an_1:11">1:11</span> La nombro de cxiuj vazoj oraj kaj
argxentaj estis kvin mil kvarcent. CXion cxi tion kunportis SXesxbacar
cxe la foriro de la forkaptitoj el Babel en Jerusalemon.

<span id="an_2:1">2:1</span> Jen estas la logxantoj de la lando, kiuj
iris el la forkaptitoj, kiujn forkondukis en Babelon Nebukadnecar, regxo
de Babel, kaj kiuj revenis en Jerusalemon kaj en Judujon, cxiu en sian
urbon,

<span id="an_2:2">2:2</span> kiuj venis kun Zerubabel, Jesxua, Nehxemja,
Seraja, Reelaja, Mordehxaj, Bilsxan, Mispar, Bigvaj, Rehxum, Baana. La
nombro de la viroj de la popolo Izraela estis:

<span id="an_2:3">2:3</span> de la idoj de Parosx, du mil cent sepdek
du,

<span id="an_2:4">2:4</span> de la idoj de SXefatja, tricent sepdek du,

<span id="an_2:5">2:5</span> de la idoj de Arahx, sepcent sepdek kvin,

<span id="an_2:6">2:6</span> de la idoj de Pahxat-Moab, el la idoj de
Jesxua kaj Joab, du mil okcent dek du,

<span id="an_2:7">2:7</span> de la idoj de Elam, mil ducent kvindek
kvar,

<span id="an_2:8">2:8</span> de la idoj de Zatu, nauxcent kvardek kvin,

<span id="an_2:9">2:9</span> de la idoj de Zakaj, sepcent sesdek,

<span id="an_2:10">2:10</span> de la idoj de Bani, sescent kvardek du,

<span id="an_2:11">2:11</span> de la idoj de Bebaj, sescent dudek tri,

<span id="an_2:12">2:12</span> de la idoj de Azgad, mil ducent dudek du,

<span id="an_2:13">2:13</span> de la idoj de Adonikam, sescent sesdek
ses,

<span id="an_2:14">2:14</span> de la idoj de Bigvaj, du mil kvindek ses,

<span id="an_2:15">2:15</span> de la idoj de Adin, kvarcent kvindek
kvar,

<span id="an_2:16">2:16</span> de la idoj de Ater, el la domo de
HXizkija, nauxdek ok,

<span id="an_2:17">2:17</span> de la idoj de Becaj, tricent dudek tri,

<span id="an_2:18">2:18</span> de la idoj de Jora, cent dek du,

<span id="an_2:19">2:19</span> de la idoj de HXasxum, ducent dudek tri,

<span id="an_2:20">2:20</span> de la idoj de Gibar, nauxdek kvin,

<span id="an_2:21">2:21</span> de la idoj de Bet-Lehxem, cent dudek tri,

<span id="an_2:22">2:22</span> de la logxantoj de Netofa, kvindek ses,

<span id="an_2:23">2:23</span> de la logxantoj de Anatot, cent dudek ok,

<span id="an_2:24">2:24</span> de la idoj de Azmavet, kvardek du,

<span id="an_2:25">2:25</span> de la idoj de Kirjat-Arim, Kefira, kaj
Beerot, sepcent kvardek tri,

<span id="an_2:26">2:26</span> de la idoj de Rama kaj Geba, sescent
dudek unu,

<span id="an_2:27">2:27</span> de la logxantoj de Mihxmas, cent dudek
du,

<span id="an_2:28">2:28</span> de la logxantoj de Bet-El kaj Aj, ducent
dudek tri,

<span id="an_2:29">2:29</span> de la idoj de Nebo, kvindek du,

<span id="an_2:30">2:30</span> de la idoj de Magbisx, cent kvindek ses,

<span id="an_2:31">2:31</span> de la idoj de la alia Elam, mil ducent
kvindek kvar,

<span id="an_2:32">2:32</span> de la idoj de HXarim, tricent dudek,

<span id="an_2:33">2:33</span> de la idoj de Lod, HXadid, kaj Ono,
sepcent dudek kvin,

<span id="an_2:34">2:34</span> de la idoj de Jerihxo, tricent kvardek
kvin,

<span id="an_2:35">2:35</span> de la idoj de Senaa, tri mil sescent
tridek.

<span id="an_2:36">2:36</span> De la pastroj:de la idoj de Jedaja, el la
domo de Jesxua, nauxcent sepdek tri,

<span id="an_2:37">2:37</span> de la idoj de Imer, mil kvindek du,

<span id="an_2:38">2:38</span> de la idoj de Pasxhxur, mil ducent
kvardek sep,

<span id="an_2:39">2:39</span> de la idoj de HXarim, mil dek sep.

<span id="an_2:40">2:40</span> De la Levidoj:de la idoj de Jesxua kaj
Kadmiel, el la filoj de Hodavja, sepdek kvar.

<span id="an_2:41">2:41</span> De la kantistoj:de la idoj de Asaf, cent
dudek ok.

<span id="an_2:42">2:42</span> De la idoj de la pordegistoj:la idoj de
SXalum, la idoj de Ater, la idoj de Talmon, la idoj de Akub, la idoj de
HXatita, la idoj de SXobaj, cxiuj kune cent tridek naux.

<span id="an_2:43">2:43</span> De la Netinoj:la idoj de Cihxa, la idoj
de HXasufa, la idoj de Tabaot,

<span id="an_2:44">2:44</span> la idoj de Keros, la idoj de Siaha, la
idoj de Padon,

<span id="an_2:45">2:45</span> la idoj de Lebana, la idoj de HXagaba, la
idoj de Akub,

<span id="an_2:46">2:46</span> la idoj de HXagab, la idoj de SXalmaj, la
idoj de HXanan,

<span id="an_2:47">2:47</span> la idoj de Gidel, la idoj de Gahxar, la
idoj de Reaja,

<span id="an_2:48">2:48</span> la idoj de Recin, la idoj de Nekoda, la
idoj de Gazam,

<span id="an_2:49">2:49</span> la idoj de Uza, la idoj de Paseahx, la
idoj de Besaj,

<span id="an_2:50">2:50</span> la idoj de Asna, la idoj de Meunim, la
idoj de Nefusim,

<span id="an_2:51">2:51</span> la idoj de Bakbuk, la idoj de HXakufa, la
idoj de HXarhxur,

<span id="an_2:52">2:52</span> la idoj de Baclut, la idoj de Mehxida, la
idoj de HXarsxa,

<span id="an_2:53">2:53</span> la idoj de Barkos, la idoj de Sisra, la
idoj de Tamahx,

<span id="an_2:54">2:54</span> la idoj de Neciahx, la idoj de HXatifa.

<span id="an_2:55">2:55</span> La idoj de la servantoj de Salomono:la
idoj de Sotaj, la idoj de Soferet, la idoj de Peruda,

<span id="an_2:56">2:56</span> la idoj de Jaala, la idoj de Darkon, la
idoj de Gidel,

<span id="an_2:57">2:57</span> la idoj de SXefatja, la idoj de HXatil,
la idoj de Pohxeret-Cebaim, la idoj de Ami.

<span id="an_2:58">2:58</span> La nombro de cxiuj Netinoj kaj de la idoj
de la servantoj de Salomono estis tricent nauxdek du.

<span id="an_2:59">2:59</span> Kaj jen estas la elirintoj el Tel-Melahx,
Tel-HXarsxa, Kerub, Adan, kaj Imer, kiuj ne povis montri sian patrodomon
kaj devenon, cxu ili devenas de Izrael:

<span id="an_2:60">2:60</span> la idoj de Delaja, la idoj de Tobija, la
idoj de Nekoda, sescent kvindek du.

<span id="an_2:61">2:61</span> Kaj el la pastridoj:la idoj de HXabaja,
la idoj de Hakoc, la idoj de Barzilaj, kiu prenis al si edzinon el la
filinoj de Barzilaj, la Gileadano, kaj estis nomata per ilia nomo.

<span id="an_2:62">2:62</span> Ili sercxis siajn dokumentojn
genealogiajn, sed cxi tiuj ne trovigxis; tial ili estis eligitaj el la
listo de la pastroj.

<span id="an_2:63">2:63</span> Kaj la regionestro diris al ili, ke ili
ne mangxu el la plejsanktajxo, gxis aperos pastro kun la signoj de lumo
kaj de justo.

<span id="an_2:64">2:64</span> La tuta komunumo kune konsistis el
kvardek du mil tricent sesdek homoj,

<span id="an_2:65">2:65</span> krom iliaj sklavoj kaj sklavinoj, kies
nombro estis sep mil tricent tridek sep, kaj al tio estis ducent
kantistoj kaj kantistinoj.

<span id="an_2:66">2:66</span> Da cxevaloj ili havis sepcent tridek ses;
da muloj ili havis ducent kvardek kvin;

<span id="an_2:67">2:67</span> da kameloj ili havis kvarcent tridek
kvin; da azenoj ses mil sepcent dudek.

<span id="an_2:68">2:68</span> Kelkaj el la cxefoj de patrodomoj,
veninte al la domo de la Eternulo en Jerusalem, faris memvolan oferon
por la domo de Dio, por restarigi gxin sur gxia fundamento.

<span id="an_2:69">2:69</span> Laux sia povo ili donis en la trezorejon
de la laboroj:da oro sesdek unu mil darkemonojn, da argxento kvin mil
min�ojn, kaj da pastraj vestoj cent.

<span id="an_2:70">2:70</span> Kaj eklogxis la pastroj kaj la Levidoj
kaj la popolanoj kaj la kantistoj kaj la pordegistoj kaj la Netinoj en
siaj urboj, kaj la tuta Izrael en siaj urboj.

<span id="an_3:1">3:1</span> Kiam venis la sepa monato kaj la Izraelidoj
estis jam en la urboj, kolektigxis la tuta popolo, kiel unu homo, en
Jerusalem.

<span id="an_3:2">3:2</span> Kaj levigxis Jesxua, filo de Jocadak, kaj
liaj fratoj, la pastroj, kaj Zerubabel, filo de SXealtiel, kaj liaj
fratoj, kaj ili konstruis la altaron de Dio de Izrael, por alportadi sur
gxi bruloferojn, kiel estas skribite en la instruo de Moseo, la homo de
Dio.

<span id="an_3:3">3:3</span> Kaj ili arangxis la altaron sur gxia loko,
cxar ili timis la popolojn de la landoj; kaj ili komencis alportadi sur
gxi bruloferojn al la Eternulo, bruloferojn matenajn kaj vesperajn.

<span id="an_3:4">3:4</span> Kaj ili solenis la feston de lauxboj, kiel
estas skribite, kaj faris la cxiutagajn bruloferojn laux ilia nombro,
konforme al tio, kio estas preskribita por cxiu tago;

<span id="an_3:5">3:5</span> kaj post tio la cxiutagajn bruloferojn, kaj
por la monatkomencoj kaj por cxiuj sanktigitaj festoj de la Eternulo,
kaj por cxiu, kiu alportis memvolan oferon al la Eternulo.

<span id="an_3:6">3:6</span> De la unua tago de la sepa monato ili
komencis alportadi bruloferojn al la Eternulo. Sed la fundamento por la
templo de la Eternulo ankoraux ne estis starigita.

<span id="an_3:7">3:7</span> Kaj ili donis monon al la sxtonhakistoj kaj
cxarpentistoj, kaj mangxajxon, trinkajxon, kaj oleon al Cidonanoj kaj
Tiranoj, por ke ili venigu cedrojn de Lebanon per la maro gxis Jafo,
konforme al la permeso, kiun donis al ili Ciro, regxo de Persujo.

<span id="an_3:8">3:8</span> En la dua jaro post ilia alveno al la domo
de Dio en Jerusalem, en la dua monato, Zerubabel, filo de SXealtiel, kaj
Jesxua, filo de Jocadak, kaj iliaj ceteraj fratoj, la pastroj, kaj la
Levidoj, kaj cxiuj, kiuj venis el la kaptiteco en Jerusalemon, faris la
komencon, kaj starigis la Levidojn, havantajn la agxon de dudek jaroj
kaj pli, por inspekti la laborojn en la domo de la Eternulo.

<span id="an_3:9">3:9</span> Kaj Jesxua kun siaj filoj kaj fratoj, kaj
Kadmiel kun siaj filoj, la idoj de Jehuda, starigxis kiel unu homo, por
inspekti la faradon de la laboroj en la domo de Dio, ankaux la idoj de
HXenadad kun siaj filoj kaj fratoj, la Levidoj.

<span id="an_3:10">3:10</span> Kiam la konstruistoj starigis fundamenton
por la templo de la Eternulo, tiam starigxis la pastroj en siaj vestoj
kun trumpetoj, kaj la Levidoj, idoj de Asaf, kun cimbaloj, por glori la
Eternulon per la kantoj de David, regxo de Izrael.

<span id="an_3:11">3:11</span> Kaj ili ekkantis gloron kaj lauxdon al la
Eternulo, ke Li estas bona, ke eterna estas Lia favorkoreco al Izrael;
kaj la tuta popolo gxojkriis lauxte, glorante la Eternulon pro la fondo
de la domo de la Eternulo.

<span id="an_3:12">3:12</span> Kaj multaj el la pastroj kaj el la
Levidoj kaj el la cxefoj de patrodomoj, maljunuloj, kiuj vidis la unuan
templon, nun, cxe la fondado de cxi tiu templo antaux iliaj okuloj,
lauxte ploris; sed multaj lauxte gxojkriis.

<span id="an_3:13">3:13</span> Kaj la popolo ne povis distingi inter la
sonoj de la gxojkriado kaj la sonoj de la popola plorado; cxar la popolo
kriis tre lauxte, kaj tiu kriado estis auxdata malproksime.

<span id="an_4:1">4:1</span> Kiam la malamikoj de Jehuda kaj Benjamen
auxdis, ke la revenintoj el la kaptiteco konstruas templon al la
Eternulo, Dio de Izrael,

<span id="an_4:2">4:2</span> tiam ili venis al Zerubabel kaj al la
cxefoj de la patrodomoj, kaj diris al ili:Ni ankaux deziras konstrui kun
vi, cxar simile al vi ni ankaux sercxas vian Dion, kaj al Li ni alportas
oferojn de post la tempo de Esar-HXadon, regxo de Asirio, kiu venigis
nin cxi tien.

<span id="an_4:3">4:3</span> Sed Zerubabel kaj Jesxua kaj la aliaj
cxefoj de patrodomoj de Izrael diris al ili:Ne estas bone, ke vi kune
kun ni konstruu domon por nia Dio; ni solaj konstruos por la Eternulo,
Dio de Izrael, kiel ordonis al ni la regxo Ciro, regxo de Persujo.

<span id="an_4:4">4:4</span> Tiam la popolo de la lando komencis
malfortigadi la manojn de la Juda popolo kaj malhelpadi al gxi en la
konstruado.

<span id="an_4:5">4:5</span> Kaj ili dungadis kontraux ili konsilistojn,
por detrui ilian entreprenon, dum la tuta tempo de Ciro, regxo de
Persujo, gxis la regxado de Dario, regxo de Persujo.

<span id="an_4:6">4:6</span> Kaj en la tempo de la regxado de
Ahxasxverosx, en la komenco de lia regxado, ili skribis akuzon kontraux
la logxantoj de Judujo kaj de Jerusalem.

<span id="an_4:7">4:7</span> En la tempo de Artahxsxasxt skribis
Bisxlam, Mitredat, Tabeel, kaj la aliaj iliaj kunuloj al Artahxsxasxt,
regxo de Persujo:la letero estis skribita Sirie kaj klarigita Sirie.

<span id="an_4:8">4:8</span> Rehxum, konsilisto, kaj SXimsxaj,
skribisto, skribis unu leteron kontraux Jerusalem al Artahxsxasxt, la
regxo, en la sekvanta maniero:

<span id="an_4:9">4:9</span> Ni, Rehxum, konsilisto, kaj SXimsxaj,
skribisto, kaj iliaj aliaj kunuloj, Dinaanoj, Afarsathxanoj, Tarpelanoj,
Afarsanoj, Arkevanoj, Babelanoj, SXusxananoj, Dehaanoj, Elamanoj,

<span id="an_4:10">4:10</span> kaj la aliaj popoloj, kiujn translogxigis
Asnapar, la granda kaj glora, kaj enlogxigis en Samario kaj en la aliaj
urboj transriveraj, kaj tiel plu.

<span id="an_4:11">4:11</span> Jen estas la teksto de la letero, kiun
ili sendis al li:Al la regxo Artahxsxasxt viaj sklavoj, la
transriveranoj, kaj tiel plu.

<span id="an_4:12">4:12</span> Estu sciate al la regxo, ke la Judoj,
kiuj foriris de vi kaj venis al ni en Jerusalemon, rekonstruas nun tiun
ribeleman kaj malbonan urbon kaj faras muregojn kaj starigas jam la
fundamentojn.

<span id="an_4:13">4:13</span> Nun estu sciate al la regxo, ke se tiu
urbo estos konstruita kaj la muregoj estos finitaj, tiam ili ne donos
tributon nek impostojn nek jarpagon, kaj la regxa kaso havos
malprofiton.

<span id="an_4:14">4:14</span> CXar ni mangxas salon el la regxa palaco,
kaj ni ne volas vidi ion, kio malhonoras la regxon, tial ni sendas kaj
sciigas al la regxo,

<span id="an_4:15">4:15</span> ke oni sercxu en la kronikoj de viaj
patroj, kaj vi trovos en la kronikoj kaj konvinkigxos, ke tiu urbo estas
urbo ribelema kaj malutila por la regxoj kaj landoj, kaj ke ribeloj
estis farataj en gxi de la plej malproksimaj tempoj, kio estas la
kauxzo, pro kiu tiu urbo estis detruita.

<span id="an_4:16">4:16</span> Ni sciigas al la regxo, ke se tiu urbo
estos rekonstruita kaj gxiaj muregoj estos finitaj, tiam vi poste havos
nenian parton en la regiono transrivera.

<span id="an_4:17">4:17</span> La regxo sendis respondon:Al Rehxum,
konsilisto, SXimsxaj, skribisto, kaj al la aliaj iliaj kunuloj, kiuj
logxas en Samario kaj en la aliaj transriveraj lokoj, pacon kaj saluton.

<span id="an_4:18">4:18</span> La letero, kiun vi sendis al ni, estas
klare legita antaux mi;

<span id="an_4:19">4:19</span> kaj mi donis ordonon, ke oni sercxu; kaj
oni trovis, ke tiu urbo de malproksima tempo ribeladis kontraux la
regxoj, kaj tumultoj kaj defaloj estis farataj en gxi;

<span id="an_4:20">4:20</span> ke potencaj regxoj estis en Jerusalem kaj
posedis la tutan transriveran regionon, kaj tributo, impostoj, kaj
jarpagoj estis donataj al ili.

<span id="an_4:21">4:21</span> Tial agu laux cxi tiu ordono:malhelpu
tiujn homojn en ilia laborado, ke la urbo ne estu rekonstruata, gxis
estos donita ordono de mi.

<span id="an_4:22">4:22</span> Kaj estu singardaj, ke vi ne estu
malatentaj en tio, por ke ne naskigxu granda malprofito por la regxo.

<span id="an_4:23">4:23</span> Kiam cxi tiu letero de la regxo
Artahxsxasxt estis tralegita antaux Rehxum, la skribisto SXimsxaj, kaj
iliaj kunuloj, ili tuj iris en Jerusalemon al la Judoj kaj haltigis
ilian laboradon per forta mano.

<span id="an_4:24">4:24</span> Tiam cxesigxis la laborado cxe la domo de
Dio en Jerusalem; kaj tiu stato dauxris gxis la dua jaro de regxado de
Dario, regxo de Persujo.

<span id="an_5:1">5:1</span> Kaj la profetoj, HXagaj, la profeto, kaj
Zehxarja, filo de Ido, profetis pri la Judoj, kiuj estis en Judujo kaj
Jerusalem, en la nomo de Dio de Izrael.

<span id="an_5:2">5:2</span> Tiam levigxis Zerubabel, filo de SXealtiel,
kaj Jesxua, filo de Jocadak, kaj komencis konstrui la domon de Dio en
Jerusalem, kaj kun ili estis la profetoj de Dio, kiuj fortigadis ilin.

<span id="an_5:3">5:3</span> En tiu tempo venis al ili Tatnaj, la estro
de la transrivera regiono, kaj SXetar-Boznaj, kaj iliaj kunuloj, kaj
tiele diris al ili:Kiu permesis al vi konstrui cxi tiun domon kaj
starigi cxi tiujn murojn?

<span id="an_5:4">5:4</span> Tiam ni diris al ili, kiaj estis la nomoj
de tiuj homoj, kiuj konstruis tiun konstruajxon.

<span id="an_5:5">5:5</span> Sed la okulo de ilia Dio estis super la
plejagxuloj de la Judoj, kaj ili ne estis malhelpataj, gxis la afero
estis raportita al Dario kaj gxis revenis decido pri tio.

<span id="an_5:6">5:6</span> Jen estas la enhavo de la letero, kiun
sendis Tatnaj, la estro de la transrivera regiono, kaj SXetar-Boznaj,
kun siaj kunuloj la Afarsehxanoj, kiuj estis en la transrivera regiono,
al la regxo Dario;

<span id="an_5:7">5:7</span> la raporto, kiun ili sendis al li, havis la
sekvantan tekston:Al la regxo Dario plenan pacon.

<span id="an_5:8">5:8</span> Estu sciate al la regxo, ke ni iris en la
Judan landon, al la domo de la granda Dio; gxi estas konstruata el
grandaj sxtonoj, kaj trabojn oni enmetas en la murojn, kaj la laboro
estas farata vigle kaj sukcesas en iliaj manoj.

<span id="an_5:9">5:9</span> Tiam ni demandis tiujn plenagxulojn, kaj
diris al ili:Kiu donis al vi la permeson konstrui cxi tiun domon kaj
starigi cxi tiujn murojn?

<span id="an_5:10">5:10</span> Kaj krom tio ni demandis pri iliaj nomoj,
por raporti al vi, kaj skribi la nomojn de tiuj homoj, kiuj estas iliaj
cxefoj.

<span id="an_5:11">5:11</span> Per la sekvantaj vortoj ili respondis al
ni kaj diris:Ni estas servantoj de Dio de la cxielo kaj de la tero, kaj
ni konstruas la domon, kiu estis konstruita antaux multe da jaroj, kaj
granda regxo de Izrael konstruis gxin kaj finis gxin.

<span id="an_5:12">5:12</span> Sed kiam niaj patroj kolerigis Dion de la
cxielo, Li transdonis ilin en la manon de Nebukadnecar, regxo de Babel,
la HXaldeo; kaj tiun domon li detruis, kaj la popolon li translogxigis
en Babelon.

<span id="an_5:13">5:13</span> Sed en la unua jaro de Ciro, regxo de
Babel, la regxo Ciro donis permeson rekonstrui cxi tiun domon de Dio.

<span id="an_5:14">5:14</span> Ecx la vazojn de la domo de Dio, la orajn
kaj argxentajn, kiujn Nebukadnecar elportis el la templo de Jerusalem
kaj forportis en la templon de Babel, ilin la regxo Ciro elportis el la
templo de Babel, kaj oni transdonis ilin al SXesxbacar, kiun li starigis
kiel regionestron;

<span id="an_5:15">5:15</span> kaj li diris al li:Prenu cxi tiujn
vazojn, iru, kaj forportu ilin en la templon de Jerusalem, kaj la domo
de Dio estu konstruata sur sia loko.

<span id="an_5:16">5:16</span> Tiam venis tiu SXesxbacar kaj metis la
fundamenton por la domo de Dio en Jerusalem; kaj de tiu tempo gxis nun
gxi estas konstruata, kaj gxi ankoraux ne estas finita.

<span id="an_5:17">5:17</span> Tial, se placxas al la regxo, oni sercxu
en la domo de la regxaj trezoroj tie en Babel, cxu efektive la regxo
Ciro donis permeson konstrui cxi tiun domon de Dio en Jerusalem; kaj la
volon de la regxo pri tio oni sendu al ni.

<span id="an_6:1">6:1</span> Tiam la regxo Dario ordonis, ke oni sercxu
en la domo de dokumentoj, kie la trezoroj estis deponitaj, en Babel.

<span id="an_6:2">6:2</span> Kaj oni trovis en Ahxmeta, la regxa kastelo
en la Meda lando, unu skribrulajxon, en kiu estis skribita la sekvanta
pormemorajxo:

<span id="an_6:3">6:3</span> En la unua jaro de la regxo Ciro, la regxo
Ciro donis ordonon:Pri la domo de Dio en Jerusalem, estu konstruata
domo, loko, kie oni alportas oferojn, kaj fortikaj fundamentoj por gxi
estu starigitaj; la alto de la domo estu sesdek ulnoj, gxia largxo estu
sesdek ulnoj.

<span id="an_6:4">6:4</span> Da vicoj el grandaj sxtonoj estu tri, kaj
unu vico el ligno; la elspezoj estu donataj el la regxa domo.

<span id="an_6:5">6:5</span> Ankaux la vazojn de la domo de Dio, orajn
kaj argxentajn, kiujn Nebukadnecar elportis el la templo de Jerusalem
kaj forportis en Babelon, oni redonu, kaj ili iru en la templon de
Jerusalem sur sian lokon kaj estu lokitaj en la domo de Dio.

<span id="an_6:6">6:6</span> Tial Tatnaj, la estro de la transrivera
regiono, SXetar-Boznaj, kaj iliaj kunuloj, la Afarsehxanoj, kiuj estas
en la transrivera regiono, forigxu de tie;

<span id="an_6:7">6:7</span> permesu al ili labori cxe la domo de Dio;
la regionestro de Judujo kaj la plejagxuloj de la Judoj konstruu tiun
domon de Dio sur gxia loko.

<span id="an_6:8">6:8</span> Kaj de mi estas donata ordono pri tio, kio
devas esti farata al la plejagxuloj de la Judoj por la konstruado de tiu
domo:el la apartenajxo de la regxo, el la transriveraj impostoj oni tuj
donu la elspezojn al tiuj homoj, por ke la laborado ne haltu.

<span id="an_6:9">6:9</span> Kaj tiom estos necese da bovoj, sxafoj, aux
sxafidoj por bruloferoj por Dio de la cxielo, da tritiko, salo, vino,
oleo, kiel diros la pastroj en Jerusalem, oni donadu al ili cxiutage sen
halto,

<span id="an_6:10">6:10</span> por ke ili alportadu agrablodoran oferon
al la Dio de la cxielo, kaj por ke ili pregxu pri la vivo de la regxo
kaj de liaj infanoj.

<span id="an_6:11">6:11</span> De mi estas donata la ordono, ke se iu
homo sxangxos cxi tiun decidon, oni elprenu trabon el lia domo, kaj li
estu levita kaj alnajlita al gxi, kaj lia domo pro tio estu ruinigita.

<span id="an_6:12">6:12</span> Kaj Dio, kiu logxigis tie Sian nomon,
faligu cxiun regxon kaj popolon, kiu etendus sian manon, por sxangxi cxi
tion, por fari ion malutilan al tiu domo de Dio en Jerusalem. Mi, Dario,
donis la ordonon; gxi estu tuj plenumita.

<span id="an_6:13">6:13</span> Tiam Tatnaj, la estro de la transrivera
regiono, SXetar-Boznaj, kaj iliaj kunuloj komencis tuj agadi konforme al
tio, kion ordonis la regxo Dario.

<span id="an_6:14">6:14</span> Kaj la plejagxuloj de la Judoj konstruis
kun sukceso, konforme al la profetado de HXagaj, la profeto, kaj de
Zehxarja, filo de Ido. Kaj ili konstruis kaj finis laux la volo de Dio
de Izrael, kaj laux la volo de Ciro, de Dario, kaj de Artahxsxasxt,
regxoj de Persujo.

<span id="an_6:15">6:15</span> Kaj oni finis la domon en la tria tago de
la monato Adar, en la sesa jaro de regxado de la regxo Dario.

<span id="an_6:16">6:16</span> Kaj la Izraelidoj, la pastroj, la
Levidoj, kaj la aliaj revenintoj el la kaptiteco faris kun gxojo la
sanktigon de tiu domo de Dio.

<span id="an_6:17">6:17</span> Kaj oni alportis cxe la sanktigo de tiu
domo de Dio:cent bovojn, ducent sxafojn, kvarcent sxafidojn, kaj dek du
pekoferajn kaprojn pro la tuta Izrael, laux la nombro de la triboj de
Izrael.

<span id="an_6:18">6:18</span> Kaj oni starigis la pastrojn laux iliaj
ordoj, kaj la Levidojn laux iliaj vicoj, por la servado al Dio en
Jerusalem, kiel estas preskribite en la libro de Moseo.

<span id="an_6:19">6:19</span> Kaj la revenintoj el la kaptiteco faris
Paskon en la dek-kvara tago de la unua monato.

<span id="an_6:20">6:20</span> CXar la pastroj kaj la Levidoj purigis
sin cxiuj kiel unu homo; kaj ili bucxis Paskajn sxafidojn por cxiuj
revenintoj el la kaptiteco, por siaj fratoj, la pastroj, kaj por si.

<span id="an_6:21">6:21</span> Kaj mangxis la Izraelidoj, kiuj revenis
el la kaptiteco, kaj cxiuj, kiuj apartigis sin de la malpureco de la
nacioj de la tero, por turni sin al la Eternulo, Dio de Izrael.

<span id="an_6:22">6:22</span> Kaj ili en gxojo solenis la feston de
macoj dum sep tagoj; cxar la Eternulo gxojigis ilin, kaj turnis al ili
la koron de la regxo de Asirio, por ke li fortigu iliajn manojn cxe la
laborado koncerne la domon de Dio, la Dio de Izrael.

<span id="an_7:1">7:1</span> Post tiuj okazintajxoj, dum la regxado de
Artahxsxast, regxo de Persujo, el Babel iris Ezra, filo de Seraja, filo
de Azarja, filo de HXilkija,

<span id="an_7:2">7:2</span> filo de SXalum, filo de Cadok, filo de
Ahxitub,

<span id="an_7:3">7:3</span> filo de Amarja, filo de Azarja, filo de
Merajot,

<span id="an_7:4">7:4</span> filo de Zerahxja, filo de Uzi, filo de
Buki,

<span id="an_7:5">7:5</span> filo de Abisxua, filo de Pinehxas, filo de
Eleazar, filo de Aaron, la cxefpastro.

<span id="an_7:6">7:6</span> Tiu Ezra iris el Babel. Li estis lerta
scienculo koncerne la instruon de Moseo, kiun donis la Eternulo, Dio de
Izrael. Kaj la regxo donis al li cxion laux lia deziro, cxar la mano de
la Eternulo, lia Dio, estis super li.

<span id="an_7:7">7:7</span> Ankaux kelkaj el la Izraelidoj, el la
pastroj, el la Levidoj, el la kantistoj, el la pordegistoj, kaj el la
Netinoj iris en Jerusalemon en la sepa jaro de la regxo Artahxsxast.

<span id="an_7:8">7:8</span> Kaj li venis en Jerusalemon en la kvina
monato, en la sepa jaro de la regxo.

<span id="an_7:9">7:9</span> CXar en la unua tago de la unua monato
estis la komenco de la irado el Babel, kaj en la unua tago de la kvina
monato li venis en Jerusalemon, cxar la mano de lia Dio favore estis
super li.

<span id="an_7:10">7:10</span> CXar Ezra pretigis sian koron, por studi
la instruon de la Eternulo kaj plenumi gxin, kaj por instrui en Izrael
legxojn kaj ordonojn.

<span id="an_7:11">7:11</span> Kaj jen estas la teksto de la letero,
kiun la regxo Artahxsxast donis al Ezra, la pastro, la scienculo, kiu
instruis la vortojn de la ordonoj de la Eternulo kaj Liajn legxojn pri
Izrael:

<span id="an_7:12">7:12</span> Artahxsxast, regxo de la regxoj, al Ezra,
pastro, kaj scienculo pri la legxoj de Dio de la cxielo, pacon kaj
saluton.

<span id="an_7:13">7:13</span> De mi estas ordonite, ke en mia regno
cxiu el la popolo de Izrael kaj el gxiaj pastroj kaj Levidoj, kiu volas
iri en Jerusalemon, iru kun vi.

<span id="an_7:14">7:14</span> CXar vi estas sendata de la regxo kaj de
liaj sep konsilistoj, por pririgardi Judujon kaj Jerusalemon laux la en
via mano trovigxanta legxo de via Dio,

<span id="an_7:15">7:15</span> kaj por tien forporti la argxenton kaj
oron, kiun la regxo kaj liaj konsilistoj oferis al Dio de Izrael, kies
logxejo estas en Jerusalem,

<span id="an_7:16">7:16</span> kaj la tutan argxenton kaj oron, kiun vi
akiros en la tuta provinco de Babel, kune kun la memvolaj donacoj de la
popolo kaj de la pastroj, kiuj oferos por la domo de sia Dio, kiu estas
en Jerusalem.

<span id="an_7:17">7:17</span> Acxetu tuj pro tiu mono bovojn, sxafojn,
kaj sxafidojn, kaj la al tio apartenantajn farunoferojn kaj
versxoferojn, kaj alportu ilin sur la altaron de la domo de via Dio en
Jerusalem.

<span id="an_7:18">7:18</span> Kaj kion vi kaj viaj fratoj trovos bona
fari el la cetera argxento kaj oro, tion laux la volo de via Dio faru.

<span id="an_7:19">7:19</span> Kaj la vazojn, kiuj estas donitaj al vi
por la servado en la domo de via Dio, prezentu antaux la Dio de
Jerusalem.

<span id="an_7:20">7:20</span> Kaj cxion ceteran, kio estas necesa por
la domo de via Dio, kion vi trovos bona doni, donu el la regxa
trezorejo.

<span id="an_7:21">7:21</span> Kaj de mi, Artahxsxast, la regxo, estas
farata ordono al cxiuj trezorgardistoj trans la rivero, ke cxio, kion
postulos de vi Ezra, la pastro, instruisto de la legxoj de Dio de la
cxielo, estu tuj plenumata,

<span id="an_7:22">7:22</span> gxis jena kvanto:argxento gxis cent
kikaroj, tritiko gxis cent kor�oj, vino gxis cent bat�oj, ankaux oleo
gxis cent bat�oj, kaj salo en kvanto senlima.

<span id="an_7:23">7:23</span> CXio, kio estas ordonita de Dio de la
cxielo, devas esti farata tuj por la domo de Dio de la cxielo, por ke
Lia kolero ne trafu la regnon, la regxon, aux liajn infanojn.

<span id="an_7:24">7:24</span> Kaj ni sciigas al vi, ke sur neniun el la
pastroj, Levidoj, kantistoj, pordegistoj, Netinoj, aux servantoj cxe tiu
domo de Dio vi devas meti tributon, imposton, aux depagojn.

<span id="an_7:25">7:25</span> Kaj vi, Ezra, laux la sagxo, kiun via Dio
donis al vi, starigu registojn kaj jugxistojn, kiuj jugxadus la tutan
popolon, kiu estas trans la rivero, cxiujn, kiuj scias la legxojn de via
Dio; kaj kiu ne scias, tiun instruu.

<span id="an_7:26">7:26</span> Kaj cxiu, kiu ne plenumos la legxojn de
via Dio aux la legxojn de la regxo, tuj estu jugxe kondamnata, cxu al
morto, cxu al elpelo, cxu al monpuno, cxu al meto en malliberejon.

<span id="an_7:27">7:27</span> Benata estu la Eternulo, Dio de niaj
patroj, kiu metis en la koron de la regxo la ideon beligi la domon de la
Eternulo en Jerusalem,

<span id="an_7:28">7:28</span> kaj sur min turnis favoron de la regxo
kaj de liaj konsilistoj kaj de cxiuj potencaj princoj de la regxo. Kaj
mi ricevis kuragxon, cxar la mano de la Eternulo, mia Dio, estis super
mi; kaj mi kolektis en Izrael cxefojn, por ke ili iru kun mi.

<span id="an_8:1">8:1</span> Jen estas la cxefoj de patrodomoj kun ilia
genealogio, kiuj iris kun mi el Babel en la tempo de regxado de la regxo
Artahxsxast:

<span id="an_8:2">8:2</span> el la idoj de Pinehxas:Gersxom; el la idoj
de Itamar:Daniel; el la idoj de David:HXatusx;

<span id="an_8:3">8:3</span> el la idoj de SXehxanja:el la idoj de
Parosx:Zehxarja, kaj kun li la familianoj, viroj en la nombro de cent
kvindek;

<span id="an_8:4">8:4</span> el la idoj de Pahxat-Moab:Eljehoenaj, filo
de Zerahxja, kaj kun li ducent virseksuloj;

<span id="an_8:5">8:5</span> el la idoj de SXehxanja:la filo de
Jahxaziel, kaj kun li tricent virseksuloj;

<span id="an_8:6">8:6</span> el la idoj de Adin:Ebed, filo de Jonatan,
kaj kun li kvindek virseksuloj;

<span id="an_8:7">8:7</span> el la idoj de Elam:Jesxaja, filo de Atalja,
kaj kun li sepdek virseksuloj;

<span id="an_8:8">8:8</span> el la idoj de SXefatja:Zebadja, filo de
Mihxael, kaj kun li okdek virseksuloj;

<span id="an_8:9">8:9</span> el la idoj de Joab:Obadja, filo de Jehxiel,
kaj kun li ducent dek ok virseksuloj;

<span id="an_8:10">8:10</span> el la idoj de SXelomit:la filo de
Josifja, kaj kun li cent sesdek virseksuloj;

<span id="an_8:11">8:11</span> el la idoj de Bebaj:Zehxarja, filo de
Bebaj, kaj kun li dudek ok virseksuloj;

<span id="an_8:12">8:12</span> el la idoj de Azgad:Johxanan, filo de
Hakatan, kaj kun li cent dek virseksuloj;

<span id="an_8:13">8:13</span> el la idoj de Adonikam la lastaj, kaj jen
estas iliaj nomoj:Elifelet, Jeiel, kaj SXemaja, kaj kun ili sesdek
virseksuloj;

<span id="an_8:14">8:14</span> el la idoj de Bigvaj:Utaj kaj Zakur, kaj
kun ili sepdek virseksuloj.

<span id="an_8:15">8:15</span> Kaj mi kolektis ilin cxe la rivero, kiu
enfluas en Ahavan, kaj ni restis tie tri tagojn; kaj kiam mi pririgardis
la popolon kaj la pastrojn, mi el la idoj de Levi trovis tie neniun.

<span id="an_8:16">8:16</span> Tiam mi sendis Eliezeron, Arielon,
SXemajan, Elnatanon, Jaribon, Elnatanon, Natanon, Zehxarjan, kaj
Mesxulamon, la cxefojn, kaj Jojaribon kaj Elnatanon, la scienculojn;

<span id="an_8:17">8:17</span> kaj mi donis al ili komision al Ido, la
cxefo en la loko Kasifja, kaj mi donis al ili instrukcion pri tio, kion
ili devas diri al Ido, kaj al liaj fratoj, la Netinoj, en la loko
Kasifja, por venigi al ni servistojn por la domo de nia Dio.

<span id="an_8:18">8:18</span> Kaj ili venigis al ni, cxar super ni
estis la favora mano de nia Dio, homon sagxan el la idoj de Mahxli, filo
de Levi, filo de Izrael, kaj SXerebjan kun liaj filoj kaj fratoj, dek ok
homojn,

<span id="an_8:19">8:19</span> kaj HXasxabjan, kaj kun li Jesxajan, el
la idoj de Merari, kun liaj fratoj kaj iliaj filoj, dudek;

<span id="an_8:20">8:20</span> kaj el la Netinoj, kiujn David kaj la
princoj starigis por servi al la Levidoj, ducent dudek Netinojn; cxiuj
ili estis registritaj laux siaj nomoj.

<span id="an_8:21">8:21</span> Kaj mi proklamis tie faston cxe la rivero
Ahava, por ke ni humiligu nin antaux nia Dio, por peti de Li gxustan
vojon por ni, por niaj infanoj, kaj por nia tuta havo.

<span id="an_8:22">8:22</span> CXar mi hontis peti de la regxo
militistojn kaj rajdistojn por defendi nin kontraux malamikoj sur la
vojo; cxar ni tiele diris al la regxo:La mano de nia Dio estas
bonfaranta por cxiuj, kiuj sin turnas al Li, kaj Lia potenco kaj Lia
kolero estas kontraux cxiuj, kiuj Lin forlasas.

<span id="an_8:23">8:23</span> Ni do fastis, kaj petis nian Dion pri
tio; kaj Li auxskultis nin.

<span id="an_8:24">8:24</span> Kaj mi apartigis el la cxefaj pastroj dek
du, kaj mi aligis al ili SXerebjan kaj HXasxabjan kaj dek el iliaj
fratoj.

<span id="an_8:25">8:25</span> Kaj mi pese transdonis al ili la
argxenton kaj la oron kaj la vazojn, kiuj estis donacitaj por la domo de
nia Dio kaj kiujn donacis la regxo kaj liaj konsilistoj kaj liaj
princoj, kaj cxiuj Izraelidoj, kiuj tie trovigxis.

<span id="an_8:26">8:26</span> Kaj mi pese transdonis al ili:da argxento
sescent kvindek kikarojn, da argxentaj vazoj cent kikarojn, kaj da oro
cent kikarojn;

<span id="an_8:27">8:27</span> da oraj kalikoj dudek je la sumo de mil
darkemonoj, kaj du vazojn el brilanta plej bona kupro, multekosta kiel
oro.

<span id="an_8:28">8:28</span> Kaj mi diris al ili:Vi estas sanktaj al
la Eternulo, kaj la vazoj estas sanktaj, ankaux la argxento kaj la oro,
memvole donacitaj al la Eternulo, Dio de viaj patroj.

<span id="an_8:29">8:29</span> Maldormu, kaj gardu tion, gxis vi
transdonos pese al la cxefaj pastroj, Levidoj, kaj cxefoj de patrodomoj
de Izrael en Jerusalem, en la cxambroj de la domo de la Eternulo.

<span id="an_8:30">8:30</span> Kaj la pastroj kaj la Levidoj akceptis la
pesitajn argxenton, oron, kaj vazojn, por forporti en Jerusalemon en la
domon de nia Dio.

<span id="an_8:31">8:31</span> Kaj ni ekvojiris de la rivero Ahava en la
dek-dua tago de la unua monato, por iri en Jerusalemon; kaj la mano de
nia Dio estis super ni, kaj Li savis nin kontraux la manoj de malamikoj
kaj kontraux insidantoj cxe la vojo.

<span id="an_8:32">8:32</span> Kaj ni venis en Jerusalemon kaj restis
tie dum tri tagoj.

<span id="an_8:33">8:33</span> En la kvara tago la argxento, oro, kaj
vazoj estis transdonitaj pese en la domon de nia Dio, en la manojn de la
pastro Meremot, filo de Urija, kune kun Eleazar, filo de Pinehxas, kune
kun Jozabad, filo de Jesxua, kaj Noadja, filo de Binuj, la Levidoj.

<span id="an_8:34">8:34</span> CXio estis farita lauxnombre kaj
lauxpeze, kaj cxio pesita estis tiutempe enskribita.

<span id="an_8:35">8:35</span> La forkaptitoj, kiuj revenis el la
kaptiteco, alportis bruloferojn al Dio de Izrael:dek du bovojn, pro la
tuta Izrael, nauxdek ses sxafojn, sepdek sep sxafidojn, dek du
pekoferajn kaprojn, cxion kiel bruloferon al la Eternulo.

<span id="an_8:36">8:36</span> Kaj oni transdonis la ordonojn de la
regxo al la satrapoj de la regxo kaj al la transriveraj regionestroj;
kaj cxi tiuj subtenis la popolon kaj la domon de Dio.

<span id="an_9:1">9:1</span> Kiam cxio tio estis finita, aliris al mi la
estroj, kaj diris:La popolo Izraela kaj la pastroj kaj la Levidoj ne
apartigis sin de la popoloj de la landoj koncerne iliajn
abomenindajxojn, de la Kanaanidoj, HXetidoj, Perizidoj, Jebusidoj,
Amonidoj, Moabidoj, Egiptoj, kaj Amoridoj;

<span id="an_9:2">9:2</span> cxar ili prenis el iliaj filinoj edzinojn
por si kaj por siaj filoj, kaj miksigxis la sankta semo kun la popoloj
de la landoj; kaj la mano de la eminentuloj kaj cxefoj estis la unua en
cxi tiu malbonago.

<span id="an_9:3">9:3</span> Kiam mi auxdis tion, mi dissxiris miajn
vestojn kaj mian tunikon, mi elsxiris harojn de mia kapo kaj el mia
barbo, kaj mi sidis konsternite.

<span id="an_9:4">9:4</span> Kaj kolektigxis al mi cxiuj, kiuj timis la
vortojn de Dio de Izrael, pro la krimo de la forkaptitoj; kaj mi sidis
konsternite gxis la vesperofero.

<span id="an_9:5">9:5</span> Kaj cxe la vesperofero mi levigxis de mia
aflikto, kaj kun dissxiritaj vestoj kaj tuniko mi starigxis surgenue kaj
etendis miajn manojn al la Eternulo, mia Dio,

<span id="an_9:6">9:6</span> kaj mi diris:Ho mia Dio, mi hontas, kaj
gxenas min levi mian vizagxon al Vi, ho mia Dio; cxar niaj malbonagoj
kreskis pli alten ol nia kapo, kaj nia kulpo farigxis granda gxis la
cxielo.

<span id="an_9:7">9:7</span> De post la tempo de niaj patroj ni estas en
granda kulpo gxis la nuna tago; pro niaj malbonagoj ni estis
transdonitaj, ni kaj niaj regxoj kaj niaj pastroj, en la manojn de la
alilandaj regxoj, sub glavon, en kaptitecon, al disrabo kaj malhonoro,
kiel tio estas nun.

<span id="an_9:8">9:8</span> Kaj nun antaux momento venis pardono de la
Eternulo, nia Dio, kaj Li restigis al ni savigxintojn kaj permesis al ni
alfortikigxi sur Lia sankta loko; nia Dio donis lumon al niaj okuloj,
kaj Li permesis al ni iom revivigxi en nia sklaveco.

<span id="an_9:9">9:9</span> Ni estas ja sklavoj; sed en nia sklaveco
nia Dio nin ne forlasis. Kaj Li donis al ni favorkorecon de la regxoj de
Persujo, por permesi al ni revivigxi, por konstrui la domon de nia Dio
kaj restarigi gxiajn ruinojn, kaj por doni al ni barilon en Judujo kaj
Jerusalem.

<span id="an_9:10">9:10</span> Kaj nun kion ni diros, ho nia Dio, post
tio? cxar ni forlasis Viajn ordonojn,

<span id="an_9:11">9:11</span> kiujn Vi ordonis per Viaj servantoj, la
profetoj, dirante:La lando, en kiun vi venas por ekposedi gxin, estas
lando malpura pro la malpureco de la popoloj alilandaj, pro iliaj
abomenindajxoj, per kiuj ili plenigis gxin de rando al rando en sia
malpureco;

<span id="an_9:12">9:12</span> ne donu do viajn filinojn al iliaj filoj,
kaj iliajn filinojn ne prenu por viaj filoj, neniam zorgu pri ilia paco
kaj bonstato, por ke vi fortigxu kaj por ke vi nutru vin per la bonajxoj
de la tero kaj por ke vi heredigu gxin por eterne al viaj filoj.

<span id="an_9:13">9:13</span> Kaj post cxio, kio trafis nin pro niaj
malbonaj faroj kaj pro nia granda kulpo, kaj kiam nun Vi indulgis nin
malgraux niaj malbonagoj kaj donis al ni tian savigxon,

<span id="an_9:14">9:14</span> cxu ni nun denove malobeu Viajn ordonojn,
kaj boparencigxu kun la popoloj de tiuj abomenindajxoj? CXu Vi ne
koleros kontraux ni gxis plena ekstermo sen restigo de ia restajxo kaj
savitajxo?

<span id="an_9:15">9:15</span> Ho Eternulo, Dio de Izrael! Vi estas
justa; cxar ni restis savigxintoj gxis la nuna tago. Jen ni estas antaux
Vi en nia kulpo; ni ne povas teni nin antaux Vi pro tio.

<span id="an_10:1">10:1</span> Kiam Ezra pregxis kaj faris konfeson,
plorante kaj kusxante antaux la domo de Dio, kolektigxis al li el la
Izraelidoj tre granda amaso, viroj, virinoj, kaj infanoj; cxar ankaux la
popolo tre multe ploris.

<span id="an_10:2">10:2</span> Kaj ekparolis SXehxanja, filo de Jehxiel,
el la idoj de Elam, kaj diris al Ezra:Ni faris krimon kontraux nia Dio,
prenante edzinojn aligentajn el la popoloj de la lando. Tamen nun
ekzistas espero por Izrael en cxi tiu afero.

<span id="an_10:3">10:3</span> Nun ni faru interligon kun nia Dio, ke
laux la konsilo de mia sinjoro, kaj de tiuj, kiuj havas timon antaux la
ordonoj de nia Dio, ni forigos cxiujn virinojn kaj iliajn naskitojn, kaj
estu farite konforme al la legxo.

<span id="an_10:4">10:4</span> Levigxu, cxar vi devas okupi vin pri tio,
kaj ni estos kun vi; estu kuragxa, kaj agu.

<span id="an_10:5">10:5</span> Tiam Ezra levigxis, kaj jxurigis la
cxefajn pastrojn, la Levidojn, kaj la tutan Izraelon, ke ili agos tiel;
kaj ili jxuris.

<span id="an_10:6">10:6</span> Kaj Ezra levigxis de antaux la domo de
Dio, kaj iris al la cxambro de Jehohxanan, filo de Eljasxib, kaj eniris
tien. Panon li ne mangxis kaj akvon li ne trinkis, cxar li funebris pri
la krimo de la kaptitecanoj.

<span id="an_10:7">10:7</span> Kaj oni proklamis en Judujo kaj Jerusalem
al cxiuj, kiuj venis el la kaptiteco, ke ili kolektigxu en Jerusalem,

<span id="an_10:8">10:8</span> kaj ke al cxiu, kiu ne venos tien post
paso de tri tagoj, laux decido de la estroj kaj plejagxuloj estos
anatemita lia tuta havo, kaj li estos ekskomunikita el la komunumo de la
reenmigrintoj.

<span id="an_10:9">10:9</span> Kaj kolektigxis cxiuj idoj de Jehuda kaj
de Benjamen en Jerusalem post tri tagoj. Tio estis en la nauxa monato,
en la dudeka tago de la monato. Kaj la tuta popolo sidis sur la placo
antaux la domo de Dio, tremante pro cxi tiu afero kaj pro pluvo.

<span id="an_10:10">10:10</span> Kaj levigxis Ezra, la pastro, kaj diris
al ili:Vi faris krimon, prenante aligentajn edzinojn kaj pligrandigante
la kulpon de Izrael.

<span id="an_10:11">10:11</span> Tial faru nun konfeson al la Eternulo,
Dio de viaj patroj, kaj plenumu Lian volon:apartigu vin de la popoloj de
la lando kaj de la aligentaj edzinoj.

<span id="an_10:12">10:12</span> Kaj la tuta komunumo respondis kaj
diris per lauxta vocxo:Jes, kiel vi diras, tiel estu farite.

<span id="an_10:13">10:13</span> Tamen la popolo estas grandnombra, kaj
la tempo nun estas pluva, kaj ni ne havas forton, por stari sur la
strato; cetere tio ne estas afero de unu tago aux de du, cxar ni multe
pekis en tiu afero.

<span id="an_10:14">10:14</span> Niaj estroj do starigxu pro la tuta
komunumo, kaj cxiuj en niaj urboj, kiuj prenis aligentajn edzinojn, venu
en difinita tempo, kaj kun ili la plejagxuloj de cxiu urbo kaj gxiaj
jugxistoj, gxis oni forturnos de ni la flaman koleron de nia Dio pro tiu
afero.

<span id="an_10:15">10:15</span> Sed Jonatan, filo de Asahel, kaj
Jahxzeja, filo de Tikva, kontrauxstaris tion, kaj Mesxulam, kaj SXabtaj,
la Levido, helpis ilin.

<span id="an_10:16">10:16</span> Kaj tiel faris la revenintoj el la
kaptiteco. Kaj apartigxis por tio la pastro Ezra kaj cxefoj de
patrodomoj laux iliaj patrodomoj, cxiuj lauxnome; kaj ili sidigxis en la
unua tago de la deka monato, por esplori la aferon.

<span id="an_10:17">10:17</span> Kaj gxis la unua tago de la unua monato
ili finis la aferon pri cxiuj viroj, kiuj prenis aligentajn edzinojn.

<span id="an_10:18">10:18</span> Kaj trovigxis el la pastridoj, kiuj
prenis aligentajn edzinojn, el la filoj de Jesxua, filo de Jocadak, kaj
el liaj fratoj:Maaseja, Eliezer, Jarib, kaj Gedalja.

<span id="an_10:19">10:19</span> Kaj ili donis sian manon, ke ili
forigos siajn edzinojn, kaj ke ili alportos pro sia kulpo virsxafon kiel
kulpoferon.

<span id="an_10:20">10:20</span> Kaj el la filoj de Imer:HXanani kaj
Zebadja;

<span id="an_10:21">10:21</span> el la filoj de HXarim:Maaseja, Elija,
SXemaja, Jehxiel, kaj Uzija;

<span id="an_10:22">10:22</span> el la filoj de Pasxhxur:Eljoenaj,
Maaseja, Isxmael, Netanel, Jozabad, kaj Eleasa;

<span id="an_10:23">10:23</span> kaj el la Levidoj:Jozabad, SXimei,
Kelaja (ankaux nomata Kelita), Petahxja, Jehuda, kaj Eliezer;

<span id="an_10:24">10:24</span> el la kantistoj:Eljasxib; el la
pordegistoj:SXalum, Telem, kaj Uri;

<span id="an_10:25">10:25</span> el la Izraelidoj:el la filoj de
Parosx:Ramja, Jizija, Malkija, Mijamin, Eleazar, Malkija, kaj Benaja;

<span id="an_10:26">10:26</span> el la filoj de Elam:Matanja, Zehxarja,
Jehxiel, Abdi, Jeremot, kaj Elija;

<span id="an_10:27">10:27</span> el la filoj de Zatu:Eljoenaj, Eljasxib,
Matanja, Jeremot, Zabad, kaj Aziza;

<span id="an_10:28">10:28</span> el la filoj de Bebaj:Jehohxanan,
HXananja, Zabaj, Atlaj;

<span id="an_10:29">10:29</span> el la filoj de Bani:Mesxulam, Maluhx,
Adaja, Jasxub, SXeal, kaj Ramot;

<span id="an_10:30">10:30</span> el la filoj de Pahxat-Moab:Adna, Kelal,
Benaja, Maaseja, Matanja, Becalel, Binuj, kaj Manase;

<span id="an_10:31">10:31</span> el la filoj de HXarim:Eliezer, Jisxija,
Malkija, SXemaja, SXimeon,

<span id="an_10:32">10:32</span> Benjamen, Maluhx, SXemarja;

<span id="an_10:33">10:33</span> el la filoj de HXasxum:Matnaj, Matata,
Zabad, Elifelet, Jeremaj, Manase, SXimei;

<span id="an_10:34">10:34</span> el la filoj de Bani:Maadaj, Amram, Uel,

<span id="an_10:35">10:35</span> Benaja, Bedja, Keluhu,

<span id="an_10:36">10:36</span> Vanja, Meremot, Eljasxib,

<span id="an_10:37">10:37</span> Matanja, Matnaj, Jaasaj,

<span id="an_10:38">10:38</span> Bani, Binuj, SXimei,

<span id="an_10:39">10:39</span> SXelemja, Natan, Adaja,

<span id="an_10:40">10:40</span> Mahxnadbaj, SXasxaj, SXaraj,

<span id="an_10:41">10:41</span> Azarel, SXelemja, SXemarja,

<span id="an_10:42">10:42</span> SXalum, Amarja, Jozef;

<span id="an_10:43">10:43</span> el la filoj de Nebo:Jeiel, Matitja,
Zabad, Zebina, Jadaj, Joel, Benaja.

<span id="an_10:44">10:44</span> CXiuj tiuj prenis edzinojn aligentajn;
kelkaj el tiuj edzinoj naskis infanojn.

------------------------------------------------------------------------

[Next: Nehemiah](neh)
