[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hag)  [Next](mal.md) 

------------------------------------------------------------------------

### Esperanto Bible: Zechariah

<span id="an_1:1">1:1</span> En la oka monato, en la dua jaro de Dario,
aperis vorto de la Eternulo al la profeto Zehxarja, filo de Berehxja,
filo de Ido, dirante:

<span id="an_1:2">1:2</span> Forte koleris la Eternulo kontraux viaj
patroj.

<span id="an_1:3">1:3</span> Diru do al ili:Tiele diras la Eternulo
Cebaot:Revenu al Mi, diras la Eternulo Cebaot, kaj tiam Mi returnos Min
al vi, diras la Eternulo Cebaot.

<span id="an_1:4">1:4</span> Ne estu kiel viaj patroj, al kiuj vokadis
la antauxaj profetoj, dirante:Tiele diras la Eternulo Cebaot:Deturnu vin
de viaj malbonaj vojoj kaj de viaj malbonaj agoj-sed ili ne auxskultis
kaj ne atentis Min, diras la Eternulo.

<span id="an_1:5">1:5</span> Kie estas viaj patroj? kaj ecx la profetoj,
cxu ili povas vivi eterne?

<span id="an_1:6">1:6</span> Sed Miaj vortoj kaj decidoj, pri kiuj Mi
diris al Miaj servantoj, la profetoj, cxu ili ne trafis viajn patrojn?
Kaj ili pentis, kaj diris:Kiel la Eternulo Cebaot decidis agi kun ni pro
niaj vojoj kaj pro niaj agoj, tiel Li agis kun ni.

<span id="an_1:7">1:7</span> En la dudek-kvara tago de la dek-unua
monato, tio estas de la monato SXebat, en la dua jaro de Dario, aperis
vorto de la Eternulo al la profeto Zehxarja, filo de Berehxja, filo de
Ido, dirante:

<span id="an_1:8">1:8</span> Mi vidis en la nokto:jen viro sidas sur
rugxa cxevalo, kaj li trovigxas inter mirtoj en ombrita loko, kaj post
li trovigxas cxevaloj rugxaj, brunaj, kaj blankaj.

<span id="an_1:9">1:9</span> Mi demandis:Kiuj ili estas, mia sinjoro?
Kaj la angxelo, kiu parolis kun mi, diris al mi:Mi montros al vi, kiuj
ili estas.

<span id="an_1:10">1:10</span> Kaj la viro, kiu trovigxis inter la
mirtoj, ekparolis kaj diris:Ili estas tiuj, kiujn la Eternulo sendis,
por trairi la teron.

<span id="an_1:11">1:11</span> Kaj ili mem ekparolis al la angxelo de la
Eternulo, kiu trovigxis inter la mirtoj, kaj diris:Ni trairis la teron,
kaj ni trovis, ke la tuta tero estas trankvila kaj paca.

<span id="an_1:12">1:12</span> Tiam ekparolis la angxelo de la Eternulo
kaj diris:Ho Eternulo Cebaot, kiel longe Vi ne kompatos Jerusalemon kaj
la urbojn de Judujo, kiujn Vi koleras jam dum sepdek jaroj?

<span id="an_1:13">1:13</span> Kaj la Eternulo respondis al la angxelo,
kiu parolis kun mi, vortojn bonajn, vortojn konsolajn.

<span id="an_1:14">1:14</span> Tiam diris al mi la angxelo, kiu parolis
kun mi:Proklamu kaj diru:Tiele diras la Eternulo Cebaot:Mi ekfervoris
pri Jerusalem kaj pri Cion per granda fervoro;

<span id="an_1:15">1:15</span> kaj per granda indigno Mi indignas
kontraux la nacioj memfidaj; cxar kiam Mi koleris malmulte, ili akcelis
la malfelicxon.

<span id="an_1:16">1:16</span> Tial tiele diras la Eternulo:Mi returnas
Min al Jerusalem kun kompato; Mia domo estos konstruita en gxi, diras la
Eternulo Cebaot, kaj sxnuro de cxarpentistoj estos tirata en Jerusalem.

<span id="an_1:17">1:17</span> Ankoraux proklamu jenon:Tiele diras la
Eternulo Cebaot:Denove plenigxos Miaj urboj per bonajxo, denove la
Eternulo konsolos Cionon, kaj denove Li elektos Jerusalemon.

<span id="an_1:18">1:18</span> Mi levis miajn okulojn kaj ekvidis:jen
estas kvar kornoj.

<span id="an_1:19">1:19</span> Kaj mi diris al la angxelo, kiu parolis
kun mi:Kion tio signifas? Kaj li respondis al mi:Tio estas la kornoj,
kiuj disjxetis Jehudan, Izraelon, kaj Jerusalemon.

<span id="an_1:20">1:20</span> Kaj la Eternulo montris al mi kvar
majstrojn.

<span id="an_1:21">1:21</span> Mi diris:Kion ili intencas fari? Li
respondis jene:Tiuj kornoj disjxetis Jehudan tiel, ke neniu povis levi
sian kapon; tial nun venas cxi tiuj, por fortimigi tiujn, por dehaki la
kornojn de la nacioj, kiuj levis sian kornon kontraux la logxantojn de
Judujo, por disjxeti ilin.

<span id="an_2:1">2:1</span> Mi denove levis miajn okulojn, kaj mi
ekvidis:jen staras viro, kiu tenas en sia mano mezursxnuron.

<span id="an_2:2">2:2</span> Mi demandis:Kien vi iras? Kaj li respondis
al mi:Mezuri Jerusalemon, por vidi, kiel largxa kaj kiel longa gxi
estas.

<span id="an_2:3">2:3</span> Kaj jen la angxelo, kiu parolis kun mi,
eliris, kaj alia angxelo iris renkonte al li,

<span id="an_2:4">2:4</span> kaj diris al li:Kuru, kaj diru al cxi tiu
junulo:Sen murego estos Jerusalem, pro la multeco de la homoj kaj brutoj
en gxi.

<span id="an_2:5">2:5</span> Sed Mi estos por gxi fajra murego
cxirkauxe, diras la Eternulo, kaj Mi estos glora meze de gxi.

<span id="an_2:6">2:6</span> He, he! kuru el la lando norda, diras la
Eternulo; cxar kiel la kvar ventojn de la cxielo Mi dispelis vin, diras
la Eternulo.

<span id="an_2:7">2:7</span> He, Cion, kiu logxas cxe la filino de
Babel, savigxu!

<span id="an_2:8">2:8</span> CXar tiele diras la Eternulo Cebaot:Post la
glorigxo Li sendos min al la nacioj, kiuj prirabis vin; cxar kiu tusxas
vin, tiu tusxas la pupilon de Lia okulo.

<span id="an_2:9">2:9</span> Kaj jen mi levos mian manon sur ilin, kaj
ili farigxos rabajxo por tiuj, kiujn ili sklavigis; kaj tiam vi ekscios,
ke la Eternulo Cebaot min sendis.

<span id="an_2:10">2:10</span> GXoju kaj estu gaja, ho filino de Cion;
cxar jen Mi iras, por eklogxi meze de vi, diras la Eternulo.

<span id="an_2:11">2:11</span> Kaj multaj popoloj aligxos al la Eternulo
en tiu tempo, kaj farigxos Mia popolo, kaj Mi eklogxos meze de vi; kaj
vi ekscios, ke la Eternulo Cebaot sendis min al vi.

<span id="an_2:12">2:12</span> Kaj la Eternulo posedos Judujon kiel Sian
heredan parton sur la sankta tero, kaj Li denove favoros Jerusalemon.

<span id="an_2:13">2:13</span> CXiu karno silentu antaux la Eternulo,
cxar Li levigxis el Sia sankta logxejo.

<span id="an_3:1">3:1</span> Li montris al mi la cxefpastron Josuo, kiu
staris antaux la angxelo de la Eternulo, kaj Satanon, kiu staris dekstre
de li, por kontrauxagi al li.

<span id="an_3:2">3:2</span> Kaj la Eternulo diris al Satano:La Eternulo
faras al vi severan riprocxon, ho Satano, severe riprocxas vin la
Eternulo, kiu favoras Jerusalemon; gxi estas ja brulsxtipo, savita el la
fajro.

<span id="an_3:3">3:3</span> Josuo estis vestita per malpuraj vestoj,
kaj staris antaux la angxelo.

<span id="an_3:4">3:4</span> CXi tiu ekparolis kaj diris al tiuj, kiuj
staris antaux li:Deprenu de li la malpurajn vestojn. Kaj al li mem li
diris:Vidu, mi deprenis de vi vian pekon, kaj mi metos sur vin festajn
vestojn.

<span id="an_3:5">3:5</span> Kaj li diris, ke oni metu puran kapornamon
sur lian kapon; kaj oni metis la puran kapornamon sur lian kapon kaj
vestis lin per novaj vestoj, en la cxeesto de la angxelo de la Eternulo.

<span id="an_3:6">3:6</span> Kaj la angxelo de la Eternulo atestis al
Josuo, dirante:

<span id="an_3:7">3:7</span> Tiele diras la Eternulo Cebaot:Se vi irados
laux Miaj vojoj kaj plenumados la servadon al Mi, tiam vi regados en Mia
domo kaj administrados en Miaj kortoj, kaj Mi donos al vi akompanantojn
el tiuj, kiuj staras cxi tie.

<span id="an_3:8">3:8</span> Auxskultu, ho cxefpastro Josuo, vi kaj viaj
amikoj, kiuj sidas apud vi, cxar ili komprenas misterajn signojn:jen Mi
venigos Mian servanton-markoton.

<span id="an_3:9">3:9</span> CXar vidu la sxtonon, kiun Mi metis antaux
Josuon:sur cxi tiu sola sxtono estas sep okuloj; jen Mi gravuros sur gxi
signojn, diras la Eternulo Cebaot, kaj Mi forigos la pekon de cxi tiu
lando en unu tago.

<span id="an_3:10">3:10</span> En tiu tempo, diras la Eternulo Cebaot,
vi vokos unu alian sub vinberbrancxon kaj sub figarbon.

<span id="an_4:1">4:1</span> Kaj revenis la angxelo, kiu antauxe parolis
kun mi; kaj li vekis min, kiel oni vekas iun el lia dormo.

<span id="an_4:2">4:2</span> Kaj li diris al mi:Kion vi vidas? Mi
respondis:Mi vidas kandelabron tute el oro, kaj kaliketon gxi havas sur
sia supro, kaj sep lucernoj estas sur gxi, kaj po sep tubetoj trovigxas
sur la lucernoj supre de gxi.

<span id="an_4:3">4:3</span> Kaj du olivarboj trovigxas super gxi:unu
dekstre de la kaliketo kaj la dua maldekstre de gxi.

<span id="an_4:4">4:4</span> Kaj mi ekparolis kaj diris al la angxelo,
kiu parolis kun mi:Kio tio estas, ho mia sinjoro?

<span id="an_4:5">4:5</span> La angxelo, kiu parolis kun mi, respondis
kaj diris:CXu vi ne scias, kio tio estas? Mi diris:Ne, mia sinjoro.

<span id="an_4:6">4:6</span> Tiam li responde diris al mi jene:Tio estas
la vorto de la Eternulo al Zerubabel, kaj signifas:Ne per militistaro
kaj ne per forto, sed nur per Mia spirito, diras la Eternulo Cebaot.

<span id="an_4:7">4:7</span> Kiu vi estas, ho granda monto? antaux
Zerubabel vi farigxos ebenajxo; kaj li metos la unuan sxtonon sub komuna
vokado:Felicxo, felicxo al gxi!

<span id="an_4:8">4:8</span> Kaj aperis al mi vorto de la Eternulo,
dirante:

<span id="an_4:9">4:9</span> La manoj de Zerubabel fondis cxi tiun
domon, kaj liaj manoj ankaux finos gxin; kaj vi ekscios, ke la Eternulo
Cebaot sendis min al vi.

<span id="an_4:10">4:10</span> CXar kiu povas malsxati cxi tiun tagon
kiel malgrandan, kiam gxoje rigardas la vertikalsxnuron en la mano de
Zerubabel tiuj sep okuloj de la Eternulo, kiuj trapenetras per sia
rigardo la tutan teron?

<span id="an_4:11">4:11</span> Tiam mi denove parolis kaj diris al
li:Kion signifas tiuj du olivarboj dekstre kaj maldekstre de la
kandelabro?

<span id="an_4:12">4:12</span> Kaj mi parolis ankoraux kaj diris al
li:Kion signifas la du brancxoj de olivarboj, kiuj trovigxas apud la du
oraj tubetoj, tra kiuj fluas oro?

<span id="an_4:13">4:13</span> Li respondis al mi kaj diris:CXu vi ne
scias, kio tio estas? Mi diris:Ne, mia sinjoro.

<span id="an_4:14">4:14</span> Tiam li diris:Tio estas du oleitoj, kiuj
staras apud la Reganto de la tuta tero.

<span id="an_5:1">5:1</span> Mi levis denove miajn okulojn, kaj mi
ekvidis disvolvitan skribrulajxon.

<span id="an_5:2">5:2</span> Kaj li diris al mi:Kion vi vidas? Mi
respondis:Mi vidas disvolvitan skribrulajxon, kiu havas la longon de
dudek ulnoj kaj la largxon de dek ulnoj.

<span id="an_5:3">5:3</span> Tiam li diris al mi:Tio estas la malbeno,
kiu eliras sur la suprajxon de la tuta lando; cxar cxiu, kiu sxtelas,
estos ekstermita, kiel estas dirite en gxi, kaj cxiu, kiu jxuras
mensoge, estos ekstermita, kiel estas dirite en gxi.

<span id="an_5:4">5:4</span> Mi elirigas gxin, diras la Eternulo Cebaot,
kaj gxi eniros en la domon de sxtelisto, kaj en la domon de tiu, kiu
malvere jxuras per Mia nomo; kaj gxi restos en lia domo kaj ekstermos
gxin kune kun gxia ligno kaj kun gxiaj sxtonoj.

<span id="an_5:5">5:5</span> La angxelo, kiu parolis kun mi, elpasxis,
kaj diris al mi:Levu nun viajn okulojn, kaj rigardu, kio aperas.

<span id="an_5:6">5:6</span> Mi diris:Kio tio estas? Kaj li
respondis:Eliras mezurvazo; kaj li diris plue:Tio estas ilia aspekto en
la tuta lando.

<span id="an_5:7">5:7</span> Kaj jen levigxis kikaro da plumbo, kaj jen
ia virino sidas interne de la mezurvazo.

<span id="an_5:8">5:8</span> Li diris:Tio estas la Malpieco; kaj li
jxetis sxin sur la fundon de la mezurvazo, kaj sur la aperturon li
jxetis la plumban mason.

<span id="an_5:9">5:9</span> Mi levis miajn okulojn, kaj vidis, ke
aperas du virinoj, kaj vento estas en iliaj flugiloj, kaj iliaj flugiloj
estis kiel la flugiloj de cikonio; ili levis la mezurvazon inter la
teron kaj la cxielon.

<span id="an_5:10">5:10</span> Mi diris al la angxelo, kiu parolis kun
mi:Kien ili forportas tiun mezurvazon?

<span id="an_5:11">5:11</span> Li respondis al mi:Por konstrui por gxi
domon en la lando SXinar; kiam cxio estos preta, oni starigos gxin tie
sur gxia bazo.

<span id="an_6:1">6:1</span> Mi levis denove miajn okulojn, kaj mi
ekvidis:jen kvar cxaroj eliras el inter du montoj; kaj la montoj estas
kupraj.

<span id="an_6:2">6:2</span> La unua cxaro havis cxevalojn rugxajn, la
dua cxaro havis cxevalojn nigrajn,

<span id="an_6:3">6:3</span> la tria cxaro havis cxevalojn blankajn, kaj
la kvara cxaro havis cxevalojn makulitajn kaj brunajn.

<span id="an_6:4">6:4</span> Mi ekparolis kaj diris al la angxelo, kiu
parolis kun mi:Kio tio estas, mia sinjoro?

<span id="an_6:5">6:5</span> La angxelo respondis kaj diris al mi:Tio
estas la kvar spiritoj de la cxielo, kiuj eliras post sia starado antaux
la Reganto de la tuta tero.

<span id="an_6:6">6:6</span> La cxaro kun la nigraj cxevaloj iris al la
lando norda, la blankaj iris post ili, kaj la makulitaj iris al la lando
suda.

<span id="an_6:7">6:7</span> La brunaj eliris, kaj deziris trairi la
teron; kaj li diris:Iru, trairu la teron; kaj ili trairis la teron.

<span id="an_6:8">6:8</span> Kaj li kriis al mi, kaj diris al mi
jene:Vidu, tiuj, kiuj eliris al la lando norda, kontentigis Mian
spiriton en la lando norda.

<span id="an_6:9">6:9</span> Kaj aperis al mi vorto de la Eternulo,
dirante:

<span id="an_6:10">6:10</span> Prenu de la forkondukitoj, de HXeldaj, de
Tobija, kaj de Jedaja, kaj iru en la domon de Josxija, filo de Cefanja,
iru en la sama tago, kiam ili venos el Babel;

<span id="an_6:11">6:11</span> prenu argxenton kaj oron, kaj faru
kronojn kaj metu sur la kapon de la cxefpastro Josuo, filo de Jehocadak,

<span id="an_6:12">6:12</span> kaj diru al li jene:Tiele diras la
Eternulo Cebaot:Jen estas viro, kies nomo estas Markoto; li kreskos el
sia loko kaj konstruos la templon de la Eternulo.

<span id="an_6:13">6:13</span> Li konstruos la templon de la Eternulo,
li ricevos gloron kaj sidos kaj regos sur sia trono; li estos ankaux
pastro sur sia trono, kaj konsiligxo paca estos inter ambaux.

<span id="an_6:14">6:14</span> Kaj tiuj kronoj estos cxe HXelem, Tobija,
Jedaja, kaj HXen, filo de Cefanja, kiel memorajxo en la templo de la
Eternulo.

<span id="an_6:15">6:15</span> Kaj malproksime logxantoj venos kaj
konstruos en la templo de la Eternulo, kaj vi ekscios, ke la Eternulo
Cebaot sendis min al vi; kaj tio okazos, se vi obeados la vocxon de la
Eternulo, via Dio.

<span id="an_7:1">7:1</span> En la kvara jaro de la regxo Dario aperis
vorto de la Eternulo al Zehxarja, en la kvara tago de la nauxa monato,
tio estas de Kislev;

<span id="an_7:2">7:2</span> kiam Bet-El sendis SXareceron kaj
Regem-Melehxon kun iliaj akompanantoj, por pregxi antaux la Eternulo,

<span id="an_7:3">7:3</span> kaj demandi la pastrojn, kiuj estis en la
domo de la Eternulo Cebaot, kaj la profetojn, jene:CXu ni devas plori en
la kvina monato, kaj fasti, kiel ni faradis jam dum multe da jaroj?

<span id="an_7:4">7:4</span> Tiam aperis al mi vorto de la Eternulo
Cebaot, dirante:

<span id="an_7:5">7:5</span> Diru al la tuta popolo de la lando kaj al
la pastroj jene:Kiam vi fastis kaj funebris en la kvina monato kaj en la
sepa dum la sepdek jaroj-cxu por Mi vi fastis? cxu por Mi?

<span id="an_7:6">7:6</span> Kaj kiam vi mangxas kaj trinkas, cxu ne por
vi mem vi mangxas kaj trinkas?

<span id="an_7:7">7:7</span> CXu la esenco ne estas tiuj vortoj, kiujn
la Eternulo proklamis per la antauxaj profetoj, kiam Jerusalem estis
prilogxata kaj bonstata, kaj la urboj cxirkaux gxi, la suda regiono kaj
la malaltajxo, estis prilogxataj?

<span id="an_7:8">7:8</span> Kaj aperis vorto de la Eternulo al
Zehxarja, dirante:

<span id="an_7:9">7:9</span> Tiele diras la Eternulo Cebaot:Faru jugxon
justan, cxiu estu bona kaj kompatema al sia frato;

<span id="an_7:10">7:10</span> vidvinon, orfon, fremdulon, kaj
malricxulon ne premu, kaj ne portu en via koro malbonajn intencojn
kontraux via frato.

<span id="an_7:11">7:11</span> Sed ili ne volis atenti, ili deturnis de
Mi sian flankon, kaj siajn orelojn ili sxtopis, por ne auxdi.

<span id="an_7:12">7:12</span> Sian koron ili faris kiel diamanta
sxtono, por ne obei la instruon, kaj la vortojn, kiujn la Eternulo
Cebaot sendis en Sia spirito per la antauxaj profetoj; pro tio aperis
granda kolero de la Eternulo Cebaot.

<span id="an_7:13">7:13</span> Kaj cxar Li vokis, kaj ili ne auxskultis,
tial ankaux Mi ne auxskultis, kiam ili vokis, diras la Eternulo Cebaot.

<span id="an_7:14">7:14</span> Kaj Mi disblovis ilin inter cxiujn
naciojn, kiujn ili ne konis, kaj la lando post ili dezertigxis tiel, ke
neniu en gxi iris tien aux reen; tiamaniere la cxarman landon ili faris
dezerto.

<span id="an_8:1">8:1</span> Kaj aperis vorto de la Eternulo, dirante:

<span id="an_8:2">8:2</span> Tiele diras la Eternulo Cebaot:Mi
ekfervoris pri Cion per granda fervoro, kaj kun granda kolero Mi
ekfervoris pri gxi.

<span id="an_8:3">8:3</span> Tiele diras la Eternulo:Mi revenos al Cion,
Mi eklogxos meze de Jerusalem, kaj Jerusalem estos nomata urbo de la
vero, kaj la monto de la Eternulo Cebaot, monto sankta.

<span id="an_8:4">8:4</span> Tiele diras la Eternulo Cebaot:Denove sidos
maljunuloj kaj maljunulinoj sur la placoj de Jerusalem, cxiu kun bastono
en la mano, pro profundeco de la agxo.

<span id="an_8:5">8:5</span> Kaj la stratoj de la urbo plenigxos de
infanoj kaj infaninoj, ludantaj sur gxiaj stratoj.

<span id="an_8:6">8:6</span> Tiele diras la Eternulo Cebaot:Se en la
okuloj de la restintoj de la popolo en cxi tiu tempo tio sxajnas ne
ebla, cxu tio estas ne ebla ankaux en Miaj okuloj? diras la Eternulo
Cebaot.

<span id="an_8:7">8:7</span> Tiele diras la Eternulo Cebaot:Jen Mi savos
Mian popolon el la lando orienta kaj el la lando okcidenta;

<span id="an_8:8">8:8</span> Mi venigos ilin, kaj ili eklogxos interne
de Jerusalem; kaj ili estos Mia popolo, kaj Mi estos ilia Dio, en vero
kaj justo.

<span id="an_8:9">8:9</span> Tiele diras la Eternulo Cebaot:Fortigu
viajn manojn, vi, kiuj auxdas en cxi tiuj tagoj cxi tiujn vortojn el la
busxo de la profetoj, en la tago, kiam estas farata fondo por la
konstruado de la domo de la Eternulo Cebaot, la templo.

<span id="an_8:10">8:10</span> CXar antaux cxi tiuj tagoj ne ekzistis
rekompenco por la laboro de homo, nek por la laboro de bruto; nek la
eliranto nek la eniranto povis esti trankvila antaux la malamiko; kaj Mi
permesis al cxiuj homoj ataki unu la alian.

<span id="an_8:11">8:11</span> Sed nun Mi estas por la restintoj de tiu
popolo ne tia, kia Mi estis antauxe, diras la Eternulo Cebaot;

<span id="an_8:12">8:12</span> cxar estos semo de paco:la vinberbrancxo
donos siajn fruktojn, la tero donos siajn produktajxojn, la cxielo donos
sian roson, kaj cxion cxi tion Mi posedigos al la restintoj de cxi tiu
popolo.

<span id="an_8:13">8:13</span> Kaj kiel vi, ho domo de Jehuda kaj domo
de Izrael, estis malbeno inter la nacioj, tiel Mi savos vin, kaj vi
farigxos beno; ne timu do, kaj viaj manoj fortigxu.

<span id="an_8:14">8:14</span> CXar tiele diras la Eternulo Cebaot:Tiel
same, kiel Mi intencis plagi vin, kiam viaj patroj Min kolerigis, diras
la Eternulo Cebaot, kaj Mi ne fordecidis tion,

<span id="an_8:15">8:15</span> tiel Mi returnis Min kaj intencas nun
fari bonon al Jerusalem kaj al la domo de Jehuda:ne timu.

<span id="an_8:16">8:16</span> Jen estas la aferoj, kiujn vi devas
fari:parolu veron unu al la alia, veran kaj pacan jugxon faru en viaj
pordegoj;

<span id="an_8:17">8:17</span> ne intencu en via koro malbonon unu
kontraux la alia, kaj ne amu mensogan jxuron; cxar cxion cxi tion Mi
malamas, diras la Eternulo.

<span id="an_8:18">8:18</span> Kaj aperis al mi vorto de la Eternulo
Cebaot, dirante:

<span id="an_8:19">8:19</span> Tiele diras la Eternulo Cebaot:La
fastotago de la kvara monato kaj la fastotago de la kvina kaj la
fastotago de la sepa kaj la fastotago de la deka estos por la domo de
Jehuda gxojo kaj gajeco kaj agrablaj festoj; tial amu la veron kaj la
pacon.

<span id="an_8:20">8:20</span> Tiele diras la Eternulo Cebaot:Venados
ankoraux popoloj kaj logxantoj de multaj urboj;

<span id="an_8:21">8:21</span> kaj la logxantoj de unu urbo venos al la
logxantoj de alia urbo, kaj diros:Ni iru rapide, por pregxi antaux la
Eternulo kaj por turni nin al la Eternulo Cebaot; mi ankaux iros.

<span id="an_8:22">8:22</span> Kaj venos multaj popoloj kaj potencaj
nacioj, por sercxi la Eternulon Cebaot en Jerusalem kaj por pregxi
antaux la Eternulo.

<span id="an_8:23">8:23</span> Tiele diras la Eternulo Cebaot:En tiu
tempo forte kaptos dek homoj el cxialingvaj nacioj la baskon de Judo,
kaj diros:Ni iros kun vi, cxar ni auxdis, ke Dio estas kun vi.

<span id="an_9:1">9:1</span> Profeta vorto de la Eternulo pri la lando
HXadrahx kaj pri gxia ripozejo Damasko (cxar la Eternulo rigardas cxiujn
homojn, kiel cxiujn tribojn de Izrael),

<span id="an_9:2">9:2</span> kaj pri HXamat, kiu havas sian limon apud
gxi, pri Tiro kaj Cidon, kiuj pensas, ke ili estas tre sagxaj.

<span id="an_9:3">9:3</span> Tiro konstruis al si fortikajxon, kaj
kolektis argxenton kiel polvon, kaj oron kiel stratan koton;

<span id="an_9:4">9:4</span> sed jen la Sinjoro faros gxin malricxa kaj
jxetos en la maron gxian remparon, kaj gxi mem estos ekstermita de
fajro.

<span id="an_9:5">9:5</span> Asxkelon tion vidos kaj ektimos, Gaza forte
ektremos, ankaux Ekron, cxar gxia fido kovrigxos per honto; pereos la
regxo de Gaza, kaj Asxkelon ne plu estos logxata.

<span id="an_9:6">9:6</span> En Asxdod logxos fremduloj, kaj Mi
ekstermos la fierecon de Filisxtujo.

<span id="an_9:7">9:7</span> Mi forigos la sangon el gxia busxo kaj la
abomenindan mangxajxon el gxiaj dentoj, kaj gxi mem farigxos apartenajxo
de nia Dio, kaj gxi estos distrikto de Judujo, kaj Ekron farigxos kiel
la Jebusidoj.

<span id="an_9:8">9:8</span> Mi gardos Mian domon kontraux la
militistoj, por ke neniu trairu tien kaj reen, kaj ne plu venos al gxi
premanto; cxar Mi rigardas gxin nun per Miaj okuloj.

<span id="an_9:9">9:9</span> GXoju forte, ho filino de Cion, triumfu, ho
filino de Jerusalem:jen via regxo iras al vi; justa kaj helpema li
estas, humila kaj rajdanta sur azeno, sur ido de azenino.

<span id="an_9:10">9:10</span> CXar Mi ekstermos cxarojn cxe Efraim kaj
cxevalojn en Jerusalem, kaj ekstermita estos milita pafarko; li
proklamos pacon al la nacioj, kaj lia regado estos de maro gxis maro, de
la Rivero gxis la finoj de la tero.

<span id="an_9:11">9:11</span> Kaj pro la sango de via interligo Mi
eligos viajn malliberulojn el la senakva kavo.

<span id="an_9:12">9:12</span> Reiru al la fortikajxo, vi, ligitaj de
espero! cxar hodiaux Mi sciigas, ke Mi redonos al vi duoble.

<span id="an_9:13">9:13</span> Mi strecxos al Mi Judujon kiel pafarkon,
Mi armos Efraimon, Mi levos viajn filojn, ho Cion, kontraux viajn
filojn, ho Grekujo, kaj Mi faros vin kiel glavo de heroo.

<span id="an_9:14">9:14</span> La Eternulo aperos super ili, Lia sago
elflugos kiel fulmo, la Sinjoro, la Eternulo, ekblovos per trumpeto kaj
pasxos en suda ventego.

<span id="an_9:15">9:15</span> La Eternulo Cebaot defendos ilin, kaj ili
ekstermos, kaj ili piedpremos la sxtonojn de la sxtonjxetiloj; ili
trinkos, kaj bruos kvazaux de vino; ili plenigxos kiel porofera kaliko,
kiel la anguloj de la altaro.

<span id="an_9:16">9:16</span> Kaj savos ilin la Eternulo, ilia Dio, en
tiu tempo, kiel la sxafojn de Sia popolo; cxar kiel sxtonoj de krono ili
brilos sur Lia tero.

<span id="an_9:17">9:17</span> CXar kiel granda estas Lia boneco, kaj
kiel granda estas Lia beleco! Pano vigligos la junulojn, kaj mosto la
junulinojn.

<span id="an_10:1">10:1</span> Petu de la Eternulo pluvon printempan; la
Eternulo faros fulmojn, kaj donos abundan pluvon por cxiuj kreskajxoj
sur la kampo.

<span id="an_10:2">10:2</span> La domaj dioj parolas sensencajxon, la
antauxdiristoj havas malverajn viziojn, rakontas mensogajn songxojn, kaj
konsolas per vantajxo; tial ili diskuras kiel sxafoj, suferas pro tio,
ke ili ne havas pasxtiston.

<span id="an_10:3">10:3</span> Kontraux la pasxtistoj ekflamis Mia
kolero, kaj la antauxirantajn virkaprojn Mi punos; sed la Eternulo
Cebaot vizitos Sian sxafaron, la domon de Jehuda, kaj faros gxin kiel
ornamita cxevalo en batalo.

<span id="an_10:4">10:4</span> El gxi eliros la angula sxtono, el gxi la
cxefa stango, el gxi la batala pafarko, el gxi eliros cxiuj regantoj.

<span id="an_10:5">10:5</span> Ili estos kiel forteguloj, kiuj
piedpremas en batalo kvazaux koton sur la strato; kaj ili batalos, cxar
la Eternulo estos kun ili, kaj ili hontigos tiujn, kiuj sidas sur
cxevaloj.

<span id="an_10:6">10:6</span> Mi fortigos la domon de Jehuda, Mi savos
la domon de Jozef, kaj Mi enlogxigos ilin, cxar Mi kompatas ilin. Kaj
ili estos en tia stato, kvazaux Mi neniam ilin forlasis; cxar Mi, la
Eternulo, estas ilia Dio, kaj Mi auxskultos ilin.

<span id="an_10:7">10:7</span> Efraim estos kiel fortegulo; kaj ilia
koro estos gaja, kiel de vino; iliaj filoj vidos kaj gxojos; ilia koro
triumfos per la Eternulo.

<span id="an_10:8">10:8</span> Mi fajfos al ili kaj kunvenigos ilin,
cxar Mi elacxetis ilin; kaj ili multigxos, kiel ili multigxis antauxe.

<span id="an_10:9">10:9</span> Mi semos ilin inter la popoloj, kaj en
malproksimaj landoj ili memoros Min, kaj ili vivos kun siaj infanoj kaj
revenos.

<span id="an_10:10">10:10</span> Mi revenigos ilin el la lando Egipta,
Mi kolektos ilin el Asirio, Mi revenigos ilin en la landon Gileadan kaj
sur Lebanonon, kaj ne trovigxos suficxe da loko por ili.

<span id="an_10:11">10:11</span> Malfelicxo trairos la maron, batos la
ondojn de la maro, kaj sekigxos cxiuj profundaj lokoj de Nilo;
malaltigxos la fiereco de Asirio, kaj malaperos la sceptro de Egiptujo.

<span id="an_10:12">10:12</span> Mi faros ilin forteguloj per la
Eternulo, kaj en Lia nomo ili irados, diras la Eternulo.

<span id="an_11:1">11:1</span> Malfermu, ho Lebanon, viajn pordojn, ke
la fajro ekstermu viajn cedrojn.

<span id="an_11:2">11:2</span> GXemegu, ho cipreso, cxar falis la cedro
kaj la potenculoj estas ruinigitaj. GXemegu, ho kverkoj de Basxan, cxar
falis la fortika arbaro.

<span id="an_11:3">11:3</span> Oni auxdas ploradon de pasxtistoj, cxar
ilia belegajxo estas ruinigita; oni auxdas kriadon de junaj leonoj, cxar
forigita estas la beleco de Jordan.

<span id="an_11:4">11:4</span> Tiele diras la Eternulo, mia Dio:Pasxtu
la bucxotajn sxafojn,

<span id="an_11:5">11:5</span> kiujn iliaj acxetintoj mortigas, ne
farante pekon, kaj iliaj vendintoj diras:Dank� al la Eternulo, mi
ricxigxis; kaj iliaj pasxtistoj ne bedauxras ilin.

<span id="an_11:6">11:6</span> Pro tio Mi ne plu indulgos la logxantojn
de la tero, diras la Eternulo; jen Mi transdonos la homojn cxiun en la
manon de lia proksimulo kaj en la manon de lia regxo, kaj ili frapados
la teron, kaj Mi ne savos el ilia mano.

<span id="an_11:7">11:7</span> Kaj mi pasxtis la sxafojn bucxotajn, la
plej malfelicxajn el la sxafoj. Kaj mi prenis al mi du bastonojn, la unu
mi nomis Afableco kaj la duan Ligilo; kaj mi pasxtis la sxafojn.

<span id="an_11:8">11:8</span> Kaj mi forigis tri pasxtistojn en unu
monato; kaj deturnis sin de ili mia animo, kiel ankaux ilia animo
deturnis sin de mi.

<span id="an_11:9">11:9</span> Kaj mi diris:Mi vin ne pasxtos:la
mortonta mortu, la pereonta pereu, kaj la ceteraj mangxu unu la karnon
de la alia.

<span id="an_11:10">11:10</span> Kaj mi prenis mian bastonon Afableco
kaj rompis gxin, por detrui la interligon, kiun mi faris kun cxiuj
popoloj;

<span id="an_11:11">11:11</span> kaj gxi estis detruita en tiu tago. Kaj
tiam la malfelicxaj sxafoj, kiuj atentadis min, eksciis, ke tio estas
vorto de la Eternulo.

<span id="an_11:12">11:12</span> Kaj mi diris al ili:Se placxas al vi,
donu al mi mian laborpagon; se ne, tiam ne faru tion. Kaj ili pesis al
mi kiel mian laborpagon tridek argxentajn monerojn.

<span id="an_11:13">11:13</span> Kaj la Eternulo diris al mi:JXetu tion
en la trezorejon; bela prezo, per kiu ili taksis Min! Kaj mi prenis la
tridek argxentajn monerojn kaj jxetis ilin en la trezorejon de la domo
de la Eternulo.

<span id="an_11:14">11:14</span> Kaj mi rompis mian duan bastonon
Ligilo, por detrui la fratecon inter Jehuda kaj Izrael.

<span id="an_11:15">11:15</span> Kaj la Eternulo diris al mi:Prenu al vi
ankoraux la ilaron de pasxtisto malsagxa;

<span id="an_11:16">11:16</span> cxar jen Mi starigos sur la tero
pasxtiston, kiu ne sercxos la sxafojn perdigxintajn, ne zorgos pri la
junaj, ne kuracos la malsanajn, ne nutros la sanajn, sed mangxos la
viandon de la grasaj kaj disbatos iliajn hufojn.

<span id="an_11:17">11:17</span> Ve al la malsagxa pasxtisto, kiu
forlasas la sxafojn! la glavo trafos lian brakon kaj lian dekstran
okulon; lia brako velksekigxos, kaj lia dekstra okulo tute perdos sian
vidadon.

<span id="an_12:1">12:1</span> Profeta vorto de la Eternulo pri Izrael.
Diro de la Eternulo, kiu etendis la cxielon, fondis la teron, kaj kreis
la spiriton de la homo interne de li:

<span id="an_12:2">12:2</span> Jen Mi faros Jerusalemon freneziga kaliko
por cxiuj popoloj cxirkauxe, kaj ecx por Judujo, kiam Jerusalem estos
siegxata.

<span id="an_12:3">12:3</span> En tiu tempo Mi faros Jerusalemon peza
sxtono por cxiuj popoloj:cxiuj, kiuj gxin levos, faros al si vundojn;
kaj kolektigxos kontraux gxi cxiuj nacioj de la tero.

<span id="an_12:4">12:4</span> En tiu tempo, diras la Eternulo, Mi
frapos cxiun cxevalon per rabio kaj gxian rajdanton per frenezeco; kaj
sur la domon de Jehuda Mi malfermos Miajn okulojn; cxiujn cxevalojn de
la popoloj Mi frapos per blindeco.

<span id="an_12:5">12:5</span> Kaj la estroj de Judujo diros en sia
koro:Mia forto estas la logxantoj de Jerusalem, dank� al la Eternulo
Cebaot, ilia Dio.

<span id="an_12:6">12:6</span> En tiu tempo Mi faros la estrojn de
Judujo kiel pato kun fajro inter ligno kaj kiel brulanta torcxo inter
garboj, kaj ili formangxos dekstre kaj maldekstre cxiujn popolojn
cxirkauxe; kaj Jerusalem estos denove prilogxata sur sia loko, en
Jerusalem.

<span id="an_12:7">12:7</span> Kaj antauxe la Eternulo savos la tendojn
de Judujo, por ke la gloro de la domo de David kaj la gloro de la
logxantoj de Jerusalem ne estu tro alta super Judujo.

<span id="an_12:8">12:8</span> En tiu tempo la Eternulo defendos la
logxantojn de Jerusalem, kaj la plej malforta el ili estos en tiu tempo
kiel David, kaj la domo de David estos kiel Dio, kiel angxelo de la
Eternulo antaux ili.

<span id="an_12:9">12:9</span> En tiu tempo Mi decidos ekstermi cxiujn
naciojn, kiuj atakas Jerusalemon.

<span id="an_12:10">12:10</span> Sed sur la domon de David kaj sur la
logxantojn de Jerusalem Mi versxos spiriton de amo kaj de pregxoj; kaj
ili rigardos tiun, kiun ili trapikis, kaj ili ploros pri li, kiel oni
ploras pri solfilo, kaj ili malgxojos pri li, kiel oni malgxojas pri
unuenaskito.

<span id="an_12:11">12:11</span> En tiu tempo estos granda plorado en
Jerusalem, kiel la plorado en Hadadrimon en la valo de Megidon.

<span id="an_12:12">12:12</span> Ploros la lando, cxiu familio aparte:la
familio de la domo de David aparte, kaj iliaj edzinoj aparte; la familio
de la domo de Natan aparte, kaj iliaj edzinoj aparte;

<span id="an_12:13">12:13</span> la familio de la domo de Levi aparte,
kaj iliaj edzinoj aparte; la familio de la SXimeiidoj aparte, kaj iliaj
edzinoj aparte;

<span id="an_12:14">12:14</span> cxiuj ceteraj familioj cxiu familio
aparte, kaj iliaj edzinoj aparte.

<span id="an_13:1">13:1</span> En tiu tempo malfermigxos por la domo de
David kaj por la logxantoj de Jerusalem fonto, por purigi sin de pekoj
kaj de malpureco.

<span id="an_13:2">13:2</span> En tiu tempo, diras la Eternulo Cebaot,
Mi ekstermos de la lando la nomojn de la idoloj, kaj ili ne plu estos
rememorataj; ankaux la profetojn kaj la malpuran spiriton Mi forigos de
la lando.

<span id="an_13:3">13:3</span> Se iu tiam diros profetajxon, tiam lia
patro kaj lia patrino, kiuj naskis lin, diros al li:Vi ne devas vivi,
cxar vi parolis malverajxon en la nomo de la Eternulo; kaj lia patro kaj
lia patrino, kiuj naskis lin, trapikos lin, kiam li profetos.

<span id="an_13:4">13:4</span> En tiu tempo cxiu el la profetoj hontos
pri sia vizio, kiam li volos profeti, kaj oni ne metos sur sin
harkovritan mantelon por trompi;

<span id="an_13:5">13:5</span> sed cxiu diros:Mi ne estas profeto, mi
estas terkultivisto, cxar al la tero mi alkutimigxis de mia infaneco.

<span id="an_13:6">13:6</span> Se oni diros al li:Kio estas cxi tiuj
vundoj sur viaj manoj? tiam li respondos:Oni batis min en la domo de
miaj amantoj.

<span id="an_13:7">13:7</span> Ho glavo, levigxu kontraux Mian
pasxtiston kaj kontraux Mian plej proksiman amikon, diras la Eternulo
Cebaot; frapu la pasxtiston, por ke diskuru la sxafoj; kaj Mi returnos
Mian manon al la malgranduloj.

<span id="an_13:8">13:8</span> Kaj sur la tuta tero, diras la Eternulo,
du partoj estos ekstermitaj kaj pereos, kaj la tria parto restos sur
gxi.

<span id="an_13:9">13:9</span> Kaj tiun trian parton Mi trairigos tra
fajro, kaj refandos, kiel oni fandas argxenton, kaj Mi elprovos ilin,
kiel oni elprovas oron. Ili vokos Mian nomon, kaj Mi auxskultos ilin,
kaj Mi diros:Tio estas Mia popolo; kaj ili diros:La Eternulo estas nia
Dio.

<span id="an_14:1">14:1</span> Jen de la Eternulo venos tago, kiam oni
dividos vian havajxon meze de vi.

<span id="an_14:2">14:2</span> Mi kolektos cxiujn naciojn milite
kontraux Jerusalemon, kaj la urbo estos venkoprenita, la domoj estos
detruitaj, la virinoj estos senhonorigitaj, duono de la urbo iros en
kaptitecon, sed la cetera popolo ne estos ekstermita el la urbo.

<span id="an_14:3">14:3</span> Sed la Eternulo eliros kaj militos
kontraux tiuj nacioj, kiel iam Li militis en tago de batalo.

<span id="an_14:4">14:4</span> Liaj piedoj en tiu tempo starigxos sur la
Monto de Olivoj, kiu estas antaux Jerusalem oriente; kaj la Monto de
Olivoj disfendigxos en la mezo en du partojn, de oriento gxis okcidento,
tiel, ke farigxos tre granda valo, unu duono de la monto forsxovigxos
norden kaj la dua duono suden.

<span id="an_14:5">14:5</span> Kaj vi kuros en la valo inter Miaj
montoj, cxar la intermonta valo atingos gxis Acel; vi kuros, kiel vi
kuris de la tertremo en la tempo de Uzija, regxo de Judujo; tiam venos
la Eternulo, mia Dio, kune kun cxiuj sanktuloj.

<span id="an_14:6">14:6</span> En tiu tago ne estos lumo, sed estos
malvarmo kaj densa nebulo.

<span id="an_14:7">14:7</span> Kaj tio estos tago sola, konata nur de la
Eternulo, nek tago nek nokto; nur vespere montrigxos lumo.

<span id="an_14:8">14:8</span> En tiu tago ekfluos viviga akvo el
Jerusalem, duono de gxi al la maro orienta kaj duono al la maro
okcidenta; gxi fluados en somero kaj en vintro.

<span id="an_14:9">14:9</span> Kaj la Eternulo estos Regxo super la tuta
tero; en tiu tempo la Eternulo estos sola, kaj Lia nomo estos sola.

<span id="an_14:10">14:10</span> La tuta lando farigxos ebenajxo, de
Geba gxis Rimon, sude de Jerusalem; cxi tiu altigxos kaj staros sur sia
loko, de la Pordego de Benjamen gxis la loko de la unua pordego, gxis la
Pordego Angula, kaj de la turo de HXananel gxis la regxaj vinpremejoj.

<span id="an_14:11">14:11</span> Kaj oni logxos en gxi, kaj anatemo ne
plu ekzistos; kaj Jerusalem estos ekster cxia dangxero.

<span id="an_14:12">14:12</span> Kaj tia estos la plago, per kiu la
Eternulo frapos cxiujn popolojn, kiuj batalis kontraux Jerusalem:ilia
karno putros, kiam ili staros ankoraux sur siaj piedoj, iliaj okuloj
putros en siaj kavoj, kaj ilia lango putros en ilia busxo.

<span id="an_14:13">14:13</span> En tiu tempo estos inter ili granda
tumulto, venanta de la Eternulo, kaj cxiu kaptos la manon de sia
proksimulo, kaj levigxos lia mano kontraux lian proksimulon.

<span id="an_14:14">14:14</span> Ecx Judujo militos kontraux Jerusalem,
kaj oni kolektos la havajxon de cxiuj nacioj cxirkauxe, tre multe da
oro, argxento, kaj vestoj.

<span id="an_14:15">14:15</span> Tia sama plago estos sur la cxevaloj,
muloj, kameloj, azenoj, kaj sur cxiuj brutoj, kiuj estos en tiuj
tendaroj.

<span id="an_14:16">14:16</span> CXiuj restintoj el cxiuj nacioj, kiuj
venis kontraux Jerusalemon, venados cxiujare, por adorklinigxi antaux la
Regxo, la Eternulo Cebaot, kaj por festi la feston de lauxboj.

<span id="an_14:17">14:17</span> Se iu el la gentoj de la tero ne iros
en Jerusalemon, por adorklinigxi antaux la Regxo, la Eternulo Cebaot,
tiam ili ne havos pluvon super si.

<span id="an_14:18">14:18</span> Se la gento Egipta, kiu ne havas
pluvon, ne iros kaj ne venos, trafos ilin la plago, per kiu la Eternulo
frapos tiujn naciojn, kiuj ne venos, por festi la feston de lauxboj.

<span id="an_14:19">14:19</span> Tio estos puno de Egiptujo, kaj puno de
cxiuj nacioj, se ili ne iros, por festi la feston de lauxboj.

<span id="an_14:20">14:20</span> En tiu tempo sur la tintiloj de la
cxevaloj estos skribite:SANKTA AL LA ETERNULO; kaj la kaldronoj en la
domo de la Eternulo estos kiel la kalikoj antaux la altaro.

<span id="an_14:21">14:21</span> Kaj cxiuj kaldronoj en Jerusalem kaj en
Judujo estos sanktaj al la Eternulo Cebaot; kaj cxiuj oferontoj venos
kaj prenos el ili kaj kuiros en ili; kaj ne plu estos komercisto en la
domo de la Eternulo Cebaot en tiu tempo.

------------------------------------------------------------------------

[Next: Malachi](mal.md)
