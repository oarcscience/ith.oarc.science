[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](gen)  [Next](lev) 

------------------------------------------------------------------------

### Esperanto Bible: Exodus

<span id="an_1:1">1:1</span> Jen estas la nomoj de la filoj de Izrael,
kiuj venis Egiptujon kun Jakob; cxiu venis kun siaj domanoj:

<span id="an_1:2">1:2</span> Ruben, Simeon, Levi, kaj Jehuda;

<span id="an_1:3">1:3</span> Isahxar, Zebulun, kaj Benjamen;

<span id="an_1:4">1:4</span> Dan kaj Naftali, Gad kaj Asxer.

<span id="an_1:5">1:5</span> Kaj la nombro de cxiuj animoj, kiuj eliris
el la lumbo de Jakob, estis sepdek; kaj Jozef estis jam en Egiptujo.

<span id="an_1:6">1:6</span> Kaj mortis Jozef kaj cxiuj liaj fratoj kaj
tiu tuta generacio.

<span id="an_1:7">1:7</span> Kaj la Izraelidoj fruktis kaj diskreskis
kaj multigxis kaj treege fortigxis, kaj la lando plenigxis de ili.

<span id="an_1:8">1:8</span> Aperis en Egiptujo nova regxo, kiu ne konis
Jozefon.

<span id="an_1:9">1:9</span> Kaj li diris al sia popolo:Jen la popolo de
la Izraelidoj estas pli multenombra kaj pli forta ol ni;

<span id="an_1:10">1:10</span> ni uzu do ruzon kontraux gxi, por ke gxi
ne multigxu, cxar se okazos milito, tiam ankaux tiu popolo aligxos al
niaj malamikoj kaj militos kontraux ni kaj foriros el la lando.

<span id="an_1:11">1:11</span> Kaj oni metis super ilin laborestrojn,
por premi ilin per malfacilaj laboroj. Kaj ili konstruis por Faraono
provizejajn urbojn Pitom kaj Rameses.

<span id="an_1:12">1:12</span> Sed ju pli oni premis ilin, des pli ili
multigxis kaj kreskis; kaj la Izraelidoj farigxis terurajxo.

<span id="an_1:13">1:13</span> Kaj la Egiptoj laborigis la Izraelidojn
kruele.

<span id="an_1:14">1:14</span> Kaj ili maldolcxigis al ili la vivon per
malfacila laboro super argilo kaj brikoj, kaj per cxia laboro sur la
kampo, per cxiaj laboroj, kiujn ili kruele metis sur ilin.

<span id="an_1:15">1:15</span> Kaj la regxo de Egiptujo parolis al la
Hebreaj akusxistinoj, el kiuj unu estis nomata SXifra kaj la dua estis
nomata Pua.

<span id="an_1:16">1:16</span> Li diris:Kiam vi akusxigos la Hebreinojn,
rigardu la kusxejon; se estas filo, mortigu lin, kaj se estas filino,
lasu sxin vivi.

<span id="an_1:17">1:17</span> Sed la akusxistinoj timis Dion, kaj ili
ne faris, kiel diris al ili la regxo de Egiptujo; kaj ili lasis la vivon
al la virseksaj infanoj.

<span id="an_1:18">1:18</span> Kaj la regxo de Egiptujo alvokis la
akusxistinojn, kaj diris al ili: Kial vi tion faras kaj lasas la vivon
al la virseksaj infanoj?

<span id="an_1:19">1:19</span> Tiam la akusxistinoj diris al Faraono:Ne
kiel la Egiptaj virinoj estas la Hebreinoj; ili estas viglaj:antaux ol
venas al ili la akusxistino, ili jam estas naskintaj.

<span id="an_1:20">1:20</span> Kaj Dio faris bonon al la akusxistinoj,
kaj la popolo multigxis kaj tre fortigxis.

<span id="an_1:21">1:21</span> Kaj cxar la akusxistinoj timis Dion, Li
konstruis al ili domojn.

<span id="an_1:22">1:22</span> Kaj Faraono ordonis al sia tuta popolo,
dirante:CXiun filon, kiu naskigxis, jxetu en la Riveron, kaj cxiun
filinon lasu viva.

<span id="an_2:1">2:1</span> Kaj iris unu homo el la domo de Levi kaj
prenis edzinon Leviidinon.

<span id="an_2:2">2:2</span> Kaj la virino gravedigxis, kaj naskis
filon; kaj sxi vidis, ke li estas bela, kaj sxi kasxis lin dum tri
monatoj.

<span id="an_2:3">2:3</span> Sed sxi ne povis plu kasxi lin, tial sxi
prenis por li keston el kanoj kaj cxirkauxsxmiris gxin per asfalto kaj
pecxo, kaj metis tien la infanon kaj metis gxin inter la kanojn sur la
bordo de la Rivero.

<span id="an_2:4">2:4</span> Kaj lia fratino starigxis malproksime, por
sciigxi, kio farigxos kun li.

<span id="an_2:5">2:5</span> Kaj la filino de Faraono malsupreniris, por
lavi sin en la Rivero, kaj sxiaj servantinoj iradis sur la bordo de la
Rivero. SXi ekvidis la keston meze de la kanoj, kaj sxi sendis sian
sklavinon, ke sxi gxin prenu.

<span id="an_2:6">2:6</span> SXi malfermis, kaj ekvidis la infanon; gxi
estis knabeto, kiu ploris. Kaj sxi kompatis lin, kaj diris:GXi estas el
la Hebreaj infanoj.

<span id="an_2:7">2:7</span> Tiam lia fratino diris al la filino de
Faraono:CXu mi iru kaj voku al vi virinon nutrantinon el la Hebreinoj,
ke sxi nutru por vi la infanon?

<span id="an_2:8">2:8</span> Kaj la filino de Faraono diris al sxi:Iru.
Kaj la knabino iris kaj vokis la patrinon de la infano.

<span id="an_2:9">2:9</span> Kaj la filino de Faraono diris al sxi:Prenu
cxi tiun infanon kaj nutru gxin por mi, kaj mi pagos al vi. Kaj la
virino prenis la infanon kaj nutris gxin.

<span id="an_2:10">2:10</span> Kiam la infano grandigxis, sxi alportis
lin al la filino de Faraono, kaj li farigxis filo por sxi, kaj sxi donis
al li la nomon Moseo, dirante:El la akvo mi lin eltiris.

<span id="an_2:11">2:11</span> En la tempo, kiam Moseo estis jam granda,
li eliris al siaj fratoj kaj vidis iliajn malfacilajn laborojn; kaj li
vidis, ke Egipto batas iun Hebreon el liaj fratoj.

<span id="an_2:12">2:12</span> Tiam li turnis sin unuflanken kaj
aliflanken, kaj vidinte, ke estas neniu, mortigis la Egipton kaj kasxis
lin en la sablo.

<span id="an_2:13">2:13</span> Kaj li eliris en la sekvanta tago, kaj
vidis, ke du Hebreoj malpacas. Kaj li diris al la ofendanto:Kial vi
batas vian proksimulon?

<span id="an_2:14">2:14</span> Kaj tiu diris:Kiu faris vin estro kaj
jugxanto super ni? cxu vi intencas mortigi min, kiel vi mortigis la
Egipton? Tiam Moseo ektimis, kaj diris:Videble la afero farigxis sciata.

<span id="an_2:15">2:15</span> Kaj Faraono auxdis pri tiu afero kaj
deziris mortigi Moseon. Sed Moseo forkuris de Faraono kaj eklogxis en la
lando Midjana, kaj li logxis apud puto.

<span id="an_2:16">2:16</span> La pastro Midjana havis sep filinojn. Kaj
ili venis kaj cxerpis akvon kaj plenigis la trogojn, por trinkigi la
sxafojn de sia patro.

<span id="an_2:17">2:17</span> Sed venis la pasxtistoj kaj forpelis
ilin. Tiam Moseo levigxis kaj helpis ilin kaj trinkigis iliajn sxafojn.

<span id="an_2:18">2:18</span> Kiam ili venis al sia patro Reuel, li
diris:Kial vi tiel baldaux venis hodiaux?

<span id="an_2:19">2:19</span> Kaj ili diris:Iu Egipto savis nin el la
manoj de la pasxtistoj, kaj li ecx cxerpis por ni kaj trinkigis la
sxafojn.

<span id="an_2:20">2:20</span> Tiam li diris al siaj filinoj:Kie do li
estas? kial vi forlasis tiun homon? voku lin, ke li mangxu panon.

<span id="an_2:21">2:21</span> Kaj Moseo konsentis logxi cxe tiu homo;
kaj tiu donis sian filinon Cipora al Moseo.

<span id="an_2:22">2:22</span> Kaj sxi naskis filon, kaj li donis al li
la nomon Gersxom, cxar li diris:Fremdulo mi estis en lando fremda.

<span id="an_2:23">2:23</span> Post longa tempo mortis la regxo de
Egiptujo. Kaj la Izraelidoj gxemis pro la laboroj kaj kriis, kaj ilia
kriado pro la laboroj venis supren al Dio.

<span id="an_2:24">2:24</span> Kaj Dio auxdis ilian gxemadon, kaj Dio
rememoris Sian interligon kun Abraham, Isaak, kaj Jakob.

<span id="an_2:25">2:25</span> Kaj Dio rigardis la Izraelidojn, kaj Dio
rememoris ilin.

<span id="an_3:1">3:1</span> Moseo pasxtis la sxafojn de Jitro, sia
bopatro, pastro Midjana. Kaj li forkondukis la sxafojn en malproksiman
parton de la dezerto kaj venis al la Dia monto HXoreb.

<span id="an_3:2">3:2</span> Kaj aperis al li angxelo de la Eternulo en
flama fajro el la mezo de arbetajxo. Kaj li vidis, ke jen la arbetajxo
brulas en la fajro, kaj tamen la arbetajxo ne forbrulas.

<span id="an_3:3">3:3</span> Kaj Moseo diris:Mi iros kaj rigardos tiun
grandan fenomenon, kial la arbetajxo ne forbrulas.

<span id="an_3:4">3:4</span> La Eternulo vidis, ke li iras, por rigardi,
kaj Dio vokis al li el la mezo de la arbetajxo, kaj diris:Moseo, Moseo!
Kaj tiu diris:Jen mi estas.

<span id="an_3:5">3:5</span> Kaj Li diris:Ne alproksimigxu cxi tien;
deprenu viajn sxuojn de viaj piedoj, cxar la loko, sur kiu vi staras,
estas tero sankta.

<span id="an_3:6">3:6</span> Ankoraux Li diris:Mi estas la Dio de via
patro, la Dio de Abraham, la Dio de Isaak, kaj la Dio de Jakob. Kaj
Moseo kovris sian vizagxon, cxar li timis rigardi Dion.

<span id="an_3:7">3:7</span> Kaj la Eternulo diris:Mi vidis la mizeron
de Mia popolo, kiu estas en Egiptujo, kaj Mi auxdis gxian kriadon kauxze
de gxiaj premantoj; Mi scias gxiajn suferojn.

<span id="an_3:8">3:8</span> Kaj Mi malsupreniris, por savi gxin el la
manoj de la Egiptoj kaj elirigi gxin el tiu lando en landon bonan kaj
vastan, en landon, en kiu fluas lakto kaj mielo, sur la lokon de la
Kanaanidoj kaj la HXetidoj kaj la Amoridoj kaj la Perizidoj kaj la
HXividoj kaj la Jebusidoj.

<span id="an_3:9">3:9</span> Nun la krioj de la Izraelidoj venis al Mi;
kaj Mi vidis la turmentojn, per kiuj la Egiptoj turmentas ilin.

<span id="an_3:10">3:10</span> Iru do, Mi sendos vin al Faraono, kaj
elkonduku Mian popolon la Izraelidojn el Egiptujo.

<span id="an_3:11">3:11</span> Kaj Moseo diris al Dio:Kiu mi estas, ke
mi iru al Faraono kaj mi elkonduku la Izraelidojn el Egiptujo?

<span id="an_3:12">3:12</span> Kaj Li diris:Mi estos kun vi; kaj tio
estu por vi signo, ke Mi vin sendis:kiam vi estos elkondukinta Mian
popolon el Egiptujo, vi faros servon al Dio sur cxi tiu monto.

<span id="an_3:13">3:13</span> Kaj Moseo diris al Dio:Jen mi venos al la
Izraelidoj, kaj diros al ili:La Dio de viaj patroj sendis min al vi;
tiam ili diros al mi:Kia estas Lia nomo? Kion mi diru al ili?

<span id="an_3:14">3:14</span> Kaj Dio diris al Moseo:MI ESTAS, KIU
ESTAS. Kaj Li diris:Tiel diru al la Izraelidoj:La Estanto sendis min al
vi.

<span id="an_3:15">3:15</span> Kaj plue Dio diris al Moseo:Tiel diru al
la Izraelidoj:La Eternulo, la Dio de viaj patroj, la Dio de Abraham, la
Dio de Isaak, kaj la Dio de Jakob, sendis min al vi. Tia estas Mia nomo
por eterne, kaj tia estas memorajxo pri Mi por cxiuj generacioj.

<span id="an_3:16">3:16</span> Iru, kaj kunvenigu la cxefojn de Izrael,
kaj diru al ili:La Eternulo, la Dio de viaj patroj, aperis al mi, la Dio
de Abraham, Isaak, kaj Jakob, kaj Li diris:Mi atentis vin, kaj tion, kio
estas farita al vi en Egiptujo.

<span id="an_3:17">3:17</span> Kaj Mi diris:Mi elirigos vin el la mizero
de Egiptujo en la landon de la Kanaanidoj kaj la HXetidoj kaj la
Amoridoj kaj la Perizidoj kaj la HXividoj kaj la Jebusidoj, en landon,
en kiu fluas lakto kaj mielo.

<span id="an_3:18">3:18</span> Kaj ili auxskultos vian vocxon, kaj vi
venos, vi kaj la cxefoj de Izrael, al la regxo de Egiptujo, kaj vi diros
al li:La Eternulo, la Dio de la Hebreoj, vokis nin; lasu do nin iri
vojon de tri tagoj en la dezerton, por ke ni faru oferon al la Eternulo,
nia Dio.

<span id="an_3:19">3:19</span> Sed Mi scias, ke la regxo de Egiptujo ne
permesos al vi iri, se ne devigos lin forta mano.

<span id="an_3:20">3:20</span> Kaj Mi etendos Mian manon, kaj Mi batos
Egiptujon per cxiuj Miaj mirakloj, kiujn Mi faros meze de gxi; kaj poste
li lasos vin iri.

<span id="an_3:21">3:21</span> Kaj Mi donos al tiu popolo favoron de la
Egiptoj; kaj kiam vi iros, vi ne iros kun malplenaj manoj.

<span id="an_3:22">3:22</span> CXiu virino petos de sia najbarino kaj de
sia samdomanino vazojn argxentajn kaj vazojn orajn kaj vestojn; kaj vi
metos tion sur viajn filojn kaj sur viajn filinojn, kaj vi senhavigos la
Egiptojn.

<span id="an_4:1">4:1</span> Moseo respondis kaj diris:Sed se ili ne
kredos al mi kaj ne auxskultos mian vocxon, kaj se ili diros:Ne aperis
al vi la Eternulo?

<span id="an_4:2">4:2</span> Kaj la Eternulo diris al li:Kion vi tie
havas en via mano? Kaj li diris:Bastonon.

<span id="an_4:3">4:3</span> Kaj Li diris:JXetu gxin sur la teron. Kaj
li jxetis gxin sur la teron, kaj gxi farigxis serpento; kaj Moseo
forkuris de gxi.

<span id="an_4:4">4:4</span> Sed la Eternulo diris al Moseo:Etendu vian
manon, kaj kaptu gxin je gxia vosto (kaj li etendis sian manon kaj
kaptis gxin, kaj gxi farigxis bastono en lia mano),

<span id="an_4:5">4:5</span> por ke ili kredu, ke aperis al vi la
Eternulo, la Dio de iliaj patroj, la Dio de Abraham, la Dio de Isaak,
kaj la Dio de Jakob.

<span id="an_4:6">4:6</span> Kaj la Eternulo diris al li plue:Metu vian
manon en vian sinon. Kaj li metis sian manon en sian sinon; kaj kiam li
elprenis gxin, jen lia mano estis leprokovrita kvazaux negxo.

<span id="an_4:7">4:7</span> Kaj Li diris:Remetu vian manon en vian
sinon (kaj li remetis sian manon en sian sinon; kaj kiam li elprenis
gxin el sia sino, jen gxi denove farigxis kiel lia karno);

<span id="an_4:8">4:8</span> kaj se ili ne kredos al vi kaj ne
auxskultos la vocxon de la unua signo, ili kredos al la vocxo de la alia
signo.

<span id="an_4:9">4:9</span> Kaj se ili ne kredos ecx al ambaux tiuj
signoj kaj ne auxskultos vian vocxon, tiam prenu akvon el la Rivero kaj
versxu gxin sur la sekan teron; kaj tiam la akvo, kiun vi prenis el la
Rivero, farigxos sango sur la seka tero.

<span id="an_4:10">4:10</span> Kaj Moseo diris al la Eternulo:Ho, mia
Sinjoro, mi ne estas elokventa, nek de hieraux, nek de antauxhieraux,
nek de tiu tempo, kiam Vi komencis paroli al Via sklavo; cxar mi havas
nelertan busxon kaj nelertan langon.

<span id="an_4:11">4:11</span> Kaj la Eternulo diris al li:Kiu faris
busxon al la homo? aux kiu faras muta aux surda aux vidanta aux blinda?
cxu ne Mi, la Eternulo?

<span id="an_4:12">4:12</span> Kaj nun iru, kaj Mi estos kun via busxo,
kaj Mi instruos vin, kion vi devas paroli.

<span id="an_4:13">4:13</span> Kaj li diris:Ho, mia Sinjoro, sendu iun
alian.

<span id="an_4:14">4:14</span> Tiam ekflamis la kolero de la Eternulo
kontraux Moseo, kaj Li diris:Mi scias ja, ke via frato Aaron, la Levido,
estas elokventa; kaj jen li ecx iras al vi renkonte, kaj kiam li vidos
vin, li ekgxojos en sia koro.

<span id="an_4:15">4:15</span> Kaj vi parolos al li kaj metos la vortojn
en lian busxon; kaj Mi estos kun via busxo kaj kun lia busxo, kaj Mi
instruos vin, kion vi devas fari.

<span id="an_4:16">4:16</span> Kaj li parolos por vi al la popolo; kaj
li estos via busxo, kaj vi estos por li anstataux Dio.

<span id="an_4:17">4:17</span> Kaj cxi tiun bastonon prenu en vian
manon; per gxi vi faros la signojn.

<span id="an_4:18">4:18</span> Moseo iris kaj revenis al sia bopatro
Jitro, kaj diris al li:Mi volas iri kaj reveni al miaj fratoj, kiuj
estas en Egiptujo, kaj vidi, cxu ili vivas ankoraux. Kaj Jitro diris al
Moseo:Iru en paco.

<span id="an_4:19">4:19</span> Kaj la Eternulo diris al Moseo en
Midjanujo:Iru, revenu Egiptujon; cxar mortis cxiuj homoj, kiuj volis vin
mortigi.

<span id="an_4:20">4:20</span> Tiam Moseo prenis sian edzinon kaj siajn
filojn kaj sidigis ilin sur azeno, kaj ekiris al la lando Egipta. Kaj
Moseo prenis la bastonon de Dio en sian manon.

<span id="an_4:21">4:21</span> Kaj la Eternulo diris al Moseo:Kiam vi
revenos Egiptujon, tiam rigardu, cxiujn miraklojn, kiujn Mi donis en
vian manon, faru antaux Faraono. Sed Mi malmoligos lian koron, kaj li ne
permesos al la popolo foriri.

<span id="an_4:22">4:22</span> Kaj vi diru al Faraono:Tiel diris la
Eternulo:Mia filo unuenaskita estas Izrael;

<span id="an_4:23">4:23</span> kaj Mi diras al vi:Permesu, ke Mia filo
iru kaj faru al Mi servon; se vi ne permesos al li iri, tiam Mi mortigos
vian unuenaskitan filon.

<span id="an_4:24">4:24</span> Sur la vojo, en la noktohaltejo,
renkontis lin la Eternulo kaj volis mortigi lin;

<span id="an_4:25">4:25</span> sed Cipora prenis akran sxtonon, kaj
detrancxis la prepucion de sia filo kaj ektusxis liajn piedojn, kaj
diris:Sanga fiancxo vi estas por mi.

<span id="an_4:26">4:26</span> Tiam Li forlasis lin. Kaj sxi diris:Sanga
fiancxo per la cirkumcido.

<span id="an_4:27">4:27</span> Kaj la Eternulo diris al Aaron:Iru
renkonte al Moseo en la dezerton. Kaj li iris kaj renkontis lin cxe la
monto de Dio, kaj kisis lin.

<span id="an_4:28">4:28</span> Kaj Moseo diris al Aaron cxiujn vortojn
de la Eternulo, kiu sendis lin, kaj cxiujn signojn, pri kiuj Li ordonis
al li.

<span id="an_4:29">4:29</span> Kaj iris Moseo kaj Aaron kaj kunvenigis
cxiujn cxefojn de la Izraelidoj.

<span id="an_4:30">4:30</span> Kaj Aaron diris cxiujn vortojn, kiujn la
Eternulo diris al Moseo, kaj li faris la signojn antaux la popolo.

<span id="an_4:31">4:31</span> Kaj la popolo kredis. Kaj ili auxdis, ke
la Eternulo rememoris la Izraelidojn kaj vidis ilian mizeron, kaj ili
klinigxis kaj faris adoron.

<span id="an_5:1">5:1</span> Poste venis Moseo kaj Aaron, kaj diris al
Faraono:Tiel diris la Eternulo, la Dio de Izrael:Permesu, ke Mia popolo
iru kaj faru al Mi feston en la dezerto.

<span id="an_5:2">5:2</span> Sed Faraono diris:Kiu estas la Eternulo,
kies vocxon mi devas obei kaj lasi Izraelon iri? mi ne konas la
Eternulon, kaj al Izrael mi ne permesos iri.

<span id="an_5:3">5:3</span> Kaj ili diris:La Dio de la Hebreoj vokis
nin; permesu, ke ni iru vojon de tri tagoj en la dezerton kaj ni alportu
oferon al la Eternulo, nia Dio, por ke Li ne frapu nin per pesto aux
glavo.

<span id="an_5:4">5:4</span> Sed la regxo de Egiptujo diris al ili:Kial
vi, Moseo kaj Aaron, fortiras la popolon de gxiaj laboroj? iru al viaj
laboroj.

<span id="an_5:5">5:5</span> Kaj Faraono diris:Jen multenombra estas nun
la popolo de la lando, kaj vi volas liberigi ilin de iliaj laboroj!

<span id="an_5:6">5:6</span> Kaj Faraono ordonis en tiu tago al la
voktoj de la popolo kaj al gxiaj kontrolistoj, dirante:

<span id="an_5:7">5:7</span> Ne donu plu pajlon al la popolo por la
farado de la brikoj, kiel gxis nun; ili mem iru kaj kolektu al si
pajlon.

<span id="an_5:8">5:8</span> Sed la nombron de la brikoj, kiun ili
pretigas gxis nun, postulu de ili, ne malgrandigu gxin; cxar ili vagas
senlabore, tial ili krias:Ni iru kaj alportu oferon al nia Dio.

<span id="an_5:9">5:9</span> Oni devas premi tiujn homojn per la laboro,
por ke ili estu okupitaj de gxi kaj ne atentu mensogajn vortojn.

<span id="an_5:10">5:10</span> Tiam eliris la voktoj de la popolo kaj
gxiaj kontrolistoj, kaj diris al la popolo:Tiel diras Faraono:Mi ne
donos al vi pajlon;

<span id="an_5:11">5:11</span> iru mem, prenu al vi pajlon, kie vi
trovos; sed el via laboro nenio estos deprenata.

<span id="an_5:12">5:12</span> Tiam la popolo disigxis en la tuta lando
Egipta, por kolekti pecojn da pajlo.

<span id="an_5:13">5:13</span> Kaj la voktoj insistadis, dirante:Pretigu
vian cxiutagan laboron, kiel tiam, kiam vi havis pajlon.

<span id="an_5:14">5:14</span> Kaj la kontrolistojn Izraelidojn,
starigitajn super ili de la voktoj de Faraono, oni batadis, dirante:Kial
vi ne pretigis vian ordonitan nombron da brikoj hieraux kaj hodiaux,
kiel gxis nun?

<span id="an_5:15">5:15</span> La kontrolistoj Izraelidoj venis kaj
kriis al Faraono, dirante:Kial vi agas tiel kun viaj sklavoj?

<span id="an_5:16">5:16</span> Pajlo ne estas donata al viaj sklavoj,
kaj brikojn oni ordonas al ni fari; kaj nun viaj sklavoj estas batataj,
kaj via popolo pekas.

<span id="an_5:17">5:17</span> Sed li diris:Mallaboruloj vi estas,
mallaboruloj, tial vi diras:Ni iru, ni alportu oferon al la Eternulo.

<span id="an_5:18">5:18</span> Kaj nun iru, laboru, kaj pajlon oni ne
donos al vi, kaj la difinitan nombron da brikoj liveru.

<span id="an_5:19">5:19</span> Kaj la kontrolistoj Izraelidoj vidis, ke
estas al ili malbone, cxar estas dirite:Ne malgrandigu la cxiutagan
nombron de viaj brikoj.

<span id="an_5:20">5:20</span> Ili renkontis Moseon kaj Aaronon, kiuj
staris antaux ili, kiam ili eliris de Faraono.

<span id="an_5:21">5:21</span> Kaj ili diris al tiuj:La Eternulo rigardu
vin, kaj jugxu vin por tio, ke vi malbonodorigis nian odoron antaux
Faraono kaj antaux liaj servantoj, kaj donis glavon en iliajn manojn,
por mortigi nin.

<span id="an_5:22">5:22</span> Tiam Moseo turnis sin al la Eternulo, kaj
diris:Mia Sinjoro! kial Vi faris malbonon al tiu popolo? kial Vi sendis
min?

<span id="an_5:23">5:23</span> De tiu tempo, kiam mi venis al Faraono,
por paroli en Via nomo, li farigxis pli malbona kontraux tiu popolo, kaj
Vi ne savis Vian popolon.

<span id="an_6:1">6:1</span> Sed la Eternulo diris al Moseo:Nun vi
vidos, kion Mi faros al Faraono; cxar pro mano forta li foririgos ilin
kaj pro mano forta li elpelos ilin el sia lando.

<span id="an_6:2">6:2</span> Kaj Dio ekparolis al Moseo kaj diris al
li:Mi estas la ETERNULO.

<span id="an_6:3">6:3</span> Mi aperis al Abraham, al Isaak, kaj al
Jakob kiel Dio la Plejpotenca, sed Mian nomon ETERNULO Mi ne sciigis al
ili.

<span id="an_6:4">6:4</span> Mi starigis Mian interligon kun ili, ke Mi
donos al ili la landon Kanaanan, la landon de ilia migrado, en kiu ili
logxis kiel fremduloj.

<span id="an_6:5">6:5</span> Kaj Mi auxdis la gxemadon de la Izraelidoj,
kiujn la Egiptoj premas per laboroj, kaj Mi rememoris Mian interligon.

<span id="an_6:6">6:6</span> Tial diru al la Izraelidoj:Mi estas la
Eternulo, kaj Mi elirigos vin el sub la jugo de Egiptujo, kaj Mi
liberigos vin el ilia sklaveco, kaj Mi savos vin per etendita brako kaj
grandaj jugxoj.

<span id="an_6:7">6:7</span> Kaj Mi prenos vin kiel Mian popolon, kaj Mi
estos via Dio; kaj vi scios, ke Mi estas la Eternulo, via Dio, kiu
elirigas vin el sub la jugo de Egiptujo.

<span id="an_6:8">6:8</span> Kaj Mi venigos vin en la landon, pri kiu
Mi, levinte Mian manon, promesis, ke Mi donos gxin al Abraham, al Isaak,
kaj al Jakob, kaj Mi donos gxin al vi kiel posedajxon, Mi, la Eternulo.

<span id="an_6:9">6:9</span> Moseo parolis tiel al la Izraelidoj; sed
ili ne auxskultis Moseon pro malforteco de spirito kaj pro la malfacilaj
laboroj.

<span id="an_6:10">6:10</span> Kaj la Eternulo ekparolis al Moseo,
dirante:

<span id="an_6:11">6:11</span> Eniru, diru al Faraono, la regxo de
Egiptujo, ke li ellasu la Izraelidojn el sia lando.

<span id="an_6:12">6:12</span> Moseo ekparolis antaux la Eternulo,
dirante:Jen la Izraelidoj ne auxskultas min, kiel do min auxskultos
Faraono? kaj mi havas nelertajn lipojn.

<span id="an_6:13">6:13</span> Sed la Eternulo ekparolis al Moseo kaj al
Aaron, kaj donis al ili ordonojn por la Izraelidoj, kaj por Faraono,
regxo de Egiptujo, por elirigi la Izraelidojn el la lando Egipta.

<span id="an_6:14">6:14</span> Jen estas la cxefoj de iliaj familioj:la
filoj de Ruben, unuenaskito de Izrael:HXanohx kaj Palu, HXecron kaj
Karmi. Tio estas la familioj de Ruben.

<span id="an_6:15">6:15</span> Kaj la filoj de Simeon:Jemuel kaj Jamin
kaj Ohad kaj Jahxin kaj Cohxar, kaj SXaul, filo de Kanaanidino. Tio
estas la familioj de Simeon.

<span id="an_6:16">6:16</span> Kaj jen estas la nomoj de la filoj de
Levi laux ilia naskigxo:Gersxon kaj Kehat kaj Merari. La dauxro de la
vivo de Levi estis cent tridek sep jaroj.

<span id="an_6:17">6:17</span> La filoj de Gersxon:Libni kaj SXimei, kun
iliaj familioj.

<span id="an_6:18">6:18</span> Kaj la filoj de Kehat:Amram kaj Jichar
kaj HXebron kaj Uziel. La dauxro de la vivo de Kehat estis cent tridek
tri jaroj.

<span id="an_6:19">6:19</span> Kaj la filoj de Merari:Mahxli kaj Musxi.
Tio estas la familioj de Levi laux ilia naskigxo.

<span id="an_6:20">6:20</span> Amram prenis al si sian onklinon Johxebed
kiel edzinon, kaj sxi naskis al li Aaronon kaj Moseon. La dauxro de la
vivo de Amram estis cent tridek sep jaroj.

<span id="an_6:21">6:21</span> Kaj la filoj de Jichar:Korahx kaj Nefeg
kaj Zihxri.

<span id="an_6:22">6:22</span> Kaj la filoj de Uziel:Misxael kaj Elcafan
kaj Sitri.

<span id="an_6:23">6:23</span> Aaron prenis al si Elisxeban, filinon de
Aminadab kaj fratinon de Nahxsxon, kiel edzinon, kaj sxi naskis al li
Nadabon kaj Abihun, Eleazaron kaj Itamaron.

<span id="an_6:24">6:24</span> Kaj la filoj de Korahx:Asir kaj Elkana
kaj Abiasaf. Tio estas la familioj de la Korahxidoj.

<span id="an_6:25">6:25</span> Eleazar, la filo de Aaron, prenis al si
edzinon el la filinoj de Putiel, kaj sxi naskis al li Pinehxason. Tio
estas la cxefoj de la Leviidoj laux iliaj familioj.

<span id="an_6:26">6:26</span> Tio estas tiuj Aaron kaj Moseo, al kiuj
la Eternulo diris:Elirigu la Izraelidojn el la lando Egipta laux iliaj
tacxmentoj.

<span id="an_6:27">6:27</span> Tio estas ili, kiuj parolis al Faraono,
regxo de Egiptujo, por elirigi la Izraelidojn el Egiptujo; tio estas
Moseo kaj Aaron.

<span id="an_6:28">6:28</span> En tiu tago, kiam la Eternulo parolis al
Moseo en la lando Egipta,

<span id="an_6:29">6:29</span> la Eternulo diris al Moseo jene:Mi estas
la Eternulo. Diru al Faraono, regxo de Egiptujo, cxion, kion Mi diras al
vi.

<span id="an_6:30">6:30</span> Kaj Moseo diris antaux la Eternulo:Jen mi
havas nelertajn lipojn; kiel do Faraono min auxskultos?

<span id="an_7:1">7:1</span> Sed la Eternulo diris al Moseo:Vidu, mi
faris vin dio por Faraono; kaj via frato Aaron estos via profeto.

<span id="an_7:2">7:2</span> Vi parolos cxion, kion Mi ordonos al vi;
kaj via frato Aaron parolos al Faraono, ke li ellasu la Izraelidojn el
sia lando.

<span id="an_7:3">7:3</span> Sed Mi malmoligos la koron de Faraono, kaj
Mi multigos Miajn signojn kaj Miajn miraklojn en la lando Egipta.

<span id="an_7:4">7:4</span> Kaj Faraono vin ne auxskultos, kaj Mi metos
Mian manon sur Egiptujon, kaj Mi elirigos Mian militistaron, Mian
popolon, la Izraelidojn, el la lando Egipta per grandaj jugxoj.

<span id="an_7:5">7:5</span> Kaj la Egiptoj sciigxos, ke Mi estas la
Eternulo, kiam Mi etendos Mian manon super la Egiptojn kaj elirigos la
Izraelidojn el inter ili.

<span id="an_7:6">7:6</span> Kaj Moseo kaj Aaron faris, kiel ordonis al
ili la Eternulo; tiel ili faris.

<span id="an_7:7">7:7</span> Moseo havis la agxon de okdek jaroj, kaj
Aaron havis la agxon de okdek tri jaroj, kiam ili parolis al Faraono.

<span id="an_7:8">7:8</span> Kaj la Eternulo ekparolis al Moseo kaj al
Aaron, dirante:

<span id="an_7:9">7:9</span> Se Faraono diros al vi, ke vi faru
miraklon, tiam diru al Aaron:Prenu vian bastonon kaj jxetu gxin antaux
Faraonon; gxi farigxos serpento.

<span id="an_7:10">7:10</span> Moseo kaj Aaron venis al Faraono, kaj
faris tiel, kiel ordonis la Eternulo. Aaron jxetis sian bastonon antaux
Faraonon kaj antaux liajn servantojn, kaj gxi farigxis serpento.

<span id="an_7:11">7:11</span> Tiam ankaux Faraono alvokis la sagxulojn
kaj sorcxistojn; kaj ankaux ili, la Egiptaj sorcxistoj, per siaj sorcxoj
faris tiel.

<span id="an_7:12">7:12</span> CXiu el ili jxetis sian bastonon, kaj ili
farigxis serpentoj; sed la bastono de Aaron englutis iliajn bastonojn.

<span id="an_7:13">7:13</span> Kaj malmoligxis la koro de Faraono, kaj
li ne auxskultis ilin, kiel diris la Eternulo.

<span id="an_7:14">7:14</span> Tiam la Eternulo diris al Moseo:Obstina
estas la koro de Faraono, li ne volas forliberigi la popolon.

<span id="an_7:15">7:15</span> Iru al Faraono matene; li eliros al la
akvo; starigxu renkonte al li sur la bordo de la rivero, kaj la
bastonon, kiu transformigxis en serpenton, prenu en vian manon.

<span id="an_7:16">7:16</span> Kaj diru al li:La Eternulo, Dio de la
Hebreoj, sendis min al vi, por diri:Permesu al Mia popolo iri kaj fari
al Mi servon en la dezerto; sed jen vi gxis nun ne obeis.

<span id="an_7:17">7:17</span> Tiel diris la Eternulo:Per tio vi
sciigxos, ke Mi estas la Eternulo:jen per la bastono, kiu estas en mia
mano, mi frapos la akvon, kiu estas en la rivero, kaj gxi transformigxos
en sangon.

<span id="an_7:18">7:18</span> Kaj la fisxoj, kiuj estas en la rivero,
mortos, kaj la rivero malbonodoros, kaj la Egiptoj abomenos trinki akvon
el la rivero.

<span id="an_7:19">7:19</span> Kaj la Eternulo diris al Moseo:Diru al
Aaron:Prenu vian bastonon, kaj etendu vian manon super la akvojn de la
Egiptoj, super iliajn riverojn, super iliajn torentojn kaj super iliajn
lagojn kaj super cxian kolektigxon de iliaj akvoj, kaj ili farigxu
sango; kaj estu sango en la tuta lando Egipta, en la vazoj lignaj kaj en
la vazoj sxtonaj.

<span id="an_7:20">7:20</span> Kaj Moseo kaj Aaron faris tiel, kiel
ordonis la Eternulo. Kaj li levis la bastonon, kaj frapis la akvon, kiu
estis en la rivero, antaux la okuloj de Faraono kaj antaux la okuloj de
liaj servantoj; kaj la tuta akvo, kiu estis en la rivero, transformigxis
en sangon.

<span id="an_7:21">7:21</span> Kaj la fisxoj, kiuj estis en la rivero,
mortis, kaj la rivero farigxis malbonodora, kaj la Egiptoj ne povis
trinki akvon el la rivero; kaj estis sango en la tuta lando Egipta.

<span id="an_7:22">7:22</span> Sed tiel same faris la sorcxistoj de
Egiptujo per siaj sorcxoj. Kaj malmoligxis la koro de Faraono, kaj li ne
auxskultis ilin, kiel diris la Eternulo.

<span id="an_7:23">7:23</span> Kaj Faraono turnigxis kaj eniris en sian
domon, kaj lia koro ne atentis ecx tion.

<span id="an_7:24">7:24</span> Kaj cxiuj Egiptoj ekfosis cxirkaux la
rivero pro akvo por trinki, cxar ili ne povis trinki la akvon el la
rivero.

<span id="an_7:25">7:25</span> Pasis sep tagoj, post kiam la Eternulo
frapis la riveron.

<span id="an_8:1">8:1</span> Kaj la Eternulo diris al Moseo:Iru al
Faraono, kaj diru al li:Tiel diris la Eternulo:Permesu al Mia popolo
iri, por ke gxi faru servon al Mi.

<span id="an_8:2">8:2</span> Kaj se vi ne volos permesi tion, jen Mi
frapos vian tutan regionon per ranoj;

<span id="an_8:3">8:3</span> kaj eksvarmos la rivero per ranoj, kaj ili
elrampos kaj venos en vian domon kaj en vian dormocxambron kaj sur vian
liton kaj en la domojn de viaj servantoj kaj de via popolo kaj en viajn
fornojn kaj en viajn pastujojn;

<span id="an_8:4">8:4</span> kaj sur vin kaj sur vian popolon kaj sur
cxiujn viajn servantojn rampos la ranoj.

<span id="an_8:5">8:5</span> Kaj la Eternulo diris al Moseo:Diru al
Aaron:Etendu vian manon kun via bastono super la riverojn, super la
torentojn, kaj super la lagojn, kaj elirigu la ranojn sur la landon
Egiptan.

<span id="an_8:6">8:6</span> Kaj Aaron etendis sian manon super la
akvojn de Egiptujo, kaj la ranoj eliris kaj kovris la landon Egiptan.

<span id="an_8:7">8:7</span> Tion saman faris la sorcxistoj per siaj
sorcxoj, kaj ili elirigis la ranojn sur la landon Egiptan.

<span id="an_8:8">8:8</span> Tiam Faraono alvokis Moseon kaj Aaronon,
kaj diris:Pregxu al la Eternulo, ke Li forigu la ranojn for de mi kaj de
mia popolo; tiam mi forliberigos la popolon, ke gxi alportu oferon al la
Eternulo.

<span id="an_8:9">8:9</span> Kaj Moseo diris al Faraono:Ordonu al mi,
por kiu tempo mi devas pregxi pro vi kaj pro viaj servantoj kaj pro via
popolo, ke malaperu la ranoj for de vi kaj el viaj domoj kaj nur en la
rivero ili restu.

<span id="an_8:10">8:10</span> Tiu diris:Por morgaux. Kaj li diris:GXi
estu, kiel vi diris, por ke vi sciu, ke ekzistas neniu tia, kiel la
Eternulo, nia Dio.

<span id="an_8:11">8:11</span> Kaj forigxos la ranoj for de vi kaj de
viaj domoj kaj de viaj servantoj kaj de via popolo; nur en la rivero ili
restos.

<span id="an_8:12">8:12</span> Moseo kaj Aaron eliris for de Faraono,
kaj Moseo ekvokis al la Eternulo pri la ranoj, kiujn li venigis sur
Faraonon.

<span id="an_8:13">8:13</span> Kaj la Eternulo faris laux la vortoj de
Moseo; kaj mortis la ranoj en la domoj, en la kortoj, kaj sur la kampoj.

<span id="an_8:14">8:14</span> Kaj oni kunsxovelis ilin en multajn
amasojn, kaj la lando malbonodorigxis.

<span id="an_8:15">8:15</span> Sed kiam Faraono vidis, ke farigxis
faciligxo, li malmoligis sian koron kaj ne auxskultis ilin, kiel diris
la Eternulo.

<span id="an_8:16">8:16</span> Tiam la Eternulo diris al Moseo:Diru al
Aaron:Etendu vian bastonon, kaj frapu la polvon de la tero, kaj el gxi
farigxos pikmusxoj en la tuta lando Egipta.

<span id="an_8:17">8:17</span> Ili faris tiel:Aaron etendis sian manon
kun sia bastono kaj frapis la polvon de la tero, kaj aperis pikmusxoj
sur la homoj kaj la brutoj. La tuta polvo de la tero farigxis pikmusxoj
en la tuta lando Egipta.

<span id="an_8:18">8:18</span> Tiel faris la sorcxistoj per siaj
sorcxoj, por elirigi pikmusxojn, sed ili ne povis. Kaj la pikmusxoj
estis sur la homoj kaj sur la brutoj.

<span id="an_8:19">8:19</span> Tiam la sorcxistoj diris al Faraono:GXi
estas fingro de Dio. Sed la koro de Faraono restis obstina, kaj li ne
auxskultis ilin, kiel diris la Eternulo.

<span id="an_8:20">8:20</span> Kaj la Eternulo diris al Moseo:Levigxu
frue matene, kaj starigxu antaux Faraono, kiam li iros al la akvo, kaj
diru al li:Tiel diris la Eternulo:Forliberigu Mian popolon, ke gxi faru
servon al Mi.

<span id="an_8:21">8:21</span> CXar se vi ne forliberigos Mian popolon,
jen Mi venigos sur vin kaj sur viajn servantojn kaj sur vian popolon kaj
en viajn domojn fiinsektojn; kaj plenigxos de la fiinsektoj la domoj de
la Egiptoj, kaj ankaux la tero, sur kiu ili estas.

<span id="an_8:22">8:22</span> Kaj Mi distingos en tiu tago la teron de
Gosxen, sur kiu trovigxas Mia popolo, ke tie ne estu fiinsektoj; por ke
vi sciigxu, ke Mi estas la Eternulo meze de la tero.

<span id="an_8:23">8:23</span> Kaj Mi faros apartigon inter Mia popolo
kaj via popolo; morgaux okazos tiu signo.

<span id="an_8:24">8:24</span> Kaj la Eternulo faris tiel, kaj aperis
multego da fiinsektoj en la domo de Faraono kaj en la domoj de liaj
servantoj kaj en la tuta lando Egipta; difektigxis la tero kauxze de la
fiinsektoj.

<span id="an_8:25">8:25</span> Tiam Faraono alvokis Moseon kaj Aaronon,
kaj diris:Iru, alportu oferon al via Dio en la lando.

<span id="an_8:26">8:26</span> Sed Moseo diris:Ne estas oportune fari
tiel; cxar abomenindajxo por la Egiptoj estus nia oferado al la
Eternulo, nia Dio; se oferadon abomenindan por la Egiptoj ni faros
antaux iliaj okuloj, cxu ili tiam nin ne sxtonmortigos?

<span id="an_8:27">8:27</span> Vojon de tri tagoj ni iros en la
dezerton, kaj ni faros oferon al la Eternulo, nia Dio, kiel Li diros al
ni.

<span id="an_8:28">8:28</span> Tiam Faraono diris:Mi forliberigos vin,
kaj vi faros oferon al la Eternulo, via Dio, en la dezerto; nur ne
foriru malproksime; pregxu pro mi.

<span id="an_8:29">8:29</span> Kaj Moseo diris:Jen mi foriras de vi, kaj
mi pregxos al la Eternulo, ke forigxu la fiinsektoj for de Faraono, de
liaj servantoj, kaj de lia popolo morgaux; sed Faraono ne plu trompu, ne
forliberigante la popolon, por fari oferon al la Eternulo.

<span id="an_8:30">8:30</span> Moseo eliris for de Faraono kaj pregxis
al la Eternulo.

<span id="an_8:31">8:31</span> Kaj la Eternulo faris, kiel diris Moseo,
kaj forigis la fiinsektojn for de Faraono, de liaj servantoj, kaj de lia
popolo; ne restis ecx unu.

<span id="an_8:32">8:32</span> Sed Faraono obstinigis sian koron ankaux
cxi tiun fojon, kaj ne forliberigis la popolon.

<span id="an_9:1">9:1</span> Kaj la Eternulo diris al Moseo:Iru al
Faraono, kaj diru al li:Tiel diris la Eternulo, Dio de la
Hebreoj:Forliberigu Mian popolon, ke gxi faru al Mi servon.

<span id="an_9:2">9:2</span> CXar se vi ne volos forliberigi kaj vi plue
ilin retenos,

<span id="an_9:3">9:3</span> jen la mano de la Eternulo estos sur viaj
brutoj, kiuj estas sur la kampo, sur la cxevaloj, sur la azenoj, sur la
kameloj, sur la bovoj, kaj sur la sxafoj; estos sur ili tre forta pesto.

<span id="an_9:4">9:4</span> Kaj la Eternulo faros apartigon inter la
brutoj de la Izraelidoj kaj la brutoj de la Egiptoj; kaj el cxio, kio
apartenas al la Izraelidoj, mortos nenio.

<span id="an_9:5">9:5</span> Kaj la Eternulo difinis tempon,
dirante:Morgaux la Eternulo faros tiun aferon en la lando.

<span id="an_9:6">9:6</span> Kaj la Eternulo faris tion en la sekvanta
tago, kaj mortis cxiuj brutoj de la Egiptoj, sed el la brutoj de la
Izraelidoj ne mortis ecx unu.

<span id="an_9:7">9:7</span> Faraono sendis, kaj oni vidis, ke el la
brutoj de la Izraelidoj ne mortis ecx unu. Sed la koro de Faraono estis
obstina, kaj li ne forliberigis la popolon.

<span id="an_9:8">9:8</span> Tiam la Eternulo diris al Moseo kaj al
Aaron:Prenu al vi plenmanojn da cindro el la forno, kaj Moseo jxetu gxin
al la cxielo antaux la okuloj de Faraono.

<span id="an_9:9">9:9</span> Kaj gxi farigxos polvo super la tuta lando
Egipta, kaj sur la homoj kaj sur la bestoj farigxos el gxi brulumaj
abscesoj en la tuta lando Egipta.

<span id="an_9:10">9:10</span> Kaj ili prenis cindron el la forno kaj
starigxis antaux Faraono, kaj Moseo jxetis gxin al la cxielo, kaj aperis
brulumaj abscesoj sur la homoj kaj sur la bestoj.

<span id="an_9:11">9:11</span> Kaj la sorcxistoj ne povis teni sin
antaux Moseo pro la abscesoj, cxar la abscesoj estis sur la sorcxistoj
kaj sur cxiuj Egiptoj.

<span id="an_9:12">9:12</span> Sed la Eternulo obstinigis la koron de
Faraono, kaj li ne auxskultis ilin, kiel diris la Eternulo al Moseo.

<span id="an_9:13">9:13</span> Tiam la Eternulo diris al Moseo:Levigxu
frue matene kaj starigxu antaux Faraono, kaj diru al li:Tiel diris la
Eternulo, Dio de la Hebreoj:Forliberigu Mian popolon, ke gxi faru al Mi
servon.

<span id="an_9:14">9:14</span> CXar cxi tiun fojon Mi sendos cxiujn
Miajn frapojn en vian koron kaj sur viajn servantojn kaj sur vian
popolon, por ke vi sciu, ke ne ekzistas simila al Mi sur la tuta tero.

<span id="an_9:15">9:15</span> CXar nun Mi etendus Mian manon kaj batus
vin kaj vian popolon per pesto, kaj vi malaperus de la tero;

<span id="an_9:16">9:16</span> sed nur por tio Mi vin konservis, ke Mi
montru sur vi Mian forton, kaj por ke oni rakontu pri Mia nomo sur la
tuta tero.

<span id="an_9:17">9:17</span> Ankoraux vi retenas Mian popolon, kaj ne
forliberigas gxin.

<span id="an_9:18">9:18</span> Jen morgaux en cxi tiu tempo Mi pluvigos
tre grandan hajlon, tian, ke simila al gxi ne estis en Egiptujo de post
la tago de gxia fondigxo gxis nun.

<span id="an_9:19">9:19</span> Kaj nun sendu, kolektu viajn brutojn, kaj
cxion, kion vi havas sur la kampo; sur cxiun homon kaj bruton, kiuj
trovigxos sur la kampo kaj ne kolektigxos en la domon, falos la hajlo,
kaj ili mortos.

<span id="an_9:20">9:20</span> Kiu el la servantoj de Faraono timis la
vorton de la Eternulo, tiu rapide envenigis siajn sklavojn kaj brutojn
en la domojn;

<span id="an_9:21">9:21</span> sed kiu ne atentis la vorton de la
Eternulo, tiu lasis siajn sklavojn kaj siajn brutojn sur la kampo.

<span id="an_9:22">9:22</span> Kaj la Eternulo diris al Moseo:Etendu
vian manon al la cxielo, kaj venos hajlo en la tuta lando Egipta, sur la
homojn kaj sur la brutojn kaj sur cxiujn herbojn de la kampo en la lando
Egipta.

<span id="an_9:23">9:23</span> Kaj Moseo etendis sian bastonon al la
cxielo; kaj la Eternulo aperigis tondrojn kaj hajlon, kaj fajro iris sur
la teron, kaj la Eternulo pluvigis hajlon sur la landon Egiptan.

<span id="an_9:24">9:24</span> Kaj estis hajlo, kaj fajro ekflamadis
meze de la hajlo, en tiel forta grado, ke io simila neniam estis en la
tuta lando Egipta de post la tempo, kiam en gxi aperis popolo.

<span id="an_9:25">9:25</span> Kaj la hajlo batdifektis en la tuta lando
Egipta cxion, kio estis sur la kampo; homojn kaj brutojn kaj cxiun
herbon de la kampo batdifektis la hajlo, kaj cxiujn arbojn de la kampo
gxi rompis.

<span id="an_9:26">9:26</span> Nur en la lando Gosxen, kie estis la
Izraelidoj, ne estis hajlo.

<span id="an_9:27">9:27</span> Tiam Faraono sendis, kaj alvokis Moseon
kaj Aaronon, kaj diris al ili:Mi pekis la nunan fojon; la Eternulo estas
la pravulo, mi kaj mia popolo estas la malpravuloj.

<span id="an_9:28">9:28</span> Pregxu al la Eternulo, ke cxesigxu la
tondroj de Dio kaj la hajlo; tiam mi forliberigos vin, kaj vi ne plu
restos.

<span id="an_9:29">9:29</span> Kaj Moseo diris al li:Kiam mi eliros el
la urbo, mi etendos miajn manojn al la Eternulo; la tondroj cxesigxos
kaj la hajlo ne plu estos, por ke vi sciigxu, ke al la Eternulo
apartenas la tero.

<span id="an_9:30">9:30</span> Sed mi scias, ke vi kaj viaj servantoj
ankoraux ne timas Dion, la Eternulon.

<span id="an_9:31">9:31</span> La lino kaj la hordeo estis
batdifektitaj, cxar la hordeo havis spikojn kaj la lino havis
burgxonojn;

<span id="an_9:32">9:32</span> sed la tritiko kaj la spelto ne estis
batdifektitaj, cxar ili estis malfrusezonaj.

<span id="an_9:33">9:33</span> Moseo eliris de Faraono el la urbo kaj
etendis siajn manojn al la Eternulo; tiam cxesigxis la tondroj kaj la
hajlo, kaj pluvo ne plu versxigxis sur la teron.

<span id="an_9:34">9:34</span> Kiam Faraono vidis, ke cxesigxis la pluvo
kaj la hajlo kaj la tondroj, tiam li plue pekis kaj obstinigis sian
koron, li kaj liaj servantoj.

<span id="an_9:35">9:35</span> La koro de Faraono restis obstina, kaj li
ne forliberigis la Izraelidojn, kiel diris la Eternulo per Moseo.

<span id="an_10:1">10:1</span> Kaj la Eternulo diris al Moseo:Iru al
Faraono, cxar Mi obstinigis lian koron kaj la korojn de liaj servantoj,
por ke Mi faru cxi tiujn Miajn signojn inter ili;

<span id="an_10:2">10:2</span> kaj por ke vi rakontu al via filo kaj al
via nepo, kion Mi plenumis sur la Egiptoj, kaj pri Miaj signoj, kiujn Mi
faris inter ili; kaj por ke vi sciu, ke Mi estas la Eternulo.

<span id="an_10:3">10:3</span> Moseo kaj Aaron venis al Faraono, kaj
diris al li:Tiel diris la Eternulo, Dio de la Hebreoj:GXis kiam vi
rifuzos humiligxi antaux Mi? forliberigu Mian popolon, ke gxi faru al Mi
servon.

<span id="an_10:4">10:4</span> CXar se vi rifuzos forliberigi Mian
popolon, jen Mi venigos morgaux akridojn en vian regionon;

<span id="an_10:5">10:5</span> kaj ili kovros la suprajxon de la tero
tiel, ke oni ne povos vidi la teron; kaj ili formangxos cxion, kio
restis cxe vi savita kontraux la hajlo, kaj ili cxirkauxmangxos cxiujn
arbojn, kiuj kreskas cxe vi sur la kampo;

<span id="an_10:6">10:6</span> kaj ili plenigos viajn domojn kaj la
domojn de cxiuj viaj servantoj kaj la domojn de cxiuj Egiptoj tiel, kiel
ne vidis viaj patroj kaj viaj prapatroj de post la tago, kiam ili aperis
sur la tero gxis la nuna tago. Kaj li turnigxis kaj eliris for de
Faraono.

<span id="an_10:7">10:7</span> Tiam la servantoj de Faraono diris al
li:GXis kiam tiu homo estos por ni suferilo? forliberigu tiujn homojn,
por ke ili faru servon al la Eternulo, ilia Dio; cxu vi ankoraux ne
vidas, ke Egiptujo pereas?

<span id="an_10:8">10:8</span> Kaj oni revenigis denove Moseon kaj
Aaronon al Faraono, kaj cxi tiu diris al ili:Iru, faru servon al la
Eternulo, via Dio; sed kiuj estas la irontoj?

<span id="an_10:9">10:9</span> Tiam Moseo diris:Kun niaj junuloj kaj
maljunuloj ni iros, kun niaj filoj kaj niaj filinoj, kun niaj sxafoj kaj
niaj bovoj ni iros, cxar ni havas feston de la Eternulo.

<span id="an_10:10">10:10</span> Kaj li diris al ili:Tiel la Eternulo
estu kun vi, se mi forliberigos vin kaj viajn infanojn! cxu vi ne havas
ian malbonan intencon?

<span id="an_10:11">10:11</span> Ne; iru nur la viroj kaj faru servon al
la Eternulo, cxar tion vi petas. Kaj oni elpelis ilin for de Faraono.

<span id="an_10:12">10:12</span> Tiam la Eternulo diris al Moseo:Etendu
vian manon super la landon Egiptan pro la akridoj, ke ili venu sur la
landon Egiptan, kaj formangxu cxiujn herbojn de la tero, cxion, kion
restigis la hajlo.

<span id="an_10:13">10:13</span> Kaj Moseo etendis sian bastonon super
la landon Egiptan, kaj la Eternulo direktis orientan venton sur la
landon dum tiu tuta tago kaj dum la tuta nokto. Kiam farigxis mateno, la
orienta vento alportis la akridojn.

<span id="an_10:14">10:14</span> Kaj la akridoj venis sur la tutan
landon Egiptan kaj sidigxis en la tuta Egipta regiono en tre granda
amaso; antaux ili neniam estis akridaro simila al ili, kaj poste neniam
estos tia.

<span id="an_10:15">10:15</span> Kaj ili kovris la tutan suprajxon de la
tero, kaj la tero farigxis malluma; kaj ili formangxis la tutan herbon
de la kampo, kaj cxiujn arbajn fruktojn, kiujn restigis la hajlo; kaj
restis nenia verdajxo sur la arboj aux inter la herboj de la kampo en la
tuta lando Egipta.

<span id="an_10:16">10:16</span> Tiam Faraono rapide alvokis Moseon kaj
Aaronon, kaj diris:Mi pekis antaux la Eternulo, via Dio, kaj antaux vi.

<span id="an_10:17">10:17</span> Sed nun pardonu mian pekon nur cxi tiun
fojon, kaj pregxu al la Eternulo, via Dio, ke Li forigu de mi nur cxi
tiun morton.

<span id="an_10:18">10:18</span> Kaj li eliris for de Faraono kaj
pregxis al la Eternulo.

<span id="an_10:19">10:19</span> Kaj la Eternulo venigis de la kontrauxa
flanko venton okcidentan tre fortan, kaj gxi levis la akridojn kaj
jxetis ilin en la Rugxan Maron; ne restis ecx unu akrido en la tuta
Egipta regiono.

<span id="an_10:20">10:20</span> Sed la Eternulo obstinigis la koron de
Faraono, kaj li ne forliberigis la Izraelidojn.

<span id="an_10:21">10:21</span> Tiam la Eternulo diris al Moseo:Etendu
vian manon al la cxielo, kaj farigxos mallumo en la lando Egipta,
palpebla mallumo.

<span id="an_10:22">10:22</span> Kaj Moseo etendis sian manon al la
cxielo, kaj farigxis densa mallumo en la tuta lando Egipta dum tri
tagoj.

<span id="an_10:23">10:23</span> Oni ne vidis unu alian, kaj neniu
levigxis de sia loko dum tri tagoj; sed cxiuj Izraelidoj havis lumon en
siaj logxejoj.

<span id="an_10:24">10:24</span> Tiam Faraono alvokis Moseon, kaj
diris:Iru, faru servon al la Eternulo; nur viaj sxafoj kaj viaj bovoj
restu; ankaux viaj infanoj iru kun vi.

<span id="an_10:25">10:25</span> Sed Moseo diris:Vi devas ankaux doni en
niajn manojn oferojn kaj bruloferojn, kiujn ni alportos al la Eternulo,
nia Dio.

<span id="an_10:26">10:26</span> Ankaux niaj brutoj iros kun ni, ne
restos ecx unu hufo; cxar el ili ni prenos, por fari servon al la
Eternulo, nia Dio; kaj ni ne scias, per kio ni devas servi al la
Eternulo, gxis ni venos tien.

<span id="an_10:27">10:27</span> Kaj la Eternulo obstinigis la koron de
Faraono, kaj li ne volis forliberigi ilin.

<span id="an_10:28">10:28</span> Kaj Faraono diris al li:Iru for de mi!
gardu vin, ke vi ne venu plu antaux mian vizagxon; cxar en la tago, en
kiu vi venos antaux mian vizagxon, vi mortos.

<span id="an_10:29">10:29</span> Tiam Moseo diris:Tiel vi diris; mi ne
venos do plu antaux vian vizagxon.

<span id="an_11:1">11:1</span> Kaj la Eternulo diris al Moseo:Ankoraux
unu punon Mi venigos sur Faraonon kaj sur Egiptujon; post tio li
forliberigos vin el cxi tie; kaj forliberigante, li tute elpelos vin el
cxi tie.

<span id="an_11:2">11:2</span> Diru nun al la popolo, ke ili petu cxiu
viro de sia proksimulo kaj cxiu virino de sia proksimulino vazojn
argxentajn kaj vazojn orajn.

<span id="an_11:3">11:3</span> Kaj la Eternulo donis al la popolo
favoron cxe la Egiptoj; kaj ankaux Moseo estis tre granda homo en la
lando Egipta, en la okuloj de la servantoj de Faraono kaj en la okuloj
de la popolo.

<span id="an_11:4">11:4</span> Kaj Moseo diris:Tiel diris la Eternulo:En
la mezo de la nokto Mi iros internen de Egiptujo.

<span id="an_11:5">11:5</span> Kaj mortos cxiu unuenaskito en la lando
Egipta, de la unuenaskito de Faraono, kiu sidas sur sia trono, gxis la
unuenaskito de la sklavino, kiu sidas malantaux la muelejo; kaj cxiu
unuenaskito el la brutoj.

<span id="an_11:6">11:6</span> Kaj estos granda kriado en la tuta lando
Egipta, tia, ke simila al gxi neniam estis kaj neniam plu estos.

<span id="an_11:7">11:7</span> Sed cxe cxiuj Izraelidoj ne movos hundo
sian langon, nek kontraux homon, nek kontraux bruton; por ke vi sciu,
kiel la Eternulo faras apartigon inter la Egiptoj kaj la Izraelidoj.

<span id="an_11:8">11:8</span> Kaj venos cxiuj viaj sklavoj al mi kaj
terjxetigxos antaux mi, dirante:Eliru vi kaj la tuta popolo, kiu vin
sekvas. Post tio mi eliros. Kaj li eliris for de Faraono kun granda
kolero.

<span id="an_11:9">11:9</span> Kaj la Eternulo diris al Moseo:Faraono
vin ne auxskultos; por ke multigxu Miaj mirakloj en la lando Egipta.

<span id="an_11:10">11:10</span> Kaj Moseo kaj Aaron faris cxiujn tiujn
miraklojn antaux Faraono; sed la Eternulo obstinigis la koron de
Faraono, kaj li ne forliberigis la Izraelidojn el sia lando.

<span id="an_12:1">12:1</span> Kaj la Eternulo ekparolis al Moseo kaj al
Aaron en la lando Egipta, dirante:

<span id="an_12:2">12:2</span> CXi tiu monato estu por vi komenco de la
monatoj; la unua gxi estu por vi inter la monatoj de la jaro.

<span id="an_12:3">12:3</span> Diru al la tuta komunumo de Izrael:En la
deka tago de cxi tiu monato prenu al si sxafidon cxiu patro de familio,
po unu sxafido por domo.

<span id="an_12:4">12:4</span> Kaj se en la domo estas tro malmulte da
personoj por tuta sxafido, tiam li prenu kune kun sia najbaro plej
proksima al lia domo; laux la nombro de la animoj, laux la kvanto de
mangxado de cxiu, ili kalkulu sin por la sxafido.

<span id="an_12:5">12:5</span> La sxafido estu sendifekta, virseksa,
havanta la agxon de unu jaro; el la sxafoj aux el la kaproj vi povas
preni.

<span id="an_12:6">12:6</span> Konservu gxin gxis la dek-kvara tago de
cxi tiu monato; kaj la tuta komunumo de Izrael bucxu gxin en la komenco
de vespero.

<span id="an_12:7">12:7</span> Kaj ili prenu iom el la sango, kaj sxmiru
sur ambaux fostoj kaj sur la supra sojlo de la domoj, en kiuj ili gxin
mangxos.

<span id="an_12:8">12:8</span> Kaj ili mangxu la viandon en tiu nokto,
rostitan sur fajro; kaj macojn kun maldolcxaj herboj ili mangxu.

<span id="an_12:9">12:9</span> Ne mangxu gxin duonkrudan, nek kuiritan
en akvo, sed nur rostitan sur fajro kun gxiaj kapo, kruroj, kaj
internajxoj.

<span id="an_12:10">12:10</span> Ne restigu iom el gxi gxis la mateno;
kio restos el gxi gxis la mateno, tion bruligu per fajro.

<span id="an_12:11">12:11</span> Kaj tiele mangxu gxin; via lumbo estu
zonita, viaj sxuoj sur viaj piedoj, kaj via bastono en via mano; kaj
mangxu gxin rapidante; gxi estas Pasko de la Eternulo.

<span id="an_12:12">12:12</span> Kaj Mi trairos la landon Egiptan en tiu
nokto, kaj Mi batos cxiun unuenaskiton en la lando Egipta, de la homoj
gxis la brutoj; kaj super cxiuj dioj de Egiptujo Mi faros jugxon, Mi, la
Eternulo.

<span id="an_12:13">12:13</span> Kaj la sango cxe vi estos signo sur la
domoj, en kiuj vi trovigxas; kiam Mi vidos la sangon, Mi pasos preter
vi, kaj ne estos inter vi la eksterma puno, kiam Mi batos la landon
Egiptan.

<span id="an_12:14">12:14</span> Kaj tiu tago estu por vi memorajxo; kaj
festu gxin kiel feston de la Eternulo en viaj generacioj, kiel legxon
por eterne festu gxin.

<span id="an_12:15">12:15</span> Dum sep tagoj mangxu macojn; en la unua
tago forigu la fermentajxon el viaj domoj; cxiu kiu mangxos fermentajxon
de la unua tago gxis la sepa tago, ties animo estos ekstermita el
Izrael.

<span id="an_12:16">12:16</span> Kaj en la unua tago faru al vi sanktan
kunvenon, kaj en la sepa tago faru al vi sanktan kunvenon; nenia laboro
estu farata en tiuj tagoj; nur kio estas necesa por mangxi por cxiu, nur
tio sola povas esti farata de vi.

<span id="an_12:17">12:17</span> Kaj observu la ordonon pri la macoj,
cxar gxuste en tiu tago Mi elkondukis viajn tacxmentojn el la lando
Egipta; kaj observu tiun tagon en viaj generacioj kiel legxon eternan.

<span id="an_12:18">12:18</span> De post la vespero de la dek-kvara tago
de la unua monato mangxu macojn gxis la vespero de la dudek-unua tago de
la monato.

<span id="an_12:19">12:19</span> Dum sep tagoj fermentajxo ne trovigxu
en viaj domoj; cxar kiu mangxos fermentajxon, ties animo ekstermigxos el
la komunumo de Izrael, cxu li estas fremdulo, aux cxu li estas indigxeno
de la lando.

<span id="an_12:20">12:20</span> Nenion fermentintan mangxu; en cxiuj
viaj logxlokoj mangxu macojn.

<span id="an_12:21">12:21</span> Moseo alvokis cxiujn cxefojn de Izrael,
kaj diris al ili:Elektu kaj prenu al vi sxafidojn laux viaj familioj,
kaj bucxu la Paskon.

<span id="an_12:22">12:22</span> Kaj prenu faskon da hisopo, kaj trempu
gxin en la sango, kiu estos en la pelvo, kaj tusxu la supran sojlon kaj
ambaux fostojn per la sango, kiu estos en la pelvo; kaj neniu el vi
eliru el la pordo de sia domo gxis la mateno.

<span id="an_12:23">12:23</span> Kaj la Eternulo trairos, por puni la
Egiptojn; kiam Li vidos la sangon sur la supra sojlo kaj ambaux fostoj,
tiam la Eternulo preterpasos la pordon kaj ne permesos al la ekstermanto
veni en viajn domojn por puni.

<span id="an_12:24">12:24</span> Kaj observu cxi tion kiel legxon por vi
kaj por viaj filoj eterne.

<span id="an_12:25">12:25</span> Kaj kiam vi venos en la landon, kiun la
Eternulo donos al vi, kiel Li diris, observu cxi tiun servon.

<span id="an_12:26">12:26</span> Kaj kiam diros al vi viaj filoj:Kion
signifas cxi tiu via servo?

<span id="an_12:27">12:27</span> tiam diru:GXi estas ofero de Pasko al
la Eternulo, kiu preterpasis la domojn de la Izraelidoj en Egiptujo,
kiam Li punis la Egiptojn, sed niajn domojn savis. Kaj la popolo
klinigxis kaj faris adoron.

<span id="an_12:28">12:28</span> Kaj la Izraelidoj iris, kaj faris, kiel
ordonis la Eternulo al Moseo kaj Aaron; tiel ili faris.

<span id="an_12:29">12:29</span> Kiam venis la noktomezo, la Eternulo
batis cxiujn unuenaskitojn en la lando Egipta, de la unuenaskito de
Faraono, sidanta sur sia trono, gxis la unuenaskito de malliberulo,
sidanta en malliberejo; kaj cxiujn unuenaskitojn el la brutoj.

<span id="an_12:30">12:30</span> Tiam Faraono levigxis en la nokto, li
kaj cxiuj liaj servantoj kaj cxiuj Egiptoj; kaj farigxis granda kriado
en Egiptujo; cxar ne estis domo, en kiu ne estis mortinto.

<span id="an_12:31">12:31</span> Kaj li alvokis Moseon kaj Aaronon en la
nokto, kaj diris:Levigxu, foriru el inter mia popolo, vi kaj la
Izraelidoj; kaj iru, faru servon al la Eternulo, kiel vi diris.

<span id="an_12:32">12:32</span> Ankaux viajn sxafojn kaj viajn bovojn
prenu, kiel vi diris, kaj iru; kaj benu ankaux min.

<span id="an_12:33">12:33</span> Kaj la Egiptoj urgxis sur la popolon,
por pli rapide elirigi ilin el la lando; cxar ili diris:Ni cxiuj mortos.

<span id="an_12:34">12:34</span> Kaj la popolo forportis sian paston,
antaux ol gxi fermentis; iliaj pastujoj, ligitaj en iliaj vestoj, estis
sur iliaj sxultroj.

<span id="an_12:35">12:35</span> Kaj la Izraelidoj faris, kiel diris
Moseo; kaj ili petis de la Egiptoj vazojn argxentajn kaj vazojn orajn
kaj vestojn.

<span id="an_12:36">12:36</span> Kaj la Eternulo favorigis al la popolo
la Egiptojn, kaj cxi tiuj pruntedonis al ili; kaj ili multe prenis de la
Egiptoj.

<span id="an_12:37">12:37</span> Kaj la Izraelidoj ekiris el Rameses al
Sukot, en la nombro de cxirkaux sescent mil piedirantaj viroj, krom la
infanoj.

<span id="an_12:38">12:38</span> Kaj ankaux granda amaso da diversgentaj
homoj eliris kun ili, kaj da sxafoj kaj bovoj tre granda brutaro.

<span id="an_12:39">12:39</span> Kaj el la pasto, kiun ili elportis el
Egiptujo, ili bakis macajn platpanojn, cxar gxi ankoraux ne fermentis;
cxar ili estis elpelitaj el Egiptujo kaj ne povis prokrasti, kaj ili ecx
ne pretigis al si mangxajxon.

<span id="an_12:40">12:40</span> La dauxro de la tempo, kiun la
Izraelidoj logxis en Egiptujo, estis kvarcent tridek jaroj.

<span id="an_12:41">12:41</span> Kiam finigxis kvarcent tridek jaroj,
gxuste en la sama tago, cxiuj tacxmentoj de la Eternulo eliris el la
lando Egipta.

<span id="an_12:42">12:42</span> GXi estas nokto dedicxata al la
Eternulo, cxar Li elkondukis ilin el la lando Egipta; gxi estas tiu
nokto, kiu estas dedicxata al la Eternulo de cxiuj Izraelidoj en iliaj
generacioj.

<span id="an_12:43">12:43</span> Kaj la Eternulo diris al Moseo kaj
Aaron:CXi tio estas la legxo pri la Pasko:neniu fremdulo mangxu gxin.

<span id="an_12:44">12:44</span> Sed cxiu sklavo, kiun iu acxetis per
mono, se vi cirkumcidis lin, tiam li povas mangxi gxin.

<span id="an_12:45">12:45</span> Paslogxanto kaj dungito ne mangxu gxin.

<span id="an_12:46">12:46</span> En unu domo gxi estu mangxata; ne
elportu el la domo iom el la viando eksteren, kaj oston en gxi ne rompu.

<span id="an_12:47">12:47</span> La tuta komunumo de Izrael faru gxin.

<span id="an_12:48">12:48</span> Kaj se enlogxigxos cxe vi aligentulo
kaj li volos fari Paskon al la Eternulo, tiam cirkumcidu cxe li cxiujn
virseksulojn, kaj tiam li povas prepari sin, por fari gxin, kaj li estos
kiel indigxeno de la lando; sed neniu ne cirkumcidita mangxu gxin.

<span id="an_12:49">12:49</span> La sama legxo estu por la indigxeno,
kaj por la aligentulo, kiu enlogxigxis inter vi.

<span id="an_12:50">12:50</span> Kaj cxiuj Izraelidoj faris, kiel
ordonis la Eternulo al Moseo kaj al Aaron; tiel ili faris.

<span id="an_12:51">12:51</span> En tiu sama tago la Eternulo elkondukis
la Izraelidojn el la lando Egipta laux iliaj tacxmentoj.

<span id="an_13:1">13:1</span> Kaj la Eternulo ekparolis al Moseo,
dirante:

<span id="an_13:2">13:2</span> Dedicxu al Mi cxiun unuenaskiton, kiu
malfermas cxiun uteron inter la Izraelidoj, el la homo kaj el la
brutoj:al Mi li apartenas.

<span id="an_13:3">13:3</span> Kaj Moseo diris al la popolo:Memoru cxi
tiun tagon, en kiu vi eliris el Egiptujo, el la domo de sklaveco; cxar
per forta mano la Eternulo elkondukis vin el tie; kaj ne mangxu
fermentajxon.

<span id="an_13:4">13:4</span> Hodiaux vi eliras, en la monato Abib.

<span id="an_13:5">13:5</span> Kaj kiam la Eternulo venigos vin en la
landon de la Kanaanidoj kaj la HXetidoj kaj la Amoridoj kaj la HXividoj
kaj la Jebusidoj, pri kiu Li jxuris al viaj patroj, ke Li donos al vi,
en la landon, en kiu fluas lakto kaj mielo, tiam servu cxi tiun servon
en cxi tiu monato.

<span id="an_13:6">13:6</span> Dum sep tagoj mangxu macojn, kaj en la
sepa tago estu festo de la Eternulo.

<span id="an_13:7">13:7</span> Macoj estu mangxataj dum la sep tagoj,
kaj ne vidigxu cxe vi fermentajxo kaj ne vidigxu cxe vi fermentinta
pasto, en la tuta regiono, kiu apartenas al vi.

<span id="an_13:8">13:8</span> Kaj sciigu al via filo en tiu tago,
dirante:GXi estas pro tio, kion la Eternulo faris al mi cxe mia elirado
el Egiptujo.

<span id="an_13:9">13:9</span> Kaj tio estu cxe vi kiel signo sur via
mano kaj kiel memorigajxo inter viaj okuloj, por ke la instruo de la
Eternulo estu en via busxo; cxar per forta mano la Eternulo elkondukis
vin el Egiptujo.

<span id="an_13:10">13:10</span> Plenumu cxi tiun legxon en gxia tempo
en cxiu jaro.

<span id="an_13:11">13:11</span> Kaj kiam la Eternulo venigos vin en la
landon de la Kanaanidoj, kiel Li jxuris al vi kaj al viaj patroj, kaj
donos gxin al vi,

<span id="an_13:12">13:12</span> tiam transdonadu cxiun utermalferminton
al la Eternulo, kaj cxiun unuenaskiton el la brutoj, virseksulon, al la
Eternulo.

<span id="an_13:13">13:13</span> Kaj cxiun unuenaskiton el la azenoj
elacxetu per sxafido; kaj se vi ne elacxetos, tiam rompu al gxi la
kolon; kaj cxiun homan unuenaskiton inter viaj filoj elacxetu.

<span id="an_13:14">13:14</span> Kaj kiam via filo morgaux vin demandos,
dirante:Kio tio estas? tiam diru al li:Per forta mano la Eternulo
elkondukis nin el Egiptujo, el la domo de sklaveco;

<span id="an_13:15">13:15</span> kaj kiam Faraono obstine rifuzis
forliberigi nin, tiam la Eternulo mortigis cxiun unuenaskiton en la
lando Egipta, de la unuenaskito de homo gxis la unuenaskito de bruto;
tial mi oferas al la Eternulo cxiun utermalfermintan virseksulon, kaj
cxiun unuenaskiton el miaj filoj mi elacxetas.

<span id="an_13:16">13:16</span> Kaj tio estu kiel signo sur via mano
kaj kiel memorigajxo inter viaj okuloj; cxar per forta mano la Eternulo
elkondukis nin el Egiptujo.

<span id="an_13:17">13:17</span> Kiam Faraono forliberigis la popolon,
Dio ne irigis ilin per la vojo de la lando Filisxta, kiu estis proksima;
cxar Dio diris:Eble la popolo pentos, kiam gxi ekvidos militon, kaj gxi
reiros Egiptujon.

<span id="an_13:18">13:18</span> Kaj Dio kondukis la popolon
cxirkauxire, per la vojo tra la dezerto, al la Rugxa Maro. Kaj armitaj
la Izraelidoj eliris el la lando Egipta.

<span id="an_13:19">13:19</span> Kaj Moseo prenis kun si la ostojn de
Jozef, cxar tiu jxurigis la Izraelidojn, dirante:Kiam Dio rememoros vin,
tiam elportu miajn ostojn el cxi tie kun vi.

<span id="an_13:20">13:20</span> Kaj ili elmovigxis el Sukot, kaj
starigis sian tendaron en Etam, en la fino de la dezerto.

<span id="an_13:21">13:21</span> Kaj la Eternulo iradis antaux ili dum
la tago en nuba kolono, por konduki ilin laux la gxusta vojo, kaj dum la
nokto en kolono fajra, por lumi al ili, ke ili povu iri tage kaj nokte.

<span id="an_13:22">13:22</span> Ne forigxadis de antaux la popolo la
nuba kolono dum la tago nek la fajra kolono dum la nokto.

<span id="an_14:1">14:1</span> Kaj la Eternulo ekparolis al Moseo,
dirante:

<span id="an_14:2">14:2</span> Diru al la Izraelidoj, ke ili iru
returne, kaj starigu sian tendaron antaux Pi-Hahxirot, inter Migdol kaj
la maro, apud Baal-Cefon; tie ili starigxu tendare super la maro.

<span id="an_14:3">14:3</span> Faraono diros pri la Izraelidoj:Ili
perdis la vojon en la lando, la dezerto ilin sxlosis.

<span id="an_14:4">14:4</span> Kaj Mi obstinigos la koron de Faraono,
kaj li kuros post ili; kaj Mi glorigxos per Faraono kaj per lia tuta
militistaro, kaj la Egiptoj sciigxos, ke Mi estas la Eternulo. Kaj ili
faris tiel.

<span id="an_14:5">14:5</span> Kiam oni diris al la regxo de Egiptujo,
ke la popolo forkuris, tiam la koro de Faraono kaj de liaj servantoj
turnigxis kontraux la popolon, kaj ili diris:Kion ni faris,
forliberiginte la Izraelidojn de servado al ni?

<span id="an_14:6">14:6</span> Kaj li jungis sian cxaron kaj prenis kun
si sian popolon.

<span id="an_14:7">14:7</span> Kaj li prenis sescent plej bonajn cxarojn
kaj cxiujn cxarojn de Egiptujo kaj la cxefojn de la tuta militistaro.

<span id="an_14:8">14:8</span> Kaj la Eternulo obstinigis la koron de
Faraono, la regxo de Egiptujo, kaj li postkuris la Izraelidojn; sed la
Izraelidojn elirigis mano alta.

<span id="an_14:9">14:9</span> La Egiptoj postkuris ilin, kaj cxiuj
cxevaloj kaj cxaroj de Faraono kaj liaj rajdantoj kaj lia militistaro
atingis ilin, kiam ili staris tendare super la maro, apud Pi-Hahxirot
antaux Baal-Cefon.

<span id="an_14:10">14:10</span> Kiam Faraono alproksimigxis, tiam la
Izraelidoj levis siajn okulojn, kaj ekvidis, ke jen la Egiptoj iras post
ili; kaj ili tre ektimis, kaj la Izraelidoj ekkriis al la Eternulo.

<span id="an_14:11">14:11</span> Kaj ili diris al Moseo:CXu ne ekzistis
tomboj en Egiptujo, ke vi prenis nin, por morti en la dezerto? kion vi
faris al ni, elkondukinte nin el Egiptujo?

<span id="an_14:12">14:12</span> Tion ni diris ja al vi en Egiptujo:Lasu
nin, kaj ni servu la Egiptojn; cxar pli bone estus por ni servi la
Egiptojn, ol morti en la dezerto.

<span id="an_14:13">14:13</span> Tiam Moseo diris al la popolo:Ne timu;
staru, kaj vidu la savon de la Eternulo, kiun Li faros al vi hodiaux;
cxar la Egiptojn, kiujn vi vidas hodiaux, vi eterne neniam plu vidos.

<span id="an_14:14">14:14</span> La Eternulo militos por vi, kaj vi
silentu.

<span id="an_14:15">14:15</span> Kaj la Eternulo diris al Moseo:Kion vi
krias al Mi? diru al la Izraelidoj, ke ili ekiru.

<span id="an_14:16">14:16</span> Kaj vi levu vian bastonon kaj etendu
vian manon super la maron kaj disfendu gxin, por ke la Izraelidoj iru
tra la mezo de la maro sur seka tero.

<span id="an_14:17">14:17</span> Kaj jen, Mi obstinigos la korojn de la
Egiptoj, kaj ili iros post vi; kaj Mi glorigxos per Faraono kaj per lia
tuta militistaro, per liaj cxaroj kaj liaj rajdantoj.

<span id="an_14:18">14:18</span> Kaj la Egiptoj sciigxos, ke Mi estas la
Eternulo, kiam Mi glorigxos per Faraono, per liaj cxaroj kaj liaj
rajdantoj.

<span id="an_14:19">14:19</span> Kaj la Dia angxelo, kiu iradis antaux
la tendaro de la Izraelidoj, formovigxis kaj ekiris post ili; kaj la
nuba kolono formovigxis de antaux ili kaj starigxis post ili;

<span id="an_14:20">14:20</span> kaj gxi aperis inter la tendaro de la
Egiptoj kaj la tendaro de la Izraelidoj, kaj gxi estis nubo malluma, kaj
lumis dum la nokto tiamaniere, ke unuj al la aliaj ne povis
alproksimigxi dum la tuta nokto.

<span id="an_14:21">14:21</span> Kaj Moseo etendis sian manon super la
maron; kaj la Eternulo pelis la maron per forta orienta vento dum la
tuta nokto kaj faris la maron seka tero; kaj la akvo disfendigxis.

<span id="an_14:22">14:22</span> Kaj la Izraelidoj ekiris tra la mezo de
la maro sur seka tero, kaj la akvo estis por ili muro dekstre kaj
maldekstre.

<span id="an_14:23">14:23</span> Kaj la Egiptoj postkuris kaj venis post
ili, cxiuj cxevaloj de Faraono, liaj cxaroj kaj liaj rajdantoj, en la
mezon de la maro.

<span id="an_14:24">14:24</span> Kiam venis la matena gardotempo, la
Eternulo ekrigardis la tendaron de la Egiptoj el la fajra kaj nuba
kolono, kaj Li tumultigis la tendaron de la Egiptoj.

<span id="an_14:25">14:25</span> Kaj Li depusxis la radojn de iliaj
cxaroj kaj malrapidigis ilian iradon. Tiam la Egiptoj diris:Ni forkuru
for de la Izraelidoj, cxar la Eternulo militas por ili kontraux la
Egiptoj.

<span id="an_14:26">14:26</span> Kaj la Eternulo diris al Moseo:Etendu
vian manon super la maron, por ke la akvo revenu sur la Egiptojn, sur
iliajn cxarojn kaj iliajn rajdantojn.

<span id="an_14:27">14:27</span> Kaj Moseo etendis sian manon super la
maron, kaj la maro revenis en la komenco de la mateno, sur sian lokon,
kaj la Egiptoj kuris renkonte al gxi. Kaj la Eternulo jxetis la Egiptojn
en la mezon de la maro.

<span id="an_14:28">14:28</span> Kaj la akvo revenis, kaj kovris la
cxarojn kaj la rajdantojn de la tuta militistaro de Faraono, kiu venis
post ili en la maron; ne restis el ili ecx unu.

<span id="an_14:29">14:29</span> Sed la Izraelidoj iris sur seka tero
tra la mezo de la maro, kaj la akvo estis por ili muro dekstre kaj
maldekstre.

<span id="an_14:30">14:30</span> Kaj la Eternulo savis en tiu tago la
Izraelidojn el la mano de la Egiptoj; kaj la Izraelidoj vidis la
Egiptojn mortintaj sur la bordo de la maro.

<span id="an_14:31">14:31</span> Kaj la Izraelidoj vidis la grandan
manon, kiun la Eternulo aperigis sur la Egiptoj, kaj la popolo ektimis
la Eternulon kaj ekkredis al la Eternulo kaj al Lia sklavo Moseo.

<span id="an_15:1">15:1</span> Tiam Moseo kaj la Izraelidoj kantis cxi
tiun kanton al la Eternulo, kaj parolis jene: Mi kantos al la Eternulo,
cxar Li alte levigxis; CXevalon kaj gxian rajdanton Li jxetis en la
maron.

<span id="an_15:2">15:2</span> Mia forto kaj glorkanto estas la
Eternulo, Kaj Li estis por mi savo. Li estas mia Dio, kaj mi Lin gloros,
La Dio de mia patro, kaj mi Lin altigos.

<span id="an_15:3">15:3</span> La Eternulo estas viro de milito,
Eternulo estas Lia nomo.

<span id="an_15:4">15:4</span> La cxarojn de Faraono kaj lian
militistaron Li jxetis en la maron; Kaj liaj elektitaj militestroj
dronis en la Rugxa Maro.

<span id="an_15:5">15:5</span> Abismoj ilin kovris; Ili falis en la
profundojn kiel sxtono.

<span id="an_15:6">15:6</span> Via dekstra mano, ho Eternulo, estas
glora per forto, Via dekstra mano, ho Eternulo, disbatas malamikon.

<span id="an_15:7">15:7</span> Per Via granda majesto Vi frakasas Viajn
kontrauxulojn; Vi sendas Vian koleron, kaj gxi forbruligas ilin kiel
pajlon.

<span id="an_15:8">15:8</span> De Via kolera blovo montigxis akvo,
Amasigite starigxis fluajxo, Densigxis abismoj en la mezo de la maro.

<span id="an_15:9">15:9</span> La malamiko diris:Mi persekutos, Mi
atingos, mi dividos militakiron; Satigxos de ili mia animo; Mi eltiros
mian glavon, ekstermos ilin mia mano.

<span id="an_15:10">15:10</span> Vi blovis per Via spirito, kaj ilin
kovris la maro; Kiel plumbo ili iris al fundo en la akvo potenca.

<span id="an_15:11">15:11</span> Kiu estas kiel Vi inter la dioj, ho
Eternulo? Kiu estas kiel Vi, majesta en sankteco, Timinda kaj lauxdinda,
faranta miraklojn?

<span id="an_15:12">15:12</span> Vi etendis Vian dekstran manon, Kaj
ilin englutis la tero.

<span id="an_15:13">15:13</span> Vi kondukis kun Via favorkoreco tiun
popolon, kiun Vi liberigis; Vi kondukis gxin per Via forto al Via sankta
logxejo.

<span id="an_15:14">15:14</span> Auxdis popoloj kaj ektremis; Teruro
atakis la logxantojn de Filisxtujo.

<span id="an_15:15">15:15</span> Tiam ektimis la cxefoj de Edom; La
potenculojn de Moab atakis tremo; Perdis la kuragxon cxiuj logxantoj de
Kanaan.

<span id="an_15:16">15:16</span> Falas sur ilin timo kaj teruro pro la
grandeco de Via brako; Ili mutigxas kiel sxtono, gxis pasas Via popolo,
ho Eternulo, GXis pasas la popolo, kiun Vi akiris.

<span id="an_15:17">15:17</span> Vi venigos ilin, kaj plantos ilin Sur
la monto de Via heredo, Sur la loko, ho Eternulo, kiun Vi faris Via
sidejo, En la sanktejo, ho Sinjoro, kiun pretigis Viaj manoj.

<span id="an_15:18">15:18</span> La Eternulo regxos cxiam kaj eterne.

<span id="an_15:19">15:19</span> CXar la cxevaloj de Faraono kun liaj
cxaroj kaj rajdantoj enigxis en la maron, kaj la Eternulo turnis sur
ilin la akvon de la maro; sed la Izraelidoj iris sur seka tero tra la
mezo de la maro.

<span id="an_15:20">15:20</span> Mirjam, la profetino, fratino de Aaron,
prenis tamburinon en sian manon, kaj cxiuj virinoj eliris post sxi kun
tamburinoj kaj dancante.

<span id="an_15:21">15:21</span> Kaj Mirjam antauxkantis al ili: Kantu
al la Eternulo, cxar Li alte levigxis; CXevalon kaj gxian rajdanton Li
jxetis en la maron.

<span id="an_15:22">15:22</span> Moseo ekkondukis la Izraelidojn for de
la Rugxa Maro, kaj ili eliris al la dezerto SXur; ili iris dum tri tagoj
tra la dezerto kaj ne trovis akvon.

<span id="an_15:23">15:23</span> Ili venis al Mara, sed ili ne povis
trinki la akvon en Mara, cxar gxi estis maldolcxa; tial oni donis al la
loko la nomon Mara.

<span id="an_15:24">15:24</span> Kaj la popolo ekmurmuris kontraux
Moseo, dirante:Kiam ni trinkos?

<span id="an_15:25">15:25</span> Tiam li kriis al la Eternulo, kaj la
Eternulo montris al li arbon, kaj li jxetis gxin en la akvon, kaj la
akvo farigxis dolcxa. Tie Li donis al ili legxon kaj jugxon, kaj tie Li
ilin elprovis.

<span id="an_15:26">15:26</span> Kaj Li diris:Se vi auxskultados la
vocxon de la Eternulo, via Dio, kaj farados tion, kio placxas al Li, kaj
vi atentados Liajn ordonojn kaj observados cxiujn Liajn legxojn, tiam Mi
venigos sur vin neniun el tiuj malsanoj, kiujn Mi venigis sur la
Egiptojn; cxar Mi estas la Eternulo, via saniganto.

<span id="an_15:27">15:27</span> Kaj ili venis al Elim; tie estis dek du
fontoj de akvo, kaj sepdek daktilpalmoj. Kaj ili starigis tie sian
tendaron cxe la akvo.

<span id="an_16:1">16:1</span> Ili elmovigxis el Elim, kaj la tuta
komunumo de la Izraelidoj venis en la dezerton Sin, kiu trovigxas inter
Elim kaj Sinaj, en la dek-kvina tago de la dua monato, post sia eliro el
la lando Egipta.

<span id="an_16:2">16:2</span> Kaj la tuta komunumo de la Izraelidoj
ekmurmuris kontraux Moseo kaj Aaron en la dezerto.

<span id="an_16:3">16:3</span> Kaj la Izraelidoj diris al ili:Ho, ni
dezirus morti per la mano de la Eternulo en la lando Egipta, sidante
super la potoj kun viando, mangxante panon gxissate! vi elkondukis nin
en cxi tiun dezerton, por mortigi cxi tiun tutan komunumon per malsato.

<span id="an_16:4">16:4</span> Tiam la Eternulo diris al Moseo:Jen Mi
pluvigos por vi panon el la cxielo; kaj la popolo eliru kaj kolektu
cxiutage tiom, kiom gxi bezonas por la tago, por ke Mi esploru gxin, cxu
gxi sekvos Mian legxon aux ne.

<span id="an_16:5">16:5</span> Sed en la sesa tago ili preparu tion,
kion ili devas enporti, kaj tiam estos duobla porcio kompare kun tio,
kion ili kolektas cxiutage.

<span id="an_16:6">16:6</span> Kaj Moseo kaj Aaron diris al cxiuj
Izraelidoj:Vespere vi sciigxos, ke la Eternulo elkondukis vin el la
lando Egipta.

<span id="an_16:7">16:7</span> Kaj matene vi vidos la gloron de la
Eternulo; cxar Li auxdis vian murmuradon kontraux la Eternulo. Sed kio
estas ni, ke vi murmuras kontraux ni?

<span id="an_16:8">16:8</span> Kaj Moseo diris:La Eternulo donos al vi
vespere viandon por mangxi kaj matene panon por satigxi; cxar la
Eternulo auxdis vian murmuradon, kiun vi murmuris kontraux Li. Sed ni,
kio ni estas? ne kontraux ni estas via murmurado, sed kontraux la
Eternulo.

<span id="an_16:9">16:9</span> Kaj Moseo diris al Aaron:Diru al la tuta
komunumo de la Izraelidoj:Alproksimigxu antaux la Eternulon, cxar Li
auxdis vian murmuradon.

<span id="an_16:10">16:10</span> Kaj dum Aaron estis parolanta al la
tuta komunumo de la Izraelidoj, ili turnigxis al la dezerto, kaj jen la
gloro de la Eternulo aperis en nubo.

<span id="an_16:11">16:11</span> Kaj la Eternulo parolis al Moseo,
dirante:

<span id="an_16:12">16:12</span> Mi auxdis la murmuradon de la
Izraelidoj; diru al ili jenon:En la komenco de la vespero vi mangxos
viandon, kaj matene vi satigxos per pano, kaj vi sciigxos, ke Mi estas
la Eternulo, via Dio.

<span id="an_16:13">16:13</span> Kiam venis la vespero, alflugis
koturnoj kaj kovris la tendaron, kaj matene estis tavolo da roso
cxirkaux la tendaro.

<span id="an_16:14">16:14</span> Kiam la tavolo da roso forlevigxis,
tiam montrigxis, ke sur la suprajxo de la dezerto kusxas io delikata,
sensxela, delikata kiel prujno sur la tero.

<span id="an_16:15">16:15</span> Kiam la Izraelidoj ekvidis, ili diris
unuj al la aliaj:Kio gxi estas? cxar ili ne sciis, kio gxi estas. Kaj
Moseo diris al ili:GXi estas la pano, kiun la Eternulo donis al vi por
mangxi.

<span id="an_16:16">16:16</span> Jen estas tio, kion ordonis la
Eternulo:Kolektu gxin cxiu en tia kvanto, kiom li bezonas por mangxi;
prenu po unu omero por cxiu kapo, laux la nombro de viaj animoj, kiujn
cxiu havas en sia tendo.

<span id="an_16:17">16:17</span> Kaj tiel faris la Izraelidoj, kaj ili
kolektis, unu pli, alia malpli.

<span id="an_16:18">16:18</span> Kaj oni mezuris per omero; kaj kiu
kolektis pli, ne havis superflue, kaj kiu kolektis malpli, ne havis
mankon; cxiu kolektis tiom, kiom li povis mangxi.

<span id="an_16:19">16:19</span> Kaj Moseo diris al ili:Neniu restigu
iom el gxi gxis la mateno.

<span id="an_16:20">16:20</span> Sed ili ne obeis Moseon, kaj kelkaj
restigis iom el gxi gxis la mateno; kaj aperis en gxi vermoj, kaj gxi
malbonodorigxis; kaj Moseo ekkoleris ilin.

<span id="an_16:21">16:21</span> Ili kolektadis gxin cxiumatene, cxiu
tiom, kiom li bezonis por mangxi; kaj kiam la suno farigxis pli varma,
tio fandigxadis.

<span id="an_16:22">16:22</span> Kiam venis la sesa tago, ili kolektis
duoble da pano, po du omeroj por cxiu; kaj cxiuj cxefoj de la komunumo
venis kaj diris tion al Moseo.

<span id="an_16:23">16:23</span> Kaj li diris al ili:Jen estas, kion
diris la Eternulo:ripozo de sankta sabato de la Eternulo estas morgaux;
kion vi estas bakontaj, baku, kaj kion vi estas kuirontaj, kuiru; sed
cxion superfluan formetu, por ke gxi estu konservata gxis la mateno.

<span id="an_16:24">16:24</span> Kaj ili formetis gxin gxis la mateno,
kiel ordonis Moseo, kaj gxi ne malbonodorigxis, kaj vermoj ne aperis en
gxi.

<span id="an_16:25">16:25</span> Kaj Moseo diris:Mangxu gxin hodiaux,
cxar hodiaux estas sabato de la Eternulo; hodiaux vi ne trovos gxin sur
la kampo.

<span id="an_16:26">16:26</span> Dum ses tagoj kolektu gxin, sed la sepa
tago estas sabato, en tiu tago gxi ne trovigxos.

<span id="an_16:27">16:27</span> En la sepa tago eliris kelkaj el la
popolo, por kolekti, sed ili ne trovis.

<span id="an_16:28">16:28</span> Kaj la Eternulo diris al Moseo:GXis
kiam vi rifuzos observi Miajn ordonojn kaj Mian instruon?

<span id="an_16:29">16:29</span> Rigardu, la Eternulo donis al vi la
sabaton, tial Li donas al vi en la sesa tago panon por du tagoj; restu
cxiu hejme, neniu eliru for de sia loko en la sepa tago.

<span id="an_16:30">16:30</span> Kaj la popolo ripozis en la sepa tago.

<span id="an_16:31">16:31</span> Kaj la domo de Izrael donis al gxi la
nomon manao; gxi estis kiel la semo de koriandro, blanka, kaj gxia gusto
estis kiel blankpaneto kun mielo.

<span id="an_16:32">16:32</span> Kaj Moseo diris:Jen estas tio, kion
ordonis la Eternulo:Plenigu per gxi omeron, ke gxi estu konservata en
viaj generacioj, por ke oni vidu la panon, kiun Mi mangxigis al vi en la
dezerto, kiam Mi elkondukis vin el la lando Egipta.

<span id="an_16:33">16:33</span> Kaj Moseo diris al Aaron:Prenu unu
vazon kaj enmetu tien plenan omeron da manao kaj starigu gxin antaux la
Eternulo, por ke gxi estu konservata en viaj generacioj.

<span id="an_16:34">16:34</span> Kiel la Eternulo ordonis al Moseo,
Aaron starigis gxin antaux la Atesto, por konservigxi.

<span id="an_16:35">16:35</span> Kaj la Izraelidoj mangxis la manaon dum
kvardek jaroj, gxis ili venis en landon logxeblan; la manaon ili
mangxis, gxis ili venis al la limo de la lando Kanaana.

<span id="an_16:36">16:36</span> Kaj omero estas dekono de efo.

<span id="an_17:1">17:1</span> La tuta komunumo de la Izraelidoj
elmovigxis el la dezerto Sin laux siaj tagvojoj, kiel ordonis la
Eternulo; kaj ili starigis sian tendaron en Refidim, kaj la popolo ne
havis akvon por trinki.

<span id="an_17:2">17:2</span> Kaj la popolo malpacis kontraux Moseo,
kaj ili diris:Donu al ni akvon por trinki. Kaj Moseo diris al ili:Kial
vi malpacas kontraux mi? kial vi provas la Eternulon?

<span id="an_17:3">17:3</span> Sed la popolo tie suferis pro manko de
akvo, kaj la popolo murmuris kontraux Moseo, kaj diris:Kial vi
elkondukis nin el Egiptujo, por mortigi nin kaj niajn infanojn kaj niajn
brutojn per soifo?

<span id="an_17:4">17:4</span> Tiam Moseo kriis al la Eternulo,
dirante:Kion mi faros kun cxi tiu popolo? baldaux povas okazi, ke ili
min sxtonmortigos.

<span id="an_17:5">17:5</span> Kaj la Eternulo diris al Moseo:Preteriru
antaux la popolo, kaj prenu kun vi kelkajn el la cxefoj de Izrael, kaj
vian bastonon, per kiu vi frapis la riveron, prenu en vian manon, kaj
iru.

<span id="an_17:6">17:6</span> Jen Mi staros antaux vi tie super roko
sur HXoreb; kaj vi frapos la rokon, kaj eliros el gxi akvo, kaj la
popolo trinkos. Kaj Moseo faris tiel antaux la okuloj de la cxefoj de
Izrael.

<span id="an_17:7">17:7</span> Kaj li donis al tiu loko la nomon Masa
kaj Meriba, pro la malpaco de la Izraelidoj, kaj pro tio, ke ili provis
la Eternulon, dirante:CXu la Eternulo estas inter ni, aux ne?

<span id="an_17:8">17:8</span> Venis la Amalekidoj, kaj ekmilitis
kontraux la Izraelidoj en Refidim.

<span id="an_17:9">17:9</span> Tiam Moseo diris al Josuo:Elektu al ni
virojn, kaj eliru, batalu kontraux la Amalekidoj. Morgaux mi staros sur
supro de monteto, kaj la Dian bastonon mi havos en mia mano.

<span id="an_17:10">17:10</span> Kaj Josuo faris, kiel diris al li
Moseo, kaj batalis kontraux la Amalekidoj; kaj Moseo, Aaron, kaj HXur
supreniris sur la supron de la monteto.

<span id="an_17:11">17:11</span> Kaj cxiufoje, kiam Moseo levis sian
manon, venkis Izrael; kaj kiam li mallevis sian manon, venkis Amalek.

<span id="an_17:12">17:12</span> Sed la manoj de Moseo estis pezaj; tial
ili prenis sxtonon kaj metis gxin sub lin, kaj li sidigxis sur gxi; kaj
Aaron kaj HXur subtenis liajn manojn, unu de unu flanko, la dua de la
dua flanko; kaj liaj manoj estis en gxusta tenigxo gxis la subiro de la
suno.

<span id="an_17:13">17:13</span> Kaj Josuo senfortigis Amalekon kaj lian
popolon per la glavo.

<span id="an_17:14">17:14</span> Kaj la Eternulo diris al Moseo:Skribu
cxi tion por memoro en libron kaj enmetu cxi tion en la orelojn de
Josuo, ke Mi ekstermos la memoron pri Amalek sub la cxielo.

<span id="an_17:15">17:15</span> Moseo konstruis altaron, kaj donis al
gxi la nomon:La Eternulo mia Standardo.

<span id="an_17:16">17:16</span> CXar li diris:Estas promesite per la
altaro de la Eternulo, ke la Eternulo militos kontraux Amalek de
generacio al generacio.

<span id="an_18:1">18:1</span> Jitro, la Midjana pastro, la bopatro de
Moseo, auxdis cxion, kion la Eternulo faris al Moseo kaj al Sia popolo
Izrael, ke la Eternulo elkondukis Izraelon el Egiptujo.

<span id="an_18:2">18:2</span> Kaj Jitro, la bopatro de Moseo, prenis
Ciporan, la edzinon de Moseo, kiun tiu forlasis;

<span id="an_18:3">18:3</span> kaj sxiajn du filojn, el kiuj unu havis
la nomon Gersxom; cxar la patro diris:Mi estis fremdulo en fremda lando;

<span id="an_18:4">18:4</span> kaj la dua havis la nomon Eliezer, cxar
tiu diris:La Dio de mia patro helpis min, kaj savis min kontraux la
glavo de Faraono.

<span id="an_18:5">18:5</span> Kaj Jitro, la bopatro de Moseo, kun liaj
filoj kaj lia edzino venis al Moseo en la dezerton, kie li staris
tendare cxe la monto de Dio.

<span id="an_18:6">18:6</span> Kaj li dirigis al Moseo:Mi, via bopatro
Jitro, venas al vi, kaj ankaux via edzino kaj sxiaj du filoj kun sxi.

<span id="an_18:7">18:7</span> Tiam Moseo eliris renkonte al sia bopatro
kaj profunde salutis lin kaj kisis lin, kaj ili demandis sin reciproke
pri la farto kaj eniris en la tendon.

<span id="an_18:8">18:8</span> Kaj Moseo rakontis al sia bopatro cxion,
kion la Eternulo faris al Faraono kaj al la Egiptoj pro Izrael, kaj
cxiujn malfacilajxojn, kiuj trafis ilin dum la vojo kaj el kiuj la
Eternulo ilin savis.

<span id="an_18:9">18:9</span> Jitro gxojis je la tuta bono, kiun la
Eternulo faris al Izrael, savinte lin el la mano de la Egiptoj.

<span id="an_18:10">18:10</span> Kaj Jitro diris:Benata estu la
Eternulo, kiu savis vin el la manoj de la Egiptoj kaj el la mano de
Faraono, kaj kiu savis la popolon el sub la mano de la Egiptoj.

<span id="an_18:11">18:11</span> Nun mi scias, ke la Eternulo estas pli
granda ol cxiuj dioj; gxi estas pro tio, ke tiuj malbonintencis kontraux
ili.

<span id="an_18:12">18:12</span> Kaj Jitro, la bopatro de Moseo,
alportis al Dio bruloferon kaj bucxoferojn; kaj Aaron kaj cxiuj cxefoj
de Izrael venis, por mangxi panon kun la bopatro de Moseo antaux Dio.

<span id="an_18:13">18:13</span> La sekvantan tagon Moseo sidigxis, por
jugxi la popolon; kaj la popolo staris antaux Moseo de la mateno gxis la
vespero.

<span id="an_18:14">18:14</span> Kaj la bopatro de Moseo vidis cxion,
kion li faras por la popolo, kaj diris:Kio estas tio, kion vi faras al
la popolo? kial vi sola sidas kaj la tuta popolo staras antaux vi de
mateno gxis vespero?

<span id="an_18:15">18:15</span> Tiam Moseo diris al sia bopatro:La
popolo venas al mi, por demandi Dion.

<span id="an_18:16">18:16</span> Kiam farigxas inter ili ia afero, ili
venas al mi; kaj mi jugxas inter unu kaj alia, kaj mi sciigas la legxojn
de Dio kaj Liajn instruojn.

<span id="an_18:17">18:17</span> Sed la bopatro de Moseo diris al li:Ne
bona estas la afero, kiun vi faras.

<span id="an_18:18">18:18</span> Senfortigxos vi kaj cxi tiu popolo, kiu
estas kun vi; cxar la afero estas tro malfacila por vi; vi ne povas
plenumi gxin sola.

<span id="an_18:19">18:19</span> Auxskultu mian vocxon, mi donos al vi
konsilon, kaj Dio estos kun vi. Vi estu por la popolo perulo antaux Dio,
kaj prezentu la aferojn al Dio.

<span id="an_18:20">18:20</span> Instruu al ili la legxojn kaj
instruojn, kaj montru al ili la vojon, kiun ili devas iri, kaj la
farojn, kiujn ili devas fari.

<span id="an_18:21">18:21</span> Kaj vi elsercxu inter la tuta popolo
homojn bravajn, timantajn Dion, homojn veramajn, neprofitamajn; kaj
starigu ilin super la popolo kiel milestrojn, centestrojn,
kvindekestrojn, kaj dekestrojn.

<span id="an_18:22">18:22</span> Kaj ili jugxadu la popolon en cxiu
tempo; cxiun grandan aferon ili venigu al vi, sed cxiun malgrandan
aferon jugxu ili; tiel farigxos pli facile al vi, kaj ili portos kun vi.

<span id="an_18:23">18:23</span> Se vi tion faros kaj Dio al vi ordonos,
tiam vi povos resti forta, kaj ankaux cxi tiu tuta popolo venos al sia
loko en paco.

<span id="an_18:24">18:24</span> Moseo obeis la vocxon de sia bopatro,
kaj faris cxion, kion tiu diris.

<span id="an_18:25">18:25</span> Kaj Moseo elektis bravajn homojn inter
la tuta Izrael, kaj faris ilin estroj super la popolo, milestroj,
centestroj, kvindekestroj, kaj dekestroj.

<span id="an_18:26">18:26</span> Kaj ili jugxadis la popolon en cxiu
tempo; malfacilan aferon ili venigadis al Moseo, kaj cxiun aferon
malgrandan jugxadis ili.

<span id="an_18:27">18:27</span> Kaj Moseo lasis sian bopatron foriri,
kaj tiu iris en sian landon.

<span id="an_19:1">19:1</span> En la tria monato post la eliro de la
Izraelidoj el la lando Egipta, en tiu tago ili venis en la dezerton
Sinaj.

<span id="an_19:2">19:2</span> Ili eliris el Refidim, kaj venis en la
dezerton Sinaj kaj starigis sian tendaron en la dezerto; kaj Izrael
starigxis tie tendare antaux la monto.

<span id="an_19:3">19:3</span> Kaj Moseo supreniris al Dio; kaj la
Eternulo vokis al li de la monto, dirante:Tiel diru al la domo de Jakob
kaj sciigu al la filoj de Izrael:

<span id="an_19:4">19:4</span> Vi vidis, kion Mi faris al la Egiptoj kaj
kiel Mi portis vin sur aglaj flugiloj kaj venigis vin al Mi.

<span id="an_19:5">19:5</span> Kaj nun se vi obeos Mian vocxon kaj
observos Mian interligon, vi estos Mia amata proprajxo inter cxiuj
popoloj, cxar al Mi apartenas la tuta tero.

<span id="an_19:6">19:6</span> Kaj vi estos por Mi regno de pastroj kaj
popolo sankta. Tio estas la vortoj, kiujn vi diru al la Izraelidoj.

<span id="an_19:7">19:7</span> Moseo venis, kaj alvokis la cxefojn de la
popolo, kaj prezentis al ili cxiujn tiujn vortojn, pri kiuj la Eternulo
ordonis al li.

<span id="an_19:8">19:8</span> Kaj la tuta popolo respondis kune kaj
diris:CXion, kion la Eternulo diris, ni faros. Kaj Moseo raportis la
vortojn de la popolo al la Eternulo.

<span id="an_19:9">19:9</span> Kaj la Eternulo diris al Moseo:Jen Mi
venos al vi en densa nubo, por ke la popolo auxdu, kiam Mi parolos kun
vi, kaj por ke ili kredu al vi eterne. Kaj Moseo sciigis la vortojn de
la popolo al la Eternulo.

<span id="an_19:10">19:10</span> Kaj la Eternulo diris al Moseo:Iru al
la popolo kaj sanktigu gxin hodiaux kaj morgaux, kaj ili lavu siajn
vestojn.

<span id="an_19:11">19:11</span> Kaj ili estu pretaj por la tria tago,
cxar en la tria tago la Eternulo malsupreniros antaux la okuloj de la
tuta popolo sur la monton Sinaj.

<span id="an_19:12">19:12</span> Kaj difinu limon por la popolo
cxirkauxe, dirante:Gardu vin, ke vi ne supreniru sur la monton nek tusxu
gxian bazon; cxiu, kiu tusxos la monton, estu mortigita.

<span id="an_19:13">19:13</span> Mano lin ne tusxu, sed per sxtonoj li
estu mortigita, aux li estu pafmortigita; cxu tio estos bruto, cxu tio
estos homo, li ne vivu. Kiam eksonos longa trumpetado, tiam ili povas
supreniri sur la monton.

<span id="an_19:14">19:14</span> Kaj Moseo malsupreniris de la monto al
la popolo kaj sanktigis la popolon, kaj ili lavis siajn vestojn.

<span id="an_19:15">19:15</span> Kaj li diris al la popolo:Estu pretaj
por la tria tago; ne alproksimigxu al virino.

<span id="an_19:16">19:16</span> En la tria tago, tuj matene,
komencigxis tondroj kaj fulmoj, kaj densa nubo estis super la monto, kaj
auxdigxis tre forta sonado de korno; kaj ektremis la tuta popolo, kiu
estis en la tendaro.

<span id="an_19:17">19:17</span> Kaj Moseo elirigis la popolon el la
tendaro renkonte al Dio, kaj ili starigxis antaux la bazo de la monto.

<span id="an_19:18">19:18</span> Kaj la monto Sinaj tuta fumigxis kauxze
de tio, ke la Eternulo malsupreniris sur gxin en fajro; kaj gxia fumo
levigxadis kiel fumo el forno, kaj la tuta monto forte tremis.

<span id="an_19:19">19:19</span> Kaj la sonado de la korno farigxadis
cxiam pli kaj pli forta; Moseo paroladis, kaj Dio respondadis al li per
vocxo.

<span id="an_19:20">19:20</span> Kaj la Eternulo malsupreniris sur la
monton Sinaj, sur la supron de la monto; kaj la Eternulo vokis Moseon
sur la supron de la monto, kaj Moseo supreniris.

<span id="an_19:21">19:21</span> Kaj la Eternulo diris al Moseo:Iru
malsupren, avertu la popolon, ke ili ne translimigxu perforte al la
Eternulo, por vidi, cxar tiam multaj el ili falus.

<span id="an_19:22">19:22</span> Ecx la pastroj, kiuj alproksimigxos al
la Eternulo, sanktigu sin, por ke la Eternulo ne frakasu ilin.

<span id="an_19:23">19:23</span> Kaj Moseo diris al la Eternulo:La
popolo ne povas supreniri sur la monton Sinaj, cxar Vi avertis nin,
dirante:Faru limon cxirkaux la monto, kaj sanktigu gxin.

<span id="an_19:24">19:24</span> Sed la Eternulo diris al li:Iru
malsupren, poste supreniru vi kaj Aaron kun vi; sed la pastroj kaj la
popolo ne penu perforte supreniri al la Eternulo, por ke Li ne frakasu
ilin.

<span id="an_19:25">19:25</span> Kaj Moseo malsupreniris al la popolo
kaj diris tion al ili.

<span id="an_20:1">20:1</span> Kaj Dio diris cxiujn sekvantajn vortojn:

<span id="an_20:2">20:2</span> Mi estas la Eternulo, via Dio, kiu
elkondukis vin el la lando Egipta, el la domo de sklaveco.

<span id="an_20:3">20:3</span> Ne ekzistu cxe vi aliaj dioj antaux Mi.

<span id="an_20:4">20:4</span> Ne faru al vi idolon, nek bildon de io,
kio estas en la cxielo supre aux sur la tero malsupre aux en la akvo sub
la tero;

<span id="an_20:5">20:5</span> ne klinigxu antaux ili kaj ne servu ilin;
cxar Mi, la Eternulo, via Dio, estas Dio severa, kiu la malbonagon de la
patroj punas sur la idoj en la tria kaj kvara generacioj cxe Miaj
malamantoj,

<span id="an_20:6">20:6</span> kaj kiu faras favorkorajxon por miloj al
Miaj amantoj kaj al la plenumantoj de Miaj ordonoj.

<span id="an_20:7">20:7</span> Ne malbonuzu la nomon de la Eternulo, via
Dio; cxar la Eternulo ne lasos senpuna tiun, kiu malbonuzas Lian nomon.

<span id="an_20:8">20:8</span> Memoru pri la tago sabata, ke vi tenu
gxin sankta.

<span id="an_20:9">20:9</span> Dum ses tagoj laboru kaj faru cxiujn
viajn aferojn;

<span id="an_20:10">20:10</span> sed la sepa tago estas sabato de la
Eternulo, via Dio; faru nenian laboron, nek vi, nek via filo, nek via
filino, nek via sklavo, nek via sklavino, nek via bruto, nek via
fremdulo, kiu estas inter viaj pordegoj;

<span id="an_20:11">20:11</span> cxar dum ses tagoj la Eternulo kreis la
cxielon kaj la teron, la maron, kaj cxion, kio estas en ili, sed en la
sepa tago Li ripozis. Tial la Eternulo benis la tagon sabatan kaj
sanktigis gxin.

<span id="an_20:12">20:12</span> Respektu vian patron kaj vian patrinon,
por ke longe dauxru via vivo sur la tero, kiun la Eternulo, via Dio,
donas al vi.

<span id="an_20:13">20:13</span> Ne mortigu.

<span id="an_20:14">20:14</span> Ne adultu.

<span id="an_20:15">20:15</span> Ne sxtelu.

<span id="an_20:16">20:16</span> Ne parolu kontraux via proksimulo
malveran ateston.

<span id="an_20:17">20:17</span> Ne deziru la domon de via proksimulo;
ne deziru la edzinon de via proksimulo, nek lian sklavon, nek lian
sklavinon, nek lian bovon, nek lian azenon, nek ion, kio apartenas al
via proksimulo.

<span id="an_20:18">20:18</span> Kaj la tuta popolo vidis la tondrojn
kaj la fulmojn kaj la sonadon de la korno kaj la fumigxadon de la monto;
kaj la popolo vidis, kaj retirigxis kun teruro kaj starigxis
malproksime.

<span id="an_20:19">20:19</span> Kaj ili diris al Moseo:Parolu vi kun
ni, kaj ni auxskultos, sed Dio ne parolu kun ni, por ke ni ne mortu.

<span id="an_20:20">20:20</span> Kaj Moseo diris al la popolo:Ne timu;
cxar por vin elprovi venis Dio, kaj por ke la timo antaux Li estu antaux
via vizagxo, por ke vi ne peku.

<span id="an_20:21">20:21</span> Kaj la popolo staris malproksime; sed
Moseo alproksimigxis al la mallumo, kie estis Dio.

<span id="an_20:22">20:22</span> Kaj la Eternulo diris al Moseo:Tiel
diru al la Izraelidoj:Vi vidis, kiel Mi parolis kun vi el la cxielo.

<span id="an_20:23">20:23</span> Ne faru antaux Mi diojn argxentajn, kaj
diojn orajn ne faru al vi.

<span id="an_20:24">20:24</span> Altaron el tero faru al Mi, kaj oferu
sur gxi viajn bruloferojn kaj pacoferojn, viajn sxafojn kaj viajn
bovojn; sur cxiu loko, kie Mi memorigos Mian nomon, Mi venos al vi kaj
benos vin.

<span id="an_20:25">20:25</span> Kaj se vi faros al Mi altaron el
sxtonoj, ne konstruu gxin el sxtonoj hakitaj; cxar se vi levos sur gxin
vian hakilon, vi gxin malsanktigos.

<span id="an_20:26">20:26</span> Kaj ne supreniru per sxtupoj al Mia
altaro, por ke ne malkovrigxu via nudeco antaux gxi.

<span id="an_21:1">21:1</span> Kaj jen estas la jugxoj, kiujn vi
proponos al ili:

<span id="an_21:2">21:2</span> Se vi acxetos sklavon Hebreon, li servu
dum ses jaroj; sed en la sepa li eliru libera senpage.

<span id="an_21:3">21:3</span> Se li venis sola, li eliru sola; se li
estas edzigita, tiam lia edzino eliru kune kun li.

<span id="an_21:4">21:4</span> Se lia sinjoro donis al li edzinon kaj
sxi naskis al li filojn aux filinojn, tiam la edzino kaj sxiaj infanoj
restu cxe sia sinjoro, kaj li eliru sola.

<span id="an_21:5">21:5</span> Sed se la sklavo diros:Mi amas mian
sinjoron, mian edzinon, kaj miajn infanojn, mi ne volas liberigxi;

<span id="an_21:6">21:6</span> tiam lia sinjoro alkonduku lin antaux la
potenculojn kaj starigu lin apud la pordo aux apud la fosto, kaj lia
sinjoro trapiku lian orelon per aleno, kaj li estu lia sklavo por cxiam.

<span id="an_21:7">21:7</span> Kaj se iu vendos sian filinon kiel
sklavinon, sxi ne eliru kiel eliras la sklavoj.

<span id="an_21:8">21:8</span> Se sxi ne placxas al sia sinjoro, al kiu
sxi estis fordonita, tiam li donu al sxi la eblon elacxetigxi; al fremda
popolo sxin vendi li ne havas la rajton, cxar li kondutis ne honeste
kontraux sxi.

<span id="an_21:9">21:9</span> Se iu transdonos sxin al sia filo, li agu
kun sxi laux la rajto de filinoj.

<span id="an_21:10">21:10</span> Se li prenos por li alian edzinon, tiam
nutrajxo, vestoj, kaj edzina vivo ne devas esti rifuzataj al sxi.

<span id="an_21:11">21:11</span> Kaj se tiujn tri aferojn li ne faros
por sxi, tiam sxi eliru senpage, sen elacxeto.

<span id="an_21:12">21:12</span> Se iu batos homon kaj tiu mortos, li
estu mortigita.

<span id="an_21:13">21:13</span> Sed se li ne agis malbonintence, nur
Dio pusxis tiun sub lian manon, Mi difinas al vi lokon, kien li povas
forkuri.

<span id="an_21:14">21:14</span> Sed se iu intence mortigis sian
proksimulon per ruzo, tiam ecx de Mia altaro forprenu lin, ke li mortu.

<span id="an_21:15">21:15</span> Kiu batas sian patron aux sian
patrinon, tiu devas esti mortigita.

<span id="an_21:16">21:16</span> Kaj se iu sxtelas homon por vendi lin,
aux oni trovas tiun en lia mano, li devas esti mortigita.

<span id="an_21:17">21:17</span> Kiu malbenas sian patron aux sian
patrinon, tiu devas esti mortigita.

<span id="an_21:18">21:18</span> Se homoj kverelos, kaj unu batos la
alian per sxtono aux per pugno kaj tiu ne mortos, sed devos kusxi en
lito:

<span id="an_21:19">21:19</span> se li levigxos kaj irados ekstere per
apogilo, tiam la batinto estu senkulpa; li nur kompensu al li lian
malliberigitecon kaj zorgu pri lia kuracado.

<span id="an_21:20">21:20</span> Se iu batos sian sklavon aux sian
sklavinon per bastono, kaj tiu mortos sub lia mano, tiam oni devas lin
puni;

<span id="an_21:21">21:21</span> sed se tiu restos viva dum unu aux du
tagoj, tiam oni ne devas lin puni; cxar tio estas lia mono.

<span id="an_21:22">21:22</span> Se viroj kverelos kaj frapos gravedan
virinon, kaj sxi abortos, sed ne farigxos malfelicxo, tiam oni punu lin
per monpuno, kian metos sur lin la edzo de la virino, kaj li pagu gxin
laux decido de jugxantoj.

<span id="an_21:23">21:23</span> Sed se farigxos malfelicxo, tiam donu
animon pro animo,

<span id="an_21:24">21:24</span> okulon pro okulo, denton pro dento,
manon pro mano, piedon pro piedo,

<span id="an_21:25">21:25</span> bruldifekton pro bruldifekto, vundon
pro vundo, kontuzon pro kontuzo.

<span id="an_21:26">21:26</span> Kaj se iu batos okulon de sia sklavo
aux de sia sklavino kaj difektos gxin, tiam li forliberigu tiun kompense
pro la okulo.

<span id="an_21:27">21:27</span> Kaj se li elbatos denton de sia sklavo
aux denton de sia sklavino, li forliberigu tiun kompense pro la dento.

<span id="an_21:28">21:28</span> Se bovo kornobatos viron aux virinon
kaj tiu mortos, tiam oni sxtonmortigu la bovon kaj gxia viando ne estu
mangxata, sed la mastro de la bovo restu senkulpa.

<span id="an_21:29">21:29</span> Sed se la bovo estis kornobatema
antauxe kaj oni tion sciigis al gxia mastro kaj li gxin ne gardis kaj
gxi mortigis viron aux virinon, tiam la bovon oni sxtonmortigu kaj gxian
mastron oni mortigu.

<span id="an_21:30">21:30</span> Se oni metos sur lin elacxeton, tiam li
donu pro sia animo tian elacxetan sumon, kia estos metita sur lin.

<span id="an_21:31">21:31</span> Se filo aux filino estos kornobatita,
oni agu kun li en la sama maniero.

<span id="an_21:32">21:32</span> Se iun sklavon aux sklavinon kornobatos
la bovo, tiam tridek sikloj da mono devas esti pagitaj al ties mastro
kaj la bovo devas esti sxtonmortigita.

<span id="an_21:33">21:33</span> Se iu malfermos kavon, aux elfosos
kavon, kaj ne kovros gxin, kaj falos tien bovo aux azeno,

<span id="an_21:34">21:34</span> tiam la mastro de la kavo devas
kompensi per mono al gxia mastro, kaj la kadavro apartenu al li.

<span id="an_21:35">21:35</span> Se la bovo de iu homo kornobatos bovon
de lia proksimulo tiel, ke gxi mortos, tiam ili vendu la vivan bovon kaj
dividu inter si egalparte la monon pro gxi, kaj ankaux la kadavron ili
dividu.

<span id="an_21:36">21:36</span> Sed se oni sciis, ke la bovo estis
kornobatema antauxe, kaj gxia mastro gxin ne gardis, tiam ili pagu bovon
pro la bovo, kaj la kadavro apartenu al li.

<span id="an_22:1">22:1</span> Se iu sxtelos bovon aux sxafon kaj bucxos
gxin aux vendos gxin, tiam li pagu kvin bovojn pro la bovo kaj kvar
sxafojn pro la sxafo.

<span id="an_22:2">22:2</span> Se iu trovos sxtelanton cxe subfosado kaj
batos lin kaj tiu mortos, tiam oni ne jugxu lin pro la sango.

<span id="an_22:3">22:3</span> Sed se lumis super li la suno, tiam oni
jugxu lin pro la sango. La sxtelinto pagu kompenson; se li ne havas,
tiam oni lin vendu pro lia sxtelo.

<span id="an_22:4">22:4</span> Se la sxtelitajxo, cxu gxi estas bovo,
cxu azeno, cxu sxafo, estos trovita en liaj manoj viva, tiam li kompensu
duoble.

<span id="an_22:5">22:5</span> Se iu difektos kampon aux vinberejon,
lasante sian bruton, ke gxi difektu kampon de aliulo, tiam li devas pagi
per plejbonajxo el sia kampo kaj per plejbonajxo el sia vinberejo.

<span id="an_22:6">22:6</span> Se eliros fajro kaj trafos dornojn kaj
ekstermos garbojn aux starantan grenon aux kampon, tiam tiu kompensu,
kiu kauxzis la brulon.

<span id="an_22:7">22:7</span> Se iu donos al sia proksimulo monon aux
uzatajxojn, por konservi, kaj ili estos sxtelitaj el la domo de tiu
homo, tiam, se la sxtelinto estos trovita, li kompensu duoble.

<span id="an_22:8">22:8</span> Se la sxtelinto ne estos trovita, tiam la
mastro de la domo venu al la potenculoj, kaj jxuru, ke li ne etendis
sian manon sur la apartenajxon de sia proksimulo.

<span id="an_22:9">22:9</span> Pri cxiu maljustajxo, cxu gxi estos pri
bovo, cxu pri azeno, cxu pri sxafo, cxu pri vesto, pri cxiu perditajxo,
pri kiu iu diros, ke gxi estas lia, la afero de ambaux devas esti
prezentita al la potenculoj; kiun la potenculoj trovos kulpa, tiu
kompensu duoble al sia proksimulo.

<span id="an_22:10">22:10</span> Se iu donos al sia proksimulo azenon
aux bovon aux sxafon aux alian bruton, por konservi, kaj gxi mortos aux
estos difektita aux forkaptita, kaj neniu tion vidos,

<span id="an_22:11">22:11</span> tiam jxuro antaux la Eternulo estu
inter ili, ke li ne etendis sian manon sur la apartenajxon de sia
proksimulo, kaj gxia mastro gxin prenos kaj li ne kompensos.

<span id="an_22:12">22:12</span> Sed se oni gxin sxtelos de li, tiam li
devas kompensi al gxia mastro.

<span id="an_22:13">22:13</span> Se gxi estos dissxirita, li prezentu
ateston, kaj la dissxiritajxon li ne kompensos.

<span id="an_22:14">22:14</span> Se iu gxin prenos prunte de sia
proksimulo, kaj gxi estos difektita aux mortos dum foresto de sia
mastro, tiam li devas kompensi.

<span id="an_22:15">22:15</span> Se gxia mastro estis apud gxi, tiam li
ne devas kompensi. Se gxi estis dungita, li perdis sian dungomonon.

<span id="an_22:16">22:16</span> Se iu forlogos virgulinon, kiu ne estas
fiancxinigita, kaj kusxos kun sxi, tiam li donu al sxi doton kaj prenu
sxin al si kiel edzinon.

<span id="an_22:17">22:17</span> Se sxia patro ne volos doni sxin al li,
tiam li pagu tiom da mono, kiom virgulinoj ordinare ricevas dote.

<span id="an_22:18">22:18</span> Sorcxistinon ne lasu vivi.

<span id="an_22:19">22:19</span> CXiu, kiu kusxis kun bruto, estu
mortigita.

<span id="an_22:20">22:20</span> Kiu alportas oferojn al dioj, krom al
la Eternulo sole, tiu estu ekstermita.

<span id="an_22:21">22:21</span> Fremdulon ne ofendu, nek premu lin;
cxar fremduloj vi estis en la lando Egipta.

<span id="an_22:22">22:22</span> Vidvinon kaj orfon ne premu.

<span id="an_22:23">22:23</span> Se vi ilin premos kaj ili krios al Mi,
tiam Mi auxdos ilian krion;

<span id="an_22:24">22:24</span> kaj ekflamos Mia kolero, kaj Mi
mortigos vin per glavo, kaj viaj edzinoj estos vidvinoj kaj viaj infanoj
estos orfoj.

<span id="an_22:25">22:25</span> Se vi pruntedonos monon al iu el Mia
popolo, al iu malricxulo apud vi, ne estu por li premanto, ne metu sur
lin procentojn.

<span id="an_22:26">22:26</span> Se vi prenos de via proksimulo veston
kiel garantiajxon, tiam antaux la subiro de la suno redonu gxin al li;

<span id="an_22:27">22:27</span> cxar gxi estas lia sola kovro, gxi
estas la vesto por lia korpo; en kio li dormos? kaj kiam li krios al Mi,
Mi auxdos, cxar Mi estas favorkora.

<span id="an_22:28">22:28</span> Potenculojn ne malbenu, kaj estron de
via popolo ne insultu.

<span id="an_22:29">22:29</span> Vian abundon kaj sukon ne retenu; la
unuenaskiton el viaj filoj vi devas doni al Mi.

<span id="an_22:30">22:30</span> Tiel same agu kun via bovo kaj via
sxafo; sep tagojn gxi restu kun sia patrino, en la oka tago donu gxin al
Mi.

<span id="an_22:31">22:31</span> Estu por Mi sanktaj homoj; kaj viandon,
dissxiritan sur la kampo, ne mangxu; al hundo jxetu gxin.

<span id="an_23:1">23:1</span> Ne disvastigu malveran famon; ne kunigu
vian manon kun malvirtulo, por esti atestanto de malbonago.

<span id="an_23:2">23:2</span> Ne sekvu la amason por malbonajxoj; kaj
en jugxo ne klinigxu al la opinio de la plimulto, por deklinigxi de la
vero.

<span id="an_23:3">23:3</span> Ankaux malricxulon ne favoru en lia jugxa
afero.

<span id="an_23:4">23:4</span> Se vi renkontos bovon de via malamiko aux
lian azenon erarvagantan, rekonduku gxin al li.

<span id="an_23:5">23:5</span> Se vi vidos, ke azeno de via malamiko
falis sub sia sxargxo, ne forlasu gxin, sed alportu helpon kune kun li.

<span id="an_23:6">23:6</span> Ne forklinu la rajton de via malricxulo
en lia jugxa afero.

<span id="an_23:7">23:7</span> De mensogajxo malproksimigxu, kaj
senkulpulon kaj virtulon ne mortigu; cxar Mi ne pravigos maljustulon.

<span id="an_23:8">23:8</span> Donacojn ne akceptu; cxar donacoj
blindigas vidantojn kaj malgxustigas la aferojn de virtuloj.

<span id="an_23:9">23:9</span> Fremdulon ne premu; vi konas ja la animon
de fremdulo, cxar fremduloj vi estis en la lando Egipta.

<span id="an_23:10">23:10</span> Dum ses jaroj prisemu vian teron kaj
rikoltu gxiajn produktajxojn;

<span id="an_23:11">23:11</span> sed en la sepa jaro ripozigu gxin kaj
ne tusxu gxin, por ke mangxu la malricxuloj el via popolo, kaj la
restajxon mangxu la bestoj de la kampo. Tiel same agu kun via vinberejo
kaj kun via olivarbejo.

<span id="an_23:12">23:12</span> Dum ses tagoj faru viajn laborojn, kaj
en la sepa tago festu, por ke ripozu via bovo kaj via azeno kaj por ke
refresxigxu la filo de via sklavino kaj la fremdulo.

<span id="an_23:13">23:13</span> Kaj cxion, kion Mi diris al vi,
observu; kaj la nomon de aliaj dioj ne citu, gxi ne estu auxdata el via
busxo.

<span id="an_23:14">23:14</span> Tri fojojn festu al Mi dum la jaro.

<span id="an_23:15">23:15</span> La feston de la macoj observu; dum sep
tagoj mangxu macojn, kiel Mi ordonis al vi, en la difinita tempo en la
monato Abib (cxar en tiu tempo vi eliris el Egiptujo); kaj oni ne aperu
antaux Mi kun malplenaj manoj;

<span id="an_23:16">23:16</span> ankaux la feston de la rikolto de la
unuaj fruktoj de via laboro, de tio, kion vi semos sur la kampo; kaj la
feston de kolekto en la fino de la jaro, kiam vi kolektos viajn
laborfruktojn el la kampo.

<span id="an_23:17">23:17</span> Tri fojojn cxiujare aperu cxiuj viaj
virseksuloj antaux la Sinjoro, la Eternulo.

<span id="an_23:18">23:18</span> Ne versxu sur fermentajxon la sangon de
Mia ofero; kaj la graso de Mia festofero ne restu gxis mateno.

<span id="an_23:19">23:19</span> La komencajxon de la unuaj fruktoj de
via tero alportu en la domon de la Eternulo, via Dio. Ne kuiru kapridon
en la lakto de gxia patrino.

<span id="an_23:20">23:20</span> Jen Mi sendas angxelon antaux vi, por
gardi vin sur la vojo, kaj por venigi vin al la loko, kiun Mi pretigis.

<span id="an_23:21">23:21</span> Gardu vin antaux lia vizagxo kaj
auxskultu lian vocxon; ne incitu lin, cxar li ne pardonos vian pekon;
cxar Mia nomo estas en li.

<span id="an_23:22">23:22</span> Sed se vi auxskultos lian vocxon, kaj
faros cxion, kion Mi diros, tiam Mi malamikos kontraux viaj malamikoj
kaj premos viajn premantojn.

<span id="an_23:23">23:23</span> Kiam Mia angxelo iros antaux vi, kaj Mi
venigos vin al la Amoridoj, la HXetidoj, la Perizidoj, la Kanaanidoj, la
HXividoj, kaj la Jebusidoj, kaj Mi ilin ekstermos:

<span id="an_23:24">23:24</span> ne adoru iliajn diojn kaj ne servu
ilin, kaj ne agu kiel ili agas, sed frakasu ilin kaj detruu iliajn
statuojn.

<span id="an_23:25">23:25</span> Kaj servu la Eternulon, vian Dion, kaj
Li benos vian panon kaj vian akvon; kaj Mi forigos malsanon el via mezo.

<span id="an_23:26">23:26</span> Ne estos seninfana nek sennaska en via
lando; la nombron de viaj tagoj Mi faros plena.

<span id="an_23:27">23:27</span> Mian teruron Mi sendos antaux vi, kaj
Mi konfuzos cxiun popolon, al kiu vi venos, kaj cxiujn viajn malamikojn
Mi turnos al vi dorse.

<span id="an_23:28">23:28</span> Kaj Mi sendos krabrojn antaux vi, kaj
ili forpelos la HXividojn kaj la Kanaanidojn kaj la HXetidojn de antaux
vi.

<span id="an_23:29">23:29</span> Mi ne forpelos ilin de antaux vi en unu
jaro, por ke la tero ne farigxu senhoma kaj por ke ne multigxu kontraux
vi la bestoj de la kampo.

<span id="an_23:30">23:30</span> Iom post iom Mi forpelos ilin de antaux
vi, gxis vi multigxos kaj posedos la landon.

<span id="an_23:31">23:31</span> Kaj Mi faros viajn limojn de la Rugxa
Maro gxis la Maro Filisxta, kaj de la dezerto gxis la Rivero; cxar Mi
transdonos en viajn manojn la logxantojn de la lando, kaj vi forpelos
ilin de antaux vi.

<span id="an_23:32">23:32</span> Ne faru interligon kun ili nek kun
iliaj dioj.

<span id="an_23:33">23:33</span> Ili ne logxu en via lando, por ke ili
ne pekigu vin kontraux Mi; se vi servos iliajn diojn, tio farigxos
kaptilo por vi.

<span id="an_24:1">24:1</span> Kaj al Moseo Li diris:Supreniru al la
Eternulo, vi kaj Aaron, Nadab kaj Abihu, kaj sepdek el la cxefoj de
Izrael, kaj faru adoron de malproksime.

<span id="an_24:2">24:2</span> Kaj Moseo sola alproksimigxu al la
Eternulo; sed ili ne alproksimigxu, kaj la popolo ne supreniru kun li.

<span id="an_24:3">24:3</span> Kaj Moseo venis kaj rakontis al la popolo
cxiujn vortojn de la Eternulo kaj cxiujn legxojn. Kaj la tuta popolo
respondis per unu vocxo, kaj ili diris:CXion, kion diris la Eternulo, ni
faros.

<span id="an_24:4">24:4</span> Kaj Moseo skribis cxiujn vortojn de la
Eternulo, kaj li levigxis frue matene kaj konstruis altaron sub la monto
kaj dek du kolonojn laux la dek du triboj de Izrael.

<span id="an_24:5">24:5</span> Kaj li sendis junulojn el la Izraelidoj,
kaj ili alportis bruloferojn kaj bucxis pacoferojn al la Eternulo,
bovidojn.

<span id="an_24:6">24:6</span> Moseo prenis duonon de la sango kaj
enversxis en pelvojn, kaj duonon de la sango li sxprucigis sur la
altaron.

<span id="an_24:7">24:7</span> Kaj li prenis la libron de la interligo
kaj lauxtlegis gxin al la popolo, kaj ili diris:CXion, kion diris la
Eternulo, ni faros kaj obeos.

<span id="an_24:8">24:8</span> Kaj Moseo prenis la sangon kaj sxprucigis
sur la popolon, kaj diris:Jen estas sango de la interligo, kiun la
Eternulo faris kun vi pri cxiuj tiuj vortoj.

<span id="an_24:9">24:9</span> Kaj supreniris Moseo kaj Aaron, Nadab kaj
Abihu, kaj sepdek el la cxefoj de Izrael.

<span id="an_24:10">24:10</span> Kaj ili vidis la Dion de Izrael; kaj
sub Liaj piedoj estis io, kiel faritajxo el brilanta safiro, kaj kiel la
cxielo mem, kiam gxi estas klara.

<span id="an_24:11">24:11</span> Li ne etendis Sian manon kontraux la
cxefojn de Izrael; kaj ili vidis Dion, kaj mangxis kaj trinkis.

<span id="an_24:12">24:12</span> Kaj la Eternulo diris al
Moseo:Supreniru al Mi sur la monton kaj estu tie; kaj Mi donos al vi
sxtonajn tabelojn, kaj la instruon kaj ordonojn, kiujn Mi skribis, por
instrui ilin.

<span id="an_24:13">24:13</span> Kaj levigxis Moseo kaj lia servanto
Josuo, kaj Moseo supreniris sur la monton de Dio.

<span id="an_24:14">24:14</span> Kaj al la cxefoj li diris:Restu cxi
tie, gxis ni revenos al vi; kaj jen Aaron kaj HXur estas kun vi; kiu
havas ian aferon, tiu venu al ili.

<span id="an_24:15">24:15</span> Kaj Moseo supreniris sur la monton, kaj
nubo kovris la monton.

<span id="an_24:16">24:16</span> Kaj la majesto de la Eternulo logxis
sur la monto Sinaj, kaj la nubo gxin kovris dum ses tagoj; kaj Li vokis
Moseon en la sepa tago el interne de la nubo.

<span id="an_24:17">24:17</span> Kaj la aspekto de la majesto de la
Eternulo estis kiel fajro flamanta sur la supro de la monto antaux la
okuloj de la Izraelidoj.

<span id="an_24:18">24:18</span> Kaj Moseo eniris en la mezon de la
nubo, kaj supreniris sur la monton; kaj Moseo estis sur la monto dum
kvardek tagoj kaj kvardek noktoj.

<span id="an_25:1">25:1</span> Kaj la Eternulo ekparolis al Moseo,
dirante:

<span id="an_25:2">25:2</span> Diru al la Izraelidoj, ke ili alportu por
Mi oferdonon; de cxiu homo, kies koro deziros doni, prenu la oferdonon
por Mi.

<span id="an_25:3">25:3</span> Kaj jen estas la oferdono, kiun vi prenos
de ili:oro kaj argxento kaj kupro,

<span id="an_25:4">25:4</span> kaj blua teksajxo kaj purpura kaj rugxa,
kaj bisino kaj kapra lano,

<span id="an_25:5">25:5</span> kaj virsxafaj feloj rugxe kolorigitaj kaj
antilopaj feloj, kaj akacia ligno,

<span id="an_25:6">25:6</span> oleo por lumigado, aromajxoj por la
sankta oleo kaj por la bonodoraj incensoj,

<span id="an_25:7">25:7</span> sxtonoj oniksaj kaj sxtonoj enkadrigeblaj
por la efodo kaj por la surbrustajxo.

<span id="an_25:8">25:8</span> Kaj ili faru por Mi sanktejon, por ke Mi
logxu inter ili.

<span id="an_25:9">25:9</span> Laux cxio, kiel Mi montros al vi la
bildon de la Logxejo kaj la bildon de cxiuj gxiaj objektoj, tiel faru.

<span id="an_25:10">25:10</span> Kaj ili faru keston el akacia ligno; du
ulnoj kaj duono estu gxia longo, kaj unu ulno kaj duono gxia largxo, kaj
unu ulno kaj duono gxia alto.

<span id="an_25:11">25:11</span> Kaj tegu gxin per pura oro, interne kaj
ekstere tegu gxin, kaj faru sur gxi oran kronon cxirkauxe.

<span id="an_25:12">25:12</span> Kaj fandu por gxi kvar orajn ringojn,
kaj alfortikigu ilin sur gxiaj kvar anguloj:du ringojn sur unu gxia
flanko kaj du ringojn sur gxia alia flanko.

<span id="an_25:13">25:13</span> Kaj faru stangojn el akacia ligno kaj
tegu ilin per oro.

<span id="an_25:14">25:14</span> Kaj metu la stangojn en la ringojn sur
la flankoj de la kesto, por porti la keston per ili.

<span id="an_25:15">25:15</span> En la ringoj de la kesto devas esti la
stangoj; ili ne estu prenataj for de gxi.

<span id="an_25:16">25:16</span> Kaj en la keston enmetu la Ateston,
kiun Mi donos al vi.

<span id="an_25:17">25:17</span> Kaj faru fermoplaton el pura oro; du
ulnoj kaj duono estu gxia longo, kaj unu ulno kaj duono gxia largxo.

<span id="an_25:18">25:18</span> Kaj faru du kerubojn el oro; per forgxa
laboro faru ilin cxe la du randoj de la fermoplato.

<span id="an_25:19">25:19</span> Faru unu kerubon cxe unu flanko kaj unu
kerubon cxe la alia flanko; elstarantaj el la fermoplato faru la
kerubojn, sur gxiaj du flankoj.

<span id="an_25:20">25:20</span> Kaj la keruboj estu etendantaj siajn
flugilojn supren, kovrante per siaj flugiloj la fermoplaton, kaj iliaj
vizagxoj estu unu kontraux la alia; al la fermoplato estu turnitaj la
vizagxoj de la keruboj.

<span id="an_25:21">25:21</span> Kaj metu la fermoplaton sur la keston
supre, kaj en la keston metu la ateston, kiun Mi donos al vi.

<span id="an_25:22">25:22</span> Kaj Mi aperados al vi tie, kaj Mi
parolados kun vi super la fermoplato, el inter la du keruboj, kiuj estos
super la kesto de atesto, pri cxio, kion Mi ordonos al vi por la
Izraelidoj.

<span id="an_25:23">25:23</span> Kaj faru tablon el akacia ligno; du
ulnoj estu gxia longo, kaj unu ulno gxia largxo, kaj unu ulno kaj duono
gxia alto.

<span id="an_25:24">25:24</span> Kaj tegu gxin per pura oro, kaj faru al
gxi oran kronon cxirkauxe.

<span id="an_25:25">25:25</span> Kaj faru cxirkaux gxi manlargxan
listelon, kaj faru oran kronon cxirkaux la listelo.

<span id="an_25:26">25:26</span> Kaj faru por gxi kvar orajn ringojn,
kaj alfortikigu la ringojn en la kvar anguloj, cxe gxiaj kvar piedoj.

<span id="an_25:27">25:27</span> Apud la listelo estu la ringoj, kiel
ingoj por stangoj, por porti la tablon.

<span id="an_25:28">25:28</span> Kaj faru la stangojn el akacia ligno,
kaj tegu ilin per oro, ke per ili oni portu la tablon.

<span id="an_25:29">25:29</span> Kaj faru gxiajn pladojn kaj gxiajn
kulerojn, kaj gxiajn kalikojn kaj gxiajn krucxojn, per kiuj oni versxos;
el pura oro faru ilin.

<span id="an_25:30">25:30</span> Kaj metu sur la tablon panon de propono
antaux Mi cxiam.

<span id="an_25:31">25:31</span> Kaj faru kandelabron el pura oro, per
forgxa laboro estu farita la kandelabro; gxia trunko kaj gxiaj brancxoj,
gxiaj kalikoj, gxiaj kapetoj, kaj gxiaj floroj elstaru el gxi.

<span id="an_25:32">25:32</span> Kaj ses brancxoj devas elstari el gxiaj
flankoj:tri brancxoj de la kandelabro el unu flanko, kaj tri brancxoj de
la kandelabro el la alia flanko;

<span id="an_25:33">25:33</span> tri migdalformaj kalikoj, kapeto, kaj
floro, sur unu brancxo, kaj tri migdalformaj kalikoj, kapeto, kaj floro,
sur la alia brancxo; tiel sur la ses brancxoj, kiuj elstaras el la
kandelabro.

<span id="an_25:34">25:34</span> Kaj sur la kandelabro estu kvar
migdalformaj kalikoj kun kapetoj kaj floroj.

<span id="an_25:35">25:35</span> Kaj kapeto sub unu paro da brancxoj,
kapeto sub la dua paro da brancxoj, kaj kapeto sub la tria paro da
brancxoj; tiel por la ses brancxoj, kiuj elstaras el la kandelabro.

<span id="an_25:36">25:36</span> La kapetoj kaj brancxoj devas elstari
el gxi; cxio devas esti unu forgxita tutajxo el pura oro.

<span id="an_25:37">25:37</span> Kaj faru por gxi sep lucernojn; kaj
starigu sur gxi gxiajn lucernojn, ke ili lumu sur gxian antauxan
flankon.

<span id="an_25:38">25:38</span> Kaj gxiaj preniloj kaj cindrujoj estu
el pura oro.

<span id="an_25:39">25:39</span> El kikaro da pura oro oni faru gxin kaj
cxiujn tiujn apartenajxojn.

<span id="an_25:40">25:40</span> Kaj rigardu kaj faru laux ilia modelo,
kiu estis montrita al vi sur la monto.

<span id="an_26:1">26:1</span> La tabernaklon faru el dek tapisxoj el
tordita bisino, kaj el blua, purpura, kaj rugxa teksajxo; kerubojn
artiste laboritajn faru sur ili.

<span id="an_26:2">26:2</span> La longo de cxiu tapisxo estu dudek ok
ulnoj, kaj la largxo de cxiu tapisxo estu kvar ulnoj; unu mezuro estu
por cxiuj tapisxoj.

<span id="an_26:3">26:3</span> Kvin tapisxoj estu kunigitaj unu kun la
alia, kaj la kvin ceteraj tapisxoj estu ankaux kunigitaj unu kun la
alia.

<span id="an_26:4">26:4</span> Kaj faru masxojn el blua teksajxo sur la
rando de unu tapisxo, sur la rando de la kunigxo, kaj tiel same faru sur
la rando de la ekstrema tapisxo, sur la dua rando de kunigxo.

<span id="an_26:5">26:5</span> Kvindek masxojn faru sur unu tapisxo, kaj
kvindek masxojn faru sur la rando de tiu tapisxo, sur kiu estas la dua
flanko de la kunigxo; la masxoj devas esti reciproke arangxitaj unu
kontraux alia.

<span id="an_26:6">26:6</span> Kaj faru kvindek orajn hoketojn, kaj
kunigu la tapisxojn unu kun la alia per la hoketoj, por ke la tabernaklo
farigxu unu tutajxo.

<span id="an_26:7">26:7</span> Kaj faru tapisxojn el kapra lano kiel
kovron super la tabernaklo; dek unu tiajn tapisxojn faru.

<span id="an_26:8">26:8</span> La longo de cxiu tapisxo estu tridek
ulnoj, kaj la largxo de cxiu tapisxo estu kvar ulnoj; unu mezuro estu
por la dek unu tapisxoj.

<span id="an_26:9">26:9</span> Kaj kunigu kvin tapisxojn aparte kaj ses
tapisxojn aparte, kaj la sesan tapisxon faldu duige antaux la
tabernaklo.

<span id="an_26:10">26:10</span> Kaj faru kvindek masxojn sur la rando
de la ekstrema tapisxo, sur la rando de la kunigxo, kaj kvindek masxojn
sur la rando de la dua kunigxa tapisxo.

<span id="an_26:11">26:11</span> Kaj faru kvindek kuprajn hoketojn, kaj
metu la hoketojn en la masxojn, por ke vi kunigu la tendon kaj gxi estu
unu tutajxo.

<span id="an_26:12">26:12</span> Kaj el la superflua pendanta parto de
la tapisxoj de la kovro, duono de la superflua tapisxa parto superpendu
super la malantauxa flanko de la tabernaklo.

<span id="an_26:13">26:13</span> Kaj po unu ulno cxiuflanke el la
superflua longo de la tapisxoj superpendu super ambaux flankoj de la
tabernaklo, por kovri gxin.

<span id="an_26:14">26:14</span> Kaj faru kovron por la tendo el rugxaj
virsxafaj feloj kaj ankoraux kovron el antilopaj feloj supre.

<span id="an_26:15">26:15</span> Kaj faru starantajn tabulojn por la
tabernaklo el akacia ligno.

<span id="an_26:16">26:16</span> Dek ulnoj estu la longo de cxiu tabulo,
kaj unu ulno kaj duono la largxo de cxiu tabulo.

<span id="an_26:17">26:17</span> Du pivotoj estu cxe cxiu tabulo,
algxustigitaj unu al la alia; tiel faru cxe cxiuj tabuloj de la
tabernaklo.

<span id="an_26:18">26:18</span> Kaj faru la tabulojn por la
tabernaklo:dudek tabuloj staru sur la flanko suda.

<span id="an_26:19">26:19</span> Kaj kvardek argxentajn bazojn faru sub
la dudek tabuloj:du bazojn sub cxiu tabulo, por gxiaj du pivotoj.

<span id="an_26:20">26:20</span> Kaj sur la dua flanko de la tabernaklo,
sur la flanko norda, estu dudek tabuloj,

<span id="an_26:21">26:21</span> kaj kvardek argxentaj bazoj por ili, po
du bazoj sub cxiu tabulo.

<span id="an_26:22">26:22</span> Kaj sur la malantauxa flanko de la
tabernaklo, okcidente, faru ses tabulojn.

<span id="an_26:23">26:23</span> Kaj du tabulojn faru en la anguloj de
la tabernaklo sur la malantauxa flanko.

<span id="an_26:24">26:24</span> Ili estu kunigitaj malsupre kaj
kunigitaj supre per unu ringo; tiel gxi estu kun ili ambaux; por ambaux
anguloj ili estu.

<span id="an_26:25">26:25</span> Tiel estu ok tabuloj, kaj cxe ili dek
ses argxentaj bazoj, po du bazoj sub cxiu tabulo.

<span id="an_26:26">26:26</span> Kaj faru riglilojn el akacia ligno,
kvin por la tabuloj de unu flanko de la tabernaklo,

<span id="an_26:27">26:27</span> kaj kvin riglilojn por la tabuloj de la
dua flanko de la tabernaklo, kaj kvin riglilojn por la tabuloj de la
malantauxa flanko de la tabernaklo, okcidente.

<span id="an_26:28">26:28</span> Kaj la meza riglilo meze de la tabuloj
sxovigxu de unu fino gxis la alia.

<span id="an_26:29">26:29</span> Kaj la tabulojn tegu per oro, kaj
iliajn ringojn, ingojn por la rigliloj, faru el oro, kaj la riglilojn
tegu per oro.

<span id="an_26:30">26:30</span> Starigu la tabernaklon laux gxia
modelo, kiu estis montrita al vi sur la monto.

<span id="an_26:31">26:31</span> Kaj faru kurtenon el blua, purpura, kaj
rugxa teksajxo, kaj el tordita bisino; artiste laboritaj keruboj estu
faritaj sur gxi.

<span id="an_26:32">26:32</span> Kaj pendigu gxin sur kvar akaciaj
kolonoj, tegitaj per oro kaj havantaj orajn hokojn kaj argxentajn
bazojn.

<span id="an_26:33">26:33</span> Kaj pendigu la kurtenon sub la hokoj,
kaj enportu tien internen de la kurteno la keston de atesto; kaj la
kurteno faru por vi apartigon inter la sanktejo kaj la plejsanktejo.

<span id="an_26:34">26:34</span> Kaj metu la fermoplaton sur la keston
de atesto en la plejsanktejo.

<span id="an_26:35">26:35</span> Kaj starigu la tablon ekster la
kurteno, kaj la kandelabron kontraux la tablo, en la suda parto de la
tabernaklo; la tablon starigu en la norda parto.

<span id="an_26:36">26:36</span> Kaj faru kovrotukon por la pordo de la
tabernaklo, el blua, purpura, kaj rugxa teksajxo, kaj el tordita bisino,
kun brodajxoj;

<span id="an_26:37">26:37</span> kaj faru por la kovrotuko kvin kolonojn
el akacia ligno, kaj tegu ilin per oro, kaj iliaj hoketoj estu el oro;
kaj fandu por ili kvin kuprajn bazojn.

<span id="an_27:1">27:1</span> Kaj faru la altaron el akacia ligno,
havantan la longon de kvin ulnoj kaj la largxon de kvin ulnoj;
kvarangula estu la altaro; kaj gxia alto estu tri ulnoj.

<span id="an_27:2">27:2</span> Kaj faru gxiajn kornojn sur gxiaj kvar
anguloj; el gxi elstaru gxiaj kornoj; kaj tegu gxin per kupro.

<span id="an_27:3">27:3</span> Kaj faru por gxi potojn por gxia cindro
kaj sxovelilojn kaj kalikojn kaj forkojn kaj karbujojn; cxiujn gxiajn
vazojn faru el kupro.

<span id="an_27:4">27:4</span> Kaj faru por gxi kradon en formo de kupra
reto, kaj faru sur la reto kvar kuprajn ringojn sur gxiaj kvar anguloj.

<span id="an_27:5">27:5</span> Kaj metu gxin sub la kornicon de la
altaro, malsupren, tiel, ke la reto atingu gxis la mezo de la altaro.

<span id="an_27:6">27:6</span> Kaj faru stangojn por la altaro, stangojn
el akacia ligno, kaj tegu ilin per kupro.

<span id="an_27:7">27:7</span> Kaj metu gxiajn stangojn en ringojn,
tiel, ke la stangoj estu cxe ambaux flankoj de la altaro, kiam oni gxin
portos.

<span id="an_27:8">27:8</span> Interne malplena faru gxin el tabuloj;
kiel estis montrite al vi sur la monto, tiel oni faru.

<span id="an_27:9">27:9</span> Kaj faru korton por la tabernaklo; sur la
flanko suda estu kurtenoj por la korto, el tordita bisino; unu flanko
havu la longon de cent ulnoj;

<span id="an_27:10">27:10</span> kaj gxiaj dudek kolonoj kaj iliaj dudek
bazoj estu el kupro; la hokoj de la kolonoj kaj iliaj ligiloj estu el
argxento.

<span id="an_27:11">27:11</span> Tiel same ankaux sur la norda flanko
lauxlonge estu kurtenoj, havantaj la longon de cent ulnoj; kaj dudek
kolonoj, kaj por ili dudek bazoj el kupro; la hokoj de la kolonoj kaj
iliaj ligiloj estu el argxento.

<span id="an_27:12">27:12</span> Sed lauxlargxe de la korto, sur la
flanko okcidenta, estu kurtenoj, havantaj la longon de kvindek ulnoj;
dek kolonoj, kaj por ili dek bazoj.

<span id="an_27:13">27:13</span> Kaj lauxlargxe de la korto, sur la
flanko orienta, estu kurtenoj, havantaj la longon de kvindek ulnoj.

<span id="an_27:14">27:14</span> Kaj kurtenoj, havantaj la longon de dek
kvin ulnoj, estu por unu latero; ankaux tri kolonoj, kaj por ili tri
bazoj.

<span id="an_27:15">27:15</span> Kaj por la dua latero estu kurtenoj,
havantaj la longon de dek kvin ulnoj; ankaux tri kolonoj, kaj por ili
tri bazoj.

<span id="an_27:16">27:16</span> Kaj por la pordego de la korto estu
kovrotuko, havanta la longon de dudek ulnoj, el blua, purpura, kaj rugxa
teksajxo, kaj el tordita bisino, kun brodajxoj; kvar kolonoj, kaj por
ili kvar bazoj.

<span id="an_27:17">27:17</span> CXiuj kolonoj cxirkaux la korto havu
ligilojn el argxento, hokojn el argxento, kaj bazojn el kupro.

<span id="an_27:18">27:18</span> La longo de la korto estu cent ulnoj,
la largxo cxie kvindek, kaj la alto kvin ulnoj; cxio estu farita el
tordita bisino, kaj la bazoj estu el kupro.

<span id="an_27:19">27:19</span> CXiuj vazoj de la tabernaklo, por cxiuj
servoj, kaj cxiuj gxiaj najloj kaj cxiuj najloj de la korto, estu el
kupro.

<span id="an_27:20">27:20</span> Kaj vi ordonu al la Izraelidoj, ke ili
alportu al vi oleon olivan, puran, pistitan, por lumigado, por ke
lucerno brulu cxiam.

<span id="an_27:21">27:21</span> En la tabernaklo de kunveno, ekstere de
la kurteno, kiu pendas antaux la atesto, arangxadu gxin Aaron kaj liaj
filoj de vespero gxis mateno antaux la Eternulo. Tio estu eterna legxo
en la generacioj de la Izraelidoj.

<span id="an_28:1">28:1</span> Kaj vi alproksimigu al vi vian fraton
Aaron kaj liajn filojn kun li el inter la Izraelidoj, por ke li estu Mia
pastro:Aaron, kaj Nadab, Abihu, Eleazar, kaj Itamar, la filoj de Aaron.

<span id="an_28:2">28:2</span> Kaj faru sanktajn vestojn por via frato
Aaron, por honoro kaj ornamo.

<span id="an_28:3">28:3</span> Kaj diru al cxiuj, kiuj havas sagxan
koron kaj kiujn Mi plenigis per spirito de sagxo, ke ili faru por Aaron
vestojn, por sanktigi lin, ke li estu Mia pastro.

<span id="an_28:4">28:4</span> Kaj jen estas la vestoj, kiujn ili devas
fari:surbrustajxo, efodo, tuniko, hxitono teksita, cidaro, kaj zono. Kaj
ili faru sanktajn vestojn por via frato Aaron kaj por liaj filoj, ke li
estu Mia pastro.

<span id="an_28:5">28:5</span> Kaj ili prenu oron, kaj bluan, purpuran,
kaj rugxan teksajxon, kaj bisinon.

<span id="an_28:6">28:6</span> Kaj ili faru la efodon el oro, el blua,
purpura, kaj rugxa teksajxo, kaj el tordita bisino, en artista maniero.

<span id="an_28:7">28:7</span> Du sursxultrajxojn kunigantajn gxi havu
sur siaj du finoj, por ke gxi estu ligita.

<span id="an_28:8">28:8</span> Kaj la cxirkauxliganta zono sur gxi estu
la sama laborajxo, kiel gxia kontinuajxo, el oro, el blua, purpura, kaj
rugxa teksajxo, kaj el tordita bisino.

<span id="an_28:9">28:9</span> Kaj prenu du oniksajn sxtonojn, kaj
gravuru sur ili la nomojn de la filoj de Izrael:

<span id="an_28:10">28:10</span> ses el iliaj nomoj sur unu sxtono kaj
la ses ceterajn nomojn sur la dua sxtono, laux la ordo de ilia naskigxo.

<span id="an_28:11">28:11</span> Per laboro de gravuristoj, kiel
sigelila gravurado, gravurigu sur la du sxtonoj la nomojn de la filoj de
Izrael; faru ilin cxirkauxataj per kadretoj el oro.

<span id="an_28:12">28:12</span> Kaj metu la du sxtonojn sur la
sursxultrajxojn de la efodo, kiel sxtonojn de memoro pri la filoj de
Izrael; kaj Aaron portu iliajn nomojn antaux la Eternulo sur siaj du
sursxultrajxoj por memoro.

<span id="an_28:13">28:13</span> Kaj faru kadretojn el oro;

<span id="an_28:14">28:14</span> kaj du cxenetojn el pura oro; faru ilin
kunigxantaj per siaj finoj, plektitaj; kaj alfortikigu la plektitajn
cxenetojn al la kadretoj.

<span id="an_28:15">28:15</span> Kaj faru jugxan surbrustajxon per
artista laboro; simile al la laboro de la efodo faru gxin; el oro, el
blua, purpura, kaj rugxa teksajxo, kaj el tordita bisino faru gxin.

<span id="an_28:16">28:16</span> Kvarangula gxi estu kaj duobla;
manstrecxo estu gxia longo, kaj manstrecxo gxia largxo.

<span id="an_28:17">28:17</span> Kaj enmetu en gxin enmetajxon el
sxtonoj en kvar vicoj. La sxtonoj de vico:rubeno, topazo, kaj smeraldo
estu la unua vico;

<span id="an_28:18">28:18</span> kaj la dua vico:hiacinto, safiro, kaj
jaspiso;

<span id="an_28:19">28:19</span> kaj la tria vico:ligurio, agato, kaj
ametisto;

<span id="an_28:20">28:20</span> kaj la kvara vico:krizolito, kaj
onikso, kaj berilo. En oraj kadretoj ili estu laux siaj vicoj.

<span id="an_28:21">28:21</span> Kaj la sxtonoj estu laux la nomoj de la
filoj de Izrael; dek du, laux iliaj nomoj, gravuritaj sigelile, cxiu kun
sia nomo, por la dek du triboj.

<span id="an_28:22">28:22</span> Kaj faru al la surbrustajxo plektitajn
cxenetojn, kunigxantajn per siaj finoj, el pura oro.

<span id="an_28:23">28:23</span> Kaj faru por la surbrustajxo du orajn
ringojn, kaj alfortikigu la du ringojn al la du finoj de la
surbrustajxo.

<span id="an_28:24">28:24</span> Kaj metu la du orajn plektitajn
cxenetojn en la du ringojn cxe la finoj de la surbrustajxo.

<span id="an_28:25">28:25</span> Kaj la du finojn de la du plektitaj
cxenetoj enfortikigu en la du kadretojn, kaj alfortikigu ilin al la
sursxultrajxoj de la efodo sur la antauxa flanko.

<span id="an_28:26">28:26</span> Kaj faru du orajn ringojn, kaj
alfortikigu ilin al la du aliaj finoj de la surbrustajxo, sur interna
gxia rando, direktita al la efodo.

<span id="an_28:27">28:27</span> Kaj faru du orajn ringojn, kaj
alfortikigu ilin al la du sursxultrajxoj de la efodo malsupre, sur la
antauxa flanko, cxe gxia kunigxo, super la zono de la efodo.

<span id="an_28:28">28:28</span> Kaj oni alligu la surbrustajxon per
gxiaj ringoj al la ringoj de la efodo per lacxo el blua sxtofo, por ke
gxi estu super la zono de la efodo kaj por ke la surbrustajxo ne
forsxovigxu de sur la efodo.

<span id="an_28:29">28:29</span> Kaj Aaron portu la nomojn de la filoj
de Izrael sur la jugxa surbrustajxo sur sia koro, kiam li eniros en la
sanktejon, por cxiama memoro antaux la Eternulo.

<span id="an_28:30">28:30</span> Kaj metu sur la jugxan surbrustajxon la
signojn de lumo kaj la signojn de justo, por ke ili estu sur la koro de
Aaron, kiam li eniros antaux la Eternulon; kaj Aaron cxiam portu la
jugxon de la filoj de Izrael sur sia koro antaux la Eternulo.

<span id="an_28:31">28:31</span> Kaj faru la tunikon de la efodo tutan
el blua teksajxo.

<span id="an_28:32">28:32</span> La aperturo por la kapo estu en gxia
mezo; cxirkaux la aperturo estu teksita bordero, kiel cxe aperturo de
sxildo, por ke gxi ne dissxirigxu.

<span id="an_28:33">28:33</span> Sur gxia malsupra rando faru granatojn
el blua, purpura, kaj rugxa teksajxo, cxirkauxe sur gxia malsupra rando,
kaj inter ili cxirkauxe orajn tintilojn.

<span id="an_28:34">28:34</span> Ora tintilo kaj granato, ora tintilo
kaj granato estu cxirkauxe sur la malsupra rando de la tuniko.

<span id="an_28:35">28:35</span> GXi estu sur Aaron dum lia servado; por
ke oni auxdu sonon de li, kiam li eniros en la sanktejon antaux la
Eternulon kaj kiam li eliros, kaj por ke li ne mortu.

<span id="an_28:36">28:36</span> Kaj faru tabuleton el pura oro, kaj
gravuru sur gxi en sigelila maniero:SANKTA AL LA ETERNULO.

<span id="an_28:37">28:37</span> Kaj alfortikigu gxin per lacxo el blua
sxtofo, ke gxi estu sur la cidaro; sur la antauxa flanko de la cidaro
gxi devas esti.

<span id="an_28:38">28:38</span> GXi estu sur la frunto de Aaron; kaj
Aaron portados la pekon kontraux la sanktajxoj, kiujn sanktigos la
Izraelidoj en cxiuj siaj sanktaj donoj; kaj gxi estos sur lia frunto
cxiam, por ke la Eternulo ilin favoru.

<span id="an_28:39">28:39</span> Kaj teksu la hxitonon el bisino, kaj
faru la cidaron el bisino, kaj faru broditan zonon.

<span id="an_28:40">28:40</span> Kaj por la filoj de Aaron faru
hxitonojn, kaj faru por ili zonojn, kaj mitrojn faru por ili, por honoro
kaj ornamo.

<span id="an_28:41">28:41</span> Kaj vestu per ili vian fraton Aaron kaj
liajn filojn kune kun li; kaj sanktoleu ilin kaj konsekru ilin kaj
sanktigu ilin, por ke ili estu pastroj al Mi.

<span id="an_28:42">28:42</span> Kaj faru por ili linajn pantalonojn,
por kovri la nudecon de ilia karno; de la lumbo gxis la femuroj ili
estu.

<span id="an_28:43">28:43</span> Kaj ili estu sur Aaron kaj sur liaj
filoj, kiam ili eniros en la tabernaklon de kunveno, aux kiam ili
alproksimigxos al la altaro, por servi en la sanktejo; por ke ili ne
faru pekon kaj ne mortu. Eterna legxo gxi estu por li kaj por lia idaro
post li.

<span id="an_29:1">29:1</span> Kaj jen estas tio, kion vi devas fari al
ili, por sanktigi ilin, ke ili estu pastroj al Mi:prenu unu virbovidon
kaj du virsxafojn sendifektajn;

<span id="an_29:2">29:2</span> kaj macan panon, kaj macajn kukojn,
miksitajn kun oleo, kaj macajn flanojn, sxmiritajn per oleo; el delikata
tritika faruno faru ilin.

<span id="an_29:3">29:3</span> Kaj metu ilin en unu korbon, kaj venigu
ilin en la korbo, kaj ankaux la bovidon kaj la du virsxafojn.

<span id="an_29:4">29:4</span> Kaj Aaronon kaj liajn filojn alvenigu al
la pordo de la tabernaklo de kunveno, kaj lavu ilin per akvo.

<span id="an_29:5">29:5</span> Kaj prenu la vestojn, kaj metu sur
Aaronon la hxitonon kaj la tunikon de la efodo kaj la efodon kaj la
surbrustajxon, kaj zonu lin per la zono de la efodo.

<span id="an_29:6">29:6</span> Kaj metu la cidaron sur lian kapon, kaj
metu la sanktan kronon sur la cidaron.

<span id="an_29:7">29:7</span> Kaj prenu la oleon de sanktoleado, kaj
versxu sur lian kapon kaj sanktoleu lin.

<span id="an_29:8">29:8</span> Kaj liajn filojn alvenigu, kaj vestu ilin
per la hxitonoj.

<span id="an_29:9">29:9</span> Kaj zonu ilin per zono, Aaronon kaj liajn
filojn, kaj alligu sur ili mitrojn, por ke al ili apartenu la pastreco
laux eterna legxo; kaj konsekru Aaronon kaj liajn filojn.

<span id="an_29:10">29:10</span> Kaj alvenigu la bovidon antaux la
tabernaklon de kunveno, kaj Aaron kaj liaj filoj metu siajn manojn sur
la kapon de la bovido.

<span id="an_29:11">29:11</span> Kaj bucxu la bovidon antaux la
Eternulo, cxe la pordo de la tabernaklo de kunveno.

<span id="an_29:12">29:12</span> Kaj prenu iom el la sango de la bovido
kaj metu per viaj fingroj sur la kornojn de la altaro, kaj la tutan
ceteran sangon elversxu cxe la bazo de la altaro.

<span id="an_29:13">29:13</span> Kaj prenu la tutan sebon, kiu kovras la
internajxon, kaj la reton de la hepato, kaj la du renojn, kaj la sebon,
kiu estas sur ili, kaj incense bruligu ilin sur la altaro.

<span id="an_29:14">29:14</span> Kaj la karnon de la bovido kaj gxian
felon kaj gxian malpurajxon forbruligu per fajro ekster la tendaro; gxi
estas pekofero.

<span id="an_29:15">29:15</span> Kaj unu virsxafon prenu, kaj Aaron kaj
liaj filoj metu siajn manojn sur la kapon de la virsxafo.

<span id="an_29:16">29:16</span> Kaj bucxu la virsxafon, kaj prenu gxian
sangon kaj aspergu la altaron cxirkauxe.

<span id="an_29:17">29:17</span> Kaj la virsxafon dishaku en partojn,
kaj lavu gxian internajxon kaj gxiajn krurojn, kaj metu ilin sur gxiajn
partojn kaj sur gxian kapon.

<span id="an_29:18">29:18</span> Kaj forbruligu la tutan virsxafon sur
la altaro; gxi estas brulofero por la Eternulo; agrabla odorajxo,
fajrofero por la Eternulo gxi estas.

<span id="an_29:19">29:19</span> Kaj prenu la duan virsxafon, kaj Aaron
kaj liaj filoj metu siajn manojn sur la kapon de la virsxafo.

<span id="an_29:20">29:20</span> Kaj bucxu la virsxafon, kaj prenu iom
el gxia sango kaj metu sur la malsupran randon de la dekstra orelo de
Aaron kaj sur la malsupran randon de la dekstra orelo de liaj filoj kaj
sur la dikan fingron de ilia dekstra mano kaj sur la dikan fingron de
ilia dekstra piedo; kaj aspergu per la sango la altaron cxirkauxe.

<span id="an_29:21">29:21</span> Kaj prenu el la sango, kiu estos sur la
altaro, kaj sanktan oleon, kaj aspergu Aaronon kaj liajn vestojn kaj
liajn filojn kaj la vestojn de liaj filoj kune kun li; kaj sanktigxos li
kaj liaj vestoj kaj liaj filoj kaj la vestoj de liaj filoj kune kun li.

<span id="an_29:22">29:22</span> Kaj prenu de la virsxafo la sebon kaj
la voston, kaj la sebon, kiu kovras la internajxon, kaj la reton de la
hepato, kaj la du renojn, kaj la sebon, kiu estas sur ili, kaj la
dekstran femuron, cxar tio estas virsxafo de konsekrado;

<span id="an_29:23">29:23</span> kaj unu bulon da pano kaj unu kukon kun
oleo kaj unu flanon, el la korbo kun macoj, kiu staras antaux la
Eternulo;

<span id="an_29:24">29:24</span> kaj metu cxion sur la manojn de Aaron
kaj sur la manojn de liaj filoj, kaj skuu tion kiel skuoferon antaux la
Eternulo.

<span id="an_29:25">29:25</span> Kaj prenu tion el iliaj manoj, kaj
forbruligu gxin sur la altaro kune kun la brulofero, kiel agrablan
odorajxon antaux la Eternulo; gxi estas fajrofero por la Eternulo.

<span id="an_29:26">29:26</span> Kaj prenu la brustajxon de la virsxafo
de konsekrado de Aaron, kaj skuu gxin kiel skuoferon antaux la Eternulo;
kaj tio estos via parto.

<span id="an_29:27">29:27</span> Kaj sanktigu la brustajxon de skuado
kaj la femuron de levado, kiuj estis skuitaj kaj levitaj el la virsxafo
de konsekrado de Aaron kaj de liaj filoj;

<span id="an_29:28">29:28</span> kaj tio estu por Aaron kaj por liaj
filoj porcxiama destinitajxo de la Izraelidoj; cxar gxi estas levofero,
kaj levofero gxi estu de la Izraelidoj, el iliaj pacoferoj ilia levofero
al la Eternulo.

<span id="an_29:29">29:29</span> Kaj la sanktaj vestoj de Aaron estu por
liaj filoj post li, por ke ili estu sanktoleataj en ili kaj por ke ili
estu konsekrataj en ili.

<span id="an_29:30">29:30</span> Dum sep tagoj portu ilin sur si tiu el
liaj filoj, kiu estos pastro anstataux li, kaj kiu venos en la
tabernaklon de kunveno, por servi en la sanktejo.

<span id="an_29:31">29:31</span> Kaj la virsxafon de konsekrado prenu,
kaj kuiru gxian viandon sur sankta loko.

<span id="an_29:32">29:32</span> Kaj Aaron kaj liaj filoj mangxu la
viandon de la virsxafo, kaj la panon, kiu estas en la korbo, cxe la
pordo de la tabernaklo de kunveno.

<span id="an_29:33">29:33</span> Kaj ili tion mangxu, cxar per tio ili
purigxis, por ke ili estu konsekritaj kaj por ke ili estu sanktigitaj.
Laiko tion ne mangxu, cxar tio estas sankta.

<span id="an_29:34">29:34</span> Se el la viando de konsekrado kaj el la
pano restos iom gxis la mateno, tiam forbruligu la restajxon per fajro;
gxi ne estu mangxata, cxar gxi estas sankta.

<span id="an_29:35">29:35</span> Kaj agu kun Aaron kaj kun liaj filoj
tiel, kiel Mi cxion ordonis al vi; dum sep tagoj konsekru ilin.

<span id="an_29:36">29:36</span> Kaj propekan bovidon oferu cxiutage por
senpekigxo; kaj senpekigu la altaron, oferante sur gxi, kaj oleu gxin,
por gxin sanktigi.

<span id="an_29:37">29:37</span> Dum sep tagoj senpekigu la altaron kaj
sanktigu gxin; kaj la altaro farigxu plejsanktajxo; cxio, kio ektusxos
la altaron, farigxos sankta.

<span id="an_29:38">29:38</span> Jen tio, kion vi metos sur la
altaron:du jaragxajn sxafidojn cxiutage, cxiam;

<span id="an_29:39">29:39</span> unu sxafidon oferu matene, kaj la duan
sxafidon oferu cxirkaux la vespero;

<span id="an_29:40">29:40</span> kaj por unu sxafido dekonon de efo da
delikata faruno, miksita kun kvarono de hino da elpistita oleo, kaj
kvaronon de hino da vino por versxoferi.

<span id="an_29:41">29:41</span> La duan sxafidon oferu cxirkaux la
vespero; faru kun gxi kiel kun la matena donofero kaj versxofero, ke gxi
estu agrabla odorajxo, fajrofero por la Eternulo,

<span id="an_29:42">29:42</span> cxiama brulofero en viaj generacioj cxe
la pordo de la tabernaklo de kunveno antaux la Eternulo, kie Mi aperados
antaux vi, por paroli tie kun vi.

<span id="an_29:43">29:43</span> Kaj Mi aperados tie antaux la
Izraelidoj, kaj la loko sanktigxos per Mia gloro.

<span id="an_29:44">29:44</span> Kaj Mi sanktigos la tabernaklon de
kunveno kaj la altaron; kaj Aaronon kaj liajn filojn Mi sanktigos, por
ke ili estu Miaj pastroj.

<span id="an_29:45">29:45</span> Kaj Mi logxos inter la Izraelidoj, kaj
Mi estos por ili Dio.

<span id="an_29:46">29:46</span> Kaj ili sciu, ke Mi estas la Eternulo,
ilia Dio, kiu elirigis ilin el la lando Egipta, por ke Mi logxu inter
ili, Mi, la Eternulo, ilia Dio.

<span id="an_30:1">30:1</span> Kaj faru altaron, por fumigi incenson; el
akacia ligno faru gxin.

<span id="an_30:2">30:2</span> Unu ulno estu gxia longo, kaj unu ulno
gxia largxo; gxi estu kvarangula; kaj du ulnoj estu gxia alto; kornoj
elstaru el gxi.

<span id="an_30:3">30:3</span> Kaj tegu gxin per pura oro, gxian supran
platon kaj gxiajn flankojn cxirkauxe kaj gxiajn kornojn; kaj faru al gxi
oran kronon cxirkauxe.

<span id="an_30:4">30:4</span> Kaj du orajn ringojn faru al gxi sub gxia
krono, sur gxiaj du lateroj; sur du flankoj faru ilin; kaj ili estu
ingoj por stangoj, per kiuj oni portu gxin.

<span id="an_30:5">30:5</span> Kaj faru la stangojn el akacia ligno, kaj
tegu ilin per oro.

<span id="an_30:6">30:6</span> Kaj starigu gxin antaux la kurteno, kiu
estas antaux la kesto de atesto, kontraux la fermoplato de la kesto de
atesto, kie Mi aperados al vi.

<span id="an_30:7">30:7</span> Kaj Aaron incensadu sur gxi aroman
incenson; cxiumatene, kiam li ordigos la lucernojn, li incensu.

<span id="an_30:8">30:8</span> Kaj kiam Aaron ekbruligos la lucernojn
cxirkaux vespero, li incensu; gxi estu cxiama incensado antaux la
Eternulo en viaj generacioj.

<span id="an_30:9">30:9</span> Ne alportu sur gxi incenson alian, nek
bruloferon nek donoferon, kaj versxoferon ne versxu sur gxin.

<span id="an_30:10">30:10</span> Kaj cxiopardonan oferon Aaron alportos
sur gxiaj kornoj unu fojon en la jaro; el la sango de la cxiopardona
pekofero unu fojon en jaro li alportu sur gxi cxiopardonan oferon en
viaj generacioj; tio estos plej granda sanktajxo antaux la Eternulo.

<span id="an_30:11">30:11</span> Kaj la Eternulo ekparolis al Moseo,
dirante:

<span id="an_30:12">30:12</span> Kiam vi kalkulos la kapojn de la
Izraelidoj, tiam cxiu donu liberigan pagon por sia animo al la Eternulo,
kiam ili estos kalkulataj; kaj tiam ne estos inter ili epidemio dum la
kalkulado.

<span id="an_30:13">30:13</span> Jen kion devas doni cxiu, kiu pasas la
kalkulon:duonon de siklo laux la grandeco de la sankta siklo (siklo
enhavas dudek gerojn); duono de siklo estu oferdono por la Eternulo.

<span id="an_30:14">30:14</span> CXiu, kiu pasas la kalkulon, de la agxo
de dudek jaroj kaj pli, devas doni la oferdonon al la Eternulo.

<span id="an_30:15">30:15</span> La ricxulo ne donu pli kaj la
malricxulo ne donu malpli ol duonon de siklo, donante la oferdonon por
la Eternulo, por liberigi viajn animojn.

<span id="an_30:16">30:16</span> Kaj prenu la monon de la liberigo de la
Izraelidoj kaj uzu gxin por la servado en la tabernaklo de kunveno, kaj
tio estos por la Izraelidoj kiel memorigajxo antaux la Eternulo, por
liberigi viajn animojn.

<span id="an_30:17">30:17</span> Kaj la Eternulo ekparolis al Moseo,
dirante:

<span id="an_30:18">30:18</span> Faru kupran lavujon kun kupra
piedestalo, por lavado; kaj starigu gxin inter la tabernaklo de kunveno
kaj la altaro, kaj enversxu tien akvon.

<span id="an_30:19">30:19</span> Kaj Aaron kaj liaj filoj lavu per gxi
siajn manojn kaj piedojn:

<span id="an_30:20">30:20</span> kiam ili iros en la tabernaklon de
kunveno, ili lavu sin per akvo, por ke ili ne mortu; aux kiam ili
alproksimigxos al la altaro, por servi, por incensi fajroferon al la
Eternulo,

<span id="an_30:21">30:21</span> ili lavu siajn manojn kaj piedojn, por
ke ili ne mortu; kaj tio estu por ili legxo eterna, por li kaj por lia
idaro en iliaj generacioj.

<span id="an_30:22">30:22</span> Plue la Eternulo ekparolis al Moseo,
dirante:

<span id="an_30:23">30:23</span> Prenu al vi plej bonajn aromajxojn:da
bonodora mirho kvincent siklojn, kaj da aroma cinamo duonon de tio,
ducent kvindek, kaj da aroma kano ducent kvindek,

<span id="an_30:24">30:24</span> kaj da kasio kvincent siklojn laux la
mezuro de la sankta siklo, kaj da olivoleo unu hinon.

<span id="an_30:25">30:25</span> Kaj faru el tio oleon por sanktoleado,
kunmetitan sxmirajxon laux la arto de la sxmirajxisto; gxi estu oleo por
sanktoleado.

<span id="an_30:26">30:26</span> Kaj sanktoleu per gxi la tabernaklon de
kunveno kaj la keston de atesto,

<span id="an_30:27">30:27</span> kaj la tablon kaj cxiujn gxiajn
apartenajxojn, kaj la kandelabron kaj gxiajn apartenajxojn, kaj la
altaron de incensado,

<span id="an_30:28">30:28</span> kaj la altaron de bruloferoj kaj cxiujn
gxiajn apartenajxojn, kaj la lavujon kaj gxian piedestalon.

<span id="an_30:29">30:29</span> Kaj sanktigu ilin, ke ili farigxu
plejsanktajxo; cxiu, kiu ektusxos ilin, sanktigxos.

<span id="an_30:30">30:30</span> Kaj Aaronon kaj liajn filojn sanktoleu,
kaj sanktigu ilin, ke ili estu Miaj pastroj.

<span id="an_30:31">30:31</span> Kaj al la Izraelidoj diru jene:Tio estu
por Mi oleo de sanktoleado en viaj generacioj.

<span id="an_30:32">30:32</span> Sur homan karnon gxi ne estu versxata,
kaj laux gxia konsisto ne faru ion similan; gxi estas sankta, gxi estu
sankta por vi.

<span id="an_30:33">30:33</span> Se iu konsistigos ion similan kaj
sxmiros per gxi laikon, li ekstermigxu el sia popolo.

<span id="an_30:34">30:34</span> Kaj la Eternulo diris al Moseo:Prenu al
vi aromajxon:balzamon kaj stakton kaj galbanon bonodoran kaj puran
olibanon, po egalaj partoj el cxio;

<span id="an_30:35">30:35</span> kaj faru el tio incensajxon kunmetitan
laux la arto de la sxmirajxisto, bone frotmiksitan, puran, sanktan.

<span id="an_30:36">30:36</span> Kaj pistu el tio subtilan pulvoron, kaj
metu iom el gxi antaux la keston de atesto en la tabernaklo de kunveno,
kie Mi aperados al vi; plejsanktajxo gxi estu por vi.

<span id="an_30:37">30:37</span> Kaj laux la incensajxo, kiun vi faros,
ne faru al vi alian similan; sankta gxi estu al vi por la Eternulo.

<span id="an_30:38">30:38</span> Se iu faros ion similan, por odorigi
per gxi, li ekstermigxos el sia popolo.

<span id="an_31:1">31:1</span> Kaj la Eternulo ekparolis al Moseo,
dirante:

<span id="an_31:2">31:2</span> Jen, Mi vokis per la nomo Becalelon,
filon de Uri, filo de HXur, el la tribo de Jehuda;

<span id="an_31:3">31:3</span> kaj Mi plenigis lin per Dia spirito, per
sagxo kaj prudento kaj scio kaj cxia arto,

<span id="an_31:4">31:4</span> por pripensi ideojn, por labori el oro
kaj el argxento kaj el kupro,

<span id="an_31:5">31:5</span> kaj por cxizi sxtonojn por enkadrigo, kaj
por cxizi lignon, por fari cxian laboron.

<span id="an_31:6">31:6</span> Kaj jen Mi donis al li kiel helpanton
Oholiabon, filon de Ahxisamahx, el la tribo de Dan; kaj en la koron de
cxiu kompetentulo Mi enmetis sagxon, por ke ili faru cxion, kion Mi
ordonis al vi:

<span id="an_31:7">31:7</span> la tabernaklon de kunveno kaj la keston
de atesto kaj la fermoplaton sur gxi kaj cxiujn apartenajxojn de la
tabernaklo,

<span id="an_31:8">31:8</span> kaj la tablon kaj gxiajn apartenajxojn
kaj la puran kandelabron kaj cxiujn gxiajn apartenajxojn kaj la altaron
de incensado,

<span id="an_31:9">31:9</span> kaj la altaron de bruloferoj kaj cxiujn
gxiajn apartenajxojn kaj la lavujon kaj gxian piedestalon,

<span id="an_31:10">31:10</span> kaj la oficajn vestojn kaj la sanktajn
vestojn por la pastro Aaron kaj la pastrajn vestojn de liaj filoj,

<span id="an_31:11">31:11</span> kaj la sanktan oleon kaj la aroman
incensajxon por la sanktejo; cxion konforme al tio, kiel Mi ordonis al
vi, ili faros.

<span id="an_31:12">31:12</span> Kaj la Eternulo ekparolis al Moseo,
dirante:

<span id="an_31:13">31:13</span> Diru al la Izraelidoj jene:Nepre
observu Miajn sabatojn; cxar tio estas signo inter Mi kaj vi en viaj
generacioj, por ke vi sciu, ke Mi estas la Eternulo, kiu vin sanktigas.

<span id="an_31:14">31:14</span> Kaj observu la sabaton, cxar gxi estas
sankta por vi; kiu gxin malsanktigos, tiu mortu; cxar se iu faros en gxi
laboron, tiu animo ekstermigxu el la mezo de sia popolo.

<span id="an_31:15">31:15</span> Dum ses tagoj oni faru laboron, sed la
sepan tagon estas sabato de ripozo, sankta por la Eternulo; cxiu, kiu
faros laboron en la tago sabata, estu mortigita.

<span id="an_31:16">31:16</span> Kaj la Izraelidoj observu la sabaton,
por fari la sabaton en siaj generacioj eterna interligo.

<span id="an_31:17">31:17</span> Inter Mi kaj la Izraelidoj gxi estu
signo por cxiam; cxar dum ses tagoj la Eternulo faris la cxielon kaj la
teron, sed en la sepa tago Li cxesis kaj ripozis.

<span id="an_31:18">31:18</span> Kaj, fininte paroli al li sur la monto
Sinaj, la Eternulo donis al Moseo du tabelojn de atesto, tabelojn
sxtonajn, skribitajn per la fingro de Dio.

<span id="an_32:1">32:1</span> Kiam la popolo vidis, ke Moseo longe ne
malsuprenvenas de la monto, la popolo kolektigxis antaux Aaron, kaj
diris al li:Levigxu, faru al ni diojn, kiuj irus antaux ni; cxar pri tiu
Moseo, la viro, kiu elkondukis nin el la lando Egipta, ni ne scias, kio
farigxis kun li.

<span id="an_32:2">32:2</span> Tiam diris al ili Aaron:Elprenu la orajn
orelringojn, kiuj estas en la oreloj de viaj edzinoj, de viaj filoj, kaj
de viaj filinoj, kaj alportu al mi.

<span id="an_32:3">32:3</span> Kaj la tuta popolo elprenis la orajn
orelringojn, kiuj estis en iliaj oreloj, kaj alportis al Aaron.

<span id="an_32:4">32:4</span> Kaj li prenis tion el iliaj manoj kaj
formis gxin per cxizilo kaj faris el gxi fanditan bovidon. Kaj ili
diris:Jen estas viaj dioj, ho Izrael, kiuj elirigis vin el la lando
Egipta.

<span id="an_32:5">32:5</span> Kiam Aaron tion vidis, li konstruis
altaron antaux gxi; kaj Aaron proklamis kaj diris:Morgaux estos festo de
la Eternulo.

<span id="an_32:6">32:6</span> Kaj ili levigxis frue la sekvantan tagon
kaj oferis bruloferojn kaj alportis pacoferojn; kaj la popolo sidigxis,
por mangxi kaj trinki, kaj ili levigxis, por ludi.

<span id="an_32:7">32:7</span> Tiam la Eternulo diris al Moseo:Iru, iru
malsupren; cxar malvirtigxis via popolo, kiun vi elkondukis el la lando
Egipta.

<span id="an_32:8">32:8</span> Rapide ili forflankigxis de la vojo, kiun
Mi ordonis al ili; ili faris al si fanditan bovidon kaj adorklinigxis al
gxi kaj alportis al gxi oferojn, kaj diris:Jen estas viaj dioj, ho
Izrael, kiuj elirigis vin el la lando Egipta.

<span id="an_32:9">32:9</span> Kaj la Eternulo diris al Moseo:Mi vidas
cxi tiun popolon, gxi estas popolo malmolnuka.

<span id="an_32:10">32:10</span> Lasu do Min, kaj ekflamos Mia kolero
kontraux ilin, kaj Mi ilin ekstermos, kaj Mi faros vin granda popolo.

<span id="an_32:11">32:11</span> Sed Moseo ekpetegis la Eternulon, sian
Dion, kaj diris:Por kio, ho Eternulo, Via kolero estas ekflamonta
kontraux Vian popolon, kiun Vi elirigis el la lando Egipta per granda
forto kaj per potenca mano?

<span id="an_32:12">32:12</span> Por kio la Egiptoj diru:Por malbono Li
elirigis ilin, por mortigi ilin en la montoj kaj por ekstermi ilin de
sur la tero? Forlasu Vian flaman koleron kaj fordecidu la malbonon
kontraux Via popolo.

<span id="an_32:13">32:13</span> Rememoru Abrahamon, Isaakon, kaj
Izraelon, Viajn sklavojn, al kiuj Vi jxuris per Vi, kaj al kiuj Vi
diris:Mi multigos vian semon kiel la steloj de la cxielo, kaj la tutan
tiun landon, pri kiu Mi parolis, Mi donos al viaj idoj, kaj ili posedos
gxin eterne.

<span id="an_32:14">32:14</span> Kaj la Eternulo fordecidis la malbonon,
pri kiu Li diris, ke Li faros gxin al Sia popolo.

<span id="an_32:15">32:15</span> Moseo sin returnis kaj malsupreniris de
la monto, kaj la du tabeloj de atesto estis en liaj manoj, tabeloj, sur
kiuj estis skribite ambauxflanke; sur unu flanko kaj sur la alia estis
skribite sur ili.

<span id="an_32:16">32:16</span> Kaj la tabeloj estis faritajxo de Dio,
kaj la skribo estis skribo de Dio, gravurita sur la tabeloj.

<span id="an_32:17">32:17</span> Kaj Josuo auxdis la bruon de la popolo
gxojkrianta, kaj li diris al Moseo:Bruo de batalo estas en la tendaro.

<span id="an_32:18">32:18</span> Sed tiu diris:Tio ne estas kriado de
venko, nek kriado de malvenko, sed bruon de kantantoj mi auxdas.

<span id="an_32:19">32:19</span> Kiam li alproksimigxis al la tendaro
kaj ekvidis la bovidon kaj la dancadon, tiam ekflamis la kolero de
Moseo, kaj li forjxetis el siaj manoj la tabelojn kaj disrompis ilin sub
la monto.

<span id="an_32:20">32:20</span> Kaj li prenis la bovidon, kiun ili
faris, kaj disbruligis gxin per fajro kaj disfrakasis gxis pulvoreco kaj
dissxutis sur akvo kaj trinkigis gxin al la Izraelidoj.

<span id="an_32:21">32:21</span> Kaj Moseo diris al Aaron:Kion faris al
vi cxi tiu poplo, ke vi venigis sur gxin grandan pekon?

<span id="an_32:22">32:22</span> Kaj Aaron diris:Ne ekflamu la kolero de
mia sinjoro; vi scias, ke la popolo havas inklinon al malbono;

<span id="an_32:23">32:23</span> ili diris al mi:Faru al ni diojn, kiuj
irus antaux ni; cxar pri tiu Moseo, la viro, kiu elkondukis nin el la
lando Egipta, ni ne scias, kio farigxis kun li.

<span id="an_32:24">32:24</span> Kaj mi diris al ili:Kiu havas oron, tiu
deprenu gxin; kaj ili donis al mi, kaj mi jxetis gxin en fajron, kaj
eliris cxi tiu bovido.

<span id="an_32:25">32:25</span> CXar Moseo vidis, ke la popolo estas
sendisciplina, cxar Aaron sendisciplinigis gxin gxis honto antaux la
malamikoj,

<span id="an_32:26">32:26</span> tial Moseo starigxis cxe la pordego de
la tendaro, kaj diris:Kiu estas partiano de la Eternulo, tiu venu al mi.
Kaj kolektigxis al li cxiuj idoj de Levi.

<span id="an_32:27">32:27</span> Kaj li diris al ili:Tiel diris la
Eternulo, la Dio de Izrael:Metu cxiu sian glavon sur sian femuron,
trairu tien kaj reen de pordego gxis pordego tra la tendaro, kaj cxiu
mortigu sian fraton, sian amikon, sian proksimulon.

<span id="an_32:28">32:28</span> Kaj la idoj de Levi faris, kiel diris
Moseo; kaj estis mortigitaj el la popolo en tiu tago cxirkaux tri mil
homoj.

<span id="an_32:29">32:29</span> Kaj Moseo diris:Konsekru vin hodiaux al
la Eternulo, cxiu sur sia filo kaj sur sia frato, por ke estu donata al
vi hodiaux beno.

<span id="an_32:30">32:30</span> La sekvantan tagon Moseo diris al la
popolo:Vi pekis per granda peko; nun mi supreniros al la Eternulo, eble
mi akiros pardonon por via peko.

<span id="an_32:31">32:31</span> Kaj Moseo revenis al la Eternulo, kaj
diris:Ho ve! tiu popolo pekis per granda peko kaj faris al si orajn
diojn;

<span id="an_32:32">32:32</span> nun volu pardoni ilian pekon; kaj se
ne, tiam volu elstreki min el Via libro, kiun Vi skribis.

<span id="an_32:33">32:33</span> Sed la Eternulo diris al Moseo; Kiu ajn
pekis antaux Mi, tiun Mi elstrekos el Mia libro.

<span id="an_32:34">32:34</span> Kaj nun iru, konduku la popolon tien,
kien Mi diris al vi. Jen Mia angxelo iros antaux vi; kaj en la tago de
Mia rememorigado Mi rememorigos sur ili ilian pekon.

<span id="an_32:35">32:35</span> Kaj la Eternulo frapis la popolon pro
tio, ke ili faris la bovidon, kiun faris Aaron.

<span id="an_33:1">33:1</span> Kaj la Eternulo diris al Moseo:Iru, eliru
el cxi tie, vi kaj la popolo, kiun vi elkondukis el la lando Egipta, al
la lando, pri kiu Mi jxuris al Abraham, al Isaak, kaj al Jakob,
dirante:Al via idaro Mi gxin donos.

<span id="an_33:2">33:2</span> Kaj Mi sendos antaux vi angxelon, kaj Mi
forpelos la Kanaanidojn, la Amoridojn kaj la HXetidojn kaj la
Perizidojn, la HXividojn kaj la Jebusidojn.

<span id="an_33:3">33:3</span> Iru al lando, en kiu fluas lakto kaj
mielo. Mi ne iros meze de vi; cxar vi estas popolo malmolnuka, kaj Mi
eble ekstermus vin dum la vojo.

<span id="an_33:4">33:4</span> Kaj la popolo auxdis tiun malbonan
sciigon, kaj ili ekfunebris, kaj neniu metis sur sin siajn ornamajxojn.

<span id="an_33:5">33:5</span> Kaj la Eternulo diris al Moseo:Diru al la
Izraelidoj:Vi estas popolo malmolnuka; se Mi nur unu momenton irus meze
de vi, Mi vin ekstermus; nun demetu de vi viajn ornamajxojn, kaj Mi
rigardos, kion Mi faru kun vi.

<span id="an_33:6">33:6</span> Kaj la Izraelidoj demetis de si siajn
ornamajxojn antaux la monto HXoreb.

<span id="an_33:7">33:7</span> Moseo prenis la tabernaklon, kaj starigis
gxin ekster la tendaro, malproksime de la tendaro, kaj nomis gxin
Tabernaklo de Kunveno; kaj cxiu, kiu volis peti la Eternulon, devis
eliri al la tabernaklo de kunveno, kiu estis ekstere de la tendaro.

<span id="an_33:8">33:8</span> Kaj kiam Moseo eliradis al la tabernaklo,
la tuta popolo levigxadis, kaj cxiu starigxadis cxe la pordo de sia
tendo kaj rigardadis post Moseo, gxis li eniris en la tabernaklon.

<span id="an_33:9">33:9</span> Kaj kiam Moseo eniradis en la
tabernaklon, mallevigxadis nuba kolono kaj starigxadis cxe la pordo de
la tabernaklo kaj paroladis kun Moseo.

<span id="an_33:10">33:10</span> Kaj la tuta popolo vidadis la nuban
kolonon, kiu staris cxe la pordo de la tabernaklo; kaj la tuta popolo
levigxadis kaj adorklinigxadis cxiu cxe la pordo de sia tendo.

<span id="an_33:11">33:11</span> Kaj la Eternulo paroladis kun Moseo
vizagxon kontraux vizagxo, kiel parolas homo kun sia amiko. Kaj kiam li
reiradis en la tendaron, tiam lia servanto Josuo, filo de Nun, junulo,
ne forigxadis el la tabernaklo.

<span id="an_33:12">33:12</span> Kaj Moseo diris al la Eternulo:Vidu, Vi
diras al mi:Konduku cxi tiun popolon; kaj Vi ne sciigis al mi, kiun Vi
sendos kun mi, kvankam Vi diris:Mi konas vin laux via nomo, kaj vi
akiris Mian favoron.

<span id="an_33:13">33:13</span> Nun, se mi akiris Vian favoron, volu
sciigi al mi Vian vojon, por ke mi konu Vin, por akiri Vian favoron; kaj
vidu, ke cxi tiu popolo estas Via popolo.

<span id="an_33:14">33:14</span> Tiam Li diris:Mia vizagxo iros antauxe,
kaj Mi donos al vi ripozon.

<span id="an_33:15">33:15</span> Kaj li diris al Li:Se Via vizagxo ne
iros, tiam ne forkonduku nin de cxi tie.

<span id="an_33:16">33:16</span> Per kio do montrigxos, ke mi kaj Via
popolo akiris Vian favoron? cxu ne per tio, ke Vi irados kun ni? tiam mi
kaj Via popolo distingigxos de cxiu popolo, kiu estas sur la tero.

<span id="an_33:17">33:17</span> Kaj la Eternulo diris al Moseo:Ankaux
tion, kion vi diris, Mi faros; cxar vi akiris Mian favoron kaj Mi konas
vin laux via nomo.

<span id="an_33:18">33:18</span> Kaj li diris:Volu montri al mi Vian
gloron.

<span id="an_33:19">33:19</span> Kaj Li diris:Mi preterpasigos antaux vi
Mian tutan bonecon, kaj Mi alvokos la nomon de la Eternulo antaux vi;
kaj Mi favorkoros tiun, kiun Mi favorkoros, kaj Mi kompatos tiun, kiun
Mi kompatos.

<span id="an_33:20">33:20</span> Kaj Li diris:Vi ne povas vidi Mian
vizagxon, cxar ne povas homo vidi Min kaj resti viva.

<span id="an_33:21">33:21</span> Kaj la Eternulo diris:Jen estas loko
cxe Mi; starigxu sur la roko.

<span id="an_33:22">33:22</span> Kaj kiam preteriros Mia gloro, Mi metos
vin en fendon de la roko, kaj Mi sxirmos vin per Mia mano, gxis Mi
pasos.

<span id="an_33:23">33:23</span> Kaj kiam Mi formetos Mian manon, vi
vidos Mian malantauxan flankon, sed Mia vizagxo ne estos videbla.

<span id="an_34:1">34:1</span> Kaj la Eternulo diris al Moseo:Skulptu al
vi du sxtonajn tabelojn kiel la unuaj; kaj Mi skribos sur la tabeloj la
vortojn, kiuj estis sur la unuaj tabeloj, kiujn vi rompis.

<span id="an_34:2">34:2</span> Kaj estu preta por la mateno, kaj
supreniru matene sur la monton Sinaj kaj starigxu antaux Mi tie sur la
pinto de la monto.

<span id="an_34:3">34:3</span> Kaj neniu supreniru kun vi, kaj ankaux
neniu montrigxu sur la tuta monto; ecx sxafo aux bovo ne pasxtigxu
antaux tiu monto.

<span id="an_34:4">34:4</span> Kaj li skulptis du sxtonajn tabelojn kiel
la unuaj; kaj Moseo levigxis frue matene kaj supreniris sur la monton
Sinaj, kiel ordonis al li la Eternulo, kaj li prenis en siajn manojn la
du sxtonajn tabelojn.

<span id="an_34:5">34:5</span> Kaj la Eternulo mallevigxis en nubo, kaj
Moseo starigxis apud Li tie kaj alvokis la nomon de la Eternulo.

<span id="an_34:6">34:6</span> Kaj la Eternulo preteriris antaux li, kaj
li ekkriis:Eternulo, Eternulo, Dio indulgema kaj kompatema,
multepacienca, favorkora, kaj verema;

<span id="an_34:7">34:7</span> kiu konservas favorkorecon por miloj,
pardonas kulpon kaj krimon kaj pekon, sed antaux kiu neniu estas
senkulpa; kiu punas la kulpon de patroj sur filoj kaj nepoj, en la tria
kaj kvara generacioj!

<span id="an_34:8">34:8</span> Kaj rapide Moseo klinigxis gxis la tero
kaj faris adoron.

<span id="an_34:9">34:9</span> Kaj li diris:Ho, se mi akiris Vian
favoron, mia Sinjoro, tiam mia Sinjoro volu iri en nia mezo, cxar tio
estas popolo malmolnuka; kaj pardonu niajn kulpojn kaj niajn pekojn kaj
faru nin Via posedajxo.

<span id="an_34:10">34:10</span> Kaj Li diris:Jen Mi faros interligon;
antaux via tuta popolo Mi faros miraklojn, kiuj neniam ekzistis sur la
tuta tero nek cxe iuj gentoj; kaj la tuta popolo, en kies mezo vi estas,
vidos la faron de la Eternulo; cxar terura estos tio, kion Mi faros por
vi.

<span id="an_34:11">34:11</span> Observu tion, kion Mi ordonas al vi
hodiaux. Jen Mi forpelas antaux vi la Amoridojn kaj la Kanaanidojn kaj
la HXetidojn kaj la Perizidojn kaj la HXividojn kaj la Jebusidojn.

<span id="an_34:12">34:12</span> Gardu vin, ke vi ne faru interligon kun
la logxantoj de la lando, en kiun vi venos, por ke tio ne farigxu falilo
inter vi;

<span id="an_34:13">34:13</span> sed iliajn altarojn detruu kaj iliajn
statuojn rompu kaj iliajn sanktajn stangojn dishaku.

<span id="an_34:14">34:14</span> CXar vi ne devas adori alian dion; cxar
la Eternulo, koleremulo estas Lia nomo, estas Dio kolerema.

<span id="an_34:15">34:15</span> Ne faru interligon kun la logxantoj de
la lando; cxar, malcxastante kun siaj dioj kaj alportante oferojn al
siaj dioj, ili eble vokos vin kaj vi mangxos de iliaj oferoj,

<span id="an_34:16">34:16</span> kaj vi prenos iliajn filinojn por viaj
filoj, kaj iliaj filinoj malcxastos por siaj dioj kaj malcxastigos viajn
filojn por siaj dioj.

<span id="an_34:17">34:17</span> Diojn fanditajn ne faru al vi.

<span id="an_34:18">34:18</span> La feston de macoj observu; dum sep
tagoj mangxu macojn, kiel Mi ordonis al vi, en la difinita tempo de la
monato Abib, cxar en la monato Abib vi eliris el Egiptujo.

<span id="an_34:19">34:19</span> CXio, kio malfermas unue la uteron,
apartenas al mi; cxiu virseksulo el viaj brutoj, kiu malfermas unue la
uteron, bovo aux sxafo.

<span id="an_34:20">34:20</span> Utermalferminton el azenoj elacxetu per
sxafido:kaj se vi ne elacxetos, tiam rompu al gxi la kolon. La
unuenaskiton el viaj filoj elacxetu. Kaj oni ne montrigxu antaux Mi kun
malplenaj manoj.

<span id="an_34:21">34:21</span> Dum ses tagoj laboru, kaj en la sepa
tago ripozu; en la tempo de la plugado kaj de la rikoltado ripozu.

<span id="an_34:22">34:22</span> Kaj feston de semajnoj faru al vi en la
komenco de la rikoltado de tritiko, kaj feston de kolektado de fruktoj
en la fino de la jaro.

<span id="an_34:23">34:23</span> Tri fojojn en la jaro cxiuj viaj
virseksuloj aperu antaux la Sinjoro, la Eternulo, Dio de Izrael.

<span id="an_34:24">34:24</span> CXar Mi forpelos gentojn antaux vi kaj
vastigos viajn limojn, kaj neniu deziros havi vian landon, kiam vi iros,
por montrigxi antaux la Eternulo, via Dio, tri fojojn en la jaro.

<span id="an_34:25">34:25</span> Ne bucxversxu sur fermentintajxon la
sangon de Mia ofero, kaj ne devas resti gxis mateno la ofero de la festo
de Pasko.

<span id="an_34:26">34:26</span> La komencajxon de la unuaj produktoj de
via tero alportu en la domon de la Eternulo, via Dio. Ne kuiru kapridon
en la lakto de gxia patrino.

<span id="an_34:27">34:27</span> Kaj la Eternulo diris al Moseo:Skribu
al vi cxi tiujn vortojn, cxar laux cxi tiuj vortoj Mi faris interligon
kun vi kaj kun Izrael.

<span id="an_34:28">34:28</span> Kaj li estis tie kun la Eternulo
kvardek tagojn kaj kvardek noktojn; panon li ne mangxis kaj akvon li ne
trinkis; kaj li skribis sur la tabeloj la vortojn de la interligo, la
dek ordonojn.

<span id="an_34:29">34:29</span> Kiam Moseo estis malsupreniranta de la
monto Sinaj kaj la du tabeloj de atesto estis en la manoj de Moseo dum
lia malsuprenirado de la monto, Moseo ne sciis, ke la hauxto de lia
vizagxo lumradiis pro tio, ke li parolis kun Li.

<span id="an_34:30">34:30</span> Kaj Aaron kaj cxiuj Izraelidoj ekvidis
Moseon, kaj jen la hauxto de lia vizagxo lumradias; kaj ili timis
alproksimigxi al li.

<span id="an_34:31">34:31</span> Sed Moseo vokis ilin, kaj returnigxis
al li Aaron kaj cxiuj cxefoj de la komunumo, kaj Moseo ekparolis al ili.

<span id="an_34:32">34:32</span> Poste alproksimigxis cxiuj Izraelidoj;
kaj li ordonis al ili cxion, kion diris al li la Eternulo sur la monto
Sinaj.

<span id="an_34:33">34:33</span> Kiam Moseo cxesis paroli al ili, li
metis sur sian vizagxon kovrotukon.

<span id="an_34:34">34:34</span> Kiam Moseo venadis antaux la Eternulon,
por paroli kun Li, li formetadis la kovrotukon gxis sia eliro; kaj
elirinte, li diradis al la Izraelidoj tion, kio estis ordonita al li.

<span id="an_34:35">34:35</span> Kaj la Izraelidoj vidis, ke la hauxto
de la vizagxo de Moseo lumradias; kaj tiam Moseo denove metis la
kovrotukon sur sian vizagxon, gxis li eniris, por paroli kun Li.

<span id="an_35:1">35:1</span> Kaj Moseo kunvenigis la tutan komunumon
de la Izraelidoj, kaj diris al ili:Jen kion la Eternulo ordonis al vi
fari:

<span id="an_35:2">35:2</span> Dum ses tagoj faru laboron, sed la sepa
tago estu por vi sankta, sabato de ripozo al la Eternulo; cxiu, kiu
faros en gxi laboron, estu mortigita.

<span id="an_35:3">35:3</span> Ne bruligu fajron en cxiuj viaj logxejoj
en la tago sabata.

<span id="an_35:4">35:4</span> Kaj Moseo ekparolis al la tuta komunumo
de la Izraelidoj, dirante:Jen kion ordonis la Eternulo:

<span id="an_35:5">35:5</span> Prenu inter vi oferdonon por la
Eternulo:cxiu memvole alportu la oferdonon por la Eternulo:oron kaj
argxenton kaj kupron,

<span id="an_35:6">35:6</span> kaj bluan teksajxon kaj purpuran kaj
rugxan, kaj bisinon kaj kapran lanon,

<span id="an_35:7">35:7</span> kaj virsxafajn felojn rugxe kolorigitajn,
kaj antilopajn felojn, kaj akacian lignon,

<span id="an_35:8">35:8</span> kaj oleon por lumigado, kaj aromajxojn
por la sankta oleo kaj por la bonodoraj incensoj,

<span id="an_35:9">35:9</span> kaj sxtonojn oniksajn kaj sxtonojn
enkadrigeblajn por la efodo kaj por la surbrustajxo.

<span id="an_35:10">35:10</span> Kaj cxiu el vi, kiu estas kompetentulo,
venu kaj faru cxion, kion ordonis la Eternulo:

<span id="an_35:11">35:11</span> la tabernaklon kaj gxian tendon kaj
gxian kovron, gxiajn hoketojn kaj gxiajn tabulojn, gxiajn riglilojn,
gxiajn kolonojn kaj gxiajn bazojn;

<span id="an_35:12">35:12</span> la keston kaj gxiajn stangojn, la
fermoplaton kaj la kurtenon;

<span id="an_35:13">35:13</span> la tablon kaj gxiajn stangojn kaj
cxiujn gxiajn apartenajxojn kaj la panojn de propono;

<span id="an_35:14">35:14</span> kaj la kandelabron por lumigi kaj
gxiajn apartenajxojn kaj gxiajn lucernojn kaj la oleon por lumigi;

<span id="an_35:15">35:15</span> kaj la altaron de incensado kaj gxiajn
stangojn kaj la sanktan oleon kaj la bonodoran incenson kaj la pordan
kovrotukon antaux la pordo de la tabernaklo;

<span id="an_35:16">35:16</span> la altaron de bruloferoj kaj gxian
kupran kradon, gxiajn stangojn kaj cxiujn gxiajn apartenajxojn, la
lavujon kaj gxian piedestalon;

<span id="an_35:17">35:17</span> la kurtenojn de la korto, gxiajn
kolonojn kaj bazojn kaj la kovrotukon de la pordego de la korto;

<span id="an_35:18">35:18</span> la najlojn de la tabernaklo kaj la
najlojn de la korto kaj iliajn sxnurojn;

<span id="an_35:19">35:19</span> la oficajn vestojn por servado en la
sanktejo, la sanktajn vestojn por la pastro Aaron kaj la pastrajn
vestojn de liaj filoj.

<span id="an_35:20">35:20</span> Kaj la tuta komunumo de la Izraelidoj
eliris de antaux Moseo.

<span id="an_35:21">35:21</span> Kaj venis cxiuj homoj, kiujn tiris la
koro; kaj cxiu, kiun inklinigis lia spirito, alportis la oferdonon por
la Eternulo, por la arangxo de la tabernaklo de kunveno kaj por gxia
tuta servado kaj por la sanktaj vestoj.

<span id="an_35:22">35:22</span> Kaj venis la viroj kaj la virinoj;
cxiuj, kiujn inklinigis la koro, alportis bukojn kaj orelringojn kaj
ringojn kaj kolringojn, diversajn orajn objektojn; kaj cxiu alportis
oran oferdonon al la Eternulo.

<span id="an_35:23">35:23</span> Kaj cxiu, cxe kiu trovigxis blua
teksajxo, aux purpura, aux rugxa, aux bisino, aux kapra lano, aux sxafaj
feloj rugxaj, aux antilopaj feloj, alportis.

<span id="an_35:24">35:24</span> CXiu, kiu oferis argxenton aux kupron,
alportis la oferdonon por la Eternulo; kaj cxiu, cxe kiu trovigxis
akacia ligno por cxia bezono de la servado, alportis gxin.

<span id="an_35:25">35:25</span> Kaj cxiu virino, kiu havis ian
kompetentecon, sxpinis kaj alportis sxpinitan lanon bluan kaj purpuran
kaj rugxan kaj bisinon.

<span id="an_35:26">35:26</span> Kaj cxiuj virinoj, kiuj havis deziron
kaj kompetentecon, sxpinis kapran lanon.

<span id="an_35:27">35:27</span> Kaj la princoj alportis sxtonojn
oniksajn kaj sxtonojn enkadrigeblajn por la efodo kaj por la
surbrustajxo,

<span id="an_35:28">35:28</span> kaj la aromajxon kaj la oleon por
lumigi kaj por la sankta oleo kaj por la bonodoraj incensoj.

<span id="an_35:29">35:29</span> CXiu viro kaj virino el la Izraelidoj,
kiujn inklinigis ilia koro alporti por cxia laboro, kiun la Eternulo per
Moseo ordonis fari, alportis oferon al la Eternulo.

<span id="an_35:30">35:30</span> Kaj Moseo diris al la Izraelidoj:Jen,
la Eternulo vokis per la nomo Becalelon, filon de Uri, filo de HXur, el
la tribo de Jehuda;

<span id="an_35:31">35:31</span> kaj Li plenigis lin per Dia spirito,
per sagxo kaj prudento, kaj scio kaj per cxia arto,

<span id="an_35:32">35:32</span> por pripensi ideojn, por labori el oro
kaj el argxento kaj el kupro,

<span id="an_35:33">35:33</span> kaj por cxizi sxtonojn por enkadrigo,
kaj por cxizi lignon, por fari cxian artistan laboron.

<span id="an_35:34">35:34</span> Kaj Li donis al li la kapablon instrui,
al li kaj al Oholiab, filo de Ahxisamahx, el la tribo de Dan.

<span id="an_35:35">35:35</span> Li plenigis ilin per kompetenteco por
farado de cxia majstra laboro, por cxia talenta brodado sur teksajxo
blua kaj purpura kaj rugxa kaj sur bisino, por teksado de cxia laborajxo
kaj pripensado de ideoj.

<span id="an_36:1">36:1</span> Kaj laboros Becalel kaj Oholiab kaj cxiuj
kompetentuloj, en kiujn la Eternulo enmetis sagxon kaj prudenton, por ke
ili sciu fari cxiun laboron por la servado en la sanktejo, laux cxio,
kion ordonis la Eternulo.

<span id="an_36:2">36:2</span> Kaj Moseo alvokis Becalelon kaj
Oholiabon, kaj cxiun kompetentulon, al kiu la Eternulo enmetis sagxon en
la koron, cxiun, kiun tiris lia koro entrepreni la laboron kaj fari
gxin.

<span id="an_36:3">36:3</span> Kaj ili prenis de Moseo cxiujn
oferdonojn, kiujn alportis la Izraelidoj por la bezonoj de la servado en
la sanktejo, por ellabori ilin. Kaj tiuj alportadis al li ankoraux plue
oferdonojn cxiumatene.

<span id="an_36:4">36:4</span> Kaj venis cxiuj sagxuloj, kiuj estis
farantaj la tutan laboron por la sanktejo, cxiu venis de sia laboro,
kiun li faris.

<span id="an_36:5">36:5</span> Kaj ili diris al Moseo jene:La popolo
alportas pli multe, ol bezonas la laboroj, kiujn la Eternulo ordonis
fari.

<span id="an_36:6">36:6</span> Tiam Moseo ordonis, kaj oni elkriis en la
tendaro jene:Neniu viro kaj neniu virino faru plue laborajxon, por
oferdoni al la sanktejo. Kaj la popolo cxesis alporti.

<span id="an_36:7">36:7</span> Kaj la alportitajxo estis suficxa por la
tuta farota laboro, kaj ecx superflua.

<span id="an_36:8">36:8</span> Kaj cxiuj kompetentuloj inter tiuj, kiuj
estis farantaj la laboron por la tabernaklo, faris dek tapisxojn el
tordita bisino kaj el blua, purpura, kaj rugxa teksajxo; kerubojn
artiste laboritajn ili faris sur ili.

<span id="an_36:9">36:9</span> La longo de cxiu tapisxo estis dudek ok
ulnoj, kaj la largxo de cxiu tapisxo estis kvar ulnoj; unu mezuro estis
por cxiuj tapisxoj.

<span id="an_36:10">36:10</span> Kaj li kunigis kvin tapisxojn unu kun
la alia, kaj la kvin ceterajn ankaux unu kun la alia.

<span id="an_36:11">36:11</span> Kaj li faris masxojn el blua teksajxo
sur la rando de unu tapisxo, sur la rando de la kunigxo; tiel same li
faris sur la rando de la ekstrema tapisxo, sur la dua rando de kunigxo.

<span id="an_36:12">36:12</span> Kvindek masxojn li faris sur unu
tapisxo, kaj kvindek masxojn li faris sur la rando de tiu tapisxo, sur
kiu estis la dua flanko de la kunigxo; la masxoj estis reciproke
arangxitaj unu kontraux alia.

<span id="an_36:13">36:13</span> Kaj li faris kvindek orajn hoketojn,
kaj li kunigis la tapisxojn unu kun la alia per la hoketoj; kaj la
tabernaklo farigxis unu tutajxo.

<span id="an_36:14">36:14</span> Kaj li faris tapisxojn el kapra lano
kiel kovron super la tabernaklo; dek unu tiajn tapisxojn li faris.

<span id="an_36:15">36:15</span> La longo de cxiu tapisxo estis tridek
ulnoj, kaj kvar ulnoj estis la largxo de cxiu tapisxo; unu mezuro estis
por la dek unu tapisxoj.

<span id="an_36:16">36:16</span> Kaj li kunigis kvin tapisxojn aparte
kaj la ceterajn ses tapisxojn aparte.

<span id="an_36:17">36:17</span> Kaj li faris kvindek masxojn sur la
rando de la ekstrema tapisxo, sur la rando de la kunigxo, kaj kvindek
masxojn li faris sur la rando de la dua kunigxa tapisxo.

<span id="an_36:18">36:18</span> Kaj li faris kvindek kuprajn hoketojn,
por kunigi la tendon, por ke gxi estu unu tutajxo.

<span id="an_36:19">36:19</span> Kaj li faris kovron por la tendo el
rugxaj virsxafaj feloj kaj ankoraux kovron el antilopaj feloj supre.

<span id="an_36:20">36:20</span> Kaj li faris la tabulojn por la
tabernaklo, starantajn, el akacia ligno.

<span id="an_36:21">36:21</span> Dek ulnoj estis la longo de cxiu
tabulo, kaj unu ulno kaj duono la largxo de cxiu tabulo.

<span id="an_36:22">36:22</span> CXiu tabulo havis du pivotojn,
algxustigitajn unu al la alia; tiel li faris cxe cxiuj tabuloj de la
tabernaklo.

<span id="an_36:23">36:23</span> Kaj li faris la tabulojn por la
tabernaklo; dudek tabulojn sur la flanko suda.

<span id="an_36:24">36:24</span> Kaj kvardek argxentajn bazojn li faris
sub la dudek tabuloj, du bazojn sub cxiu tabulo, por gxiaj du pivotoj.

<span id="an_36:25">36:25</span> Kaj sur la dua flanko de la tabernaklo,
sur la flanko norda, li faris dudek tabulojn,

<span id="an_36:26">36:26</span> kaj kvardek argxentajn bazojn por ili,
du bazojn sub cxiu tabulo.

<span id="an_36:27">36:27</span> Kaj sur la malantauxa flanko de la
tabernaklo, okcidente, li faris ses tabulojn.

<span id="an_36:28">36:28</span> Kaj du tabulojn li faris en la anguloj
de la tabernaklo sur la malantauxa flanko.

<span id="an_36:29">36:29</span> Kaj ili estis kunigitaj malsupre kaj
kunigitaj supre per unu ringo; tiel li faris kun ambaux en la du
anguloj.

<span id="an_36:30">36:30</span> Kaj estis ok tabuloj, kaj cxe ili dek
ses argxentaj bazoj, po du bazoj sub cxiu tabulo.

<span id="an_36:31">36:31</span> Kaj li faris riglilojn el akacia
ligno:kvin por la tabuloj de unu flanko de la tabernaklo,

<span id="an_36:32">36:32</span> kaj kvin riglilojn por la tabuloj de la
dua flanko de la tabernaklo, kaj kvin riglilojn por la tabuloj de la
malantauxa flanko de la tabernaklo, okcidente.

<span id="an_36:33">36:33</span> Kaj li faris mezan riglilon, kiu
sxovigxis meze de la tabuloj de unu fino gxis la alia.

<span id="an_36:34">36:34</span> Kaj la tabulojn li tegis per oro, kaj
iliajn ringojn, ingojn por la rigliloj, li faris el oro, kaj la
riglilojn li tegis per oro.

<span id="an_36:35">36:35</span> Kaj li faris la kurtenon el blua,
purpura, kaj rugxa teksajxo, kaj el tordita bisino; per artista laboro
li faris sur gxi kerubojn.

<span id="an_36:36">36:36</span> Kaj li faris por gxi kvar kolonojn el
akacia ligno, kaj li tegis ilin per oro, kaj iliaj hoketoj estis el oro;
kaj li fandis por ili kvar argxentajn bazojn.

<span id="an_36:37">36:37</span> Kaj li faris kovrotukon por la pordo de
la tabernaklo, el blua, purpura, kaj rugxa teksajxo, kaj el tordita
bisino, kun brodajxoj;

<span id="an_36:38">36:38</span> kaj kvin kolonojn por gxi kun iliaj
hoketoj; kaj li tegis iliajn kapojn kaj ligajxojn per oro; kaj por ili
kvin kuprajn bazojn.

<span id="an_37:1">37:1</span> Kaj Becalel faris la keston el akacia
ligno; du ulnoj kaj duono estis gxia longo, kaj unu ulno kaj duono gxia
largxo, kaj unu ulno kaj duono gxia alto.

<span id="an_37:2">37:2</span> Kaj li tegis gxin per pura oro interne
kaj ekstere, kaj li faris al gxi oran kronon cxirkauxe.

<span id="an_37:3">37:3</span> Kaj li fandis por gxi kvar orajn ringojn
sur gxiaj kvar anguloj:du ringojn sur unu gxia flanko kaj du ringojn sur
gxia alia flanko.

<span id="an_37:4">37:4</span> Kaj li faris stangojn el akacia ligno kaj
tegis ilin per oro.

<span id="an_37:5">37:5</span> Kaj li metis la stangojn en la ringojn
sur la flankoj de la kesto, por porti la keston.

<span id="an_37:6">37:6</span> Kaj li faris fermoplaton el pura oro; du
ulnoj kaj duono estis gxia longo, kaj unu ulno kaj duono gxia largxo.

<span id="an_37:7">37:7</span> Kaj li faris du kerubojn el oro; per
forgxa laboro li faris ilin, sur la du randoj de la fermoplato:

<span id="an_37:8">37:8</span> unu kerubon cxe unu flanko kaj la duan
kerubon cxe la dua flanko; elstarantaj el la fermoplato li faris la
kerubojn, sur gxiaj du flankoj.

<span id="an_37:9">37:9</span> Kaj la keruboj estis etendantaj siajn
flugilojn supren, kovrante per siaj flugiloj la fermoplaton, kaj iliaj
vizagxoj estis unu kontraux la alia; al la fermoplato estis turnitaj la
vizagxoj de la keruboj.

<span id="an_37:10">37:10</span> Kaj li faris la tablon el akacia ligno;
du ulnoj estis gxia longo, kaj unu ulno gxia largxo, kaj unu ulno kaj
duono gxia alto.

<span id="an_37:11">37:11</span> Kaj li tegis gxin per pura oro, kaj li
faris al gxi oran kronon cxirkauxe.

<span id="an_37:12">37:12</span> Kaj li faris cxirkaux gxi manlargxan
listelon, kaj li faris oran kronon cxirkaux la listelo.

<span id="an_37:13">37:13</span> Kaj li fandis por gxi kvar orajn
ringojn, kaj li alfortikigis la ringojn sur la kvar anguloj, cxe gxiaj
kvar piedoj.

<span id="an_37:14">37:14</span> Apud la listelo estis la ringoj, kiel
ingoj por la stangoj, por porti la tablon.

<span id="an_37:15">37:15</span> Kaj li faris la stangojn el akacia
ligno, kaj li tegis ilin per oro, por porti la tablon.

<span id="an_37:16">37:16</span> Kaj ankaux la vazojn por la tablo,
gxiajn pladojn kaj gxiajn kulerojn, kaj gxiajn krucxojn kaj la kalikojn,
per kiuj oni versxas, li faris el pura oro.

<span id="an_37:17">37:17</span> Kaj li faris la kandelabron el pura
oro, per forgxa laboro li faris la kandelabron; gxia trunko kaj gxiaj
brancxoj, gxiaj kalikoj, gxiaj kapetoj, kaj gxiaj floroj elstaris el
gxi.

<span id="an_37:18">37:18</span> Kaj ses brancxoj elstaris el gxiaj
flankoj:tri brancxoj de la kandelabro el unu flanko, kaj tri brancxoj de
la kandelabro el la dua flanko;

<span id="an_37:19">37:19</span> tri migdalformaj kalikoj, kapeto, kaj
floro estis sur unu brancxo, kaj tri migdalformaj kalikoj, kapeto, kaj
floro sur la dua brancxo; tiel estis sur la ses brancxoj, kiuj elstaris
el la kandelabro.

<span id="an_37:20">37:20</span> Kaj sur la kandelabro estis kvar
migdalformaj kalikoj kun siaj kapetoj kaj floroj.

<span id="an_37:21">37:21</span> Kaj kapeto estis sub unu paro da
brancxoj, kaj kapeto sub la dua paro da brancxoj, kaj kapeto sub la tria
paro da brancxoj; tiel estis cxe la ses brancxoj, kiuj elstaris el gxi.

<span id="an_37:22">37:22</span> La kapetoj kaj brancxoj elstaris el
gxi; cxio estis unu forgxita tutajxo el pura oro.

<span id="an_37:23">37:23</span> Kaj li faris gxiajn sep lucernojn kaj
gxiajn prenilojn kaj cindrujojn el pura oro.

<span id="an_37:24">37:24</span> El kikaro da pura oro li faris gxin kaj
cxiujn gxiajn apartenajxojn.

<span id="an_37:25">37:25</span> Kaj li faris la altaron por la
incensado el akacia ligno; unu ulno estis gxia longo, kaj unu ulno gxia
largxo; kvarangula gxi estis; du ulnoj estis gxia alto; el gxi elstaris
gxiaj kornoj.

<span id="an_37:26">37:26</span> Kaj li tegis gxin per pura oro, gxian
supran platon kaj gxiajn muretojn cxirkauxe kaj gxiajn kornojn; kaj li
faris al gxi oran kronon cxirkauxe.

<span id="an_37:27">37:27</span> Kaj du orajn ringojn li faris al gxi
sub gxia krono, sur gxiaj du flankoj, kiel ingojn por stangoj, per kiuj
oni portu gxin.

<span id="an_37:28">37:28</span> Kaj li faris la stangojn el akacia
ligno kaj tegis ilin per oro.

<span id="an_37:29">37:29</span> Kaj li faris la oleon por la
sanktoleado kaj la puran bonodoran incenson laux la arto de
sxmirajxisto.

<span id="an_38:1">38:1</span> Kaj li faris la altaron por la bruloferoj
el akacia ligno; kvin ulnoj estis gxia longo, kaj kvin ulnoj gxia
largxo; kvarangula gxi estis; kaj tri ulnoj estis gxia alto.

<span id="an_38:2">38:2</span> Kaj li faris gxiajn kornojn sur gxiaj
kvar anguloj; el gxi elstaris gxiaj kornoj; kaj li tegis gxin per kupro.

<span id="an_38:3">38:3</span> Kaj li faris cxiujn vazojn de la altaro;
la potojn, la sxovelilojn, la kalikojn, la forkojn, la karbujojn; cxiujn
gxiajn vazojn li faris el kupro.

<span id="an_38:4">38:4</span> Kaj li faris por la altaro kradon en
formo de kupra reto, sub gxia kornico, malsupre, gxis la mezo.

<span id="an_38:5">38:5</span> Kaj li fandis kvar ringojn en la kvar
anguloj de la kupra krado, ke ili estu ingoj por la stangoj.

<span id="an_38:6">38:6</span> Kaj li faris la stangojn el akacia ligno
kaj tegis ilin per kupro.

<span id="an_38:7">38:7</span> Kaj li metis la stangojn en la ringojn
sur la flankoj de la altaro, por ke oni povu porti gxin per ili; li
faris gxin interne malplena, el tabuloj.

<span id="an_38:8">38:8</span> Kaj li faris la lavujon el kupro kaj
gxian piedestalon el kupro, el la speguloj de la virinoj, kiuj
kolektigxis amase antaux la pordo de la tabernaklo de kunveno.

<span id="an_38:9">38:9</span> Kaj li faris la korton:sur la flanko suda
estis la kurtenoj de la korto el tordita bisino, cent ulnoj,

<span id="an_38:10">38:10</span> kaj al ili dudek kolonoj kun dudek
kupraj bazoj; la hokoj de la kolonoj kaj iliaj ligajxoj estis el
argxento.

<span id="an_38:11">38:11</span> Kaj sur la norda flanko ankaux cent
ulnoj, kaj al ili dudek kolonoj kaj dudek kupraj bazoj; la hokoj de la
kolonoj kaj iliaj ligajxoj estis el argxento.

<span id="an_38:12">38:12</span> Kaj sur la okcidenta flanko estis
kurtenoj de kvindek ulnoj, kaj al ili dek kolonoj kun dek bazoj; la
hokoj de la kolonoj kaj iliaj ligajxoj estis el argxento.

<span id="an_38:13">38:13</span> Kaj sur la orienta flanko kvindek
ulnoj.

<span id="an_38:14">38:14</span> Kurtenoj de dek kvin ulnoj sur unu
latero, kaj al tio tri kolonoj kun tri bazoj.

<span id="an_38:15">38:15</span> Kaj sur la dua latero, sur ambaux
flankoj de la pordego de la korto estis kurtenoj po dek kvin ulnoj, kaj
al ili po tri kolonoj kun tri bazoj.

<span id="an_38:16">38:16</span> CXiuj kurtenoj de la korto cxirkauxe
estis el tordita bisino.

<span id="an_38:17">38:17</span> Kaj la bazoj de la kolonoj estis el
kupro, la hokoj de la kolonoj kaj iliaj ligajxoj el argxento, kaj iliaj
kapoj estis tegitaj per argxento, kaj cxiuj kolonoj de la korto estis
kunigitaj per argxentaj ligajxoj.

<span id="an_38:18">38:18</span> Kaj la kovrotuko de la pordego de la
korto estis brodita laborajxo el blua, purpura, kaj rugxa teksajxo, kaj
el tordita bisino; kaj dudek ulnoj estis gxia longo, kaj kvin ulnoj gxia
largxo, laux la mezuro de la kurtenoj de la korto.

<span id="an_38:19">38:19</span> Kaj al gxi apartenis kvar kolonoj kun
kvar kupraj bazoj; iliaj hokoj estis el argxento, iliaj kapoj estis
tegitaj per argxento, kaj iliaj ligajxoj estis el argxento.

<span id="an_38:20">38:20</span> Kaj cxiuj najloj en la tabernaklo kaj
en la korto cxirkauxe estis el kupro.

<span id="an_38:21">38:21</span> Jen estas la kalkulo pri la tabernaklo,
la tabernaklo de atesto, kiu estis kalkulita laux la ordono de Moseo,
por la servo de la Levidoj, sub la kontrolo de Itamar, filo de la pastro
Aaron.

<span id="an_38:22">38:22</span> Kaj Becalel, filo de Uri, filo de HXur,
el la tribo de Jehuda, faris cxion, kion ordonis la Eternulo al Moseo;

<span id="an_38:23">38:23</span> kaj kun li Oholiab, filo de Ahxisamahx,
el la tribo de Dan, artista skulptisto, teksisto, kaj brodisto sur blua,
purpura, kaj rugxa teksajxo, kaj sur bisino.

<span id="an_38:24">38:24</span> La tuta oro, kiu estis uzita por cxiuj
laboroj de la sanktejo, la oro, kiu estis alportita kiel oferdonoj,
prezentis la kvanton de dudek naux kikaroj kaj sepcent tridek sikloj
laux la mezuro de la sankta siklo.

<span id="an_38:25">38:25</span> Kaj la argxento, akirita per la
kalkulado de la komunumo, prezentis la kvanton de cent kikaroj kaj mil
sepcent sepdek kvin sikloj laux la sankta siklo:

<span id="an_38:26">38:26</span> po unu bek�o, tio estas po duono de
siklo laux la sankta siklo, por cxiu kapo, de cxiuj, kiuj trapasis la
kalkulon, kiuj havis la agxon de dudek jaroj kaj pli, de sescent tri mil
kvincent kvindek homoj.

<span id="an_38:27">38:27</span> Cent kikaroj da argxento estis uzitaj
por elfandi la bazojn de la sanktejo kaj la bazojn de la kurteno; cent
bazoj el cent kikaroj, po unu kikaro por bazo.

<span id="an_38:28">38:28</span> Kaj el mil sepcent sepdek kvin sikloj
estis faritaj hokoj por la kolonoj kaj estis tegitaj iliaj kapoj kaj
estis faritaj ligajxoj inter ili.

<span id="an_38:29">38:29</span> Kaj da oferdonita kupro estis sepdek
kikaroj kaj du mil kvarcent sikloj.

<span id="an_38:30">38:30</span> Kaj li faris el gxi la bazojn por la
pordo de la tabernaklo de kunveno kaj la kupran altaron kaj la kupran
kradon por gxi kaj cxiujn apartenajxojn de la altaro,

<span id="an_38:31">38:31</span> kaj la bazojn de la korto cxirkauxe kaj
la bazojn de la pordego de la korto kaj cxiujn najlojn de la tabernaklo
kaj cxiujn najlojn de la korto cxirkauxe.

<span id="an_39:1">39:1</span> Kaj el la blua, purpura, kaj rugxa
teksajxo ili faris la oficajn vestojn por la servado en la sanktejo; kaj
ili faris la sanktajn vestojn por Aaron, kiel la Eternulo ordonis al
Moseo.

<span id="an_39:2">39:2</span> Kaj ili faris la efodon el oro, el blua,
purpura, kaj rugxa teksajxo, kaj el tordita bisino.

<span id="an_39:3">39:3</span> Kaj ili batetendis foliojn da oro kaj
trancxis ilin en formo de fadenoj, por enteksi internen de la blua,
purpura, kaj rugxa teksajxo kaj de la bisino per artista laboro.

<span id="an_39:4">39:4</span> Sursxultrajxojn kunigantajn ili faris al
gxi; sur siaj du finoj gxi estis ligita.

<span id="an_39:5">39:5</span> Kaj la cxirkauxliganta zono sur gxi estis
kontinuajxo de gxi, la sama laborajxo, el oro, el blua, purpura, kaj
rugxa teksajxo, kaj el tordita bisino; kiel la Eternulo ordonis al
Moseo.

<span id="an_39:6">39:6</span> Kaj ili faris la oniksajn sxtonojn,
cxirkauxe enkadrigitajn per oro, gravuritajn per sigelila gravurado laux
la nomoj de la filoj de Izrael.

<span id="an_39:7">39:7</span> Kaj li metis ilin sur la sursxultrajxojn
de la efodo, kiel sxtonojn de memoro pri la filoj de Izrael; kiel la
Eternulo ordonis al Moseo.

<span id="an_39:8">39:8</span> Kaj ili faris la surbrustajxon per
artista laboro, simile al la laboro de la efodo, el oro, el blua,
purpura, kaj rugxa teksajxo, kaj el tordita bisino.

<span id="an_39:9">39:9</span> GXi estis kvarangula; ili faris la
surbrustajxon duobla; manstrecxo estis gxia longo, kaj manstrecxo gxia
largxo; gxi estis duobla.

<span id="an_39:10">39:10</span> Kaj ili enmetis en gxin kvar vicojn da
sxtonoj. La unua vico estis:rubeno, topazo, kaj smeraldo;

<span id="an_39:11">39:11</span> kaj la dua vico:hiacinto, safiro, kaj
jaspiso;

<span id="an_39:12">39:12</span> kaj la tria vico:ligurio, agato, kaj
ametisto;

<span id="an_39:13">39:13</span> kaj la kvara vico:krizolito, onikso,
kaj berilo. CXiuj vicoj estis en oraj kadretoj.

<span id="an_39:14">39:14</span> Kaj la sxtonoj estis laux la nomoj de
la filoj de Izrael; dek du, laux iliaj nomoj, gravuritaj sigelile, cxiu
kun sia nomo, por la dek du triboj.

<span id="an_39:15">39:15</span> Kaj ili faris al la surbrustajxo
plektitajn cxenetojn, kunigxantajn per siaj finoj, el pura oro.

<span id="an_39:16">39:16</span> Kaj ili faris du orajn kadretojn kaj du
orajn ringojn, kaj alfortikigis la du ringojn al la du finoj de la
surbrustajxo.

<span id="an_39:17">39:17</span> Kaj ili metis la du orajn plektitajn
cxenetojn en la du ringojn cxe la finoj de la surbrustajxo.

<span id="an_39:18">39:18</span> Kaj la du finojn de la du plektitaj
cxenetoj ili alfortikigis al la du kadretoj, kaj alfortikigis ilin al la
sursxultrajxoj de la efodo sur la antauxa flanko.

<span id="an_39:19">39:19</span> Kaj ili faris du orajn ringojn, kaj
alfortikigis ilin al la du aliaj finoj de la surbrustajxo, sur gxia
rando interna, direktita al la efodo.

<span id="an_39:20">39:20</span> Kaj ili faris du orajn ringojn, kaj
alfortikigis ilin al la du sursxultrajxoj de la efodo malsupre, sur la
antauxa flanko, cxe gxia kunigxo, super la zono de la efodo.

<span id="an_39:21">39:21</span> Kaj ili alligis la surbrustajxon per
gxiaj ringoj al la ringoj de la efodo per lacxo el blua sxtofo, por ke
gxi estu super la zono de la efodo kaj por ke la surbrustajxo ne
forsxovigxu de sur la efodo; kiel la Eternulo ordonis al Moseo.

<span id="an_39:22">39:22</span> Kaj li faris la tunikon por la efodo,
teksitan, tutan el blua teksajxo.

<span id="an_39:23">39:23</span> Kaj la aperturo de la tuniko estis en
la mezo, kiel aperturo de sxildo; borderon havis la aperturo cxirkauxe,
por ke gxi ne dissxirigxu.

<span id="an_39:24">39:24</span> Kaj ili faris sur la malsupra rando de
la tuniko granatojn el blua, purpura, kaj rugxa sxtofo, tordita.

<span id="an_39:25">39:25</span> Kaj ili faris tintilojn el pura oro,
kaj metis la tintilojn mezen de la granatoj sur la malsupra rando de la
tuniko, cxirkauxe inter la granatoj;

<span id="an_39:26">39:26</span> tintilon kaj granaton, tintilon kaj
granaton sur la malsupra rando de la tuniko, cxirkauxe, por la servado;
kiel la Eternulo ordonis al Moseo.

<span id="an_39:27">39:27</span> Kaj ili faris la hxitonon el bisino,
teksitan, por Aaron kaj liaj filoj,

<span id="an_39:28">39:28</span> kaj la cidaron el bisino, kaj la
ornamajn mitrojn el bisino, kaj la linajn pantalonojn el tordita bisino,

<span id="an_39:29">39:29</span> kaj la zonon el tordita bisino kaj el
blua, purpura, kaj rugxa teksajxo, broditan; kiel la Eternulo ordonis al
Moseo.

<span id="an_39:30">39:30</span> Kaj ili faris la tabuleton, la sanktan
kronon, el pura oro, kaj ili skribis sur gxi skribon gravuritan:SANKTA
AL LA ETERNULO.

<span id="an_39:31">39:31</span> Kaj ili alfortikigis al gxi lacxon el
blua sxtofo, por alfortikigi al la cidaro supre; kiel la Eternulo
ordonis al Moseo.

<span id="an_39:32">39:32</span> Tiel finigxis la tuta laboro por la
konstruajxo de la tabernaklo de kunveno. Kaj la Izraelidoj faris
konforme al cxio, kion la Eternulo ordonis al Moseo; tiel ili faris.

<span id="an_39:33">39:33</span> Kaj ili alportis la konstruajxon al
Moseo, la tabernaklon kaj cxiujn gxiajn apartenajxojn:hokojn, tabulojn,
riglilojn, kolonojn, kaj bazojn;

<span id="an_39:34">39:34</span> kaj la kovron el rugxaj virsxafaj feloj
kaj la kovron el antilopaj feloj kaj la kurtenon;

<span id="an_39:35">39:35</span> la keston de atesto kaj gxiajn stangojn
kaj la fermoplaton;

<span id="an_39:36">39:36</span> la tablon, cxiujn gxiajn apartenajxojn,
kaj la panon de propono;

<span id="an_39:37">39:37</span> la puran kandelabron, gxiajn lucernojn,
la lucernojn vice starantajn, cxiujn gxiajn apartenajxojn, kaj la oleon
por lumigado;

<span id="an_39:38">39:38</span> kaj la oran altaron kaj la sanktan
oleon kaj la bonodoran incenson kaj la kovrotukon por la pordo de la
tabernaklo;

<span id="an_39:39">39:39</span> la kupran altaron kaj la kupran kradon
por gxi, gxiajn stangojn kaj cxiujn gxiajn apartenajxojn, la lavujon kaj
gxian piedestalon;

<span id="an_39:40">39:40</span> la kurtenojn de la korto, gxiajn
kolonojn kaj bazojn, la kovrotukon por la pordego de la korto, gxiajn
sxnurojn kaj najlojn, kaj cxion, kio apartenas al la servado en la
konstruajxo de la tabernaklo de kunveno;

<span id="an_39:41">39:41</span> la oficajn vestojn por la servado en la
sanktejo, la sanktajn vestojn por la pastro Aaron kaj la pastrajn
vestojn por liaj filoj.

<span id="an_39:42">39:42</span> Konforme al cxio, kion la Eternulo
ordonis al Moseo, tiel la Izraelidoj faris la tutan laboron.

<span id="an_39:43">39:43</span> Kaj Moseo vidis la tutan laboron, li
vidis, ke ili faris gxin tute tiel, kiel la Eternulo ordonis; kaj Moseo
benis ilin.

<span id="an_40:1">40:1</span> Kaj la Eternulo ekparolis al Moseo,
dirante:

<span id="an_40:2">40:2</span> En la unua monato, en la unua tago de la
monato starigu la konstruajxon de la tabernaklo de kunveno.

<span id="an_40:3">40:3</span> Kaj metu tien la keston de atesto kaj
sxirmu la keston per la kurteno.

<span id="an_40:4">40:4</span> Kaj enportu la tablon kaj arangxu sur gxi
gxian arangxotajxon, kaj enportu la kandelabron kaj ekbruligu gxiajn
lucernojn.

<span id="an_40:5">40:5</span> Kaj starigu la oran altaron por la
incensado antaux la kesto de atesto, kaj pendigu la kovrotukon cxe la
eniro de la tabernaklo.

<span id="an_40:6">40:6</span> Kaj starigu la altaron de bruloferoj
antaux la eniro en la konstruajxon de la tabernaklo de kunveno.

<span id="an_40:7">40:7</span> Kaj starigu la lavujon inter la
tabernaklo de kunveno kaj la altaro kaj enversxu en gxin akvon.

<span id="an_40:8">40:8</span> Kaj arangxu la korton cxirkauxe, kaj
pendigu la kovrotukon cxe la pordego de la korto.

<span id="an_40:9">40:9</span> Kaj prenu la sanktan oleon, kaj sanktoleu
la logxejon, kaj cxion, kio estas en gxi, kaj sanktigu gxin kun cxiuj
gxiaj apartenajxoj, por ke gxi estu sankta.

<span id="an_40:10">40:10</span> Kaj sanktoleu la altaron de bruloferoj
kun cxiuj gxiaj apartenajxoj, kaj sanktigu la altaron, ke la altaro estu
tre sankta.

<span id="an_40:11">40:11</span> Kaj sanktoleu la lavujon kaj gxian
piedestalon, kaj sanktigu gxin.

<span id="an_40:12">40:12</span> Kaj alkonduku Aaronon kaj liajn filojn
al la eniro de la tabernaklo de kunveno, kaj lavu ilin per akvo.

<span id="an_40:13">40:13</span> Kaj vestu Aaronon per la sanktaj vestoj
kaj sanktoleu lin kaj sanktigu lin, ke li estu Mia pastro.

<span id="an_40:14">40:14</span> Kaj liajn filojn alkonduku, kaj vestu
ilin per hxitonoj.

<span id="an_40:15">40:15</span> Kaj sanktoleu ilin, kiel vi sanktoleis
ilian patron, ke ili estu Miaj pastroj; kaj ilia sanktoleiteco estu por
ili por eterna pastreco en iliaj generacioj.

<span id="an_40:16">40:16</span> Kaj Moseo faris konforme al cxio, kion
la Eternulo al li ordonis; tiel li faris.

<span id="an_40:17">40:17</span> En la unua monato de la dua jaro, en la
unua tago de la monato estis starigita la tabernaklo.

<span id="an_40:18">40:18</span> Kaj Moseo starigis la tabernaklon kaj
metis gxiajn bazojn kaj starigis gxiajn tabulojn kaj arangxis gxiajn
riglilojn kaj starigis gxiajn kolonojn.

<span id="an_40:19">40:19</span> Kaj li etendis tendon super la
tabernaklo kaj metis la kovron de la tendo sur gxin supre, kiel la
Eternulo ordonis al Moseo.

<span id="an_40:20">40:20</span> Kaj li prenis kaj metis la ateston en
la keston, kaj almetis la stangojn al la kesto kaj surmetis la
fermoplaton sur la keston supre.

<span id="an_40:21">40:21</span> Kaj li envenigis la keston en la
tabernaklon, kaj pendigis la kurtenon kaj sxirmis la keston de atesto,
kiel la Eternulo ordonis al Moseo.

<span id="an_40:22">40:22</span> Kaj li starigis la tablon en la
tabernaklo de kunveno, en la norda parto de la tabernaklo, ekster la
kurteno.

<span id="an_40:23">40:23</span> Kaj li arangxis sur gxi vicon da panoj
antaux la Eternulo, kiel la Eternulo ordonis al Moseo.

<span id="an_40:24">40:24</span> Kaj li starigis la kandelabron en la
tabernaklo de kunveno kontraux la tablo, en la suda parto de la
tabernaklo.

<span id="an_40:25">40:25</span> Kaj li ekbruligis la lucernojn antaux
la Eternulo, kiel la Eternulo ordonis al Moseo.

<span id="an_40:26">40:26</span> Kaj li starigis la oran altaron en la
tabernaklo de kunveno antaux la kurteno.

<span id="an_40:27">40:27</span> Kaj li bruligis sur gxi bonodoran
incenson, kiel la Eternulo ordonis al Moseo.

<span id="an_40:28">40:28</span> Kaj li pendigis la kovrotukon cxe la
pordo de la tabernaklo.

<span id="an_40:29">40:29</span> Kaj la altaron de bruloferoj li
starigis cxe la eniro de la tabernaklo de kunveno, kaj li alportis sur
gxi la bruloferon kaj la farunoferon, kiel la Eternulo ordonis al Moseo.

<span id="an_40:30">40:30</span> Kaj li starigis la lavujon inter la
tabernaklo de kunveno kaj la altaro, kaj enversxis tien akvon por sin
lavi.

<span id="an_40:31">40:31</span> Kaj lavis per gxi Moseo kaj Aaron kaj
liaj filoj siajn manojn kaj siajn piedojn;

<span id="an_40:32">40:32</span> kiam ili eniradis en la tabernaklon de
kunveno kaj aliradis al la altaro, ili lavadis sin; kiel la Eternulo
ordonis al Moseo.

<span id="an_40:33">40:33</span> Kaj li arangxis la korton cxirkauxe de
la tabernaklo kaj de la altaro, kaj li pendigis la kovrotukon cxe la
pordego de la korto. Tiamaniere Moseo finis la laboron.

<span id="an_40:34">40:34</span> Kaj nubo kovris la tabernaklon de
kunveno, kaj la majesto de la Eternulo plenigis la tabernaklon.

<span id="an_40:35">40:35</span> Kaj Moseo ne povis eniri en la
tabernaklon de kunveno, cxar kusxis sur gxi la nubo kaj la majesto de la
Eternulo plenigis la tabernaklon.

<span id="an_40:36">40:36</span> Kaj kiam la nubo levigxadis de sur la
tabernaklo, la Izraelidoj ekmarsxadis, por fari cxiujn siajn marsxojn.

<span id="an_40:37">40:37</span> Sed se la nubo ne levigxis, ili ne
ekmarsxis gxis la tago de gxia levigxo.

<span id="an_40:38">40:38</span> CXar nubo de la Eternulo estis super la
tabernaklo dum la tago, kaj fajro estis dum la nokto super gxi, antaux
la okuloj de cxiuj Izraelidoj en cxiuj iliaj marsxoj.

------------------------------------------------------------------------

[Next: Leviticus](lev)
