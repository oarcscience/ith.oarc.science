[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](nah)  [Next](zep) 

------------------------------------------------------------------------

### Esperanto Bible: Habakkuk

<span id="an_1:1">1:1</span> Profetajxo, kiun lauxvizie eldiris la
profeto HXabakuk.

<span id="an_1:2">1:2</span> GXis kiam, ho Eternulo, mi krios, kaj Vi ne
auxskultos, mi krios al Vi pri perfortajxo, kaj Vi ne helpos?

<span id="an_1:3">1:3</span> Kial Vi devigas min vidi maljustajxon,
rigardi mizerajxon? Rabado kaj perfortado estas antaux mi, levigxas
disputoj kaj malpaco.

<span id="an_1:4">1:4</span> Tial la instruo perdis sian forton, la
justeco neniam venkas; cxar la malvirtulo superfortas la virtulon, tial
la rezultoj de jugxo estas malgxustaj.

<span id="an_1:5">1:5</span> Rigardu la naciojn, rigardu, kaj vi forte
miros; cxar en via tempo Mi faros ion, kion vi ne kredus, se oni
rakontus al vi.

<span id="an_1:6">1:6</span> CXar jen Mi levos la HXaldeojn, nacion
kruelan kaj lertan, kiu trairos la tutan largxon de la tero, por
ekposedi logxejojn, kiuj ne apartenas al gxi.

<span id="an_1:7">1:7</span> Terura kaj timinda gxi estas; gxia jugxado
kaj regado dependas de gxi mem.

<span id="an_1:8">1:8</span> Pli rapidaj ol leopardoj estas gxiaj
cxevaloj, kaj pli lertaj ol lupoj vespere; en grandaj amasoj venas gxiaj
rajdantoj de malproksime, flugas kiel aglo, kiu rapidas al mangxajxo.

<span id="an_1:9">1:9</span> CXiuj ili venas por rabi; kiel vento
orienta ili direktas sin, kien ili volas; kaj ili kolektas kaptitojn
kiel sablon.

<span id="an_1:10">1:10</span> Regxojn ili mokas, regantoj estas
ridatajxo por ili; cxiun fortikajxon ili mokas; ili sxutas teron, kaj
venkoprenas.

<span id="an_1:11">1:11</span> Tiam sxangxigxas ilia spirito, transiras
kaj farigxas peka, kaj ilia forto farigxas ilia dio.

<span id="an_1:12">1:12</span> Sed Vi estas ja de cxiam, ho Eternulo,
mia sankta Dio! ne lasu nin morti. Vi, ho Eternulo, aperigis ilin por
jugxo; Vi, ho nia Roko, destinis ilin por puni.

<span id="an_1:13">1:13</span> Viaj okuloj estas tro puraj, por vidi
malbonon, kaj rigardi maljustajxon Vi ne povas; kiel do Vi rigardas
malhonestulojn, kaj silentas, kiam malpiulo englutas tiun, kiu estas pli
virta ol li?

<span id="an_1:14">1:14</span> Kial Vi faras la homojn kiel fisxoj en la
maro, kiel rampajxoj, kiuj ne havas reganton?

<span id="an_1:15">1:15</span> CXiujn ili tiras per fisxhoko, kaptas per
sia reto, amasigas per sia fisxreto; kaj tial ili gxojas kaj triumfas.

<span id="an_1:16">1:16</span> Tial ili alportas oferojn al sia reto,
incensas al sia fisxreto; cxar per cxi tiuj grasigxis ilia parto kaj
bonigxis ilia mangxajxo.

<span id="an_1:17">1:17</span> CXu por tio ili devas jxetadi sian reton
kaj sencxese mortigadi naciojn senindulge?

<span id="an_2:1">2:1</span> Sur mia gardista posteno mi staris; kaj,
starigxinte sur turo, mi observis, por vidi, kion Li diros al mi kaj
kion mi devas respondi al la riprocxo kontraux mi.

<span id="an_2:2">2:2</span> Kaj la Eternulo ekparolis al mi, kaj
diris:Enskribu la vizion, kaj desegnu bone sur la tabeloj, por ke
leganto povu facile tralegi.

<span id="an_2:3">2:3</span> CXar la vizio koncernas tempon difinitan
kaj parolas pri la fino, sed gxi ne mensogas; se gxi prokrastigxus,
atendu gxin, cxar gxi nepre plenumigxos, ne estos fordecidita.

<span id="an_2:4">2:4</span> Vidu, kiu estas malhumila, ties animo ne
estos trankvila en li; sed virtulo vivos per sia fideleco.

<span id="an_2:5">2:5</span> La vino trompas viron fieran, kaj li ne
humiligxas; li largxigas sian animon kiel SXeol, kaj kiel la morto li
estas nesatigebla, li kolektas al si cxiujn naciojn kaj kaptas al si
cxiujn popolojn.

<span id="an_2:6">2:6</span> Sed ili ja cxiuj parolos pri li alegorion
kaj mokan enigmon, kaj diros:Ve al tiu, kiu tro multigas al si
fremdajxon sen fino kaj metas sur sin tro grandan sxargxon de sxuldoj!

<span id="an_2:7">2:7</span> Subite ja levigxos viaj pikontoj kaj
vekigxos viaj pusxontoj, kaj vi farigxos ilia rabatajxo.

<span id="an_2:8">2:8</span> CXar vi prirabis multe da nacioj, tial
ankaux vin prirabos la ceteraj popoloj, pro la sango de homoj, pro la
premado de la lando, de la urbo, kaj de cxiuj gxiaj logxantoj.

<span id="an_2:9">2:9</span> Ve al tiu, kiu kolektas por sia domo
maljustan akirajxon, por arangxi alte sian neston, por defendi sin
kontraux mano de malbonulo!

<span id="an_2:10">2:10</span> Vi elpensis malhonoron por via domo,
disbatante multe da popoloj kaj pekigante vian animon.

<span id="an_2:11">2:11</span> La sxtonoj el la muroj krias, kaj la
lignaj traboj respondas al ili.

<span id="an_2:12">2:12</span> Ve al tiu, kiu konstruas urbon per
sangoversxado kaj pretigas fortikajxon per maljusteco!

<span id="an_2:13">2:13</span> Tio venas ja de la Eternulo Cebaot, ke la
popoloj klopodas por la fajro kaj la gentoj lacigas sin vane.

<span id="an_2:14">2:14</span> CXar la tero plenigxos de konado de la
gloro de la Eternulo, kiel la akvo plenigas la maron.

<span id="an_2:15">2:15</span> Ve al vi, kiu drinkigas sian proksimulon,
por elversxi vian koleron, kaj ebriigas lin, por vidi lian honton!

<span id="an_2:16">2:16</span> Vi satigxis per honto anstataux per
honoro; drinku do ankaux vi, kaj kovru vin per honto; ankaux al vi venos
la kaliko el la dekstra mano de la Eternulo, kaj neniigo de via gloro.

<span id="an_2:17">2:17</span> CXar via perforteco sur Lebanon falos sur
vin, kaj atakate de bestoj vi estos terurata pro la sango de homoj, pro
la premado de la lando, de la urbo, kaj de cxiuj gxiaj logxantoj.

<span id="an_2:18">2:18</span> Kion helpos la skulptajxo, kiun skulptis
la artisto, la fanditajxo kaj malvera instruanto, kvankam la majstro
fidis sian propran faritajxon, farante mutajn idolojn?

<span id="an_2:19">2:19</span> Ve al tiu, kiu diras al ligno:Levigxu,
kaj al muta sxtono:Vekigxu! CXu gxi povas instrui? gxi estas ja tegita
per oro kaj argxento, sed havas en si nenian spiriton.

<span id="an_2:20">2:20</span> Sed la Eternulo estas en Sia sankta
templo; la tuta tero silentu antaux Li!

<span id="an_3:1">3:1</span> Pregxo de la profeto HXabakuk laux maniero
de psalmoj.

<span id="an_3:2">3:2</span> Ho Eternulo, mi auxdis la sciigon pri Vi,
kaj mi ektimis. Ho Eternulo, vivigu Vian faritajxon en la mezo de la
jaroj, Montru en la mezo de la jaroj, Ke ecx en kolero Vi memoras pri
kompato.

<span id="an_3:3">3:3</span> Dio venas de Teman, La Sanktulo de la monto
Paran. Sela. Lia majesto kovras la cxielon, Kaj Lia gloro plenigas la
teron.

<span id="an_3:4">3:4</span> Lia brilo estas kiel hela lumo, Radioj iras
el Lia mano, Kaj tie estas kasxita Lia potenco.

<span id="an_3:5">3:5</span> Antaux Li iras pesto, Kaj fajro sekvas
Liajn piedojn.

<span id="an_3:6">3:6</span> Li starigxis, kaj ekmezuris la teron; Li
ekrigardis, kaj tremigis la naciojn; Dissaltis eternaj montoj, Klinigxis
eternaj montetoj, Kiam Li ekpasxis kiel en la tempo antikva.

<span id="an_3:7">3:7</span> En mizera stato mi vidis la tendojn de
Kusxan; Skuigxis la tapisxoj de la lando Midjan.

<span id="an_3:8">3:8</span> CXu kontraux riveroj koleris la Eternulo?
CXu kontraux la riveroj Vi ekflamigxis, Aux cxu kontraux la maro estis
Via indigno, Ke Vi ekrajdis sur Viaj cxevaloj, Ekveturis sur Viaj venkaj
cxaroj?

<span id="an_3:9">3:9</span> Vi eltiris Vian pafarkon, Konforme al jxura
promeso, kiun Vi donis al la triboj. Sela. Per riveroj Vi dividis la
teron.

<span id="an_3:10">3:10</span> Ektremis la montoj, kiam ili Vin vidis;
La fluo de la akvo pasis, La abismo ekbruis, La altajxo levis siajn
manojn.

<span id="an_3:11">3:11</span> La suno kaj la luno haltis sur sia loko;
Kun brilo iras Viaj sagoj, Kun fulmo Viaj lancoj.

<span id="an_3:12">3:12</span> Kun kolero Vi pasxas sur la tero, Kun
indigno Vi piedpremas naciojn.

<span id="an_3:13">3:13</span> Vi elpasxis, por helpi al Via popolo, Por
helpi al Via sanktoleito. Vi frakasas la supron de la domo de malpiulo,
Nudigas la fundamenton gxis la kolo. Sela.

<span id="an_3:14">3:14</span> Vi trapikis per liaj lancoj la kapojn de
liaj tacxmentestroj, Kiam ili sin jxetis ventege, por dispeli min kun
gxojo, Kvazaux englutante mizerulon kasxe.

<span id="an_3:15">3:15</span> Vi pasxis kun Viaj cxevaloj tra la maro,
Tra la sxlimo de granda akvo.

<span id="an_3:16">3:16</span> Mi auxdis, kaj mia interno ekskuigxis;
Pro la bruo ektremis miaj lipoj, Putro venis en miajn ostojn, kaj la
loko sub mi eksxanceligxis; Dume mi devas esti trankvila en la tago de
malfelicxo, Kiam sur mian popolon iras gxia atakanto.

<span id="an_3:17">3:17</span> Kiam la figarbo ne floros, La
vinberbrancxoj ne donos fruktojn, La olivarbo rifuzos sian laboron, La
plugokampoj ne donos mangxajxon, La sxafoj estos forkaptitaj el la
sxafejo, Kaj en la staloj ne trovigxos bovoj:

<span id="an_3:18">3:18</span> Ecx tiam mi gxojos pri la Eternulo, Mi
estos gaja pri la Dio de mia savo.

<span id="an_3:19">3:19</span> La Eternulo, la Sinjoro, estas mia forto;
Li faras miajn piedojn kiel cxe cervo, Kaj venigas min sur miajn
altajxojn. Al Li, la Venkanto, iru miaj kantoj.

------------------------------------------------------------------------

[Next: Zephaniah](zep)
