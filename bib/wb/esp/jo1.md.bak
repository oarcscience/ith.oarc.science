[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Esperanto Bible: 1 John

<span id="an_1:1">1:1</span> Tion, kio estis de la komenco, kion ni
auxdis, kion ni vidis per niaj propraj okuloj, kion ni rigardis kaj niaj
manoj palpis, koncerne la Vorton de vivo

<span id="an_1:2">1:2</span> (kaj la vivo elmontrigxis, kaj ni vidis kaj
atestas kaj anoncas al vi la vivon, la eternan vivon, kiu estis cxe la
Patro kaj montrigxis al ni);

<span id="an_1:3">1:3</span> kion ni vidis kaj auxdis, tion ni anoncas
al vi, por ke vi ankaux havu kunulecon kun ni; kaj nia kunuleco estas
kun la Patro kaj kun Lia Filo Jesuo Kristo;

<span id="an_1:4">1:4</span> kaj cxi tion ni skribas, por ke nia gxojo
kompletigxu.

<span id="an_1:5">1:5</span> Kaj jen estas la anonco, kiun ni auxdis de
Li kaj anoncas al vi, ke Dio estas lumo, kaj da mallumo estas en Li
neniom.

<span id="an_1:6">1:6</span> Se ni diras, ke ni havas kunulecon kun Li,
kaj iradas en la mallumo, ni mensogas, kaj ne faras la veron;

<span id="an_1:7">1:7</span> sed se ni iradas en la lumo, kiel Li estas
en la lumo, ni havas kunulecon unu kun la alia, kaj la sango de Jesuo,
Lia Filo, nin purigas de cxia peko.

<span id="an_1:8">1:8</span> Se ni diras, ke pekon ni ne havas, ni nin
trompas, kaj la vero ne estas en ni.

<span id="an_1:9">1:9</span> Se ni konfesas niajn pekojn, Li estas
fidela kaj justa por pardoni al ni niajn pekojn kaj nin purigi de cxia
maljusteco.

<span id="an_1:10">1:10</span> Se ni diras, ke ni ne pekis, ni faras Lin
mensoginto, kaj Lia vorto ne estas en ni.

<span id="an_2:1">2:1</span> Infanetoj miaj, cxi tion mi skribas al vi,
por ke vi ne peku. Kaj se iu pekas, ni havas Advokaton cxe la Patro,
Jesuon Kriston, la justan;

<span id="an_2:2">2:2</span> kaj li estas repacigo pro niaj pekoj, kaj
ne sole pro niaj, sed ankaux pro la tuta mondo.

<span id="an_2:3">2:3</span> Kaj per cxi tio ni scias, ke ni konas
lin:se ni observas liajn ordonojn.

<span id="an_2:4">2:4</span> Kiu diras:Mi lin konas, kaj ne observas
liajn ordonojn, tiu estas mensoganto, kaj la vero ne estas en li;

<span id="an_2:5">2:5</span> sed en cxiu ajn, kiu observas lian vorton,
vere perfektigxis la amo al Dio. Per cxi tio ni scias, ke ni estas en
li:

<span id="an_2:6">2:6</span> kiu diras, ke li restas en li, tiu mem
devus tiel iradi, kiel li iradis.

<span id="an_2:7">2:7</span> Amataj, al vi mi skribas ne ordonon novan,
sed malnovan ordonon, kiun vi havis de la komenco; la malnova ordono
estas la vorto, kiun vi auxdis.

<span id="an_2:8">2:8</span> Ankaux mi skribas al vi novan ordonon, kiu
estas vera en li kaj en vi; cxar la mallumo forpasas, kaj la vera lumo
jam brilas.

<span id="an_2:9">2:9</span> Kiu diras, ke li estas en la lumo, kaj
malamas sian fraton, tiu estas en la mallumo ankoraux gxis nun.

<span id="an_2:10">2:10</span> Kiu amas sian fraton, tiu restas en la
lumo, kaj en li ne estas faligajxo.

<span id="an_2:11">2:11</span> Sed kiu malamas sian fraton, tiu estas en
la mallumo, kaj iras en la mallumo, kaj ne scias, kien li iras, cxar la
mallumo blindigis al li la okulojn.

<span id="an_2:12">2:12</span> Mi skribas al vi, infanetoj, cxar la
pekoj al vi estas pardonitaj pro lia nomo.

<span id="an_2:13">2:13</span> Mi skribas al vi, patroj, cxar vi konas
tiun, kiu estas de la komenco. Mi skribas al vi, junuloj, cxar vi venkis
la malbonulon. Mi skribis al vi, infanoj, cxar vi konas la Patron.

<span id="an_2:14">2:14</span> Mi skribis al vi, patroj, cxar vi konas
tiun, kiu estas de la komenco. Mi skribis al vi, junuloj, cxar vi estas
fortaj, kaj la vorto de Dio restas en vi, kaj vi venkis la malbonulon.

<span id="an_2:15">2:15</span> Ne amu la mondon, nek la mondajxojn. Se
iu amas la mondon, la amo al la Patro ne estas en li.

<span id="an_2:16">2:16</span> CXar cxio, kio estas en la mondo, la
dezirego de la karno kaj la dezirego de la okuloj kaj la fiereco de
vivo, estas ne de la Patro, sed de la mondo.

<span id="an_2:17">2:17</span> Kaj forpasas la mondo kaj gxia dezirego;
sed la plenumanto de la volo de Dio restas por eterne.

<span id="an_2:18">2:18</span> Infanoj, jam estas la lasta horo; kaj
kiel vi auxdis, ke antikristo venas, jam levigxis multe da antikristoj;
per tio ni scias, ke estas la lasta horo.

<span id="an_2:19">2:19</span> De ni ili eliris, sed ili ne estis el ni;
cxar se ili el ni estus, ili restus cxe ni; sed ili eliris, por ke ili
elmontrigxu, ke ili cxiuj ne estas el ni.

<span id="an_2:20">2:20</span> Kaj vi havas sanktoleadon de la Sanktulo,
kaj vi scias cxion.

<span id="an_2:21">2:21</span> Mi skribis al vi ne pro tio, ke vi ne
scias la veron, sed pro tio, ke vi gxin scias, kaj pro tio, ke nenia
mensogo estas el la vero.

<span id="an_2:22">2:22</span> Kiu estas la mensogisto, krom tiu, kiu
malkonfesas, ke Jesuo estas la Kristo? Tiu estas la antikristo, kiu
malkonfesas la Patron kaj la Filon.

<span id="an_2:23">2:23</span> CXiu, kiu malkonfesas la Filon, ne havas
la Patron; tiu, kiu konfesas la Filon, havas ankaux la Patron.

<span id="an_2:24">2:24</span> Vi do lasu resti en vi tion, kion vi
auxdis de la komenco. Se tio, kion vi auxdis de la komenco, restos en
vi, vi ankaux restos en la Filo kaj en la Patro.

<span id="an_2:25">2:25</span> Kaj jen estas la promeso, kiun li
promesis al ni:la vivo eterna.

<span id="an_2:26">2:26</span> CXi tion mi skribis al vi pri tiuj, kiuj
vin forlogas de la vojo.

<span id="an_2:27">2:27</span> Pri vi, la sanktoleado, kiun vi ricevis
de li, restas en vi, kaj vi ne havas bezonon, ke iu vin instruu; sed
kiel lia sanktoleado vin instruas pri cxio kaj estas vera kaj ne estas
mensogo, kaj kiel gxi vin instruis, vi restas en li.

<span id="an_2:28">2:28</span> Kaj nun, infanetoj, restu en li; por ke,
se li elmontrigxos, ni havu kuragxon, kaj ne hontu antaux li cxe lia
alveno.

<span id="an_2:29">2:29</span> Se vi scias, ke li estas justa, vi scias,
ke ankaux cxiu, kiu faras justecon, el li naskigxis.

<span id="an_3:1">3:1</span> Rigardu, kian amon la Patro donis al ni, ke
ni estas nomataj infanoj de Dio; kaj tiaj ni estas. Pro tio la mondo nin
ne konas, cxar gxi Lin ne konis.

<span id="an_3:2">3:2</span> Amataj, nun ni estas infanoj de Dio, kaj
ankoraux ne elmontrigxis, kio ni estos. Ni scias, ke se li elmontrigxos,
ni estos similaj al li; cxar ni vidos lin, kiel li estas.

<span id="an_3:3">3:3</span> Kaj cxiu, kiu havas cxi tiun esperon rilate
lin, sin sanktigas tiel same, kiel li estas sankta.

<span id="an_3:4">3:4</span> CXiu, kiu faras pekon, faras ion kontraux
la legxo; kaj peko estas kontrauxlegxeco.

<span id="an_3:5">3:5</span> Kaj vi scias, ke li elmontrigxis, por
forigi pekojn; kaj peko ne estas en li.

<span id="an_3:6">3:6</span> CXiu, kiu restas en li, ne pekas; cxiu
pekanto lin ne vidis, nek lin konas.

<span id="an_3:7">3:7</span> Infanetoj, neniu vin forlogu; kiu faras
justecon, tiu estas justa tiel same, kiel li estas justa;

<span id="an_3:8">3:8</span> kiu faras pekon, tiu estas el la diablo;
cxar la diablo pekas de la komenco. Por tio la Filo de Dio elmontrigxis,
por ke li detruu la farojn de la diablo.

<span id="an_3:9">3:9</span> CXiu, kiu naskigxis de Dio, ne faras pekon,
cxar lia semo restas en li; kaj li ne povas peki, cxar li naskigxis de
Dio.

<span id="an_3:10">3:10</span> Jen kiel evidentigxas la infanoj de Dio,
kaj la infanoj de la diablo:cxiu, kiu ne faras justecon, ne estas de
Dio, nek tiu, kiu ne amas sian fraton.

<span id="an_3:11">3:11</span> CXar jen estas la anonco, kiun vi auxdis
de la komenco:ke ni amu unu la alian;

<span id="an_3:12">3:12</span> ne kiel Kain estis de la malbonulo kaj
mortigis sian fraton. Kaj pro kio li lin mortigis? CXar liaj faroj estis
malbonaj, kaj la faroj de lia frato estis justaj.

<span id="an_3:13">3:13</span> Ne miru, fratoj, se la mondo vin malamas.

<span id="an_3:14">3:14</span> Ni scias, ke ni jam pasis el morto en
vivon, cxar ni amas la fratojn. Kiu ne amas, tiu restas en morto.

<span id="an_3:15">3:15</span> CXiu, kiu malamas sian fraton, estas
hommortiganto; kaj vi scias, ke cxiu hommortiganto ne havas vivon
eternan, restantan en li.

<span id="an_3:16">3:16</span> Per cxi tio ni konas amon:cxar li demetis
sian vivon pro ni; kaj ni devus demeti nian vivon pro la fratoj.

<span id="an_3:17">3:17</span> Sed se iu havas mondan posedajxon kaj
vidas sian fraton havantan bezonon kaj fermas sian kompaton kontraux li,
kiel la amo de Dio restas en li?

<span id="an_3:18">3:18</span> Infanetoj, ni amu, ne laux vorto nek laux
lango, sed laux faro kaj vero.

<span id="an_3:19">3:19</span> Per tio ni scios, ke ni estas el la vero,
kaj ni certigos nian koron antaux Li

<span id="an_3:20">3:20</span> en cxio ajn, pri kio nia koro nin
kondamnas; cxar Dio estas pli granda ol nia koro, kaj scias cxion.

<span id="an_3:21">3:21</span> Amataj, se nia koro ne kondamnas nin, ni
havas kuragxon antaux Dio;

<span id="an_3:22">3:22</span> kaj cxion ajn, kion ni petas, ni ricevas
de Li, cxar ni observas Liajn ordonojn, kaj faras tion, kio placxas
antaux Li.

<span id="an_3:23">3:23</span> Kaj jen estas Lia ordono, ke ni kredu al
la nomo de Lia Filo, Jesuo Kristo, kaj amu unu la alian tiel same, kiel
Li al ni donis ordonon.

<span id="an_3:24">3:24</span> Kaj kiu observas Liajn ordonojn, tiu en
Li restas, kaj Li en tiu. Kaj per tio ni scias, ke Li restas en ni:per
la Spirito, kiun Li donis al ni.

<span id="an_4:1">4:1</span> Amataj, kredu ne al cxiu spirito, sed provu
la spiritojn, cxu ili estas el Dio; cxar multaj falsaj profetoj eliris
en la mondon.

<span id="an_4:2">4:2</span> Jen kiel vi ekkonas la Spiriton de Dio:cxiu
spirito, kiu konfesas, ke Jesuo Kristo venis en la karno, estas el Dio;

<span id="an_4:3">4:3</span> kaj cxiu spirito, kiu ne konfesas Jesuon,
ne estas el Dio; kaj cxi tiu estas la spirito de antikristo, pri kiu vi
auxdis, ke gxi venas; kaj nun gxi jam estas en la mondo.

<span id="an_4:4">4:4</span> Infanetoj, vi estas el Dio, kaj ilin
venkis; cxar pli granda estas Tiu, kiu estas en vi, ol tiu, kiu estas en
la mondo.

<span id="an_4:5">4:5</span> Ili estas el la mondo; pro tio ili parolas
laux la mondo, kaj la mondo ilin auxskultas.

<span id="an_4:6">4:6</span> Ni estas el Dio; kiu konas Dion, tiu nin
auxskultas; kiu ne estas el Dio, tiu nin ne auxskultas. Jen kiel ni
ekkonas la spiriton de vero, kaj la spiriton de eraro.

<span id="an_4:7">4:7</span> Amataj, ni amu unu la alian; cxar la amo
estas el Dio; kaj cxiu, kiu amas, naskigxas el Dio kaj Dion konas.

<span id="an_4:8">4:8</span> Kiu ne amas, tiu ne konas Dion, cxar Dio
estas amo.

<span id="an_4:9">4:9</span> Jen kiel la amo de Dio elmontrigxis en
ni:ke Dio sendis en la mondon Sian Filon solenaskitan, por ke ni vivu
per li.

<span id="an_4:10">4:10</span> Jen estas la amo, ne ke ni amis Dion, sed
ke Li amis nin, kaj sendis Sian Filon kiel repacigon pro niaj pekoj.

<span id="an_4:11">4:11</span> Amataj, se Dio tiel amis nin, ni ankaux
devus ami unu la alian.

<span id="an_4:12">4:12</span> Dion neniu iam vidis; se ni reciproke nin
amas, Dio restas en ni, kaj Lia amo perfektigxis en ni;

<span id="an_4:13">4:13</span> jen kiel ni scias, ke ni restas en Li,
kaj Li en ni:cxar el Sia Spirito Li donis al ni.

<span id="an_4:14">4:14</span> Kaj ni vidis kaj atestas, ke la Patro
sendis la Filon por esti la Savonto de la mondo.

<span id="an_4:15">4:15</span> En cxiu ajn, kiu konfesas, ke Jesuo estas
la Filo de Dio, Dio restas, kaj li en Dio.

<span id="an_4:16">4:16</span> Kaj ni konas kaj kredis la amon, kiun Dio
havas al ni. Dio estas amo; kaj kiu restas en amo, tiu restas en Dio,
kaj Dio restas en li.

<span id="an_4:17">4:17</span> Jen kiel amo perfektigxis cxe ni:ke ni
havu kuragxon en la tago de jugxo; cxar gxuste kia li estas, tiaj ankaux
ni estas en cxi tiu mondo.

<span id="an_4:18">4:18</span> Timo ne ekzistas en amo; sed perfekta amo
eljxetas timon, cxar timo havas turmentegon; kaj timanto ne perfektigxas
en amo.

<span id="an_4:19">4:19</span> Ni amas, cxar Li unue nin amis.

<span id="an_4:20">4:20</span> Se iu diras:Mi amas Dion, kaj malamas
sian fraton-tiu estas mensoganto; cxar kiu ne amas sian fraton, kiun li
vidis, tiu ne povas ami Dion, kiun li ne vidis.

<span id="an_4:21">4:21</span> Kaj la jenan ordonon ni havas de Li:ke
kiu amas Dion, tiu amu ankaux sian fraton.

<span id="an_5:1">5:1</span> CXiu, kiu kredas, ke Jesuo estas la Kristo,
naskigxis el Dio; kaj cxiu, kiu amas la Naskinton, amas ankaux la
naskiton el Li.

<span id="an_5:2">5:2</span> Per tio ni ekscias, ke ni amas la infanojn
de Dio, kiam ni amas Dion kaj plenumas Liajn ordonojn.

<span id="an_5:3">5:3</span> CXar jen estas la amo al Dio:ke ni observas
Liajn ordonojn; kaj Liaj ordonoj ne estas pezaj.

<span id="an_5:4">5:4</span> CXar cxio, kio el Dio naskigxis, venkas la
mondon; kaj jen estas la venko venkinta la mondon:nia fido.

<span id="an_5:5">5:5</span> Kaj kiu estas la venkanto de la mondo, krom
tiu, kiu kredas, ke Jesuo estas la Filo de Dio?

<span id="an_5:6">5:6</span> CXi tiu estas la veninto per akvo kaj
sango, Jesuo Kristo; ne sole en la akvo, sed en la akvo kaj en la sango.

<span id="an_5:7">5:7</span> Kaj la Spirito estas la atestanto, cxar la
Spirito estas la vero.

<span id="an_5:8">5:8</span> CXar tri estas la atestantoj:la Spirito,
kaj la akvo, kaj la sango; kaj la tri en unu konsentas.

<span id="an_5:9">5:9</span> Se ni akceptas la ateston de homoj, pli
granda estas la atesto de Dio; cxar jen estas la atesto de Dio:ke Li
atestis pri Sia Filo.

<span id="an_5:10">5:10</span> Kiu kredas al la Filo de Dio, tiu havas
en si la ateston; kiu ne kredas al Dio, tiu faris Lin mensoginto, pro
tio, ke li ne kredis la ateston, kiun Dio atestis pri Sia Filo.

<span id="an_5:11">5:11</span> Kaj jen estas la atesto:ke Dio donis al
ni la vivon eternan; kaj tiu vivo estas en Lia Filo.

<span id="an_5:12">5:12</span> Kiu havas la Filon, tiu havas la vivon;
kiu ne havas la Filon de Dio, tiu la vivon ne havas.

<span id="an_5:13">5:13</span> CXi tion mi skribis al vi, por ke vi
sciu, ke vi havas vivon eternan; al vi, kiuj kredas al la nomo de la
Filo de Dio.

<span id="an_5:14">5:14</span> Kaj jen estas la kuragxo, kiun ni havas
antaux Li:ke se ni ion petas laux lia volo, Li nin auxskultas;

<span id="an_5:15">5:15</span> kaj se ni scias, ke kion ajn ni petas, Li
nin auxskultas, ni scias, ke ni havas la petojn, kiujn ni petis de Li.

<span id="an_5:16">5:16</span> Se iu vidas sian fraton pekantan pekon ne
al morto, tiu petos, kaj Li donos al li vivon, por la pekantoj ne al
morto. Ekzistas peko al morto; ne pri tio mi diras, ke li petegu.

<span id="an_5:17">5:17</span> CXia nejusteco estas peko; kaj ekzistas
peko ne al morto.

<span id="an_5:18">5:18</span> Ni scias, ke cxiu naskito el Dio ne
pekas; sed la naskito el Dio sin gardas, kaj la malbonulo lin ne tusxas.

<span id="an_5:19">5:19</span> Ni scias, ke ni el Dio estas, kaj la tuta
mondo kusxas en la malbonulo.

<span id="an_5:20">5:20</span> Kaj ni scias, ke la Filo de Dio venis kaj
al ni donis komprenon, por ke ni ekkonu la Verulon; kaj ni estas en la
Verulo, en Lia Filo, Jesuo Kristo. Tiu estas la vera Dio, kaj la vivo
eterna.

<span id="an_5:21">5:21</span> Infanetoj, gardu vin kontraux idoloj.

------------------------------------------------------------------------

[Next: 2 John](jo2.md)
