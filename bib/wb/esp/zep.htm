<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Esperanto Bible, full text etext at Intangible Textual Heritage">
<TITLE>Esperanto Bible: Zephaniah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="hab.htm">Previous</A>&nbsp;
<A HREF="hag.htm">Next</A>&nbsp;
</CENTER>
<HR>
</p> <h3 align="center" align="center">Esperanto Bible: Zephaniah</h3> 
<p><A NAME="an_1:1">1:1</A>&nbsp;Vorto de la Eternulo, kiu aperis al Cefanja, filo de Kusxi, filo de Gedalja, filo de Amarja, filo de HXizkija, en la tempo de Josxija, filo de Amon, regxo de Judujo.</p> 
<p><A NAME="an_1:2">1:2</A>&nbsp;Mi forprenos cxion de sur la tero, diras la Eternulo.</p> 
<p><A NAME="an_1:3">1:3</A>&nbsp;Mi forprenos la homojn kaj la brutojn, Mi forprenos la birdojn de la cxielo kaj la fisxojn de la maro, la delogilojn kune kun la malpiuloj; Mi ekstermos la homojn de sur la tero, diras la Eternulo.</p> 
<p><A NAME="an_1:4">1:4</A>&nbsp;Mi etendos Mian manon sur Judujon kaj sur cxiujn logxantojn de Jerusalem;  Mi ekstermos de cxi tiu loko la restajxon de Baal, la nomon de la idolpastroj kaj ankaux de la pastroj;</p> 
<p><A NAME="an_1:5">1:5</A>&nbsp;tiujn, kiuj sur la tegmentoj adorklinigxas antaux la armeo de la cxielo,  kaj tiujn, kiuj, adorklinigxante, jxuras per la Eternulo kaj jxuras ankaux per Malkam;</p> 
<p><A NAME="an_1:6">1:6</A>&nbsp;kaj tiujn, kiuj defalis de la Eternulo, kiuj ne sercxis la Eternulon kaj ne turnis sin al Li.</p> 
<p><A NAME="an_1:7">1:7</A>&nbsp;Silentu antaux la Sinjoro, la Eternulo, cxar proksima estas la tago de la Eternulo; cxar la Eternulo pretigis bucxoferon kaj destinis la invitotojn.</p> 
<p><A NAME="an_1:8">1:8</A>&nbsp;En la tago de la bucxofero de la Eternulo Mi punos la altrangulojn kaj la regxidojn, kaj cxiujn, kiuj vestas sin per vestoj de aligentuloj;</p> 
<p><A NAME="an_1:9">1:9</A>&nbsp;Mi punos en tiu tago cxiujn, kiuj transsaltas la sojlon kaj plenigas la domon de sia sinjoro per perforteco kaj trompoj.</p> 
<p><A NAME="an_1:10">1:10</A>&nbsp;En tiu tago, diras la Eternulo, estos lauxta kriado cxe la Pordego de Fisxoj, gxemegado cxe la dua kvartalo de la urbo, kaj granda plorkriado sur la montetoj.</p> 
<p><A NAME="an_1:11">1:11</A>&nbsp;GXemegu, logxantoj de la malalta parto de la urbo; cxar malaperos la tuta popolo de la butikistoj, kaj ekstermitaj estos cxiuj sxargxitaj per argxento.</p> 
<p><A NAME="an_1:12">1:12</A>&nbsp;En tiu tempo Mi traesploros Jerusalemon kun lumiloj, kaj Mi punos tiujn,  kiuj ripozas sur sia fecxo, kaj diras en sia koro:La Eternulo ne faras bonon,  nek malbonon.</p> 
<p><A NAME="an_1:13">1:13</A>&nbsp;Ilia havajxo farigxos rabajxo, kaj iliaj domoj farigxos ruinoj; ili konstruos domojn, sed ne logxos en ili, ili plantos vinbergxardenojn, sed ne trinkos ilian vinon.</p> 
<p><A NAME="an_1:14">1:14</A>&nbsp;Proksima estas la granda tago de la Eternulo, gxi estas proksima kaj venos tre baldaux; oni auxdas jam la tagon de la Eternulo; maldolcxe tiam plorkrios ecx kuragxulo.</p> 
<p><A NAME="an_1:15">1:15</A>&nbsp;Tago de kolero estos tiu tago, tago de malgxojo kaj de angoro, tago de teruro kaj de dezertigo, tago de mallumo kaj de senlumeco, tago de nuboj kaj de nebulego,</p> 
<p><A NAME="an_1:16">1:16</A>&nbsp;tago de korno kaj de trumpetado kontraux la fortikigitaj urboj kaj kontraux la altaj turoj.</p> 
<p><A NAME="an_1:17">1:17</A>&nbsp;Mi premos la homojn, kaj ili irados kiel blinduloj pro tio, ke ili pekis antaux la Eternulo; ilia sango estos dissxprucigita kiel polvo, kaj ilia karno kiel sterko.</p> 
<p><A NAME="an_1:18">1:18</A>&nbsp;Nek ilia argxento nek ilia oro povos ilin savi en la tago de la kolero de la Eternulo, sed per la fajro de Lia indigno estos forbruligita la tuta lando; cxar rapidan ekstermon Li faros al cxiuj logxantoj de la lando.</p> 
<p><A NAME="an_2:1">2:1</A>&nbsp;Kolektigxu kaj konsciigxu, ho nacio ne aminda,</p> 
<p><A NAME="an_2:2">2:2</A>&nbsp;antaux ol eliris la dekreto (la tago forflugas kiel grenventumajxo),  antaux ol trafis vin la flama kolero de la Eternulo, antaux ol venis por vi la tago de indigno de la Eternulo.</p> 
<p><A NAME="an_2:3">2:3</A>&nbsp;Sercxu la Eternulon, cxiuj humiluloj sur la tero, kiuj plenumas Liajn legxojn; sercxu veron, sercxu humilecon, por ke vi povu esti kasxitaj en la tago de kolero de la Eternulo.</p> 
<p><A NAME="an_2:4">2:4</A>&nbsp;CXar Gaza estos forlasita, Asxkelon estos dezertigita, Asxdod estos elpelita meze de la tago, kaj Ekron estos elradikigita.</p> 
<p><A NAME="an_2:5">2:5</A>&nbsp;Ve al tiuj, kiuj logxas en la distrikto de la maro, al la nacio de Keretidoj! la vorto de la Eternulo estas kontraux vi, ho Kanaan, lando Filisxta:Mi vin pereigos tiel, ke restos neniu logxanto.</p> 
<p><A NAME="an_2:6">2:6</A>&nbsp;La apudmara regiono estos nur loko por logxejoj de pasxtistoj kaj por sxafejoj.</p> 
<p><A NAME="an_2:7">2:7</A>&nbsp;Kaj la regiono farigxos apartenajxo de la restajxo de la domo de Jehuda;  tie ili pasxtos, en la domoj de Asxkelon ili ripozos vespere, post kiam la Eternulo, ilia Dio, rememoros ilin kaj revenigos ilin el la kaptiteco.</p> 
<p><A NAME="an_2:8">2:8</A>&nbsp;Mi auxdis la insultadon de Moab kaj la malhonoradon de la Amonidoj, kiel ili insultadis Mian popolon kaj fanfaronadis cxe gxiaj limoj.</p> 
<p><A NAME="an_2:9">2:9</A>&nbsp;Tial, kiel Mi vivas, diras la Eternulo Cebaot, Dio de Izrael, Moab farigxos kiel Sodom, kaj la Amonidoj kiel Gomora, urtikejo, salfosejo,  dezerto por cxiam; la restajxo de Mia popolo prenos ilin kiel kaptajxon, kaj la restintoj el Mia popolo heredos ilin.</p> 
<p><A NAME="an_2:10">2:10</A>&nbsp;Tio farigxos al ili pro ilia malhumileco, pro tio, ke ili insultadis la popolon de la Eternulo Cebaot kaj tenis sin alte antaux gxi.</p> 
<p><A NAME="an_2:11">2:11</A>&nbsp;La Eternulo estos terura por ili; cxar Li ekstermos cxiujn diojn de la tero; kaj antaux Li adorklinigxos, cxiu sur sia loko, cxiuj insuloj de la nacioj.</p> 
<p><A NAME="an_2:12">2:12</A>&nbsp;Ankaux vi, ho Etiopoj, estos mortigitaj de Mia glavo.</p> 
<p><A NAME="an_2:13">2:13</A>&nbsp;Li etendos Sian manon norden kaj pereigos Asirion, kaj faros Nineven ruinoj, senakva loko, kiel dezerto.</p> 
<p><A NAME="an_2:14">2:14</A>&nbsp;Kaj ripozados en gxi amasoj da cxiuspecaj bestoj; ecx pelikanoj kaj botauxroj noktos en gxiaj kapiteloj, kaj ilia vocxo estos auxdata tra la fenestroj; la sojloj estos ruinigitaj, cxar la cedraj tabuloj estos forsxiritaj.</p> 
<p><A NAME="an_2:15">2:15</A>&nbsp;Tia estos la gaja urbo, kiu estis ekster dangxero, kaj kiu parolis en sia koro:Mi estas sola, kaj ne ekzistas alia krom mi. Kiel gxi estas ruinigita, farigxis ripozejo por bestoj! CXiu preteriranto fajfos pri gxi kaj svingos la manon.</p> 
<p><A NAME="an_3:1">3:1</A>&nbsp;Ve al la abomeninda kaj malpurigita urbo-premanto!</p> 
<p><A NAME="an_3:2">3:2</A>&nbsp;GXi ne auxskultas vocxon, ne akceptas admonon; la Eternulon gxi ne fidas,  al sia Dio gxi sin ne turnas.</p> 
<p><A NAME="an_3:3">3:3</A>&nbsp;GXiaj eminentuloj meze de gxi estas kiel blekegantaj leonoj; gxiaj jugxistoj estas kiel lupoj vespere; ili nenion restigas gxis mateno.</p> 
<p><A NAME="an_3:4">3:4</A>&nbsp;GXiaj profetoj estas facilanimaj kaj perfidaj; gxiaj pastroj malsanktigas la sanktejon, kripligas la instruon.</p> 
<p><A NAME="an_3:5">3:5</A>&nbsp;La Eternulo estas justulo meze de gxi, Li ne faras maljustajxon;  cxiumatene Li montras Siajn legxojn, ne cxesas; sed la malpiulo ne konas honton.</p> 
<p><A NAME="an_3:6">3:6</A>&nbsp;Mi ekstermis naciojn; ruinigitaj estas iliaj turoj; Mi dezertigis iliajn stratojn tiel, ke neniu trairas ilin; iliaj urboj estas ruinigitaj tiel, ke tie trovigxas jam neniu homo, neniu logxanto.</p> 
<p><A NAME="an_3:7">3:7</A>&nbsp;Mi diris al gxi:Timu Min, akceptu admonon! Kaj ne estus ekstermita gxia logxejo, kiom ajn Mi punus gxin; sed ili rapidis malbonigi cxiujn siajn agojn.</p> 
<p><A NAME="an_3:8">3:8</A>&nbsp;Tial atendu Min, diras la Eternulo, gxis Mi Miatempe levigxos; cxar Mi decidis kolekti la naciojn, kunvenigi la regnojn, por elversxi sur ilin Mian koleron, la tutan flamon de Mia indigno; cxar de la fajro de Mia severeco forbrulos la tuta tero.</p> 
<p><A NAME="an_3:9">3:9</A>&nbsp;Tiam Mi redonos al la popoloj lingvon puran, por ke cxiuj vokadu la nomon de la Eternulo kaj servadu al Li unuanime.</p> 
<p><A NAME="an_3:10">3:10</A>&nbsp;El trans la riveroj de Etiopujo Miaj adorantoj, Mia disjxetita popolo,  alportos al Mi donacojn.</p> 
<p><A NAME="an_3:11">3:11</A>&nbsp;En tiu tempo vi ne plu hontos pri cxiuj viaj agoj, per kiuj vi krimis kontraux Mi; cxar tiam Mi forigos el inter vi viajn fierajn fanfaronulojn,  kaj vi ne plu tenos vin malhumile sur Mia sankta monto.</p> 
<p><A NAME="an_3:12">3:12</A>&nbsp;Mi restigos en via mezo popolon humilan kaj malricxan, kaj ili fidados la nomon de la Eternulo.</p> 
<p><A NAME="an_3:13">3:13</A>&nbsp;La restintoj el Izrael ne faros maljustajxon, ne parolos mensogon, kaj en ilia busxo ne trovigxos lango trompa, sed ili pasxtigxados kaj ripozados,  kaj neniu ilin timigos.</p> 
<p><A NAME="an_3:14">3:14</A>&nbsp;GXojkriu, ho filino de Cion; triumfu, ho Izrael; gxoju kaj estu gaja el la tuta koro, ho filino de Jerusalem.</p> 
<p><A NAME="an_3:15">3:15</A>&nbsp;La Eternulo forigis la verdikton pri vi, forpelis vian malamikon; la Regxo de Izrael, la Eternulo, estas meze de vi, kaj vi ne plu vidos malfelicxon.</p> 
<p><A NAME="an_3:16">3:16</A>&nbsp;En tiu tempo oni diros al Jerusalem:Ne timu! kaj al Cion:Viaj manoj ne senfortigxu.</p> 
<p><A NAME="an_3:17">3:17</A>&nbsp;La Eternulo, via Dio, estas meze de vi, forta Savanto; Li gxojos pri vi gaje, Li pardonos al vi pro Sia amo, Li gxoje triumfos pri vi.</p> 
<p><A NAME="an_3:18">3:18</A>&nbsp;La sentauxgulojn el via mezo Mi forprenos, por ke vi ne plu havu malhonoron pro ili.</p> 
<p><A NAME="an_3:19">3:19</A>&nbsp;Jen Mi faros finon en tiu tempo al cxiuj viaj premantoj, Mi helpos la lamulojn, Mi kolektos la dispelitojn, kaj Mi faros ilin gloraj kaj honorataj en cxiuj landoj, kie oni malestimis ilin.</p> 
<p><A NAME="an_3:20">3:20</A>&nbsp;En tiu tempo Mi venigos vin, kaj en tiu tempo Mi kolektos vin; cxar Mi faros vin gloraj kaj honorataj inter cxiuj popoloj de la lando, kiam Mi revenigos viajn kaptitojn antaux viaj okuloj, diras la Eternulo.</p> 
<p><HR>
<CENTER>
<A HREF="hag.htm">Next: Haggai</A></CENTER>
</BODY>
</HTML>
