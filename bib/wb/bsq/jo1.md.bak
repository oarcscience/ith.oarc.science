[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Basque Bible: 1 John

<span id="an_1:1">1:1</span> HATSEAN-DANIC cena, ençun vkan duguna, gure
beguiéz ikussi vkan duguna, contemplatu vkan duguna, eta gure escuéc
hunqui vkan dutena vicitzeco Hitzaz.

<span id="an_1:2">1:2</span> (Ecen vicitzea manifestatu içan da, eta
ikussi vkan dugu, eta testificatzen dugu eta denuntiatzen drauçuegu
vicitze eternala, cein baitzén Aita baithan, eta aguertu içan
baitzaicu.)

<span id="an_1:3">1:3</span> Eta ikussi eta ençun vkan duguna, diot,
denuntiatzen drauçuegula, cuec-ere communione duçuençát gurequin, eta
gure communionea da Aitarequin eta Iesus Christ haren Semearequin.

<span id="an_1:4">1:4</span> Eta gauça hauc scribatzen drauzquiçuegu
çuen bozcarioa compli dadinçát.

<span id="an_1:5">1:5</span> Haur da bada harenganic ençun vkan dugun
mandatalgoa eta denuntiátzen drauçueguna, Ecen Iaincoa dela arguia, eta
ilhumberic batre hura baithan eztela.

<span id="an_1:6">1:6</span> Baldin erran badeçagu ecen communione
dugula harequin, eta ilhumbean bagabiltza, gueçurra erraiten dugu, eta
eztugu eguiten eguiá.

<span id="an_1:7">1:7</span> Baina baldin arguian bagabiltza, hura
arguian den beçala, communione dugu elkarrequin harequin batean, eta
Iesus Christ haren Semearen odolac purgatzen gaitu bekatu orotaric.

<span id="an_1:8">1:8</span> Baldin erran badeçagu ecen bekaturic
eztugula, gure buruäc seducitzen ditugu, eta eguiá gutan ezta.

<span id="an_1:9">1:9</span> Baldin confessa baditzagu gure bekatuac,
fidel da eta iusto, guri gure bekatuén barkatzeco, eta iniquitate
orotaric gure purgatzeco.

<span id="an_1:10">1:10</span> Baldin erran badeçagu ecen eztugula
bekaturic eguin: gueçurti eguiten dugu hura, eta haren hitza ezta gutan.

<span id="an_2:1">2:1</span> Ene haourtoác, gauça hauc scribatzen
drauzquiçuet, bekaturic eztaguiçuençát: eta baldin cembeitec eguin badu
bekaturic, badugu aduocatbat Aita baithara, Iesus Christ iustoa.

<span id="an_2:2">2:2</span> Eta hura da appoinctamendua gure
bekatuacgatic, eta ez gureacgatic solament, baina mundu
guciarenacgatic-ere

<span id="an_2:3">2:3</span> Eta hunetan daquigu ecen hura eçagutu
dugula, baldin haren manamenduac beguira baditzagu.

<span id="an_2:4">2:4</span> Norc erraiten baitu, Eçagutu dut hura: eta
haren manamenduac ezpaititu beguiratzen, gueçurti da, eta eguiá ezta
hura baithan:

<span id="an_2:5">2:5</span> Baina norc beguiratzen baitu haren hitza
eguiazqui hura baithan Iaincoaren amorioa complitu da: huneçaz daquigu
ecen hura baithan garela.

<span id="an_2:6">2:6</span> Norc erraiten baitu hura baithan dagoela,
behar du, nola hura ebili baita, hala hainac-ere ebili

<span id="an_2:7">2:7</span> Anayeác, eztrauçuet manamendu berribat
scribatzen, baina manamendu çahar hatseandanic vkan duçuena: manamendu
çaharra hatseandanic ençun vkan duçuen hitza da.

<span id="an_2:8">2:8</span> Berçalde manamendu berribat scribatzen
drauçuet, cein baita eguiazco hartan eta çuetan: ceren ilhumbea iragan
baita, eta eguiazco arguiac ia eguiten baitu argui.

<span id="an_2:9">2:9</span> Norc erraiten baitu ecen arguian dela, eta
bere anayeri gaitz baitaritzá hura ilhumbean da oraindrano .

<span id="an_2:10">2:10</span> Bere anayeri on daritzana arguian dago,
eta scandaloric ezta hura baithan.

<span id="an_2:11">2:11</span> Baina bere anayeri gaitz daritzana,
ilhumbean da, eta ilhumbean dabila, eta eztaqui norát ioaiten den: ecen
ilhumbeac haren beguiac itsutu vkan ditu.

<span id="an_2:12">2:12</span> Scribatzen drauçuet, haourtoác, ceren
çuen bekatuac barkatu baitzaizquiçue haren icenagatic.

<span id="an_2:13">2:13</span> Scribatzen drauçuet, aitác, ceren eçagutu
baituçue hatsean-danic dena. Scribatzen drauçuet, gazteác, ceren
gaichtoari garaithu baitzaizquiote. Scribatzen drauçuet, haour chipiác,
ceren eçagutu vkan baituçue Aita.

<span id="an_2:14">2:14</span> Scribatu vkan drauçuet, aitác, ceren
eçagutu baituçue hatsean-danic dena. Scribatu drauçuet, gazteác, ceren
borthitz baitzarete, eta Iaincoaren hitza çuetan egoiten baita, eta
gaichtoari garaithu baitzaizquiote.

<span id="an_2:15">2:15</span> Eztuçuela maite mundua, ez munduco
gauçác: baldin cembeitec maite badu mundua, ezta Aitaren amorioa hura
baithan.

<span id="an_2:16">2:16</span> Ecen munduan den gauça gucia (hala nola,
haraguiaren guthiciá, eta beguien guthiciá, eta vicitzearen arrogantiá)
ezta Aitaganic baina da munduaganic.

<span id="an_2:17">2:17</span> Eta mundua iragaiten da, eta haren
guthiciá, baina Iaincoaren vorondatea eguiten duena dago seculacotz.

<span id="an_2:18">2:18</span> Haourtoác, azquen dembora da: eta nola
ençun vkan baituçue ecen Antechrist ethorteco dela, oraindanic-ere
Antechristac anhitz dirade: nondic baitaquigu ecen azquen demborá dela.

<span id="an_2:19">2:19</span> Gure artetic ilki içan dirade baina
etziraden gutaric: ecen baldin gutaric içan balirade, gurequin egon
ciratequeen: baina haur eguin içan da manifesta ledinçát ecen guciac
eztiradela gutaric.

<span id="an_2:20">2:20</span> Baina çuec baduçue vnctionea
Sainduaganic, eta eçagutzen dituçue gauça guciac.

<span id="an_2:21">2:21</span> Eztrauçuet scribatu vkan, eguiá eçagutzen
eztuçuelacotz: aitzitic ceren hura eçagutzen duçuen, eta gueçurric batre
ezpaita eguiatic.

<span id="an_2:22">2:22</span> Nor da gueçurti, Iesus dela Christ
vkatzen duena baicen? hura da Antechrist, ceinec Aita eta Semea vkatzen
baititu.

<span id="an_2:23">2:23</span> Norc-ere vkatzen baitu Semea, harc
Aita-ere eztu: norc-ere aithortzen baitu Semea, harc Aita-ere badu.

<span id="an_2:24">2:24</span> Beraz hatsean-danic ençun vkan duçuena
çuetan hego: ecen baldin çuetan badago hatseandanic ençun vkan duçuena,
çuec-ere Semea baithan eta Aita baithan egonen çarete.

<span id="an_2:25">2:25</span> Eta haur da berac guri promettatu draucun
promessa, baita, vicitze eternala.

<span id="an_2:26">2:26</span> Gauça hauc scribatzen drauzquiçuet, çuec
seducitzen çaituztenéz.

<span id="an_2:27">2:27</span> Baina harenganic recebitu vkan duçuen
vnctionea dago çuetan, eta eztuçue mengoaric nehorc iracats çaitzaten:
baina vnctione berac gauça guciéz iracasten çaituzten beçala, eta
eguiati da, eta ezta gueçurti: eta vnctioneac iracatsi çaituzten beçala,
hartan egonen çarete.

<span id="an_2:28">2:28</span> Orain bada, ene haourtoác, çaudete
hartan: aguer dadinean assegurança dugunçát, eta haren aitzinean confus
ezgarençát haren aduenimenduan.

<span id="an_2:29">2:29</span> Baldin badaquiçue ecen hura iusto dela,
iaquiçue ecen norc-ere iustitia eguiten baitu, hura harenganic iayo
dela.

<span id="an_3:1">3:1</span> Ikussaçue nolaco charitatea guri eman
draucun Aitac, baita, Iaincoaren haur deitha gaitecen: halacotz munduac
ezgaitu eçagutzen, ceren ezpaitu hura eçagutzen.

<span id="an_3:2">3:2</span> Maiteác, orain Iaincoaren haour gara, baina
oraino ezta aguertu içanen garena: badaquigu ordea ecen hura aguer
dadinean, hura irudico dugula: ecen den beçala ikussiren duquegu hura.

<span id="an_3:3">3:3</span> Eta norc-ere sperança haur baitu hura
baithan, purificatzen du bere buruä, hura-ere pur den beçala.

<span id="an_3:4">3:4</span> Norc-ere bekatu eguiten baitu, Leguearen
contra-ere eguiten du: eta bekatua da Leguearen contra dena.

<span id="an_3:5">3:5</span> Eta badaquiçue ecen hura aguertu içan dela
gure bekatuac ken litzançát, eta bekaturic hura baithan eztela.

<span id="an_3:6">3:6</span> Hura baithan egoiten denec eztu bekaturic
eguiten: norc-ere bekatu eguiten baitu, eztu ikussi hura, eta eztu
eçagutu hura.

<span id="an_3:7">3:7</span> Haourtoác, nehorc seduci etzaitzatela:
iustitia eguiten duena, iusto da, hura iusto den beçala.

<span id="an_3:8">3:8</span> Bekatu eguiten duena, deabruaganic da: ecen
hatseandanic deabruac bekatu eguiten du: hunetacotz aguertu içan da
Iaincoaren Semea, deseguin litzançát deabruaren obrác.

<span id="an_3:9">3:9</span> Nor-ere iayo içan baita Iaincoaganic, harc
bekaturic eztu eguiten: ecen haren hacia haina baithan dago, eta ecin
daidi bekaturic, ceren Iaincoaganic iayo içan baita.

<span id="an_3:10">3:10</span> Hunetan agueri dirade Iaincoaren haourrac
eta deabruaren haourrac: norc-ere iustitia ezpaitu eguiten, eta ezpaitu
bere anayea onhesten hura ezta Iaincoaganic.

<span id="an_3:11">3:11</span> Ecen haur da hatseandanic ençun vkan
duçuen mandatalgoá, Elkarri on eritzi dieçogun.

<span id="an_3:12">3:12</span> Ez Cainec beçala, cein baitzén
Gaichtoaganic, eta ceinec hil baitzuen bere anayea. Eta cergatic hil
vkan çuen? ceren haren obrác gaichto baitziraden, eta haren anayearenac
iusto.

<span id="an_3:13">3:13</span> Ene anayeác, ezteçaçuela mirets baldin
çuey gaitz badaritzue munduac.

<span id="an_3:14">3:14</span> Guc badaquigu ecen iragan garela heriotic
vicitzera, ecen on dariztegu anayey: anayeari on eztaritzana, herioan
dago.

<span id="an_3:15">3:15</span> Norc-ere gaitz baitaritza bere anayeri
hura guicerhaile da: eta badaquiçue guicerhailec batec-ere eztuela
vicitze eternal bere baithan dagoena.

<span id="an_3:16">3:16</span> Hunetan eçagutu vkan dugu charitatea,
ceren harc bere vicia guregatic eçarri vkan baitu, guc-ere beraz gure
viciac anayeacgatic eçarri behar ditugu.

<span id="an_3:17">3:17</span> Bada norc vkanen baituque munduco
onetaric, eta ikussiren baituque haren anayeac necessitate duqueela eta
ertsiren baitrautza bere halsarrac, nolatan Iaincoaren charitatea
egoiten da hura baithan?

<span id="an_3:18">3:18</span> Ene haourtoác, ezteçagula on eritzi
hitzez ezeta mihiz, baina obraz eta eguiaz:

<span id="an_3:19">3:19</span> Eta hunetan eçagutzen dugu ecen eguiatic
garela, eta haren aitzinean seguraturen ditugu gure bihotzac.

<span id="an_3:20">3:20</span> Ecen baldin condemna baguitza gure
bihotzac, handiago da Iaincoa gure bihotza baino, eta eçagutzen ditu
gauça guciac.

<span id="an_3:21">3:21</span> Maiteác, baldin gure bihotzac
condemnatzen ezpagaitu, segurança dugu Iaincoa baithan.

<span id="an_3:22">3:22</span> Eta ceren-ere esca bagaitez, recebitzen
dugu harenganic: ecen haren manamenduac beguiratzen ditugu, eta haren
aitzinean placént diraden gauçác eguiten ditugu.

<span id="an_3:23">3:23</span> Eta haur da haren manamendua, Sinhets
deçagun Iesus Christ haren Semearen icenean, eta elkarri on daritzogun,
manamendu eman dracun beçala.

<span id="an_3:24">3:24</span> Eta haren manamenduac beguiratzen
dituena, hura baithan egoiten da, eta hura haina baithan: eta huneçaz
eçagutzen dugu ecen hura egoiten dela gutan, da iaquiteco, eman vkan
draucun Spirituaz.

<span id="an_4:1">4:1</span> Maiteác, spiritu gucia ezteçaçuela sinhets,
baina phorogaitzaçue spirituac eya Iaincoaganic diradenez: ecen anhitz
propheta falsu ethorri içan dirade mundura.

<span id="an_4:2">4:2</span> Hunetan eçagut eçaçue Iaincoaren Spiritua.
Iesus Christ haraguitara ethorri dela confessatzen duen spiritu gucia,
Iaincoaganic da.

<span id="an_4:3">4:3</span> Eta cein-ere spirituc ezpaitu confessatzen
Iesus Christ haraguitara ethorri içan dela hura ezta Iaincoaganic: eta
halaco spiritua Antechristena da, ceinez minçatzen ençun vkan baituçue,
ecen ethorteco dela, eta ia orain munduan da.

<span id="an_4:4">4:4</span> Haourtoác, çuec Iaincoaganic çarete, eta
garaithu çaizte hæy: ecen handiago da çuetan dena, ecen ez munduan dena.

<span id="an_4:5">4:5</span> Hec mundutic dirade, halacotz munduaz minço
dirade, eta mundua hæy behatzen çaye.

<span id="an_4:6">4:6</span> Gu Iaincoaganic gara: Iaincoa eçagutzen
duena, guri behatzen çaicu: Iaincoaganic eztena guri etzaicu behatzen:
hunetan eçagutzen dugu eguiazco Spiritua, eta errorezco spiritua.

<span id="an_4:7">4:7</span> Maiteác, elkarri on eritzi dieçogun: ecen
charitatea Iaincoaganic da: eta norc-ere onhesten baitu, hura
Iaincoagaoic iayo da, eta eçagutzen du Iaincoa.

<span id="an_4:8">4:8</span> Onhesten eztuenac, eztu eçagutzen Iaincoa:
ecen Iaincoa charitate da.

<span id="an_4:9">4:9</span> Hunetan manifestatu içan da Iaincoaren
gureganaco charitatea, ceren bere Seme bakoitza igorri vkan baitu
Iaincoac mundura, harçaz vici garençát.

<span id="an_4:10">4:10</span> Hunetan da charitatea, ez ceren guc
onhetsi dugun Iaincoa, baina ceren harc onhetsi baiquaitu gu, eta igorri
vkan baitu bere Semea gure bekatuacgatic appoinctamendu licençát.

<span id="an_4:11">4:11</span> Maiteac, baldin hunela Iaincoac onhetsi
baiquaitu, guc-ere behar dugu elkar onhetsi.

<span id="an_4:12">4:12</span> Iaincoa eztu nehorc ikussi egundano:
baldin elkar maite badugu Iaincoa gutan dago, eta haren charitatea
complitu da gutan.

<span id="an_4:13">4:13</span> Hunetan eçagutzen dugu ecen hartan
egoiten garela, eta hura gutan, ceren bere Spiritutic eman baitraucu.

<span id="an_4:14">4:14</span> Eta guc ikussi vkan dugu, eta
testificatzen dugu ecen Aitác igorri vkan duela Semea munduaren
Saluadore içateco.

<span id="an_4:15">4:15</span> Norc-ere confessaturen baitu ecen Iesus
dela Iaincoaren Semea, Iaincoa hura baithan dago, eta hura Iaincoa
baithan.

<span id="an_4:16">4:16</span> Eta guc eçagutu eta sinhetsi dugu
Iaincoac guregana duen charitatea. Iaincoa charitate da: eta charitatean
egoiten dena, Iainco baithan egoiten da, eta Iaincoa hura baithan.

<span id="an_4:17">4:17</span> Huneçaz complitu içan da charitatea
guregana, iudicioco egunean segurança dugunçát, ceren hura den beçalaco
baicara gu-ere mundu hunetan.

<span id="an_4:18">4:18</span> Beldurric ezta charitatean: aitzitic
charitate perfectoac campora egoizten du beldurra: ecen beldurrac
tormenta du: eta beldur dena ezta complitua charitatean.

<span id="an_4:19">4:19</span> Guc hari on daritzagu, ceren harc lehenic
onhetsi baiquaitu gu.

<span id="an_4:20">4:20</span> Baldin nehorc erran badeça, Maite dut
Iaincoa: eta bere anayeari gaitz badaritza: gueçurti da: ecen bere anaye
dacussana maite eztuenac, ikusten eztuen Iaincoa nola maite ahal duque?

<span id="an_4:21">4:21</span> Eta manamendu haur dugu harenganic,
Iaincoa maite duenac, maite duen bere anayea-ere.

<span id="an_5:1">5:1</span> Norc-ere sinhesten baitu ecen Iesus dela
Christ hura Iaincoaganic iayoa da: eta norc-ere on baitaritzá engendratu
duenari, on daritzá harenganic engendratu içan denari-ere.

<span id="an_5:2">5:2</span> Hunetan eçagutzen dugu ecen on dariztegula
Iaincoaren haourrey, Iaincoari on daritzagunean, eta haren manamenduac
beguiratzen ditugunean.

<span id="an_5:3">5:3</span> Ecen haur da Iaincoaren charitatea, haren
manamenduac beguira ditzagun, eta haren manamenduac gaitzac eztirade.

<span id="an_5:4">5:4</span> Ecen cer-ere Iaincoaganic iayo baita,
garaitzen çayo munduari: eta haur da victoria munduari garaithu çayona,
gure fedea.

<span id="an_5:5">5:5</span> Nor da munduari garaitzen çayona, Iesus
dela Iaincoaren Semea sinhesten duena baicen?

<span id="an_5:6">5:6</span> Haur da Iesus Christ vrez eta odolez
ethorri içan dena: ez vrez solalnent, baina vrez eta odolez: eta
Spiritua da testificatzen duena ecen Spiritua eguia dela.

<span id="an_5:7">5:7</span> Ecen hirur dirade testificatzen dutenac
ceruän, Aita, Hitza, eta Spiritu saindua: eta hauc hirurac bat dirade.

<span id="an_5:8">5:8</span> Eta hirur dirade testificatzen dutenac
lurrean, Spiritua eta vra eta odola: eta hirur hauc batetan dirade.

<span id="an_5:9">5:9</span> Baldin guiçonén testificationea recebitzen
badugu Iaincoaren testificationea handiago da: ecen haur da Iaincoaren
testificationea, cein testificatu vkan baitu bere Semeaz.

<span id="an_5:10">5:10</span> Iaincoaren Semea baithan sinhesten
duenac, badu Iaincoaren testificationea bere baithan: Iaincoa sinhesten
eztuenac, gueçurti eguiten du hura: ecen eztu sinhetsi vkan. Iaincoac
bere Semeaz testificatu vkan duen testificationea.

<span id="an_5:11">5:11</span> Eta haur da testificationea, ecen vicitze
eternala eman draucula Iaincoac: eta vicitze haur haren Semean da.

<span id="an_5:12">5:12</span> Semea duenac, badu vicitzea: Iaincoaren
Semea eztuenac, eztu vicitzea.

<span id="an_5:13">5:13</span> Gauça hauc scribatu vkan drauzquiçuet
çuey, Iaincoaren Semearen icena baithan sinhesten duçuenoy: daquiçuençát
ecen baduçuela vicitze eternala, eta sinhets deçaçuençát Iaincoaren
Semearen icena baithan.

<span id="an_5:14">5:14</span> Eta haur da Iaincoa baithan dugun
confidançá, ecen baldin cerbait esca bagaitez haren vorondatearen
araura, ençuten gaituela.

<span id="an_5:15">5:15</span> Eta baldin badaquigu ecen harc ençuten
gaituela, cer-ere esca bagaitez: badaquigu ecen baditugula galdeguiten
drauzquiogun esqueac.

<span id="an_5:16">5:16</span> Baldin cembeitec ikusten badu bere anaye
bekatu eguiten duela heriora ezten bekatuz, escaturen çayó Iaincoari,
eta emanen drauca hari vicitze: bekatu eguiten duteney diot ez heriora.
Bekatua denean heriora, eztiat erraiten harengatic othoitz daguián.

<span id="an_5:17">5:17</span> Iniquitate gucia bekatu da: baina bada
bekatu heriora eztenic.

<span id="an_5:18">5:18</span> Badaquigu ecen nor-ere Iaincoaganic iayo
baita, harc eztuela bekaturic eguiten: baina Iaincoaganic engendratu
içan denac, beguiratzen du bere buruä, eta Gaichtoac eztu hunquitzen
hura.

<span id="an_5:19">5:19</span> Badaquigu ecen Iaincoaganic garela: eta
mundu gucia gaichtoan datzala.

<span id="an_5:20">5:20</span> Baina badaquigu ecen Iaincoaren Semea
ethorri içan dela, eta eman draucula adimendu eguiati denaren
eçagutzeco: eta gara eguiatian, Iesus Christ haren Semean: haur da
eguiazco Iaincoa, eta vicitze eternala.

<span id="an_5:21">5:21</span> Haourtoác, beguira çaitezte idoletaric.
Amen.

------------------------------------------------------------------------

[Next: 2 John](jo2.md)
