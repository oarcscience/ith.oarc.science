[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](rom)  [Next](co2.md) 

------------------------------------------------------------------------

### Basque Bible: 1 Corinthians

<span id="an_1:1">1:1</span> Paulec Iaincoaren vorondatez Iesus Christen
Apostolu içatera deithuac, eta gure anaye Sosthenesec,

<span id="an_1:2">1:2</span> Iaincoaren Eliça Corinthen denari, Iesus
Christez sanctificatuey, saindu içatera deithuey, Iesus Christ gure
Iaunaren icena leku orotan inuocatzen duten guciequin, cein baita,
hambat hayén nola gure Iaun:

<span id="an_1:3">1:3</span> Gratia dela çuequin eta baquea gure Iainco
Aitaganic, eta Iesus Christ Iaunaganic.

<span id="an_1:4">1:4</span> Esquerrac emaiten drauzquiót neure
Iaincoari bethi çueçaz, Iesus Christ Iaunean çuey eman içan çaiçuen
Iaincoaren gratiagatic:

<span id="an_1:5">1:5</span> Ceren gauça gucietan abrastu içan
baitzarete hartan, eloquentia eta eçagutze gucian:

<span id="an_1:6">1:6</span> Iesus Christen testimoniage çuetan
confirmatu içan denaren araura:

<span id="an_1:7">1:7</span> Hala non ezpaitzarete falta eceinere
dohainen, Iesus Christ gure Iaunaren reuelationearen beguira çaudetela.

<span id="an_1:8">1:8</span> Ceinec confirmaturen-ere baitzaituztéz
finerano irreprehensible içateco Iesus Christ gure Iaunaren egunecotzat.

<span id="an_1:9">1:9</span> Fidel da Iaincoa ceinez deithu içan
baitzarete Iesus Christ haren Seme gure Iaunaren communionera.

<span id="an_1:10">1:10</span> Bada othoitz eguiten drauçuet anayeác,
Iesus Christ gure Iaunaren icenaz, gauça berbat erran deçaçuen guciéc,
eta eztén çuen artean targoaric: baina çareten iunctatuac adimendu
batetan eta gogo batetan.

<span id="an_1:11">1:11</span> Ecen, ene anayeác, declaratu draudate
çueçaz Chloes baithacoéc, ecen discordiác diradela çuen artean.

<span id="an_1:12">1:12</span> Bada haur diot, ecen çuetaric batbederac
erraiten duela, Ni behinçát Paulen naiz, eta ni Apolloren, eta ni
Cephasen, eta ni Christen.

<span id="an_1:13">1:13</span> Ala çathitua da Christ? Ala Paul
crucificatu içan da çuengatic, edo Paulen icenean batheyatu içan çarete?

<span id="an_1:14">1:14</span> Esquerrac emaiten drauzquiot Iaincoari
ceren ezpaitut çuetaric nehor batheyatu, Crispo eta Gaio baicen:

<span id="an_1:15">1:15</span> Nehorc erran ezteçan ecen neure icenean
batheyatzen ariçan naicela.

<span id="an_1:16">1:16</span> Batheiatu vkan dut Estebenen familia-ere:
gaineracoz eztaquit berceric batre batheyatu vkan dudanez.

<span id="an_1:17">1:17</span> Ecen eznau igorri Christec batheyatzera,
baina euangelizatzera: ez hitzezco çuhurtziatan, Christen crutzea
ezdeusetara eztadinçát.

<span id="an_1:18">1:18</span> Ecen crutzezco hitza, galtzen diradeney
behinçát, erhogoa çaye: baina guri saluatzen garenoy, Iainçoaren
verthute da.

<span id="an_1:19">1:19</span> Ecen scribatua da, Galduren dut çuhurren
çuhurtziá, eta adituén adimendua kenduren dut.

<span id="an_1:20">1:20</span> Non da çuhurra? nonda Scriba? non da
secula hunetaco disputaria? eztu erho eguin Iaincoac mundu hunetaco
sapientia?

<span id="an_1:21">1:21</span> Ecen Iaincoaren sapientian munduac
Iaincoa eçagutu eztuenaz gueroz haren sapientiatic, Iaincoaren placera
içan da predicationearen erhogoaz sinhesten dutenén saluatzera.

<span id="an_1:22">1:22</span> Ecen Iuduac-ere signo esquez daude, eta
Grecoéc sapientia bilhatzen duté:

<span id="an_1:23">1:23</span> Baina guçaz den becembatean predicatzen
dugu Christ crucificatua, Iuduey behinçát scandalo, eta Grecoey erhogoa
çayena.

<span id="an_1:24">1:24</span> Baina deithu diradeney hambat Iuduey nola
Grecoey predicatzen drauegu Christ Iaincoaren verthutea eta Iaincoaren
sapientiá.

<span id="an_1:25">1:25</span> Ecen Iaincoaren erhogoá guiçonac baino
çuhurrago da: eta Iaincoaren flaqueçá guiçonac baino borthitzago da.

<span id="an_1:26">1:26</span> Ecen badacussaçue çuen vocationea,
anayéac, ecen etzaretela çuhurrac anhitz haraguiaren arauez, ez
borthitzac anhitz, ez nobleac anhitz.

<span id="an_1:27">1:27</span> Baina munduco gauça erho diradenac
elegitu vkan ditu Iaincoac confundi ditzançát çuhurrac: eta munduco
gauça flaccu diradenac elegitu vkan ditu Iaincoac confundi ditzançát
gauça borthitzac:

<span id="an_1:28">1:28</span> Eta munduco gauça noble eztiradenac, eta
menospreciatuac elegitu vkan ditu Iaincoac, eta gauça eztiradenac,
diradenac deseguin ditzançát

<span id="an_1:29">1:29</span> Glorifica eztadinçat haraguiric batre
haren aitzinean.

<span id="an_1:30">1:30</span> Baina harenganic çuec çarete Iesus
Christean, cein eguin içan baitzaicu Iaincoaz sapientia eta iustitia eta
sanctificatione eta redemptione:

<span id="an_1:31">1:31</span> Scribatua den beçala, Gloriatzen dena,
Iaunean gloria dadinçát.

<span id="an_2:1">2:1</span> Eta ni ethorri içan naicenean çuetara,
anayeác, eznaiz ethorri eloquentiazco edo sapientiazco
excellentiarequin, Iaincoaren testimoniagea denuntiatzen nerauçuela.

<span id="an_2:2">2:2</span> Ecen eztut deliberatu vkan deus çuen artean
iaquitera, Iesus Christ baicen, hura-ere crucificatua.

<span id="an_2:3">2:3</span> Eta ni infirmitaterequin eta beldurrequin
eta ikara halldirequin içan naiz çuec baithan.

<span id="an_2:4">2:4</span> Eta ene minçatzea eta ene predicationea
ezta içan sapientia humanoren hitz gogagarritan: baina spirituren eta
verthuteren eracustetan.

<span id="an_2:5">2:5</span> Çuen fedea eztençát guiçonén sapientiatan,
baina Iaincoaren potentiatan.

<span id="an_2:6">2:6</span> Eta sapientiá denuntiatzen dugu perfectoén
artean: eta sapientiá diot ez mundu hunena, ezeta mundu hunetaco prince
deseguinen diradenena:

<span id="an_2:7">2:7</span> Baina denuntiatzen dugu Iaincoaren
sapientia mysteriotan dena, diot estalia, Iaincoac ia dembora gucién
aitzinetic gure gloriatan determinatu vkan çuena:

<span id="an_2:8">2:8</span> Cein mundu hunetaco princietaric batec-ere
ezpaitu eçagutu vkan: ecen baldin eçagutu vkan baluté, gloriazco Iauna
etzuqueten crucificatu.

<span id="an_2:9">2:9</span> Baina predicatzen ditugu, scribatua den
beçala, Beguic ikussi eztituen, eta beharric ençun eztituen gauçác, eta
guiçonén bihotzetara igan içan eztiradenac, cein Iaincoac hari on
daritzoteney appaindu baitrauzté.

<span id="an_2:10">2:10</span> Baina guri Iaincoac reuelatu vkan
drauzquigu bere Spirituaz: ecen Spirituac gauça guciac penetratzen ditu,
báy Iaincoaren gauça barnác-ere.

<span id="an_2:11">2:11</span> Ecen guiçonetaric ceinec daquizqui
guiçonaren gauçác, guiçonaren spiritu hura baithan denac baicen? Halaber
Iaincoaren gauçac-ere eztitu nehorc eçagutu vkan, Iaincoaren Spirituac
baicen.

<span id="an_2:12">2:12</span> Bada guc eztugu munduaren spiritua
recebitu vkan: baina Iaincoaganico Spiritua: Iaincoaz guri eman içan
caizquigun gauçác eçagut ditzagunçát:

<span id="an_2:13">2:13</span> Cein denuntiatzen-ere baititugu, ez
sapientia humanoac iracasten dituen hitzéz, baina Spiritu sainduac
iracasten dituenéz, gauça spiritualac spiritualetara appropriatuz.

<span id="an_2:14">2:14</span> Baina guiçon naturalac eztitu
comprehenditzen Iaincoaren Spirituaren gauçác: ecen erhogoa çaizquio,
eta ecin adi ditzaque, ceren spiritualqui iugeatzen baitirade.

<span id="an_2:15">2:15</span> Baina guiçon spiritualac iugeatzen ditu
gauça guciac, eta bera ezta nehorçaz iugeatzen.

<span id="an_2:16">2:16</span> Ecen norc eçagutu du Iaunaren
intentionea, hura instrui deçan? baina guc Christen intentionea badugu.

<span id="an_3:1">3:1</span> Eta ni anayeác, ecin minçatu natzayçue çuey
spiritualey anço, baina carnaley anço, diot, haourrey anço Christ
Iaunean.

<span id="an_3:2">3:2</span> Ezne edatera emaitez haci çaituztet, eta ez
viandaz, ceren oraino ecin baitzineçaqueten, baina orain-ere oraino ecin
deçaqueçue: ceren oraino carnal baitzarete.

<span id="an_3:3">3:3</span> Ecen inuidia eta gudu eta targoa çuen
artean denean, etzarete carnal, eta etzabiltzate guiçonaren araura?

<span id="an_3:4">3:4</span> Ecen erraiten duenean batac, Ni Paulen
naiz: eta berceac, Ni Apolloren, etzarete carnal?

<span id="an_3:5">3:5</span> Nor da bada Paul, eta nor Apollo,
cerbitzari baicen, ceinéz sinthetsi vkan baituçue, eta batbederari
Iaunac eman draucan beçala?

<span id="an_3:6">3:6</span> Nic landatu vkan dut, Apolloc arregatu:
baina Iaincoac eman du handitzea.

<span id="an_3:7">3:7</span> Halacotz beraz landatzen ari dena ezta
deus, ezeta arregatzen ari dena: baina handitzea emaiten duen Iaincoa.

<span id="an_3:8">3:8</span> Eta landatzen ari dena eta arregatzen ari
dena, bat dirade: eta batbederac recebituren du bere saria bere
trabailluaren araura.

<span id="an_3:9">3:9</span> Ecen gu Iaincoarequin languile gara, çuec
Iaincoaren laborançá, Iaincoaren edificio çarete.

<span id="an_3:10">3:10</span> Iaincoaren gratia niri eman çaitadanaren
araura, nabussi iaquinsu batec beçala fundamenta eçarri vkan dut, eta
berce batec gainean edificatzen du: baina batbederac becussa nola
gainean edificatzen duen.

<span id="an_3:11">3:11</span> Ecen berce fundamentic nehorc ecin eçar
deçaque eçarri denaz berceric, cein baita Iesus Christ.

<span id="an_3:12">3:12</span> Eta baldin nehorc edificatzen badu
fundament hunen gainean vrrhe, cilhar, harri preciatu, egur, belhar,
lasto:

<span id="an_3:13">3:13</span> Batbederaren obrá manifestaturen da: ecen
egunac declaraturen du: ceren suaz manifestaturen baita: eta
batbederaren obrá nolaco daten, suac phorogaturen du.

<span id="an_3:14">3:14</span> Baldin cembeit gainean edificatu duenen
obrá badago, sari recebituren du.

<span id="an_3:15">3:15</span> Baldin cembeiten obrá erra badadi, galtze
eguinen du: baina bera saluaturen da, badaric-ere suz beçala.

<span id="an_3:16">3:16</span> Eztaquiçue ecen Iaincoaren temple
çaretela, eta Iaincoaren Spiritua habitatzen dela çuetan?

<span id="an_3:17">3:17</span> Baldin norbeitec Iaincoaren templea
deseguin badeça, deseguinen du hura Iaincoac: ecen Iaincoaren templea
saindu da, cein baitzarete çuec.

<span id="an_3:18">3:18</span> Ezteçala nehorc bere buruä seduci: baldin
cembeitec vste badu çuen artean çuhur dela mundu hunetan, erho eguin
bedi, çuhur dadinçát.

<span id="an_3:19">3:19</span> Ecen mundu hunetaco çuhurtziá, erhogoa da
Iaincoaren aitzinean: ecen scribatua da, Hatzamaiten ditu çuhurrac hayén
finecian.

<span id="an_3:20">3:20</span> Eta berriz, Iaunac ezagutzen du ecen
çuhurrén pensamenduac vano diradela.

<span id="an_3:21">3:21</span> Bada, eztadila nehor gloria guiçonétan:
ecen gauça guciac çuen dirade:

<span id="an_3:22">3:22</span> Bada Paul, bada Apollo, bada Cephas, bada
mundua, bada vicitzea, bada herioa, bada presenteco gauçaric, bada
ethorthecoric, guciac dirade çuen: eta çuec Christen, eta Christ
Iaincoaren.

<span id="an_4:1">4:1</span> Estima beça guçaz guiçonac Christen
ministréz, eta Iaincoaren secretuén dispensaçaléz beçala.

<span id="an_4:2">4:2</span> Baina gaineracoaz, necessario da
dispensaçaletan leyal batbedera eriden dadin.

<span id="an_4:3">4:3</span> Niçaz den becembatean, ansia guti dut
çueçaz edo iugemendu humanoz iudicatu içatearen: are neure buruä-ere
eztut iudicatzen.

<span id="an_4:4">4:4</span> Ecen deusetan eztut neure buruä hoguendun
senditzen: ordea huneçaz eznaiz iustificatu: baina ni iudicatzen nauena,
Iauna da.

<span id="an_4:5">4:5</span> Halacotz, ezteçaçuela dembora baino lehen
iudica, Iauna dathorreno, ceinec ilhumbeco gauça estaliac-ere arguituren
baititu, eta bihotzetaco conseilluac manifestaturen: eta orduan laudorio
vkanen du batbederac Iaincoaganic.

<span id="an_4:6">4:6</span> Bada anayác, gauça hauc minçatzeco manera
batez itzuli vkan ditut neure eta Apolloren gainera, çuen causaz: gutan
ikas deçaçuençát, scribatua den baino guehiago ez presumitzera: bata
bercearen contra hant etzaiteztençát berceren contra.

<span id="an_4:7">4:7</span> Ecen norc hi reputationetan eçarten au? eta
cer duc recebitu vkan eztuanic? eta baldin recebitu vkan baduc, cergatic
gloriatzen aiz recebitu ezpahu beçala?

<span id="an_4:8">4:8</span> Ia asse çarete, ia abrastu çarete, gu gabe
reguetu çarete: eta aitzineçate regna, guc-ere çuequin batean regna
deçagunçát.

<span id="an_4:9">4:9</span> Ecen badaritzat Iaincoac gu monstrança
eçarri gaituela, baicara, azquen Apostoluac, heriotara condemnatuac
beçala: ecen beguietaco miragarri eguin içan gaitzaizte munduari eta
Aingueruey eta guiçoney.

<span id="an_4:10">4:10</span> Gu erho Christgatic, eta çuec çuhur
Christ Iaunean, gu flaccu, eta çuec sendo: çuec noble, eta gu bilaun.
Ordu hunetarano eta gosse gara eta egarri gara, eta billuci gara, eta
buffetatzen gara, eta leku batetic bercera errebelatuac gabiltza:

<span id="an_4:11">4:11</span> Eta trabaillatzen gara, gure escu
propriéz lan eguinez.

<span id="an_4:12">4:12</span> Iniuriatzen gara, eta vngui erraiten
dugu: persecutatzen gara, eta suffritzen dugu:

<span id="an_4:13">4:13</span> Diffamatzen gara, eta othoitz eguiten
dugu, munduco scobaquin beçala eguin içan gara, eta gucién karracaquin
beçala oraindrano.

<span id="an_4:14">4:14</span> Eztrauzquiçuet gauça hauc scribatzen
ahalque çaitzatedançát, baina neure haour maite anço auisatzen
çaituztet.

<span id="an_4:15">4:15</span> Ecen hamar milla pedagogo bacintuzte-ere
Christean, ez ordea anhitz aita: ecen Iesus Christean, Euangelioaz nic
engendratu vkan çaituztet.

<span id="an_4:16">4:16</span> Othoitz eguiten drauçuet bada, ene
imitaçale çareten.

<span id="an_4:17">4:17</span> Halacotz igorri drauçuet Timotheo, cein
baita ene seme maitea eta fidela gure Iaunean, harc orhoit eraciren
drauzquiçue ceric diraden ene bideac Christean, leku gucietan Eliça
orotan iracasten dudan beçala.

<span id="an_4:18">4:18</span> Ni çuetara ethorteco ezpaninz beçala,
batzu hantuac içan dirade.

<span id="an_4:19">4:19</span> Baina ethorriren naiz sarri çuetara,
baldin Iaunac nahi badu: eta eçaguturen dut, ez hantu içan diraden
horién hitza, baina verthutea.

<span id="an_4:20">4:20</span> Ecen Iaincoaren resumá ezta hitzean,
baina verthute spiritualean.

<span id="an_4:21">4:21</span> Cer nahi duçue? cihorrequin ethorriren
naiz çuetara, ala charitaterequin eta emetassunezco spiriturequin?

<span id="an_5:1">5:1</span> Guciz ençuten da çuen artean paillardiça
badela, eta halaco paillardiça cein Gentilén artean aippatzen-ere
ezpaita: ecen cembeitec bere aitaren emaztea entretenitzen duela.

<span id="an_5:2">5:2</span> Eta çuec hantuac çarete, eta eztuçue nigar
lehen eguin, ken ledinçát çuen artetic eguitate haur eguin duena.

<span id="an_5:3">5:3</span> Nic behinçát gorputzez absent beçala, baina
present spirituz, ia deliberatu dut present beçala, haur hala eguin
duenaren,

<span id="an_5:4">5:4</span> (Çuec eta ene spiritua Iesus Christ gure
Iaunaren icenean bildurric, Iesus Christ gure Iaunaren botherearequin.)

<span id="an_5:5">5:5</span> Halacoaren Satani liuratzera haraguiaren
destructionetan, spiritua salbu dençát Iesus Iaunaren egunean.

<span id="an_5:6">5:6</span> Çuen gloriatzea ezta ona: Eztaquiçue ecen
altchagarri gutibatec orhe gucia altcha eraciten duela?

<span id="an_5:7">5:7</span> Purga eçaçue bada altchagarri çaharra, orhe
berri çaretençát, altchagarri gabe çareten beçala: ecen gure Bazcoa
guregatic sacrificatu içan da, cein baita Christ.

<span id="an_5:8">5:8</span> Bada eguin deçagun besta, ez altchagarri
çaharrez, ezeta malitiataco eta gaichtaqueriataco altchagarriz, baina
altchagarri gaberico oguiz, diot puritatezcoz eta eguiazcoz.

<span id="an_5:9">5:9</span> Scribatu drauçuet epistolán, nahasta
etzaitezten paillartequin:

<span id="an_5:10">5:10</span> Eta ez guciz mundu hunetaco
paillartequin, edo auaritiosoequin, edo harrapariequin, edo
idolatrequin: ezpere segur behar cenduquete mundutic ilki.

<span id="an_5:11">5:11</span> Baina orain scribatu drauçuet etzaitezten
nahasta, baldin cembeit anaye deitzen denic paillard bada, edo
auaritioso, edo idolatre, edo gaitzerraile, edo hordi, edo harrapari:
halacoarequin ian-ere ezteçaçuen.

<span id="an_5:12">5:12</span> Ecen cer iudicatzeco dut nic campoco
diradenez-ere? eztuçue barneco diradenéz çuec iudicatzen ?

<span id="an_5:13">5:13</span> Baina campocoac Iaunac iudicatzen ditu.
Ken eçaçue bada gaichto hori ceurón artetic.

<span id="an_6:1">6:1</span> Hauçu da çuetaric cembeit, eguitecoric
duenean berce baten contra, iugemendutara ioaitera iniustoén aitzinera,
eta ez sainduén aitzinera?

<span id="an_6:2">6:2</span> Eztaquiçue ecen sainduéc mundua iugeaturen
dutela? eta baldin çueçaz mundua iugeaturen bada, indigne çarete gauça
chipienén iugeatzeco?

<span id="an_6:3">6:3</span> Eztaquiçue ecen Aingueruäc iugeaturen
ditugula? cembatez areago vicitze hunetaco gauçac?

<span id="an_6:4">6:4</span> Halacotz bada baldin vicitze hunetaco
gaucéz gorteac badituçue, Eliçán estima chipitacoen diradenac eçar
itzaçue iar-lekuan.

<span id="an_6:5">6:5</span> Çuen ahalquetan, haur erraiten drauçuet.
Horrela da çuen artean çuhurric eztén, ez are bat, bere anayén artean
iugea ahal deçaquenic?

<span id="an_6:6">6:6</span> Baina anayeac anayearen contra auci du, eta
are infidelén aitzinean.

<span id="an_6:7">6:7</span> Ia segur guciz falta da çuetan, ceren auci
baituçue ceurón artean: ceren eztuçue lehen iniuria suffritzen? ceren
eztuçue lehen calte recebitzen?

<span id="an_6:8">6:8</span> Baina çuec iniuria eguiten duçue eta calte:
eta are anayey.

<span id="an_6:9">6:9</span> Ala eztaquiçue ecen iniustoéc eztutela
Iaincoaren resumá heretaturen?

<span id="an_6:10">6:10</span> Etzaiteztela engana, ez paillartéc, ez
idolatréc, ez adulteroéc, ez malguèc, ez bugréc, ez ohoinéc, ez
auaritiosoéc, ez hordiéc, ez gaitzerrailéc, ez harrapariéc, eztute
Iaincoaren resumá heretaturen.

<span id="an_6:11">6:11</span> Eta halaco gauça cinetén batzu: baina
ikuci çarete, baina sanctificatu çarete, baina iustificatu çarete, Iesus
Iaunaren icenean, eta gure Iaincoaren Spirituaz.

<span id="an_6:12">6:12</span> Gauça guciac permettitzen çaizquit, baina
guciac eztirade probetchutaco: gauça guciac permettitzen çaizquit, baina
ni eznaiz deusen botherearen suiectioneraco.

<span id="an_6:13">6:13</span> Viandác sabelaren, eta sabela viandén:
baina Iaincoac haur eta hec deseguinen ditu: baina gorputza ezta
paillardiçataco, baina Iaunarendaco, eta Iauna gorputzarendaco.

<span id="an_6:14">6:14</span> Eta Iaincoac gure Iauna-ere resuscitatu
du, eta gu-ere resuscitaturen gaitu bere bothereaz.

<span id="an_6:15">6:15</span> Eztaquiçue ecen çuen gorputzac Christen
membro diradela? edequiric beraz Christen membroac paillarda baten
membro eguinen ditut? Guertha eztadila.

<span id="an_6:16">6:16</span> Ala eztaquiçue ecen paillarda bati
iunctatzen çayona, gorputzbat harequin eguiten dela? Ecen eguinen
dirade, dio, biga haraguibat.

<span id="an_6:17">6:17</span> Baina Iaunari iunctatzen çayona,
spiritubat da.

<span id="an_6:18">6:18</span> Ihes eguioçue paillardiçari: ecen
guiçonac daguian bekatu gucia gorputzetic campoan da, baina paillardiça
eguiten duenac, bere gorputz proprira bekatu eguiten du.

<span id="an_6:19">6:19</span> Ala eztaquiçue ecen çuen gorputza temple
dela çuetan den Spiritu sainduaren, cein baituçue Iaincoaganic, eta
etzaretela ceuron buruèn?

<span id="an_6:20">6:20</span> Ecen erossiac çarete precioz: glorifica
eçaçue bada Iaincoa çuen gorputzean, eta çuen spirituan, cein baitirade
Iaincoarenac.

<span id="an_7:1">7:1</span> Eta scribatu drautaçuen gaucéz den
becembatean, on da guiçonaren emazteric ez hunquitzea.

<span id="an_7:2">7:2</span> Baina paillardiçari ihes eguiteagatic,
batbederac bere emaztea biu, eta batbederac bere senharra biu.

<span id="an_7:3">7:3</span> Emazteari senharrac çor draucan onheriztea
renda bieçó: eta halaber emazteac-ere senharrari.

<span id="an_7:4">7:4</span> Emazteac bere gorputza eztu bere bothereco:
baina senharrac: eta halaber senharrac-ere bere gorputza eztu bere
bothereco, baina emazteac.

<span id="an_7:5">7:5</span> Ezteçaçuela defrauda batac bercea cembeit
demboratacotz consentimendu batez ezpada, baruretan eta orationetan
emplega çaiteztençát: eta harçara elkargana itzul çaitezte, Satanec
tenta etzaitzatençát çuen incontinentiagatic

<span id="an_7:6">7:6</span> Baina haur erraiten dut permissionez, ez
manamenduz.

<span id="an_7:7">7:7</span> Ecen nahi nuque guiçon guciac liraden ni
beçala: baina batbederac bere dohain propria du Iaincoaganic, batac
hunela eta berceac hala.

<span id="an_7:8">7:8</span> Bada erraiten drauet ezcondu-gabey eta
alharguney, on dela hayençat, baldin badaudez ni beçala.

<span id="an_7:9">7:9</span> Baina baldin continent ezpadirade, ezcon
bitez: ecen hobe da ezconcea ecen ez erre içatea.

<span id="an_7:10">7:10</span> Eta ezconduey denuntiatzen drauet, ez nic
baina Iaunac, Emaztea senharraganic eztadin parti.

<span id="an_7:11">7:11</span> Eta baldin parti badadi bego ezcondu
gabe, edo senharrari reconcilia bequió: senharrac-ere emaztea ezteçala
vtzi.

<span id="an_7:12">7:12</span> Baina bercey nic erraiten drauet, ez
Iaunac, Baldin cembeit anayec emazte infidela badu, eta emazteac
consentitzen badu harequin habitatzera, ezteçan hura vtzi.

<span id="an_7:13">7:13</span> Eta baldin cembeit emaztec senhar
infidela badu, eta senharrac consentitzen badu harequin habitatzera,
ezteçan hura vtzi.

<span id="an_7:14">7:14</span> Ecen sanctificatu da senhar infidela
emazteaz, eta sanctificatu da emazte infidela senharraz: bercela çuen
haourrac satsu lirateque: baina orain saindu dirade.

<span id="an_7:15">7:15</span> Eta baldin infidela partitzen bada, parti
dadin ecen ezta suiet anayea edo arrebá halaco gaucetan: baina baquera
deithu gaithu Iaincoac.

<span id="an_7:16">7:16</span> Ecen cer daquin emazteá, eya senharra
saluaturen dunanez? edo cer daquic senharrá, eya emaztea saluaturen
duanez?

<span id="an_7:17">7:17</span> Baina nola batbederari dohaina partitu
baitrauca Iaincoac, nola batbedera deithu baitu Iaunac, hala ebil bedi:
eta hunela Eliça gucietan ordenatzen dut.

<span id="an_7:18">7:18</span> Circoncidituric norbeit deithu içan da?
ezterakarran preputioa: preputioan norbeit deithu içan da? eztadila
circoncidi.

<span id="an_7:19">7:19</span> Circoncisionea ezta deus, eta preputioa
ezta deus: baina Iaincoaren manamenduén beguiratzea.

<span id="an_7:20">7:20</span> Batbedera cer vocationetan deithu içan
baita hartan bego.

<span id="an_7:21">7:21</span> Sclabo deithu aiz? eztuála arranguraric:
baina baldin are libre eguin ahal bahadi, harçaz lehen vsat eçac.

<span id="an_7:22">7:22</span> Ecen Iaunean deithu içan den sclaboa,
Iaunaren libre da: eta halaber libre dethua, Christen sclabo da.

<span id="an_7:23">7:23</span> Precioz erossiac çareté, etzaretela
guiçonén sclabo.

<span id="an_7:24">7:24</span> Batbedera certan deithu içan baita,
anayeác, hartan bego Iaincoa baithan.

<span id="an_7:25">7:25</span> Eta virginéz den becembatean Iaunaren
manamenduric eztut: baina coseillu emaiten drauçuet, Iaunaganic fidel
içatera misericordia vkan dudanac beçala.

<span id="an_7:26">7:26</span> Estimatzen dut bada haour on dela
presenteco necessitateagatic, ecen on dela guiçonarendaco hunela içatea.

<span id="an_7:27">7:27</span> Emazterequin lothua aiz? ezteçála bilha
separationeric: emazteaganic lachatu aiz? ezteçála bilha emazteric.

<span id="an_7:28">7:28</span> Bada baldin ezcon bahadi-ere, eztuc
bekaturic eguin: eta baldin ezcon badadi virginá, eztu bekaturic eguin:
baina halacoéc tribulatione vkanen duté haraguian: baina nic guppida
çaituztet.

<span id="an_7:29">7:29</span> Baina haur erraiten drauçuet, anayeác,
ecen demborá labur dela hemendic harát, emaztedunac-ere, emazteric
ezpalute beçala diraden:

<span id="an_7:30">7:30</span> Eta nigarrez daudenac, nigarrez ezpalaude
beçala: eta aleguera diradenac, aleguera ezpalirade beçala: eta erosten
dutenac, posseditzen ezpaluté beçala:

<span id="an_7:31">7:31</span> Eta mundu hunez vsatzen dutenac, vsatzen
ezpaluté beçala: ecen mundu hunen figurá iragan doa.

<span id="an_7:32">7:32</span> Eta nahi nuque çuec arrangura gabe
cineten. Emazte gabe denac, artha du Iaunaren gaucéz, nolatan Iaunaren
gogaraco daten:

<span id="an_7:33">7:33</span> Baina emaztedunac, artha du munduco
gaucéz, nolatan emaztearen gogaraco daten.

<span id="an_7:34">7:34</span> Diuers dirade emazte ezcondua eta
virginá: emazte ezcondu gabeac, artha du Iaunaren diraden gaucéz,
gorputzez eta spirituz sainda dençát: baina emazte ezconduac, artha du
munduco gaucéz, nolatan senharraren gogaraco daten.

<span id="an_7:35">7:35</span> Eta haur çuen probetchutan erraiten dut,
ez laçoa eçar dieçaçuedençát: baina carazqui eta moldez Iaunari iuncta
çaquizquiotençát empatchuric batre gabe.

<span id="an_7:36">7:36</span> Baina baldin edoceinec vste badu ecen
desohore duela haren virginác bere adin florea iragan deçan, eta hala
eguin behar dela: nahi duena begui, eztu bekaturic eguiten: ezcon bitez.

<span id="an_7:37">7:37</span> Baina bere bihotzean fermu dagoenac,
necessitateric eztuela, baina du bere vorondate propriaren gainean
puissança, eta haur deliberatu bere bihotzean, bere virginaren
beguiratzera, vngui eguiten du.

<span id="an_7:38">7:38</span> Bada, bere virginá ezconcen duenac, vngui
eguiten du: baina ezconcen eztuenac, hobequi eguiten du.

<span id="an_7:39">7:39</span> Emaztea lothua da legueaz haren senharra
vici den dembora gucian: baina haren senharra hil badadi, libre da
norequin nahi den ezconceco, solament gure Iaunean.

<span id="an_7:40">7:40</span> Baina dohatsuago da baldin hala badago,
ene conseilluaren araura: eta estimatzen dut nic-ere Iaincoaren Spiritua
badudala.

<span id="an_8:1">8:1</span> Eta idoley sacrificatzen diraden gaucéz den
becembatean, badaquigu ecen guciéc eçagutze badugula: eçagutzeac hancen
du, baina charitateac edificatzen.

<span id="an_8:2">8:2</span> Eta baldin edoceinec vste badu cerbait
badaquiala, eztu oraino eçagutu deus eçagutu behar den beçala.

<span id="an_8:3">8:3</span> Baina baldin cembeitec Iaincoari on
badaritza, hura harçaz iracatsi içan da.

<span id="an_8:4">8:4</span> Bada idoley sacrificatzen diraden gaucén
iateaz den becembatean, badaquigu ecen deus eztela idolá munduan, eta
eztela berce Iaincoric bat baicen.

<span id="an_8:5">8:5</span> Ecen iainco deitzen diradenac badirade-ere,
bada ceruän bada lurrean (nola anhitz iainco baita, eta anhitz iaun )

<span id="an_8:6">8:6</span> Baina guc Iainco Aitabat dugu, ceinaganic
baitirade gauça guciac, eta gu hartan: eta Iaun-bat, Iesus Christ,
ceinez baitirade gauça guciac, eta gu harçaz.

<span id="an_8:7">8:7</span> Baina ezta gucietan eçagutzea, ecen batzuc
idolaren conscientiarequin oraindrano, idoley sacrificatutic beçala
iaten duté: eta hayén conscientiá nola ezpaita fermu, satsutzen da.

<span id="an_8:8">8:8</span> Bada viandác ezgaitu Iaincoaren
gogaracotzenago: ecen ian badeçagu-ere, ezgara vkansuago: eta ian
ezpadeçagu-ere, eztugu gutiago.

<span id="an_8:9">8:9</span> Baina beguirauçue çuen puissança hori
infirmo diradeney nolazpait scandalotan eztén.

<span id="an_8:10">8:10</span> Ecen baldin norbeitec ikus baheça hi
eçagutze duanor, iarriric agoela idolén templeco mahainean, infirmo
denaren conscientiá ezta instruituren idolari sacrificatu diraden
gaucetaric iatera?

<span id="an_8:11">8:11</span> Eta hire eçagutze horreçaz galduren da
anaye infirmo dena, ceinagatic Christ hil içan baita?

<span id="an_8:12">8:12</span> Bada hunela anayén contra bekatu eguiten
duçuenean, eta hayén conscientia infirmoa çaurtzen duçuenean, Christen
contra bekatu eguiten duçue.

<span id="an_8:13">8:13</span> Halacotz, baldin viandác ene anayea
scandalizatzen badu, eztut ianen haraguiric seculan, neure anayea
scandaliza ezteçadançát.

<span id="an_9:1">9:1</span> Eznaiz Apostolu? eznaiz libre? eztut Iesus
Christ gure Iauna ikussi? etzarete çuec ene lana gure Iaunean?

<span id="an_9:2">9:2</span> Baldin bercén Apostolu ezpanaiz, çuen
berere banaiz: ecen ene Apostolutassunaren cigulua çuec çarete gure
Iaunean.

<span id="an_9:3">9:3</span> Ene defensá examinatzen nautenac baithara,
haur da:

<span id="an_9:4">9:4</span> Ala extugu bothere iateco eta edateco?

<span id="an_9:5">9:5</span> Ala eztugu bothere emazte arreba baten
gucietan erabilteco, berce Apostoluéc, eta Iaunaren anayéc, eta Cephasec
beçala?

<span id="an_9:6">9:6</span> Edo, nic neurorrec eta Barnabasec eztugu
bothere lanic ez eguiteco?

<span id="an_9:7">9:7</span> Norc guerlaric eguiten du bere despendioz
behinere? norc landatzen du mahasti, eta haren fructutic eztu iaten? edo
norc bazcatzen du arthaldea, eta arthaldearen eznetic eztu edaten ?

<span id="an_9:8">9:8</span> Ala guiçonaren arauez gauça hauc erraiten
ditut? ala Legueac-ere eztitu gauça hauc erraiten?

<span id="an_9:9">9:9</span> Ecen Moysesen Leguean scribatua da,
Eztraucac ahoa lothuren idi bihitzen ari denari. Ala artha du idiéz
Iaincoac?

<span id="an_9:10">9:10</span> Ala haur guciz guregatic erraiten du?
segur haur guregatic scribatua da: ecen sperançatan behar du laboratzen
duenac, laboratu: eta bihitzen duenac participant içateco sperançatan.

<span id="an_9:11">9:11</span> Baldin guc çuey gauça spiritualac erein
badrauzquiçuegu, gauça handia da çuen carnalac biltzen baditugu?

<span id="an_9:12">9:12</span> Baldin berceac bothere hunetan çuen
artean participant badirade, ceren ez cineçago gu? baina eztugu bothere
hunez vsatu vkan: aitzitic gauça guciac suffritzen ditugu, Christen
Euangelioari empatchuric batre eztemogunçát.

<span id="an_9:13">9:13</span> Eztaquiçue ecen sacrificioac eguiten
dituztenéc, gauça sacrificatuetaric iaten dutela? eta aldarean
emplegatzen diradenéc, aldarearequin perticipatzen dutela?

<span id="an_9:14">9:14</span> Hala gure Iaunac-ere ordenatu vkan draue
Euangelioa predicatzen duteney, Euangeliotic vici diraden.

<span id="an_9:15">9:15</span> Badaric-ere nic gauça hautaric batez-ere
eztut vsatu vkan. Eta gauça hauc eztitut scribatu, hala niri eguin
daquidançat: ecen hobe nuque hil nendin ecen ez nehorc ene
glorificamendua ezdeusetara deçan.

<span id="an_9:16">9:16</span> Ecen Euangelizatzen badut-ere, eztut
ceren gloria nadin: ecen necessitateac eraguiten draut: eta maledictione
niri-baldin euangeliza ezpadeçat.

<span id="an_9:17">9:17</span> Ecen baldin gogotic haur eguiten badut,
sari dut: baina baldin gogoz garaitic eguiten badut, dispensationea eman
içan çait.

<span id="an_9:18">9:18</span> Cer sari dut beraz? Euangelioa
predicatzen dudanean, Christen Euangelioa deus hartu gabe predica
deçadan, ezteçadan gaizqui vsat neure bothereaz Euangelioan.

<span id="an_9:19">9:19</span> Ecen gucietaric libre banaiz-ere, gucien
suiectioneco neure buruä eguin vkan dut, gende guehiago irabaz
deçadançát.

<span id="an_9:20">9:20</span> Eta eguin içan natzaye Iuduey Iudu
beçala, Iuduac irabaz ditzadançát: Leguearen azpico diradeney, Leguearen
azpico baninz beçala, Leguearen azpian diradenac irabaz ditzadançát.

<span id="an_9:21">9:21</span> Legue gabey Legue gabe baninz beçala,
(Legue gabe ezpanaiz-ere Iaincoagana, baina Christen Leguearen azpico)
Legue gabeac irabaz ditzadançát.

<span id="an_9:22">9:22</span> Eguin içan natzaye infirmoey infirmo
beçala, infirmoac irabaz ditzadançát: guciey eguin içan natzaye gauça
gucia, guciz batzu salua ditzadançat.

<span id="an_9:23">9:23</span> Eta haur eguiten dut Euangelioagatic,
çuequin batean participant hartan eguin nadinçát.

<span id="an_9:24">9:24</span> Eztaquiçue ecen stadioan laster eguiten
dutenéc, guciéc laster eguiten badutela, baina batec precioa hartzen
duela? hala laster eguiçue non har baiteçaqueçue.

<span id="an_9:25">9:25</span> Eta combatitzen den gucia, regimenduz
gauça gucietan vici da: eta hec eguiten duté coroa corrumpituren den
baten vkaiteagatic: baina guc corrumpituren eztenagatic.

<span id="an_9:26">9:26</span> Nic bada hala laster eguiten dut, ez
eztaquidala nola: hala bataillatzen naiz, ez aireari baneraunsa beçala.

<span id="an_9:27">9:27</span> Baina gaztigatzen dut neure gorputza, eta
suiectionetara erekarten: eceinere maneraz bercey, predicatu ondoan,
neuror reprobatu eriden eznadinçát.

<span id="an_10:1">10:1</span> Nahi dut bada daquiçuen anayeác, ecen
gure Aitác oro hodey azpian içan diradela, eta guciac itsassoaz iragan
içan diradela:

<span id="an_10:2">10:2</span> Eta guciac Moysestan batheyatu içan
diradela hodeyean eta itsassoan.

<span id="an_10:3">10:3</span> Eta guciéc vianda spiritual ber batetaric
ian dutela.

<span id="an_10:4">10:4</span> Eta guciéc edari spiritual-ber batetaric
edan dutela: ecen edaten çutén iarreiquiten çayen Harri spiritualetic:
eta Harria cen Christ.

<span id="an_10:5">10:5</span> Baina hetaric anhitzen gainean eztu
placer hartu vcan Iaincoac: ecen deseguin içan dirade desertuan.

<span id="an_10:6">10:6</span> Eta gauça hauc gure exemplutan içan
dirade, guthicia eztitzagunçat gauça gaichtoac, nola hec guthiciatu
baitituzté.

<span id="an_10:7">10:7</span> Eta etzareten idolatre, hetaric batzu
leguez, scribatua den beçala, Iarri içan da populua iatera eta edatera,
eta iaiqui içan dirade dostetara.

<span id="an_10:8">10:8</span> Eta ezteçagun paillarda, hetaric batzuc
paillardatu vkan dutén beçala, eta hil içan baitirade egun batez hoguey
eta hirur milla.

<span id="an_10:9">10:9</span> Eta ezteçagun tenta Christ, hetaric
batzuc tentatu vkan dutén beçala, eta suguéz deseguin içan baitirade.

<span id="an_10:10">10:10</span> Eta ezteçaçuen murmura, hetaric batzuc
murmuratu vkan dutén beçala, eta deseguin içan baitirade deseguileaz.

<span id="an_10:11">10:11</span> Eta gauça hauc gucioc exemplutan
heltzen çaizten hæyr: eta scribatu içan dirade gure admonitionetan,
ceinetara demborén finac heldu içan baitirade.

<span id="an_10:12">10:12</span> Hunegatic bada çutic dagoela vste
duenac, beguira biu error eztadin.

<span id="an_10:13">10:13</span> Tentationec etzaituztez hartu humanoc
baicen: eta fidal da Iaincoa, ceinec ezpaitu permettituren tenta
çaitezten egar ahal deçaque çuen baino guehiagoz: baina emanen du
tentationearequin batean ilkitbidea-ere sustenga ahal deçaçuençát.

<span id="an_10:14">10:14</span> Hunegatic, ene maiteác, ihes eguiçue
idolatriatic.

<span id="an_10:15">10:15</span> Adituey beçala minço natzaiçue: ceuroc
iugea eçaçue erraiten dudanaz.

<span id="an_10:16">10:16</span> Benedictionezco copa benedicatzen
duguna, ezta Christen odolaren communionea? eta hausten dugun oguia ezta
Christen gorputzaren communionea?

<span id="an_10:17">10:17</span> Ecen gu baicara anhitz, oguibat gara
eta gorputzbat: ceren guciac ogui batetan participant baicara.

<span id="an_10:18">10:18</span> Ikussaçue Israel haraguiaren arauez
dena: sacrificioac iaten dituztenac, eztirade aldarean participant?

<span id="an_10:19">10:19</span> Cer erraiten dut beraz? idola cerbait
dela? edo idolari sacrificatu çayona, cerbait dela? ez.

<span id="an_10:20">10:20</span> Aitzitic diot, ecen Gentiléc
sacrificatzen ditutzen gauçác, deabruey sacrificatzen drauztela, eta ez
Iaincoari: eztut bada nahi çuec participant çareten deabruén.

<span id="an_10:21">10:21</span> Ecin Iaunaren copá edan deçaqueçue, eta
deabruaren copá: ecin Iaunaren mahainean participant çaratezte: eta
deabruén mahainean.

<span id="an_10:22">10:22</span> Ala nahi dugu asserre eraci Iauna? ala
hura baino borthitzago gara?

<span id="an_10:23">10:23</span> Gauça guciac permettitzen çaizquit,
baina guciac eztirade probetchutaco: gauça guciac permettitzen çaizquit,
baina gauça guciéc eztute edificatzen.

<span id="an_10:24">10:24</span> Nehorc ezteçala bere propria bilha,
baina batbederac bercerena.

<span id="an_10:25">10:25</span> Haraquinçán saltzen den orotaric,
ianagaçue: deus galdeguin gabe conscientiagatic.

<span id="an_10:26">10:26</span> Ecen Iaunarena da lurra eta hartango
complimendua.

<span id="an_10:27">10:27</span> Eta baldin infideletaric cembeitec
gomitatzen baçaituztez, eta ioan nahi baçarete: aitzinera eçarten
çaiçuen orotaric ianagaçue, deus galdeguin gabe conscientiagatic.

<span id="an_10:28">10:28</span> Baina baldin cembeitec erran
badieçaçue, Haur idoley sacrificatua da, ezteçaçuela ian, auertitu
çaituztenagatic, eta conscientiagatic: ecen Iaunarena da lurra eta
hartango complimendua.

<span id="an_10:29">10:29</span> Baina conscientiá erraiten diat, ez
hirea, baina bercearena: ecen cergatic ene libertatea iudicatzen da
berceren conscientiaz?

<span id="an_10:30">10:30</span> Eta baldin nic gratiaz viandán
participatzen badut, cergatic gaichto iudicatzen naiz nic esquerrac
emaiten ditudan gauçagatic?

<span id="an_10:31">10:31</span> Bada, edo iaten baduçue, edo edaten
baduçue. edo cerbait berceric eguiten baduçue, gucia Iaincoaren
gloriatan eguiçue.

<span id="an_10:32">10:32</span> Çareten scandalo gabe eta Iuduetara eta
Grecoetara eta Iaincoaren Eliçagana.

<span id="an_10:33">10:33</span> Ni-ere gauça gucietan gucién gogaraco
naicen beçala, bilhatzen eztudala neure probetchu propria: baina
anhitzena, salua ditecençat.

<span id="an_11:1">11:1</span> Çareten ene imitaçale, ni-ere Christen
beçala.

<span id="an_11:2">11:2</span> Bada laudatzen çaituztet, anayeác, ceren
ene gauça guciez orhoit baitzarete, eta ceren eman drauzquiçuedan
beçala, ordenançac eduquiten baitituçue.

<span id="an_11:3">11:3</span> Baina nahi dut daquiçuen, ecen guiçon
guciaren buruä Christ dela: eta emaztearen buruä, guiçona: eta Christen
buruä, Iaincoa.

<span id="an_11:4">11:4</span> Guiçon buruä estaliric othoitz eguiten,
edo prophetizatzen duen guciac, desohoratzen du bere buruä.

<span id="an_11:5">11:5</span> Baina emazte buruä estali gaberic othoitz
eguiten edo prophetizatzen duen guciac, desohoratzen du beré buruä: ecen
hambat da nola arradatua baliz.

<span id="an_11:6">11:6</span> Ecen baldin estaltzen ezpada emaztea,
motz-ere bedi: eta baldin deshonest bada emaztearen moztu edo arradatu
içatea, estal bedi.

<span id="an_11:7">11:7</span> Ecen guiçonac eztu estali behar buruä,
Iaincoaren imaginá eta gloriá denaz gueroz: baina emaztea, guiçonaren
gloriá da.

<span id="an_11:8">11:8</span> Ecen guiçona ezta emaztetic, baina
emaztea guiçonetic.

<span id="an_11:9">11:9</span> Ecen are ezta guiçona creatu içan
emazteagatic, baina emaztea guiçonagatic.

<span id="an_11:10">11:10</span> Hunegatic vkaiteco du emazteac buruän
seignalea suiectionetan dela, Aingueruäcgatic.

<span id="an_11:11">11:11</span> Guciagatic-ere ez guiçona emaztea gabe,
ezeta emaztea guiçona gabe, gure Iaunean.

<span id="an_11:12">11:12</span> Ecen nola emaztea guiçonetic, baita,
hala guiçona-ere emazteaz: baina gauça guciac Iaincoaganic.

<span id="an_11:13">11:13</span> Ceuroc baithan iugea eçaçue, Honest da
emazteac estali gaberic Iaincoari othoitz daguion?

<span id="an_11:14">11:14</span> Ala naturác berac-ere etzaituztez
iracasten ecen guiçonac adatsdun içatea desohore duela?

<span id="an_11:15">11:15</span> Baina emazteari adatsdun içatea gloria
çayola? ceren adatsa estalguitzat eman içan baitzayó.

<span id="an_11:16">11:16</span> Eta baldin cembeitec iharduquiçale dela
irudi badu, guc halaco costumaric eztugu, ez Iaincoaren Elicéc-ere.

<span id="an_11:17">11:17</span> Bada haur hala declaratzen drauçuet non
ezpaitzaituztet, laudatzen, ceren ezpaitzarete emendiotan biltzen, baina
desemendiotan.

<span id="an_11:18">11:18</span> Ecen lehenic, biltzen çaretenean
Eliçán, ençuten dut diuisione dela çuen artean: eta parte sinhesten dut.

<span id="an_11:19">11:19</span> Ecen behar da heresiac-ere çuen artean
diraden, phorogatuac manifest eguin ditecençat çuen artean.

<span id="an_11:20">11:20</span> Bada elkargana biltzen çaretenean, ezta
hori Iaunaren Cenaren iatea.

<span id="an_11:21">11:21</span> Ecen batbedera auançatzen da bere
affariaren hartzera iateracoan: eta bata da gosse, eta bercea da hordi.

<span id="an_11:22">11:22</span> Ala eztituçue etcheac hetan iateco eta
edateco? ala Iaincoaren Eliçá menospreciatzen duçue, eta ahalquetzen
dituçue eztutenac? Cer erranen drauçuet? Laudaturen çaituztet hunetan?
etzaituztet laudatzen.

<span id="an_11:23">11:23</span> Ecen nic recebitu vkan dut Iaunaganic
eman-ere drauçuedana: nola Iesus Iaunac, traditu içan cen gauean, hartu
çuen oguia:

<span id="an_11:24">11:24</span> Eta gratiác rendaturic, hauts ceçan,
eta erran ceçan, Har eçaçue, ian eçaçue: haur da ene gorputza çuengatic
hausten dena: haur eguiçue ene memoriotan.

<span id="an_11:25">11:25</span> Halaber copa-ere har ceçan affaldu
cenean, cioela, Copa haur da Testamentu berria ene odolean: haur
eguiçue, noiz-ere edanen baituçue, ene memoriotan.

<span id="an_11:26">11:26</span> Ecen noiz-ere ianen baituçue ogui haur,
eta copa haur edanen, Iaunaren herioa denuntiaturen duçue, dathorreno.

<span id="an_11:27">11:27</span> Halacotz, norc-ere ianen baitu ogui
haur, edo edanen Iaunaren copá indignoqui, hoguendun içanen da Iaunaren
gorputzaren eta odolaren

<span id="an_11:28">11:28</span> Phoroga beça bada batbederac bere
buruä, eta hunela ogui hartaric ian beça, eta copá hartaric edan.

<span id="an_11:29">11:29</span> Ecen iaten eta edaten duenac
indignoqui, bere condemnationea iaten eta edaten du, discernitzen
eztuelaric Iaunaren gorputza.

<span id="an_11:30">11:30</span> Halacotz da çuen artean anhitz
infirmoric, eta eriric, eta lo daunça anhitz.

<span id="an_11:31">11:31</span> Ecen segur baldin gure buruäc iugea
baguinça, ezguintezque puni.

<span id="an_11:32">11:32</span> Baina punitzen garenean, Iaunaz
instruitzen gara: munduarequin condemna ezgaitecençát.

<span id="an_11:33">11:33</span> Bada, ene anayeác, biltzen çaretenean
iatera batac bercea iguriqui eçaçue.

<span id="an_11:34">11:34</span> Eta baldin nehor gosse bada, etchean
ian beça: condemnationetan bil etzaiteztençát. Eta garaitico gaucéz,
nathorrenean ordonaturen duquet.

<span id="an_12:1">12:1</span> Dohain spiritualez den becembatean,
anayeác, eztut nahi ignora deçaçuen.

<span id="an_12:2">12:2</span> Badaquiçue ecen Gentil içan çaretela, eta
idola mutuén onduan guidatzen cineten beçala lasterca cinabiltzatela.

<span id="an_12:3">12:3</span> Halacotz iaquin eraciten drauçuet, ecen
Iaincoaren Spirituaz minço denec batec-ere, eztuela erraiten Iesus
maledictione dela: eta nehorc ecin derraqueela Iesus dela Iaun, Spiritu
sainduaz baicen.

<span id="an_12:4">12:4</span> Eta dohainén differentiác badirade, baina
Spiritu ber-bat da:

<span id="an_12:5">12:5</span> Administrationén differentiac-ere
badirade: baina Iaun ber-bat:

<span id="an_12:6">12:6</span> Operationén differentiác-ere badirade:
baina Iainco ber-bat da, ceinec eguiten baitu gucia gucietan.

<span id="an_12:7">12:7</span> Baina batbederari emaiten çayó
spirituaren manifestationea probetchatzeco.

<span id="an_12:8">12:8</span> Ecen batari spirituaz emaiten çayó
sapientiataco hitza, eta berceari eçagutzetaco hitza, spiritu beraren
arauez:

<span id="an_12:9">12:9</span> Eta berceari fedea, Spiritu harçaz beraz:
eta berceari sendatzeco dohainac Spiritu harçaz beraz.

<span id="an_12:10">12:10</span> Eta berceari, verthutén operationeac:
eta berceari prophetiá: eta berceari, spirituen discretioneac: eta
berceari, lengoagén diuersitateac: eta berceari, lengoagén
interpretationea.

<span id="an_12:11">12:11</span> Baina gauça hauc guciac eguiten ditu,
Spiritu bat harc eta berac, distribuituz hec particularqui batbederari,
nahi duen beçala.

<span id="an_12:12">12:12</span> Ecen gorputza bat den beçala, eta baitu
anhitz membro, baina gorputz batetaco membro guciac, anhitz diradelaric,
gorputzbat dirade: hala da Christ-ere.

<span id="an_12:13">12:13</span> Ecen Spiritu batez gu gucioc batheyatu
içan gara gorputzbat içateco, bada Iuduric, bada Grecoric, bada
sclaboric, bada libreric: eta guciac edaran içan gara Spiritu ber batez.

<span id="an_12:14">12:14</span> Ecen gorputza-ere ezta membrobat, baina
anhitz.

<span id="an_12:15">12:15</span> Baldin erran badeça oinac, Eznaiz
escua, eznaiz gorputzeco: ezta halacotz gorputzeco?

<span id="an_12:16">12:16</span> Eta baldin erran badeça beharriac,
Eznaiz beguia, eznaiz gorputzeco: ezta halacotz gorputzeco?

<span id="an_12:17">12:17</span> Baldin gorputz gucia beguia bada, non
içanen da ençutea? baldin gucia ençutea bada, non içanen da senditzea?

<span id="an_12:18">12:18</span> Baina orain eçarri vkan du Iaincoac
membroetaric batbedera gorputzean, nahi vkan duen beçala.

<span id="an_12:19">12:19</span> Ecen baldin guciac membrobat balirade
non liçateque gorputza?

<span id="an_12:20">12:20</span> Baina orain anhitz dirade membroac,
badaric-ere gorputzbat.

<span id="an_12:21">12:21</span> Eta ecin beguiac derraqueo escuari,
Hire beharric eztiat: edo berriz buruäc oiney, Çuen beharric eztut.

<span id="an_12:22">12:22</span> Baina are guehiago dena gorputzeco
membro infirmoen irudi dutenac, necessarioenac dirade.

<span id="an_12:23">12:23</span> Eta gorputzeco membro deshonestén
diradela vste dugunac, ohoratuquienic estaltzen ditugu: eta gure membro
deshonestenéc, ornamendu guehienic duté.

<span id="an_12:24">12:24</span> Eta gutan honest diraden partéc
ornamendu beharric eztute: baina Iaincoac moderatu vkan du gorputza
batean, falta çuenari ohore guehienic emanez:

<span id="an_12:25">12:25</span> Gorputzean diuisioneric eztençát, baina
membroéc batac berceagatic ansia berbat dutén.

<span id="an_12:26">12:26</span> Eta den membro batec cerbait suffritzen
duen, membro guciéc harequin suffritzen duté: edo den membrobat
ohoratzen den, membro guciac alegueratzen dirade elkarrequin.

<span id="an_12:27">12:27</span> Bada çuec çarete Christen gorputz, eta
membro partez.

<span id="an_12:28">12:28</span> Eta batzu eçarri vkan ditu Iaincoac
Eliçán, lehenic Apostoluac, guero Prophetác, herenean Doctorac: eta
guero verthuteac: guero sendatzeco dohainac, aiutác, gobernamenduac,
lengoagén diuersitateac.

<span id="an_12:29">12:29</span> Ala guciac dirade Apostolu? ala guciac
Propheta? ala guciac doctor? ala guciac verthutedun?

<span id="an_12:30">12:30</span> Ala guciéc badute sendatzeco dohaina?
ala guciac lengoage diuersez minço dirade? ala guciéc interpretatzen
dute?

<span id="an_12:31">12:31</span> Baina çareten dohain excellentenén
guthicioso: eta oraino bide excellentagobat eracutsiren drauçuet.

<span id="an_13:1">13:1</span> Baldin guiçonén eta Aingueruen lengoagez
minça banadi, eta charitateric eztudan, eguin naiz cobre soinu eguiten
duenaren, edo cymbala dindatzen duenaren pare.

<span id="an_13:2">13:2</span> Eta baldin banu prophetiazco dohaina, eta
naquizquian mysterio guciac eta scientia gucia: eta nuen fede gucia,
hambat non mendiac transporta nitzan, eta charitateric eztudan, deus
eznaiz.

<span id="an_13:3">13:3</span> Eta baldin distribui baditzat neure on
guciac paubrén hatzeco, eta baldin eman badeçat neure gorputza erre
içateco, eta charitateric eztudan, etzait deus probetchatzen.

<span id="an_13:4">13:4</span> Charitatea patient da, benigno da,
charitatea ezta inuidioso: charitateac eztu insolentiaric, eta ezta
hancen:

<span id="an_13:5">13:5</span> Eztu deshonestateric eguiten, eztabila
bere probetchuén ondoan, ezta despitatzen: eztu gaitzic pensatzen:

<span id="an_13:6">13:6</span> Ezta bidegabeaz alegueratzen, baina
alegueratzen da eguiaz.

<span id="an_13:7">13:7</span> Gauça guciac pairatzen ditu, gauça guciac
sinhesten ditu, gauça guciac speratzen ditu, gauça guciac suffritzen
ditu.

<span id="an_13:8">13:8</span> Charitatea nehoiz-ere ezta erorten: baina
are prophetiác abolituren dirade, eta lengoagéc fin harturen duté, eta
scientiá abolituren da.

<span id="an_13:9">13:9</span> Ecen partez eçagutzen dugu eta partez
prophetizatzen.

<span id="an_13:10">13:10</span> Eta perfectionea ethorri datenean,
orduan partez dena abolituren date.

<span id="an_13:11">13:11</span> Haourra nincenean, haour anço minço
nincén, haour anço iugeatzen nuen, haour anço pensatzen nuen: baina
guiçon eguin naicenean, abolitu vkan ditut haourtassuneco manerác.

<span id="an_13:12">13:12</span> Ecen orain mirail batez ikusten dugu
ilhunqui: baina orduan beguithartez beguitharte ikussiren dugu: orain
eçagutzen dut partez, baina orduan eçaguturen dut eçagutu-ere naicén
beçala.

<span id="an_13:13">13:13</span> Bada orain badaude hirur gauça hauc,
fedea, sperançá, charitatea: baina hautarico handiena charitatea da.

<span id="an_14:1">14:1</span> Çarreitzate chariteari, eta çareten
dohain spiritual guthicioso, baina guehienic prophetiza deçaçuen.

<span id="an_14:2">14:2</span> Ecen lengoage arrotzez minço dena etzaye
guiçoney minço, baina Iaincoari: ecen nehorc eztu ençuten, eta spirituz
mysterioac erraiten ditu.

<span id="an_14:3">14:3</span> Baina prophetizatzen duena, guiçoney
minço çaye edificationetan, eta exhortationetan, eta consolationetan.

<span id="an_14:4">14:4</span> Lengoage arrotzez minço denac, bere buruä
edificatzen du: baina prophetizatzen duenac, Eliçá edificatzen du.

<span id="an_14:5">14:5</span> Nahi dut bada çuec gucioc lengoage
diuersez minça çaitezten, baina nahiago prophetiza deçaçuen ecen
handiago da prophetizatzen duena ecen ez lengoage diuersez minço dena,
baldin interpretatzen ezpadu, Eliçác edificatione har deçançát.

<span id="an_14:6">14:6</span> Bada orain, anayeác, baldin banathor
çuetara lengoage arrotzez minço naicela, cer probetchu eguinen drauçuet:
baldin minça ezpanaquiçue edo reuelationez, edo scientiaz, edo
prophetiaz, edo doctrinaz?

<span id="an_14:7">14:7</span> Eta gauça arima gabe soinu emaiten
dutenec-ere edo den chirula, edo harpa, baldin cerbait differentia tonuz
ezpademate, nolatan eçaguturen da chiruláz edo harpáz ioiten dena?

<span id="an_14:8">14:8</span> Ecen baldin soinu iaquin-bat eman
ezpadeça trompettác, nor preparaturen da bataillara?

<span id="an_14:9">14:9</span> Hala çuec-ere baldin adi daitequeen hitza
mihiaz pronuntia ezpadeçaçue, nolatan adituren da erraiten dena? ecen
airera minçaçale içanen çarete.

<span id="an_14:10">14:10</span> Hambat (heltzen ohi den beçala) soinu
mota da munduan, eta batre ezta muturic.

<span id="an_14:11">14:11</span> Beraz baldin ezpadaquit vozaren
verthutea, içanen natzayó minço denari barbaro: eta minço çaitadana
barbaro içanen çait.

<span id="an_14:12">14:12</span> Hala çuec-ere dohain spiritual
guthicioso çaretenaz gueroz, çarreitzate hetan abundoso içateari
Eliçaren edificationetan.

<span id="an_14:13">14:13</span> Halacotz lengoage arrotzez minço denac
othoitz begui interpreta ahal deçançát.

<span id="an_14:14">14:14</span> Ecen baldin lengoage arrotzez othoitz
eguiten badut, ene spirituac othoitz eguiten du: baina ene adimendua
fructu gabe da.

<span id="an_14:15">14:15</span> Cer bada? othoitz eguinen dut spirituz,
baina othoitz eguinen dut adimenduz-ere: cantaturen dut spirituz, baina
cantaturen dut adimenduz-ere.

<span id="an_14:16">14:16</span> Bercela, baldin benedica badeçac
spirituz, ignorantaren lekua daducanac nolatán erranen du Amen hire
remerciamenduaren gainera? ecen hic cer erraiten duan etzeaquic.

<span id="an_14:17">14:17</span> Ecen hic bay esquerrac emaiten dituc,
baina bercea eztatec edificatzen.

<span id="an_14:18">14:18</span> Esquerrac emaiten drauzquiot neure
Iaincoari, ceren çuec gucioc baino guehiago lengoagez minço bainaiz.

<span id="an_14:19">14:19</span> Baina Eliçán nahiago naiz borz hitz
neure adimenduz minçatu, berceac-ere instrui ditzadançát, ecen ez hamar
milla hitz lengoage arrotzez.

<span id="an_14:20">14:20</span> Anayeác, etzaretela adimenduz haour:
baina çareten malitiaz haour, eta adimenduz çareten guiçon eguinac.

<span id="an_14:21">14:21</span> Leguean scribatua da, Halacotz berce
lengoagetaco gendez, eta ezpain arrotzez minçaturen natzayo populu huni:
eta are halatan eznaute ençunen, dio launac.

<span id="an_14:22">14:22</span> Bada lengoage arrotzac dirade
seignaletan, ez sinhesten duteney, baina infideley: baina prophetiá, ez
infideley, baina sinhesten duteney.

<span id="an_14:23">14:23</span> Bada baldin Eliça gucia bil badadi
batetara, eta guciac lengoage arrotzez minça ditecen, eta ignorantac,
edo infidelac sar ditecen: eztuté erranen, ecen erhotzen çaretela?

<span id="an_14:24">14:24</span> Baina baldin guciéc prophetizatzen
baduté, eta sar dadin cembeit infidel edo ignorant, vençutzen da guciéz,
eta iugeatzen da guciéz.

<span id="an_14:25">14:25</span> Eta halatan haren bihotzeco secretuac
manifestatzen dirade: eta hala ahoz beheraturic adoraturen du Iaincoa,
declaratzen duela ecen Iaincoa eguiazqui çuetan dela.

<span id="an_14:26">14:26</span> Cer da bada anayeac? biltzen çareten
oroz, çuetaric batbederac psalmu du, doctrina du, reuelatione du,
lengoage du, interpretatione du, gauça guciac edificationetan eguin
bitez.

<span id="an_14:27">14:27</span> Ezpa lengoage arrotzez edocein minço
bada, biguez edo gorena hirurez eguin bedi, eta aldizca: eta batec
interpreta beça.

<span id="an_14:28">14:28</span> Eta baldin interpretaçaleric ezpada,
ichil bedi Eliçan lengoage arrotzez minço dena, eta bere buruäri minça
bequió eta Iaincoari.

<span id="an_14:29">14:29</span> Eta biga edo hirur Propheta minça
bitez, eta bercéc iugea beçate.

<span id="an_14:30">14:30</span> Eta baldin cerbait berce iarriric
dagoen bati reuelatu içan baçayó, lehena ichil bedi.

<span id="an_14:31">14:31</span> Ecen guciéc bata bercearen ondoan
prophetiza ahal deçaqueçue, guciéc ikas deçatençát, eta guciac consola
ditecençát.

<span id="an_14:32">14:32</span> Eta Prophetén spirituac Prophetén suiet
dirade.

<span id="an_14:33">14:33</span> Ecen Iaincoa ezta confusionezco Iainco,
baina baquezco, sainduén Eliça gucietan agueri den beçala.

<span id="an_14:34">14:34</span> Çuen emazteac Elicetan ichilic beude:
ecen etzaye permettitzen minçatzera: baina bire suiet, Legueac-ere
erraiten duen beçala.

<span id="an_14:35">14:35</span> Eta baldin cerbait ikassi nahi baduté,
etchean bere senharrac interroga bitzate: ecen deshonest da emaztén
Eliçán minçatzea.

<span id="an_14:36">14:36</span> Ala çuetaric Iaincoaren hitza ilki içan
da? ala çuetara beretara heldu içan da?

<span id="an_14:37">14:37</span> Baldin cembeitec vste badu Propheta
dela, edo spiritual, eçagut beça ecen scribatzen drauzquiçuedan gauçác
Iaincoaren manamendu diradela.

<span id="an_14:38">14:38</span> Eta ignorant dena, ignorant biz.

<span id="an_14:39">14:39</span> Halacotz, anayeác, çareten
prophetizatzera guthicioso, eta lengoage arrotzez minçatzea ezteçaçuela
empatcha.

<span id="an_14:40">14:40</span> Baina gauça guciac bidezqui eta
ordenançaz eguin bitez.

<span id="an_15:1">15:1</span> Bada auisatzen çaituztet, anayeác,
declaratu drauçuedan Euangelioaz, cein recebitu baituçue, ceinetan
egoiten-ere baitzarete.

<span id="an_15:2">15:2</span> Ceinez saluatzen-ere baitzarete, baldin
orhoit baçarete cer maneraz hura denuntiatu drauçuedan: baldin alfer
sinhetsi vkan ezpaduçue.

<span id="an_15:3">15:3</span> Ecen eman drauçuet recebitu-ere vkan
nuena: nola Christ hil içan den gure bekatuacgatic, Scripturén araura:

<span id="an_15:4">15:4</span> Eta nola ohortze eta resuscitatu içan den
hereneco egunean, Scripturén araura:

<span id="an_15:5">15:5</span> Eta nola ikussi içan den Cephasez, eta
guero hamabiéz.

<span id="an_15:6">15:6</span> Gueroztic ikussi içan da borz ehun anayez
baina guehiagoz aldi batez: ceinetaric anhitz vici baitirade oraindrano,
eta batzu lokartu-ere içan dirade:

<span id="an_15:7">15:7</span> Gueroztic ikussi içan da Iacquesez: eta
guero Apostolu guciez.

<span id="an_15:8">15:8</span> Eta gucietaco azquenenic, aburtoin
ançocoaz ikussi içan da niçaz-ere.

<span id="an_15:9">15:9</span> Ecen ni naiz Apostoluetaco chipiena,
Apostolu deithu içateco digne eznaicenor, ceren persecutatu vkan baitut
Iaincoaren Eliçá.

<span id="an_15:10">15:10</span> Baina Iaincoaren gratiaz naiz naicena:
eta haren ni baitharaco gratiá, ezta vano içan, aitzitic hec guciac
baino guehiago trabaillatu içan naiz: badaric-ere ez ni, baina
Iaincoaren gratia enequin dena.

<span id="an_15:11">15:11</span> Beraz, bada nic, bada hec, hunela
predicatzen dugu, eta hunela sinhetsi vkan duçue.

<span id="an_15:12">15:12</span> Eta baldin Christ predicatzen bada ecen
hiletaric resuscitatu içan dela, nola erraiten dute batzuc çuen artean,
ecen hilén resurrectioneric eztela?

<span id="an_15:13">15:13</span> Ecen baldin hilén resurrectioneric
ezpada, Christ-ere ezta resuscitatu içan.

<span id="an_15:14">15:14</span> Eta baldin Christ resuscitatu içan
ezpada, beraz vano da gure predicationea, eta çuen fedea-ere vano da.

<span id="an_15:15">15:15</span> Eta erideiten-ere bagara Iaincoaren
testimonio falsu: ecen testificatu vkan dugu Iaincoaz, nola resuscitatu
vkan duen Christ, cein ezpaitu resuscitatu, baldin hilac resuscitatzen
ezpadirade.

<span id="an_15:16">15:16</span> Ecen baldin hilac resuscitatzen
ezpadirade, Christ-ere ezta resuscitatu içan.

<span id="an_15:17">15:17</span> Eta baldin Christ resuscitatu içan
ezpada, vano da çuen fedea: oraino çuen bekatuetan çarete.

<span id="an_15:18">15:18</span> Beraz Christan lokartu diradenac-ere,
galdu içan dirade.

<span id="an_15:19">15:19</span> Baldin vicitze hunetan solament Christ
baithan sperança badugu, guiçon gucietaco miserablenac gu gara.

<span id="an_15:20">15:20</span> Baina orain, Christ resuscitatu içan da
hiletaric: eta lokartu içan diradenén primitia eguin içan da.

<span id="an_15:21">15:21</span> Ecen herioa guiçon batez denaz gueroz,
hilén resurrectionea-ere guiçon-batez da.

<span id="an_15:22">15:22</span> Ecen nola guciac Adamtan hiltzen
baitirade, hala Christan-ere viuificaturen dirade guciac.

<span id="an_15:23">15:23</span> Baina batbedera bere ordenançán:
primitia Christ, guero Christen diradenac, haren aduenimenduan.

<span id="an_15:24">15:24</span> Guero içanen da fina, eman drauqueonean
resumá Iainco Aitari: abolitu duqueenean principaltassun gucia, eta
puissança eta bothere gucia.

<span id="an_15:25">15:25</span> Ecen behar du harc regnatu, etsay
guciac bere oinén azpian eçarri dituqueeno.

<span id="an_15:26">15:26</span> Eta azquen etsay deseguinen dena herioa
da.

<span id="an_15:27">15:27</span> Ecen gauça guciac suiet eguin vkan ditu
haren oinén azpico (baina erraiten duenean, ecen gauça guciac haren
suiet eguin içan diradela, agueria da ecen gauça guciac haren suiet
eguin dituena reseruatua dela.)

<span id="an_15:28">15:28</span> Eta gauça guciac hari suiet eguin
çaizqueonean, orduan Semea bera-ere suiet eguinen çayó gauça guciac hari
suiet eguin drauzquionari, Iaincoa dençat gucia gucietan.

<span id="an_15:29">15:29</span> Bercela cer eguinen duté hiltzat
batheyatzen diradenéc, baldin guciz hilac resuscitatzen ezpadirade? eta
cergatic batheyatzen dirade hiltzat?

<span id="an_15:30">15:30</span> Eta cergatic gu periletan gara ordu
oroz?

<span id="an_15:31">15:31</span> Egunetic egunera hiltzen naiz, gure
gloria Iesus Christ gure Iaunean dudanaz.

<span id="an_15:32">15:32</span> Baldin guiçonaren arauez bestién contra
bataillatu içan banaiz Ephesen, cer probetchu dut, baldin hilac
resuscitatzen ezpadirade? Ian deçagun eta edan deçagun: ecen bihar hilen
gara.

<span id="an_15:33">15:33</span> Etzaiteztela seduci. Propos gaichtoéc
corrumpitzen dituzte conditione onac.

<span id="an_15:34">15:34</span> Iratzar çaiteztez iustoqui vicitzera,
eta bekaturic eztaguiçuela: ecen batzuc Iaincoaren eçagutzea eztuté:
çuen ahalquetan erraiten drauçuet.

<span id="an_15:35">15:35</span> Baina erranen du cembeitec, Nola
resuscitatzen dirade hilac? eta nolaco gorputzetan ethorriren dirade?

<span id="an_15:36">15:36</span> Erhoá, hic ereiten duána, eztuc
viuificatzen, baldin hil ezpadadi.

<span id="an_15:37">15:37</span> Eta ereiten duána, eztuc gorputz
sorthuren dena ereiten, baina bihi hutsa, nola heltzen baita, oguiarena,
edo cembeit berce bihirena.

<span id="an_15:38">15:38</span> Baina Iaincoac emaiten diraucac
gorputza nahi duen beçala, eta hacietaric batbederari ceini bere gorputz
propria.

<span id="an_15:39">15:39</span> Haragui gucia ezta haragui ber-bat:
baina berce da guiçonén haraguia, eta berce, abren haraguia: eta berce
arrainena: eta berce choriena.

<span id="an_15:40">15:40</span> Eta badirade gorputz cerucoac, eta
badirade gorputz lurrecoac: baina berce da cerucoén gloriá, eta berce
lurrecoena.

<span id="an_15:41">15:41</span> Berce da iguzquiaren gloriá, eta berce
ilharguiaren gloriá, eta berce içarren gloriá: ecen içarra içarraganic
different da gloriatan.

<span id="an_15:42">15:42</span> Halaiçanen da hilén resurrectionea-ere:
gorputza ereiten da corruptionetan, resuscitatzen da incorruptionetan.

<span id="an_15:43">15:43</span> Ereiten da desohorezco, resuscitatzen
da glorioso: ereiten da infirmo, resuscitatzen da botheretsu.

<span id="an_15:44">15:44</span> Ereiten da gorputz sensual,
resuscitatzen da gorputz spiritual: bada gorputz sensuala, eta bada
gorputz spirituala.

<span id="an_15:45">15:45</span> Scribatua-ere den beçala, Eguin içan da
Adam lehen guiçona arima vicitan: Adam guerocoa spiritu viuificaçaletan.

<span id="an_15:46">15:46</span> Baina spiritual dena ezta lehen, baina
sensual dena: guero spiritual dena.

<span id="an_15:47">15:47</span> Lehen guiçona lurretic, lurreco: eta
bigarren guiçona, cein baita Iauna, cerutic.

<span id="an_15:48">15:48</span> Lurrecoa nolaco, halaco lurreco
diradenac-ere: eta cerucoa nolaco, halaco cerucoac-ere.

<span id="an_15:49">15:49</span> Eta lurrecoaren imaginá ekarri vkan
dugun beçala, ekarriren dugu cerucoaren imagina-ere.

<span id="an_15:50">15:50</span> Huná cer diodan, anayeác, ecen
haraguiac eta odolac Iaincoaren resumá hereta ecin deçaquetela: eta
corruptioneac eztuela incorruptionea heretatzen.

<span id="an_15:51">15:51</span> Huná, mysteriobat erraiten drauçuet,
Guciac behinçat lokarturen ez gara, baina guciac bay muthaturen:

<span id="an_15:52">15:52</span> Moment batez eta begui keinu batez,
azquen trompettán (ecen ioren du trompettác) eta hilac resuscitaturen
dirade incorruptible, eta gu muthaturen gara.

<span id="an_15:53">15:53</span> Ecen behar da corruptible haur vezti
dadin incorruptionez, eta mortal haur vezti dadin immortalitatez.

<span id="an_15:54">15:54</span> Bada corruptible haur veztitu datenean
incorruptionez, eta mortal haur veztitu datenean immortalitatez, orduan
eguinen da scribatu dena, Iretsi içan da herioa victoriatara.

<span id="an_15:55">15:55</span> O herioá, non da hire victoria? o
sepulchreá, non da hire eztena?

<span id="an_15:56">15:56</span> Bada herioaren eztena, bekatua da: eta
bekatuaren botherea, Leguea.

<span id="an_15:57">15:57</span> Baina esquer Iaincoari, ceinec victoria
eman baitraucu Iesus Christ gure Iaunaz.

<span id="an_15:58">15:58</span> Halacotz, ene anaye maiteác, çareten
fermu, constant, abundoso Iaunaren obrán bethiere, daquiçuelaric ecen
çuen trabaillua eztela vano gure Iaunean.

<span id="an_16:1">16:1</span> Sainduendaco eguiten diraden collectéz
den becembatean, nola Galatiaco Elicey ordenatu baitrauet, hala çuec-ere
eguiçue.

<span id="an_16:2">16:2</span> Asteco lehen egun oroz çuetaric
batbederac bere baithan eçar deçan appart, Iaincoaren benignitatez ahal
deçana gordatzen duela: nathorren orduan collectác eguin eztitecençát.

<span id="an_16:3">16:3</span> Eta guero arriua nadinean, nor-ere çuec
letraz approbaturen baitituçue, hec igorriren ditut çuen
liberalitatearen eramaitera Ierusalemera.

<span id="an_16:4">16:4</span> Eta baldin premiaric bada neuror-ere ioan
nadin, enequin ioanen dirateque.

<span id="an_16:5">16:5</span> Ethorriren naiz bada çuetara, Macedonia
iragan duquedanean (ecen Macedonian iraganen naiz.)

<span id="an_16:6">16:6</span> Eta çuec baithan aguian egonen naiz, edo
neguä iraganen-ere: çuec guida neçaçuençát norat-ere ioanen bainaiz.

<span id="an_16:7">16:7</span> Ecen etzaituztet orain iragaitez ikussi
nahi: baina sperança dut cerbait dembora egonen naicela çuec baithan,
baldin Iaunac permetti badeça.

<span id="an_16:8">16:8</span> Baina egonen naiz Ephesen Mendecoste
arteno.

<span id="an_16:9">16:9</span> Ecen bortha handibat eta efficaciotacobat
irequi içan çait, baina etsay anhitz.

<span id="an_16:10">16:10</span> Eta baldin ethor badadi Timotheo,
gogoauçue segur den çuec baithan: ecen Iaunaren obrá obratzen du nic-ere
beçala.

<span id="an_16:11">16:11</span> Bada nehorc ezteçala hura menosprecia,
baina guida eçaçue baquerequin, dathorrençát enegana, ecen haren beguira
nago anayequin.

<span id="an_16:12">16:12</span> Eta anaye Apolloz den becembatean,
anhitz othoitz eguin draucat ioan ledin çuetara anayequin: baina
neholetan-ere eztu vkan vorondateric orain ioaiteco: baina ethorriren da
opportunitatea duenean.

<span id="an_16:13">16:13</span> Veilla eçaçue, çaudete fedean fermu,
valentqui perporta çaitezte, fortifica çaitezte.

<span id="an_16:14">16:14</span> Çuen eguiteco guciac charitaterequin
eguin bitez.

<span id="an_16:15">16:15</span> Eta othoitz eguiten drauçuet, anayeác,
badaquiçue Estebenen familiá Achaiaco primitién artean dela, eta
sainduén cerbitzura bere buruäc eman dituztela:

<span id="an_16:16">16:16</span> Çuec-ere çareten suiet halacoén, eta
gurequin languiten eta trabaillatzen ari den guciaren.

<span id="an_16:17">16:17</span> Boz naiz bada Estebenen eta fortunaten
eta Achaicoren ethorteaz, ceren çuen absentiá hec supplitu vkan baituté.

<span id="an_16:18">16:18</span> Ecen recreatu vkan dituzte ene spiritua
eta çuena. Eçagut itzaçue bada halaco diradenac.

<span id="an_16:19">16:19</span> Salutatzen çaituztez Asiaco Elicéc.
Salutatzen çaituztez gure Iaunean anhitz, Aquilac eta Priscillac, bere
etcheco Eliçarequin.

<span id="an_16:20">16:20</span> Salutatzen çaituztez anaye guciéc.
Saluta eçaçue elkar pot saindu batez.

<span id="an_16:21">16:21</span> Ene Paulen escuazco salutationea.

<span id="an_16:22">16:22</span> Baldin cembeit bada Iesus Christ
Iaunari on eztaritzanic, biz anathema, maran-atha.

<span id="an_16:23">16:23</span> Iesus Christ gure Iaunaren gratiá dela
çuequin.

<span id="an_16:24">16:24</span> Ene charitatea çuequin gucioquin Iesus
Christ Iaunean, Amen.

------------------------------------------------------------------------

[Next: 2 Corinthians](co2.md)
