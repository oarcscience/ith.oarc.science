<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Titus</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ti2.htm">Previous</A>&nbsp;
<A HREF="plm.htm">Next</A>&nbsp;
</CENTER>
<HR>
</p> <h3 align="center" align="center">Italian Bible: Titus</h3> 
<p><A NAME="an_1:1">1:1</A>&nbsp;Paolo, servitore di Dio e apostolo di Ges&#249; Cristo per la fede degli eletti di Dio e la conoscenza della verit&#224; che &#232; secondo piet&#224;,</p> 
<p><A NAME="an_1:2">1:2</A>&nbsp;nella speranza della vita eterna la quale Iddio, che non pu&#242; mentire, promise avanti i secoli,</p> 
<p><A NAME="an_1:3">1:3</A>&nbsp;manifestando poi nei suoi propri tempi la sua parola mediante la predicazione che &#232; stata a me affidata per mandato di Dio, nostro Salvatore,</p> 
<p><A NAME="an_1:4">1:4</A>&nbsp;a Tito, mio vero figliuolo secondo la fede che ci &#232; comune, grazia e pace da Dio Padre e da Cristo Ges&#249;, nostro Salvatore.</p> 
<p><A NAME="an_1:5">1:5</A>&nbsp;Per questa ragione t&#8217;ho lasciato in Creta: perch&#233; tu dia ordine alle cose che rimangono a fare, e costituisca degli anziani per ogni citt&#224;, come t&#8217;ho ordinato;</p> 
<p><A NAME="an_1:6">1:6</A>&nbsp;quando si trovi chi sia irreprensibile, marito d&#8217;una sola moglie, avente figliuoli fedeli, che non sieno accusati di dissolutezza n&#233; insubordinati.</p> 
<p><A NAME="an_1:7">1:7</A>&nbsp;Poich&#233; il vescovo bisogna che sia irreprensibile, come economo di Dio; non arrogante, non iracondo, non dedito al vino, non manesco, non cupido di disonesto guadagno,</p> 
<p><A NAME="an_1:8">1:8</A>&nbsp;ma ospitale, amante del bene, assennato, giusto, santo, temperante,</p> 
<p><A NAME="an_1:9">1:9</A>&nbsp;attaccato alla fedel Parola quale gli &#232; stata insegnata, onde sia capace d&#8217;esortare nella sana dottrina e di convincere i contradittori.</p> 
<p><A NAME="an_1:10">1:10</A>&nbsp;Poich&#233; vi son molti ribelli, cianciatori e seduttori di menti, specialmente fra quelli della circoncisione, ai quali bisogna turare la bocca;</p> 
<p><A NAME="an_1:11">1:11</A>&nbsp;uomini che sovvertono le case intere, insegnando cose che non dovrebbero, per amor di disonesto guadagno.</p> 
<p><A NAME="an_1:12">1:12</A>&nbsp;Uno dei loro, un loro proprio profeta, disse: "I Cretesi son sempre bugiardi, male bestie, ventri pigri".</p> 
<p><A NAME="an_1:13">1:13</A>&nbsp;Questa testimonianza &#232; verace. Riprendili perci&#242; severamente, affinch&#233; siano sani nella fede,</p> 
<p><A NAME="an_1:14">1:14</A>&nbsp;non dando retta a favole giudaiche n&#233; a comandamenti d&#8217;uomini che voltan le spalle alla verit&#224;.</p> 
<p><A NAME="an_1:15">1:15</A>&nbsp;Tutto &#232; puro per quelli che son puri; ma per i contaminati ed increduli niente &#232; puro; anzi, tanto la mente che la coscienza loro son contaminate.</p> 
<p><A NAME="an_1:16">1:16</A>&nbsp;Fanno professione di conoscere Iddio; ma lo rinnegano con le loro opere, essendo abominevoli, e ribelli, e incapaci di qualsiasi opera buona.</p> 
<p><A NAME="an_2:1">2:1</A>&nbsp;Ma tu esponi le cose che si convengono alla sana dottrina:</p> 
<p><A NAME="an_2:2">2:2</A>&nbsp;Che i vecchi siano sobri, gravi, assennati, sani nella fede, nell&#8217;amore, nella pazienza:</p> 
<p><A NAME="an_2:3">2:3</A>&nbsp;che le donne attempate abbiano parimente un portamento convenevole a santit&#224;, non siano maldicenti n&#233; dedite a molto vino, siano maestre di ci&#242; che &#232; buono;</p> 
<p><A NAME="an_2:4">2:4</A>&nbsp;onde insegnino alle giovani ad amare i mariti, ad amare i figliuoli,</p> 
<p><A NAME="an_2:5">2:5</A>&nbsp;ad esser assennate, caste, date ai lavori domestici, buone, soggette ai loro mariti, affinch&#233; la Parola di Dio non sia bestemmiata.</p> 
<p><A NAME="an_2:6">2:6</A>&nbsp;Esorta parimente i giovani ad essere assennati,</p> 
<p><A NAME="an_2:7">2:7</A>&nbsp;dando te stesso in ogni cosa come esempio di opere buone; mostrando nell&#8217;insegnamento purit&#224; incorrotta, gravit&#224;,</p> 
<p><A NAME="an_2:8">2:8</A>&nbsp;parlar sano, irreprensibile, onde l&#8217;avversario resti confuso, non avendo nulla di male da dire di noi.</p> 
<p><A NAME="an_2:9">2:9</A>&nbsp;Esorta i servi ad esser sottomessi ai loro padroni, a compiacerli in ogni cosa, a non contradirli,</p> 
<p><A NAME="an_2:10">2:10</A>&nbsp;a non frodarli, ma a mostrar sempre lealt&#224; perfetta, onde onorino la dottrina di Dio, nostro Salvatore, in ogni cosa.</p> 
<p><A NAME="an_2:11">2:11</A>&nbsp;Poich&#233; la grazia di Dio, salutare per tutti gli uomini, &#232; apparsa</p> 
<p><A NAME="an_2:12">2:12</A>&nbsp;e ci ammaestra a rinunziare all&#8217;empiet&#224; e alle mondane concupiscenze, per vivere in questo mondo temperatamente, giustamente e piamente,</p> 
<p><A NAME="an_2:13">2:13</A>&nbsp;aspettando la beata speranza e l&#8217;apparizione della gloria del nostro grande Iddio e Salvatore, Cristo Ges&#249;;</p> 
<p><A NAME="an_2:14">2:14</A>&nbsp;il quale ha dato se stesso per noi al fine di riscattarci da ogni iniquit&#224; e di purificarsi un popolo suo proprio, zelante nelle opere buone.</p> 
<p><A NAME="an_2:15">2:15</A>&nbsp;Insegna queste cose, ed esorta e riprendi con ogni autorit&#224;. Niuno ti sprezzi.</p> 
<p><A NAME="an_3:1">3:1</A>&nbsp;Ricorda loro che stiano soggetti ai magistrati e alle autorit&#224;, che siano ubbidienti, pronti a fare ogni opera buona,</p> 
<p><A NAME="an_3:2">3:2</A>&nbsp;che non dicano male d&#8217;alcuno, che non siano contenziosi, che siano benigni, mostrando ogni mansuetudine verso tutti gli uomini.</p> 
<p><A NAME="an_3:3">3:3</A>&nbsp;Perch&#233; anche noi eravamo una volta insensati, ribelli, traviati, servi di varie concupiscenze e volutt&#224;, menanti la vita in malizia ed invidia, odiosi ed odiantici gli uni gli altri.</p> 
<p><A NAME="an_3:4">3:4</A>&nbsp;Ma quando la benignit&#224; di Dio, nostro Salvatore, e il suo amore verso gli uomini sono stati manifestati,</p> 
<p><A NAME="an_3:5">3:5</A>&nbsp;Egli ci ha salvati non per opere giuste che noi avessimo fatte, ma secondo la sua misericordia, mediante il lavacro della rigenerazione e il rinnovamento dello Spirito Santo,</p> 
<p><A NAME="an_3:6">3:6</A>&nbsp;ch&#8217;Egli ha copiosamente sparso su noi per mezzo di Ges&#249; Cristo, nostro Salvatore,</p> 
<p><A NAME="an_3:7">3:7</A>&nbsp;affinch&#233;, giustificati per la sua grazia, noi fossimo fatti eredi secondo la speranza della vita eterna.</p> 
<p><A NAME="an_3:8">3:8</A>&nbsp;Certa &#232; questa parola, e queste cose voglio che tu affermi con forza, affinch&#233; quelli che han creduto a Dio abbiano cura di attendere a buone opere. Queste cose sono buone ed utili agli uomini.</p> 
<p><A NAME="an_3:9">3:9</A>&nbsp;Ma quanto alle questioni stolte, alle genealogie, alle contese, e alle dispute intorno alla legge, stattene lontano, perch&#233; sono inutili e vane.</p> 
<p><A NAME="an_3:10">3:10</A>&nbsp;L&#8217;uomo settario, dopo una prima e una seconda ammonizione, schivalo,</p> 
<p><A NAME="an_3:11">3:11</A>&nbsp;sapendo che un tal uomo &#232; pervertito e pecca, condannandosi da s&#233;.</p> 
<p><A NAME="an_3:12">3:12</A>&nbsp;Quando t&#8217;avr&#242; mandato Artemas o Tichico, studiati di venir da me a Nicopoli, perch&#233; ho deciso di passar quivi l&#8217;inverno.</p> 
<p><A NAME="an_3:13">3:13</A>&nbsp;Provvedi con cura al viaggio di Zena, il legista, e d&#8217;Apollo, affinch&#233; nulla manchi loro.</p> 
<p><A NAME="an_3:14">3:14</A>&nbsp;Ed imparino anche i nostri ad attendere a buone opere per provvedere alle necessit&#224;, onde non stiano senza portar frutto.</p> 
<p><A NAME="an_3:15">3:15</A>&nbsp;Tutti quelli che son meco ti salutano. Saluta quelli che ci amano in fede. La grazia sia con tutti voi!</p> 
<p><HR>
<CENTER>
<A HREF="plm.htm">Next: Philemon</A></CENTER>
</BODY>
</HTML>
