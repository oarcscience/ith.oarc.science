[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo1)  [Next](jo3) 

------------------------------------------------------------------------

### Italian Bible: 2 John

<span id="an_1:1">1:1</span> L’anziano alla signora eletta e ai suoi
figliuoli che io amo in verità (e non io soltanto ma anche tutti quelli
che hanno conosciuto la verità),

<span id="an_1:2">1:2</span> a cagione della verità che dimora in noi e
sarà con noi in eterno:

<span id="an_1:3">1:3</span> grazia, misericordia, pace saran con noi da
Dio Padre e da Gesù Cristo il Figliuolo del Padre, in verità e in
carità.

<span id="an_1:4">1:4</span> Mi sono grandemente rallegrato d’aver
trovato dei tuoi figliuoli che camminano nella verità, come ne abbiamo
ricevuto comandamento dal Padre.

<span id="an_1:5">1:5</span> Ed ora ti prego, signora, non come se ti
scrivessi un comandamento nuovo, ma quello che abbiamo avuto dal
principio: Amiamoci gli uni gli altri!

<span id="an_1:6">1:6</span> E questo è l’amore: che camminiamo secondo
i suoi comandamenti. Questo è il comandamento che avete udito fin dal
principio onde camminiate in esso.

<span id="an_1:7">1:7</span> Poiché molti seduttori sono usciti per il
mondo i quali non confessano Gesù Cristo esser venuto in carne. Quello è
il seduttore e l’anticristo.

<span id="an_1:8">1:8</span> Badate a voi stessi affinché non perdiate
il frutto delle opere compiute, ma riceviate piena ricompensa.

<span id="an_1:9">1:9</span> Chi passa oltre e non dimora nella dottrina
di Cristo, non ha Iddio. Chi dimora nella dottrina ha il Padre e il
Figliuolo.

<span id="an_1:10">1:10</span> Se qualcuno viene a voi e non reca questa
dottrina, non lo ricevete in casa, e non lo salutate;

<span id="an_1:11">1:11</span> perché chi lo saluta partecipa alle
malvage opere di lui.

<span id="an_1:12">1:12</span> Pur avendo molte cose da scrivervi, non
ho voluto farlo per mezzo di carta e d’inchiostro; ma spero di venire da
voi e di parlarvi a voce, affinché la vostra allegrezza sia compiuta.

<span id="an_1:13">1:13</span> I figliuoli della tua sorella eletta ti
salutano.

------------------------------------------------------------------------

[Next: 3 John](jo3)
