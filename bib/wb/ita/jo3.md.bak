[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo2)  [Next](jde.md) 

------------------------------------------------------------------------

### Italian Bible: 3 John

<span id="an_1:1">1:1</span> L’anziano al diletto Gaio, che io amo nella
verità.

<span id="an_1:2">1:2</span> Diletto, io faccio voti che tu prosperi in
ogni cosa e stii sano, come prospera l’anima tua.

<span id="an_1:3">1:3</span> Perché mi sono grandemente rallegrato
quando son venuti dei fratelli che hanno reso testimonianza della tua
verità, del modo nel quale tu cammini in verità.

<span id="an_1:4">1:4</span> Io non ho maggiore allegrezza di questa,
d’udire che i miei figliuoli camminano nella verità.

<span id="an_1:5">1:5</span> Diletto, tu operi fedelmente in quel che
fai a pro dei fratelli che sono, per di più, forestieri.

<span id="an_1:6">1:6</span> Essi hanno reso testimonianza del tuo
amore, dinanzi alla chiesa; e farai bene a provvedere al loro viaggio in
modo degno di Dio;

<span id="an_1:7">1:7</span> perché sono partiti per amor del nome di
Cristo, senza prendere alcun che dai pagani.

<span id="an_1:8">1:8</span> Noi dunque dobbiamo accogliere tali uomini,
per essere cooperatori con la verità.

<span id="an_1:9">1:9</span> Ho scritto qualcosa alla chiesa; ma
Diotrefe che cerca d’avere il primato fra loro, non ci riceve.

<span id="an_1:10">1:10</span> Perciò, se vengo, io ricorderò le opere
che fa, cianciando contro di noi con male parole; e non contento di
questo, non solo non riceve egli stesso i fratelli, ma a quelli che
vorrebbero riceverli impedisce di farlo, e li caccia fuori dalla chiesa.

<span id="an_1:11">1:11</span> Diletto, non imitare il male, ma il bene.
Chi fa il bene è da Dio; chi fa il male non ha veduto Iddio.

<span id="an_1:12">1:12</span> A Demetrio è resa testimonianza da tutti
e dalla verità stessa; e anche noi ne testimoniamo; e tu sai che la
nostra testimonianza è vera.

<span id="an_1:13">1:13</span> Avevo molte cose da scriverti, ma non
voglio scrivertele con inchiostro e penna.

<span id="an_1:14">1:14</span> Ma spero vederti tosto, e ci parleremo a
voce. (G1-15) La pace sia teco. Gli amici ti salutano. Saluta gli amici
ad uno ad uno.

------------------------------------------------------------------------

[Next: Jude](jde.md)
