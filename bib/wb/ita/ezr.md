[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ch2)  [Next](neh) 

------------------------------------------------------------------------

### Italian Bible: Ezra

<span id="an_1:1">1:1</span> Nel primo anno di Ciro, re di Persia,
affinché s’adempisse la parola dell’Eterno pronunziata per bocca di
Geremia, l’Eterno destò lo spirito di Ciro, re di Persia, il quale, a
voce e per iscritto, fece pubblicare per tutto il suo regno
quest’editto:

<span id="an_1:2">1:2</span> "Così dice Ciro, re di Persia: L’Eterno,
l’Iddio de’ cieli, m’ha dato tutti i regni della terra, ed egli m’ha
comandato di edificargli una casa a Gerusalemme, ch’è in Giuda.

<span id="an_1:3">1:3</span> Chiunque tra voi è del suo popolo, sia il
suo Dio con lui, e salga a Gerusalemme, ch’è in Giuda, ed edifichi la
casa dell’Eterno, dell’Iddio d’Israele, dell’Iddio ch’è a Gerusalemme.

<span id="an_1:4">1:4</span> Tutti quelli che rimangono ancora del
popolo dell’Eterno, in qualunque luogo dimorino, la gente del luogo li
assista con argento, con oro, con doni in natura, bestiame,
aggiungendovi offerte volontarie per la casa dell’Iddio ch’è a
Gerusalemme".

<span id="an_1:5">1:5</span> Allora i capi famiglia di Giuda e di
Beniamino, i sacerdoti e i Leviti, tutti quelli ai quali Iddio avea
destato lo spirito, si levarono per andare a ricostruire la casa
dell’Eterno ch’è a Gerusalemme.

<span id="an_1:6">1:6</span> E tutti i loro vicini d’ogn’intorno li
fornirono d’oggetti d’argento, d’oro, di doni in natura, di bestiame, di
cose preziose, oltre a tutte le offerte volontarie.

<span id="an_1:7">1:7</span> Il re Ciro trasse fuori gli utensili della
casa dell’Eterno che Nebucadnetsar avea portati via da Gerusalemme e
posti nella casa del suo dio.

<span id="an_1:8">1:8</span> Ciro, re di Persia, li fece ritirare per
mezzo di Mithredath, il tesoriere, che li consegnò a Sceshbatsar,
principe di Giuda.

<span id="an_1:9">1:9</span> Eccone il numero: trenta bacini d’oro,
mille bacini d’argento, ventinove coltelli,

<span id="an_1:10">1:10</span> trenta coppe d’oro, quattrocentodieci
coppe d’argento di second’ordine, mille altri utensili.

<span id="an_1:11">1:11</span> Tutti gli oggetti d’oro e d’argento erano
in numero di cinquemila quattrocento. Sceshbatsar li riportò tutti,
quando gli esuli furon ricondotti da Babilonia a Gerusalemme.

<span id="an_2:1">2:1</span> Questi son gli uomini della provincia che
tornarono dalla cattività, quelli che Nebucadnetsar, re di Babilonia,
avea menati schiavi a Babilonia, e che tornarono a Gerusalemme e in
Giuda, ognuno nella sua città.

<span id="an_2:2">2:2</span> Essi vennero con Zorobabel, Jeshua,
Nehemia, Seraia, Reelaia, Mardocheo, Bilshan, Mispar, Bigvai, Rehum,
Baana. Numero degli uomini del popolo d’Israele.

<span id="an_2:3">2:3</span> Figliuoli di Parosh, duemila
centosettantadue.

<span id="an_2:4">2:4</span> Figliuoli di Scefatia, trecento
settantantadue.

<span id="an_2:5">2:5</span> Figliuoli di Arah, settecento
settantacinque.

<span id="an_2:6">2:6</span> Figliuoli di Pahath-Moab, discendenti di
Jeshua e di Joab, duemila ottocentododici.

<span id="an_2:7">2:7</span> Figliuoli di Elam, milleduecento
cinquantaquattro.

<span id="an_2:8">2:8</span> Figliuoli di Zattu, novecento
quarantacinque.

<span id="an_2:9">2:9</span> Figliuoli di Zaccai, settecentosessanta.

<span id="an_2:10">2:10</span> Figliuoli di Bani, seicento quarantadue.

<span id="an_2:11">2:11</span> Figliuoli di Bebai, seicentoventitre.

<span id="an_2:12">2:12</span> Figliuoli di Azgad, mille
duecentoventidue.

<span id="an_2:13">2:13</span> Figliuoli di Adonikam,
seicentosessantasei.

<span id="an_2:14">2:14</span> Figliuoli di Bigvai, duemilacinquantasei.

<span id="an_2:15">2:15</span> Figliuoli di Adin, quattrocento
cinquantaquattro.

<span id="an_2:16">2:16</span> Figliuoli di Ater, della famiglia di
Ezechia, novantotto.

<span id="an_2:17">2:17</span> Figliuoli di Betsai, trecentoventitre.

<span id="an_2:18">2:18</span> Figliuoli di Jorah, centododici.

<span id="an_2:19">2:19</span> Figliuoli di Hashum, duecentoventitre.

<span id="an_2:20">2:20</span> Figliuoli di Ghibbar, novantacinque.

<span id="an_2:21">2:21</span> Figliuoli di Bethlehem, centoventitre.

<span id="an_2:22">2:22</span> Gli uomini di Netofa, cinquantasei.

<span id="an_2:23">2:23</span> Gli uomini di Anatoth, centoventotto.

<span id="an_2:24">2:24</span> Gli uomini di Azmaveth, quarantadue.

<span id="an_2:25">2:25</span> Gli uomini di Kiriath-Arim, di Kefira e
di Beeroth, settecentoquarantatre.

<span id="an_2:26">2:26</span> Gli uomini di Rama e di Gheba,
seicentoventuno.

<span id="an_2:27">2:27</span> Gli uomini di Micmas, centoventidue.

<span id="an_2:28">2:28</span> Gli uomini di Bethel e d’Ai,
duecentoventitre.

<span id="an_2:29">2:29</span> I figliuoli di Nebo, cinquantadue.

<span id="an_2:30">2:30</span> I figliuoli di Magbish,
centocinquantasei.

<span id="an_2:31">2:31</span> I figliuoli d’un altro Elam,
milleduecento cinquantaquattro.

<span id="an_2:32">2:32</span> I figliuoli di Harim, trecentoventi.

<span id="an_2:33">2:33</span> I figliuoli di Lod, di Hadid e d’Ono,
settecento venticinque.

<span id="an_2:34">2:34</span> I figliuoli di Gerico, trecento
quarantacinque.

<span id="an_2:35">2:35</span> I figliuoli di Senea, tremila
seicentotrenta.

<span id="an_2:36">2:36</span> Sacerdoti: figliuoli di Jedaia, della
casa di Jeshua, novecento settantatre.

<span id="an_2:37">2:37</span> Figliuoli d’Immer, mille cinquantadue.

<span id="an_2:38">2:38</span> Figliuoli di Pashur, milleduecento
quarantasette.

<span id="an_2:39">2:39</span> Figliuoli di Harim, millediciassette.

<span id="an_2:40">2:40</span> Leviti: figliuoli di Jeshua e di Kadmiel,
discendenti di Hodavia, settantaquattro.

<span id="an_2:41">2:41</span> Cantori: figliuoli di Asaf,
centoventotto.

<span id="an_2:42">2:42</span> Figliuoli de’ portinai: figliuoli di
Shallum, figliuoli di Ater, figliuoli di Talmon, figliuoli di Akkub,
figliuoli di Hatita, figliuoli di Shobai, in tutto, centotrentanove.

<span id="an_2:43">2:43</span> Nethinei: i figliuoli di Tsiha, i
figliuoli di Hasufa, i figliuoli di Tabbaoth,

<span id="an_2:44">2:44</span> i figliuoli di Keros, i figliuoli di
Siaha, i figliuoli di Padon,

<span id="an_2:45">2:45</span> i figliuoli di Lebana, i figliuoli di
Hagaba, i figliuoli di Akkub,

<span id="an_2:46">2:46</span> i figliuoli di Hagab, i figliuoli di
Samlai, i figliuoli di Hanan,

<span id="an_2:47">2:47</span> i figliuoli di Ghiddel, i figliuoli di
Gahar, i figliuoli di Reaia,

<span id="an_2:48">2:48</span> i figliuoli di Retsin, i figliuoli di
Nekoda, i figliuoli di Gazzam,

<span id="an_2:49">2:49</span> i figliuoli di Uzza, i figliuoli di
Paseah, i figliuoli di Besai,

<span id="an_2:50">2:50</span> i figliuoli d’Asna, i figliuoli di
Mehunim, i figliuoli di Nefusim,

<span id="an_2:51">2:51</span> i figliuoli di Bakbuk, i figliuoli di
Hakufa, i figliuoli di Harhur,

<span id="an_2:52">2:52</span> i figliuoli di Batsluth, i figliuoli di
Mehida, i figliuoli di Harsha, i figliuoli di Barkos,

<span id="an_2:53">2:53</span> i figliuoli di Sisera, i figliuoli di
Thamah,

<span id="an_2:54">2:54</span> i figliuoli di Netsiah, i figliuoli di
Hatifa.

<span id="an_2:55">2:55</span> Figliuoli dei servi di Salomone: i
figliuoli di Sotai, i figliuoli di Soferet, i figliuoli di Peruda, i
figliuoli di Jaala,

<span id="an_2:56">2:56</span> i figliuoli di Darkon, i figliuoli di
Ghiddel,

<span id="an_2:57">2:57</span> i figliuoli di Scefatia, i figliuoli di
Hattil, i figliuoli di Pokereth-Hatsebaim, i figliuoli d’Ami.

<span id="an_2:58">2:58</span> Tutti i Nethinei e i figliuoli de’ servi
di Salomone ammontarono a trecentonovantadue.

<span id="an_2:59">2:59</span> Ed ecco quelli che tornarono da
Tel-Melah, da Tel-Harsha, da Kerub-Addan, da Immer, e che non poterono
indicare la loro casa patriarcale e la loro discendenza per provare
ch’erano d’Israele:

<span id="an_2:60">2:60</span> i figliuoli di Delaia, i figliuoli di
Tobia, i figliuoli di Nekoda, in tutto, seicento cinquantadue.

<span id="an_2:61">2:61</span> E di tra i figliuoli de’ sacerdoti: i
figliuoli di Habaia, i figliuoli di Hakkots, i figliuoli di Barzillai,
che avea preso per moglie una delle figliuole di Barzillai, il
Galaadita, e fu chiamato col nome loro.

<span id="an_2:62">2:62</span> Questi cercarono i loro titoli
genealogici, ma non li trovarono; furon quindi esclusi, come impuri, dal
sacerdozio;

<span id="an_2:63">2:63</span> e il governatore disse loro di non
mangiare cose santissime finché non si presentasse un sacerdote per
consultar Dio con l’Urim e il Thummim.

<span id="an_2:64">2:64</span> La raunanza, tutt’assieme, noverava
quarantaduemila trecentosessanta persone,

<span id="an_2:65">2:65</span> senza contare i loro servi e le loro
serve, che ammontavano a settemila trecento trentasette. Avean pure
duecento cantori e cantatrici.

<span id="an_2:66">2:66</span> Aveano settecento trentasei cavalli,
duecento quarantacinque muli,

<span id="an_2:67">2:67</span> quattrocento trentacinque cammelli e
seimilasettecento venti asini.

<span id="an_2:68">2:68</span> Alcuni dei capi famiglia, come furon
giunti alla casa dell’Eterno ch’è a Gerusalemme, offriron dei doni
volontari per la casa di Dio, per rimetterla in piè sul luogo di prima.

<span id="an_2:69">2:69</span> Dettero al tesoro dell’opera, secondo i
loro mezzi, sessantunmila dariche d’oro, cinquemila mine d’argento e
cento vesti sacerdotali.

<span id="an_2:70">2:70</span> I sacerdoti, i Leviti, la gente del
popolo, i cantori, i portinai, i Nethinei, si stabiliron nelle loro
città; e tutti gl’Israeliti, nelle città rispettive.

<span id="an_3:1">3:1</span> Or come fu giunto il settimo mese, e i
figliuoli d’Israele si furono stabiliti nelle loro città, il popolo si
adunò come un sol uomo a Gerusalemme.

<span id="an_3:2">3:2</span> Allora Jeshua, figliuolo di Jotsadak, coi
suoi fratelli sacerdoti, e Zorobabel, figliuolo di Scealtiel, coi suoi
fratelli, si levarono e costruirono l’altare dell’Iddio d’Israele, per
offrirvi sopra degli olocausti, com’è scritto nella legge di Mosè, uomo
di Dio.

<span id="an_3:3">3:3</span> Ristabilirono l’altare sulle sue basi,
benché avessero paura a motivo dei popoli delle terre vicine, e vi
offriron sopra olocausti all’Eterno: gli olocausti del mattino e della
sera.

<span id="an_3:4">3:4</span> E celebrarono la festa delle Capanne, nel
modo ch’è scritto, e offersero giorno per giorno olocausti secondo il
numero prescritto per ciascun giorno;

<span id="an_3:5">3:5</span> poi offersero l’olocausto perpetuo, gli
olocausti dei noviluni e di tutte le solennità sacre all’Eterno, e
quelli di chiunque faceva qualche offerta volontaria all’Eterno.

<span id="an_3:6">3:6</span> Dal primo giorno del settimo mese
cominciarono a offrire olocausti all’Eterno; ma le fondamenta del tempio
dell’Eterno non erano ancora state gettate.

<span id="an_3:7">3:7</span> E diedero del danaro agli scalpellini ed ai
legnaiuoli, e de’ viveri e delle bevande e dell’olio ai Sidoni e ai Tiri
perché portassero per mare sino a Jafo del legname di cedro del Libano,
secondo la concessione che Ciro, re di Persia, avea loro fatta.

<span id="an_3:8">3:8</span> Il secondo anno del loro arrivo alla casa
di Dio a Gerusalemme, il secondo mese, Zorobabel, figliuolo di
Scealtiel, Jeshua, figliuolo di Jotsadak, con gli altri loro fratelli
sacerdoti e Leviti, e tutti quelli ch’eran tornati dalla cattività a
Gerusalemme, si misero all’opra; e incaricarono i Leviti dai vent’anni
in su di dirigere i lavori della casa dell’Eterno.

<span id="an_3:9">3:9</span> E Jeshua, coi suoi figliuoli, e i suoi
fratelli, Kadmiel coi suoi figliuoli, figliuoli di Giuda, si
presentarono come un sol uomo per dirigere quelli che lavoravano alla
casa di Dio; lo stesso fecero i figliuoli di Henadad coi loro figliuoli
e coi loro fratelli Leviti.

<span id="an_3:10">3:10</span> E quando i costruttori gettaron le
fondamenta del tempio dell’Eterno, vi si fecero assistere i sacerdoti
vestiti de’ loro paramenti, con delle trombe, e i Leviti, figliuoli
d’Asaf, con de’ cembali, per lodare l’Eterno, secondo le direzioni date
da Davide, re d’Israele.

<span id="an_3:11">3:11</span> Ed essi cantavano rispondendosi a
vicenda, celebrando e lodando l’Eterno, "perch’egli è buono, perché la
sua benignità verso Israele dura in perpetuo". E tutto il popolo mandava
alti gridi di gioia, lodando l’Eterno, perché s’eran gettate le
fondamenta della casa dell’Eterno.

<span id="an_3:12">3:12</span> E molti sacerdoti, Leviti e capi famiglia
anziani che avean veduta la prima casa, piangevano ad alta voce mentre
si gettavano le fondamenta della nuova casa. Molti altri invece alzavan
le loro voci, gridando per allegrezza;

<span id="an_3:13">3:13</span> in guisa che non si potea discernere il
rumore delle grida d’allegrezza da quello del pianto del popolo; perché
il popolo mandava di gran gridi, e il rumore se n’udiva di lontano.

<span id="an_4:1">4:1</span> Or i nemici di Giuda e di Beniamino, avendo
saputo che quelli ch’erano stati in cattività edificavano un tempio
all’Eterno, all’Iddio d’Israele,

<span id="an_4:2">4:2</span> s’avvicinarono a Zorobabel ed ai capi
famiglia, e dissero loro: "Noi edificheremo con voi, giacché, come voi,
noi cerchiamo il vostro Dio, e gli offriamo de’ sacrifizi dal tempo di
Esar-Haddon, re d’Assiria, che ci fece salir qui".

<span id="an_4:3">4:3</span> Ma Zorobabel, Jeshua, e gli altri capi
famiglia d’Israele risposero loro: "Non spetta a voi ed a noi insieme di
edificare una casa al nostro Dio; noi soli la edificheremo all’Eterno,
all’Iddio d’Israele, come Ciro, re di Persia, ce l’ha comandato".

<span id="an_4:4">4:4</span> Allora la gente del paese si mise a
scoraggiare il popolo di Giuda, a molestarlo per impedirgli di
fabbricare,

<span id="an_4:5">4:5</span> e a comprare de’ consiglieri per frustrare
il suo divisamento; e questo durò per tutta la vita di Ciro, re di
Persia, e fino al regno di Dario, re di Persia.

<span id="an_4:6">4:6</span> Sotto il regno d’Assuero, al principio del
suo regno, scrissero un’accusa contro gli abitanti di Giuda e di
Gerusalemme.

<span id="an_4:7">4:7</span> Poi, al tempo d’Artaserse, Bishlam,
Mithredath, Tabeel e gli altri loro colleghi scrissero ad Artaserse, re
di Persia. La lettera era scritta in caratteri aramaici e tradotta in
aramaico.

<span id="an_4:8">4:8</span> Rehum il governatore e Scimshai il
segretario scrissero una lettera contro Gerusalemme al re Artaserse, in
questi termini:

<span id="an_4:9">4:9</span> La data. "Rehum il governatore, Scimshai il
segretario, e gli altri loro colleghi di Din, d’Afarsathac, di Tarpel,
d’Afaras, d’Erec, di Babilonia, di Shushan, di Deha, d’Elam,

<span id="an_4:10">4:10</span> e gli altri popoli che il grande e
illustre Osnapar ha trasportati e stabiliti nella città di Samaria, e
gli altri che stanno di là dal fiume…" ecc.

<span id="an_4:11">4:11</span> Ecco la copia della lettera che inviarono
al re Artaserse: "I tuoi servi, la gente d’oltre il fiume, ecc.

<span id="an_4:12">4:12</span> Sappia il re che i Giudei che son partiti
da te e giunti fra noi a Gerusalemme, riedificano la città ribelle e
malvagia, ne rialzano le mura e ne restaurano le fondamenta.

<span id="an_4:13">4:13</span> Sappia dunque il re che, se questa città
si riedifica e se le sue mura si rialzano, essi non pagheranno più né
tributo né imposta né pedaggio, e il tesoro dei re n’avrà a soffrire.

<span id="an_4:14">4:14</span> Or siccome noi mangiamo il sale del
palazzo e non ci sembra conveniente lo stare a vedere il danno del re,
mandiamo al re questa informazione.

<span id="an_4:15">4:15</span> Si facciano delle ricerche nel libro
delle memorie de’ tuoi padri; e nel libro delle memorie troverai e
apprenderai che questa città è una città ribelle, perniciosa a re ed a
province, e che fin da tempi antichi vi si son fatte delle sedizioni;
per queste ragioni, la città è stata distrutta.

<span id="an_4:16">4:16</span> Noi facciamo sapere al re che, se questa
città si riedifica e le sue mura si rialzano, tu non avrai più possessi
da questo lato del fiume".

<span id="an_4:17">4:17</span> Il re mandò questa risposta a Rehum il
governatore, a Scimshai il segretario, e al resto dei loro colleghi che
stavano a Samaria e altrove di là dal fiume: "Salute, ecc.

<span id="an_4:18">4:18</span> La lettera che ci avete mandata, è stata
esattamente letta in mia presenza;

<span id="an_4:19">4:19</span> ed io ho dato ordine di far delle
ricerche; e s’è trovato che fin da tempi antichi cotesta città è insorta
contro ai re e vi si son fatte delle sedizioni e delle rivolte.

<span id="an_4:20">4:20</span> Vi sono stati a Gerusalemme dei re
potenti, che signoreggiarono su tutto il paese ch’è di là dal fiume, e
ai quali si pagavano tributi, imposte e pedaggi.

<span id="an_4:21">4:21</span> Date dunque ordine che quella gente
sospenda i lavori, e che cotesta città non si riedifichi prima che
ordine ne sia dato da me.

<span id="an_4:22">4:22</span> E badate di non esser negligenti in
questo, onde il danno non venga a crescere in pregiudizio dei re".

<span id="an_4:23">4:23</span> Non appena la copia della lettera del re
Artaserse fu letta in presenza di Rehum, di Scimshai il segretario, e
dei loro colleghi, essi andarono in fretta a Gerusalemme dai Giudei, e
li obbligarono, a mano armata, a sospendere i lavori.

<span id="an_4:24">4:24</span> Allora fu sospesa l’opera della casa di
Dio a Gerusalemme, e rimase sospesa fino al secondo anno del regno di
Dario, re di Persia.

<span id="an_5:1">5:1</span> Or i profeti Aggeo e Zaccaria, figliuolo
d’Iddo, profetarono nel nome dell’Iddio d’Israele ai Giudei ch’erano in
Giuda ed a Gerusalemme.

<span id="an_5:2">5:2</span> Allora Zorobabel, figliuolo di Scealtiel, e
Jeshua, figliuolo di Jotsadak, si levarono e ricominciarono a edificare
la casa di Dio a Gerusalemme; e con essi erano i profeti di Dio, che li
secondavano.

<span id="an_5:3">5:3</span> In quel medesimo tempo giunsero da loro
Tattenai, governatore d’oltre il fiume, Scethar-Boznai e i loro
colleghi, e parlaron loro così: "Chi v’ha dato ordine di edificare
questa casa e di rialzare queste mura?"

<span id="an_5:4">5:4</span> Poi aggiunsero: "Quali sono i nomi degli
uomini che costruiscono quest’edifizio?"

<span id="an_5:5">5:5</span> Ma sugli anziani dei Giudei vegliava
l’occhio del loro Dio e quelli non li fecero cessare i lavori, finché la
cosa non fosse stata sottoposta a Dario, e da lui fosse giunta una
risposta in proposito.

<span id="an_5:6">5:6</span> Copia della lettera mandata al re Dario da
Tattenai, governatore d’oltre il fiume, da Scethar-Boznai, e dai suoi
colleghi, gli Afarsakiti, ch’erano oltre il fiume.

<span id="an_5:7">5:7</span> Gl’inviarono un rapporto così concepito:
"Al re Dario, perfetta salute!

<span id="an_5:8">5:8</span> Sappia il re che noi siamo andati nella
provincia di Giuda, alla casa del gran Dio. Essa si costruisce con
blocchi di pietra, e nelle pareti s’interpongono de’ legnami; l’opera
vien fatta con cura e progredisce nelle loro mani.

<span id="an_5:9">5:9</span> Noi abbiamo interrogato quegli anziani, e
abbiam parlato loro così: Chi v’ha dato ordine di edificare questa casa
e di rialzare queste mura?

<span id="an_5:10">5:10</span> Abbiamo anche domandato loro i loro nomi
per notificarteli, mettendo in iscritto i nomi degli uomini che stanno
loro a capo.

<span id="an_5:11">5:11</span> E questa è la risposta che ci hanno data:
Noi siamo i servi dell’Iddio del cielo e della terra, e riedifichiamo la
casa ch’era stata edificata già molti anni fa: un gran re d’Israele
l’aveva edificata e compiuta.

<span id="an_5:12">5:12</span> Ma avendo i nostri padri provocato ad ira
l’Iddio del cielo, Iddio li diede in mano di Nebucadnetsar, re di
Babilonia, il Caldeo, il quale distrusse questa casa, e menò il popolo
in cattività a Babilonia.

<span id="an_5:13">5:13</span> Ma il primo anno di Ciro, re di
Babilonia, il re Ciro die’ ordine che questa casa di Dio fosse
riedificata.

<span id="an_5:14">5:14</span> E il re Ciro trasse pure dal tempio di
Babilonia gli utensili d’oro e d’argento della casa di Dio, che
Nebucadnetsar avea portati via dal tempio di Gerusalemme e trasportati
nel tempio di Babilonia; li fece consegnare a uno chiamato Sceshbatsar,
ch’egli aveva fatto governatore, e gli disse:

<span id="an_5:15">5:15</span> Prendi questi utensili, va’ a riporli nel
tempio di Gerusalemme, e la casa di Dio sia riedificata dov’era.

<span id="an_5:16">5:16</span> Allora lo stesso Sceshbatsar venne e
gettò le fondamenta della casa di Dio a Gerusalemme; da quel tempo fino
ad ora essa è in costruzione, ma non è ancora finita.

<span id="an_5:17">5:17</span> Or dunque, se così piaccia al re, si
faccian delle ricerche nella casa dei tesori del re a Babilonia, per
accertare se vi sia stato un ordine dato dal re Ciro per la costruzione
di questa casa a Gerusalemme; e ci trasmetta il re il suo beneplacito a
questo riguardo".

<span id="an_6:1">6:1</span> Allora il re Dario ordinò che si facessero
delle ricerche nella casa degli archivi dov’erano riposti i tesori a
Babilonia;

<span id="an_6:2">6:2</span> e nel castello d’Ahmetha, ch’è nella
provincia di Media, si trovò un rotolo, nel quale stava scritto così:

<span id="an_6:3">6:3</span> "Memoria. Il primo anno del re Ciro, il re
Ciro ha pubblicato quest’editto, concernente la casa di Dio a
Gerusalemme: La casa sia riedificata per essere un luogo dove si offrono
dei sacrifizi; e le fondamenta che se ne getteranno, siano solide. Abbia
sessanta cubiti d’altezza, sessanta cubiti di larghezza,

<span id="an_6:4">6:4</span> tre ordini di blocchi di pietra e un ordine
di travatura nuova; e la spesa sia pagata dalla casa reale.

<span id="an_6:5">6:5</span> E inoltre, gli utensili d’oro e d’argento
della casa di Dio, che Nebucadnetsar avea tratti dal tempio di
Gerusalemme e trasportati a Babilonia, siano restituiti e riportati al
tempio di Gerusalemme, nel luogo dov’erano prima, e posti nella casa di
Dio".

<span id="an_6:6">6:6</span> "Or dunque tu, Tattenai, governatore
d’oltre il fiume, tu, Scethar-Boznai, e voi, loro colleghi d’Afarsak,
che state di là dal fiume, statevene lontani da quel luogo!

<span id="an_6:7">6:7</span> Lasciate continuare i lavori di quella casa
di Dio; il governatore de’ Giudei e gli anziani de’ Giudei riedifichino
quella casa di Dio nel sito di prima.

<span id="an_6:8">6:8</span> E questo è l’ordine ch’io do relativamente
al vostro modo di procedere verso quegli anziani de’ Giudei nella
ricostruzione di quella casa di Dio: le spese, detratte dalle entrate
del re provenienti dai tributi d’oltre il fiume, siano puntualmente
pagate a quegli uomini, affinché i lavori non siano interrotti.

<span id="an_6:9">6:9</span> E le cose necessarie per gli olocausti
all’Iddio dei cieli: vitelli, montoni, agnelli; e frumento, sale, vino,
olio, siano forniti ai sacerdoti di Gerusalemme a loro richiesta, giorno
per giorno e senza fallo,

<span id="an_6:10">6:10</span> affinché offrano sacrifizi di odor soave
all’Iddio del cielo, e preghino per la vita del re e de’ suoi figliuoli.

<span id="an_6:11">6:11</span> E questo è pure l’ordine ch’io do: Se
qualcuno contravverrà a questo decreto, si tragga dalla casa di lui una
trave, la si rizzi, vi sia egli inchiodato sopra, e la sua casa, per
questo motivo, diventi un letamaio.

<span id="an_6:12">6:12</span> L’Iddio che ha fatto di quel luogo la
dimora del suo nome, distrugga ogni re ed ogni popolo che stendesse la
mano per trasgredire la mia parola, per distruggere la casa di Dio ch’è
in Gerusalemme! Io, Dario, ho emanato questo decreto: sia eseguito con
ogni prontezza".

<span id="an_6:13">6:13</span> Allora Tattenai, governatore d’oltre il
fiume, Scethar-Boznai e i loro colleghi, poiché il re Dario avea così
decretato, eseguirono puntualmente i suoi ordini.

<span id="an_6:14">6:14</span> E gli anziani de’ Giudei tirarono innanzi
e fecero progredire la fabbrica, aiutati dalle parole ispirate del
profeta Aggeo, e di Zaccaria figliuolo d’Iddo. E finirono i loro lavori
di costruzione secondo il comandamento dell’Iddio d’Israele, e secondo
gli ordini di Ciro, di Dario e d’Artaserse, re di Persia.

<span id="an_6:15">6:15</span> E la casa fu finita il terzo giorno del
mese d’Adar, il sesto anno del regno di Dario.

<span id="an_6:16">6:16</span> I figliuoli d’Israele, i sacerdoti, i
Leviti e gli altri reduci dalla cattività celebrarono con gioia la
dedicazione di questa casa di Dio.

<span id="an_6:17">6:17</span> E per la dedicazione di questa casa di
Dio offrirono cento giovenchi, duecento montoni quattrocento agnelli; e
come sacrifizio per il peccato per tutto Israele, dodici capri, secondo
il numero delle tribù d’Israele.

<span id="an_6:18">6:18</span> E stabilirono i sacerdoti secondo le loro
classi, e i Leviti secondo le loro divisioni, per il servizio di Dio a
Gerusalemme, come sta scritto nel libro di Mosè.

<span id="an_6:19">6:19</span> Poi, i reduci dalla cattività celebrarono
la Pasqua il quattordicesimo giorno del primo mese,

<span id="an_6:20">6:20</span> poiché i sacerdoti e i Leviti s’erano
purificati come se non fossero stati che un sol uomo; tutti erano puri;
e immolarono la Pasqua per tutti i reduci dalla cattività, per i
sacerdoti loro fratelli, e per loro stessi.

<span id="an_6:21">6:21</span> Così i figliuoli d’Israele ch’eran
tornati dalla cattività e tutti quelli che s’eran separati dall’impurità
della gente del paese e che s’unirono a loro per cercare l’Eterno,
l’Iddio d’Israele, mangiarono la Pasqua.

<span id="an_6:22">6:22</span> E celebrarono con gioia la festa degli
azzimi per sette giorni, perché l’Eterno li avea rallegrati, e avea
piegato in lor favore il cuore del re d’Assiria, in modo da fortificare
le loro mani nell’opera della casa di Dio, dell’Iddio d’Israele.

<span id="an_7:1">7:1</span> Or dopo queste cose, sotto il regno
d’Artaserse, re di Persia, giunse Esdra, figliuolo di Seraia, figliuolo
d’Azaria, figliuolo di Hilkia,

<span id="an_7:2">7:2</span> figliuolo di Shallum, figliuolo di Tsadok,
figliuolo d’Ahitub,

<span id="an_7:3">7:3</span> figliuolo d’Amaria, figliuolo d’Azaria,
figliuolo di Meraioth,

<span id="an_7:4">7:4</span> figliuolo di Zerahia, figliuolo di Uzzi,

<span id="an_7:5">7:5</span> figliuolo di Bukki, figliuolo di Abishua,
figliuolo di Fineas, figliuolo di Eleazar, figliuolo d’Aaronne il sommo
sacerdote.

<span id="an_7:6">7:6</span> Quest’Esdra veniva da Babilonia; era uno
scriba versato nella legge di Mosè data dall’Eterno, dall’Iddio
d’Israele; e siccome la mano dell’Eterno, del suo Dio, era su lui, il re
gli concedette tutto quello che domandò.

<span id="an_7:7">7:7</span> E alcuni de’ figliuoli d’Israele e alcuni
de’ sacerdoti, de’ Leviti, de’ cantori, dei portinai e de’ Nethinei
saliron pure con lui a Gerusalemme, il settimo anno del re Artaserse.

<span id="an_7:8">7:8</span> Esdra giunse a Gerusalemme il quinto mese,
nel settimo anno del re.

<span id="an_7:9">7:9</span> Infatti, avea fissata la partenza da
Babilonia per il primo giorno del primo mese, e arrivò a Gerusalemme il
primo giorno del quinto mese, assistito dalla benefica mano del suo Dio.

<span id="an_7:10">7:10</span> Poiché Esdra aveva applicato il cuore
allo studio ed alla pratica della legge dell’Eterno, e ad insegnare in
Israele le leggi e le prescrizioni divine.

<span id="an_7:11">7:11</span> Or ecco la copia della lettera data dal
re Artaserse a Esdra, sacerdote e scriba, scriba versato nei
comandamenti e nelle leggi dati dall’Eterno ad Israele:

<span id="an_7:12">7:12</span> "Artaserse, re dei re, a Esdra,
sacerdote, scriba versato nella legge dell’Iddio del cielo, ecc.

<span id="an_7:13">7:13</span> Da me è decretato che nel mio regno,
chiunque del popolo d’Israele, de’ suoi sacerdoti e de’ Leviti sarà
disposto a partire con te per Gerusalemme, vada pure;

<span id="an_7:14">7:14</span> giacché tu sei mandato da parte del re e
dai suoi sette consiglieri per informarti in Giuda e in Gerusalemme come
vi sia osservata la legge del tuo Dio, la quale tu hai nelle mani,

<span id="an_7:15">7:15</span> e per portare l’argento e l’oro che il re
ed i suoi consiglieri hanno volenterosamente offerto all’Iddio
d’Israele, la cui dimora e a Gerusalemme,

<span id="an_7:16">7:16</span> e tutto l’argento e l’oro che troverai in
tutta la provincia di Babilonia, e i doni volontari fatti dal popolo e
dai sacerdoti per la casa del loro Dio a Gerusalemme.

<span id="an_7:17">7:17</span> Tu avrai quindi cura di comprare con
questo danaro de’ giovenchi, dei montoni, degli agnelli, e ciò che
occorre per le relative oblazioni e libazioni, e li offrirai sull’altare
della casa del vostro Dio ch’è a Gerusalemme.

<span id="an_7:18">7:18</span> Del rimanente dell’argento e dell’oro
farete, tu e i tuoi fratelli, quel che meglio vi parrà, conformandovi
alla volontà del vostro Dio.

<span id="an_7:19">7:19</span> Quanto agli utensili che ti son dati per
il servizio della casa dell’Iddio tuo, rimettili davanti all’Iddio di
Gerusalemme.

<span id="an_7:20">7:20</span> E qualunque altra spesa ti occorrerà di
fare per la casa del tuo Dio, ne trarrai l’ammontare dal tesoro della
casa reale.

<span id="an_7:21">7:21</span> Io, il re Artaserse, do ordine a tutti i
tesorieri d’oltre il fiume di consegnare senza dilazione a Esdra,
sacerdote e scriba, versato nella legge dell’Iddio del cielo, tutto
quello che vi chiederà,

<span id="an_7:22">7:22</span> fino a cento talenti d’argento, a cento
cori di grano, a cento bati di vino, a cento bati d’olio, e a una
quantità illimitata di sale.

<span id="an_7:23">7:23</span> Tutto quello ch’è comandato dall’Iddio
del cielo sia puntualmente fatto per la casa dell’Iddio del cielo.
Perché l’ira di Dio dovrebbe ella venire sopra il regno, sopra il re e i
suoi figliuoli?

<span id="an_7:24">7:24</span> Vi facciamo inoltre sapere che non è
lecito a nessuno esigere alcun tributo o imposta o pedaggio da alcuno
de’ sacerdoti, de’ Leviti, de’ cantori, dei portinai, de’ Nethinei e de’
servi di questa casa di Dio.

<span id="an_7:25">7:25</span> E tu, Esdra, secondo la sapienza di cui
il tuo Dio ti ha dotato, stabilisci de’ magistrati e de’ giudici che
amministrino la giustizia a tutto il popolo d’oltre il fiume, a tutti
quelli che conoscono le leggi del tuo Dio; e fatele voi conoscere a chi
non le conosce.

<span id="an_7:26">7:26</span> E di chiunque non osserverà la legge del
tuo Dio e la legge del re farete pronta giustizia, punendolo con la
morte o col bando o con multa pecuniaria o col carcere".

<span id="an_7:27">7:27</span> Benedetto sia l’Eterno, l’Iddio de’
nostri padri, che ha così disposto il cuore del re ad onorare la casa
dell’Eterno, a Gerusalemme,

<span id="an_7:28">7:28</span> e che m’ha conciliato la benevolenza del
re, de’ suoi consiglieri e di tutti i suoi potenti capi! Ed io,
fortificato dalla mano dell’Eterno, del mio Dio, ch’era su me, radunai i
capi d’Israele perché partissero meco.

<span id="an_8:1">8:1</span> Questi sono i capi delle case patriarcali e
la lista genealogica di quelli che tornaron meco da Babilonia, sotto il
regno di Artaserse.

<span id="an_8:2">8:2</span> Dei figliuoli di Fineas, Ghershom; de’
figliuoli d’Ithamar, Daniele; dei figliuoli di Davide, Hattush.

<span id="an_8:3">8:3</span> Dei figliuoli di Scecania: dei figliuoli di
Parosh, Zaccaria, e con lui furono registrati centocinquanta maschi.

<span id="an_8:4">8:4</span> Dei figliuoli di Pahath-Moab, Elioenai,
figliuolo di Zerahia, e con lui duecento maschi.

<span id="an_8:5">8:5</span> Dei figliuoli di Scecania, il figliuolo di
Jahaziel, e con lui trecento maschi.

<span id="an_8:6">8:6</span> Dei figliuoli di Adin, Ebed, figliuolo di
Jonathan, e con lui cinquanta maschi.

<span id="an_8:7">8:7</span> Dei figliuoli di Elam, Isaia, figliuolo di
Athalia, e con lui settanta maschi.

<span id="an_8:8">8:8</span> Dei figliuoli di Scefatia, Zebadia,
figliuolo di Micael, e con lui ottanta maschi.

<span id="an_8:9">8:9</span> Dei figliuoli di Joab, Obadia, figliuolo di
Jehiel, e con lui duecentodiciotto maschi.

<span id="an_8:10">8:10</span> Dei figliuoli di Scelomith, il figliuolo
di Josifia, e con lui centosessanta maschi.

<span id="an_8:11">8:11</span> Dei figliuoli di Bebai, Zaccaria,
figliuolo di Bebai, e con lui ventotto maschi.

<span id="an_8:12">8:12</span> Dei figliuoli d’Azgad, Johanan, figliuolo
di Hakkatan, e con lui centodieci maschi.

<span id="an_8:13">8:13</span> Dei figliuoli d’Adonikam, gli ultimi, de’
quali questi sono i nomi: Elifelet, Jehiel, Scemaia, e con loro sessanta
maschi.

<span id="an_8:14">8:14</span> E dei figliuoli di Bigvai, Uthai e
Zabbud, e con lui settanta maschi.

<span id="an_8:15">8:15</span> Io li radunai presso al fiume che scorre
verso Ahava, e quivi stemmo accampati tre giorni; e, avendo fatta la
rassegna del popolo e dei sacerdoti, non trovai tra loro alcun figliuolo
di Levi.

<span id="an_8:16">8:16</span> Allora feci chiamare i capi Eliezer,
Ariel, Scemaia, Elnathan, Jarib, Elnathan, Nathan, Zaccaria, Meshullam,
e i dottori Joiarib ed Elnathan,

<span id="an_8:17">8:17</span> e ordinai loro d’andare dal capo Iddo,
che stava a Casifia, e posi loro in bocca le parole che dovean dire a
Iddo e a suo fratello, ch’eran preposti al luogo di Casifia, perché ci
menassero degli uomini per fare il servizio della casa del nostro Dio.

<span id="an_8:18">8:18</span> E siccome la benefica mano del nostro Dio
era su noi, ci menarono Scerebia, uomo intelligente, dei figliuoli di
Mahli, figliuolo di Levi, figliuolo d’Israele, e con lui i suoi
figliuoli e i suoi fratelli; in numero di diciotto;

<span id="an_8:19">8:19</span> Hashabia, e con lui Isaia, dei figliuoli
di Merari, i suoi fratelli e i suoi figliuoli, in numero di venti;

<span id="an_8:20">8:20</span> e dei Nethinei, che Davide e i capi
aveano messo al servizio de’ Leviti, duecentoventi Nethinei, tutti
quanti designati per nome.

<span id="an_8:21">8:21</span> E colà, presso il fiume Ahava, io bandii
un digiuno per umiliarci nel cospetto del nostro Dio, per chiedergli un
buon viaggio per noi, per i nostri bambini, e per tutto quello che ci
apparteneva;

<span id="an_8:22">8:22</span> perché, io mi vergognavo di chiedere al
re una scorta armata e de’ cavalieri per difenderci per istrada dal
nemico, giacché avevamo detto al re: "La mano del nostro Dio assiste
tutti quelli che lo cercano; ma la sua potenza e la sua ira sono contro
tutti quelli che l’abbandonano".

<span id="an_8:23">8:23</span> Così digiunammo e invocammo il nostro Dio
a questo proposito, ed egli ci esaudì.

<span id="an_8:24">8:24</span> Allora io separai dodici dei capi
sacerdoti: Scerebia, Hashabia e dieci dei loro fratelli,

<span id="an_8:25">8:25</span> e pesai loro l’argento, l’oro, gli
utensili, ch’eran l’offerta fatta per la casa del nostro Dio dal re, dai
suoi consiglieri, dai suoi capi, e da tutti quei d’Israele che si trovan
colà.

<span id="an_8:26">8:26</span> Rimisi dunque nelle loro mani
seicentocinquanta talenti d’argento, degli utensili d’argento per il
valore di cento talenti, cento talenti d’oro,

<span id="an_8:27">8:27</span> venti coppe d’oro del valore di mille
dariche, due vasi di rame lucente finissimo, prezioso come l’oro,

<span id="an_8:28">8:28</span> e dissi loro: "Voi siete consacrati
all’Eterno; questi utensili sono sacri, e quest’argento e quest’oro sono
un’offerta volontaria fatta all’Eterno, all’Iddio de’ vostri padri;

<span id="an_8:29">8:29</span> vigilate e custoditeli, finché li pesiate
in presenza dei capi sacerdoti, dei Leviti e dei capi delle famiglie
d’Israele a Gerusalemme, nelle camere della casa dell’Eterno".

<span id="an_8:30">8:30</span> I sacerdoti e i Leviti dunque ricevettero
pesato l’argento e l’oro, e gli utensili, per portarli a Gerusalemme
nella casa del nostro Dio.

<span id="an_8:31">8:31</span> E noi ci partimmo dal fiume d’Ahava il
dodicesimo giorno del primo mese per andare a Gerusalemme; e la mano di
Dio fu su noi, e ci liberò dalla mano del nemico e da ogni insidia,
durante il viaggio.

<span id="an_8:32">8:32</span> Arrivammo a Gerusalemme; e dopo esserci
riposati quivi tre giorni,

<span id="an_8:33">8:33</span> il quarto giorno pesammo nella casa del
nostro Dio l’argento, l’oro e gli utensili, che consegnammo al sacerdote
Meremoth figliuolo d’Uria; con lui era Eleazar, figliuolo di Fineas, e
con loro erano i Leviti Jozabad, figliuolo di Jeshua, e Noadia,
figliuolo di Binnu.

<span id="an_8:34">8:34</span> Tutto fu contato e pesato; e nello stesso
tempo il peso di tutto fu messo per iscritto.

<span id="an_8:35">8:35</span> Gli esuli, tornati dalla cattività,
offersero in olocausti all’Iddio d’Israele dodici giovenchi per tutto
Israele, novantasei montoni, settantasette agnelli; e, come sacrifizio
per il peccato, dodici capri: tutto questo, in olocausto all’Eterno.

<span id="an_8:36">8:36</span> E presentarono i decreti del re ai
satrapi del re e ai governatori d’oltre il fiume, i quali favoreggiarono
il popolo e la casa di Dio.

<span id="an_9:1">9:1</span> Or quando queste cose furon finite, i capi
s’accostarono a me, dicendo: "Il popolo d’Israele, i sacerdoti e i
Leviti non si son separati dai popoli di questi paesi, ma si conformano
alle abominazioni de’ Cananei, degli Hittei, de’ Ferezei, dei Gebusei,
degli Ammoniti, dei Moabiti, degli Egiziani e degli Amorei.

<span id="an_9:2">9:2</span> Poiché hanno preso delle loro figliuole per
sé e per i propri figliuoli, e hanno mescolata la stirpe santa coi
popoli di questi paesi; e i capi e i magistrati sono stati i primi a
commettere questa infedeltà".

<span id="an_9:3">9:3</span> Quand’io ebbi udito questo, mi stracciai le
vesti e il mantello, mi strappai i capelli della testa e della barba, e
mi misi a sedere, costernato.

<span id="an_9:4">9:4</span> Allora tutti quelli che tremavano alle
parole dell’Iddio d’Israele si radunarono presso di me a motivo della
infedeltà di quelli ch’eran tornati dalla cattività; e io rimasi così
seduto e costernato, fino al tempo dell’oblazione della sera.

<span id="an_9:5">9:5</span> E al momento dell’oblazione della sera,
m’alzai dalla mia umiliazione, colle vesti e col mantello stracciati;
caddi in ginocchi; stesi le mani verso l’Eterno, il mio Dio e dissi:

<span id="an_9:6">9:6</span> "O mio Dio, io son confuso; e mi vergogno,
o mio Dio, d’alzare a te la mia faccia; poiché le nostre iniquità si son
moltiplicate fino al disopra del nostro capo, e la nostra colpa è sì
grande che arriva al cielo.

<span id="an_9:7">9:7</span> Dal tempo de’ nostri padri fino al dì
d’oggi siamo stati grandemente colpevoli; e a motivo delle nostre
iniquità, noi, i nostri re, i nostri sacerdoti, siamo stati dati in mano
dei re dei paesi stranieri, in balìa della spada, dell’esilio, della
rapina e dell’obbrobrio, come anch’oggi si vede.

<span id="an_9:8">9:8</span> Ed ora, per un breve istante, l’Eterno, il
nostro Dio, ci ha fatto grazia, lasciandoci alcuni superstiti, e
concedendoci un asilo nel suo santo luogo, affin d’illuminare gli occhi
nostri, e di darci un po’ di respiro in mezzo al nostro servaggio.

<span id="an_9:9">9:9</span> Poiché noi siamo schiavi; ma il nostro Dio
non ci ha abbandonati nel nostro servaggio; che anzi ha fatto sì che
trovassimo benevolenza presso i re di Persia, i quali ci hanno dato
tanto respiro da poter rimettere in piè la casa dell’Iddio nostro e
restaurarne le rovine, e ci hanno concesso un ricovero in Giuda ed in
Gerusalemme.

<span id="an_9:10">9:10</span> Ed ora, o nostro Dio, che direm noi dopo
questo? Poiché noi abbiamo abbandonati i tuoi comandamenti,

<span id="an_9:11">9:11</span> quelli che ci desti per mezzo de’ tuoi
servi i profeti, dicendo: Il paese nel quale entrate per prenderne
possesso, è un paese reso impuro dalla impurità dei popoli di questi
paesi, dalle abominazioni con le quali l’hanno riempito da un capo
all’altro con le loro contaminazioni.

<span id="an_9:12">9:12</span> Or dunque non date le vostre figliuole ai
loro figliuoli, e non prendete le loro figliuole per i vostri figliuoli,
e non cercate mai la loro prosperità né il loro benessere, e così
diventerete forti, mangerete i migliori prodotti del paese, e lo
lascerete in retaggio perpetuo ai vostri figliuoli.

<span id="an_9:13">9:13</span> Ora, dopo tutto quello che ci è avvenuto
a motivo delle nostre azioni malvage e delle nostre grandi colpe,
giacché tu, o nostro Dio, ci hai puniti meno severamente di quanto le
nostre iniquità avrebbero meritato, e hai conservato di noi un residuo
come questo,

<span id="an_9:14">9:14</span> torneremmo noi di nuovo a violare i tuoi
comandamenti e ad imparentarci coi popoli che commettono queste
abominazioni? L’ira tua non s’infiammerebbe essa contro di noi sino a
consumarci e a non lasciar più né residuo né superstite?

<span id="an_9:15">9:15</span> O Eterno, Dio d’Israele, tu sei giusto, e
perciò noi siamo oggi ridotti ad un residuo di scampati. Ed eccoci
dinanzi a te a riconoscere la nostra colpa; poiché per cagion d’essa,
noi non potremmo sussistere nel tuo cospetto!"

<span id="an_10:1">10:1</span> Or mentre Esdra pregava e faceva questa
confessione piangendo e prostrato davanti alla casa di Dio, si raunò
intorno a lui una grandissima moltitudine di gente d’Israele, uomini,
donne e fanciulli; e il popolo piangeva dirottamente.

<span id="an_10:2">10:2</span> Allora Scecania, figliuolo di Jehiel, uno
de’ figliuoli di Elam, prese a dire a Esdra: "Noi siamo stati infedeli
al nostro Dio, sposando donne straniere prese dai popoli di questo
paese; nondimeno, rimane ancora, a questo riguardo, una speranza a
Israele.

<span id="an_10:3">10:3</span> Facciamo un patto col nostro Dio
impegnandoci a rimandare tutte queste donne e i figliuoli nati da esse,
come consigliano il mio signore e quelli che tremano dinanzi ai
comandamenti del nostro Dio. E facciasi quel che vuole la legge.

<span id="an_10:4">10:4</span> Lèvati, poiché questo e affar tuo, e noi
sarem teco. Fatti animo, ed agisci!"

<span id="an_10:5">10:5</span> Allora Esdra si levò, fece giurare ai
capi de’ sacerdoti, de’ Leviti, e di tutto Israele che farebbero com’era
stato detto. E quelli giurarono.

<span id="an_10:6">10:6</span> Poi Esdra si levò d’innanzi alla casa di
Dio, e andò nella camera di Johanan, figliuolo di Eliascib: e come vi fu
entrato, non mangiò pane né bevve acqua, perché facea cordoglio per la
infedeltà di quelli ch’erano stati in esilio.

<span id="an_10:7">10:7</span> E si bandì in Giuda e a Gerusalemme che
tutti quelli della cattività si adunassero a Gerusalemme;

<span id="an_10:8">10:8</span> e che chiunque non venisse entro tre
giorni seguendo il consiglio dei capi e degli anziani, tutti i suoi beni
gli sarebbero confiscati, ed egli stesso sarebbe escluso dalla raunanza
de’ reduci dalla cattività.

<span id="an_10:9">10:9</span> Così tutti gli uomini di Giuda e di
Beniamino s’adunarono a Gerusalemme entro i tre giorni. Era il ventesimo
giorno del nono mese. Tutto il popolo stava sulla piazza della casa di
Dio, tremante per cagion di questa cosa ed a causa della gran pioggia.

<span id="an_10:10">10:10</span> E il sacerdote Esdra si levò e disse
loro: "Voi avete commesso una infedeltà, sposando donne straniere, e
avete accresciuta la colpa d’Israele.

<span id="an_10:11">10:11</span> Ma ora rendete omaggio all’Eterno,
all’Iddio de’ vostri padri, e fate quel che a lui piace! Separatevi dai
popoli di questo paese e dalle donne straniere!"

<span id="an_10:12">10:12</span> Allora tutta la raunanza rispose e
disse ad alta voce: "Sì, dobbiam fare come tu hai detto!

<span id="an_10:13">10:13</span> Ma il popolo è in gran numero, e il
tempo è molto piovoso e non possiamo stare allo scoperto; e questo non è
affar d’un giorno o due, poiché siamo stati numerosi a commettere questo
peccato.

<span id="an_10:14">10:14</span> Rimangano dunque qui i capi di tutta la
raunanza; e tutti quelli che nelle nostre città hanno sposato donne
straniere vengano a tempi determinati, con gli anziani e i giudici
d’ogni città, finché non sia rimossa da noi l’ardente ira del nostro
Dio, per questa infedeltà".

<span id="an_10:15">10:15</span> Jonathan, figliuolo di Asael, e Jahzia,
figliuolo di Tikva, appoggiati da Meshullam e dal Levita Hubbetai,
furono i soli ad opporsi a questo;

<span id="an_10:16">10:16</span> ma quei della cattività fecero a quel
modo; e furono scelti il sacerdote Esdra e alcuni capi famiglia secondo
le loro case patriarcali, tutti designati per nome, i quali cominciarono
a tener adunanza il primo giorno del decimo mese, per esaminare i fatti.

<span id="an_10:17">10:17</span> Il primo giorno del primo mese aveano
finito quanto concerneva tutti quelli che aveano sposato donne
straniere.

<span id="an_10:18">10:18</span> Tra i figliuoli de’ sacerdoti questi si
trovarono, che aveano sposato donne straniere: de’ figliuoli di Jeshua,
figliuolo di Jotsadak, e tra i suoi fratelli: Maaseia, Eliezer, Jarib e
Ghedalia,

<span id="an_10:19">10:19</span> i quali promisero, dando la mano, di
mandar via le loro mogli, e offrirono un montone come sacrifizio per la
loro colpa.

<span id="an_10:20">10:20</span> Dei figliuoli d’Immer: Hanani e
Zebadia.

<span id="an_10:21">10:21</span> De’ figliuoli di Harim: Maaseia, Elia,
Scemaia, Jehiel ed Uzzia.

<span id="an_10:22">10:22</span> De’ figliuoli di Pashur: Elioenai,
Maaseia, Ishmael, Nethaneel, Jozabad, Elasa.

<span id="an_10:23">10:23</span> Dei Leviti: Jozabad, Scimei, Kelaia,
detto anche Kelita, Petahia, Giuda, ed Eliezer.

<span id="an_10:24">10:24</span> De’ cantori: Eliascib. De’ portinai;
Shallum, Telem e Uri.

<span id="an_10:25">10:25</span> E degl’Israeliti: de’ figliuoli di
Parosh: Ramia, Izzia, Malkia, Mijamin, Eleazar, Malkia e Benaia.

<span id="an_10:26">10:26</span> De’ figliuoli di Elam: Mattania,
Zaccaria, Jehiel, Abdi, Jeremoth ed Elia.

<span id="an_10:27">10:27</span> De’ figliuoli di Zattu: Elioenai,
Eliascib, Mattania, Jeremoth, Zabad e Aziza.

<span id="an_10:28">10:28</span> De’ figliuoli di Bebai: Johanan,
Hanania, Zabbai, Athlai.

<span id="an_10:29">10:29</span> De’ figliuoli di Bani: Meshullam,
Malluc, Adaia, Jashub, Sceal, e Ramoth.

<span id="an_10:30">10:30</span> De’ figliuoli di Pahath-Moab: Adna,
Kelal, Benaia, Maaseia, Mattania, Betsaleel, Binnui e Manasse.

<span id="an_10:31">10:31</span> De’ figliuoli di Harim: Eliezer,
Isscia, Malkia, Scemaia, Simeone,

<span id="an_10:32">10:32</span> Beniamino, Malluc, Scemaria.

<span id="an_10:33">10:33</span> De’ figliuoli di Hashum: Mattenai,
Mattatta, Zabad, Elifelet, Jeremai, Manasse, Scimei.

<span id="an_10:34">10:34</span> De’ figliuoli di Bani: Maadai, Amram,
Uel,

<span id="an_10:35">10:35</span> Benaia, Bedia, Keluhu,

<span id="an_10:36">10:36</span> Vania, Meremoth, Eliascib,

<span id="an_10:37">10:37</span> Mattania, Mattenai, Jaasai,

<span id="an_10:38">10:38</span> Bani, Binnui, Scimei,

<span id="an_10:39">10:39</span> Scelemia, Nathan, Adaia,

<span id="an_10:40">10:40</span> Macnadbai, Shashai, Sharai,

<span id="an_10:41">10:41</span> Azarel, Scelemia, Scemaria,

<span id="an_10:42">10:42</span> Shallum, Amaria, Giuseppe.

<span id="an_10:43">10:43</span> De’ figliuoli di Nebo: Jeiel,
Mattithia, Zabad, Zebina, Jaddai, Joel, Benaia.

<span id="an_10:44">10:44</span> Tutti questi avean preso delle mogli
straniere; e ve n’eran di quelli che da queste mogli avevano avuto de’
figliuoli.

------------------------------------------------------------------------

[Next: Nehemiah](neh)
