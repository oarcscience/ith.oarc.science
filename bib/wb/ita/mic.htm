<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Micah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jon.htm">Previous</A>&nbsp;
<A HREF="nah.htm">Next</A>&nbsp;
</CENTER>
<HR>
</p> <h3 align="center" align="center">Italian Bible: Micah</h3> 
<p><A NAME="an_1:1">1:1</A>&nbsp;La parola dell&#8217;Eterno che fu rivolta a Michea, il Morashtita, ai giorni di Jotham, di Achaz e di Ezechia, re di Giuda, e ch&#8217;egli ebbe in visione intorno a Samaria e a Gerusalemme.</p> 
<p><A NAME="an_1:2">1:2</A>&nbsp;Ascoltate, o popoli tutti! Presta attenzione, o terra, con tutto quello ch&#8217;&#232; in te! E il Signore, l&#8217;Eterno sia testimonio contro di voi: Il Signore dal suo tempio santo.</p> 
<p><A NAME="an_1:3">1:3</A>&nbsp;Poich&#233;, ecco, l&#8217;Eterno esce dalla sua dimora, scende, cammina sulle alture della terra;</p> 
<p><A NAME="an_1:4">1:4</A>&nbsp;i monti si struggono sotto di lui, e le valli si schiantano, come cera davanti al fuoco, come acque sopra un pendio.</p> 
<p><A NAME="an_1:5">1:5</A>&nbsp;E tutto questo, per via della trasgressione di Giacobbe, e per via dei peccati della casa d&#8217;Israele. Qual &#232; la trasgressione di Giacobbe? Non &#232; Samaria? Quali sono gli alti luoghi di Giuda? Non sono Gerusalemme?</p> 
<p><A NAME="an_1:6">1:6</A>&nbsp;Perci&#242; io far&#242; di Samaria un mucchio di pietre nella campagna, un luogo da piantarci le vigne; ne far&#242; rotolare le pietre gi&#249; nella valle, ne metter&#242; allo scoperto le fondamenta.</p> 
<p><A NAME="an_1:7">1:7</A>&nbsp;Tutte le sue immagini scolpite saranno spezzate, tutti i salari della sua impudicizia saranno arsi col fuoco, e tutti i suoi idoli io li distrugger&#242;; raccolti col salario della prostituzione, torneranno ad esser salari di prostituzione.</p> 
<p><A NAME="an_1:8">1:8</A>&nbsp;Per questo io far&#242; cordoglio e urler&#242;, andr&#242; spogliato e nudo; mander&#242; de&#8217; lamenti come lo sciacallo, grida lugubri come lo struzzo.</p> 
<p><A NAME="an_1:9">1:9</A>&nbsp;Poich&#233; la sua piaga &#232; incurabile; si estende fino a Giuda, giunge fino alla porta del mio popolo, fino a Gerusalemme.</p> 
<p><A NAME="an_1:10">1:10</A>&nbsp;Non l&#8217;annunziate in Gad! Non piangete in Acco! A Beth-Leafra io mi rotolo nella polvere.</p> 
<p><A NAME="an_1:11">1:11</A>&nbsp;Passa, vattene, o abitatrice di Shafir, in vergognosa nudit&#224;; non esce pi&#249; l&#8217;abitatrice di Tsaanan; il cordoglio di Bet-Haetsel vi priva di questo rifugio.</p> 
<p><A NAME="an_1:12">1:12</A>&nbsp;L&#8217;abitatrice di Marot &#232; dolente per i suoi beni, perch&#233; una sciagura &#232; scesa da parte dell&#8217;Eterno fino alla porta di Gerusalemme.</p> 
<p><A NAME="an_1:13">1:13</A>&nbsp;Attacca i destrieri al carro, o abitatrice di Lakis! Essa &#232; stata il principio del peccato per la figliuola di Sion, poich&#233; in te si son trovate le trasgressioni d&#8217;Israele.</p> 
<p><A NAME="an_1:14">1:14</A>&nbsp;Perci&#242; tu darai un regalo d&#8217;addio a Moresheth-Gath; le case d&#8217;Aczib saranno una cosa ingannevole per i re d&#8217;Israele.</p> 
<p><A NAME="an_1:15">1:15</A>&nbsp;Io ti condurr&#242; un nuovo possessore, o abitatrice di Maresha; fino ad Adullam andr&#224; la gloria d&#8217;Israele.</p> 
<p><A NAME="an_1:16">1:16</A>&nbsp;Tagliati i capelli, raditi il capo, a motivo de&#8217; figliuoli delle tue delizie! Fatti calva come l&#8217;avvoltoio, poich&#8217;essi vanno in cattivit&#224;, lungi da te!</p> 
<p><A NAME="an_2:1">2:1</A>&nbsp;Guai a quelli che meditano l&#8217;iniquit&#224; e macchinano il male sui loro letti, per metterlo ad effetto allo spuntar del giorno, quando ne hanno il potere in mano!</p> 
<p><A NAME="an_2:2">2:2</A>&nbsp;Agognano dei campi, e li rapiscono; delle case, e se le prendono; cos&#236; opprimono l&#8217;uomo e la sua casa, l&#8217;individuo e la sua propriet&#224;.</p> 
<p><A NAME="an_2:3">2:3</A>&nbsp;Perci&#242; cos&#236; parla l&#8217;Eterno: Ecco, io medito contro questa stirpe un male, al quale non potrete sottrarre il collo; e non camminerete pi&#249; a test&#8217;alta, perch&#233; saranno tempi cattivi.</p> 
<p><A NAME="an_2:4">2:4</A>&nbsp;In quel giorno si far&#224; su di voi un proverbio, si canter&#224; un lamento, e si dir&#224;: "E&#8217; finito! Noi siamo interamente rovinati! Egli passa ad altri la parte del mio popolo! Vedete, com&#8217;egli me la toglie! I nostri campi li distribuisce agli infedeli!"</p> 
<p><A NAME="an_2:5">2:5</A>&nbsp;Perci&#242; tu non avrai pi&#249; alcuno che tiri la cordicella per far le parti, nelle raunanza dell&#8217;Eterno.</p> 
<p><A NAME="an_2:6">2:6</A>&nbsp;"Non profetate!" Vanno essi ripetendo. Anche se non si profetizzino cotali cose, non si eviter&#224; l&#8217;ignominia.</p> 
<p><A NAME="an_2:7">2:7</A>&nbsp;O tu che porti il nome di casa di Giacobbe, &#232; forse l&#8217;Eterno pronto all&#8217;ira? E&#8217; questo il suo modo d&#8217;agire? Le mie parole non son esse favorevoli a colui che cammina rettamente?</p> 
<p><A NAME="an_2:8">2:8</A>&nbsp;Ma da qualche tempo il mio popolo insorge come un nemico; voi portate via il mantello di sopra alla veste a quelli che passan tranquillamente, che tornano dalla guerra.</p> 
<p><A NAME="an_2:9">2:9</A>&nbsp;Voi cacciate le donne del mio popolo dalla case che son la loro delizia; voi rapite per sempre la mia gloria ai loro figliuoletti.</p> 
<p><A NAME="an_2:10">2:10</A>&nbsp;Levatevi, andatevene! Perch&#233; questo non &#232; luogo di riposo; a motivo della sua contaminazione, esso vi distrugger&#224; d&#8217;una distruzione orrenda.</p> 
<p><A NAME="an_2:11">2:11</A>&nbsp;Se uno andasse dietro al vento, e spacciasse menzogne, dicendo: "Io predir&#242; per te vino e bevande forti!" quello sarebbe l&#8217;oracolo di questo popolo.</p> 
<p><A NAME="an_2:12">2:12</A>&nbsp;Io ti raduner&#242;, o Giacobbe, ti raduner&#242; tutto quanto! Certo io raccoglier&#242; il rimanente d&#8217;Israele; io li far&#242; venire assieme come pecore in un ovile, come un gregge in mezzo al suo pascolo; il luogo sar&#224; affollato di uomini.</p> 
<p><A NAME="an_2:13">2:13</A>&nbsp;Chi far&#224; la breccia salir&#224; innanzi a loro; essi faran la breccia, e passeranno per la porta e per essa usciranno, il loro re camminer&#224; davanti a loro, e l&#8217;Eterno sar&#224; alla loro testa.</p> 
<p><A NAME="an_3:1">3:1</A>&nbsp;Io dissi: Ascoltate, vi prego, o capi di Giacobbe, e voi magistrati della casa d&#8217;Israele: Non spetta a voi conoscer ci&#242; ch&#8217;&#232; giusto?</p> 
<p><A NAME="an_3:2">3:2</A>&nbsp;Ma voi odiate il bene e amate il male, scorticate il mio popolo e gli strappate la carne di sulle ossa.</p> 
<p><A NAME="an_3:3">3:3</A>&nbsp;Costoro divorano la carne del mio popolo, gli strappan di dosso la pelle, gli fiaccan le ossa; lo fanno a pezzi, come ci&#242; che si mette in pentola, come carne da metter nella caldaia.</p> 
<p><A NAME="an_3:4">3:4</A>&nbsp;Allora grideranno all&#8217;Eterno, ma egli non risponder&#224; loro; in quel tempo, egli nasconder&#224; loro la sua faccia, perch&#233; le loro azioni sono state malvage.</p> 
<p><A NAME="an_3:5">3:5</A>&nbsp;Cos&#236; parla l&#8217;Eterno riguardo ai profeti che traviano il mio popolo, che gridano: "Pace", quando i loro denti han di che mordere, e bandiscono la guerra contro a chi non mette loro nulla in bocca.</p> 
<p><A NAME="an_3:6">3:6</A>&nbsp;Perci&#242; vi si far&#224; notte, e non avrete pi&#249; visioni; vi si far&#224; buio e non avrete pi&#249; divinazioni; il sole tramonter&#224; su questi profeti, e il giorno s&#8217;oscurer&#224; sul loro.</p> 
<p><A NAME="an_3:7">3:7</A>&nbsp;I veggenti saran coperti d&#8217;onta, e gli indovini arrossiranno; tutti quanti si copriranno la barba, perch&#233; non vi sar&#224; risposta da Dio.</p> 
<p><A NAME="an_3:8">3:8</A>&nbsp;Ma, quanto a me, io son pieno di forza, dello spirito dell&#8217;Eterno, di retto giudizio e di coraggio, per far conoscere a Giacobbe la sua trasgressione, e ad Israele il suo peccato.</p> 
<p><A NAME="an_3:9">3:9</A>&nbsp;Deh! ascoltate, vi prego, o capi della casa di Giacobbe, e voi magistrati della casa d&#8217;Israele, che aborrite ci&#242; ch&#8217;&#232; giusto e pervertite tutto ci&#242; ch&#8217;&#232; retto,</p> 
<p><A NAME="an_3:10">3:10</A>&nbsp;che edificate Sion col sangue e Gerusalemme con l&#8217;iniquit&#224;!</p> 
<p><A NAME="an_3:11">3:11</A>&nbsp;I suoi capi giudicano per dei presenti, i suoi sacerdoti insegnano per un salario, i suoi profeti fanno predizioni per danaro, e nondimeno s&#8217;appoggiano all&#8217;Eterno, e dicono: "L&#8217;Eterno non &#232; egli in mezzo a noi? non ci verr&#224; addosso male alcuno!"</p> 
<p><A NAME="an_3:12">3:12</A>&nbsp;Perci&#242;, per cagion vostra, Sion sar&#224; arata come un campo, Gerusalemme diventer&#224; un mucchio di rovine, e il monte del tempio un&#8217;altura boscosa.</p> 
<p><A NAME="an_4:1">4:1</A>&nbsp;Ma avverr&#224;, negli ultimi tempi, che il monte della casa dell&#8217;Eterno si erger&#224; sopra la sommit&#224; de&#8217; monti, e s&#8217;innalzer&#224; al disopra delle colline, e i popoli affluiranno ad esso.</p> 
<p><A NAME="an_4:2">4:2</A>&nbsp;Verranno delle nazioni in gran numero e diranno: "Venite, saliamo al monte dell&#8217;Eterno e alla casa dell&#8217;Iddio di Giacobbe; egli c&#8217;insegner&#224; le sue vie, e noi cammineremo nei suoi sentieri!" Poich&#233; da Sion uscir&#224; la legge, e da Gerusalemme la parola dell&#8217;Eterno.</p> 
<p><A NAME="an_4:3">4:3</A>&nbsp;Egli sar&#224; giudice fra molti popoli, e seder&#224; come arbitro fra nazioni potenti e lontane. Delle loro spade fabbricheranno vomeri, delle loro lance, roncole; una nazione non lever&#224; pi&#249; la spada contro l&#8217;altra, e non impareranno pi&#249; la guerra.</p> 
<p><A NAME="an_4:4">4:4</A>&nbsp;Sederanno ciascuno sotto la sua vigna e sotto il suo fico senza che alcuno li spaventi; poich&#233; la bocca dell&#8217;Eterno degli eserciti ha parlato.</p> 
<p><A NAME="an_4:5">4:5</A>&nbsp;Mentre tutti i popoli camminano ciascuno nel nome del suo dio, noi cammineremo nel nome dell&#8217;Eterno, del nostro Dio, in perpetuo.</p> 
<p><A NAME="an_4:6">4:6</A>&nbsp;In quel giorno, dice l&#8217;Eterno, io raccoglier&#242; le pecore zoppe, raduner&#242; quelle ch&#8217;erano state scacciate, e quelle ch&#8217;io avevo trattato duramente.</p> 
<p><A NAME="an_4:7">4:7</A>&nbsp;Di quelle che zoppicano far&#242; un resto, che sussister&#224;; di quelle scacciate lontano una nazione potente; e l&#8217;Eterno regner&#224; su loro sul monte Sion, da allora in perpetuo.</p> 
<p><A NAME="an_4:8">4:8</A>&nbsp;E tu, torre del gregge, colle della figliuola di Sion, a te verr&#224;, a te verr&#224; l&#8217;antico dominio, il regno che spetta alla figliuola di Gerusalemme.</p> 
<p><A NAME="an_4:9">4:9</A>&nbsp;Ora, perch&#233; gridi tu cos&#236; forte? Non v&#8217;&#232; egli alcun re dentro di te? Il tuo consigliere &#232; egli perito che l&#8217;angoscia ti colga come di donna che partorisce?</p> 
<p><A NAME="an_4:10">4:10</A>&nbsp;Soffri e gemi, o figliuola di Sion, come donna che partorisce! Poich&#233; ora uscirai dalla citt&#224;, dimorerai per i campi, e andrai fino a Babilonia. L&#224; tu sarai liberata, l&#224; l&#8217;Eterno ti riscatter&#224; dalla mano dei tuoi nemici.</p> 
<p><A NAME="an_4:11">4:11</A>&nbsp;Ora molte nazioni si son radunate contro di te, le quali dicono: "Sia profanata! e i nostri si pascan della vista di Sion!"</p> 
<p><A NAME="an_4:12">4:12</A>&nbsp;Ma esse non conoscono i pensieri dell&#8217;Eterno, non intendono i suoi disegni: poich&#8217;egli le raduna come mannelle sull&#8217;aia.</p> 
<p><A NAME="an_4:13">4:13</A>&nbsp;Figliuola di Sion, l&#232;vati, trebbia! perch&#233; io far&#242; che sia di ferro il tuo corno, che le tue unghie sian di rame; e tu triterai molti popoli; e consacrer&#242; come interdetto i loro guadagni all&#8217;Eterno, e le loro ricchezze al Signore di tutta la terra.</p> 
<p><A NAME="an_5:1">5:1</A>&nbsp;(H4-14) Ora, o figliuola di schiere, raduna le tue schiere! Ci cingono d&#8217;assedio: colpiscon con la verga la guancia del giudice d&#8217;Israele!</p> 
<p><A NAME="an_5:2">5:2</A>&nbsp;(H5-1) Ma da te, o Bethlehem Efrata, piccola per essere tra i migliaia di Giuda, da te mi uscir&#224; colui che sar&#224; dominatore in Israele, le cui origini risalgono ai tempi antichi, ai giorni eterni.</p> 
<p><A NAME="an_5:3">5:3</A>&nbsp;(H5-2) Perci&#242; egli li dar&#224; in man dei loro nemici, fino al tempo in cui colei che deve partorire, partorir&#224;; e il resto de&#8217; suoi fratelli torner&#224; a raggiungere i figliuoli d&#8217;Israele.</p> 
<p><A NAME="an_5:4">5:4</A>&nbsp;(H5-3) Egli star&#224; l&#224; e pascer&#224; il suo gregge colla forza dell&#8217;Eterno, colla maest&#224; del nome dell&#8217;Eterno, del suo Dio. E quelli dimoreranno in pace, perch&#233; allora ei sar&#224; grande fino all&#8217;estremit&#224; della terra.</p> 
<p><A NAME="an_5:5">5:5</A>&nbsp;(H5-4) E sar&#224; lui che recher&#224; la pace. Quando l&#8217;Assiro verr&#224; nel nostro paese, e metter&#224; il piede nei nostri palazzi, noi faremo sorgere contro di lui sette pastori e otto principi di fra il popolo.</p> 
<p><A NAME="an_5:6">5:6</A>&nbsp;(H5-5) Essi pasceranno il paese dell&#8217;Assiro con la spada, e la terra di Nimrod nelle sue proprie citt&#224;; ed egli ci liberer&#224; dall&#8217;Assiro, quando questi verr&#224; nel nostro paese, e metter&#224; il piede nei nostri confini.</p> 
<p><A NAME="an_5:7">5:7</A>&nbsp;(H5-6) Il resto di Giacobbe sar&#224;, in mezzo a molti popoli, come una rugiada che vien dall&#8217;Eterno, come una fitta pioggia sull&#8217;erba, le quali non aspettano ordine d&#8217;uomo, e non dipendono dai figliuoli degli uomini.</p> 
<p><A NAME="an_5:8">5:8</A>&nbsp;(H5-7) Il resto di Giacobbe sar&#224; fra le nazioni, in mezzo a molti popoli, come un leone tra le bestie della foresta, come un leoncello fra i greggi di pecore, il quale, quando passa, calpesta e sbrana, senza che alcuno possa liberare.</p> 
<p><A NAME="an_5:9">5:9</A>&nbsp;(H5-8) Si levi la tua mano sopra i tuoi avversari, e tutti i tuoi nemici siano sterminati!</p> 
<p><A NAME="an_5:10">5:10</A>&nbsp;(H5-9) E in quel giorno avverr&#224;, dice l&#8217;Eterno, che io sterminer&#242; i tuoi cavalli in mezzo a te, e distrugger&#242; i tuoi carri;</p> 
<p><A NAME="an_5:11">5:11</A>&nbsp;(H5-10) sterminer&#242; le citt&#224; del tuo paese, e atterrer&#242; tutte le tue fortezze;</p> 
<p><A NAME="an_5:12">5:12</A>&nbsp;(H5-11) sterminer&#242; dalla tua mano i sortilegi, e tu non avrai pi&#249; pronosticatori;</p> 
<p><A NAME="an_5:13">5:13</A>&nbsp;(H5-12) sterminer&#242; in mezzo a te le tue immagini scolpite e le tue statue, e tu non ti prostrerai pi&#249; davanti all&#8217;opera delle tue mani.</p> 
<p><A NAME="an_5:14">5:14</A>&nbsp;(H5-13) Io estirper&#242; di mezzo a te i tuoi idoli d&#8217;Astarte, e distrugger&#242; le tue citt&#224;.</p> 
<p><A NAME="an_5:15">5:15</A>&nbsp;(H5-14) E far&#242; vendetta nella mia ira e nel mio furore delle nazioni che non avran dato ascolto.</p> 
<p><A NAME="an_6:1">6:1</A>&nbsp;Deh, ascoltate ci&#242; che dice l&#8217;Eterno: L&#232;vati, perora davanti a questi monti, e odano i colli la tua voce!</p> 
<p><A NAME="an_6:2">6:2</A>&nbsp;Ascoltate, o monti, la causa dell&#8217;Eterno, e voi, saldi fondamenti della terra! poich&#233; l&#8217;Eterno ha una causa col suo popolo, e vuol discutere con Israele.</p> 
<p><A NAME="an_6:3">6:3</A>&nbsp;Popolo mio, che t&#8217;ho io fatto? In che t&#8217;ho io travagliato? Testimonia pure contro di me!</p> 
<p><A NAME="an_6:4">6:4</A>&nbsp;Poich&#233; io ti trassi fuori dal paese d&#8217;Egitto, ti redensi dalla casa di schiavit&#249;, mandai davanti a te Mos&#232;, Aaronne e Maria.</p> 
<p><A NAME="an_6:5">6:5</A>&nbsp;O popolo mio, ricorda dunque quel che Balak, re di Moab, macchinava, e che cosa gli rispose Balaam, figliuolo di Beor, da Sittim a Ghilgal, affinch&#233; tu riconosca il giusto procedere dell&#8217;Eterno.</p> 
<p><A NAME="an_6:6">6:6</A>&nbsp;"Con che verr&#242; io davanti all&#8217;Eterno e m&#8217;inchiner&#242; davanti all&#8217;Iddio eccelso? Verr&#242; io davanti a lui con degli olocausti, con de&#8217; vitelli d&#8217;un anno?</p> 
<p><A NAME="an_6:7">6:7</A>&nbsp;L&#8217;Eterno gradir&#224; egli le migliaia de&#8217; montoni, le miriadi dei rivi d&#8217;olio? Dar&#242; il mio primogenito per la mia trasgressione? Il frutto delle mie viscere per il peccato dell&#8217;anima mia?"</p> 
<p><A NAME="an_6:8">6:8</A>&nbsp;O uomo, egli t&#8217;ha fatto conoscere ci&#242; ch&#8217;&#232; bene; e che altro richiede da te l&#8217;Eterno, se non che tu pratichi ci&#242; ch&#8217;&#232; giusto, che tu ami la misericordia, e cammini umilmente col tuo Dio?</p> 
<p><A NAME="an_6:9">6:9</A>&nbsp;La voce dell&#8217;Eterno grida alla citt&#224;, (e chi ha senno avr&#224; riguardo al suo nome): Ascoltate la verga, e colui che l&#8217;ha fatta venire!</p> 
<p><A NAME="an_6:10">6:10</A>&nbsp;Vi son eglino ancora, nella casa dell&#8217;empio, dei tesori empiamente acquistati, e l&#8217;efa scarso, c&#8217;&#232; cosa abominevole?</p> 
<p><A NAME="an_6:11">6:11</A>&nbsp;Sarei io puro se tollerassi bilance false e il sacchetto dai pesi frodolenti?</p> 
<p><A NAME="an_6:12">6:12</A>&nbsp;Poich&#233; i ricchi della citt&#224; son pieni di violenza, i suoi abitanti proferiscono menzogne, e la loro lingua non &#232; che frode nella loro bocca.</p> 
<p><A NAME="an_6:13">6:13</A>&nbsp;Perci&#242; anch&#8217;io ti colpir&#242;, e ti produrr&#242; gravi ferite, ti desoler&#242; a motivo de&#8217; tuoi peccati.</p> 
<p><A NAME="an_6:14">6:14</A>&nbsp;Tu mangerai, ma non sarai saziato, e l&#8217;inanizione rimarr&#224; dentro di te; porterai via, ma non salverai, e ci&#242; che avrai salvato, lo dar&#242; in bal&#236;a della spada.</p> 
<p><A NAME="an_6:15">6:15</A>&nbsp;Tu seminerai, ma non mieterai; pigerai le ulive, ma non t&#8217;ungerai d&#8217;olio; spremerai il mosto, ma non berrai il vino.</p> 
<p><A NAME="an_6:16">6:16</A>&nbsp;Si osservano con cura gli statuti d&#8217;Omri, e tutte le pratiche della casa d&#8217;Achab, e voi camminate seguendo i loro consigli, perch&#8217;io abbandoni te alla desolazione e i tuoi abitanti ai fischi! E voi porterete l&#8217;obbrobrio del mio popolo!</p> 
<p><A NAME="an_7:1">7:1</A>&nbsp;Ahim&#232;! ch&#8217;io mi trovo come dopo la raccolta de&#8217; frutti, come dopo la racimolatura, quand&#8217;&#232; fatta la vendemmia; non v&#8217;&#232; pi&#249; grappolo da mangiare; l&#8217;anima mia brama invano un fico primaticcio.</p> 
<p><A NAME="an_7:2">7:2</A>&nbsp;L&#8217;uomo pio &#232; scomparso dalla terra; non c&#8217;&#232; pi&#249;, fra gli uomini, gente retta; tutti stanno in agguato per spargere il sangue, ognuno fa la caccia al suo fratello con la rete.</p> 
<p><A NAME="an_7:3">7:3</A>&nbsp;Le loro mani sono pronte al male, per farlo con tutta cura: il principe chiede, il giudice acconsente mediante ricompensa, il grande manifesta la cupidigia dell&#8217;anima sua, e ordiscono cos&#236; le loro trame.</p> 
<p><A NAME="an_7:4">7:4</A>&nbsp;Il migliore di loro &#232; come un pruno; il pi&#249; retto &#232; peggiore d&#8217;una siepe di spine. Il giorno annunziato dalle tue sentinelle, il giorno della tua punizione viene; allora saranno nella costernazione.</p> 
<p><A NAME="an_7:5">7:5</A>&nbsp;Non vi fidate del compagno, non riponete fiducia nell&#8217;intimo amico; guarda gli usci della tua bocca davanti a colei che riposa sul tuo seno.</p> 
<p><A NAME="an_7:6">7:6</A>&nbsp;Poich&#233; il figliuolo svillaneggia il padre, la figliuola insorge contro la madre, la nuora contro la suocera, i nemici d&#8217;ognuno son la sua gente di casa.</p> 
<p><A NAME="an_7:7">7:7</A>&nbsp;"Quanto a me, io volger&#242; lo sguardo verso l&#8217;Eterno, sperer&#242; nell&#8217;Iddio della mia salvezza; il mio Dio mi ascolter&#224;.</p> 
<p><A NAME="an_7:8">7:8</A>&nbsp;Non ti rallegrare di me, o mia nemica! Se son caduta, mi rialzer&#242;, se seggo nelle tenebre, l&#8217;Eterno &#232; la mia luce.</p> 
<p><A NAME="an_7:9">7:9</A>&nbsp;Io sopporter&#242; l&#8217;indignazione dell&#8217;Eterno, perch&#233; ho peccato contro di lui, finch&#8217;egli prenda in mano la mia causa, e mi faccia ragione; egli mi trarr&#224; fuori alla luce, e io contempler&#242; la sua giustizia.</p> 
<p><A NAME="an_7:10">7:10</A>&nbsp;Allora la mia nemica lo vedr&#224;, e sar&#224; coperta d&#8217;onta; lei, che mi diceva: Dov&#8217;&#232; l&#8217;Eterno, il tuo Dio? I miei occhi la mireranno, quando sar&#224; calpestata come il fango delle strade".</p> 
<p><A NAME="an_7:11">7:11</A>&nbsp;Verr&#224; giorno che la tua cinta sar&#224; riedificata; in quel giorno sar&#224; rimosso il decreto che ti concerne.</p> 
<p><A NAME="an_7:12">7:12</A>&nbsp;In quel giorno si verr&#224; a te, dalla Siria fino alle citt&#224; d&#8217;Egitto, dall&#8217;Egitto sino al fiume, da un mare all&#8217;altro, e da monte a monte.</p> 
<p><A NAME="an_7:13">7:13</A>&nbsp;Ma il paese ha da esser ridotto in desolazione a cagione de&#8217; suoi abitanti, a motivo del frutto delle loro azioni.</p> 
<p><A NAME="an_7:14">7:14</A>&nbsp;Pasci il tuo popolo con la tua verga, il gregge della tua eredit&#224;, che sta solitario nella foresta in mezzo al Carmelo. Pasturi esso in Basan, e in Galaad, come ai giorni antichi.</p> 
<p><A NAME="an_7:15">7:15</A>&nbsp;Come ai giorni in cui uscisti dal paese d&#8217;Egitto, io ti far&#242; vedere cose maravigliose.</p> 
<p><A NAME="an_7:16">7:16</A>&nbsp;Le nazioni lo vedranno e saran confuse, nonostante tutta la loro potenza; si metteranno la mano sulla bocca, le loro orecchie saranno assordite.</p> 
<p><A NAME="an_7:17">7:17</A>&nbsp;Leccheranno la polvere come il serpente; come i rettili della terra usciranno spaventate dai loro ripari; verranno tremanti all&#8217;Eterno, al nostro Dio, e avranno timore di te.</p> 
<p><A NAME="an_7:18">7:18</A>&nbsp;Qual Dio &#232; come te, che perdoni l&#8217;iniquit&#224; e passi sopra la trasgressione del residuo della tua eredit&#224;? Egli non serba l&#8217;ira sua in perpetuo, perch&#233; si compiace d&#8217;usar misericordia.</p> 
<p><A NAME="an_7:19">7:19</A>&nbsp;Egli torner&#224; ad aver piet&#224; di noi, si metter&#224; sotto i piedi le nostre iniquit&#224;, e getter&#224; nel fondo del mare tutti i nostri peccati.</p> 
<p><A NAME="an_7:20">7:20</A>&nbsp;Tu mostrerai la tua fedelt&#224; a Giacobbe, la tua misericordia ad Abrahamo, come giurasti ai nostri padri, fino dai giorni antichi.</p> 
<p><HR>
<CENTER>
<A HREF="nah.htm">Next: Nahum</A></CENTER>
</BODY>
</HTML>
