<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Italian Bible, full text etext at Intangible Textual Heritage">
<TITLE>Italian Bible: Amos</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="joe.htm">Previous</A>&nbsp;
<A HREF="oba.htm">Next</A>&nbsp;
</CENTER>
<HR>
</p> <h3 align="center" align="center">Italian Bible: Amos</h3> 
<p><A NAME="an_1:1">1:1</A>&nbsp;Parole di Amos, uno dei pastori di Tekoa, rivelategli in visione, intorno ad Israele, ai giorni di Uzzia, re di Giuda, e ai giorni di Geroboamo, figliuolo di Joas, re d&#8217;Israele, due anni prima del terremoto.</p> 
<p><A NAME="an_1:2">1:2</A>&nbsp;Egli disse: L&#8217;Eterno rugge da Sion, e fa risonar la sua voce da Gerusalemme; i pascoli dei pastori fanno cordoglio, e la vetta del Carmelo &#232; inaridita.</p> 
<p><A NAME="an_1:3">1:3</A>&nbsp;Cos&#236; parla l&#8217;Eterno: Per tre misfatti di Damasco, anzi per quattro, io non revocher&#242; la mia sentenza. Perch&#233; hanno tritano Galaad con trebbie di ferro,</p> 
<p><A NAME="an_1:4">1:4</A>&nbsp;io mander&#242; nella casa di Hazael un fuoco, che divorer&#224; i palazzi di Ben-hadad;</p> 
<p><A NAME="an_1:5">1:5</A>&nbsp;e romper&#242; le sbarre di Damasco, sterminer&#242; da Bikath-aven ogni abitante e da Beth-eden colui che tiene lo scettro; e il popolo di Siria andr&#224; in cattivit&#224; a Kir, dice l&#8217;Eterno.</p> 
<p><A NAME="an_1:6">1:6</A>&nbsp;Cos&#236; parla l&#8217;Eterno: Per tre misfatti di Gaza, anzi per quattro, io non revocher&#242; la mia sentenza. Perch&#233; hanno menato in cattivit&#224; intere popolazioni per darle in mano ad Edom,</p> 
<p><A NAME="an_1:7">1:7</A>&nbsp;io mander&#242; dentro alle mura di Gaza un fuoco, che ne divorer&#224; i palazzi;</p> 
<p><A NAME="an_1:8">1:8</A>&nbsp;e sterminer&#242; da Asdod ogni abitante, e da Askalon colui che tiene lo scettro, volger&#242; la mia mano contro Ekron, e il resto dei Filistei perir&#224;, dice il Signore, l&#8217;Eterno.</p> 
<p><A NAME="an_1:9">1:9</A>&nbsp;Cos&#236; parla l&#8217;Eterno: Per tre misfatti di Tiro, anzi per quattro, io non revocher&#242; la mia sentenza. Perch&#233; han dato in mano ad Edom intere popolazioni, da loro menate in cattivit&#224;, e non si sono ricordati del patto fraterno,</p> 
<p><A NAME="an_1:10">1:10</A>&nbsp;io mander&#242; dentro alle mura di Tiro un fuoco, che ne divorer&#224; i palazzi.</p> 
<p><A NAME="an_1:11">1:11</A>&nbsp;Cos&#236; parla l&#8217;Eterno: Per tre misfatti d&#8217;Edom, anzi per quattro, io non revocher&#242; la mia sentenza. Perch&#233; ha inseguito il suo fratello con la spada, soffocando ogni compassione, e perch&#233; la sua ira dilania sempre, ed egli serba la sua collera in perpetuo,</p> 
<p><A NAME="an_1:12">1:12</A>&nbsp;io mander&#242; in Teman un fuoco, che divorer&#224; i palazzi di Botsra.</p> 
<p><A NAME="an_1:13">1:13</A>&nbsp;Cos&#236; parla l&#8217;Eterno: Per tre misfatti dei figliuoli d&#8217;Ammon, anzi per quattro, io non revocher&#242; la mia sentenza. Perch&#233; hanno sventrato le donne incinte di Galaad per allargare i loro confini,</p> 
<p><A NAME="an_1:14">1:14</A>&nbsp;io accender&#242; dentro alle mure di Rabba un fuoco, che ne divorer&#224; i palazzi in mezzo ai clamori d&#8217;un giorno di battaglia, in mezzo alla burrasca in un giorno di tempesta;</p> 
<p><A NAME="an_1:15">1:15</A>&nbsp;e il loro re andr&#224; in cattivit&#224;: egli, insieme coi suoi capi, dice l&#8217;Eterno.</p> 
<p><A NAME="an_2:1">2:1</A>&nbsp;Cos&#236; parla l&#8217;Eterno: Per tre misfatti di Moab, anzi per quattro, io non revocher&#242; la mia sentenza. Perch&#233; ha bruciato, calcinato le ossa del re d&#8217;Edom,</p> 
<p><A NAME="an_2:2">2:2</A>&nbsp;io mander&#242; in Moab un fuoco, che divorer&#224; i palazzi di Keriot; e Moab perir&#224; in mezzo al tumulto, ai gridi di guerra e al suon delle trombe;</p> 
<p><A NAME="an_2:3">2:3</A>&nbsp;e sterminer&#242; di mezzo ad esso il giudice, e uccider&#242; tutti i suoi capi con lui, dice l&#8217;Eterno.</p> 
<p><A NAME="an_2:4">2:4</A>&nbsp;Cos&#236; parla l&#8217;Eterno: Per tre misfatti di Giuda, anzi per quattro, io non revocher&#242; la mia sentenza. Perch&#233; han sprezzato al legge dell&#8217;Eterno e non hanno osservato i suoi statuti, e perch&#233; si son lasciati sviare dai loro falsi d&#232;i, dietro ai quali gi&#224; i padri loro erano andati,</p> 
<p><A NAME="an_2:5">2:5</A>&nbsp;io mander&#242; in Giuda un fuoco, che divorer&#224; i palazzi di Gerusalemme.</p> 
<p><A NAME="an_2:6">2:6</A>&nbsp;Cos&#236; parla l&#8217;Eterno: Per tre misfatti d&#8217;Israele, anzi per quattro, io non revocher&#242; la mia sentenza. Perch&#233; vendono il giusto per danaro, e il povero se deve loro un paio di sandali;</p> 
<p><A NAME="an_2:7">2:7</A>&nbsp;perch&#233; bramano veder la polvere della terra sul capo de&#8217; miseri, e violano il diritto degli umili, e figlio e padre vanno dalla stessa femmina, per profanare il nome mio santo.</p> 
<p><A NAME="an_2:8">2:8</A>&nbsp;Si stendono presso ogni altare su vesti ricevute in pegno, e nella casa dei loro d&#232;i bevono il vino di quelli che han colpito d&#8217;ammenda.</p> 
<p><A NAME="an_2:9">2:9</A>&nbsp;Eppure, io distrussi dinanzi a loro l&#8217;Amoreo, la cui altezza era come l&#8217;altezza dei cedri, e ch&#8217;era forte come le querce; e io distrussi il suo frutto in alto e le sue radici in basso.</p> 
<p><A NAME="an_2:10">2:10</A>&nbsp;Eppure, io vi trassi fuori del paese d&#8217;Egitto, e vi condussi per quarant&#8217;anni nel deserto, per farvi possedere il paese dell&#8217;Amoreo.</p> 
<p><A NAME="an_2:11">2:11</A>&nbsp;E suscitai tra i vostri figliuoli de&#8217; profeti, e fra i vostri giovani dei nazirei. Non &#232; egli cos&#236;, o figliuoli d&#8217;Israele? Dice l&#8217;Eterno.</p> 
<p><A NAME="an_2:12">2:12</A>&nbsp;Ma voi avete dato a bere del vino ai nazirei, e avete ordinato ai profeti di non profetare!</p> 
<p><A NAME="an_2:13">2:13</A>&nbsp;Ecco, io far&#242; scricchiolare il suolo sotto di voi, come lo fa scricchiolare un carro pien di covoni.</p> 
<p><A NAME="an_2:14">2:14</A>&nbsp;All&#8217;agile mancher&#224; modo di darsi alla fuga, al forte non giover&#224; la sua forza, e il valoroso non salver&#224; la sua vita;</p> 
<p><A NAME="an_2:15">2:15</A>&nbsp;colui che maneggia l&#8217;arco non potr&#224; resistere; chi ha il pi&#232; veloce non potr&#224; scampare, e il cavaliere sul suo cavallo non salver&#224; la sua vita;</p> 
<p><A NAME="an_2:16">2:16</A>&nbsp;il pi&#249; coraggioso fra i prodi, fuggir&#224; nudo in quel giorno, dice l&#8217;Eterno.</p> 
<p><A NAME="an_3:1">3:1</A>&nbsp;Ascoltate questa parola che l&#8217;Eterno pronunzia contro di voi, o figliuoli d&#8217;Israele, contro tutta la famiglia ch&#8217;io trassi fuori dal paese d&#8217;Egitto:</p> 
<p><A NAME="an_3:2">3:2</A>&nbsp;Voi soli ho conosciuto fra tutte le famiglie della terra; perci&#242; io vi punir&#242; per tutte le vostre iniquit&#224;.</p> 
<p><A NAME="an_3:3">3:3</A>&nbsp;Due uomini camminano eglino assieme, se prima non si sono concertati?</p> 
<p><A NAME="an_3:4">3:4</A>&nbsp;Il leone rugge egli nella foresta, se non ha una preda? il leoncello fa egli udir la sua voce dalla sua tana, se non ha preso nulla?</p> 
<p><A NAME="an_3:5">3:5</A>&nbsp;L&#8217;uccello cade egli nella rete in terra, se non gli &#232; tesa un insidia? La tagliuola scatta essa dal suolo, se non ha preso qualcosa?</p> 
<p><A NAME="an_3:6">3:6</A>&nbsp;La tromba suona essa in una citt&#224;, senza che il popolo tremi? Una sciagura piomba ella sopra una citt&#224;, senza che l&#8217;Eterno ne sia l&#8217;autore?</p> 
<p><A NAME="an_3:7">3:7</A>&nbsp;Poich&#233; il Signore, l&#8217;Eterno, non fa nulla, senza rivelare il suo segreto ai suoi servi, i profeti.</p> 
<p><A NAME="an_3:8">3:8</A>&nbsp;Il leone rugge, chi non temer&#224;? Il Signore, l&#8217;Eterno, parla, chi non profeter&#224;?</p> 
<p><A NAME="an_3:9">3:9</A>&nbsp;Proclamate questo sui palazzi d&#8217;Asdod e sui palazzi del paese d&#8217;Egitto; dite: "Adunatevi sui monti di Samaria, e vedete che grandi disordini esistono in mezzo ad essa, e quali oppressioni han luogo nel suo seno".</p> 
<p><A NAME="an_3:10">3:10</A>&nbsp;Essi non sanno fare ci&#242; ch&#8217;&#232; retto, dice l&#8217;Eterno; accumulano nei loro palazzi i frutti della violenza e della rapina.</p> 
<p><A NAME="an_3:11">3:11</A>&nbsp;perci&#242;, cos&#236; parla il Signore, l&#8217;Eterno: Ecco il nemico, tutt&#8217;attorno al paese; egli abbatter&#224; la tua forza, e i tuoi palazzi saran saccheggiati.</p> 
<p><A NAME="an_3:12">3:12</A>&nbsp;Cos&#236; parla l&#8217;Eterno: Come il pastore strappa dalla gola del leone due gambe o un pezzo d&#8217;orecchio, cos&#236; scamperanno i figliuoli d&#8217;Israele che in Samaria stanno ora seduti sull&#8217;angolo d&#8217;un divano o sui damaschi d&#8217;un letto.</p> 
<p><A NAME="an_3:13">3:13</A>&nbsp;Ascoltate questo e attestatelo alla casa di Giacobbe! dice il Signore, l&#8217;Eterno, l&#8217;Iddio degli eserciti:</p> 
<p><A NAME="an_3:14">3:14</A>&nbsp;(H3-13) Il giorno che io punir&#242; Israele delle sue trasgressioni, punir&#242; anche gli altari di Bethel; e i corni dell&#8217;altare saranno spezzati e cadranno al suolo.</p> 
<p><A NAME="an_3:15">3:15</A>&nbsp;(H3-14) E abbatter&#242; le case d&#8217;inverno e le case d&#8217;estate; le case d&#8217;avorio saranno distrutte, e le grandi case spariranno, dice l&#8217;Eterno.</p> 
<p><A NAME="an_4:1">4:1</A>&nbsp;Ascoltate questa parola, vacche di Basan, che state sul monte di Samaria, voi, che opprimete gli umili, che maltrattate i poveri, che dite ai vostri signori: "Portate qua, che beviamo!"</p> 
<p><A NAME="an_4:2">4:2</A>&nbsp;Il Signore, l&#8217;Eterno, l&#8217;ha giurato per la sua santit&#224;: Ecco, verranno per voi de&#8217; giorni, in cui sarete tratte fiori con degli uncini, e i vostri figliuoli con gli ami da pesca;</p> 
<p><A NAME="an_4:3">4:3</A>&nbsp;voi uscirete per le brecce, ognuna dritto davanti a s&#233;, e abbandonerete i vostri palazzi.</p> 
<p><A NAME="an_4:4">4:4</A>&nbsp;Andate a Bethel, e peccate! a Ghilgal e peccate anche di pi&#249;! Recate ogni mattina i vostri sacrifizi, e ogni tre giorni le vostre decime!</p> 
<p><A NAME="an_4:5">4:5</A>&nbsp;Fate fumare sacrifizi d&#8217;azioni di grazie con lievito! Bandite delle offerte volontarie, proclamatele! Poich&#233; cos&#236; amate di fare, o figliuoli d&#8217;Israele, dice il Signore, l&#8217;Eterno.</p> 
<p><A NAME="an_4:6">4:6</A>&nbsp;E io, dal canto mio, v&#8217;ho lasciati a denti asciutti in tutte le vostre citt&#224;; v&#8217;ho fatto mancare il pane in tutte le vostre dimore; ma voi non siete tornati a me, dice l&#8217;Eterno.</p> 
<p><A NAME="an_4:7">4:7</A>&nbsp;E v&#8217;ho pure rifiutato la pioggia, quando mancavano ancora tre mesi alla mietitura; ho fatto piovere sopra una citt&#224;, e non ho fatto piovere sopra un&#8217;altra citt&#224;; una parte di campo ha ricevuto la pioggia, e la parte di su cui non ha piovuto &#232; seccata.</p> 
<p><A NAME="an_4:8">4:8</A>&nbsp;Due, tre citt&#224; vagavano verso un&#8217;altra citt&#224; per bever dell&#8217;acqua, e non potean dissetarsi; ma voi non siete tornati a me, dice l&#8217;Eterno.</p> 
<p><A NAME="an_4:9">4:9</A>&nbsp;Io vi ho colpito di ruggine e di carbonchio; le locuste han divorato i vostri numerosi giardini, le vostre vigne, i vostri fichi, i vostri ulivi; ma voi non siete tornati a me, dice l&#8217;Eterno.</p> 
<p><A NAME="an_4:10">4:10</A>&nbsp;Io ha mandato fra voi la peste, come in Egitto; ho ucciso i vostri giovani per la spada, e ho catturato i vostri cavalli; v&#8217;ho fatto salire al naso il puzzo de&#8217; vostri accampamenti; ma voi non siete tornati a me, dice l&#8217;Eterno.</p> 
<p><A NAME="an_4:11">4:11</A>&nbsp;Io vi ho sovvertiti, come quando Dio sovvert&#236; Sodoma e Gomorra, e voi siete stati come un tizzone strappato dal fuoco; ma voi non siete tornati a me, dice l&#8217;Eterno.</p> 
<p><A NAME="an_4:12">4:12</A>&nbsp;Perci&#242;, io ti far&#242; come ho detto, o Israele; e poich&#233; io far&#242; questo contro di te, preparati, o Israele, a incontrare il tuo Dio!</p> 
<p><A NAME="an_4:13">4:13</A>&nbsp;Poich&#233;, eccolo colui che forma i monti e crea il vento, e fa conoscere all&#8217;uomo qual &#232; il suo pensiero; colui che muta l&#8217;aurora in tenebre, e cammina sugli alti luoghi della terra; il suo nome &#232; l&#8217;Eterno, l&#8217;Iddio degli eserciti.</p> 
<p><A NAME="an_5:1">5:1</A>&nbsp;Ascoltate questa parola; questo lamento che io pronunzio su voi, o casa d&#8217;Israele!</p> 
<p><A NAME="an_5:2">5:2</A>&nbsp;La vergine d&#8217;Israele &#232; caduta, e non risorger&#224; pi&#249;; giace distesa sul suo suolo n&#233; v&#8217;&#232; chi la rialzi.</p> 
<p><A NAME="an_5:3">5:3</A>&nbsp;Poich&#233; cos&#236; parla il Signore, l&#8217;Eterno: Alla citt&#224; che metteva in campagna mille uomini, non ne resteranno che cento; alla citt&#224; che ne metteva in campagna cento, non ne resteranno che dieci per la casa d&#8217;Israele.</p> 
<p><A NAME="an_5:4">5:4</A>&nbsp;Poich&#233; cos&#236; parla l&#8217;Eterno alla casa d&#8217;Israele: Cercatemi e vivrete!</p> 
<p><A NAME="an_5:5">5:5</A>&nbsp;Non cercate Bethel, non andate a Ghilgal non vi recate fino a Beer-Sceba; perch&#233; Ghilgal andr&#224; di sicuro in cattivit&#224;, e Bethel sar&#224; ridotto a niente.</p> 
<p><A NAME="an_5:6">5:6</A>&nbsp;Cercate l&#8217;Eterno e vivrete, per tema ch&#8217;egli non s&#8217;avventi come un fuoco sulla casa di Giuseppe, e la divori senza che in Bethel ci sia chi spenga</p> 
<p><A NAME="an_5:7">5:7</A>&nbsp;o voi che mutate il diritto in assenzio, e gettate a terra la giustizia.</p> 
<p><A NAME="an_5:8">5:8</A>&nbsp;Egli ha fatto le Pleiadi e Orione, muta l&#8217;ombra di morte in aurora, e fa del giorno una notte oscura; chiama le acque del mare, e le riversa sulla faccia della terra: il suo nome &#232; l&#8217;Eterno.</p> 
<p><A NAME="an_5:9">5:9</A>&nbsp;Egli fa sorger d&#8217;improvviso la ruina sui potenti, s&#236; ch&#233; la ruina piomba sulle fortezze.</p> 
<p><A NAME="an_5:10">5:10</A>&nbsp;Essi odiano colui che li riprende alla porta, e hanno in orrore che parla con integrit&#224;.</p> 
<p><A NAME="an_5:11">5:11</A>&nbsp;Perci&#242;, visto che calpestate il povero ed esigete da lui donativi di frumento, voi fabbricate case di pietre da taglio, ma non le abiterete; piantate vigne deliziose, ma non ne berrete il vino.</p> 
<p><A NAME="an_5:12">5:12</A>&nbsp;Poich&#233; io conosco come son numerose le vostre trasgressioni, come son gravi i vostri peccati; voi sopprimete il giusto, accettate regali e fate torto ai poveri alla porta.</p> 
<p><A NAME="an_5:13">5:13</A>&nbsp;Ecco perch&#233;, in tempi come questi, il savio si tace; perch&#233; i tempi sono malvagi.</p> 
<p><A NAME="an_5:14">5:14</A>&nbsp;Cercate il bene e non il male, onde viviate, e l&#8217;Eterno, l&#8217;Iddio degli eserciti, sia con voi, come dite.</p> 
<p><A NAME="an_5:15">5:15</A>&nbsp;Odiate il male, amate il bene, e, alle porte, stabilite saldamente il diritto. Forse, l&#8217;Eterno, l&#8217;Iddio degli eserciti, avr&#224; piet&#224; del rimanente di Giuseppe.</p> 
<p><A NAME="an_5:16">5:16</A>&nbsp;Perci&#242;, cos&#236; dice l&#8217;Eterno, l&#8217;Iddio degli eserciti, il Signore: In tutte le piazze si far&#224; lamento, e in tutte le strade si dir&#224;: "Ahim&#232;! ahim&#232;!" Si chiameranno gli agricoltori perch&#233; prendano il lutto, e si ordineranno lamentazioni a quelli che le sanno fare.</p> 
<p><A NAME="an_5:17">5:17</A>&nbsp;In tutte le vigne si far&#224; lamento, perch&#233; io passer&#242; in mezzo a te, dice l&#8217;Eterno.</p> 
<p><A NAME="an_5:18">5:18</A>&nbsp;Guai a voi che desiderate il giorno dell&#8217;Eterno! Che v&#8217;aspettate voi dal giorno dell&#8217;Eterno? Sar&#224; un giorno di tenebre, non di luce.</p> 
<p><A NAME="an_5:19">5:19</A>&nbsp;Sar&#224; di voi come d&#8217;uno che fugge davanti a un leone, e lo incontra un orso; come d&#8217;uno ch&#8217;entra in casa, appoggia la mano sulla parete, e un serpente lo morde.</p> 
<p><A NAME="an_5:20">5:20</A>&nbsp;Il giorno dell&#8217;Eterno non &#232; esso forse tenebre, e non luce? oscurissimo e senza splendore?</p> 
<p><A NAME="an_5:21">5:21</A>&nbsp;Io odio, disprezzo le vostre feste, non prendo piacere nelle vostre solenni raunanze.</p> 
<p><A NAME="an_5:22">5:22</A>&nbsp;Se m&#8217;offrite i vostri olocausti e le vostre oblazioni, io non li gradisco; e non fo conto delle bestie grasse, che m&#8217;offrite in sacrifizi di azioni di grazie.</p> 
<p><A NAME="an_5:23">5:23</A>&nbsp;Lungi da me il rumore de&#8217; tuoi canti! ch&#8217;io non oda pi&#249; la musica de&#8217; tuoi salt&#232;ri!</p> 
<p><A NAME="an_5:24">5:24</A>&nbsp;Ma corra il diritto com&#8217;acqua, e la giustizia, come un rivo perenne!</p> 
<p><A NAME="an_5:25">5:25</A>&nbsp;O casa d&#8217;Israele, mi presentaste voi sacrifizi e oblazioni nel deserto, durante i quarant&#8217;anni?</p> 
<p><A NAME="an_5:26">5:26</A>&nbsp;Orbene voi vi toglierete in ispalla il baldacchino del vostro re, e il piedistallo delle vostre immagini, la stella dei vostri d&#232;i, che voi vi siete fatti;</p> 
<p><A NAME="an_5:27">5:27</A>&nbsp;e vi far&#242; andare in cattivit&#224; al di l&#224; di Damasco, dice l&#8217;Eterno, che ha nome l&#8217;Iddio degli eserciti.</p> 
<p><A NAME="an_6:1">6:1</A>&nbsp;Guai a quelli che vivon tranquilli in Sion, e fiduciosi sul monte di Samaria! Ai notabili della prima fra le nazioni, dietro ai quali va la casa d&#8217;Israele!</p> 
<p><A NAME="an_6:2">6:2</A>&nbsp;Passate a Calne e guadate, e di l&#224; andate fino a Hamath la grande, poi scendete a Gath dei Filistei: Quelle citt&#224; stanno esse meglio di questi regni? O il loro territorio &#232; esso pi&#249; vasto del vostro?</p> 
<p><A NAME="an_6:3">6:3</A>&nbsp;Voi volete allontanare il giorno malvagio e fate avvicinare il regno della violenza.</p> 
<p><A NAME="an_6:4">6:4</A>&nbsp;Giacciono sul letti d&#8217;avorio, si sdraiano sui loro divani, mangiano gli agnelli del gregge e i vitelli tratti dalla stalla.</p> 
<p><A NAME="an_6:5">6:5</A>&nbsp;Vaneggiano al suon del salt&#232;ro, s&#8217;inventano strumenti musicali come Davide;</p> 
<p><A NAME="an_6:6">6:6</A>&nbsp;bevono il vino in larghe coppe e s&#8217;ungono con gli oli pi&#249; squisiti, ma non s&#8217;addolorano per la ruina di Giuseppe.</p> 
<p><A NAME="an_6:7">6:7</A>&nbsp;Perci&#242; se n&#8217;andranno in cattivit&#224; alla testa dei deportati; e cesseranno i clamori di questi banchettanti.</p> 
<p><A NAME="an_6:8">6:8</A>&nbsp;Il Signore, l&#8217;Eterno l&#8217;ha giurato per s&#233; stesso, dice l&#8217;Eterno, l&#8217;Iddio degli eserciti: Io detesto la magnificenza di Giacobbe, odio i suoi palazzi, e dar&#242; in man del nemico la citt&#224; con tutto quel che contiene.</p> 
<p><A NAME="an_6:9">6:9</A>&nbsp;E avverr&#224; che, se restan dieci uomini in una casa, morranno.</p> 
<p><A NAME="an_6:10">6:10</A>&nbsp;Un parente verr&#224; con colui che brucia i corpi a prendere il morto, e portarne via di casa le ossa; e dir&#224; a colui che &#232; in fondo alla casa: "Ce n&#8217;&#232; altri con te?" L&#8217;altro risponder&#224;: "No". E il primo dir&#224;: "Zitto! Non &#232; il momento di menzionare il nome dell&#8217;Eterno".</p> 
<p><A NAME="an_6:11">6:11</A>&nbsp;Poich&#233;, ecco, l&#8217;Eterno comanda, e fa cadere a pezzi la casa grande e riduce la piccola in frantumi.</p> 
<p><A NAME="an_6:12">6:12</A>&nbsp;I cavalli corrono essi sulle rocce, vi si ara egli coi bovi, che voi mutiate il diritto in veleno, e il frutto della giustizia in assenzio?</p> 
<p><A NAME="an_6:13">6:13</A>&nbsp;Voi, che vi rallegrate di cose da nulla; voi, che dite: "Non &#232; egli con la nostra forza che abbiamo acquistato potenza?"</p> 
<p><A NAME="an_6:14">6:14</A>&nbsp;Poich&#233;, ecco, o casa d&#8217;Israele, dice l&#8217;Eterno, l&#8217;Iddio degli eserciti, io faccio sorgere contro di voi, una nazione che vi opprimer&#224; dall&#8217;ingresso di Hamath fino al torrente del deserto.</p> 
<p><A NAME="an_7:1">7:1</A>&nbsp;Il Signore, l&#8217;Eterno, mi diede questa visione: ecco che egli formava delle locuste al primo spuntar delle guaime: era il guaime dopo la falciatura per il re.</p> 
<p><A NAME="an_7:2">7:2</A>&nbsp;E quand&#8217;esse ebbero finito di divorare l&#8217;erba della terra, io dissi: "Signore, Eterno, deh, perdona! Come potrebbe sussistere Giacobbe piccolo com&#8217;egli &#232;?"</p> 
<p><A NAME="an_7:3">7:3</A>&nbsp;L&#8217;Eterno si pent&#236; di questo: "Ci&#242; non avverr&#224;"; disse l&#8217;Eterno.</p> 
<p><A NAME="an_7:4">7:4</A>&nbsp;Il Signore, l&#8217;Eterno, mi diede questa visione: Ecco, il Signore, l&#8217;Eterno, proclamava di voler difender la sua causa mediante il fuoco; e il fuoco divor&#242; il grande abisso, e stava per divorare l&#8217;eredit&#224;.</p> 
<p><A NAME="an_7:5">7:5</A>&nbsp;Allora io dissi: "Signore, Eterno, deh, cessa! Come potrebbe sussistere Giacobbe, piccolo com&#8217;egli &#232;?"</p> 
<p><A NAME="an_7:6">7:6</A>&nbsp;L&#8217;Eterno si pent&#236; di questo: "Neppur quello avverr&#224;", disse il Signore, l&#8217;Eterno.</p> 
<p><A NAME="an_7:7">7:7</A>&nbsp;Egli mi diede questa visione: Ecco, il Signore stava sopra un muro tirato a piombo, e aveva in mano un piombino.</p> 
<p><A NAME="an_7:8">7:8</A>&nbsp;E l&#8217;Eterno mi disse: "Amos, che vedi?" Io risposi: "Un piombino". E il Signore disse: "Ecco, io pongo il piombino in mezzo al mio popolo d&#8217;Israele; io non gli user&#242; pi&#249; oltre tolleranza;</p> 
<p><A NAME="an_7:9">7:9</A>&nbsp;saranno devastati gli alti luoghi d&#8217;Isacco, i santuari d&#8217;Israele saranno distrutti, ed io mi lever&#242; con la spada contro la casa di Geroboamo".</p> 
<p><A NAME="an_7:10">7:10</A>&nbsp;Allora Amatsia, sacerdote di Bethel, mand&#242; a dire a Geroboamo, re d&#8217;Israele: "Amos congiura contro di te in mezzo alla casa d&#8217;Israele; il paese non pu&#242; sopportare tutte le sue parole.</p> 
<p><A NAME="an_7:11">7:11</A>&nbsp;Amos, infatti, ha detto: Geroboamo morr&#224; di spada e Israele sar&#224; menato in cattivit&#224; lungi dal suo paese".</p> 
<p><A NAME="an_7:12">7:12</A>&nbsp;E Amatsia disse ad Amos: "Veggente, vattene, fuggi nel paese di Giuda; mangia col&#224; il tuo pane, e l&#224; profetizza;</p> 
<p><A NAME="an_7:13">7:13</A>&nbsp;ma a Bethel non profetar pi&#249;, perch&#233; &#232; un santuario del re e una residenza reale".</p> 
<p><A NAME="an_7:14">7:14</A>&nbsp;Allora Amos rispose e disse: "Io non sono profeta, n&#233; discepolo di profeta; ero un mandriano, e coltivavo i sicomori;</p> 
<p><A NAME="an_7:15">7:15</A>&nbsp;l&#8217;Eterno mi perse di dietro al gregge, e l&#8217;Eterno mi disse: Va&#8217;, profetizza al mio popolo d&#8217;Israele.</p> 
<p><A NAME="an_7:16">7:16</A>&nbsp;Or dunque ascolta la parola dell&#8217;Eterno: Tu dici: Non profetare contro Israele, e non predicare contro la casa d&#8217;Isacco!</p> 
<p><A NAME="an_7:17">7:17</A>&nbsp;Perci&#242; cos&#236; parla l&#8217;Eterno: La tua moglie si prostituir&#224; nella citt&#224;, i tuoi figliuoli e le tue figliuole cadranno per la spada, il tuo paese sar&#224; spartito con la cordicella, e tu stesso morrai su terra impura e Israele sar&#224; certamente menato in cattivit&#224;, lungi dal suo paese".</p> 
<p><A NAME="an_8:1">8:1</A>&nbsp;Il Signore, l&#8217;Eterno, mi diede questa visione: Ecco, era un paniere di frutti maturi.</p> 
<p><A NAME="an_8:2">8:2</A>&nbsp;Egli mi disse: "Amos, che vedi?" Io risposi: "Un paniere di frutti maturi". E l&#8217;Eterno mi disse: Matura &#232; la fine del mio popolo d&#8217;Israele; io non gli user&#242; pi&#249; tolleranza.</p> 
<p><A NAME="an_8:3">8:3</A>&nbsp;In quel giorno, dice il Signore, l&#8217;Eterno, i canti del palazzo diventeranno degli urli; grande sar&#224; il numero dei cadaveri; saran gettati da per tutto in silenzio.</p> 
<p><A NAME="an_8:4">8:4</A>&nbsp;Ascoltate questo, o voi che vorreste trangugiare il povero e distruggere gli umili del paese;</p> 
<p><A NAME="an_8:5">8:5</A>&nbsp;voi che dite: "Quando finir&#224; il novilunio, perch&#233; possiam vendere il grano? Quando finir&#224; il sabato, perch&#233; possiamo aprire i granai, scemando l&#8217;efa, aumentando il siclo, falsificando le bilance per frodare,</p> 
<p><A NAME="an_8:6">8:6</A>&nbsp;comprando il misero per denaro, e il povero se deve un paio di sandali? E venderemo anche la vagliatura del grano!"</p> 
<p><A NAME="an_8:7">8:7</A>&nbsp;L&#8217;Eterno l&#8217;ha giurato per colui ch&#8217;&#232; la gloria di Giacobbe: Mai dimenticher&#242; alcuna delle vostre opere.</p> 
<p><A NAME="an_8:8">8:8</A>&nbsp;Il paese non tremer&#224; esso a motivo di questo? Ogni suo abitante non ne far&#224; egli cordoglio? Il paese si sollever&#224; tutto quanto come il fiume, ondegger&#224;, e s&#8217;abbasser&#224; come il fiume d&#8217;Egitto.</p> 
<p><A NAME="an_8:9">8:9</A>&nbsp;E in quel giorno avverr&#224;, dice il Signore, l&#8217;Eterno, che io far&#242; tramontare il sole a mezzod&#236;, e in pieno giorno far&#242; venire le tenebre sulla terra.</p> 
<p><A NAME="an_8:10">8:10</A>&nbsp;Muter&#242; le vostre feste in lutto, e tutti i vostri conti in lamento; coprir&#242; di sacchi tutti i fianchi, e ogni testa sar&#224; rasa. Getter&#242; il paese in lutto come un figlio unico, e la sua fine sar&#224; come un giorno d&#8217;amarezza.</p> 
<p><A NAME="an_8:11">8:11</A>&nbsp;Ecco, vengono i giorni, dice il Signore, l&#8217;Eterno, ch&#8217;io mander&#242; la fame nel paese, non fame di pane o sete d&#8217;acqua, ma la fame e la sete d&#8217;udire le parole dell&#8217;Eterno.</p> 
<p><A NAME="an_8:12">8:12</A>&nbsp;Allora, errando da un mare all&#8217;altro, dal settentrione al levante, correranno qua e l&#224; in cerca della parola dell&#8217;Eterno, e non la troveranno.</p> 
<p><A NAME="an_8:13">8:13</A>&nbsp;In quel giorno, le belle vergini e i giovani verranno meno per la sete.</p> 
<p><A NAME="an_8:14">8:14</A>&nbsp;Quelli che giurano per il peccato di Samaria e dicono: "Com&#8217;&#232; vero che il tuo Dio vive; o Dan" e: "Viva la via di Beer-Sceba!" cadranno e non risorgeranno pi&#249;.</p> 
<p><A NAME="an_9:1">9:1</A>&nbsp;Io vidi il Signore che stava in piedi sull&#8217;altare, e disse: "Percuoti i capitelli e siano scrollati gli architravi! Spezzali sul capo di tutti quanti, ed io uccider&#242; il resto con la spada! Nessun d&#8217;essi si salver&#224; con la fuga, nessun d&#8217;essi scamper&#224;.</p> 
<p><A NAME="an_9:2">9:2</A>&nbsp;Quand&#8217;anche penetrassero nel soggiorno dei morti, la mia mano li strapper&#224; di l&#224;; quand&#8217;anche salissero in cielo, di l&#224; io li trarr&#242; gi&#249;.</p> 
<p><A NAME="an_9:3">9:3</A>&nbsp;Quand&#8217;anche si nascondessero in vetta al Carmelo, io li scover&#242; col&#224; e li prender&#242;; quand&#8217;anche s&#8217;occultassero al mio sguardo in fondo al mare, l&#224; comander&#242; al serpente di morderli,</p> 
<p><A NAME="an_9:4">9:4</A>&nbsp;e quand&#8217;anche andassero in cattivit&#224; davanti ai loro nemici, l&#224; comander&#242; alla spada di ucciderli; io fisser&#242; su di essi i miei occhi per il loro male, e non per il loro bene.</p> 
<p><A NAME="an_9:5">9:5</A>&nbsp;Il Signore, l&#8217;Iddio degli eserciti, &#232; quegli che tocca la terra, ed essa si strugge, e tutti i suoi abitanti fanno cordoglio; essa si solleva tutta quanta come il fiume, e s&#8217;abbassa come il fiume d&#8217;Egitto.</p> 
<p><A NAME="an_9:6">9:6</A>&nbsp;Egli &#232; colui che costruisce nei cieli le sue stanze superiori, e ha fondato la sua v&#242;lta sulla terra; egli chiama le acque del mare, e le spande sulla faccia della terra; il suo nome &#232; l&#8217;Eterno.</p> 
<p><A NAME="an_9:7">9:7</A>&nbsp;Non siete voi per me come i figliuoli degli Etiopi, o figliuoli d&#8217;Israele? dice l&#8217;Eterno. Non trassi io Israele fuori dal paese d&#8217;Egitto, e i Filistei da Caftor, e i Siri da Kir?</p> 
<p><A NAME="an_9:8">9:8</A>&nbsp;Ecco, gli occhi del Signore, dell&#8217;Eterno, stanno sul regno peccatore, e io lo distrugger&#242; di sulla faccia della terra; nondimeno, io non distrugger&#242; del tutto la casa di Giacobbe, dice l&#8217;Eterno.</p> 
<p><A NAME="an_9:9">9:9</A>&nbsp;Poich&#233;, ecco, io dar&#242; l&#8217;ordine, e scuoter&#242; la casa d&#8217;Israele fra tutte le nazioni, come si fa col vaglio; e non cadr&#224; un granello in terra.</p> 
<p><A NAME="an_9:10">9:10</A>&nbsp;Tutti i peccatori del mio popolo morranno per la spada; essi, che dicono: "Il male non giunger&#224; fino a noi, e non ci toccher&#224;".</p> 
<p><A NAME="an_9:11">9:11</A>&nbsp;In quel giorno, io rialzer&#242; la capanna di Davide ch&#8217;&#232; caduta, ne riparer&#242; le rotture, ne rilever&#242; le rovine, la ricostruir&#242; com&#8217;era ai giorni antichi,</p> 
<p><A NAME="an_9:12">9:12</A>&nbsp;affinch&#233; possegga il resto d&#8217;Edom e tutte le nazioni sulle quali &#232; invocato il mio nome, dice l&#8217;Eterno che far&#224; questo.</p> 
<p><A NAME="an_9:13">9:13</A>&nbsp;Ecco, i giorni vengono, dice l&#8217;Eterno, quando l&#8217;aratore raggiunger&#224; il mietitore, e il pigiator dell&#8217;uva colui che sparge il seme; quando i monti stilleranno mosto e tutti i colli si struggeranno.</p> 
<p><A NAME="an_9:14">9:14</A>&nbsp;E io trarr&#242; dalla cattivit&#224; il mio popolo d&#8217;Israele; ed essi riedificheranno le citt&#224; desolate, e le abiteranno; pianteranno vigne, e ne berranno il vino; faranno giardini, e ne mangeranno i frutti.</p> 
<p><A NAME="an_9:15">9:15</A>&nbsp;Io li pianter&#242; sul loro suolo, e non saranno mai pi&#249; divelti dal suolo che io ho dato loro, dice l&#8217;Eterno, il tuo Dio.</p> 
<p><HR>
<CENTER>
<A HREF="oba.htm">Next: Obadiah</A></CENTER>
</BODY>
</HTML>
