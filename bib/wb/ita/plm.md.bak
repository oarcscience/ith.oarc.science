[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](tit)  [Next](heb.md) 

------------------------------------------------------------------------

### Italian Bible: Philemon

<span id="an_1:1">1:1</span> Paolo, prigione di Cristo Gesù, e il
fratello Timoteo, a Filemone, nostro diletto e compagno d’opera,

<span id="an_1:2">1:2</span> e alla sorella Apfia, e ad Archippo, nostro
compagno d’armi, alla chiesa che è in casa tua,

<span id="an_1:3">1:3</span> grazia a voi e pace da Dio nostro Padre e
dal Signor Gesù Cristo.

<span id="an_1:4">1:4</span> Io rendo sempre grazie all’Iddio mio,
facendo menzione di te nelle mie preghiere,

<span id="an_1:5">1:5</span> giacché odo parlare dell’amore e della fede
che hai nel Signor Gesù e verso tutti i santi,

<span id="an_1:6">1:6</span> e domando che la nostra comunione di fede
sia efficace nel farti riconoscere ogni bene che si compia in noi alla
gloria di Cristo.

<span id="an_1:7">1:7</span> Poiché ho provato una grande allegrezza e
consolazione pel tuo amore, perché il cuore dei santi è stato ricreato
per mezzo tuo, o fratello.

<span id="an_1:8">1:8</span> Perciò, benché io abbia molta libertà in
Cristo di comandarti quel che convien fare,

<span id="an_1:9">1:9</span> preferisco fare appello alla tua carità,
semplicemente come Paolo, vecchio, e adesso anche prigione di Cristo
Gesù;

<span id="an_1:10">1:10</span> ti prego per il mio figliuolo che ho
generato nelle mie catene,

<span id="an_1:11">1:11</span> per Onesimo che altra volta ti fu
disutile, ma che ora è utile a te ed a me.

<span id="an_1:12">1:12</span> Io te l’ho rimandato, lui, ch’è quanto
dire, le viscere mie.

<span id="an_1:13">1:13</span> Avrei voluto tenerlo presso di me,
affinché in vece tua mi servisse nelle catene che porto a motivo del
Vangelo;

<span id="an_1:14">1:14</span> ma, senza il tuo parere, non ho voluto
far nulla, affinché il tuo beneficio non fosse come forzato, ma
volontario.

<span id="an_1:15">1:15</span> Infatti, per questo, forse, egli è stato
per breve tempo separato da te, perché tu lo recuperassi per sempre;

<span id="an_1:16">1:16</span> non più come uno schiavo, ma come da più
di uno schiavo, come un fratello caro specialmente a me, ma ora quanto
più a te, e nella carne e nel Signore!

<span id="an_1:17">1:17</span> Se dunque tu mi tieni per un consocio,
ricevilo come faresti di me.

<span id="an_1:18">1:18</span> che se t’ha fatto alcun torto o ti deve
qualcosa, addebitalo a me.

<span id="an_1:19">1:19</span> Io, Paolo, lo scrivo di mio proprio
pugno: io lo pagherò; per non dirti che tu mi sei debitore perfino di te
stesso.

<span id="an_1:20">1:20</span> Sì, fratello, io vorrei da te un qualche
utile nel Signore; deh, ricrea il mio cuore in Cristo.

<span id="an_1:21">1:21</span> Ti scrivo confidando nella tua
ubbidienza, sapendo che tu farai anche al di là di quel che dico.

<span id="an_1:22">1:22</span> Preparami al tempo stesso un alloggio,
perché spero che, per le vostre preghiere, io vi sarò donato.

<span id="an_1:23">1:23</span> Epafra, mio compagno di prigione in
Cristo Gesù, ti saluta.

<span id="an_1:24">1:24</span> Così fanno Marco, Aristarco, Dema, Luca,
miei compagni d’opera.

<span id="an_1:25">1:25</span> La grazia del Signor Gesù Cristo sia con
lo spirito vostro.

------------------------------------------------------------------------

[Next: Hebrews](heb.md)
