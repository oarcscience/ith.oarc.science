[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/luk023)  [KJV](../kjv/luk023.md) 
[Vul](../vul/luk023.md)   
  
[Luke Index](luk.md)  
  [Previous](luk022)  [Next](luk024.md) 

------------------------------------------------------------------------

### Greek NT: Luke Chapter 23

<span id="001">1</span> καὶ ἀναστὰν ἅπαν τὸ πλῆθος αὐτῶν ἤγαγον αὐτὸν
ἐπὶ τὸν πιλᾶτον.

<span id="002">2</span> ἤρξαντο δὲ κατηγορεῖν αὐτοῦ λέγοντες, τοῦτον
εὕραμεν διαστρέφοντα τὸ ἔθνος ἡμῶν καὶ κωλύοντα φόρους καίσαρι διδόναι
καὶ λέγοντα ἑαυτὸν χριστὸν βασιλέα εἶναι.

<span id="003">3</span> ὁ δὲ πιλᾶτος ἠρώτησεν αὐτὸν λέγων, σὺ εἶ ὁ
βασιλεὺς τῶν ἰουδαίων; ὁ δὲ ἀποκριθεὶς αὐτῶ ἔφη, σὺ λέγεις.

<span id="004">4</span> ὁ δὲ πιλᾶτος εἶπεν πρὸς τοὺς ἀρχιερεῖς καὶ τοὺς
ὄχλους, οὐδὲν εὑρίσκω αἴτιον ἐν τῶ ἀνθρώπῳ τούτῳ.

<span id="005">5</span> οἱ δὲ ἐπίσχυον λέγοντες ὅτι ἀνασείει τὸν λαὸν
διδάσκων καθ᾽ ὅλης τῆς ἰουδαίας, καὶ ἀρξάμενος ἀπὸ τῆς γαλιλαίας ἕως
ὧδε.

<span id="006">6</span> πιλᾶτος δὲ ἀκούσας ἐπηρώτησεν εἰ ὁ ἄνθρωπος
γαλιλαῖός ἐστιν·

<span id="007">7</span> καὶ ἐπιγνοὺς ὅτι ἐκ τῆς ἐξουσίας ἡρῴδου ἐστὶν
ἀνέπεμψεν αὐτὸν πρὸς ἡρῴδην, ὄντα καὶ αὐτὸν ἐν ἱεροσολύμοις ἐν ταύταις
ταῖς ἡμέραις.

<span id="008">8</span> ὁ δὲ ἡρῴδης ἰδὼν τὸν ἰησοῦν ἐχάρη λίαν, ἦν γὰρ
ἐξ ἱκανῶν χρόνων θέλων ἰδεῖν αὐτὸν διὰ τὸ ἀκούειν περὶ αὐτοῦ, καὶ
ἤλπιζέν τι σημεῖον ἰδεῖν ὑπ᾽ αὐτοῦ γινόμενον.

<span id="009">9</span> ἐπηρώτα δὲ αὐτὸν ἐν λόγοις ἱκανοῖς· αὐτὸς δὲ
οὐδὲν ἀπεκρίνατο αὐτῶ.

<span id="010">10</span> εἱστήκεισαν δὲ οἱ ἀρχιερεῖς καὶ οἱ γραμματεῖς
εὐτόνως κατηγοροῦντες αὐτοῦ.

<span id="011">11</span> ἐξουθενήσας δὲ αὐτὸν \[καὶ\] ὁ ἡρῴδης σὺν τοῖς
στρατεύμασιν αὐτοῦ καὶ ἐμπαίξας περιβαλὼν ἐσθῆτα λαμπρὰν ἀνέπεμψεν αὐτὸν
τῶ πιλάτῳ.

<span id="012">12</span> ἐγένοντο δὲ φίλοι ὅ τε ἡρῴδης καὶ ὁ πιλᾶτος ἐν
αὐτῇ τῇ ἡμέρᾳ μετ᾽ ἀλλήλων· προϊπῆρχον γὰρ ἐν ἔχθρᾳ ὄντες πρὸς αὐτούς.

<span id="013">13</span> πιλᾶτος δὲ συγκαλεσάμενος τοὺς ἀρχιερεῖς καὶ
τοὺς ἄρχοντας καὶ τὸν λαὸν

<span id="014">14</span> εἶπεν πρὸς αὐτούς, προσηνέγκατέ μοι τὸν
ἄνθρωπον τοῦτον ὡς ἀποστρέφοντα τὸν λαόν, καὶ ἰδοὺ ἐγὼ ἐνώπιον ὑμῶν
ἀνακρίνας οὐθὲν εὖρον ἐν τῶ ἀνθρώπῳ τούτῳ αἴτιον ὧν κατηγορεῖτε κατ᾽
αὐτοῦ,

<span id="015">15</span> ἀλλ᾽ οὐδὲ ἡρῴδης· ἀνέπεμψεν γὰρ αὐτὸν πρὸς
ἡμᾶς· καὶ ἰδοὺ οὐδὲν ἄξιον θανάτου ἐστὶν πεπραγμένον αὐτῶ.

<span id="016">16</span> παιδεύσας οὗν αὐτὸν ἀπολύσω.

<span id="017">17</span> 

<span id="018">18</span> ἀνέκραγον δὲ παμπληθεὶ λέγοντες, αἶρε τοῦτον,
ἀπόλυσον δὲ ἡμῖν τὸν βαραββᾶν·

<span id="019">19</span> ὅστις ἦν διὰ στάσιν τινὰ γενομένην ἐν τῇ πόλει
καὶ φόνον βληθεὶς ἐν τῇ φυλακῇ.

<span id="020">20</span> πάλιν δὲ ὁ πιλᾶτος προσεφώνησεν αὐτοῖς, θέλων
ἀπολῦσαι τὸν ἰησοῦν·

<span id="021">21</span> οἱ δὲ ἐπεφώνουν λέγοντες, σταύρου, σταύρου
αὐτόν.

<span id="022">22</span> ὁ δὲ τρίτον εἶπεν πρὸς αὐτούς, τί γὰρ κακὸν
ἐποίησεν οὖτος; οὐδὲν αἴτιον θανάτου εὖρον ἐν αὐτῶ· παιδεύσας οὗν αὐτὸν
ἀπολύσω.

<span id="023">23</span> οἱ δὲ ἐπέκειντο φωναῖς μεγάλαις αἰτούμενοι
αὐτὸν σταυρωθῆναι, καὶ κατίσχυον αἱ φωναὶ αὐτῶν.

<span id="024">24</span> καὶ πιλᾶτος ἐπέκρινεν γενέσθαι τὸ αἴτημα αὐτῶν·

<span id="025">25</span> ἀπέλυσεν δὲ τὸν διὰ στάσιν καὶ φόνον βεβλημένον
εἰς φυλακὴν ὃν ᾐτοῦντο, τὸν δὲ ἰησοῦν παρέδωκεν τῶ θελήματι αὐτῶν.

<span id="026">26</span> καὶ ὡς ἀπήγαγον αὐτόν, ἐπιλαβόμενοι σίμωνά τινα
κυρηναῖον ἐρχόμενον ἀπ᾽ ἀγροῦ ἐπέθηκαν αὐτῶ τὸν σταυρὸν φέρειν ὄπισθεν
τοῦ ἰησοῦ.

<span id="027">27</span> ἠκολούθει δὲ αὐτῶ πολὺ πλῆθος τοῦ λαοῦ καὶ
γυναικῶν αἳ ἐκόπτοντο καὶ ἐθρήνουν αὐτόν.

<span id="028">28</span> στραφεὶς δὲ πρὸς αὐτὰς \[ὁ\] ἰησοῦς εἶπεν,
θυγατέρες ἰερουσαλήμ, μὴ κλαίετε ἐπ᾽ ἐμέ· πλὴν ἐφ᾽ ἑαυτὰς κλαίετε καὶ
ἐπὶ τὰ τέκνα ὑμῶν,

<span id="029">29</span> ὅτι ἰδοὺ ἔρχονται ἡμέραι ἐν αἷς ἐροῦσιν,
μακάριαι αἱ στεῖραι καὶ αἱ κοιλίαι αἳ οὐκ ἐγέννησαν καὶ μαστοὶ οἳ οὐκ
ἔθρεψαν.

<span id="030">30</span> τότε ἄρξονται λέγειν τοῖς ὄρεσιν, πέσετε ἐφ᾽
ἡμᾶς, καὶ τοῖς βουνοῖς, καλύψατε ἡμᾶς·

<span id="031">31</span> ὅτι εἰ ἐν τῶ ὑγρῶ ξύλῳ ταῦτα ποιοῦσιν, ἐν τῶ
ξηρῶ τί γένηται;

<span id="032">32</span> ἤγοντο δὲ καὶ ἕτεροι κακοῦργοι δύο σὺν αὐτῶ
ἀναιρεθῆναι.

<span id="033">33</span> καὶ ὅτε ἦλθον ἐπὶ τὸν τόπον τὸν καλούμενον
κρανίον, ἐκεῖ ἐσταύρωσαν αὐτὸν καὶ τοὺς κακούργους, ὃν μὲν ἐκ δεξιῶν ὃν
δὲ ἐξ ἀριστερῶν.

<span id="034">34</span> \[\[ὁ δὲ ἰησοῦς ἔλεγεν, πάτερ, ἄφες αὐτοῖς, οὐ
γὰρ οἴδασιν τί ποιοῦσιν.\]\] διαμεριζόμενοι δὲ τὰ ἱμάτια αὐτοῦ ἔβαλον
κλήρους.

<span id="035">35</span> καὶ εἱστήκει ὁ λαὸς θεωρῶν. ἐξεμυκτήριζον δὲ
καὶ οἱ ἄρχοντες λέγοντες, ἄλλους ἔσωσεν, σωσάτω ἑαυτόν, εἰ οὖτός ἐστιν ὁ
χριστὸς τοῦ θεοῦ ὁ ἐκλεκτός.

<span id="036">36</span> ἐνέπαιξαν δὲ αὐτῶ καὶ οἱ στρατιῶται
προσερχόμενοι, ὄξος προσφέροντες αὐτῶ

<span id="037">37</span> καὶ λέγοντες, εἰ σὺ εἶ ὁ βασιλεὺς τῶν ἰουδαίων,
σῶσον σεαυτόν.

<span id="038">38</span> ἦν δὲ καὶ ἐπιγραφὴ ἐπ᾽ αὐτῶ, ὁ βασιλεὺς τῶν
ἰουδαίων οὖτος.

<span id="039">39</span> εἷς δὲ τῶν κρεμασθέντων κακούργων ἐβλασφήμει
αὐτὸν λέγων, οὐχὶ σὺ εἶ ὁ χριστός; σῶσον σεαυτὸν καὶ ἡμᾶς.

<span id="040">40</span> ἀποκριθεὶς δὲ ὁ ἕτερος ἐπιτιμῶν αὐτῶ ἔφη, οὐδὲ
φοβῇ σὺ τὸν θεόν, ὅτι ἐν τῶ αὐτῶ κρίματι εἶ;

<span id="041">41</span> καὶ ἡμεῖς μὲν δικαίως, ἄξια γὰρ ὧν ἐπράξαμεν
ἀπολαμβάνομεν· οὖτος δὲ οὐδὲν ἄτοπον ἔπραξεν.

<span id="042">42</span> καὶ ἔλεγεν, ἰησοῦ, μνήσθητί μου ὅταν ἔλθῃς εἰς
τὴν βασιλείαν σου.

<span id="043">43</span> καὶ εἶπεν αὐτῶ, ἀμήν σοι λέγω, σήμερον μετ᾽
ἐμοῦ ἔσῃ ἐν τῶ παραδείσῳ.

<span id="044">44</span> καὶ ἦν ἤδη ὡσεὶ ὥρα ἕκτη καὶ σκότος ἐγένετο ἐφ᾽
ὅλην τὴν γῆν ἕως ὥρας ἐνάτης

<span id="045">45</span> τοῦ ἡλίου ἐκλιπόντος, ἐσχίσθη δὲ τὸ καταπέτασμα
τοῦ ναοῦ μέσον.

<span id="046">46</span> καὶ φωνήσας φωνῇ μεγάλῃ ὁ ἰησοῦς εἶπεν, πάτερ,
εἰς χεῖράς σου παρατίθεμαι τὸ πνεῦμά μου· τοῦτο δὲ εἰπὼν ἐξέπνευσεν.

<span id="047">47</span> ἰδὼν δὲ ὁ ἑκατοντάρχης τὸ γενόμενον ἐδόξαζεν
τὸν θεὸν λέγων, ὄντως ὁ ἄνθρωπος οὖτος δίκαιος ἦν.

<span id="048">48</span> καὶ πάντες οἱ συμπαραγενόμενοι ὄχλοι ἐπὶ τὴν
θεωρίαν ταύτην, θεωρήσαντες τὰ γενόμενα, τύπτοντες τὰ στήθη ὑπέστρεφον.

<span id="049">49</span> εἱστήκεισαν δὲ πάντες οἱ γνωστοὶ αὐτῶ ἀπὸ
μακρόθεν, καὶ γυναῖκες αἱ συνακολουθοῦσαι αὐτῶ ἀπὸ τῆς γαλιλαίας, ὁρῶσαι
ταῦτα.

<span id="050">50</span> καὶ ἰδοὺ ἀνὴρ ὀνόματι ἰωσὴφ βουλευτὴς ὑπάρχων
\[καὶ\] ἀνὴρ ἀγαθὸς καὶ δίκαιος

<span id="051">51</span> \_ οὖτος οὐκ ἦν συγκατατεθειμένος τῇ βουλῇ καὶ
τῇ πράξει αὐτῶν \_ ἀπὸ ἁριμαθαίας πόλεως τῶν ἰουδαίων, ὃς προσεδέχετο
τὴν βασιλείαν τοῦ θεοῦ,

<span id="052">52</span> οὖτος προσελθὼν τῶ πιλάτῳ ᾐτήσατο τὸ σῶμα τοῦ
ἰησοῦ,

<span id="053">53</span> καὶ καθελὼν ἐνετύλιξεν αὐτὸ σινδόνι, καὶ ἔθηκεν
αὐτὸν ἐν μνήματι λαξευτῶ οὖ οὐκ ἦν οὐδεὶς οὔπω κείμενος.

<span id="054">54</span> καὶ ἡμέρα ἦν παρασκευῆς, καὶ σάββατον
ἐπέφωσκεν.

<span id="055">55</span> κατακολουθήσασαι δὲ αἱ γυναῖκες, αἵτινες ἦσαν
συνεληλυθυῖαι ἐκ τῆς γαλιλαίας αὐτῶ, ἐθεάσαντο τὸ μνημεῖον καὶ ὡς ἐτέθη
τὸ σῶμα αὐτοῦ,

<span id="056">56</span> ὑποστρέψασαι δὲ ἡτοίμασαν ἀρώματα καὶ μύρα. καὶ
τὸ μὲν σάββατον ἡσύχασαν κατὰ τὴν ἐντολήν,

------------------------------------------------------------------------

[Next: Luke Chapter 24](luk024.md)
