[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/act019)  [KJV](../kjv/act019.md) 
[Vul](../vul/act019.md)   
  
[Acts Index](act.md)  
  [Previous](act018)  [Next](act020.md) 

------------------------------------------------------------------------

### Greek NT: Acts Chapter 19

<span id="001">1</span> ἐγένετο δὲ ἐν τῶ τὸν ἀπολλῶ εἶναι ἐν κορίνθῳ
παῦλον διελθόντα τὰ ἀνωτερικὰ μέρη \[κατ\]ελθεῖν εἰς ἔφεσον καὶ εὑρεῖν
τινας μαθητάς,

<span id="002">2</span> εἶπέν τε πρὸς αὐτούς, εἰ πνεῦμα ἅγιον ἐλάβετε
πιστεύσαντες; οἱ δὲ πρὸς αὐτόν, ἀλλ᾽ οὐδ᾽ εἰ πνεῦμα ἅγιον ἔστιν
ἠκούσαμεν.

<span id="003">3</span> εἶπέν τε, εἰς τί οὗν ἐβαπτίσθητε; οἱ δὲ εἶπαν,
εἰς τὸ ἰωάννου βάπτισμα.

<span id="004">4</span> εἶπεν δὲ παῦλος, ἰωάννης ἐβάπτισεν βάπτισμα
μετανοίας, τῶ λαῶ λέγων εἰς τὸν ἐρχόμενον μετ᾽ αὐτὸν ἵνα πιστεύσωσιν,
τοῦτ᾽ ἔστιν εἰς τὸν ἰησοῦν.

<span id="005">5</span> ἀκούσαντες δὲ ἐβαπτίσθησαν εἰς τὸ ὄνομα τοῦ
κυρίου ἰησοῦ·

<span id="006">6</span> καὶ ἐπιθέντος αὐτοῖς τοῦ παύλου \[τὰς\] χεῖρας
ἦλθε τὸ πνεῦμα τὸ ἅγιον ἐπ᾽ αὐτούς, ἐλάλουν τε γλώσσαις καὶ ἐπροφήτευον.

<span id="007">7</span> ἦσαν δὲ οἱ πάντες ἄνδρες ὡσεὶ δώδεκα.

<span id="008">8</span> εἰσελθὼν δὲ εἰς τὴν συναγωγὴν ἐπαρρησιάζετο ἐπὶ
μῆνας τρεῖς διαλεγόμενος καὶ πείθων \[τὰ\] περὶ τῆς βασιλείας τοῦ θεοῦ.

<span id="009">9</span> ὡς δέ τινες ἐσκληρύνοντο καὶ ἠπείθουν
κακολογοῦντες τὴν ὁδὸν ἐνώπιον τοῦ πλήθους, ἀποστὰς ἀπ᾽ αὐτῶν ἀφώρισεν
τοὺς μαθητάς, καθ᾽ ἡμέραν διαλεγόμενος ἐν τῇ σχολῇ τυράννου.

<span id="010">10</span> τοῦτο δὲ ἐγένετο ἐπὶ ἔτη δύο, ὥστε πάντας τοὺς
κατοικοῦντας τὴν ἀσίαν ἀκοῦσαι τὸν λόγον τοῦ κυρίου, ἰουδαίους τε καὶ
ἕλληνας.

<span id="011">11</span> δυνάμεις τε οὐ τὰς τυχούσας ὁ θεὸς ἐποίει διὰ
τῶν χειρῶν παύλου,

<span id="012">12</span> ὥστε καὶ ἐπὶ τοὺς ἀσθενοῦντας ἀποφέρεσθαι ἀπὸ
τοῦ χρωτὸς αὐτοῦ σουδάρια ἢ σιμικίνθια καὶ ἀπαλλάσσεσθαι ἀπ᾽ αὐτῶν τὰς
νόσους, τά τε πνεύματα τὰ πονηρὰ ἐκπορεύεσθαι.

<span id="013">13</span> ἐπεχείρησαν δέ τινες καὶ τῶν περιερχομένων
ἰουδαίων ἐξορκιστῶν ὀνομάζειν ἐπὶ τοὺς ἔχοντας τὰ πνεύματα τὰ πονηρὰ τὸ
ὄνομα τοῦ κυρίου ἰησοῦ λέγοντες, ὁρκίζω ὑμᾶς τὸν ἰησοῦν ὃν παῦλος
κηρύσσει.

<span id="014">14</span> ἦσαν δέ τινος σκευᾶ ἰουδαίου ἀρχιερέως ἑπτὰ
υἱοὶ τοῦτο ποιοῦντες.

<span id="015">15</span> ἀποκριθὲν δὲ τὸ πνεῦμα τὸ πονηρὸν εἶπεν αὐτοῖς,
τὸν \[μὲν\] ἰησοῦν γινώσκω καὶ τὸν παῦλον ἐπίσταμαι, ὑμεῖς δὲ τίνες
ἐστέ;

<span id="016">16</span> καὶ ἐφαλόμενος ὁ ἄνθρωπος ἐπ᾽ αὐτοὺς ἐν ᾧ ἦν τὸ
πνεῦμα τὸ πονηρὸν κατακυριεύσας ἀμφοτέρων ἴσχυσεν κατ᾽ αὐτῶν, ὥστε
γυμνοὺς καὶ τετραυματισμένους ἐκφυγεῖν ἐκ τοῦ οἴκου ἐκείνου.

<span id="017">17</span> τοῦτο δὲ ἐγένετο γνωστὸν πᾶσιν ἰουδαίοις τε καὶ
ἕλλησιν τοῖς κατοικοῦσιν τὴν ἔφεσον, καὶ ἐπέπεσεν φόβος ἐπὶ πάντας
αὐτούς, καὶ ἐμεγαλύνετο τὸ ὄνομα τοῦ κυρίου ἰησοῦ.

<span id="018">18</span> πολλοί τε τῶν πεπιστευκότων ἤρχοντο
ἐξομολογούμενοι καὶ ἀναγγέλλοντες τὰς πράξεις αὐτῶν.

<span id="019">19</span> ἱκανοὶ δὲ τῶν τὰ περίεργα πραξάντων
συνενέγκαντες τὰς βίβλους κατέκαιον ἐνώπιον πάντων· καὶ συνεψήφισαν τὰς
τιμὰς αὐτῶν καὶ εὖρον ἀργυρίου μυριάδας πέντε.

<span id="020">20</span> οὕτως κατὰ κράτος τοῦ κυρίου ὁ λόγος ηὔξανεν
καὶ ἴσχυεν.

<span id="021">21</span> ὡς δὲ ἐπληρώθη ταῦτα, ἔθετο ὁ παῦλος ἐν τῶ
πνεύματι διελθὼν τὴν μακεδονίαν καὶ ἀχαΐαν πορεύεσθαι εἰς ἱεροσόλυμα,
εἰπὼν ὅτι μετὰ τὸ γενέσθαι με ἐκεῖ δεῖ με καὶ ῥώμην ἰδεῖν.

<span id="022">22</span> ἀποστείλας δὲ εἰς τὴν μακεδονίαν δύο τῶν
διακονούντων αὐτῶ, τιμόθεον καὶ ἔραστον, αὐτὸς ἐπέσχεν χρόνον εἰς τὴν
ἀσίαν.

<span id="023">23</span> ἐγένετο δὲ κατὰ τὸν καιρὸν ἐκεῖνον τάραχος οὐκ
ὀλίγος περὶ τῆς ὁδοῦ.

<span id="024">24</span> δημήτριος γάρ τις ὀνόματι, ἀργυροκόπος, ποιῶν
ναοὺς ἀργυροῦς ἀρτέμιδος παρείχετο τοῖς τεχνίταις οὐκ ὀλίγην ἐργασίαν,

<span id="025">25</span> οὓς συναθροίσας καὶ τοὺς περὶ τὰ τοιαῦτα
ἐργάτας εἶπεν, ἄνδρες, ἐπίστασθε ὅτι ἐκ ταύτης τῆς ἐργασίας ἡ εὐπορία
ἡμῖν ἐστιν,

<span id="026">26</span> καὶ θεωρεῖτε καὶ ἀκούετε ὅτι οὐ μόνον ἐφέσου
ἀλλὰ σχεδὸν πάσης τῆς ἀσίας ὁ παῦλος οὖτος πείσας μετέστησεν ἱκανὸν
ὄχλον, λέγων ὅτι οὐκ εἰσὶν θεοὶ οἱ διὰ χειρῶν γινόμενοι.

<span id="027">27</span> οὐ μόνον δὲ τοῦτο κινδυνεύει ἡμῖν τὸ μέρος εἰς
ἀπελεγμὸν ἐλθεῖν, ἀλλὰ καὶ τὸ τῆς μεγάλης θεᾶς ἀρτέμιδος ἱερὸν εἰς οὐθὲν
λογισθῆναι, μέλλειν τε καὶ καθαιρεῖσθαι τῆς μεγαλειότητος αὐτῆς, ἣν ὅλη
ἡ ἀσία καὶ ἡ οἰκουμένη σέβεται.

<span id="028">28</span> ἀκούσαντες δὲ καὶ γενόμενοι πλήρεις θυμοῦ
ἔκραζον λέγοντες, μεγάλη ἡ ἄρτεμις ἐφεσίων.

<span id="029">29</span> καὶ ἐπλήσθη ἡ πόλις τῆς συγχύσεως, ὥρμησάν τε
ὁμοθυμαδὸν εἰς τὸ θέατρον συναρπάσαντες γάϊον καὶ ἀρίσταρχον μακεδόνας,
συνεκδήμους παύλου.

<span id="030">30</span> παύλου δὲ βουλομένου εἰσελθεῖν εἰς τὸν δῆμον
οὐκ εἴων αὐτὸν οἱ μαθηταί·

<span id="031">31</span> τινὲς δὲ καὶ τῶν ἀσιαρχῶν, ὄντες αὐτῶ φίλοι,
πέμψαντες πρὸς αὐτὸν παρεκάλουν μὴ δοῦναι ἑαυτὸν εἰς τὸ θέατρον.

<span id="032">32</span> ἄλλοι μὲν οὗν ἄλλο τι ἔκραζον, ἦν γὰρ ἡ
ἐκκλησία συγκεχυμένη, καὶ οἱ πλείους οὐκ ᾔδεισαν τίνος ἕνεκα
συνεληλύθεισαν.

<span id="033">33</span> ἐκ δὲ τοῦ ὄχλου συνεβίβασαν ἀλέξανδρον,
προβαλόντων αὐτὸν τῶν ἰουδαίων· ὁ δὲ ἀλέξανδρος κατασείσας τὴν χεῖρα
ἤθελεν ἀπολογεῖσθαι τῶ δήμῳ.

<span id="034">34</span> ἐπιγνόντες δὲ ὅτι ἰουδαῖός ἐστιν φωνὴ ἐγένετο
μία ἐκ πάντων ὡς ἐπὶ ὥρας δύο κραζόντων, μεγάλη ἡ ἄρτεμις ἐφεσίων.

<span id="035">35</span> καταστείλας δὲ ὁ γραμματεὺς τὸν ὄχλον φησίν,
ἄνδρες ἐφέσιοι, τίς γάρ ἐστιν ἀνθρώπων ὃς οὐ γινώσκει τὴν ἐφεσίων πόλιν
νεωκόρον οὗσαν τῆς μεγάλης ἀρτέμιδος καὶ τοῦ διοπετοῦς;

<span id="036">36</span> ἀναντιρρήτων οὗν ὄντων τούτων δέον ἐστὶν ὑμᾶς
κατεσταλμένους ὑπάρχειν καὶ μηδὲν προπετὲς πράσσειν.

<span id="037">37</span> ἠγάγετε γὰρ τοὺς ἄνδρας τούτους οὔτε ἱεροσύλους
οὔτε βλασφημοῦντας τὴν θεὸν ἡμῶν.

<span id="038">38</span> εἰ μὲν οὗν δημήτριος καὶ οἱ σὺν αὐτῶ τεχνῖται
ἔχουσι πρός τινα λόγον, ἀγοραῖοι ἄγονται καὶ ἀνθύπατοί εἰσιν·
ἐγκαλείτωσαν ἀλλήλοις.

<span id="039">39</span> εἰ δέ τι περαιτέρω ἐπιζητεῖτε, ἐν τῇ ἐννόμῳ
ἐκκλησίᾳ ἐπιλυθήσεται.

<span id="040">40</span> καὶ γὰρ κινδυνεύομεν ἐγκαλεῖσθαι στάσεως περὶ
τῆς σήμερον, μηδενὸς αἰτίου ὑπάρχοντος, περὶ οὖ \[οὐ\] δυνησόμεθα
ἀποδοῦναι λόγον περὶ τῆς συστροφῆς ταύτης. καὶ ταῦτα εἰπὼν ἀπέλυσεν τὴν
ἐκκλησίαν.

------------------------------------------------------------------------

[Next: Acts Chapter 20](act020.md)
