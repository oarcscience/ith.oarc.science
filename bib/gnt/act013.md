[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/act013)  [KJV](../kjv/act013.md) 
[Vul](../vul/act013.md)   
  
[Acts Index](act.md)  
  [Previous](act012)  [Next](act014.md) 

------------------------------------------------------------------------

### Greek NT: Acts Chapter 13

<span id="001">1</span> ἦσαν δὲ ἐν ἀντιοχείᾳ κατὰ τὴν οὗσαν ἐκκλησίαν
προφῆται καὶ διδάσκαλοι ὅ τε βαρναβᾶς καὶ συμεὼν ὁ καλούμενος νίγερ, καὶ
λούκιος ὁ κυρηναῖος, μαναήν τε ἡρῴδου τοῦ τετραάρχου σύντροφος καὶ
σαῦλος.

<span id="002">2</span> λειτουργούντων δὲ αὐτῶν τῶ κυρίῳ καὶ νηστευόντων
εἶπεν τὸ πνεῦμα τὸ ἅγιον, ἀφορίσατε δή μοι τὸν βαρναβᾶν καὶ σαῦλον εἰς
τὸ ἔργον ὃ προσκέκλημαι αὐτούς.

<span id="003">3</span> τότε νηστεύσαντες καὶ προσευξάμενοι καὶ
ἐπιθέντες τὰς χεῖρας αὐτοῖς ἀπέλυσαν.

<span id="004">4</span> αὐτοὶ μὲν οὗν ἐκπεμφθέντες ὑπὸ τοῦ ἁγίου
πνεύματος κατῆλθον εἰς σελεύκειαν, ἐκεῖθέν τε ἀπέπλευσαν εἰς κύπρον,

<span id="005">5</span> καὶ γενόμενοι ἐν σαλαμῖνι κατήγγελλον τὸν λόγον
τοῦ θεοῦ ἐν ταῖς συναγωγαῖς τῶν ἰουδαίων· εἶχον δὲ καὶ ἰωάννην ὑπηρέτην.

<span id="006">6</span> διελθόντες δὲ ὅλην τὴν νῆσον ἄχρι πάφου εὖρον
ἄνδρα τινὰ μάγον ψευδοπροφήτην ἰουδαῖον ᾧ ὄνομα βαριησοῦ,

<span id="007">7</span> ὃς ἦν σὺν τῶ ἀνθυπάτῳ σεργίῳ παύλῳ, ἀνδρὶ
συνετῶ. οὖτος προσκαλεσάμενος βαρναβᾶν καὶ σαῦλον ἐπεζήτησεν ἀκοῦσαι τὸν
λόγον τοῦ θεοῦ·

<span id="008">8</span> ἀνθίστατο δὲ αὐτοῖς ἐλύμας ὁ μάγος, οὕτως γὰρ
μεθερμηνεύεται τὸ ὄνομα αὐτοῦ, ζητῶν διαστρέψαι τὸν ἀνθύπατον ἀπὸ τῆς
πίστεως.

<span id="009">9</span> σαῦλος δέ, ὁ καὶ παῦλος, πλησθεὶς πνεύματος
ἁγίου ἀτενίσας εἰς αὐτὸν

<span id="010">10</span> εἶπεν, ὦ πλήρης παντὸς δόλου καὶ πάσης
ῥᾳδιουργίας, υἱὲ διαβόλου, ἐχθρὲ πάσης δικαιοσύνης, οὐ παύσῃ διαστρέφων
τὰς ὁδοὺς \[τοῦ\] κυρίου τὰς εὐθείας;

<span id="011">11</span> καὶ νῦν ἰδοὺ χεὶρ κυρίου ἐπὶ σέ, καὶ ἔσῃ τυφλὸς
μὴ βλέπων τὸν ἥλιον ἄχρι καιροῦ. παραχρῆμά τε ἔπεσεν ἐπ᾽ αὐτὸν ἀχλὺς καὶ
σκότος, καὶ περιάγων ἐζήτει χειραγωγούς.

<span id="012">12</span> τότε ἰδὼν ὁ ἀνθύπατος τὸ γεγονὸς ἐπίστευσεν
ἐκπλησσόμενος ἐπὶ τῇ διδαχῇ τοῦ κυρίου.

<span id="013">13</span> ἀναχθέντες δὲ ἀπὸ τῆς πάφου οἱ περὶ παῦλον
ἦλθον εἰς πέργην τῆς παμφυλίας· ἰωάννης δὲ ἀποχωρήσας ἀπ᾽ αὐτῶν
ὑπέστρεψεν εἰς ἱεροσόλυμα.

<span id="014">14</span> αὐτοὶ δὲ διελθόντες ἀπὸ τῆς πέργης παρεγένοντο
εἰς ἀντιόχειαν τὴν πισιδίαν, καὶ \[εἰς\]ελθόντες εἰς τὴν συναγωγὴν τῇ
ἡμέρᾳ τῶν σαββάτων ἐκάθισαν.

<span id="015">15</span> μετὰ δὲ τὴν ἀνάγνωσιν τοῦ νόμου καὶ τῶν
προφητῶν ἀπέστειλαν οἱ ἀρχισυνάγωγοι πρὸς αὐτοὺς λέγοντες, ἄνδρες
ἀδελφοί, εἴ τίς ἐστιν ἐν ὑμῖν λόγος παρακλήσεως πρὸς τὸν λαόν, λέγετε.

<span id="016">16</span> ἀναστὰς δὲ παῦλος καὶ κατασείσας τῇ χειρὶ
εἶπεν· ἄνδρες ἰσραηλῖται καὶ οἱ φοβούμενοι τὸν θεόν, ἀκούσατε.

<span id="017">17</span> ὁ θεὸς τοῦ λαοῦ τούτου ἰσραὴλ ἐξελέξατο τοὺς
πατέρας ἡμῶν, καὶ τὸν λαὸν ὕψωσεν ἐν τῇ παροικίᾳ ἐν γῇ αἰγύπτου, καὶ
μετὰ βραχίονος ὑψηλοῦ ἐξήγαγεν αὐτοὺς ἐξ αὐτῆς,

<span id="018">18</span> καὶ ὡς τεσσερακονταετῆ χρόνον ἐτροποφόρησεν
αὐτοὺς ἐν τῇ ἐρήμῳ,

<span id="019">19</span> καὶ καθελὼν ἔθνη ἑπτὰ ἐν γῇ χανάαν
κατεκληρονόμησεν τὴν γῆν αὐτῶν

<span id="020">20</span> ὡς ἔτεσιν τετρακοσίοις καὶ πεντήκοντα. καὶ μετὰ
ταῦτα ἔδωκεν κριτὰς ἕως σαμουὴλ \[τοῦ\] προφήτου.

<span id="021">21</span> κἀκεῖθεν ᾐτήσαντο βασιλέα, καὶ ἔδωκεν αὐτοῖς ὁ
θεὸς τὸν σαοὺλ υἱὸν κίς, ἄνδρα ἐκ φυλῆς βενιαμίν, ἔτη τεσσεράκοντα.

<span id="022">22</span> καὶ μεταστήσας αὐτὸν ἤγειρεν τὸν δαυὶδ αὐτοῖς
εἰς βασιλέα, ᾧ καὶ εἶπεν μαρτυρήσας, εὖρον δαυὶδ τὸν τοῦ ἰεσσαί, ἄνδρα
κατὰ τὴν καρδίαν μου, ὃς ποιήσει πάντα τὰ θελήματά μου.

<span id="023">23</span> τούτου ὁ θεὸς ἀπὸ τοῦ σπέρματος κατ᾽ ἐπαγγελίαν
ἤγαγεν τῶ ἰσραὴλ σωτῆρα ἰησοῦν,

<span id="024">24</span> προκηρύξαντος ἰωάννου πρὸ προσώπου τῆς εἰσόδου
αὐτοῦ βάπτισμα μετανοίας παντὶ τῶ λαῶ ἰσραήλ.

<span id="025">25</span> ὡς δὲ ἐπλήρου ἰωάννης τὸν δρόμον, ἔλεγεν, τί
ἐμὲ ὑπονοεῖτε εἶναι; οὐκ εἰμὶ ἐγώ· ἀλλ᾽ ἰδοὺ ἔρχεται μετ᾽ ἐμὲ οὖ οὐκ
εἰμὶ ἄξιος τὸ ὑπόδημα τῶν ποδῶν λῦσαι.

<span id="026">26</span> ἄνδρες ἀδελφοί, υἱοὶ γένους ἀβραὰμ καὶ οἱ ἐν
ὑμῖν φοβούμενοι τὸν θεόν, ἡμῖν ὁ λόγος τῆς σωτηρίας ταύτης ἐξαπεστάλη.

<span id="027">27</span> οἱ γὰρ κατοικοῦντες ἐν ἰερουσαλὴμ καὶ οἱ
ἄρχοντες αὐτῶν τοῦτον ἀγνοήσαντες καὶ τὰς φωνὰς τῶν προφητῶν τὰς κατὰ
πᾶν σάββατον ἀναγινωσκομένας κρίναντες ἐπλήρωσαν,

<span id="028">28</span> καὶ μηδεμίαν αἰτίαν θανάτου εὑρόντες ᾐτήσαντο
πιλᾶτον ἀναιρεθῆναι αὐτόν·

<span id="029">29</span> ὡς δὲ ἐτέλεσαν πάντα τὰ περὶ αὐτοῦ γεγραμμένα,
καθελόντες ἀπὸ τοῦ ξύλου ἔθηκαν εἰς μνημεῖον.

<span id="030">30</span> ὁ δὲ θεὸς ἤγειρεν αὐτὸν ἐκ νεκρῶν·

<span id="031">31</span> ὃς ὤφθη ἐπὶ ἡμέρας πλείους τοῖς συναναβᾶσιν
αὐτῶ ἀπὸ τῆς γαλιλαίας εἰς ἰερουσαλήμ, οἵτινες \[νῦν\] εἰσιν μάρτυρες
αὐτοῦ πρὸς τὸν λαόν.

<span id="032">32</span> καὶ ἡμεῖς ὑμᾶς εὐαγγελιζόμεθα τὴν πρὸς τοὺς
πατέρας ἐπαγγελίαν γενομένην,

<span id="033">33</span> ὅτι ταύτην ὁ θεὸς ἐκπεπλήρωκεν τοῖς τέκνοις
\[αὐτῶν\] ἡμῖν ἀναστήσας ἰησοῦν, ὡς καὶ ἐν τῶ ψαλμῶ γέγραπται τῶ
δευτέρῳ, υἱός μου εἶ σύ, ἐγὼ σήμερον γεγέννηκά σε.

<span id="034">34</span> ὅτι δὲ ἀνέστησεν αὐτὸν ἐκ νεκρῶν μηκέτι
μέλλοντα ὑποστρέφειν εἰς διαφθοράν, οὕτως εἴρηκεν ὅτι δώσω ὑμῖν τὰ ὅσια
δαυὶδ τὰ πιστά.

<span id="035">35</span> διότι καὶ ἐν ἑτέρῳ λέγει, οὐ δώσεις τὸν ὅσιόν
σου ἰδεῖν διαφθοράν.

<span id="036">36</span> δαυὶδ μὲν γὰρ ἰδίᾳ γενεᾷ ὑπηρετήσας τῇ τοῦ θεοῦ
βουλῇ ἐκοιμήθη καὶ προσετέθη πρὸς τοὺς πατέρας αὐτοῦ καὶ εἶδεν
διαφθοράν,

<span id="037">37</span> ὃν δὲ ὁ θεὸς ἤγειρεν οὐκ εἶδεν διαφθοράν.

<span id="038">38</span> γνωστὸν οὗν ἔστω ὑμῖν, ἄνδρες ἀδελφοί, ὅτι διὰ
τούτου ὑμῖν ἄφεσις ἁμαρτιῶν καταγγέλλεται \[, καὶ\] ἀπὸ πάντων ὧν οὐκ
ἠδυνήθητε ἐν νόμῳ μωϊσέως δικαιωθῆναι

<span id="039">39</span> ἐν τούτῳ πᾶς ὁ πιστεύων δικαιοῦται.

<span id="040">40</span> βλέπετε οὗν μὴ ἐπέλθῃ τὸ εἰρημένον ἐν τοῖς
προφήταις,

<span id="041">41</span> ἴδετε, οἱ καταφρονηταί, καὶ θαυμάσατε καὶ
ἀφανίσθητε, ὅτι ἔργον ἐργάζομαι ἐγὼ ἐν ταῖς ἡμέραις ὑμῶν, ἔργον ὃ οὐ μὴ
πιστεύσητε ἐάν τις ἐκδιηγῆται ὑμῖν.

<span id="042">42</span> ἐξιόντων δὲ αὐτῶν παρεκάλουν εἰς τὸ μεταξὺ
σάββατον λαληθῆναι αὐτοῖς τὰ ῥήματα ταῦτα.

<span id="043">43</span> λυθείσης δὲ τῆς συναγωγῆς ἠκολούθησαν πολλοὶ
τῶν ἰουδαίων καὶ τῶν σεβομένων προσηλύτων τῶ παύλῳ καὶ τῶ βαρναβᾷ,
οἵτινες προσλαλοῦντες αὐτοῖς ἔπειθον αὐτοὺς προσμένειν τῇ χάριτι τοῦ
θεοῦ.

<span id="044">44</span> τῶ δὲ ἐρχομένῳ σαββάτῳ σχεδὸν πᾶσα ἡ πόλις
συνήχθη ἀκοῦσαι τὸν λόγον τοῦ κυρίου.

<span id="045">45</span> ἰδόντες δὲ οἱ ἰουδαῖοι τοὺς ὄχλους ἐπλήσθησαν
ζήλου καὶ ἀντέλεγον τοῖς ὑπὸ παύλου λαλουμένοις βλασφημοῦντες.

<span id="046">46</span> παρρησιασάμενοί τε ὁ παῦλος καὶ ὁ βαρναβᾶς
εἶπαν, ὑμῖν ἦν ἀναγκαῖον πρῶτον λαληθῆναι τὸν λόγον τοῦ θεοῦ· ἐπειδὴ
ἀπωθεῖσθε αὐτὸν καὶ οὐκ ἀξίους κρίνετε ἑαυτοὺς τῆς αἰωνίου ζωῆς, ἰδοὺ
στρεφόμεθα εἰς τὰ ἔθνη.

<span id="047">47</span> οὕτως γὰρ ἐντέταλται ἡμῖν ὁ κύριος, τέθεικά σε
εἰς φῶς ἐθνῶν τοῦ εἶναί σε εἰς σωτηρίαν ἕως ἐσχάτου τῆς γῆς.

<span id="048">48</span> ἀκούοντα δὲ τὰ ἔθνη ἔχαιρον καὶ ἐδόξαζον τὸν
λόγον τοῦ κυρίου, καὶ ἐπίστευσαν ὅσοι ἦσαν τεταγμένοι εἰς ζωὴν αἰώνιον·

<span id="049">49</span> διεφέρετο δὲ ὁ λόγος τοῦ κυρίου δι᾽ ὅλης τῆς
χώρας.

<span id="050">50</span> οἱ δὲ ἰουδαῖοι παρώτρυναν τὰς σεβομένας
γυναῖκας τὰς εὐσχήμονας καὶ τοὺς πρώτους τῆς πόλεως καὶ ἐπήγειραν
διωγμὸν ἐπὶ τὸν παῦλον καὶ βαρναβᾶν, καὶ ἐξέβαλον αὐτοὺς ἀπὸ τῶν ὁρίων
αὐτῶν.

<span id="051">51</span> οἱ δὲ ἐκτιναξάμενοι τὸν κονιορτὸν τῶν ποδῶν ἐπ᾽
αὐτοὺς ἦλθον εἰς ἰκόνιον,

<span id="052">52</span> οἵ τε μαθηταὶ ἐπληροῦντο χαρᾶς καὶ πνεύματος
ἁγίου.

------------------------------------------------------------------------

[Next: Acts Chapter 14](act014.md)
