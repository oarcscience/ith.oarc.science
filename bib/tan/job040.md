[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job040)  [KJV](../kjv/job040)  [Sep](../sep/job040.md) 
[Vul](../vul/job040.md)   
  
[Job (Iyov) Index](job.md)  
  [Previous](job039)  [Next](job041.md) 

------------------------------------------------------------------------

### Tanach (Hebrew): Job (Iyov) Chapter 40

‎<span id="001">1</span> ‏וַיַּ֖עַן יְהוָ֥ה אֶת־אִיּ֗וֹב וַיֹּאמַֽר׃

‎<span id="002">2</span> ‏הֲ֭רֹב עִם־שַׁדַּ֣י יִסּ֑וֹר מוֹכִ֖יחַ
אֱל֣וֹהַּ יַעֲנֶֽנָּה׃ פ

‎<span id="003">3</span> ‏וַיַּ֖עַן אִיּ֥וֹב אֶת־יְהוָ֗ה וַיֹּאמַֽר׃

‎<span id="004">4</span> ‏הֵ֣ן קַ֭לֹּתִי מָ֣ה אֲשִׁיבֶ֑ךָּ יָ֝דִ֗י
שַׂ֣מְתִּי לְמוֹ־פִֽי׃

‎<span id="005">5</span> ‏אַחַ֣ת דִּ֭בַּרְתִּי וְלֹ֣א אֶֽעֱנֶ֑ה
וּ֝שְׁתַּ֗יִם וְלֹ֣א אוֹסִֽיף׃ פ

‎<span id="006">6</span> ‏וַיַּֽעַן־יְהוָ֣ה אֶת־אִ֭יּוֹב מן<sup>m</sup>
סערה מִ֥ן׀ סְעָרָ֗ה וַיֹּאמַֽר׃

‎<span id="007">7</span> ‏אֱזָר־נָ֣א כְגֶ֣בֶר חֲלָצֶ֑יךָ אֶ֝שְׁאָלְךָ֗
וְהוֹדִיעֵֽנִי׃

‎<span id="008">8</span> ‏הַ֭אַף תָּפֵ֣ר מִשְׁפָּטִ֑י תַּ֝רְשִׁיעֵ֗נִי
לְמַ֣עַן תִּצְדָּֽק׃

‎<span id="009">9</span> ‏וְאִם־זְר֖וֹעַ כָּאֵ֥ל׀ לָ֑ךְ וּ֝בְק֗וֹל
כָּמֹ֥הוּ תַרְעֵֽם׃

‎<span id="010">10</span> ‏עֲדֵ֥ה נָ֣א גָֽא֣וֹן<sup>1</sup> וָגֹ֑בַהּ
וְה֖וֹד וְהָדָ֣ר תִּלְבָּֽשׁ׃

‎<span id="011">11</span> ‏הָ֭פֵץ עֶבְר֣וֹת אַפֶּ֑ךָ וּרְאֵ֥ה
כָל־גֵּ֝אֶ֗ה וְהַשְׁפִּילֵֽהוּ׃

‎<span id="012">12</span> ‏רְאֵ֣ה כָל־גֵּ֭אֶה הַכְנִיעֵ֑הוּ וַהֲדֹ֖ךְ
רְשָׁעִ֣ים תַּחְתָּֽם׃

‎<span id="013">13</span> ‏טָמְנֵ֣ם בֶּעָפָ֣ר יָ֑חַד פְּ֝נֵיהֶ֗ם חֲבֹ֣שׁ
בַּטָּמֽוּן׃

‎<span id="014">14</span> ‏וְגַם־אֲנִ֥י אוֹדֶ֑ךָּ כִּֽי־תוֹשִׁ֖עַ לְךָ֣
יְמִינֶֽךָ׃

‎<span id="015">15</span> ‏הִנֵּה־נָ֣א בְ֭הֵמוֹת אֲשֶׁר־עָשִׂ֣יתִי
עִמָּ֑ךְ חָ֝צִ֗יר כַּבָּקָ֥ר יֹאכֵֽל׃

‎<span id="016">16</span> ‏הִנֵּה־נָ֣א כֹח֣וֹ בְמָתְנָ֑יו וְ֝אֹנ֗וֹ
בִּשְׁרִירֵ֥י בִטְנֽוֹ׃

‎<span id="017">17</span> ‏יַחְפֹּ֣ץ זְנָב֣וֹ כְמוֹ־אָ֑רֶז גִּידֵ֖י פחדו
פַחֲדָ֣יו יְשֹׂרָֽגוּ׃

‎<span id="018">18</span> ‏עֲ֭צָמָיו אֲפִיקֵ֣י נְחוּשָׁ֑ה גְּ֝רָמָ֗יו
כִּמְטִ֥יל בַּרְזֶֽל׃

‎<span id="019">19</span> ‏ה֖וּא רֵאשִׁ֣ית דַּרְכֵי־אֵ֑ל
הָ֝עֹשׂוֹ<sup>3</sup> יַגֵּ֥שׁ חַרְבּֽוֹ׃

‎<span id="020">20</span> ‏כִּֽי־ב֭וּל<sup>3</sup> הָרִ֣ים יִשְׂאוּ־ל֑וֹ
וְֽכָל־חַיַּ֥ת הַ֝שָּׂדֶ֗ה יְשַֽׂחֲקוּ־שָֽׁם׃

‎<span id="021">21</span> ‏תַּֽחַת־צֶאֱלִ֥ים<sup>3</sup> יִשְׁכָּ֑ב
בְּסֵ֖תֶר קָנֶ֣ה וּבִצָּֽה׃

‎<span id="022">22</span> ‏יְסֻכֻּ֣הוּ צֶאֱלִ֣ים צִֽלֲל֑וֹ יְ֝סֻבּ֗וּהוּ
עַרְבֵי־נָֽחַל׃

‎<span id="023">23</span> ‏הֵ֤ן יַעֲשֹׁ֣ק נָ֭הָר לֹ֣א יַחְפּ֑וֹז
יִבְטַ֓ח׀ כִּֽי־יָגִ֖יחַ יַרְדֵּ֣ן אֶל־פִּֽיהוּ׃

‎<span id="024">24</span> ‏בְּעֵינָ֥יו יִקָּחֶ֑נּוּ בְּ֝מֽוֹקְשִׁ֗ים
יִנְקָב־אָֽף׃

‎<span id="025">25</span> ‏תִּמְשֹׁ֣ךְ לִוְיָתָ֣ן בְּחַכָּ֑ה וּ֝בְחֶ֗בֶל
תַּשְׁקִ֥יעַ לְשֹׁנֽוֹ׃

‎<span id="026">26</span> ‏הֲתָשִׂ֣ים אַגְמ֣וֹן בְּאַפּ֑וֹ וּ֝בְח֗וֹחַ
תִּקּ֥וֹב לֶֽחֱיוֹ׃

‎<span id="027">27</span> ‏הֲיַרְבֶּ֣ה אֵ֭לֶיךָ תַּחֲנוּנִ֑ים
אִם־יְדַבֵּ֖ר אֵלֶ֣יךָ רַכּֽוֹת׃

‎<span id="028">28</span> ‏הֲיִכְרֹ֣ת בְּרִ֣ית עִמָּ֑ךְ תִּ֝קָּחֶ֗נּוּ
לְעֶ֣בֶד עוֹלָֽם׃

‎<span id="029">29</span> ‏הַֽתְשַׂחֶק־בּ֖וֹ כַּצִּפּ֑וֹר
וְ֝תִקְשְׁרֶ֗נּוּ לְנַעֲרוֹתֶֽיךָ׃

‎<span id="030">30</span> ‏יִכְר֣וּ עָ֭לָיו חַבָּרִ֑ים יֶ֝חֱצ֗וּהוּ
בֵּ֣ין כְּֽנַעֲנִֽים׃

‎<span id="031">31</span> ‏הַֽתְמַלֵּ֣א בְשֻׂכּ֣וֹת עוֹר֑וֹ וּבְצִלְצַ֖ל
דָּגִ֣ים רֹאשֽׁוֹ׃

‎<span id="032">32</span> ‏שִׂים־עָלָ֥יו כַּפֶּ֑ךָ זְכֹ֥ר מִ֝לְחָמָ֗ה
אַל־תּוֹסַֽף׃

1 wayy<sup>a</sup>‘an yəhwâ ’eṯ-’îywōḇ wayyō’mar:

2 hărōḇ ‘im-šaday yisswōr mwōḵîḥa ’ĕlwōhha y<sup>a</sup>‘ănennâ: f

3 wayy<sup>a</sup>‘an ’îywōḇ ’eṯ-yəhwâ wayyō’mar:

4 hēn qallōṯî mâ ’ăšîḇeḵḵā yāḏî śamətî ləmwō-fî:

5 ’<sup>a</sup>ḥaṯ dibarətî wəlō’ ’e‘ĕneh ûšətayim wəlō’ ’wōsîf: f

6 wayy<sup>a</sup>‘an-yəhwâ ’eṯ-’îywōḇ min<sup>m</sup> sə‘ārâ min\|
sə‘ārâ wayyō’mar:

7 ’ĕzār-nā’ ḵəḡeḇer ḥălāṣeyḵā ’ešə’āləḵā wəhwōḏî‘ēnî:

8 ha’af tāfēr mišəpāṭî tarəšî‘ēnî ləm<sup>a</sup>‘an tiṣədāq:

9 wə’im-zərwō‘a kā’ēl\| lāḵə ûḇəqwōl kāmōhû ṯarə‘ēm:

10 ‘ăḏēh nā’ ḡā’wōn<sup>1</sup> wāḡōḇ<sup>a</sup>h wəhwōḏ wəhāḏār
tiləbāš:

11 hāfēṣ ‘eḇərwōṯ ’apeḵā ûrə’ēh ḵāl-gē’eh wəhašəpîlēhû:

12 rə’ēh ḵāl-gē’eh haḵənî‘ēhû wahăḏōḵə rəšā‘îm t<sup>a</sup>ḥətām:

13 ṭāmənēm be‘āfār yāḥaḏ pənêhem ḥăḇōš baṭṭāmûn:

14 wəḡam-’ănî ’wōḏeḵḵā kî-ṯwōši‘a ləḵā yəmîneḵā:

15 hinnēh-nā’ ḇəhēmwōṯ ’ăšer-‘āśîṯî ‘immāḵə ḥāṣîr kabāqār yō’ḵēl:

16 hinnēh-nā’ ḵōḥwō ḇəmāṯənāyw wə’ōnwō bišərîrê ḇiṭənwō:

17 y<sup>a</sup>ḥəpōṣ zənāḇwō ḵəmwō-’ārez gîḏê f<sup>a</sup>ḥăḏāw
f<sup>a</sup>ḥăḏāyw yəśōrāḡû:

18 ‘ăṣāmāyw ’ăfîqê nəḥûšâ gərāmāyw kiməṭîl barəzel:

19 hû’ rē’šîṯ darəḵê-’ēl hā‘ōśwō<sup>3</sup> yagēš ḥarəbwō:

20 kî-ḇûl<sup>3</sup> hārîm yiśə’û-lwō wəḵāl-ḥayyaṯ haśśāḏeh
yəś<sup>a</sup>ḥăqû-šām:

21 t<sup>a</sup>ḥaṯ-ṣe’ĕlîm<sup>3</sup> yišəkāḇ bəsēṯer qāneh ûḇiṣṣâ:

22 yəsukuhû ṣe’ĕlîm ṣilălwō yəsubûhû ‘arəḇê-nāḥal:

23 hēn y<sup>a</sup>‘ăšōq nâār lō’ y<sup>a</sup>ḥəpwōz
yiḇəṭ<sup>a</sup>ḥ\| kî-yāḡîḥa yarədēn ’el-pîhû:

24 bə‘ênāyw yiqqāḥennû bəmwōqəšîm yinəqāḇ-’āf:

25 timəšōḵə liwəyāṯān bəḥakâ ûḇəḥeḇel tašəqî‘a ləšōnwō:

26 hăṯāśîm ’aḡəmwōn bə’apwō ûḇəḥwōḥa tiqqwōḇ leḥĕywō:

27 hăyarəbeh ’ēleyḵā t<sup>a</sup>ḥănûnîm ’im-yəḏabēr ’ēleyḵā rakwōṯ:

28 hăyiḵərōṯ bərîṯ ‘immāḵə tiqqāḥennû lə‘eḇeḏ ‘wōlām:

29 haṯəś<sup>a</sup>ḥeq-bwō kaṣṣipwōr wəṯiqəšərennû
lən<sup>a</sup>‘ărwōṯeyḵā:

30 yiḵərû ‘ālāyw ḥabārîm yeḥĕṣûhû bên kən<sup>a</sup>‘ănîm:

31 haṯəmallē’ ḇəśukwōṯ ‘wōrwō ûḇəṣiləṣal dāḡîm rō’šwō:

32 śîm-‘ālāyw kapeḵā zəḵōr miləḥāmâ ’al-twōsaf:

------------------------------------------------------------------------

[Next: Job (Iyov) Chapter 41](job041.md)
