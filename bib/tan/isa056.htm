<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 56</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa056.htm">Polyglot</A>&nbsp;
<A HREF="../kjv/isa056.htm">KJV</A>&nbsp;
<A HREF="../sep/isa056.htm">Sep</A>&nbsp;
<A HREF="../vul/isa056.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa055.htm">Previous</A>&nbsp;
<A HREF="isa057.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 56</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כֹּ֚ה אָמַ֣ר יְהוָ֔ה שִׁמְר֥וּ מִשְׁפָּ֖ט וַעֲשׂ֣וּ צְדָקָ֑ה כִּֽי־קְרוֹבָ֤ה יְשֽׁוּעָתִי֙ לָב֔וֹא וְצִדְקָתִ֖י לְהִגָּלֽוֹת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אַשְׁרֵ֤י אֱנוֹשׁ֙ יַעֲשֶׂה־זֹּ֔את וּבֶן־אָדָ֖ם יַחֲזִ֣יק בָּ֑הּ שֹׁמֵ֤ר שַׁבָּת֙ מֵֽחַלְּל֔וֹ וְשֹׁמֵ֥ר יָד֖וֹ מֵעֲשׂ֥וֹת כָּל־רָֽע׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאַל־יֹאמַ֣ר בֶּן־הַנֵּכָ֗ר הַנִּלְוָ֤ה אֶל־יְהוָה֙ לֵאמֹ֔ר הַבְדֵּ֧ל יַבְדִּילַ֛נִי יְהוָ֖ה מֵעַ֣ל עַמּ֑וֹ וְאַל־יֹאמַר֙ הַסָּרִ֔יס הֵ֥ן אֲנִ֖י עֵ֥ץ יָבֵֽשׁ׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּי־כֹ֣ה׀ אָמַ֣ר יְהוָ֗ה לַסָּֽרִיסִים֙ אֲשֶׁ֤ר יִשְׁמְרוּ֙ אֶת־שַׁבְּתוֹתַ֔י וּבָֽחֲר֖וּ בַּאֲשֶׁ֣ר חָפָ֑צְתִּי וּמַחֲזִיקִ֖ים בִּבְרִיתִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנָתַתִּ֨י לָהֶ֜ם בְּבֵיתִ֤י וּבְחֽוֹמֹתַי֙ יָ֣ד וָשֵׁ֔ם ט֖וֹב מִבָּנִ֣ים וּמִבָּנ֑וֹת שֵׁ֤ם עוֹלָם֙ אֶתֶּן־ל֔וֹ אֲשֶׁ֖ר לֹ֥א יִכָּרֵֽת׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּבְנֵ֣י הַנֵּכָ֗ר הַנִּלְוִ֤ים עַל־יְהוָה֙ לְשָׁ֣רְת֔וֹ וּֽלְאַהֲבָה֙ אֶת־שֵׁ֣ם יְהוָ֔ה לִהְי֥וֹת ל֖וֹ לַעֲבָדִ֑ים כָּל־שֹׁמֵ֤ר שַׁבָּת֙ מֵֽחַלְּל֔וֹ וּמַחֲזִיקִ֖ים בִּבְרִיתִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַהֲבִיאוֹתִ֞ים אֶל־הַ֣ר קָדְשִׁ֗י וְשִׂמַּחְתִּים֙ בְּבֵ֣ית תְּפִלָּתִ֔י עוֹלֹתֵיהֶ֧ם וְזִבְחֵיהֶ֛ם לְרָצ֖וֹן עַֽל־מִזְבְּחִ֑י כִּ֣י בֵיתִ֔י בֵּית־תְּפִלָּ֥ה יִקָּרֵ֖א לְכָל־הָעַמִּֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;נְאֻם֙ אֲדֹנָ֣י יְהוִ֔ה מְקַבֵּ֖ץ נִדְחֵ֣י יִשְׂרָאֵ֑ל ע֛וֹד אֲקַבֵּ֥ץ עָלָ֖יו לְנִקְבָּצָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֹּ֖ל חַיְת֣וֹ שָׂדָ֑י אֵתָ֕יוּ לֶאֱכֹ֥ל כָּל־חַיְת֖וֹ בַּיָּֽעַר׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;<font color="brown">צפו</font> <font color="blue">צֹפָ֞יו</font> עִוְרִ֤ים כֻּלָּם֙ לֹ֣א יָדָ֔עוּ כֻּלָּם֙ כְּלָבִ֣ים אִלְּמִ֔ים לֹ֥א יוּכְל֖וּ לִנְבֹּ֑חַ הֹזִים֙ שֹֽׁכְבִ֔ים אֹהֲבֵ֖י לָנֽוּם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהַכְּלָבִ֣ים עַזֵּי־נֶ֗פֶשׁ לֹ֤א יָֽדְעוּ֙ שָׂבְעָ֔ה וְהֵ֣מָּה רֹעִ֔ים לֹ֥א יָדְע֖וּ הָבִ֑ין כֻּלָּם֙ לְדַרְכָּ֣ם פָּנ֔וּ אִ֥ישׁ לְבִצְע֖וֹ מִקָּצֵֽהוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֵתָ֥יוּ אֶקְחָה־יַ֖יִן וְנִסְבְּאָ֣ה שֵׁכָ֑ר וְהָיָ֤ה כָזֶה֙ י֣וֹם מָחָ֔ר גָּד֖וֹל<font color="red"><sup>3</font></sup> יֶ֥תֶר מְאֹֽד׃ </P>
</TD>
<TD WIDTH="50%">
<P>1&nbsp;k&#333;h &#8217;&#257;mar y&#601;hw&acirc; &#353;im&#601;r&ucirc; mi&#353;&#601;p&#257;&#x1E6D; w<sup>a</sup>&#8216;&#259;&#347;&ucirc; &#x1E63;&#601;&#x1E0F;&#257;q&acirc; k&icirc;-q&#601;rw&#333;&#x1E07;&acirc; y&#601;&#353;&ucirc;&#8216;&#257;&#x1E6F;&icirc; l&#257;&#x1E07;w&#333;&#8217; w&#601;&#x1E63;i&#x1E0F;&#601;q&#257;&#x1E6F;&icirc; l&#601;hig&#257;lw&#333;&#x1E6F;: </P>
<P>2&nbsp;&#8217;a&#353;&#601;r&ecirc; &#8217;&#277;nw&#333;&#353; y<sup>a</sup>&#8216;&#259;&#347;eh-zz&#333;&#8217;&#x1E6F; &ucirc;&#x1E07;en-&#8217;&#257;&#x1E0F;&#257;m y<sup>a</sup>&#x1E25;&#259;z&icirc;q b&#257;h &#353;&#333;m&#275;r &#353;ab&#257;&#x1E6F; m&#275;&#x1E25;all&#601;lw&#333; w&#601;&#353;&#333;m&#275;r y&#257;&#x1E0F;w&#333; m&#275;&#8216;&#259;&#347;w&#333;&#x1E6F; k&#257;l-r&#257;&#8216;: s</P>
<P>3&nbsp;w&#601;&#8217;al-y&#333;&#8217;mar ben-hann&#275;&#x1E35;&#257;r hannil&#601;w&acirc; &#8217;el-y&#601;hw&acirc; l&#275;&#8217;m&#333;r ha&#x1E07;&#601;d&#275;l ya&#x1E07;&#601;d&icirc;lan&icirc; y&#601;hw&acirc; m&#275;&#8216;al &#8216;ammw&#333; w&#601;&#8217;al-y&#333;&#8217;mar hass&#257;r&icirc;s h&#275;n &#8217;&#259;n&icirc; &#8216;&#275;&#x1E63; y&#257;&#x1E07;&#275;&#353;: s</P>
<P>4&nbsp;k&icirc;-&#x1E35;&#333;h| &#8217;&#257;mar y&#601;hw&acirc; lass&#257;r&icirc;s&icirc;m &#8217;&#259;&#353;er yi&#353;&#601;m&#601;r&ucirc; &#8217;e&#x1E6F;-&#353;ab&#601;&#x1E6F;w&#333;&#x1E6F;ay &ucirc;&#x1E07;&#257;&#x1E25;&#259;r&ucirc; ba&#8217;&#259;&#353;er &#x1E25;&#257;f&#257;&#x1E63;&#601;t&icirc; &ucirc;m<sup>a</sup>&#x1E25;&#259;z&icirc;q&icirc;m bi&#x1E07;&#601;r&icirc;&#x1E6F;&icirc;: </P>
<P>5&nbsp;w&#601;n&#257;&#x1E6F;at&icirc; l&acirc;em b&#601;&#x1E07;&ecirc;&#x1E6F;&icirc; &ucirc;&#x1E07;&#601;&#x1E25;w&#333;m&#333;&#x1E6F;ay y&#257;&#x1E0F; w&#257;&#353;&#275;m &#x1E6D;w&#333;&#x1E07; mib&#257;n&icirc;m &ucirc;mib&#257;nw&#333;&#x1E6F; &#353;&#275;m &#8216;w&#333;l&#257;m &#8217;eten-lw&#333; &#8217;&#259;&#353;er l&#333;&#8217; yik&#257;r&#275;&#x1E6F;: s</P>
<P>6&nbsp;&ucirc;&#x1E07;&#601;n&ecirc; hann&#275;&#x1E35;&#257;r hannil&#601;w&icirc;m &#8216;al-y&#601;hw&acirc; l&#601;&#353;&#257;r&#601;&#x1E6F;w&#333; &ucirc;l&#601;&#8217;ah&#259;&#x1E07;&acirc; &#8217;e&#x1E6F;-&#353;&#275;m y&#601;hw&acirc; lih&#601;yw&#333;&#x1E6F; lw&#333; l<sup>a</sup>&#8216;&#259;&#x1E07;&#257;&#x1E0F;&icirc;m k&#257;l-&#353;&#333;m&#275;r &#353;ab&#257;&#x1E6F; m&#275;&#x1E25;all&#601;lw&#333; &ucirc;m<sup>a</sup>&#x1E25;&#259;z&icirc;q&icirc;m bi&#x1E07;&#601;r&icirc;&#x1E6F;&icirc;: </P>
<P>7&nbsp;wah&#259;&#x1E07;&icirc;&#8217;w&#333;&#x1E6F;&icirc;m &#8217;el-har q&#257;&#x1E0F;&#601;&#353;&icirc; w&#601;&#347;imm<sup>a</sup>&#x1E25;&#601;t&icirc;m b&#601;&#x1E07;&ecirc;&#x1E6F; t&#601;fill&#257;&#x1E6F;&icirc; &#8216;w&#333;l&#333;&#x1E6F;&ecirc;hem w&#601;zi&#x1E07;&#601;&#x1E25;&ecirc;hem l&#601;r&#257;&#x1E63;w&#333;n &#8216;al-miz&#601;b&#601;&#x1E25;&icirc; k&icirc; &#x1E07;&ecirc;&#x1E6F;&icirc; b&ecirc;&#x1E6F;-t&#601;fill&acirc; yiqq&#257;r&#275;&#8217; l&#601;&#x1E35;&#257;l-h&#257;&#8216;amm&icirc;m: </P>
<P>8&nbsp;n&#601;&#8217;um &#8217;&#259;&#x1E0F;&#333;n&#257;y y&#601;hwih m&#601;qab&#275;&#x1E63; ni&#x1E0F;&#601;&#x1E25;&ecirc; yi&#347;&#601;r&#257;&#8217;&#275;l &#8216;w&#333;&#x1E0F; &#8217;&#259;qab&#275;&#x1E63; &#8216;&#257;l&#257;yw l&#601;niq&#601;b&#257;&#x1E63;&#257;yw: </P>
<P>9&nbsp;k&#333;l &#x1E25;ay&#601;&#x1E6F;w&#333; &#347;&#257;&#x1E0F;&#257;y &#8217;&#275;&#x1E6F;&#257;y&ucirc; le&#8217;&#277;&#x1E35;&#333;l k&#257;l-&#x1E25;ay&#601;&#x1E6F;w&#333; bayy&#257;&#8216;ar: s</P>
<P>10&nbsp;<font color="brown">&#x1E63;&#257;f&ucirc;</font> <font color="blue">&#x1E63;&#333;f&#257;yw</font> &#8216;iw&#601;r&icirc;m kull&#257;m l&#333;&#8217; y&#257;&#x1E0F;&#257;&#8216;&ucirc; kull&#257;m k&#601;l&#257;&#x1E07;&icirc;m &#8217;ill&#601;m&icirc;m l&#333;&#8217; y&ucirc;&#x1E35;&#601;l&ucirc; lin&#601;b&#333;&#x1E25;a h&#333;z&icirc;m &#353;&#333;&#x1E35;&#601;&#x1E07;&icirc;m &#8217;&#333;h&#259;&#x1E07;&ecirc; l&#257;n&ucirc;m: </P>
<P>11&nbsp;w&#601;hak&#601;l&#257;&#x1E07;&icirc;m &#8216;azz&ecirc;-nefe&#353; l&#333;&#8217; y&#257;&#x1E0F;&#601;&#8216;&ucirc; &#347;&#257;&#x1E07;&#601;&#8216;&acirc; w&#601;h&#275;mm&acirc; r&#333;&#8216;&icirc;m l&#333;&#8217; y&#257;&#x1E0F;&#601;&#8216;&ucirc; h&#257;&#x1E07;&icirc;n kull&#257;m l&#601;&#x1E0F;ar&#601;k&#257;m p&#257;n&ucirc; &#8217;&icirc;&#353; l&#601;&#x1E07;i&#x1E63;&#601;&#8216;w&#333; miqq&#257;&#x1E63;&#275;h&ucirc;: </P>
<P>12&nbsp;&#8217;&#275;&#x1E6F;&#257;y&ucirc; &#8217;eq&#601;&#x1E25;&acirc;-yayin w&#601;nis&#601;b&#601;&#8217;&acirc; &#353;&#275;&#x1E35;&#257;r w&#601;h&#257;y&acirc; &#x1E35;&#257;zeh yw&#333;m m&#257;&#x1E25;&#257;r g&#257;&#x1E0F;w&#333;l<font color="red"><sup>3</font></sup> ye&#x1E6F;er m&#601;&#8217;&#333;&#x1E0F;: </P>
</TD>
</TABLE>
<P><HR>
<CENTER>
<A HREF="isa057.htm">Next: Isaiah (Yisheyah) Chapter 57</A></CENTER>
</BODY>
</HTML>
