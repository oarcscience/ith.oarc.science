<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg018.htm">Polyglot</A>&nbsp;
<A HREF="../kjv/jdg018.htm">KJV</A>&nbsp;
<A HREF="../sep/jdb018.htm">Sep:JdB</A>&nbsp;
<A HREF="../sep/jda018.htm">Sep:JdA</A>&nbsp;
<A HREF="../vul/jdg018.htm">Vul</A>&nbsp;

<BR>
<BR><A HREF="jdg.htm">Judges (Shoftim) Index</A><BR>
&nbsp;
<A HREF="jdg017.htm">Previous</A>&nbsp;
<A HREF="jdg019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בַּיָּמִ֣ים הָהֵ֔ם אֵ֥ין מֶ֖לֶךְ בְּיִשְׂרָאֵ֑ל וּבַיָּמִ֣ים הָהֵ֗ם שֵׁ֣בֶט הַדָּנִ֞י מְבַקֶּשׁ־ל֤וֹ נַֽחֲלָה֙ לָשֶׁ֔בֶת כִּי֩ לֹֽא־נָ֨פְלָה לּ֜וֹ עַד־הַיּ֥וֹם הַה֛וּא בְּתוֹךְ־שִׁבְטֵ֥י יִשְׂרָאֵ֖ל בְּנַחֲלָֽה׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁלְח֣וּ בְנֵי־דָ֣ן׀ מִֽמִּשְׁפַּחְתָּ֡ם חֲמִשָּׁ֣ה אֲנָשִׁ֣ים מִקְצוֹתָם֩ אֲנָשִׁ֨ים בְּנֵי־חַ֜יִל מִצָּרְעָ֣ה וּמֵֽאֶשְׁתָּאֹ֗ל לְרַגֵּ֤ל אֶת־הָאָ֙רֶץ֙ וּלְחָקְרָ֔הּ וַיֹּאמְר֣וּ אֲלֵהֶ֔ם לְכ֖וּ חִקְר֣וּ אֶת־הָאָ֑רֶץ וַיָּבֹ֤אוּ הַר־אֶפְרַ֙יִם֙ עַד־בֵּ֣ית מִיכָ֔ה וַיָּלִ֖ינוּ שָֽׁם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הֵ֚מָּה עִם־בֵּ֣ית מִיכָ֔ה וְהֵ֣מָּה הִכִּ֔ירוּ אֶת־ק֥וֹל הַנַּ֖עַר הַלֵּוִ֑י וַיָּס֣וּרוּ שָׁ֗ם וַיֹּ֤אמְרוּ לוֹ֙ מִֽי־הֱבִיאֲךָ֣ הֲלֹ֔ם וּמָֽה־אַתָּ֥ה עֹשֶׂ֛ה בָּזֶ֖ה וּמַה־לְּךָ֥ פֹֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֣אמֶר אֲלֵהֶ֔ם כָּזֹ֣ה וְכָזֶ֔ה עָ֥שָׂה לִ֖י מִיכָ֑ה וַיִּשְׂכְּרֵ֕נִי וָאֱהִי־ל֖וֹ לְכֹהֵֽן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֥אמְרוּ ל֖וֹ שְׁאַל־נָ֣א בֵאלֹהִ֑ים וְנֵ֣דְעָ֔ה הֲתַצְלִ֣יחַ דַּרְכֵּ֔נוּ אֲשֶׁ֥ר אֲנַ֖חְנוּ הֹלְכִ֥ים עָלֶֽיהָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֧אמֶר לָהֶ֛ם הַכֹּהֵ֖ן לְכ֣וּ לְשָׁל֑וֹם נֹ֣כַח יְהוָ֔ה דַּרְכְּכֶ֖ם אֲשֶׁ֥ר תֵּֽלְכוּ־בָֽהּ׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֵּלְכוּ֙ חֲמֵ֣שֶׁת הָאֲנָשִׁ֔ים וַיָּבֹ֖אוּ לָ֑יְשָׁה וַיִּרְא֣וּ אֶת־הָעָ֣ם אֲשֶׁר־בְּקִרְבָּ֣הּ יוֹשֶֽׁבֶת־לָ֠בֶטַח כְּמִשְׁפַּ֨ט צִדֹנִ֜ים שֹׁקֵ֣ט׀ וּבֹטֵ֗חַ וְאֵין־מַכְלִ֨ים דָּבָ֤ר בָּאָ֙רֶץ֙ יוֹרֵ֣שׁ עֶ֔צֶר וּרְחֹקִ֥ים הֵ֙מָּה֙ מִצִּ֣דֹנִ֔ים וְדָבָ֥ר אֵין־לָהֶ֖ם עִם־אָדָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּבֹ֙אוּ֙ אֶל־אֲחֵיהֶ֔ם צָרְעָ֖ה וְאֶשְׁתָּאֹ֑ל וַיֹּאמְר֥וּ לָהֶ֛ם אֲחֵיהֶ֖ם מָ֥ה אַתֶּֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּאמְר֗וּ ק֚וּמָה וְנַעֲלֶ֣ה עֲלֵיהֶ֔ם כִּ֤י רָאִ֙ינוּ֙ אֶת־הָאָ֔רֶץ וְהִנֵּ֥ה טוֹבָ֖ה מְאֹ֑ד וְאַתֶּ֣ם מַחְשִׁ֔ים אַל־תֵּעָ֣צְל֔וּ לָלֶ֥כֶת לָבֹ֖א לָרֶ֥שֶׁת אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כְּבֹאֲכֶ֞ם תָּבֹ֣אוּ׀ אֶל־עַ֣ם בֹּטֵ֗חַ וְהָאָ֙רֶץ֙ רַחֲבַ֣ת יָדַ֔יִם כִּֽי־נְתָנָ֥הּ אֱלֹהִ֖ים בְּיֶדְכֶ֑ם מָקוֹם֙ אֲשֶׁ֣ר אֵֽין־שָׁ֣ם מַחְס֔וֹר כָּל־דָּבָ֖ר אֲשֶׁ֥ר בָּאָֽרֶץ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּסְע֤וּ מִשָּׁם֙ מִמִּשְׁפַּ֣חַת הַדָּנִ֔י מִצָּרְעָ֖ה וּמֵאֶשְׁתָּאֹ֑ל שֵֽׁשׁ־מֵא֣וֹת אִ֔ישׁ חָג֖וּר כְּלֵ֥י מִלְחָמָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַֽיַּעֲל֗וּ וַֽיַּחֲנ֛וּ בְּקִרְיַ֥ת יְעָרִ֖ים בִּֽיהוּדָ֑ה עַל־כֵּ֡ן קָרְאוּ֩ לַמָּק֨וֹם הַה֜וּא מַחֲנֵה־דָ֗ן עַ֚ד הַיּ֣וֹם הַזֶּ֔ה הִנֵּ֕ה אַחֲרֵ֖י קִרְיַ֥ת יְעָרִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּעַבְר֥וּ מִשָּׁ֖ם הַר־אֶפְרָ֑יִם וַיָּבֹ֖אוּ עַד־בֵּ֥ית מִיכָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַֽיַּעֲנ֞וּ חֲמֵ֣שֶׁת הָאֲנָשִׁ֗ים הַהֹלְכִים֮ לְרַגֵּל֮ אֶת־הָאָ֣רֶץ לַיִשׁ֒ וַיֹּֽאמְרוּ֙ אֶל־אֲחֵיהֶ֔ם הַיְדַעְתֶּ֗ם כִּ֠י יֵ֣שׁ בַּבָּתִּ֤ים הָאֵ֙לֶּה֙ אֵפ֣וֹד וּתְרָפִ֔ים וּפֶ֖סֶל וּמַסֵּכָ֑ה וְעַתָּ֖ה דְּע֥וּ מַֽה־תַּעֲשֽׂוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּס֣וּרוּ שָׁ֔מָּה וַיָּבֹ֛אוּ אֶל־בֵּֽית־הַנַּ֥עַר הַלֵּוִ֖י בֵּ֣ית מִיכָ֑ה וַיִּשְׁאֲלוּ־ל֖וֹ לְשָׁלֽוֹם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְשֵׁשׁ־מֵא֣וֹת אִ֗ישׁ חֲגוּרִים֙ כְּלֵ֣י מִלְחַמְתָּ֔ם נִצָּבִ֖ים פֶּ֣תַח הַשָּׁ֑עַר אֲשֶׁ֖ר מִבְּנֵי־דָֽן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיַּעֲל֞וּ חֲמֵ֣שֶׁת הָאֲנָשִׁ֗ים הַהֹלְכִים֮ לְרַגֵּ֣ל אֶת־הָאָרֶץ֒ בָּ֣אוּ שָׁ֔מָּה לָקְח֗וּ אֶת־הַפֶּ֙סֶל֙ וְאֶת־הָ֣אֵפ֔וֹד וְאֶת־הַתְּרָפִ֖ים וְאֶת־הַמַּסֵּכָ֑ה וְהַכֹּהֵ֗ן נִצָּב֙ פֶּ֣תַח הַשַּׁ֔עַר וְשֵׁשׁ־מֵא֣וֹת הָאִ֔ישׁ הֶחָג֖וּר כְּלֵ֥י הַמִּלְחָמָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֵ֗לֶּה בָּ֚אוּ בֵּ֣ית מִיכָ֔ה וַיִּקְחוּ֙ אֶת־פֶּ֣סֶל הָאֵפ֔וֹד וְאֶת־הַתְּרָפִ֖ים וְאֶת־הַמַּסֵּכָ֑ה וַיֹּ֤אמֶר אֲלֵיהֶם֙ הַכֹּהֵ֔ן מָ֥ה אַתֶּ֖ם עֹשִֽׂים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּאמְרוּ֩ ל֨וֹ הַחֲרֵ֜שׁ שִֽׂים־יָדְךָ֤ עַל־פִּ֙יךָ֙ וְלֵ֣ךְ עִמָּ֔נוּ וֶֽהְיֵה־לָ֖נוּ לְאָ֣ב וּלְכֹהֵ֑ן הֲט֣וֹב׀ הֱיוֹתְךָ֣ כֹהֵ֗ן לְבֵית֙ אִ֣ישׁ אֶחָ֔ד א֚וֹ הֱיוֹתְךָ֣ כֹהֵ֔ן לְשֵׁ֥בֶט וּלְמִשְׁפָּחָ֖ה בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּיטַב֙ לֵ֣ב הַכֹּהֵ֔ן וַיִּקַּח֙ אֶת־הָ֣אֵפ֔וֹד וְאֶת־הַתְּרָפִ֖ים וְאֶת־הַפָּ֑סֶל וַיָּבֹ֖א בְּקֶ֥רֶב הָעָֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּפְנ֖וּ וַיֵּלֵ֑כוּ וַיָּשִׂ֨ימוּ אֶת־הַטַּ֧ף וְאֶת־הַמִּקְנֶ֛ה וְאֶת־הַכְּבוּדָּ֖ה לִפְנֵיהֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הֵ֥מָּה הִרְחִ֖יקוּ מִבֵּ֣ית מִיכָ֑ה וְהָאֲנָשִׁ֗ים אֲשֶׁ֤ר בַּבָּתִּים֙ אֲשֶׁר֙ עִם־בֵּ֣ית מִיכָ֔ה נִֽזְעֲק֔וּ וַיַּדְבִּ֖יקוּ אֶת־בְּנֵי־דָֽן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַֽיִּקְרְאוּ֙ אֶל־בְּנֵי־דָ֔ן וַיַּסֵּ֖בּוּ פְּנֵיהֶ֑ם וַיֹּאמְר֣וּ לְמִיכָ֔ה מַה־לְּךָ֖ כִּ֥י נִזְעָֽקְתָּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֡אמֶר אֶת־אֱלֹהַי֩ אֲשֶׁר־עָשִׂ֨יתִי לְקַחְתֶּ֧ם וְֽאֶת־הַכֹּהֵ֛ן וַתֵּלְכ֖וּ וּמַה־לִּ֣י ע֑וֹד וּמַה־זֶּ֛ה תֹּאמְר֥וּ אֵלַ֖י מַה־לָּֽךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּאמְר֤וּ אֵלָיו֙ בְּנֵי־דָ֔ן אַל־תַּשְׁמַ֥ע קוֹלְךָ֖ עִמָּ֑נוּ פֶּֽן־יִפְגְּע֣וּ בָכֶ֗ם אֲנָשִׁים֙ מָ֣רֵי נֶ֔פֶשׁ וְאָסַפְתָּ֥ה נַפְשְׁךָ֖ וְנֶ֥פֶשׁ בֵּיתֶֽךָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֵּלְכ֥וּ בְנֵי־דָ֖ן לְדַרְכָּ֑ם וַיַּ֣רְא מִיכָ֗ה כִּי־חֲזָקִ֥ים הֵ֙מָּה֙ מִמֶּ֔נּוּ וַיִּ֖פֶן וַיָּ֥שָׁב אֶל־בֵּיתֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהֵ֨מָּה לָקְח֜וּ אֵ֧ת אֲשֶׁר־עָשָׂ֣ה מִיכָ֗ה וְֽאֶת־הַכֹּהֵן֮ אֲשֶׁ֣ר הָיָה־לוֹ֒ וַיָּבֹ֣אוּ עַל־לַ֗יִשׁ עַל־עַם֙ שֹׁקֵ֣ט וּבֹטֵ֔חַ וַיַּכּ֥וּ אוֹתָ֖ם לְפִי־חָ֑רֶב וְאֶת־הָעִ֖יר שָׂרְפ֥וּ בָאֵֽשׁ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאֵ֨ין מַצִּ֜יל כִּ֧י רְֽחוֹקָה־הִ֣יא מִצִּיד֗וֹן וְדָבָ֤ר אֵין־לָהֶם֙ עִם־אָדָ֔ם וְהִ֕יא בָּעֵ֖מֶק אֲשֶׁ֣ר לְבֵית־רְח֑וֹב וַיִּבְנ֥וּ אֶת־הָעִ֖יר וַיֵּ֥שְׁבוּ בָֽהּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּקְרְא֤וּ שֵׁם־הָעִיר֙ דָּ֔ן בְּשֵׁם֙ דָּ֣ן אֲבִיהֶ֔ם אֲשֶׁ֥ר יוּלַּ֖ד לְיִשְׂרָאֵ֑ל וְאוּלָ֛ם לַ֥יִשׁ שֵׁם־הָעִ֖יר לָרִאשֹׁנָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיָּקִ֧ימוּ לָהֶ֛ם בְּנֵי־דָ֖ן אֶת־הַפָּ֑סֶל וִ֠יהוֹנָתָן בֶּן־גֵּרְשֹׁ֨ם בֶּן־מְנַ<font color="red"><sup>7</font></sup>שֶּׁ֜ה ה֣וּא וּבָנָ֗יו הָי֤וּ כֹהֲנִים֙ לְשֵׁ֣בֶט הַדָּנִ֔י עַד־י֖וֹם גְּל֥וֹת הָאָֽרֶץ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיָּשִׂ֣ימוּ לָהֶ֔ם אֶת־פֶּ֥סֶל מִיכָ֖ה אֲשֶׁ֣ר עָשָׂ֑ה כָּל־יְמֵ֛י הֱי֥וֹת בֵּית־הָאֱלֹהִ֖ים בְּשִׁלֹֽה׃ פ</P>
</TD>
<TD WIDTH="50%">
<P>1&nbsp;bayy&#257;m&icirc;m h&acirc;&#275;m &#8217;&ecirc;n mele&#x1E35;&#601; b&#601;yi&#347;&#601;r&#257;&#8217;&#275;l &ucirc;&#x1E07;ayy&#257;m&icirc;m h&acirc;&#275;m &#353;&#275;&#x1E07;e&#x1E6D; had&#257;n&icirc; m&#601;&#x1E07;aqqe&#353;-lw&#333; n<sup>a</sup>&#x1E25;&#259;l&acirc; l&#257;&#353;e&#x1E07;e&#x1E6F; k&icirc; l&#333;&#8217;-n&#257;f&#601;l&acirc; llw&#333; &#8216;a&#x1E0F;-hayyw&#333;m hah&ucirc;&#8217; b&#601;&#x1E6F;w&#333;&#x1E35;&#601;-&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l b&#601;n<sup>a</sup>&#x1E25;&#259;l&acirc;: s</P>
<P>2&nbsp;wayyi&#353;&#601;l&#601;&#x1E25;&ucirc; &#x1E07;&#601;n&ecirc;-&#x1E0F;&#257;n| mimmi&#353;&#601;p<sup>a</sup>&#x1E25;&#601;t&#257;m &#x1E25;&#259;mi&#353;&#353;&acirc; &#8217;&#259;n&#257;&#353;&icirc;m miq&#601;&#x1E63;w&#333;&#x1E6F;&#257;m &#8217;&#259;n&#257;&#353;&icirc;m b&#601;n&ecirc;-&#x1E25;ayil mi&#x1E63;&#x1E63;&#257;r&#601;&#8216;&acirc; &ucirc;m&#275;&#8217;e&#353;&#601;t&#257;&#8217;&#333;l l&#601;rag&#275;l &#8217;e&#x1E6F;-h&#257;&#8217;&#257;re&#x1E63; &ucirc;l&#601;&#x1E25;&#257;q&#601;r&#257;h wayy&#333;&#8217;m&#601;r&ucirc; &#8217;&#259;l&#275;hem l&#601;&#x1E35;&ucirc; &#x1E25;iq&#601;r&ucirc; &#8217;e&#x1E6F;-h&#257;&#8217;&#257;re&#x1E63; wayy&#257;&#x1E07;&#333;&#8217;&ucirc; har-&#8217;ef&#601;rayim &#8216;a&#x1E0F;-b&ecirc;&#x1E6F; m&icirc;&#x1E35;&acirc; wayy&#257;l&icirc;n&ucirc; &#353;&#257;m: </P>
<P>3&nbsp;h&#275;mm&acirc; &#8216;im-b&ecirc;&#x1E6F; m&icirc;&#x1E35;&acirc; w&#601;h&#275;mm&acirc; hik&icirc;r&ucirc; &#8217;e&#x1E6F;-qw&#333;l hann<sup>a</sup>&#8216;ar hall&#275;w&icirc; wayy&#257;s&ucirc;r&ucirc; &#353;&#257;m wayy&#333;&#8217;m&#601;r&ucirc; lw&#333; m&icirc;-h&#277;&#x1E07;&icirc;&#8217;&#259;&#x1E35;&#257; h&#259;l&#333;m &ucirc;m&acirc;-&#8217;at&acirc; &#8216;&#333;&#347;eh b&#257;zeh &ucirc;mah-ll&#601;&#x1E35;&#257; f&#333;h: </P>
<P>4&nbsp;wayy&#333;&#8217;mer &#8217;&#259;l&#275;hem k&#257;z&#333;h w&#601;&#x1E35;&#257;zeh &#8216;&#257;&#347;&acirc; l&icirc; m&icirc;&#x1E35;&acirc; wayyi&#347;&#601;k&#601;r&#275;n&icirc; w&#257;&#8217;&#277;h&icirc;-lw&#333; l&#601;&#x1E35;&#333;h&#275;n: </P>
<P>5&nbsp;wayy&#333;&#8217;m&#601;r&ucirc; lw&#333; &#353;&#601;&#8217;al-n&#257;&#8217; &#x1E07;&#275;&#8217;l&#333;h&icirc;m w&#601;n&#275;&#x1E0F;&#601;&#8216;&acirc; h&#259;&#x1E6F;a&#x1E63;&#601;l&icirc;&#x1E25;a dar&#601;k&#275;n&ucirc; &#8217;&#259;&#353;er &#8217;&#259;n<sup>a</sup>&#x1E25;&#601;n&ucirc; h&#333;l&#601;&#x1E35;&icirc;m &#8216;&#257;leyh&#257;: </P>
<P>6&nbsp;wayy&#333;&#8217;mer l&acirc;em hak&#333;h&#275;n l&#601;&#x1E35;&ucirc; l&#601;&#353;&#257;lw&#333;m n&#333;&#x1E35;<sup>a</sup>&#x1E25; y&#601;hw&acirc; dar&#601;k&#601;&#x1E35;em &#8217;&#259;&#353;er t&#275;l&#601;&#x1E35;&ucirc;-&#x1E07;&#257;h: f</P>
<P>7&nbsp;wayy&#275;l&#601;&#x1E35;&ucirc; &#x1E25;&#259;m&#275;&#353;e&#x1E6F; h&#257;&#8217;&#259;n&#257;&#353;&icirc;m wayy&#257;&#x1E07;&#333;&#8217;&ucirc; l&#257;y&#601;&#353;&acirc; wayyir&#601;&#8217;&ucirc; &#8217;e&#x1E6F;-h&#257;&#8216;&#257;m &#8217;&#259;&#353;er-b&#601;qir&#601;b&#257;h yw&#333;&#353;e&#x1E07;e&#x1E6F;-l&#257;&#x1E07;e&#x1E6D;<sup>a</sup>&#x1E25; k&#601;mi&#353;&#601;pa&#x1E6D; &#x1E63;i&#x1E0F;&#333;n&icirc;m &#353;&#333;q&#275;&#x1E6D;| &ucirc;&#x1E07;&#333;&#x1E6D;&#275;&#x1E25;a w&#601;&#8217;&ecirc;n-ma&#x1E35;&#601;l&icirc;m d&#257;&#x1E07;&#257;r b&#257;&#8217;&#257;re&#x1E63; yw&#333;r&#275;&#353; &#8216;e&#x1E63;er &ucirc;r&#601;&#x1E25;&#333;q&icirc;m h&#275;mm&acirc; mi&#x1E63;&#x1E63;i&#x1E0F;&#333;n&icirc;m w&#601;&#x1E0F;&#257;&#x1E07;&#257;r &#8217;&ecirc;n-l&acirc;em &#8216;im-&#8217;&#257;&#x1E0F;&#257;m: </P>
<P>8&nbsp;wayy&#257;&#x1E07;&#333;&#8217;&ucirc; &#8217;el-&#8217;&#259;&#x1E25;&ecirc;hem &#x1E63;&#257;r&#601;&#8216;&acirc; w&#601;&#8217;e&#353;&#601;t&#257;&#8217;&#333;l wayy&#333;&#8217;m&#601;r&ucirc; l&acirc;em &#8217;&#259;&#x1E25;&ecirc;hem m&acirc; &#8217;atem: </P>
<P>9&nbsp;wayy&#333;&#8217;m&#601;r&ucirc; q&ucirc;m&acirc; w&#601;n<sup>a</sup>&#8216;&#259;leh &#8216;&#259;l&ecirc;hem k&icirc; r&#257;&#8217;&icirc;n&ucirc; &#8217;e&#x1E6F;-h&#257;&#8217;&#257;re&#x1E63; w&#601;hinn&#275;h &#x1E6D;w&#333;&#x1E07;&acirc; m&#601;&#8217;&#333;&#x1E0F; w&#601;&#8217;atem m<sup>a</sup>&#x1E25;&#601;&#353;&icirc;m &#8217;al-t&#275;&#8216;&#257;&#x1E63;&#601;l&ucirc; l&#257;le&#x1E35;e&#x1E6F; l&#257;&#x1E07;&#333;&#8217; l&#257;re&#353;e&#x1E6F; &#8217;e&#x1E6F;-h&#257;&#8217;&#257;re&#x1E63;: </P>
<P>10&nbsp;k&#601;&#x1E07;&#333;&#8217;&#259;&#x1E35;em t&#257;&#x1E07;&#333;&#8217;&ucirc;| &#8217;el-&#8216;am b&#333;&#x1E6D;&#275;&#x1E25;a w&#601;h&#257;&#8217;&#257;re&#x1E63; r<sup>a</sup>&#x1E25;&#259;&#x1E07;a&#x1E6F; y&#257;&#x1E0F;ayim k&icirc;-n&#601;&#x1E6F;&#257;n&#257;h &#8217;&#277;l&#333;h&icirc;m b&#601;ye&#x1E0F;&#601;&#x1E35;em m&#257;qw&#333;m &#8217;&#259;&#353;er &#8217;&ecirc;n-&#353;&#257;m m<sup>a</sup>&#x1E25;&#601;sw&#333;r k&#257;l-d&#257;&#x1E07;&#257;r &#8217;&#259;&#353;er b&#257;&#8217;&#257;re&#x1E63;: </P>
<P>11&nbsp;wayyis&#601;&#8216;&ucirc; mi&#353;&#353;&#257;m mimmi&#353;&#601;p<sup>a</sup>&#x1E25;a&#x1E6F; had&#257;n&icirc; mi&#x1E63;&#x1E63;&#257;r&#601;&#8216;&acirc; &ucirc;m&#275;&#8217;e&#353;&#601;t&#257;&#8217;&#333;l &#353;&#275;&#353;-m&#275;&#8217;w&#333;&#x1E6F; &#8217;&icirc;&#353; &#x1E25;&#257;&#x1E21;&ucirc;r k&#601;l&ecirc; mil&#601;&#x1E25;&#257;m&acirc;: </P>
<P>12&nbsp;wayy<sup>a</sup>&#8216;&#259;l&ucirc; wayy<sup>a</sup>&#x1E25;&#259;n&ucirc; b&#601;qir&#601;ya&#x1E6F; y&#601;&#8216;&#257;r&icirc;m b&icirc;h&ucirc;&#x1E0F;&acirc; &#8216;al-k&#275;n q&#257;r&#601;&#8217;&ucirc; lamm&#257;qw&#333;m hah&ucirc;&#8217; m<sup>a</sup>&#x1E25;&#259;n&#275;h-&#x1E0F;&#257;n &#8216;a&#x1E0F; hayyw&#333;m hazzeh hinn&#275;h &#8217;<sup>a</sup>&#x1E25;&#259;r&ecirc; qir&#601;ya&#x1E6F; y&#601;&#8216;&#257;r&icirc;m: </P>
<P>13&nbsp;wayy<sup>a</sup>&#8216;a&#x1E07;&#601;r&ucirc; mi&#353;&#353;&#257;m har-&#8217;ef&#601;r&#257;yim wayy&#257;&#x1E07;&#333;&#8217;&ucirc; &#8216;a&#x1E0F;-b&ecirc;&#x1E6F; m&icirc;&#x1E35;&acirc;: </P>
<P>14&nbsp;wayy<sup>a</sup>&#8216;&#259;n&ucirc; &#x1E25;&#259;m&#275;&#353;e&#x1E6F; h&#257;&#8217;&#259;n&#257;&#353;&icirc;m hah&#333;l&#601;&#x1E35;&icirc;m l&#601;rag&#275;l &#8217;e&#x1E6F;-h&#257;&#8217;&#257;re&#x1E63; layi&#353; wayy&#333;&#8217;m&#601;r&ucirc; &#8217;el-&#8217;&#259;&#x1E25;&ecirc;hem hay&#601;&#x1E0F;<sup>a</sup>&#8216;&#601;tem k&icirc; y&#275;&#353; bab&#257;t&icirc;m h&#257;&#8217;&#275;lleh &#8217;&#275;fw&#333;&#x1E0F; &ucirc;&#x1E6F;&#601;r&#257;f&icirc;m &ucirc;fesel &ucirc;mass&#275;&#x1E35;&acirc; w&#601;&#8216;at&acirc; d&#601;&#8216;&ucirc; mah-t<sup>a</sup>&#8216;&#259;&#347;&ucirc;: </P>
<P>15&nbsp;wayy&#257;s&ucirc;r&ucirc; &#353;&#257;mm&acirc; wayy&#257;&#x1E07;&#333;&#8217;&ucirc; &#8217;el-b&ecirc;&#x1E6F;-hann<sup>a</sup>&#8216;ar hall&#275;w&icirc; b&ecirc;&#x1E6F; m&icirc;&#x1E35;&acirc; wayyi&#353;&#601;&#8217;&#259;l&ucirc;-lw&#333; l&#601;&#353;&#257;lw&#333;m: </P>
<P>16&nbsp;w&#601;&#353;&#275;&#353;-m&#275;&#8217;w&#333;&#x1E6F; &#8217;&icirc;&#353; &#x1E25;&#259;&#x1E21;&ucirc;r&icirc;m k&#601;l&ecirc; mil&#601;&#x1E25;am&#601;t&#257;m ni&#x1E63;&#x1E63;&#257;&#x1E07;&icirc;m pe&#x1E6F;<sup>a</sup>&#x1E25; ha&#353;&#353;&#257;&#8216;ar &#8217;&#259;&#353;er mib&#601;n&ecirc;-&#x1E0F;&#257;n: </P>
<P>17&nbsp;wayy<sup>a</sup>&#8216;&#259;l&ucirc; &#x1E25;&#259;m&#275;&#353;e&#x1E6F; h&#257;&#8217;&#259;n&#257;&#353;&icirc;m hah&#333;l&#601;&#x1E35;&icirc;m l&#601;rag&#275;l &#8217;e&#x1E6F;-h&#257;&#8217;&#257;re&#x1E63; b&#257;&#8217;&ucirc; &#353;&#257;mm&acirc; l&#257;q&#601;&#x1E25;&ucirc; &#8217;e&#x1E6F;-hapesel w&#601;&#8217;e&#x1E6F;-h&#257;&#8217;&#275;fw&#333;&#x1E0F; w&#601;&#8217;e&#x1E6F;-hat&#601;r&#257;f&icirc;m w&#601;&#8217;e&#x1E6F;-hammass&#275;&#x1E35;&acirc; w&#601;hak&#333;h&#275;n ni&#x1E63;&#x1E63;&#257;&#x1E07; pe&#x1E6F;<sup>a</sup>&#x1E25; ha&#353;&#353;<sup>a</sup>&#8216;ar w&#601;&#353;&#275;&#353;-m&#275;&#8217;w&#333;&#x1E6F; h&#257;&#8217;&icirc;&#353; he&#x1E25;&#257;&#x1E21;&ucirc;r k&#601;l&ecirc; hammil&#601;&#x1E25;&#257;m&acirc;: </P>
<P>18&nbsp;w&#601;&#8217;&#275;lleh b&#257;&#8217;&ucirc; b&ecirc;&#x1E6F; m&icirc;&#x1E35;&acirc; wayyiq&#601;&#x1E25;&ucirc; &#8217;e&#x1E6F;-pesel h&#257;&#8217;&#275;fw&#333;&#x1E0F; w&#601;&#8217;e&#x1E6F;-hat&#601;r&#257;f&icirc;m w&#601;&#8217;e&#x1E6F;-hammass&#275;&#x1E35;&acirc; wayy&#333;&#8217;mer &#8217;&#259;l&ecirc;hem hak&#333;h&#275;n m&acirc; &#8217;atem &#8216;&#333;&#347;&icirc;m: </P>
<P>19&nbsp;wayy&#333;&#8217;m&#601;r&ucirc; lw&#333; h<sup>a</sup>&#x1E25;&#259;r&#275;&#353; &#347;&icirc;m-y&#257;&#x1E0F;&#601;&#x1E35;&#257; &#8216;al-p&icirc;&#x1E35;&#257; w&#601;l&#275;&#x1E35;&#601; &#8216;imm&#257;n&ucirc; weh&#601;y&#275;h-l&#257;n&ucirc; l&#601;&#8217;&#257;&#x1E07; &ucirc;l&#601;&#x1E35;&#333;h&#275;n h&#259;&#x1E6D;w&#333;&#x1E07;| h&#277;yw&#333;&#x1E6F;&#601;&#x1E35;&#257; &#x1E35;&#333;h&#275;n l&#601;&#x1E07;&ecirc;&#x1E6F; &#8217;&icirc;&#353; &#8217;e&#x1E25;&#257;&#x1E0F; &#8217;w&#333; h&#277;yw&#333;&#x1E6F;&#601;&#x1E35;&#257; &#x1E35;&#333;h&#275;n l&#601;&#353;&#275;&#x1E07;e&#x1E6D; &ucirc;l&#601;mi&#353;&#601;p&#257;&#x1E25;&acirc; b&#601;yi&#347;&#601;r&#257;&#8217;&#275;l: </P>
<P>20&nbsp;wayy&icirc;&#x1E6D;a&#x1E07; l&#275;&#x1E07; hak&#333;h&#275;n wayyiqq<sup>a</sup>&#x1E25; &#8217;e&#x1E6F;-h&#257;&#8217;&#275;fw&#333;&#x1E0F; w&#601;&#8217;e&#x1E6F;-hat&#601;r&#257;f&icirc;m w&#601;&#8217;e&#x1E6F;-hap&#257;sel wayy&#257;&#x1E07;&#333;&#8217; b&#601;qere&#x1E07; h&#257;&#8216;&#257;m: </P>
<P>21&nbsp;wayyif&#601;n&ucirc; wayy&#275;l&#275;&#x1E35;&ucirc; wayy&#257;&#347;&icirc;m&ucirc; &#8217;e&#x1E6F;-ha&#x1E6D;&#x1E6D;af w&#601;&#8217;e&#x1E6F;-hammiq&#601;neh w&#601;&#8217;e&#x1E6F;-hak&#601;&#x1E07;&ucirc;d&acirc; lif&#601;n&ecirc;hem: </P>
<P>22&nbsp;h&#275;mm&acirc; hir&#601;&#x1E25;&icirc;q&ucirc; mib&ecirc;&#x1E6F; m&icirc;&#x1E35;&acirc; w&#601;h&#257;&#8217;&#259;n&#257;&#353;&icirc;m &#8217;&#259;&#353;er bab&#257;t&icirc;m &#8217;&#259;&#353;er &#8216;im-b&ecirc;&#x1E6F; m&icirc;&#x1E35;&acirc; niz&#601;&#8216;&#259;q&ucirc; wayya&#x1E0F;&#601;b&icirc;q&ucirc; &#8217;e&#x1E6F;-b&#601;n&ecirc;-&#x1E0F;&#257;n: </P>
<P>23&nbsp;wayyiq&#601;r&#601;&#8217;&ucirc; &#8217;el-b&#601;n&ecirc;-&#x1E0F;&#257;n wayyass&#275;b&ucirc; p&#601;n&ecirc;hem wayy&#333;&#8217;m&#601;r&ucirc; l&#601;m&icirc;&#x1E35;&acirc; mah-ll&#601;&#x1E35;&#257; k&icirc; niz&#601;&#8216;&#257;q&#601;t&#257;: </P>
<P>24&nbsp;wayy&#333;&#8217;mer &#8217;e&#x1E6F;-&#8217;&#277;l&#333;hay &#8217;&#259;&#353;er-&#8216;&#257;&#347;&icirc;&#x1E6F;&icirc; l&#601;q<sup>a</sup>&#x1E25;&#601;tem w&#601;&#8217;e&#x1E6F;-hak&#333;h&#275;n wat&#275;l&#601;&#x1E35;&ucirc; &ucirc;mah-ll&icirc; &#8216;w&#333;&#x1E0F; &ucirc;mah-zzeh t&#333;&#8217;m&#601;r&ucirc; &#8217;&#275;lay mah-ll&#257;&#x1E35;&#601;: </P>
<P>25&nbsp;wayy&#333;&#8217;m&#601;r&ucirc; &#8217;&#275;l&#257;yw b&#601;n&ecirc;-&#x1E0F;&#257;n &#8217;al-ta&#353;&#601;m<sup>a</sup>&#8216; qw&#333;l&#601;&#x1E35;&#257; &#8216;imm&#257;n&ucirc; pen-yif&#601;g&#601;&#8216;&ucirc; &#x1E07;&#257;&#x1E35;em &#8217;&#259;n&#257;&#353;&icirc;m m&#257;r&ecirc; nefe&#353; w&#601;&#8217;&#257;saf&#601;t&acirc; naf&#601;&#353;&#601;&#x1E35;&#257; w&#601;nefe&#353; b&ecirc;&#x1E6F;e&#x1E35;&#257;: </P>
<P>26&nbsp;wayy&#275;l&#601;&#x1E35;&ucirc; &#x1E07;&#601;n&ecirc;-&#x1E0F;&#257;n l&#601;&#x1E0F;ar&#601;k&#257;m wayyar&#601;&#8217; m&icirc;&#x1E35;&acirc; k&icirc;-&#x1E25;&#259;z&#257;q&icirc;m h&#275;mm&acirc; mimmenn&ucirc; wayyifen wayy&#257;&#353;&#257;&#x1E07; &#8217;el-b&ecirc;&#x1E6F;w&#333;: </P>
<P>27&nbsp;w&#601;h&#275;mm&acirc; l&#257;q&#601;&#x1E25;&ucirc; &#8217;&#275;&#x1E6F; &#8217;&#259;&#353;er-&#8216;&#257;&#347;&acirc; m&icirc;&#x1E35;&acirc; w&#601;&#8217;e&#x1E6F;-hak&#333;h&#275;n &#8217;&#259;&#353;er h&#257;y&acirc;-lw&#333; wayy&#257;&#x1E07;&#333;&#8217;&ucirc; &#8216;al-layi&#353; &#8216;al-&#8216;am &#353;&#333;q&#275;&#x1E6D; &ucirc;&#x1E07;&#333;&#x1E6D;&#275;&#x1E25;a wayyak&ucirc; &#8217;w&#333;&#x1E6F;&#257;m l&#601;f&icirc;-&#x1E25;&#257;re&#x1E07; w&#601;&#8217;e&#x1E6F;-h&#257;&#8216;&icirc;r &#347;&#257;r&#601;f&ucirc; &#x1E07;&#257;&#8217;&#275;&#353;: </P>
<P>28&nbsp;w&#601;&#8217;&ecirc;n ma&#x1E63;&#x1E63;&icirc;l k&icirc; r&#601;&#x1E25;w&#333;q&acirc;-h&icirc;&#8217; mi&#x1E63;&#x1E63;&icirc;&#x1E0F;w&#333;n w&#601;&#x1E0F;&#257;&#x1E07;&#257;r &#8217;&ecirc;n-l&acirc;em &#8216;im-&#8217;&#257;&#x1E0F;&#257;m w&#601;h&icirc;&#8217; b&#257;&#8216;&#275;meq &#8217;&#259;&#353;er l&#601;&#x1E07;&ecirc;&#x1E6F;-r&#601;&#x1E25;w&#333;&#x1E07; wayyi&#x1E07;&#601;n&ucirc; &#8217;e&#x1E6F;-h&#257;&#8216;&icirc;r wayy&#275;&#353;&#601;&#x1E07;&ucirc; &#x1E07;&#257;h: </P>
<P>29&nbsp;wayyiq&#601;r&#601;&#8217;&ucirc; &#353;&#275;m-h&#257;&#8216;&icirc;r d&#257;n b&#601;&#353;&#275;m d&#257;n &#8217;&#259;&#x1E07;&icirc;hem &#8217;&#259;&#353;er y&ucirc;lla&#x1E0F; l&#601;yi&#347;&#601;r&#257;&#8217;&#275;l w&#601;&#8217;&ucirc;l&#257;m layi&#353; &#353;&#275;m-h&#257;&#8216;&icirc;r l&#257;ri&#8217;&#353;&#333;n&acirc;: </P>
<P>30&nbsp;wayy&#257;q&icirc;m&ucirc; l&acirc;em b&#601;n&ecirc;-&#x1E0F;&#257;n &#8217;e&#x1E6F;-hap&#257;sel w&icirc;hw&#333;n&#257;&#x1E6F;&#257;n ben-g&#275;r&#601;&#353;&#333;m ben-m&#601;na<font color="red"><sup>7</font></sup>&#353;&#353;eh h&ucirc;&#8217; &ucirc;&#x1E07;&#257;n&#257;yw h&#257;y&ucirc; &#x1E35;&#333;h&#259;n&icirc;m l&#601;&#353;&#275;&#x1E07;e&#x1E6D; had&#257;n&icirc; &#8216;a&#x1E0F;-yw&#333;m g&#601;lw&#333;&#x1E6F; h&#257;&#8217;&#257;re&#x1E63;: </P>
<P>31&nbsp;wayy&#257;&#347;&icirc;m&ucirc; l&acirc;em &#8217;e&#x1E6F;-pesel m&icirc;&#x1E35;&acirc; &#8217;&#259;&#353;er &#8216;&#257;&#347;&acirc; k&#257;l-y&#601;m&ecirc; h&#277;yw&#333;&#x1E6F; b&ecirc;&#x1E6F;-h&#257;&#8217;&#277;l&#333;h&icirc;m b&#601;&#353;il&#333;h: f</P>
</TD>
</TABLE>
<P><HR>
<CENTER>
<A HREF="jdg019.htm">Next: Judges (Shoftim) Chapter 19</A></CENTER>
</BODY>
</HTML>
