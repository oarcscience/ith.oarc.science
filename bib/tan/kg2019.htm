<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2019.htm">Polyglot</A>&nbsp;
<A HREF="../kjv/kg2019.htm">KJV</A>&nbsp;
<A HREF="../sep/kg2019.htm">Sep</A>&nbsp;
<A HREF="../vul/kg2019.htm">Vul</A>&nbsp;

<BR>
<BR><A HREF="kg2.htm">2 Kings (2 Melakhim) Index</A><BR>
&nbsp;
<A HREF="kg2018.htm">Previous</A>&nbsp;
<A HREF="kg2020.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 19</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֗י כִּשְׁמֹ֙עַ֙ הַמֶּ֣לֶךְ חִזְקִיָּ֔הוּ וַיִּקְרַ֖ע אֶת־בְּגָדָ֑יו וַיִּתְכַּ֣ס בַּשָּׂ֔ק וַיָּבֹ֖א בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַ֠יִּשְׁלַח אֶת־אֶלְיָקִ֨ים אֲשֶׁר־עַל־הַבַּ֜יִת וְשֶׁבְנָ֣א הַסֹּפֵ֗ר וְאֵת֙ זִקְנֵ֣י הַכֹּֽהֲנִ֔ים מִתְכַּסִּ֖ים בַּשַּׂקִּ֑ים אֶל־יְשַֽׁעְיָ֥הוּ הַנָּבִ֖יא בֶּן־אָמֽוֹץ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּאמְר֣וּ אֵלָ֗יו כֹּ֚ה אָמַ֣ר חִזְקִיָּ֔הוּ יוֹם־צָרָ֧ה וְתוֹכֵחָ֛ה וּנְאָצָ֖ה הַיּ֣וֹם הַזֶּ֑ה כִּ֣י בָ֤אוּ בָנִים֙ עַד־מַשְׁבֵּ֔ר וְכֹ֥חַ אַ֖יִן לְלֵדָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אוּלַ֡י יִשְׁמַע֩ יְהוָ֨ה אֱלֹהֶ֜יךָ אֵ֣ת׀ כָּל־דִּבְרֵ֣י רַב־שָׁקֵ֗ה אֲשֶׁר֩ שְׁלָח֨וֹ מֶֽלֶךְ־אַשּׁ֤וּר׀ אֲדֹנָיו֙ לְחָרֵף֙ אֱלֹהִ֣ים חַ֔י וְהוֹכִ֙יחַ֙ בַּדְּבָרִ֔ים אֲשֶׁ֥ר שָׁמַ֖ע יְהוָ֣ה אֱלֹהֶ֑יךָ וְנָשָׂ֣אתָ תְפִלָּ֔ה בְּעַ֥ד הַשְּׁאֵרִ֖ית הַנִּמְצָאָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֹ֗אוּ עַבְדֵ֛י הַמֶּ֥לֶךְ חִזְקִיָּ֖הוּ אֶל־יְשַֽׁעַיָֽהוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֤אמֶר לָהֶם֙ יְשַֽׁעְיָ֔הוּ כֹּ֥ה תֹאמְר֖וּן אֶל־אֲדֹֽנֵיכֶ֑ם כֹּ֣ה׀ אָמַ֣ר יְהוָ֗ה אַל־תִּירָא֙ מִפְּנֵ֤י הַדְּבָרִים֙ אֲשֶׁ֣ר שָׁמַ֗עְתָּ אֲשֶׁ֧ר גִּדְּפ֛וּ נַעֲרֵ֥י מֶֽלֶךְ־אַשּׁ֖וּר אֹתִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הִנְנִ֨י נֹתֵ֥ן בּוֹ֙ ר֔וּחַ וְשָׁמַ֥ע שְׁמוּעָ֖ה וְשָׁ֣ב לְאַרְצ֑וֹ וְהִפַּלְתִּ֥יו בַּחֶ֖רֶב בְּאַרְצֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּ֙שָׁב֙ רַב־שָׁקֵ֔ה וַיִּמְצָא֙ אֶת־מֶ֣לֶךְ אַשּׁ֔וּר נִלְחָ֖ם עַל־לִבְנָ֑ה כִּ֣י שָׁמַ֔ע כִּ֥י נָסַ֖ע מִלָּכִֽישׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׁמַ֗ע אֶל־תִּרְהָ֤קָה מֶֽלֶך־כּוּשׁ֙<font color="red"><sup>1</font></sup> לֵאמֹ֔ר הִנֵּ֥ה יָצָ֖א לְהִלָּחֵ֣ם אִתָּ֑ךְ וַיָּ֙שָׁב֙ וַיִּשְׁלַ֣ח מַלְאָכִ֔ים אֶל־חִזְקִיָּ֖הוּ לֵאמֹֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כֹּ֣ה תֹאמְר֗וּן אֶל־חִזְקִיָּ֤הוּ מֶֽלֶךְ־יְהוּדָה֙ לֵאמֹ֔ר אַל־יַשִּׁאֲךָ֣ אֱלֹהֶ֔יךָ אֲשֶׁ֥ר אַתָּ֛ה בֹּטֵ֥חַ בּ֖וֹ לֵאמֹ֑ר לֹ֤א תִנָּתֵן֙ יְר֣וּשָׁלִַ֔ם בְּיַ֖ד מֶ֥לֶךְ אַשּֽׁוּר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הִנֵּ֣ה׀ אַתָּ֣ה שָׁמַ֗עְתָּ אֵת֩ אֲשֶׁ֨ר עָשׂ֜וּ מַלְכֵ֥י אַשּׁ֛וּר לְכָל־הָאֲרָצ֖וֹת לְהַֽחֲרִימָ֑ם וְאַתָּ֖ה תִּנָּצֵֽל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַהִצִּ֨ילוּ אֹתָ֜ם אֱלֹהֵ֤י הַגּוֹיִם֙ אֲשֶׁ֣ר שִׁחֲת֣וּ אֲבוֹתַ֔י אֶת־גּוֹזָ֖ן וְאֶת־חָרָ֑ן וְרֶ֥צֶף וּבְנֵי־עֶ֖דֶן אֲשֶׁ֥ר בִּתְלַאשָּֽׂר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אַיּ֤וֹ מֶֽלֶךְ־חֲמָת֙ וּמֶ֣לֶךְ אַרְפָּ֔ד וּמֶ֖לֶךְ לָעִ֣יר סְפַרְוָ֑יִם הֵנַ֖ע וְעִוָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּקַּ֨ח חִזְקִיָּ֧הוּ אֶת־הַסְּפָרִ֛ים מִיַּ֥ד הַמַּלְאָכִ֖ים וַיִּקְרָאֵ֑ם וַיַּ֙עַל֙ בֵּ֣ית יְהוָ֔ה וַיִּפְרְשֵׂ֥הוּ חִזְקִיָּ֖הוּ לִפְנֵ֥י יְהוָֽה׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּתְפַּלֵּ֨ל חִזְקִיָּ֜הוּ לִפְנֵ֣י יְהוָה֮ וַיֹּאמַר֒ יְהוָ֞ה אֱלֹהֵ֤י יִשְׂרָאֵל֙ יֹשֵׁ֣ב הַכְּרֻבִ֔ים אַתָּה־ה֤וּא הָֽאֱלֹהִים֙ לְבַדְּךָ֔ לְכֹ֖ל מַמְלְכ֣וֹת הָאָ֑רֶץ אַתָּ֣ה עָשִׂ֔יתָ אֶת־הַשָּׁמַ֖יִם וְאֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַטֵּ֨ה יְהוָ֤ה׀ אָזְנְךָ֙ וּֽשֲׁמָ֔ע פְּקַ֧ח יְהוָ֛ה עֵינֶ֖יךָ וּרְאֵ֑ה וּשְׁמַ֗ע אֵ֚ת דִּבְרֵ֣י סַנְחֵרִ֔יב אֲשֶׁ֣ר שְׁלָח֔וֹ לְחָרֵ֖ף אֱלֹהִ֥ים חָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אָמְנָ֖ם יְהוָ֑ה הֶחֱרִ֜יבוּ מַלְכֵ֥י אַשּׁ֛וּר אֶת־הַגּוֹיִ֖ם וְאֶת־אַרְצָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְנָתְנ֥וּ אֶת־אֱלֹהֵיהֶ֖ם בָּאֵ֑שׁ כִּי֩ לֹ֨א אֱלֹהִ֜ים הֵ֗מָּה כִּ֣י אִם־מַעֲשֵׂ֧ה יְדֵֽי־אָדָ֛ם עֵ֥ץ וָאֶ֖בֶן וַֽיְאַבְּדֽוּם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעַתָּה֙ יְהוָ֣ה אֱלֹהֵ֔ינוּ הוֹשִׁיעֵ֥נוּ נָ֖א מִיָּד֑וֹ וְיֵֽדְעוּ֙ כָּל־מַמְלְכ֣וֹת הָאָ֔רֶץ כִּ֥י אַתָּ֛ה יְהוָ֥ה אֱלֹהִ֖ים לְבַדֶּֽךָ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּשְׁלַח֙ יְשַֽׁעְיָ֣הוּ בֶן־אָמ֔וֹץ אֶל־חִזְקִיָּ֖הוּ לֵאמֹ֑ר כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל אֲשֶׁ֨ר הִתְפַּלַּ֧לְתָּ אֵלַ֛י אֶל־סַנְחֵרִ֥ב מֶֽלֶךְ־אַשּׁ֖וּר שָׁמָֽעְתִּי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;זֶ֣ה הַדָּבָ֔ר אֲשֶׁר־דִּבֶּ֥ר יְהוָ֖ה עָלָ֑יו בָּזָ֨ה לְךָ֜ לָעֲגָ֣ה לְךָ֗ בְּתוּלַת֙ בַּת־צִיּ֔וֹן אַחֲרֶ֙יךָ֙ רֹ֣אשׁ הֵנִ֔יעָה בַּ֖ת יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֶת־מִ֤י חֵרַ֙פְתָּ֙ וְגִדַּ֔פְתָּ וְעַל־מִ֖י הֲרִימ֣וֹתָ קּ֑וֹל וַתִּשָּׂ֥א מָר֛וֹם עֵינֶ֖יךָ עַל־קְד֥וֹשׁ יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;בְּיַ֣ד מַלְאָכֶיךָ֮ חֵרַ֣פְתָּ׀ אֲדֹנָי֒ וַתֹּ֗אמֶר <font color="brown">ברכב</font> <font color="blue">בְּרֹ֥ב</font> רִכְבִּ֛י אֲנִ֥י עָלִ֛יתִי מְר֥וֹם הָרִ֖ים יַרְכְּתֵ֣י לְבָנ֑וֹן וְאֶכְרֹ֞ת קוֹמַ֤ת אֲרָזָיו֙ מִבְח֣וֹר בְּרֹשָׁ֔יו וְאָב֙וֹאָה֙ מְל֣וֹן קִצֹּ֔ה<font color="red"><sup>q</font></sup> יַ֖עַר כַּרְמִלּֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֲנִ֣י קַ֔רְתִּי וְשָׁתִ֖יתִי מַ֣יִם זָרִ֑ים וְאַחְרִב֙ בְּכַף־פְּעָמַ֔י כֹּ֖ל יְאֹרֵ֥י מָצֽוֹר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;הֲלֹֽא־שָׁמַ֤עְתָּ לְמֵֽרָחוֹק֙ אֹתָ֣הּ עָשִׂ֔יתִי לְמִ֥ימֵי קֶ֖דֶם וִֽיצַרְתִּ֑יהָ עַתָּ֣ה הֲבֵיאתִ֗יהָ וּתְהִ֗י לַהְשׁ֛וֹת גַּלִּ֥ים נִצִּ֖ים עָרִ֥ים בְּצֻרֽוֹת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְיֹֽשְׁבֵיהֶן֙ קִצְרֵי־יָ֔ד חַ֖תּוּ וַיֵּבֹ֑שׁוּ הָי֞וּ עֵ֤שֶׂב שָׂדֶה֙ וִ֣ירַק דֶּ֔שֶׁא חֲצִ֣יר גַּגּ֔וֹת וּשְׁדֵפָ֖ה לִפְנֵ֥י קָמָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְשִׁבְתְּךָ֛ וְצֵאתְךָ֥ וּבֹאֲךָ֖ יָדָ֑עְתִּי וְאֵ֖ת הִֽתְרַגֶּזְךָ֥ אֵלָֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;יַ֚עַן הִתְרַגֶּזְךָ֣ אֵלַ֔י וְשַׁאֲנַנְךָ֖ עָלָ֣ה בְאָזְנָ֑י וְשַׂמְתִּ֨י חַחִ֜י בְּאַפֶּ֗ךָ וּמִתְגִּי֙ בִּשְׂפָתֶ֔יךָ וַהֲשִׁ֣בֹתִ֔יךָ בַּדֶּ֖רֶךְ אֲשֶׁר־בָּ֥אתָ בָּֽהּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְזֶה־לְּךָ֣ הָא֔וֹת אָכ֤וֹל הַשָּׁנָה֙ סָפִ֔יחַ וּבַשָּׁנָ֥ה הַשֵּׁנִ֖ית סָחִ֑ישׁ וּבַשָּׁנָ֣ה הַשְּׁלִישִׁ֗ית זִרְע֧וּ וְקִצְר֛וּ<font color="red"><sup>3</font></sup> וְנִטְע֥וּ כְרָמִ֖ים וְאִכְל֥וּ פִרְיָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְיָ֨סְפָ֜ה פְּלֵיטַ֧ת בֵּית־יְהוּדָ֛ה הַנִּשְׁאָרָ֖ה שֹׁ֣רֶשׁ לְמָ֑טָּה וְעָשָׂ֥ה פְרִ֖י לְמָֽעְלָה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּ֤י מִירוּשָׁלִַ֙ם֙ תֵּצֵ֣א שְׁאֵרִ֔ית וּפְלֵיטָ֖ה מֵהַ֣ר צִיּ֑וֹן קִנְאַ֛ת יְהוָ֥ה <font color="blue">צְבָ֖אוֹת<font color="red"><sup>a</font></sup></font> תַּֽעֲשֶׂה־זֹּֽאת׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;לָכֵ֗ן כֹּֽה־אָמַ֤ר יְהוָה֙ אֶל־מֶ֣לֶךְ אַשּׁ֔וּר לֹ֤א יָבֹא֙ אֶל־הָעִ֣יר הַזֹּ֔את וְלֹֽא־יוֹרֶ֥ה שָׁ֖ם חֵ֑ץ וְלֹֽא־יְקַדְּמֶ֣נָּה מָגֵ֔ן וְלֹֽא־יִשְׁפֹּ֥ךְ עָלֶ֖יהָ סֹלְלָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;בַּדֶּ֥רֶךְ אֲשֶׁר־יָבֹ֖א בָּ֣הּ יָשׁ֑וּב וְאֶל־הָעִ֥יר הַזֹּ֛את לֹ֥א יָבֹ֖א נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְגַנּוֹתִ֛י אֶל־הָעִ֥יר הַזֹּ֖את לְהֽוֹשִׁיעָ֑הּ לְמַֽעֲנִ֔י וּלְמַ֖עַן דָּוִ֥ד עַבְדִּֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיְהִי֮ בַּלַּ֣יְלָה הַהוּא֒ וַיֵּצֵ֣א׀ מַלְאַ֣ךְ יְהוָ֗ה וַיַּךְ֙ בְּמַחֲנֵ֣ה אַשּׁ֔וּר מֵאָ֛ה שְׁמוֹנִ֥ים וַחֲמִשָּׁ֖ה אָ֑לֶף וַיַּשְׁכִּ֣ימוּ בַבֹּ֔קֶר וְהִנֵּ֥ה כֻלָּ֖ם פְּגָרִ֥ים מֵתִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיִּסַּ֣ע וַיֵּ֔לֶךְ וַיָּ֖שָׁב סַנְחֵרִ֣יב מֶֽלֶךְ־אַשּׁ֑וּר וַיֵּ֖שֶׁב בְּנִֽינְוֵֽה׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיְהִי֩ ה֨וּא מִֽשְׁתַּחֲוֶ֜ה בֵּ֣ית׀ נִסְרֹ֣ךְ אֱלֹהָ֗יו וְֽאַדְרַמֶּ֨לֶךְ וְשַׂרְאֶ֤צֶר <font color="blue">בָּנָיו֙<font color="red"><sup>a</font></sup></font> הִכֻּ֣הוּ בַחֶ֔רֶב וְהֵ֥מָּה נִמְלְט֖וּ אֶ֣רֶץ אֲרָרָ֑ט וַיִּמְלֹ֛ךְ אֵֽסַר־חַדֹּ֥ן בְּנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;way&#601;h&icirc; ki&#353;&#601;m&#333;&#8216;a hammele&#x1E35;&#601; &#x1E25;iz&#601;q&icirc;y&acirc;&ucirc; wayyiq&#601;r<sup>a</sup>&#8216; &#8217;e&#x1E6F;-b&#601;&#x1E21;&#257;&#x1E0F;&#257;yw wayyi&#x1E6F;&#601;kas ba&#347;&#347;&#257;q wayy&#257;&#x1E07;&#333;&#8217; b&ecirc;&#x1E6F; y&#601;hw&acirc;: </P>
<P>2&nbsp;wayyi&#353;&#601;l<sup>a</sup>&#x1E25; &#8217;e&#x1E6F;-&#8217;el&#601;y&#257;q&icirc;m &#8217;&#259;&#353;er-&#8216;al-habayi&#x1E6F; w&#601;&#353;e&#x1E07;&#601;n&#257;&#8217; hass&#333;f&#275;r w&#601;&#8217;&#275;&#x1E6F; ziq&#601;n&ecirc; hak&#333;h&#259;n&icirc;m mi&#x1E6F;&#601;kass&icirc;m ba&#347;&#347;aqq&icirc;m &#8217;el-y&#601;&#353;<sup>a</sup>&#8216;&#601;y&acirc;&ucirc; hann&#257;&#x1E07;&icirc;&#8217; ben-&#8217;&#257;mw&#333;&#x1E63;: </P>
<P>3&nbsp;wayy&#333;&#8217;m&#601;r&ucirc; &#8217;&#275;l&#257;yw k&#333;h &#8217;&#257;mar &#x1E25;iz&#601;q&icirc;y&acirc;&ucirc; yw&#333;m-&#x1E63;&#257;r&acirc; w&#601;&#x1E6F;w&#333;&#x1E35;&#275;&#x1E25;&acirc; &ucirc;n&#601;&#8217;&#257;&#x1E63;&acirc; hayyw&#333;m hazzeh k&icirc; &#x1E07;&#257;&#8217;&ucirc; &#x1E07;&#257;n&icirc;m &#8216;a&#x1E0F;-ma&#353;&#601;b&#275;r w&#601;&#x1E35;&#333;&#x1E25;a &#8217;ayin l&#601;l&#275;&#x1E0F;&acirc;: </P>
<P>4&nbsp;&#8217;&ucirc;lay yi&#353;&#601;m<sup>a</sup>&#8216; y&#601;hw&acirc; &#8217;&#277;l&#333;hey&#x1E35;&#257; &#8217;&#275;&#x1E6F;| k&#257;l-di&#x1E07;&#601;r&ecirc; ra&#x1E07;-&#353;&#257;q&#275;h &#8217;&#259;&#353;er &#353;&#601;l&#257;&#x1E25;w&#333; mele&#x1E35;&#601;-&#8217;a&#353;&#353;&ucirc;r| &#8217;&#259;&#x1E0F;&#333;n&#257;yw l&#601;&#x1E25;&#257;r&#275;f &#8217;&#277;l&#333;h&icirc;m &#x1E25;ay w&#601;hw&#333;&#x1E35;&icirc;&#x1E25;a bad&#601;&#x1E07;&#257;r&icirc;m &#8217;&#259;&#353;er &#353;&#257;m<sup>a</sup>&#8216; y&#601;hw&acirc; &#8217;&#277;l&#333;hey&#x1E35;&#257; w&#601;n&#257;&#347;&#257;&#8217;&#x1E6F;&#257; &#x1E6F;&#601;fill&acirc; b&#601;&#8216;a&#x1E0F; ha&#353;&#353;&#601;&#8217;&#275;r&icirc;&#x1E6F; hannim&#601;&#x1E63;&#257;&#8217;&acirc;: </P>
<P>5&nbsp;wayy&#257;&#x1E07;&#333;&#8217;&ucirc; &#8216;a&#x1E07;&#601;&#x1E0F;&ecirc; hammele&#x1E35;&#601; &#x1E25;iz&#601;q&icirc;y&acirc;&ucirc; &#8217;el-y&#601;&#353;<sup>a</sup>&#8216;ay&acirc;&ucirc;: </P>
<P>6&nbsp;wayy&#333;&#8217;mer l&acirc;em y&#601;&#353;<sup>a</sup>&#8216;&#601;y&acirc;&ucirc; k&#333;h &#x1E6F;&#333;&#8217;m&#601;r&ucirc;n &#8217;el-&#8217;&#259;&#x1E0F;&#333;n&ecirc;&#x1E35;em k&#333;h| &#8217;&#257;mar y&#601;hw&acirc; &#8217;al-t&icirc;r&#257;&#8217; mip&#601;n&ecirc; had&#601;&#x1E07;&#257;r&icirc;m &#8217;&#259;&#353;er &#353;&#257;m<sup>a</sup>&#8216;&#601;t&#257; &#8217;&#259;&#353;er gid&#601;f&ucirc; n<sup>a</sup>&#8216;&#259;r&ecirc; mele&#x1E35;&#601;-&#8217;a&#353;&#353;&ucirc;r &#8217;&#333;&#x1E6F;&icirc;: </P>
<P>7&nbsp;hin&#601;n&icirc; n&#333;&#x1E6F;&#275;n bw&#333; r&ucirc;&#x1E25;a w&#601;&#353;&#257;m<sup>a</sup>&#8216; &#353;&#601;m&ucirc;&#8216;&acirc; w&#601;&#353;&#257;&#x1E07; l&#601;&#8217;ar&#601;&#x1E63;w&#333; w&#601;hipal&#601;t&icirc;w b<sup>a</sup>&#x1E25;ere&#x1E07; b&#601;&#8217;ar&#601;&#x1E63;w&#333;: </P>
<P>8&nbsp;wayy&#257;&#353;&#257;&#x1E07; ra&#x1E07;-&#353;&#257;q&#275;h wayyim&#601;&#x1E63;&#257;&#8217; &#8217;e&#x1E6F;-mele&#x1E35;&#601; &#8217;a&#353;&#353;&ucirc;r nil&#601;&#x1E25;&#257;m &#8216;al-li&#x1E07;&#601;n&acirc; k&icirc; &#353;&#257;m<sup>a</sup>&#8216; k&icirc; n&#257;s<sup>a</sup>&#8216; mill&#257;&#x1E35;&icirc;&#353;: </P>
<P>9&nbsp;wayyi&#353;&#601;m<sup>a</sup>&#8216; &#8217;el-tir&#601;h&#257;q&acirc; mele&#x1E35;-k&ucirc;&#353;<font color="red"><sup>1</font></sup> l&#275;&#8217;m&#333;r hinn&#275;h y&#257;&#x1E63;&#257;&#8217; l&#601;hill&#257;&#x1E25;&#275;m &#8217;it&#257;&#x1E35;&#601; wayy&#257;&#353;&#257;&#x1E07; wayyi&#353;&#601;l<sup>a</sup>&#x1E25; mal&#601;&#8217;&#257;&#x1E35;&icirc;m &#8217;el-&#x1E25;iz&#601;q&icirc;y&acirc;&ucirc; l&#275;&#8217;m&#333;r: </P>
<P>10&nbsp;k&#333;h &#x1E6F;&#333;&#8217;m&#601;r&ucirc;n &#8217;el-&#x1E25;iz&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; l&#275;&#8217;m&#333;r &#8217;al-ya&#353;&#353;i&#8217;&#259;&#x1E35;&#257; &#8217;&#277;l&#333;hey&#x1E35;&#257; &#8217;&#259;&#353;er &#8217;at&acirc; b&#333;&#x1E6D;&#275;&#x1E25;a bw&#333; l&#275;&#8217;m&#333;r l&#333;&#8217; &#x1E6F;inn&#257;&#x1E6F;&#275;n y&#601;r&ucirc;&#353;&#257;laim b&#601;ya&#x1E0F; mele&#x1E35;&#601; &#8217;a&#353;&#353;&ucirc;r: </P>
<P>11&nbsp;hinn&#275;h| &#8217;at&acirc; &#353;&#257;m<sup>a</sup>&#8216;&#601;t&#257; &#8217;&#275;&#x1E6F; &#8217;&#259;&#353;er &#8216;&#257;&#347;&ucirc; mal&#601;&#x1E35;&ecirc; &#8217;a&#353;&#353;&ucirc;r l&#601;&#x1E35;&#257;l-h&#257;&#8217;&#259;r&#257;&#x1E63;w&#333;&#x1E6F; l&#601;h<sup>a</sup>&#x1E25;&#259;r&icirc;m&#257;m w&#601;&#8217;at&acirc; tinn&#257;&#x1E63;&#275;l: </P>
<P>12&nbsp;hahi&#x1E63;&#x1E63;&icirc;l&ucirc; &#8217;&#333;&#x1E6F;&#257;m &#8217;&#277;l&#333;h&ecirc; hagw&#333;yim &#8217;&#259;&#353;er &#353;i&#x1E25;&#259;&#x1E6F;&ucirc; &#8217;&#259;&#x1E07;w&#333;&#x1E6F;ay &#8217;e&#x1E6F;-gw&#333;z&#257;n w&#601;&#8217;e&#x1E6F;-&#x1E25;&#257;r&#257;n w&#601;re&#x1E63;ef &ucirc;&#x1E07;&#601;n&ecirc;-&#8216;e&#x1E0F;en &#8217;&#259;&#353;er bi&#x1E6F;&#601;la&#8217;&#347;&#347;&#257;r: </P>
<P>13&nbsp;&#8217;ayyw&#333; mele&#x1E35;&#601;-&#x1E25;&#259;m&#257;&#x1E6F; &ucirc;mele&#x1E35;&#601; &#8217;ar&#601;p&#257;&#x1E0F; &ucirc;mele&#x1E35;&#601; l&#257;&#8216;&icirc;r s&#601;far&#601;w&#257;yim h&#275;n<sup>a</sup>&#8216; w&#601;&#8216;i&ucirc;&acirc;: </P>
<P>14&nbsp;wayyiqq<sup>a</sup>&#x1E25; &#x1E25;iz&#601;q&icirc;y&acirc;&ucirc; &#8217;e&#x1E6F;-hass&#601;f&#257;r&icirc;m m&icirc;ya&#x1E0F; hammal&#601;&#8217;&#257;&#x1E35;&icirc;m wayyiq&#601;r&#257;&#8217;&#275;m wayy<sup>a</sup>&#8216;al b&ecirc;&#x1E6F; y&#601;hw&acirc; wayyif&#601;r&#601;&#347;&#275;h&ucirc; &#x1E25;iz&#601;q&icirc;y&acirc;&ucirc; lif&#601;n&ecirc; y&#601;hw&acirc;: f</P>
<P>15&nbsp;wayyi&#x1E6F;&#601;pall&#275;l &#x1E25;iz&#601;q&icirc;y&acirc;&ucirc; lif&#601;n&ecirc; y&#601;hw&acirc; wayy&#333;&#8217;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l y&#333;&#353;&#275;&#x1E07; hak&#601;ru&#x1E07;&icirc;m &#8217;at&acirc;-h&ucirc;&#8217; h&#257;&#8217;&#277;l&#333;h&icirc;m l&#601;&#x1E07;ad&#601;&#x1E35;&#257; l&#601;&#x1E35;&#333;l mam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63; &#8217;at&acirc; &#8216;&#257;&#347;&icirc;&#x1E6F;&#257; &#8217;e&#x1E6F;-ha&#353;&#353;&#257;mayim w&#601;&#8217;e&#x1E6F;-h&#257;&#8217;&#257;re&#x1E63;: </P>
<P>16&nbsp;ha&#x1E6D;&#x1E6D;&#275;h y&#601;hw&acirc;| &#8217;&#257;z&#601;n&#601;&#x1E35;&#257; &ucirc;&#353;&#259;m&#257;&#8216; p&#601;q<sup>a</sup>&#x1E25; y&#601;hw&acirc; &#8216;&ecirc;ney&#x1E35;&#257; &ucirc;r&#601;&#8217;&#275;h &ucirc;&#353;&#601;m<sup>a</sup>&#8216; &#8217;&#275;&#x1E6F; di&#x1E07;&#601;r&ecirc; san&#601;&#x1E25;&#275;r&icirc;&#x1E07; &#8217;&#259;&#353;er &#353;&#601;l&#257;&#x1E25;w&#333; l&#601;&#x1E25;&#257;r&#275;f &#8217;&#277;l&#333;h&icirc;m &#x1E25;&#257;y: </P>
<P>17&nbsp;&#8217;&#257;m&#601;n&#257;m y&#601;hw&acirc; he&#x1E25;&#277;r&icirc;&#x1E07;&ucirc; mal&#601;&#x1E35;&ecirc; &#8217;a&#353;&#353;&ucirc;r &#8217;e&#x1E6F;-hagw&#333;yim w&#601;&#8217;e&#x1E6F;-&#8217;ar&#601;&#x1E63;&#257;m: </P>
<P>18&nbsp;w&#601;n&#257;&#x1E6F;&#601;n&ucirc; &#8217;e&#x1E6F;-&#8217;&#277;l&#333;h&ecirc;hem b&#257;&#8217;&#275;&#353; k&icirc; l&#333;&#8217; &#8217;&#277;l&#333;h&icirc;m h&#275;mm&acirc; k&icirc; &#8217;im-m<sup>a</sup>&#8216;&#259;&#347;&#275;h y&#601;&#x1E0F;&ecirc;-&#8217;&#257;&#x1E0F;&#257;m &#8216;&#275;&#x1E63; w&#257;&#8217;e&#x1E07;en way&#601;&#8217;ab&#601;&#x1E0F;&ucirc;m: </P>
<P>19&nbsp;w&#601;&#8216;at&acirc; y&#601;hw&acirc; &#8217;&#277;l&#333;h&ecirc;n&ucirc; hw&#333;&#353;&icirc;&#8216;&#275;n&ucirc; n&#257;&#8217; m&icirc;y&#257;&#x1E0F;w&#333; w&#601;y&#275;&#x1E0F;&#601;&#8216;&ucirc; k&#257;l-mam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63; k&icirc; &#8217;at&acirc; y&#601;hw&acirc; &#8217;&#277;l&#333;h&icirc;m l&#601;&#x1E07;ade&#x1E35;&#257;: s</P>
<P>20&nbsp;wayyi&#353;&#601;l<sup>a</sup>&#x1E25; y&#601;&#353;<sup>a</sup>&#8216;&#601;y&acirc;&ucirc; &#x1E07;en-&#8217;&#257;mw&#333;&#x1E63; &#8217;el-&#x1E25;iz&#601;q&icirc;y&acirc;&ucirc; l&#275;&#8217;m&#333;r k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#259;&#353;er hi&#x1E6F;&#601;pallal&#601;t&#257; &#8217;&#275;lay &#8217;el-san&#601;&#x1E25;&#275;ri&#x1E07; mele&#x1E35;&#601;-&#8217;a&#353;&#353;&ucirc;r &#353;&#257;m&#257;&#8216;&#601;t&icirc;: </P>
<P>21&nbsp;zeh had&#257;&#x1E07;&#257;r &#8217;&#259;&#353;er-diber y&#601;hw&acirc; &#8216;&#257;l&#257;yw b&#257;z&acirc; l&#601;&#x1E35;&#257; l&#257;&#8216;&#259;&#x1E21;&acirc; l&#601;&#x1E35;&#257; b&#601;&#x1E6F;&ucirc;la&#x1E6F; ba&#x1E6F;-&#x1E63;&icirc;yw&#333;n &#8217;<sup>a</sup>&#x1E25;&#259;rey&#x1E35;&#257; r&#333;&#8217;&#353; h&#275;n&icirc;&#8216;&acirc; ba&#x1E6F; y&#601;r&ucirc;&#353;&#257;l&#257;im: </P>
<P>22&nbsp;&#8217;e&#x1E6F;-m&icirc; &#x1E25;&#275;raf&#601;t&#257; w&#601;&#x1E21;idaf&#601;t&#257; w&#601;&#8216;al-m&icirc; h&#259;r&icirc;mw&#333;&#x1E6F;&#257; qqw&#333;l wati&#347;&#347;&#257;&#8217; m&#257;rw&#333;m &#8216;&ecirc;ney&#x1E35;&#257; &#8216;al-q&#601;&#x1E0F;w&#333;&#353; yi&#347;&#601;r&#257;&#8217;&#275;l: </P>
<P>23&nbsp;b&#601;ya&#x1E0F; mal&#601;&#8217;&#257;&#x1E35;ey&#x1E35;&#257; &#x1E25;&#275;raf&#601;t&#257;| &#8217;&#259;&#x1E0F;&#333;n&#257;y wat&#333;&#8217;mer <font color="brown">b&#601;re&#x1E35;e&#x1E07;</font> <font color="blue">b&#601;r&#333;&#x1E07;</font> ri&#x1E35;&#601;b&icirc; &#8217;&#259;n&icirc; &#8216;&#257;l&icirc;&#x1E6F;&icirc; m&#601;rw&#333;m h&#257;r&icirc;m yar&#601;k&#601;&#x1E6F;&ecirc; l&#601;&#x1E07;&#257;nw&#333;n w&#601;&#8217;e&#x1E35;&#601;r&#333;&#x1E6F; qw&#333;ma&#x1E6F; &#8217;&#259;r&#257;z&#257;yw mi&#x1E07;&#601;&#x1E25;w&#333;r b&#601;r&#333;&#353;&#257;yw w&#601;&#8217;&#257;&#x1E07;w&#333;&#8217;&acirc; m&#601;lw&#333;n qi&#x1E63;&#x1E63;&#333;h<font color="red"><sup>q</font></sup> y<sup>a</sup>&#8216;ar kar&#601;millw&#333;: </P>
<P>24&nbsp;&#8217;&#259;n&icirc; qar&#601;t&icirc; w&#601;&#353;&#257;&#x1E6F;&icirc;&#x1E6F;&icirc; mayim z&#257;r&icirc;m w&#601;&#8217;<sup>a</sup>&#x1E25;&#601;ri&#x1E07; b&#601;&#x1E35;af-p&#601;&#8216;&#257;may k&#333;l y&#601;&#8217;&#333;r&ecirc; m&#257;&#x1E63;w&#333;r: </P>
<P>25&nbsp;h&#259;l&#333;&#8217;-&#353;&#257;m<sup>a</sup>&#8216;&#601;t&#257; l&#601;m&#275;r&#257;&#x1E25;w&#333;q &#8217;&#333;&#x1E6F;&#257;h &#8216;&#257;&#347;&icirc;&#x1E6F;&icirc; l&#601;m&icirc;m&ecirc; qe&#x1E0F;em w&icirc;&#x1E63;ar&#601;t&icirc;h&#257; &#8216;at&acirc; h&#259;&#x1E07;&ecirc;&#8217;&#x1E6F;&icirc;h&#257; &ucirc;&#x1E6F;&#601;h&icirc; lah&#601;&#353;w&#333;&#x1E6F; gall&icirc;m ni&#x1E63;&#x1E63;&icirc;m &#8216;&#257;r&icirc;m b&#601;&#x1E63;urw&#333;&#x1E6F;: </P>
<P>26&nbsp;w&#601;y&#333;&#353;&#601;&#x1E07;&ecirc;hen qi&#x1E63;&#601;r&ecirc;-y&#257;&#x1E0F; &#x1E25;at&ucirc; wayy&#275;&#x1E07;&#333;&#353;&ucirc; h&#257;y&ucirc; &#8216;&#275;&#347;e&#x1E07; &#347;&#257;&#x1E0F;eh w&icirc;raq de&#353;e&#8217; &#x1E25;&#259;&#x1E63;&icirc;r gagw&#333;&#x1E6F; &ucirc;&#353;&#601;&#x1E0F;&#275;f&acirc; lif&#601;n&ecirc; q&#257;m&acirc;: </P>
<P>27&nbsp;w&#601;&#353;i&#x1E07;&#601;t&#601;&#x1E35;&#257; w&#601;&#x1E63;&#275;&#8217;&#x1E6F;&#601;&#x1E35;&#257; &ucirc;&#x1E07;&#333;&#8217;&#259;&#x1E35;&#257; y&#257;&#x1E0F;&#257;&#8216;&#601;t&icirc; w&#601;&#8217;&#275;&#x1E6F; hi&#x1E6F;&#601;ragez&#601;&#x1E35;&#257; &#8217;&#275;l&#257;y: </P>
<P>28&nbsp;y<sup>a</sup>&#8216;an hi&#x1E6F;&#601;ragez&#601;&#x1E35;&#257; &#8217;&#275;lay w&#601;&#353;a&#8217;&#259;nan&#601;&#x1E35;&#257; &#8216;&#257;l&acirc; &#x1E07;&#601;&#8217;&#257;z&#601;n&#257;y w&#601;&#347;am&#601;t&icirc; &#x1E25;<sup>a</sup>&#x1E25;&icirc; b&#601;&#8217;ape&#x1E35;&#257; &ucirc;mi&#x1E6F;&#601;g&icirc; bi&#347;&#601;f&#257;&#x1E6F;ey&#x1E35;&#257; wah&#259;&#353;i&#x1E07;&#333;&#x1E6F;&icirc;&#x1E35;&#257; badere&#x1E35;&#601; &#8217;&#259;&#353;er-b&#257;&#8217;&#x1E6F;&#257; b&#257;h: </P>
<P>29&nbsp;w&#601;zeh-ll&#601;&#x1E35;&#257; h&#257;&#8217;w&#333;&#x1E6F; &#8217;&#257;&#x1E35;w&#333;l ha&#353;&#353;&#257;n&acirc; s&#257;f&icirc;&#x1E25;a &ucirc;&#x1E07;a&#353;&#353;&#257;n&acirc; ha&#353;&#353;&#275;n&icirc;&#x1E6F; s&#257;&#x1E25;&icirc;&#353; &ucirc;&#x1E07;a&#353;&#353;&#257;n&acirc; ha&#353;&#353;&#601;l&icirc;&#353;&icirc;&#x1E6F; zir&#601;&#8216;&ucirc; w&#601;qi&#x1E63;&#601;r&ucirc;<font color="red"><sup>3</font></sup> w&#601;ni&#x1E6D;&#601;&#8216;&ucirc; &#x1E35;&#601;r&#257;m&icirc;m w&#601;&#8217;i&#x1E35;&#601;l&ucirc; fir&#601;y&#257;m: </P>
<P>30&nbsp;w&#601;y&#257;s&#601;f&acirc; p&#601;l&ecirc;&#x1E6D;a&#x1E6F; b&ecirc;&#x1E6F;-y&#601;h&ucirc;&#x1E0F;&acirc; hanni&#353;&#601;&#8217;&#257;r&acirc; &#353;&#333;re&#353; l&#601;m&#257;&#x1E6D;&#x1E6D;&acirc; w&#601;&#8216;&#257;&#347;&acirc; f&#601;r&icirc; l&#601;m&#257;&#8216;&#601;l&acirc;: </P>
<P>31&nbsp;k&icirc; m&icirc;r&ucirc;&#353;&#257;laim t&#275;&#x1E63;&#275;&#8217; &#353;&#601;&#8217;&#275;r&icirc;&#x1E6F; &ucirc;f&#601;l&ecirc;&#x1E6D;&acirc; m&#275;har &#x1E63;&icirc;yw&#333;n qin&#601;&#8217;a&#x1E6F; y&#601;hw&acirc; <font color="blue">&#x1E63;&#601;&#x1E07;&#257;&#8217;w&#333;&#x1E6F;<font color="red"><sup>a</font></sup></font> t<sup>a</sup>&#8216;&#259;&#347;eh-zz&#333;&#8217;&#x1E6F;: s</P>
<P>32&nbsp;l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;el-mele&#x1E35;&#601; &#8217;a&#353;&#353;&ucirc;r l&#333;&#8217; y&#257;&#x1E07;&#333;&#8217; &#8217;el-h&#257;&#8216;&icirc;r hazz&#333;&#8217;&#x1E6F; w&#601;l&#333;&#8217;-yw&#333;reh &#353;&#257;m &#x1E25;&#275;&#x1E63; w&#601;l&#333;&#8217;-y&#601;qad&#601;menn&acirc; m&#257;&#x1E21;&#275;n w&#601;l&#333;&#8217;-yi&#353;&#601;p&#333;&#x1E35;&#601; &#8216;&#257;leyh&#257; s&#333;l&#601;l&acirc;: </P>
<P>33&nbsp;badere&#x1E35;&#601; &#8217;&#259;&#353;er-y&#257;&#x1E07;&#333;&#8217; b&#257;h y&#257;&#353;&ucirc;&#x1E07; w&#601;&#8217;el-h&#257;&#8216;&icirc;r hazz&#333;&#8217;&#x1E6F; l&#333;&#8217; y&#257;&#x1E07;&#333;&#8217; n&#601;&#8217;um-y&#601;hw&acirc;: </P>
<P>34&nbsp;w&#601;&#x1E21;annw&#333;&#x1E6F;&icirc; &#8217;el-h&#257;&#8216;&icirc;r hazz&#333;&#8217;&#x1E6F; l&#601;hw&#333;&#353;&icirc;&#8216;&#257;h l&#601;m<sup>a</sup>&#8216;&#259;n&icirc; &ucirc;l&#601;m<sup>a</sup>&#8216;an d&#257;wi&#x1E0F; &#8216;a&#x1E07;&#601;d&icirc;: </P>
<P>35&nbsp;way&#601;h&icirc; ballay&#601;l&acirc; hah&ucirc;&#8217; wayy&#275;&#x1E63;&#275;&#8217;| mal&#601;&#8217;a&#x1E35;&#601; y&#601;hw&acirc; wayya&#x1E35;&#601; b&#601;m<sup>a</sup>&#x1E25;&#259;n&#275;h &#8217;a&#353;&#353;&ucirc;r m&#275;&#8217;&acirc; &#353;&#601;mw&#333;n&icirc;m w<sup>a</sup>&#x1E25;&#259;mi&#353;&#353;&acirc; &#8217;&#257;lef wayya&#353;&#601;k&icirc;m&ucirc; &#x1E07;ab&#333;qer w&#601;hinn&#275;h &#x1E35;ull&#257;m p&#601;&#x1E21;&#257;r&icirc;m m&#275;&#x1E6F;&icirc;m: </P>
<P>36&nbsp;wayyiss<sup>a</sup>&#8216; wayy&#275;le&#x1E35;&#601; wayy&#257;&#353;&#257;&#x1E07; san&#601;&#x1E25;&#275;r&icirc;&#x1E07; mele&#x1E35;&#601;-&#8217;a&#353;&#353;&ucirc;r wayy&#275;&#353;e&#x1E07; b&#601;n&icirc;n&#601;w&#275;h: </P>
<P>37&nbsp;way&#601;h&icirc; h&ucirc;&#8217; mi&#353;&#601;t<sup>a</sup>&#x1E25;&#259;weh b&ecirc;&#x1E6F;| nis&#601;r&#333;&#x1E35;&#601; &#8217;&#277;l&#333;h&#257;yw w&#601;&#8217;a&#x1E0F;&#601;rammele&#x1E35;&#601; w&#601;&#347;ar&#601;&#8217;e&#x1E63;er <font color="blue">b&#257;n&#257;yw<font color="red"><sup>a</font></sup></font> hikuh&ucirc; &#x1E07;<sup>a</sup>&#x1E25;ere&#x1E07; w&#601;h&#275;mm&acirc; nim&#601;l&#601;&#x1E6D;&ucirc; &#8217;ere&#x1E63; &#8217;&#259;r&#257;r&#257;&#x1E6D; wayyim&#601;l&#333;&#x1E35;&#601; &#8217;&#275;sar-&#x1E25;ad&#333;n b&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="kg2020.htm">Next: 2 Kings (2 Melakhim) Chapter 20</A></CENTER>
</BODY>
</HTML>
