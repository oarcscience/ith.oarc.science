[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa1006)  [KJV](../kjv/sa1006)  [Sep](../sep/sa1006.md) 
[Vul](../vul/sa1006.md)   
  
[1 Samuel (1 Shmuel) Index](sa1.md)  
  [Previous](sa1005)  [Next](sa1007.md) 

------------------------------------------------------------------------

### Tanach (Hebrew): 1 Samuel (1 Shmuel) Chapter 6

‎<span id="001">1</span> ‏וַיְהִ֧י אֲרוֹן־יְהוָ֛ה בִּשְׂדֵ֥ה
פְלִשְׁתִּ֖ים שִׁבְעָ֥ה חֳדָשִֽׁים׃

‎<span id="002">2</span> ‏וַיִּקְרְא֣וּ פְלִשְׁתִּ֗ים לַכֹּהֲנִ֤ים
וְלַקֹּֽסְמִים֙ לֵאמֹ֔ר מַֽה־נַּעֲשֶׂ֖ה לַאֲר֣וֹן יְהוָ֑ה הוֹדִעֻ֕נוּ
בַּמֶּ֖ה נְשַׁלְּחֶ֥נּוּ לִמְקוֹמֽוֹ׃

‎<span id="003">3</span> ‏וַיֹּאמְר֗וּ אִֽם־מְשַׁלְּחִ֞ים אֶת־אֲר֨וֹן
אֱלֹהֵ֤י יִשְׂרָאֵל֙ אַל־תְּשַׁלְּח֤וּ אֹתוֹ֙ רֵיקָ֔ם כִּֽי־הָשֵׁ֥ב
תָּשִׁ֛יבוּ ל֖וֹ אָשָׁ֑ם אָ֤ז תֵּרָֽפְאוּ֙ וְנוֹדַ֣ע לָכֶ֔ם לָ֛מָּה
לֹא־תָס֥וּר יָד֖וֹ מִכֶּֽם׃

‎<span id="004">4</span> ‏וַיֹּאמְר֗וּ מָ֣ה הָאָשָׁם֮ אֲשֶׁ֣ר נָשִׁ֣יב
לוֹ֒ וַיֹּאמְר֗וּ מִסְפַּר֙ סַרְנֵ֣י פְלִשְׁתִּ֔ים חֲמִשָּׁה֙ עפלי
טְחֹרֵ֣י זָהָ֔ב וַחֲמִשָּׁ֖ה עַכְבְּרֵ֣י זָהָ֑ב כִּֽי־מַגֵּפָ֥ה אַחַ֛ת
לְכֻלָּ֖ם וּלְסַרְנֵיכֶֽם׃

‎<span id="005">5</span> ‏וַעֲשִׂיתֶם֩ צַלְמֵ֨י עפליכם טְחֹרֵיכֶ֜ם
וְצַלְמֵ֣י עַכְבְּרֵיכֶ֗ם הַמַּשְׁחִיתִם֙ אֶת־הָאָ֔רֶץ וּנְתַתֶּ֛ם
לֵאלֹהֵ֥י יִשְׂרָאֵ֖ל כָּב֑וֹד אוּלַ֗י יָקֵ֤ל אֶת־יָדוֹ֙ מֵֽעֲלֵיכֶ֔ם
וּמֵעַ֥ל אֱלֹהֵיכֶ֖ם וּמֵעַ֥ל אַרְצְכֶֽם׃

‎<span id="006">6</span> ‏וְלָ֤מָּה תְכַבְּדוּ֙ אֶת־לְבַבְכֶ֔ם
כַּאֲשֶׁ֧ר כִּבְּד֛וּ מִצְרַ֥יִם וּפַרְעֹ֖ה אֶת־לִבָּ֑ם הֲלוֹא֙
כַּאֲשֶׁ֣ר הִתְעַלֵּ֣ל בָּהֶ֔ם וַֽיְשַׁלְּח֖וּם וַיֵּלֵֽכוּ׃

‎<span id="007">7</span> ‏וְעַתָּ֗ה קְח֨וּ וַעֲשׂ֜וּ עֲגָלָ֤ה חֲדָשָׁה֙
אֶחָ֔ת וּשְׁתֵּ֤י פָרוֹת֙ עָל֔וֹת אֲשֶׁ֛ר לֹא־עָלָ֥ה עֲלֵיהֶ֖ם עֹ֑ל
וַאֲסַרְתֶּ֤ם אֶת־הַפָּרוֹת֙ בָּעֲגָלָ֔ה וַהֲשֵׁיבֹתֶ֧ם בְּנֵיהֶ֛ם
מֵאַחֲרֵיהֶ֖ם הַבָּֽיְתָה׃

‎<span id="008">8</span> ‏וּלְקַחְתֶּ֞ם אֶת־אֲר֣וֹן יְהוָ֗ה וּנְתַתֶּ֤ם
אֹתוֹ֙ אֶל־הָ֣עֲגָלָ֔ה וְאֵ֣ת׀ כְּלֵ֣י הַזָּהָ֗ב אֲשֶׁ֨ר הֲשֵׁבֹתֶ֥ם
לוֹ֙ אָשָׁ֔ם תָּשִׂ֥ימוּ בָאַרְגַּ֖ז מִצִּדּ֑וֹ וְשִׁלַּחְתֶּ֥ם אֹת֖וֹ
וְהָלָֽךְ׃

‎<span id="009">9</span> ‏וּרְאִיתֶ֗ם אִם־דֶּ֨רֶךְ גְּבוּל֤וֹ יַֽעֲלֶה֙
בֵּ֣ית שֶׁ֔מֶשׁ ה֚וּא עָ֣שָׂה לָ֔נוּ אֶת־הָרָעָ֥ה הַגְּדוֹלָ֖ה הַזֹּ֑את
וְאִם־לֹ֗א וְיָדַ֙עְנוּ֙ כִּ֣י לֹ֤א יָדוֹ֙ נָ֣גְעָה בָּ֔נוּ מִקְרֶ֥ה
ה֖וּא הָ֥יָה לָֽנוּ׃

‎<span id="010">10</span> ‏וַיַּעֲשׂ֤וּ הָאֲנָשִׁים֙ כֵּ֔ן וַיִּקְח֗וּ
שְׁתֵּ֤י פָרוֹת֙ עָל֔וֹת וַיַּאַסְר֖וּם בָּעֲגָלָ֑ה וְאֶת־בְּנֵיהֶ֖ם
כָּל֥וּ בַבָּֽיִת׃

‎<span id="011">11</span> ‏וַיָּשִׂ֛מוּ אֶת־אֲר֥וֹן יְהוָ֖ה
אֶל־הָעֲגָלָ֑ה וְאֵ֣ת הָאַרְגַּ֗ז וְאֵת֙ עַכְבְּרֵ֣י הַזָּהָ֔ב וְאֵ֖ת
צַלְמֵ֥י טְחֹרֵיהֶֽם׃

‎<span id="012">12</span> ‏וַיִשַּׁ֨רְנָה<sup>1</sup> הַפָּר֜וֹת
בַּדֶּ֗רֶךְ עַל־דֶּ֙רֶךְ֙ בֵּ֣ית שֶׁ֔מֶשׁ בִּמְסִלָּ֣ה אַחַ֗ת הָלְכ֤וּ
הָלֹךְ֙ וְגָע֔וֹ וְלֹא־סָ֖רוּ יָמִ֣ין וּשְׂמֹ֑אול וְסַרְנֵ֤י
פְלִשְׁתִּים֙ הֹלְכִ֣ים אַחֲרֵיהֶ֔ם עַד־גְּב֖וּל בֵּ֥ית שָֽׁמֶשׁ׃

‎<span id="013">13</span> ‏וּבֵ֣ית שֶׁ֔מֶשׁ קֹצְרִ֥ים קְצִיר־חִטִּ֖ים
בָּעֵ֑מֶק וַיִּשְׂא֣וּ אֶת־עֵינֵיהֶ֗ם וַיִּרְאוּ֙ אֶת־הָ֣אָר֔וֹן
וַֽיִּשְׂמְח֖וּ לִרְאֽוֹת׃

‎<span id="014">14</span> ‏וְהָעֲגָלָ֡ה בָּ֠אָה אֶל־שְׂדֵ֨ה יְהוֹשֻׁ֤עַ
בֵּֽית־הַשִּׁמְשִׁי֙ וַתַּעֲמֹ֣ד שָׁ֔ם וְשָׁ֖ם אֶ֣בֶן גְּדוֹלָ֑ה
וַֽיְבַקְּעוּ֙ אֶת־עֲצֵ֣י הָעֲגָלָ֔ה וְאֶת־הַ֨פָּר֔וֹת הֶעֱל֥וּ עֹלָ֖ה
לַיהוָֽה׃ ס

‎<span id="015">15</span> ‏וְהַלְוִיִּ֞ם הוֹרִ֣ידוּ׀ אֶת־אֲר֣וֹן יְהוָ֗ה
וְאֶת־הָאַרְגַּ֤ז אֲשֶׁר־אִתּוֹ֙ אֲשֶׁר־בּ֣וֹ כְלֵֽי־זָהָ֔ב וַיָּשִׂ֖מוּ
אֶל־הָאֶ֣בֶן הַגְּדוֹלָ֑ה וְאַנְשֵׁ֣י בֵֽית־שֶׁ֗מֶשׁ הֶעֱל֨וּ עֹל֜וֹת
וַֽיִּזְבְּח֧וּ זְבָחִ֛ים בַּיּ֥וֹם הַה֖וּא לַֽיהוָֽה׃

‎<span id="016">16</span> ‏וַחֲמִשָּׁ֥ה סַרְנֵֽי־פְלִשְׁתִּ֖ים רָא֑וּ
וַיָּשֻׁ֥בוּ עֶקְר֖וֹן בַּיּ֥וֹם הַהֽוּא׃ ס

‎<span id="017">17</span> ‏וְאֵ֙לֶּה֙ טְחֹרֵ֣י הַזָּהָ֔ב אֲשֶׁ֨ר
הֵשִׁ֧יבוּ פְלִשְׁתִּ֛ים אָשָׁ֖ם לַֽיהוָ֑ה לְאַשְׁדּ֨וֹד אֶחָ֔ד
לְעַזָּ֤ה אֶחָד֙ לְאַשְׁקְל֣וֹן אֶחָ֔ד לְגַ֥ת אֶחָ֖ד לְעֶקְר֥וֹן אֶחָֽד׃
ס

‎<span id="018">18</span> ‏וְעַכְבְּרֵ֣י הַזָּהָ֗ב מִסְפַּ֞ר כָּל־עָרֵ֤י
פְלִשְׁתִּים֙ לַחֲמֵ֣שֶׁת הַסְּרָנִ֔ים מֵעִ֣יר מִבְצָ֔ר וְעַ֖ד כֹּ֣פֶר
הַפְּרָזִ֑י וְעַ֣ד׀ אָבֵ֣ל הַגְּדוֹלָ֗ה אֲשֶׁ֨ר הִנִּ֤יחוּ עָלֶ֙יהָ֙
אֵ֚ת אֲר֣וֹן יְהוָ֔ה עַ֚ד הַיּ֣וֹם הַזֶּ֔ה בִּשְׂדֵ֥ה יְהוֹשֻׁ֖עַ
בֵּֽית־הַשִּׁמְשִֽׁי׃

‎<span id="019">19</span> ‏וַיַּ֞ךְ בְּאַנְשֵׁ֣י בֵֽית־שֶׁ֗מֶשׁ כִּ֤י
רָאוּ֙ בַּאֲר֣וֹן יְהוָ֔ה וַיַּ֤ךְ בָּעָם֙ שִׁבְעִ֣ים אִ֔ישׁ חֲמִשִּׁ֥ים
אֶ֖לֶף אִ֑ישׁ וַיִּֽתְאַבְּל֣וּ הָעָ֔ם כִּֽי־הִכָּ֧ה יְהוָ֛ה בָּעָ֖ם
מַכָּ֥ה גְדוֹלָֽה<sup>2</sup>

‎<span id="020">20</span> ‏וַיֹּֽאמְרוּ֙ אַנְשֵׁ֣י בֵֽית־שֶׁ֔מֶשׁ מִ֚י
יוּכַ֣ל לַעֲמֹ֔ד לִפְנֵ֨י יְהוָ֧ה הָאֱלֹהִ֛ים הַקָּד֖וֹשׁ הַזֶּ֑ה
וְאֶל־מִ֖י יַעֲלֶ֥ה מֵעָלֵֽינוּ׃ ס

‎<span id="021">21</span> ‏וַֽיִּשְׁלְחוּ֙ מַלְאָכִ֔ים אֶל־יוֹשְׁבֵ֥י
קִרְיַת־יְעָרִ֖ים לֵאמֹ֑ר הֵשִׁ֤בוּ פְלִשְׁתִּים֙ אֶת־אֲר֣וֹן יְהוָ֔ה
רְד֕וּ הַעֲל֥וּ אֹת֖וֹ אֲלֵיכֶֽם׃

1 wayəhî ’ărwōn-yəhwâ biśəḏēh fəlišətîm šiḇə‘â ḥŏḏāšîm:

2 wayyiqərə’û fəlišətîm lakōhănîm wəlaqqōsəmîm lē’mōr
mah-nn<sup>a</sup>‘ăśeh la’ărwōn yəhwâ hwōḏi‘unû bammeh nəšalləḥennû
liməqwōmwō:

3 wayyō’mərû ’im-məšalləḥîm ’eṯ-’ărwōn ’ĕlōhê yiśərā’ēl ’al-təšalləḥû
’ōṯwō rêqām kî-hāšēḇ tāšîḇû lwō ’āšām ’āz tērāfə’û wənwōḏ<sup>a</sup>‘
lāḵem lāmmâ lō’-ṯāsûr yāḏwō mikem:

4 wayyō’mərû mâ hā’āšām ’ăšer nāšîḇ lwō wayyō’mərû misəpar sarənê
fəlišətîm ḥămiššâ ‘āfəlê ṭəḥōrê zâāḇ w<sup>a</sup>ḥămiššâ ‘aḵəbərê zâāḇ
kî-magēfâ ’<sup>a</sup>ḥaṯ ləḵullām ûləsarənêḵem:

5 w<sup>a</sup>‘ăśîṯem ṣaləmê ‘āfəlêḵem ṭəḥōrêḵem wəṣaləmê ‘aḵəbərêḵem
hammašəḥîṯim ’eṯ-hā’āreṣ ûnəṯatem lē’lōhê yiśərā’ēl kāḇwōḏ ’ûlay yāqēl
’eṯ-yāḏwō mē‘ălêḵem ûmē‘al ’ĕlōhêḵem ûmē‘al ’arəṣəḵem:

6 wəlāmmâ ṯəḵabəḏû ’eṯ-ləḇaḇəḵem ka’ăšer kibəḏû miṣərayim ûfarə‘ōh
’eṯ-libām hălwō’ ka’ăšer hiṯə‘allēl bâem wayəšalləḥûm wayyēlēḵû:

7 wə‘atâ qəḥû w<sup>a</sup>‘ăśû ‘ăḡālâ ḥăḏāšâ ’eḥāṯ ûšətê fārwōṯ ‘ālwōṯ
’ăšer lō’-‘ālâ ‘ălêhem ‘ōl wa’ăsarətem ’eṯ-hapārwōṯ bā‘ăḡālâ wahăšêḇōṯem
bənêhem mē’<sup>a</sup>ḥărêhem habāyəṯâ:

8 ûləq<sup>a</sup>ḥətem ’eṯ-’ărwōn yəhwâ ûnəṯatem ’ōṯwō ’el-hā‘ăḡālâ
wə’ēṯ\| kəlê hazzâāḇ ’ăšer hăšēḇōṯem lwō ’āšām tāśîmû ḇā’arəgaz miṣṣidwō
wəšill<sup>a</sup>ḥətem ’ōṯwō wəhālāḵə:

9 ûrə’îṯem ’im-dereḵə gəḇûlwō y<sup>a</sup>‘ăleh bêṯ šemeš hû’ ‘āśâ lānû
’eṯ-hārā‘â hagəḏwōlâ hazzō’ṯ wə’im-lō’ wəyāḏ<sup>a</sup>‘ənû kî lō’
yāḏwō nāḡə‘â bānû miqəreh hû’ hāyâ lānû:

10 wayy<sup>a</sup>‘ăśû hā’ănāšîm kēn wayyiqəḥû šətê fārwōṯ ‘ālwōṯ
wayya’asərûm bā‘ăḡālâ wə’eṯ-bənêhem kālû ḇabāyiṯ:

11 wayyāśimû ’eṯ-’ărwōn yəhwâ ’el-hā‘ăḡālâ wə’ēṯ hā’arəgaz wə’ēṯ
‘aḵəbərê hazzâāḇ wə’ēṯ ṣaləmê ṭəḥōrêhem:

12 wayiššarənâ<sup>1</sup> hapārwōṯ badereḵə ‘al-dereḵə bêṯ šemeš
biməsillâ ’<sup>a</sup>ḥaṯ hāləḵû hālōḵə wəḡā‘wō wəlō’-sārû yāmîn
ûśəmō’wl wəsarənê fəlišətîm hōləḵîm ’<sup>a</sup>ḥărêhem ‘aḏ-gəḇûl bêṯ
šāmeš:

13 ûḇêṯ šemeš qōṣərîm qəṣîr-ḥiṭṭîm bā‘ēmeq wayyiśə’û ’eṯ-‘ênêhem
wayyirə’û ’eṯ-hā’ārwōn wayyiśəməḥû lirə’wōṯ:

14 wəhā‘ăḡālâ bā’â ’el-śəḏēh yəhwōšu‘a bêṯ-haššiməšî
wat<sup>a</sup>‘ămōḏ šām wəšām ’eḇen gəḏwōlâ wayəḇaqqə‘û ’eṯ-‘ăṣê
hā‘ăḡālâ wə’eṯ-hapārwōṯ he‘ĕlû ‘ōlâ layhwâ: s

15 wəhaləwîyim hwōrîḏû\| ’eṯ-’ărwōn yəhwâ wə’eṯ-hā’arəgaz ’ăšer-’itwō
’ăšer-bwō ḵəlê-zâāḇ wayyāśimû ’el-hā’eḇen hagəḏwōlâ wə’anəšê ḇêṯ-šemeš
he‘ĕlû ‘ōlwōṯ wayyizəbəḥû zəḇāḥîm bayywōm hahû’ layhwâ:

16 w<sup>a</sup>ḥămiššâ sarənê-fəlišətîm rā’û wayyāšuḇû ‘eqərwōn bayywōm
hahû’: s

17 wə’ēlleh ṭəḥōrê hazzâāḇ ’ăšer hēšîḇû fəlišətîm ’āšām layhwâ
lə’ašədwōḏ ’eḥāḏ lə‘azzâ ’eḥāḏ lə’ašəqəlwōn ’eḥāḏ ləḡaṯ ’eḥāḏ lə‘eqərwōn
’eḥāḏ: s

18 wə‘aḵəbərê hazzâāḇ misəpar kāl-‘ārê fəlišətîm l<sup>a</sup>ḥămēšeṯ
hassərānîm mē‘îr miḇəṣār wə‘aḏ kōfer hapərāzî wə‘aḏ\| ’āḇēl hagəḏwōlâ
’ăšer hinnîḥû ‘āleyhā ’ēṯ ’ărwōn yəhwâ ‘aḏ hayywōm hazzeh biśəḏēh
yəhwōšu‘a bêṯ-haššiməšî:

19 wayyaḵə bə’anəšê ḇêṯ-šemeš kî rā’û ba’ărwōn yəhwâ wayyaḵə bā‘ām
šiḇə‘îm ’îš ḥămiššîm ’elef ’îš wayyiṯə’abəlû hā‘ām kî-hikâ yəhwâ bā‘ām
makâ ḡəḏwōlâ<sup>2</sup>

20 wayyō’mərû ’anəšê ḇêṯ-šemeš mî yûḵal l<sup>a</sup>‘ămōḏ lifənê yəhwâ
hā’ĕlōhîm haqqāḏwōš hazzeh wə’el-mî y<sup>a</sup>‘ăleh mē‘ālênû: s

21 wayyišələḥû malə’āḵîm ’el-ywōšəḇê qirəyaṯ-yə‘ārîm lē’mōr hēšiḇû
fəlišətîm ’eṯ-’ărwōn yəhwâ rəḏû h<sup>a</sup>‘ălû ’ōṯwō ’ălêḵem:

------------------------------------------------------------------------

[Next: 1 Samuel (1 Shmuel) Chapter 7](sa1007.md)
