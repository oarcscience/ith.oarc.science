[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa058)  [KJV](../kjv/isa058)  [Sep](../sep/isa058.md) 
[Vul](../vul/isa058.md)   
  
[Isaiah (Yisheyah) Index](isa.md)  
  [Previous](isa057)  [Next](isa059.md) 

------------------------------------------------------------------------

### Tanach (Hebrew): Isaiah (Yisheyah) Chapter 58

‎<span id="001">1</span> ‏קְרָ֤א בְגָרוֹן֙ אַל־תַּחְשֹׂ֔ךְ כַּשּׁוֹפָ֖ר
הָרֵ֣ם קוֹלֶ֑ךָ וְהַגֵּ֤ד לְעַמִּי֙ פִּשְׁעָ֔ם וּלְבֵ֥ית יַעֲקֹ֖ב
חַטֹּאתָֽם׃

‎<span id="002">2</span> ‏וְאוֹתִ֗י י֥וֹם<sup>3</sup> יוֹם֙ יִדְרֹשׁ֔וּן
וְדַ֥עַת דְּרָכַ֖י יֶחְפָּצ֑וּן כְּג֞וֹי אֲשֶׁר־צְדָקָ֣ה עָשָׂ֗ה
וּמִשְׁפַּ֤ט אֱלֹהָיו֙ לֹ֣א עָזָ֔ב יִשְׁאָל֙וּנִי֙ מִשְׁפְּטֵי־צֶ֔דֶק
קִרְבַ֥ת אֱלֹהִ֖ים יֶחְפָּצֽוּן׃

‎<span id="003">3</span> ‏לָ֤מָּה צַּ֙מְנוּ֙ וְלֹ֣א רָאִ֔יתָ עִנִּ֥ינוּ
נַפְשֵׁ֖נוּ וְלֹ֣א תֵדָ֑ע הֵ֣ן בְּי֤וֹם צֹֽמְכֶם֙ תִּמְצְאוּ־חֵ֔פֶץ
וְכָל־עַצְּבֵיכֶ֖ם תִּנְגֹּֽשׂוּ׃

‎<span id="004">4</span> ‏הֵ֣ן לְרִ֤יב וּמַצָּה֙ תָּצ֔וּמוּ וּלְהַכּ֖וֹת
בְּאֶגְרֹ֣ף רֶ֑שַׁע לֹא־תָצ֣וּמוּ כַיּ֔וֹם לְהַשְׁמִ֥יעַ בַּמָּר֖וֹם
קוֹלְכֶֽם׃

‎<span id="005">5</span> ‏הֲכָזֶ֗ה יִֽהְיֶה֙ צ֣וֹם אֶבְחָרֵ֔הוּ י֛וֹם
עַנּ֥וֹת אָדָ֖ם נַפְשׁ֑וֹ הֲלָכֹ֨ף כְּאַגְמֹ֜ן רֹאשׁ֗וֹ וְשַׂ֤ק
וָאֵ֙פֶר֙ יַצִּ֔יעַ הֲלָזֶה֙ תִּקְרָא־צ֔וֹם וְי֥וֹם רָצ֖וֹן לַיהוָֽה׃

‎<span id="006">6</span> ‏הֲל֣וֹא זֶה֮ צ֣וֹם אֶבְחָרֵהוּ֒ פַּתֵּ֙חַ֙
חַרְצֻבּ֣וֹת רֶ֔שַׁע הַתֵּ֖ר אֲגֻדּ֣וֹת<sup>3</sup> מוֹטָ֑ה וְשַׁלַּ֤ח
רְצוּצִים֙ חָפְשִׁ֔ים וְכָל־מוֹטָ֖ה תְּנַתֵּֽקוּ׃

‎<span id="007">7</span> ‏הֲל֨וֹא פָרֹ֤ס לָֽרָעֵב֙ לַחְמֶ֔ךָ
וַעֲנִיִּ֥ים מְרוּדִ֖ים תָּ֣בִיא בָ֑יִת כִּֽי־תִרְאֶ֤ה עָרֹם֙
וְכִסִּית֔וֹ וּמִבְּשָׂרְךָ֖ לֹ֥א תִתְעַלָּֽם׃

‎<span id="008">8</span> ‏אָ֣ז יִבָּקַ֤ע כַּשַּׁ֙חַר֙ אוֹרֶ֔ךָ
וַאֲרֻכָתְךָ֖ מְהֵרָ֣ה תִצְמָ֑ח וְהָלַ֤ךְ לְפָנֶ֙יךָ֙ צִדְקֶ֔ךָ כְּב֥וֹד
יְהוָ֖ה יַאַסְפֶֽךָ׃

‎<span id="009">9</span> ‏אָ֤ז תִּקְרָא֙ וַיהוָ֣ה יַעֲנֶ֔ה תְּשַׁוַּ֖ע
וְיֹאמַ֣ר הִנֵּ֑נִי אִם־תָּסִ֤יר מִתּֽוֹכְךָ֙ מוֹטָ֔ה שְׁלַ֥ח אֶצְבַּ֖ע
וְדַבֶּר־אָֽוֶן׃

‎<span id="010">10</span> ‏וְתָפֵ֤ק לָֽרָעֵב֙ נַפְשֶׁ֔ךָ וְנֶ֥פֶשׁ
נַעֲנָ֖ה תַּשְׂבִּ֑יעַ וְזָרַ֤ח בַּחֹ֙שֶׁךְ֙ אוֹרֶ֔ךָ וַאֲפֵלָתְךָ֖
כַּֽצָּהֳרָֽיִם׃

‎<span id="011">11</span> ‏וְנָחֲךָ֣ יְהוָה֮ תָּמִיד֒ וְהִשְׂבִּ֤יעַ
בְּצַחְצָחוֹת֙ נַפְשֶׁ֔ךָ וְעַצְמֹתֶ֖יךָ יַחֲלִ֑יץ וְהָיִ֙יתָ֙ כְּגַ֣ן
רָוֶ֔ה וּכְמוֹצָ֣א מַ֔יִם אֲשֶׁ֥ר לֹא־יְכַזְּב֖וּ מֵימָֽיו׃

‎<span id="012">12</span> ‏וּבָנ֤וּ מִמְּךָ֙ חָרְב֣וֹת עוֹלָ֔ם מוֹסְדֵ֥י
דוֹר־וָד֖וֹר תְּקוֹמֵ֑ם וְקֹרָ֤א לְךָ֙ גֹּדֵ֣ר פֶּ֔רֶץ מְשֹׁבֵ֥ב
נְתִיב֖וֹת לָשָֽׁבֶת׃

‎<span id="013">13</span> ‏אִם־תָּשִׁ֤יב מִשַּׁבָּת֙ רַגְלֶ֔ךָ עֲשׂ֥וֹת
חֲפָצֶ֖יךָ בְּי֣וֹם קָדְשִׁ֑י וְקָרָ֨אתָ לַשַּׁבָּ֜ת עֹ֗נֶג לִקְד֤וֹשׁ
יְהוָה֙ מְכֻבָּ֔ד וְכִבַּדְתּוֹ֙ מֵעֲשׂ֣וֹת דְּרָכֶ֔יךָ מִמְּצ֥וֹא
חֶפְצְךָ֖ וְדַבֵּ֥ר דָּבָֽר׃

‎<span id="014">14</span> ‏אָ֗ז תִּתְעַנַּג֙ עַל־יְהוָ֔ה
וְהִרְכַּבְתִּ֖יךָ עַל־במותי בָּ֣מֳתֵי<sup>9</sup> אָ֑רֶץ
וְהַאֲכַלְתִּ֗יךָ נַחֲלַת֙ יַעֲקֹ֣ב אָבִ֔יךָ כִּ֛י פִּ֥י יְהוָ֖ה
דִּבֵּֽר׃ ס

1 qərā’ ḇəḡārwōn ’al-t<sup>a</sup>ḥəśōḵə kaššwōfār hārēm qwōleḵā wəhagēḏ
lə‘ammî pišə‘ām ûləḇêṯ y<sup>a</sup>‘ăqōḇ ḥaṭṭō’ṯām:

2 wə’wōṯî ywōm<sup>3</sup> ywōm yiḏərōšûn wəḏ<sup>a</sup>‘aṯ dərāḵay
yeḥəpāṣûn kəḡwōy ’ăšer-ṣəḏāqâ ‘āśâ ûmišəpaṭ ’ĕlōhāyw lō’ ‘āzāḇ
yišə’ālûnî mišəpəṭê-ṣeḏeq qirəḇaṯ ’ĕlōhîm yeḥəpāṣûn:

3 lāmmâ ṣṣamənû wəlō’ rā’îṯā ‘innînû nafəšēnû wəlō’ ṯēḏā‘ hēn bəywōm
ṣōməḵem timəṣə’û-ḥēfeṣ wəḵāl-‘aṣṣəḇêḵem tinəgōśû:

4 hēn lərîḇ ûmaṣṣâ tāṣûmû ûləhakwōṯ bə’eḡərōf reš<sup>a</sup>‘
lō’-ṯāṣûmû ḵayywōm ləhašəmî‘a bammārwōm qwōləḵem:

5 hăḵāzeh yihəyeh ṣwōm ’eḇəḥārēhû ywōm ‘annwōṯ ’āḏām nafəšwō hălāḵōf
kə’aḡəmōn rō’šwō wəśaq wā’ēfer yaṣṣî‘a hălāzeh tiqərā’-ṣwōm wəywōm
rāṣwōn layhwâ:

6 hălwō’ zeh ṣwōm ’eḇəḥārēhû patēḥa ḥarəṣubwōṯ reš<sup>a</sup>‘ hatēr
’ăḡudwōṯ<sup>3</sup> mwōṭâ wəšall<sup>a</sup>ḥ rəṣûṣîm ḥāfəšîm
wəḵāl-mwōṭâ tənatēqû:

7 hălwō’ fārōs lārā‘ēḇ l<sup>a</sup>ḥəmeḵā w<sup>a</sup>‘ănîyîm mərûḏîm
tāḇî’ ḇāyiṯ kî-ṯirə’eh ‘ārōm wəḵissîṯwō ûmibəśārəḵā lō’ ṯiṯə‘allām:

8 ’āz yibāq<sup>a</sup>‘ kašš<sup>a</sup>ḥar ’wōreḵā wa’ăruḵāṯəḵā məhērâ
ṯiṣəmāḥ wəhālaḵə ləfāneyḵā ṣiḏəqeḵā kəḇwōḏ yəhwâ ya’asəfeḵā:

9 ’āz tiqərā’ wayhwâ y<sup>a</sup>‘ăneh təšaû<sup>a</sup>‘ wəyō’mar
hinnēnî ’im-tāsîr mitwōḵəḵā mwōṭâ šəl<sup>a</sup>ḥ ’eṣəb<sup>a</sup>‘
wəḏaber-’āwen:

10 wəṯāfēq lārā‘ēḇ nafəšeḵā wənefeš n<sup>a</sup>‘ănâ taśəbî‘a
wəzār<sup>a</sup>ḥ b<sup>a</sup>ḥōšeḵə ’wōreḵā wa’ăfēlāṯəḵā kaṣṣâŏrāyim:

11 wənāḥăḵā yəhwâ tāmîḏ wəhiśəbî‘a bəṣ<sup>a</sup>ḥəṣāḥwōṯ nafəšeḵā
wə‘aṣəmōṯeyḵā y<sup>a</sup>ḥălîṣ wəhāyîṯā kəḡan rāweh ûḵəmwōṣā’ mayim
’ăšer lō’-yəḵazzəḇû mêmāyw:

12 ûḇānû mimməḵā ḥārəḇwōṯ ‘wōlām mwōsəḏê ḏwōr-wāḏwōr təqwōmēm wəqōrā’
ləḵā gōḏēr pereṣ məšōḇēḇ nəṯîḇwōṯ lāšāḇeṯ:

13 ’im-tāšîḇ miššabāṯ raḡəleḵā ‘ăśwōṯ ḥăfāṣeyḵā bəywōm qāḏəšî wəqārā’ṯā
laššabāṯ ‘ōneḡ liqəḏwōš yəhwâ məḵubāḏ wəḵibaḏətwō mē‘ăśwōṯ dərāḵeyḵā
mimməṣwō’ ḥefəṣəḵā wəḏabēr dāḇār:

14 ’āz tiṯə‘annaḡ ‘al-yəhwâ wəhirəkaḇətîḵā ‘al-bāmwōṯê
bāmŏṯê<sup>9</sup> ’āreṣ wəha’ăḵalətîḵā n<sup>a</sup>ḥălaṯ
y<sup>a</sup>‘ăqōḇ ’āḇîḵā kî pî yəhwâ dibēr: s

------------------------------------------------------------------------

[Next: Isaiah (Yisheyah) Chapter 59](isa059.md)
