[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo027)  [KJV](../kjv/exo027)  [Sep](../sep/exo027) 
[Vul](../vul/exo027)   
  
[Exodus (Shemot) Index](exo)  
  [Previous](exo026)  [Next](exo028) 

------------------------------------------------------------------------

### Tanach (Hebrew): Exodus (Shemot) Chapter 27

‎<span id="001">1</span> ‏וְעָשִׂ֥יתָ אֶת־הַמִּזְבֵּ֖חַ עֲצֵ֣י שִׁטִּ֑ים
חָמֵשׁ֩ אַמּ֨וֹת אֹ֜רֶךְ וְחָמֵ֧שׁ אַמּ֣וֹת רֹ֗חַב רָב֤וּעַ יִהְיֶה֙
הַמִּזְבֵּ֔חַ וְשָׁלֹ֥שׁ אַמּ֖וֹת קֹמָתֽוֹ׃

‎<span id="002">2</span> ‏וְעָשִׂ֣יתָ קַרְנֹתָ֗יו עַ֚ל אַרְבַּ֣ע
פִּנֹּתָ֔יו מִמֶּ֖נּוּ תִּהְיֶ֣יןָ קַרְנֹתָ֑יו וְצִפִּיתָ֥ אֹת֖וֹ
נְחֹֽשֶׁת׃

‎<span id="003">3</span> ‏וְעָשִׂ֤יתָ סִּֽירֹתָיו֙ לְדַשְּׁנ֔וֹ
וְיָעָיו֙ וּמִזְרְקֹתָ֔יו וּמִזְלְגֹתָ֖יו וּמַחְתֹּתָ֑יו לְכָל־כֵּלָ֖יו
תַּעֲשֶׂ֥ה נְחֹֽשֶׁת׃

‎<span id="004">4</span> ‏וְעָשִׂ֤יתָ לּוֹ֙ מִכְבָּ֔ר מַעֲשֵׂ֖ה רֶ֣שֶׁת
נְחֹ֑שֶׁת וְעָשִׂ֣יתָ עַל־הָרֶ֗שֶׁת אַרְבַּע֙ טַבְּעֹ֣ת נְחֹ֔שֶׁת עַ֖ל
אַרְבַּ֥ע קְצוֹתָֽיו׃

‎<span id="005">5</span> ‏וְנָתַתָּ֣ה אֹתָ֗הּ תַּ֛חַת כַּרְכֹּ֥ב
הַמִּזְבֵּ֖חַ מִלְּמָ֑טָּה וְהָיְתָ֣ה הָרֶ֔שֶׁת עַ֖ד חֲצִ֥י
הַמִּזְבֵּֽחַ׃

‎<span id="006">6</span> ‏וְעָשִׂ֤יתָ בַדִּים֙ לַמִּזְבֵּ֔חַ בַּדֵּ֖י
עֲצֵ֣י שִׁטִּ֑ים וְצִפִּיתָ֥ אֹתָ֖ם נְחֹֽשֶׁת׃

‎<span id="007">7</span> ‏וְהוּבָ֥א אֶת־בַּדָּ֖יו בַּטַּבָּעֹ֑ת וְהָי֣וּ
הַבַּדִּ֗ים עַל־שְׁתֵּ֛י צַלְעֹ֥ת הַמִּזְבֵּ֖חַ בִּשְׂאֵ֥ת אֹתֽוֹ׃

‎<span id="008">8</span> ‏נְב֥וּב לֻחֹ֖ת תַּעֲשֶׂ֣ה אֹת֑וֹ כַּאֲשֶׁ֨ר
הֶרְאָ֥ה אֹתְךָ֛ בָּהָ֖ר כֵּ֥ן יַעֲשֽׂוּ׃ ס

‎<span id="009">9</span> ‏וְעָשִׂ֕יתָ אֵ֖ת חֲצַ֣ר הַמִּשְׁכָּ֑ן לִפְאַ֣ת
נֶֽגֶב־תֵּ֠ימָנָה קְלָעִ֨ים לֶחָצֵ֜ר שֵׁ֣שׁ מָשְׁזָ֗ר מֵאָ֤ה בָֽאַמָּה֙
אֹ֔רֶךְ לַפֵּאָ֖ה הָאֶחָֽת׃

‎<span id="010">10</span> ‏וְעַמֻּדָ֣יו עֶשְׂרִ֔ים וְאַדְנֵיהֶ֥ם
עֶשְׂרִ֖ים נְחֹ֑שֶׁת וָוֵ֧י הָעַמֻּדִ֛ים וַחֲשֻׁקֵיהֶ֖ם כָּֽסֶף׃

‎<span id="011">11</span> ‏וְכֵ֨ן לִפְאַ֤ת צָפוֹן֙ בָּאֹ֔רֶךְ קְלָעִ֖ים
מֵ֣אָה אֹ֑רֶךְ ועמדו וְעַמּוּדָ֣יו עֶשְׂרִ֗ים וְאַדְנֵיהֶ֤ם עֶשְׂרִים֙
נְחֹ֔שֶׁת וָוֵ֧י הָֽעַמֻּדִ֛ים וַחֲשֻׁקֵיהֶ֖ם כָּֽסֶף׃

‎<span id="012">12</span> ‏וְרֹ֤חַב הֶֽחָצֵר֙ לִפְאַת־יָ֔ם קְלָעִ֖ים
חֲמִשִּׁ֣ים אַמָּ֑ה עַמֻּדֵיהֶ֣ם עֲשָׂרָ֔ה וְאַדְנֵיהֶ֖ם עֲשָׂרָֽה׃

‎<span id="013">13</span> ‏וְרֹ֣חַב הֶֽחָצֵ֗ר לִפְאַ֛ת קֵ֥דְמָה
מִזְרָ֖חָה חֲמִשִּׁ֥ים אַמָּֽה׃

‎<span id="014">14</span> ‏וַחֲמֵ֨שׁ עֶשְׂרֵ֥ה אַמָּ֛ה קְלָעִ֖ים
לַכָּתֵ֑ף עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃

‎<span id="015">15</span> ‏וְלַכָּתֵף֙ הַשֵּׁנִ֔ית חְמֵ֥שׁ<sup>1</sup>
עֶשְׂרֵ֖ה קְלָעִ֑ים עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃

‎<span id="016">16</span> ‏וּלְשַׁ֨עַר הֶֽחָצֵ֜ר מָסָ֣ךְ׀ עֶשְׂרִ֣ים
אַמָּ֗ה תְּכֵ֨לֶת וְאַרְגָּמָ֜ן וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר
מַעֲשֵׂ֣ה רֹקֵ֑ם עַמֻּֽדֵיהֶם֙ אַרְבָּעָ֔ה וְאַדְנֵיהֶ֖ם אַרְבָּעָֽה׃

‎<span id="017">17</span> ‏כָּל־עַמּוּדֵ֨י הֶֽחָצֵ֤ר סָבִיב֙
מְחֻשָּׁקִ֣ים כֶּ֔סֶף וָוֵיהֶ֖ם כָּ֑סֶף וְאַדְנֵיהֶ֖ם נְחֹֽשֶׁת׃

‎<span id="018">18</span> ‏אֹ֣רֶךְ הֶֽחָצֵר֩ מֵאָ֨ה בָֽאַמָּ֜ה וְרֹ֣חַב׀
חֲמִשִּׁ֣ים בַּחֲמִשִּׁ֗ים וְקֹמָ֛ה חָמֵ֥שׁ אַמּ֖וֹת שֵׁ֣שׁ מָשְׁזָ֑ר
וְאַדְנֵיהֶ֖ם נְחֹֽשֶׁת׃

‎<span id="019">19</span> ‏לְכֹל֙ כְּלֵ֣י הַמִּשְׁכָּ֔ן בְּכֹ֖ל
עֲבֹדָת֑וֹ וְכָל־יְתֵדֹתָ֛יו וְכָל־יִתְדֹ֥ת הֶחָצֵ֖ר נְחֹֽשֶׁת׃ ס

‎<span id="020">20</span> ‏וְאַתָּ֞ה תְּצַוֶּ֣ה׀ אֶת־בְּנֵ֣י יִשְׂרָאֵ֗ל
וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּא֑וֹר לְהַעֲלֹ֥ת
נֵ֖ר תָּמִֽיד׃

‎<span id="021">21</span> ‏בְּאֹ֣הֶל מוֹעֵד֩ מִח֨וּץ לַפָּרֹ֜כֶת אֲשֶׁ֣ר
עַל־הָעֵדֻ֗ת יַעֲרֹךְ֩ אֹת֨וֹ אַהֲרֹ֧ן וּבָנָ֛יו מֵעֶ֥רֶב עַד־בֹּ֖קֶר
לִפְנֵ֣י יְהוָ֑ה חֻקַּ֤ת עוֹלָם֙ לְדֹ֣רֹתָ֔ם מֵאֵ֖ת בְּנֵ֥י יִשְׂרָאֵֽל׃
ס

1 wə‘āśîṯā ’eṯ-hammizəbēḥa ‘ăṣê šiṭṭîm ḥāmēš ’ammwōṯ ’ōreḵə wəḥāmēš
’ammwōṯ rōḥaḇ rāḇû‘a yihəyeh hammizəbēḥa wəšālōš ’ammwōṯ qōmāṯwō:

2 wə‘āśîṯā qarənōṯāyw ‘al ’arəb<sup>a</sup>‘ pinnōṯāyw mimmennû
tihəyeynā qarənōṯāyw wəṣipîṯā ’ōṯwō nəḥōšeṯ:

3 wə‘āśîṯā ssîrōṯāyw ləḏaššənwō wəyā‘āyw ûmizərəqōṯāyw ûmizələḡōṯāyw
ûm<sup>a</sup>ḥətōṯāyw ləḵāl-kēlāyw t<sup>a</sup>‘ăśeh nəḥōšeṯ:

4 wə‘āśîṯā llwō miḵəbār m<sup>a</sup>‘ăśēh rešeṯ nəḥōšeṯ wə‘āśîṯā
‘al-hārešeṯ ’arəb<sup>a</sup>‘ ṭabə‘ōṯ nəḥōšeṯ ‘al ’arəb<sup>a</sup>‘
qəṣwōṯāyw:

5 wənāṯatâ ’ōṯāh t<sup>a</sup>ḥaṯ karəkōḇ hammizəbēḥa milləmāṭṭâ
wəhāyəṯâ hārešeṯ ‘aḏ ḥăṣî hammizəbēḥa:

6 wə‘āśîṯā ḇadîm lammizəbēḥa badê ‘ăṣê šiṭṭîm wəṣipîṯā ’ōṯām nəḥōšeṯ:

7 wəhûḇā’ ’eṯ-badāyw baṭṭabā‘ōṯ wəhāyû habadîm ‘al-šətê ṣalə‘ōṯ
hammizəbēḥa biśə’ēṯ ’ōṯwō:

8 nəḇûḇ luḥōṯ t<sup>a</sup>‘ăśeh ’ōṯwō ka’ăšer herə’â ’ōṯəḵā bâār kēn
y<sup>a</sup>‘ăśû: s

9 wə‘āśîṯā ’ēṯ ḥăṣar hammišəkān lifə’aṯ neḡeḇ-têmānâ qəlā‘îm leḥāṣēr šēš
māšəzār mē’â ḇā’ammâ ’ōreḵə lapē’â hā’eḥāṯ:

10 wə‘ammuḏāyw ‘eśərîm wə’aḏənêhem ‘eśərîm nəḥōšeṯ wāwê hā‘ammuḏîm
w<sup>a</sup>ḥăšuqêhem kāsef:

11 wəḵēn lifə’aṯ ṣāfwōn bā’ōreḵə qəlā‘îm mē’â ’ōreḵə wə‘amədû
wə‘ammûḏāyw ‘eśərîm wə’aḏənêhem ‘eśərîm nəḥōšeṯ wāwê hā‘ammuḏîm
w<sup>a</sup>ḥăšuqêhem kāsef:

12 wərōḥaḇ heḥāṣēr lifə’aṯ-yām qəlā‘îm ḥămiššîm ’ammâ ‘ammuḏêhem ‘ăśārâ
wə’aḏənêhem ‘ăśārâ:

13 wərōḥaḇ heḥāṣēr lifə’aṯ qēḏəmâ mizərāḥâ ḥămiššîm ’ammâ:

14 w<sup>a</sup>ḥămēš ‘eśərēh ’ammâ qəlā‘îm lakāṯēf ‘ammuḏêhem šəlōšâ
wə’aḏənêhem šəlōšâ:

15 wəlakāṯēf haššēnîṯ ḥəmēš<sup>1</sup> ‘eśərēh qəlā‘îm ‘ammuḏêhem
šəlōšâ wə’aḏənêhem šəlōšâ:

16 ûləš<sup>a</sup>‘ar heḥāṣēr māsāḵə\| ‘eśərîm ’ammâ təḵēleṯ
wə’arəgāmān wəṯwōl<sup>a</sup>‘aṯ šānî wəšēš māšəzār m<sup>a</sup>‘ăśēh
rōqēm ‘ammuḏêhem ’arəbā‘â wə’aḏənêhem ’arəbā‘â:

17 kāl-‘ammûḏê heḥāṣēr sāḇîḇ məḥuššāqîm kesef wāwêhem kāsef wə’aḏənêhem
nəḥōšeṯ:

18 ’ōreḵə heḥāṣēr mē’â ḇā’ammâ wərōḥaḇ\| ḥămiššîm b<sup>a</sup>ḥămiššîm
wəqōmâ ḥāmēš ’ammwōṯ šēš māšəzār wə’aḏənêhem nəḥōšeṯ:

19 ləḵōl kəlê hammišəkān bəḵōl ‘ăḇōḏāṯwō wəḵāl-yəṯēḏōṯāyw wəḵāl-yiṯəḏōṯ
heḥāṣēr nəḥōšeṯ: s

20 wə’atâ təṣaûeh\| ’eṯ-bənê yiśərā’ēl wəyiqəḥû ’ēleyḵā šemen zayiṯ zāḵə
kāṯîṯ lammā’wōr ləh<sup>a</sup>‘ălōṯ nēr tāmîḏ:

21 bə’ōhel mwō‘ēḏ miḥûṣ lapārōḵeṯ ’ăšer ‘al-hā‘ēḏuṯ y<sup>a</sup>‘ărōḵə
’ōṯwō ’ahărōn ûḇānāyw mē‘ereḇ ‘aḏ-bōqer lifənê yəhwâ ḥuqqaṯ ‘wōlām
ləḏōrōṯām mē’ēṯ bənê yiśərā’ēl: s

------------------------------------------------------------------------

[Next: Exodus (Shemot) Chapter 28](exo028)
