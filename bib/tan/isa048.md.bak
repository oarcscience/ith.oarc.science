[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa048)  [KJV](../kjv/isa048)  [Sep](../sep/isa048.md) 
[Vul](../vul/isa048.md)   
  
[Isaiah (Yisheyah) Index](isa.md)  
  [Previous](isa047)  [Next](isa049.md) 

------------------------------------------------------------------------

### Tanach (Hebrew): Isaiah (Yisheyah) Chapter 48

‎<span id="001">1</span> ‏שִׁמְעוּ־זֹ֣את בֵּֽית־יַעֲקֹ֗ב הַנִּקְרָאִים֙
בְּשֵׁ֣ם יִשְׂרָאֵ֔ל וּמִמֵּ֥י יְהוּדָ֖ה יָצָ֑אוּ הַֽנִּשְׁבָּעִ֣ים׀
בְּשֵׁ֣ם יְהוָ֗ה וּבֵאלֹהֵ֤י יִשְׂרָאֵל֙ יַזְכִּ֔ירוּ לֹ֥א בֶאֱמֶ֖ת
וְלֹ֥א בִצְדָקָֽה׃

‎<span id="002">2</span> ‏כִּֽי־מֵעִ֤יר הַקֹּ֙דֶשׁ֙ נִקְרָ֔אוּ
וְעַל־אֱלֹהֵ֥י יִשְׂרָאֵ֖ל נִסְמָ֑כוּ יְהוָ֥ה צְבָא֖וֹת שְׁמֽוֹ׃ ס

‎<span id="003">3</span> ‏הָרִֽאשֹׁנוֹת֙ מֵאָ֣ז הִגַּ֔דְתִּי וּמִפִּ֥י
יָצְא֖וּ וְאַשְׁמִיעֵ֑ם פִּתְאֹ֥ם עָשִׂ֖יתִי וַתָּבֹֽאנָה׃

‎<span id="004">4</span> ‏מִדַּעְתִּ֕י כִּ֥י קָשֶׁ֖ה אָ֑תָּה וְגִ֤יד
בַּרְזֶל֙ עָרְפֶּ֔ךָ וּמִצְחֲךָ֖ נְחוּשָֽׁה׃

‎<span id="005">5</span> ‏וָאַגִּ֤יד לְךָ֙ מֵאָ֔ז בְּטֶ֥רֶם תָּב֖וֹא
הִשְׁמַעְתִּ֑יךָ פֶּן־תֹּאמַר֙ עָצְבִּ֣י עָשָׂ֔ם וּפִסְלִ֥י וְנִסְכִּ֖י
צִוָּֽם׃

‎<span id="006">6</span> ‏שָׁמַ֤עְתָּֽ חֲזֵה֙ כֻּלָּ֔הּ וְאַתֶּ֖ם
הֲל֣וֹא תַגִּ֑ידוּ הִשְׁמַעְתִּ֤יךָ חֲדָשׁוֹת֙ מֵעַ֔תָּה וּנְצֻר֖וֹת
וְלֹ֥א יְדַעְתָּֽם׃

‎<span id="007">7</span> ‏עַתָּ֤ה נִבְרְאוּ֙ וְלֹ֣א מֵאָ֔ז
וְלִפְנֵי־י֖וֹם וְלֹ֣א שְׁמַעְתָּ֑ם פֶּן־תֹּאמַ֖ר הִנֵּ֥ה יְדַעְתִּֽין׃

‎<span id="008">8</span> ‏גַּ֣ם לֹֽא־שָׁמַ֗עְתָּ גַּ֚ם לֹ֣א יָדַ֔עְתָּ
גַּ֕ם מֵאָ֖ז לֹא־פִתְּחָ֣ה אָזְנֶ֑ךָ כִּ֤י יָדַ֙עְתִּי֙ בָּג֣וֹד
תִּבְגּ֔וֹד וּפֹשֵׁ֥עַ מִבֶּ֖טֶן קֹ֥רָא לָֽךְ׃

‎<span id="009">9</span> ‏לְמַ֤עַן שְׁמִי֙ אַאֲרִ֣יךְ אַפִּ֔י
וּתְהִלָּתִ֖י אֶחֱטָם־לָ֑ךְ לְבִלְתִּ֖י הַכְרִיתֶֽךָ׃

‎<span id="010">10</span> ‏הִנֵּ֥ה צְרַפְתִּ֖יךָ וְלֹ֣א בְכָ֑סֶף
בְּחַרְתִּ֖יךָ בְּכ֥וּר עֹֽנִי׃

‎<span id="011">11</span> ‏לְמַעֲנִ֧י לְמַעֲנִ֛י אֶעֱשֶׂ֖ה כִּ֣י אֵ֣יךְ
יֵחָ֑ל וּכְבוֹדִ֖י לְאַחֵ֥ר לֹֽא־אֶתֵּֽן׃ ס

‎<span id="012">12</span> ‏שְׁמַ֤ע אֵלַי֙ יַֽעֲקֹ֔ב וְיִשְׂרָאֵ֖ל
מְקֹרָאִ֑י אֲנִי־הוּא֙ אֲנִ֣י רִאשׁ֔וֹן אַ֖ף אֲנִ֥י אַחֲרֽוֹן׃

‎<span id="013">13</span> ‏אַף־יָדִי֙ יָ֣סְדָה אֶ֔רֶץ וִֽימִינִ֖י
טִפְּחָ֣ה שָׁמָ֑יִם קֹרֵ֥א אֲנִ֛י אֲלֵיהֶ֖ם יַעַמְד֥וּ יַחְדָּֽו׃

‎<span id="014">14</span> ‏הִקָּבְצ֤וּ כֻלְּכֶם֙ וּֽשֲׁמָ֔עוּ מִ֥י
בָהֶ֖ם הִגִּ֣יד אֶת־אֵ֑לֶּה יְהוָ֣ה אֲהֵב֔וֹ יַעֲשֶׂ֤ה חֶפְצוֹ֙
בְּבָבֶ֔ל וּזְרֹע֖וֹ כַּשְׂדִּֽים׃

‎<span id="015">15</span> ‏אֲנִ֥י אֲנִ֛י דִּבַּ֖רְתִּי אַף־קְרָאתִ֑יו
הֲבִיאֹתִ֖יו וְהִצְלִ֥יחַ דַּרְכּֽוֹ׃

‎<span id="016">16</span> ‏קִרְב֧וּ אֵלַ֣י שִׁמְעוּ־זֹ֗את לֹ֤א מֵרֹאשׁ֙
בַּסֵּ֣תֶר דִּבַּ֔רְתִּי מֵעֵ֥ת הֱיוֹתָ֖הּ שָׁ֣ם אָ֑נִי וְעַתָּ֗ה
אֲדֹנָ֧י יְהוִ֛ה שְׁלָחַ֖נִי וְרוּחֽוֹ׃ פ

‎<span id="017">17</span> ‏כֹּֽה־אָמַ֧ר יְהוָ֛ה גֹּאַלְךָ֖ קְד֣וֹשׁ
יִשְׂרָאֵ֑ל אֲנִ֨י יְהוָ֤ה אֱלֹהֶ֙יךָ֙ מְלַמֶּדְךָ֣ לְהוֹעִ֔יל
מַדְרִֽיכֲךָ֖ בְּדֶ֥רֶךְ תֵּלֵֽךְ׃

‎<span id="018">18</span> ‏ל֥וּא הִקְשַׁ֖בְתָּ לְמִצְוֹתָ֑י וַיְהִ֤י
כַנָּהָר֙ שְׁלוֹמֶ֔ךָ וְצִדְקָתְךָ֖ כְּגַלֵּ֥י הַיָּֽם׃

‎<span id="019">19</span> ‏וַיְהִ֤י כַחוֹל֙ זַרְעֶ֔ךָ וְצֶאֱצָאֵ֥י
מֵעֶ֖יךָ כִּמְעֹתָ֑יו לֹֽא־יִכָּרֵ֧ת וְֽלֹא־יִשָּׁמֵ֛ד שְׁמ֖וֹ
מִלְּפָנָֽי׃

‎<span id="020">20</span> ‏צְא֣וּ מִבָּבֶל֮ בִּרְח֣וּ מִכַּשְׂדִּים֒
בְּק֣וֹל רִנָּ֗ה הַגִּ֤ידוּ הַשְׁמִ֙יעוּ֙ זֹ֔את הוֹצִיא֖וּהָ עַד־קְצֵ֣ה
הָאָ֑רֶץ אִמְר֕וּ גָּאַ֥ל יְהוָ֖ה עַבְדּ֥וֹ יַעֲקֹֽב׃

‎<span id="021">21</span> ‏וְלֹ֣א צָמְא֗וּ בָּחֳרָבוֹת֙ הֽוֹלִיכָ֔ם
מַ֥יִם מִצּ֖וּר הִזִּ֣יל לָ֑מוֹ וַיִּ֨בְקַע־צ֔וּר וַיָּזֻ֖בוּ מָֽיִם׃

‎<span id="022">22</span> ‏אֵ֣ין שָׁל֔וֹם אָמַ֥ר יְהוָ֖ה לָרְשָׁעִֽים׃ ס

1 šimə‘û-zō’ṯ bêṯ-y<sup>a</sup>‘ăqōḇ hanniqərā’îm bəšēm yiśərā’ēl ûmimmê
yəhûḏâ yāṣā’û hannišəbā‘îm\| bəšēm yəhwâ ûḇē’lōhê yiśərā’ēl yazəkîrû lō’
ḇe’ĕmeṯ wəlō’ ḇiṣəḏāqâ:

2 kî-mē‘îr haqqōḏeš niqərā’û wə‘al-’ĕlōhê yiśərā’ēl nisəmāḵû yəhwâ
ṣəḇā’wōṯ šəmwō: s

3 hāri’šōnwōṯ mē’āz higaḏətî ûmipî yāṣə’û wə’ašəmî‘ēm piṯə’ōm ‘āśîṯî
watāḇō’nâ:

4 mid<sup>a</sup>‘ətî kî qāšeh ’ātâ wəḡîḏ barəzel ‘ārəpeḵā ûmiṣəḥăḵā
nəḥûšâ:

5 wā’agîḏ ləḵā mē’āz bəṭerem tāḇwō’ hišəm<sup>a</sup>‘ətîḵā pen-tō’mar
‘āṣəbî ‘āśām ûfisəlî wənisəkî ṣiûām:

6 šām<sup>a</sup>‘ətā ḥăzēh kullāh wə’atem hălwō’ ṯagîḏû
hišəm<sup>a</sup>‘ətîḵā ḥăḏāšwōṯ mē‘atâ ûnəṣurwōṯ wəlō’
yəḏ<sup>a</sup>‘ətām:

7 ‘atâ niḇərə’û wəlō’ mē’āz wəlifənê-ywōm wəlō’ šəm<sup>a</sup>‘ətām
pen-tō’mar hinnēh yəḏ<sup>a</sup>‘ətîn:

8 gam lō’-šām<sup>a</sup>‘ətā gam lō’ yāḏ<sup>a</sup>‘ətā gam mē’āz
lō’-fitəḥâ ’āzəneḵā kî yāḏ<sup>a</sup>‘ətî bāḡwōḏ tiḇəgwōḏ ûfōšē‘a
mibeṭen qōrā’ lāḵə:

9 ləm<sup>a</sup>‘an šəmî ’a’ărîḵə ’apî ûṯəhillāṯî ’eḥĕṭām-lāḵə ləḇilətî
haḵərîṯeḵā:

10 hinnēh ṣərafətîḵā wəlō’ ḇəḵāsef bəḥarətîḵā bəḵûr ‘ōnî:

11 ləm<sup>a</sup>‘ănî ləm<sup>a</sup>‘ănî ’e‘ĕśeh kî ’êḵə yēḥāl
ûḵəḇwōḏî lə’<sup>a</sup>ḥēr lō’-’etēn: s

12 šəm<sup>a</sup>‘ ’ēlay y<sup>a</sup>‘ăqōḇ wəyiśərā’ēl məqōrā’î
’ănî-hû’ ’ănî ri’šwōn ’af ’ănî ’<sup>a</sup>ḥărwōn:

13 ’af-yāḏî yāsəḏâ ’ereṣ wîmînî ṭipəḥâ šāmāyim qōrē’ ’ănî ’ălêhem
y<sup>a</sup>‘aməḏû y<sup>a</sup>ḥədāw:

14 hiqqāḇəṣû ḵulləḵem ûšămā‘û mî ḇâem higîḏ ’eṯ-’ēlleh yəhwâ ’ăhēḇwō
y<sup>a</sup>‘ăśeh ḥefəṣwō bəḇāḇel ûzərō‘wō kaśədîm:

15 ’ănî ’ănî dibarətî ’af-qərā’ṯîw hăḇî’ōṯîw wəhiṣəlîḥa darəkwō:

16 qirəḇû ’ēlay šimə‘û-zō’ṯ lō’ mērō’š bassēṯer dibarətî mē‘ēṯ hĕywōṯāh
šām ’ānî wə‘atâ ’ăḏōnāy yəhwih šəlāḥanî wərûḥwō: f

17 kōh-’āmar yəhwâ gō’aləḵā qəḏwōš yiśərā’ēl ’ănî yəhwâ ’ĕlōheyḵā
məlammeḏəḵā ləhwō‘îl maḏərîḵăḵā bəḏereḵə tēlēḵə:

18 lû’ hiqəšaḇətā ləmiṣəwōṯāy wayəhî ḵannâār šəlwōmeḵā wəṣiḏəqāṯəḵā
kəḡallê hayyām:

19 wayəhî ḵ<sup>a</sup>ḥwōl zarə‘eḵā wəṣe’ĕṣā’ê mē‘eyḵā kimə‘ōṯāyw
lō’-yikārēṯ wəlō’-yiššāmēḏ šəmwō milləfānāy:

20 ṣə’û mibāḇel birəḥû mikaśədîm bəqwōl rinnâ hagîḏû hašəmî‘û zō’ṯ
hwōṣî’ûhā ‘aḏ-qəṣēh hā’āreṣ ’imərû gā’al yəhwâ ‘aḇədwō
y<sup>a</sup>‘ăqōḇ:

21 wəlō’ ṣāmə’û bāḥŏrāḇwōṯ hwōlîḵām mayim miṣṣûr hizzîl lāmwō
wayyiḇəq<sup>a</sup>‘-ṣûr wayyāzuḇû māyim:

22 ’ên šālwōm ’āmar yəhwâ lārəšā‘îm: s

------------------------------------------------------------------------

[Next: Isaiah (Yisheyah) Chapter 49](isa049.md)
