[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa063)  [KJV](../kjv/isa063)  [Sep](../sep/isa063) 
[Vul](../vul/isa063)   
  
[Isaiah (Yisheyah) Index](isa)  
  [Previous](isa062)  [Next](isa064) 

------------------------------------------------------------------------

### Tanach (Hebrew): Isaiah (Yisheyah) Chapter 63

‎<span id="001">1</span> ‏מִי־זֶ֣ה׀ בָּ֣א מֵאֱד֗וֹם חֲמ֤וּץ בְּגָדִים֙
מִבָּצְרָ֔ה זֶ֚ה הָד֣וּר בִּלְבוּשׁ֔וֹ צֹעֶ֖ה בְּרֹ֣ב כֹּח֑וֹ אֲנִ֛י
מְדַבֵּ֥ר בִּצְדָקָ֖ה רַ֥ב לְהוֹשִֽׁיעַ׃

‎<span id="002">2</span> ‏מַדּ֥וּעַ אָדֹ֖ם לִלְבוּשֶׁ֑ךָ וּבְגָדֶ֖יךָ
כְּדֹרֵ֥ךְ בְּגַֽת׃

‎<span id="003">3</span> ‏פּוּרָ֣ה׀ דָּרַ֣כְתִּי לְבַדִּ֗י וּמֵֽעַמִּים֙
אֵֽין־אִ֣ישׁ אִתִּ֔י וְאֶדְרְכֵ֣ם בְּאַפִּ֔י וְאֶרְמְסֵ֖ם בַּחֲמָתִ֑י
וְיֵ֤ז נִצְחָם֙ עַל־בְּגָדַ֔י וְכָל־מַלְבּוּשַׁ֖י אֶגְאָֽלְתִּי׃

‎<span id="004">4</span> ‏כִּ֛י י֥וֹם נָקָ֖ם בְּלִבִּ֑י וּשְׁנַ֥ת
גְּאוּלַ֖י בָּֽאָה׃

‎<span id="005">5</span> ‏וְאַבִּיט֙ וְאֵ֣ין עֹזֵ֔ר וְאֶשְׁתּוֹמֵ֖ם
וְאֵ֣ין סוֹמֵ֑ךְ וַתּ֤וֹשַֽׁע לִי֙ זְרֹעִ֔י וַחֲמָתִ֖י הִ֥יא
סְמָכָֽתְנִי׃

‎<span id="006">6</span> ‏וְאָב֤וּס עַמִּים֙ בְּאַפִּ֔י וַאֲשַׁכְּרֵ֖ם
בַּחֲמָתִ֑י וְאוֹרִ֥יד לָאָ֖רֶץ נִצְחָֽם׃ ס

‎<span id="007">7</span> ‏חַֽסְדֵ֨י יְהוָ֤ה׀ אַזְכִּיר֙ תְּהִלֹּ֣ת
יְהוָ֔ה כְּעַ֕ל כֹּ֥ל אֲשֶׁר־גְּמָלָ֖נוּ יְהוָ֑ה וְרַב־טוּב֙ לְבֵ֣ית
יִשְׂרָאֵ֔ל אֲשֶׁר־גְּמָלָ֥ם כְּֽרַחֲמָ֖יו וּכְרֹ֥ב חֲסָדָֽיו׃

‎<span id="008">8</span> ‏וַיֹּ֙אמֶר֙ אַךְ־עַמִּ֣י הֵ֔מָּה בָּנִ֖ים לֹ֣א
יְשַׁקֵּ֑רוּ וַיְהִ֥י לָהֶ֖ם לְמוֹשִֽׁיעַ׃

‎<span id="009">9</span> ‏בְּֽכָל־צָרָתָ֣ם׀ לא ל֣וֹ צָ֗ר וּמַלְאַ֤ךְ
פָּנָיו֙ הֽוֹשִׁיעָ֔ם בְּאַהֲבָת֥וֹ וּבְחֶמְלָת֖וֹ ה֣וּא גְאָלָ֑ם
וַֽיְנַטְּלֵ֥ם וַֽיְנַשְּׂאֵ֖ם כָּל־יְמֵ֥י עוֹלָֽם׃

‎<span id="010">10</span> ‏וְהֵ֛מָּה מָר֥וּ וְעִצְּב֖וּ אֶת־ר֣וּחַ
קָדְשׁ֑וֹ וַיֵּהָפֵ֥ךְ לָהֶ֛ם לְאוֹיֵ֖ב ה֥וּא נִלְחַם־בָּֽם׃

‎<span id="011">11</span> ‏וַיִּזְכֹּ֥ר יְמֵֽי־עוֹלָ֖ם מֹשֶׁ֣ה עַמּ֑וֹ
אַיֵּ֣ה׀ הַֽמַּעֲלֵ֣ם מִיָּ֗ם אֵ֚ת רֹעֵ֣י צֹאנ֔וֹ אַיֵּ֛ה הַשָּׂ֥ם
בְּקִרְבּ֖וֹ אֶת־ר֥וּחַ קָדְשֽׁוֹ׃

‎<span id="012">12</span> ‏מוֹלִיךְ֙ לִימִ֣ין מֹשֶׁ֔ה זְר֖וֹעַ
תִּפְאַרְתּ֑וֹ בּ֤וֹקֵֽעַ מַ֙יִם֙ מִפְּנֵיהֶ֔ם לַעֲשׂ֥וֹת ל֖וֹ שֵׁ֥ם
עוֹלָֽם׃

‎<span id="013">13</span> ‏מוֹלִיכָ֖ם בַּתְּהֹמ֑וֹת כַּסּ֥וּס
בַּמִּדְבָּ֖ר לֹ֥א יִכָּשֵֽׁלוּ׃

‎<span id="014">14</span> ‏כַּבְּהֵמָה֙ בַּבִּקְעָ֣ה תֵרֵ֔ד ר֥וּחַ
יְהוָ֖ה תְּנִיחֶ֑נּוּ כֵּ֚ן נִהַ֣גְתָּ עַמְּךָ֔ לַעֲשׂ֥וֹת לְךָ֖ שֵׁ֥ם
תִּפְאָֽרֶת׃

‎<span id="015">15</span> ‏הַבֵּ֤ט מִשָּׁמַ֙יִם֙ וּרְאֵ֔ה מִזְּבֻ֥ל
קָדְשְׁךָ֖ וְתִפְאַרְתֶּ֑ךָ אַיֵּ֤ה קִנְאָֽתְךָ֙ וּגְב֣וּרֹתֶ֔ךָ הֲמ֥וֹן
מֵעֶ֛יךָ וְֽרַחֲמֶ֖יךָ אֵלַ֥י הִתְאַפָּֽקוּ׃

‎<span id="016">16</span> ‏כִּֽי־אַתָּ֣ה אָבִ֔ינוּ כִּ֤י אַבְרָהָם֙ לֹ֣א
יְדָעָ֔נוּ וְיִשְׂרָאֵ֖ל לֹ֣א יַכִּירָ֑נוּ אַתָּ֤ה יְהוָה֙ אָבִ֔ינוּ
גֹּאֲלֵ֥נוּ מֵֽעוֹלָ֖ם שְׁמֶֽךָ׃

‎<span id="017">17</span> ‏לָ֣מָּה תַתְעֵ֤נוּ יְהוָה֙ מִדְּרָכֶ֔יךָ
תַּקְשִׁ֥יחַ לִבֵּ֖נוּ מִיִּרְאָתֶ֑ךָ שׁ֚וּב לְמַ֣עַן עֲבָדֶ֔יךָ
שִׁבְטֵ֖י נַחֲלָתֶֽךָ׃

‎<span id="018">18</span> ‏לַמִּצְעָ֕ר יָרְשׁ֖וּ עַם־קָדְשֶׁ֑ךָ
צָרֵ֕ינוּ בּוֹסְס֖וּ מִקְדָּשֶֽׁךָ׃

‎<span id="019">19</span> ‏הָיִ֗ינוּ מֵֽעוֹלָם֙ לֹֽא־מָשַׁ֣לְתָּ בָּ֔ם
לֹֽא־נִקְרָ֥א שִׁמְךָ֖ עֲלֵיהֶ֑ם לוּא־קָרַ֤עְתָּ שָׁמַ֙יִם֙ יָרַ֔דְתָּ
מִפָּנֶ֖יךָ הָרִ֥ים נָזֹֽלּוּ׃

1 mî-zeh\| bā’ mē’ĕḏwōm ḥămûṣ bəḡāḏîm mibāṣərâ zeh hāḏûr biləḇûšwō ṣō‘eh
bərōḇ kōḥwō ’ănî məḏabēr biṣəḏāqâ raḇ ləhwōšî‘a:

2 madû‘a ’āḏōm liləḇûšeḵā ûḇəḡāḏeyḵā kəḏōrēḵə bəḡaṯ:

3 pûrâ\| dāraḵətî ləḇadî ûmē‘ammîm ’ên-’îš ’itî wə’eḏərəḵēm bə’apî
wə’erəməsēm b<sup>a</sup>ḥămāṯî wəyēz niṣəḥām ‘al-bəḡāḏay
wəḵāl-maləbûšay ’eḡə’ālətî:

4 kî ywōm nāqām bəlibî ûšənaṯ gə’ûlay bā’â:

5 wə’abîṭ wə’ên ‘ōzēr wə’ešətwōmēm wə’ên swōmēḵə watwōš<sup>a</sup>‘ lî
zərō‘î w<sup>a</sup>ḥămāṯî hî’ səmāḵāṯənî:

6 wə’āḇûs ‘ammîm bə’apî wa’ăšakərēm b<sup>a</sup>ḥămāṯî wə’wōrîḏ lā’āreṣ
niṣəḥām: s

7 ḥasəḏê yəhwâ\| ’azəkîr təhillōṯ yəhwâ kə‘al kōl ’ăšer-gəmālānû yəhwâ
wəraḇ-ṭûḇ ləḇêṯ yiśərā’ēl ’ăšer-gəmālām kər<sup>a</sup>ḥămāyw ûḵərōḇ
ḥăsāḏāyw:

8 wayyō’mer ’aḵə-‘ammî hēmmâ bānîm lō’ yəšaqqērû wayəhî lâem ləmwōšî‘a:

9 bəḵāl-ṣārāṯām\| lō’ lwō ṣār ûmalə’aḵə pānāyw hwōšî‘ām bə’ahăḇāṯwō
ûḇəḥeməlāṯwō hû’ ḡə’ālām wayənaṭṭəlēm wayənaśśə’ēm kāl-yəmê ‘wōlām:

10 wəhēmmâ mārû wə‘iṣṣəḇû ’eṯ-rûḥa qāḏəšwō wayyēhāfēḵə lâem lə’wōyēḇ hû’
niləḥam-bām:

11 wayyizəkōr yəmê-‘wōlām mōšeh ‘ammwō ’ayyēh\| hamm<sup>a</sup>‘ălēm
mîyām ’ēṯ rō‘ê ṣō’nwō ’ayyēh haśśām bəqirəbwō ’eṯ-rûḥa qāḏəšwō:

12 mwōlîḵə lîmîn mōšeh zərwō‘a tifə’arətwō bwōqē‘a mayim mipənêhem
l<sup>a</sup>‘ăśwōṯ lwō šēm ‘wōlām:

13 mwōlîḵām batəhōmwōṯ kassûs bammiḏəbār lō’ yikāšēlû:

14 kabəhēmâ babiqə‘â ṯērēḏ rûḥa yəhwâ tənîḥennû kēn nihaḡətā ‘amməḵā
l<sup>a</sup>‘ăśwōṯ ləḵā šēm tifə’āreṯ:

15 habēṭ miššāmayim ûrə’ēh mizzəḇul qāḏəšəḵā wəṯifə’arəteḵā ’ayyēh
qinə’āṯəḵā ûḡəḇûrōṯeḵā hămwōn mē‘eyḵā wər<sup>a</sup>ḥămeyḵā ’ēlay
hiṯə’apāqû:

16 kî-’atâ ’āḇînû kî ’aḇərâām lō’ yəḏā‘ānû wəyiśərā’ēl lō’ yakîrānû ’atâ
yəhwâ ’āḇînû gō’ălēnû mē‘wōlām šəmeḵā:

17 lāmmâ ṯaṯə‘ēnû yəhwâ midərāḵeyḵā taqəšîḥa libēnû mîyirə’āṯeḵā šûḇ
ləm<sup>a</sup>‘an ‘ăḇāḏeyḵā šiḇəṭê n<sup>a</sup>ḥălāṯeḵā:

18 lammiṣə‘ār yārəšû ‘am-qāḏəšeḵā ṣārênû bwōsəsû miqədāšeḵā:

19 hāyînû mē‘wōlām lō’-māšalətā bām lō’-niqərā’ šiməḵā ‘ălêhem
lû’-qār<sup>a</sup>‘ətā šāmayim yāraḏətā mipāneyḵā hārîm nāzōllû:

------------------------------------------------------------------------

[Next: Isaiah (Yisheyah) Chapter 64](isa064)
