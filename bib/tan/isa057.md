[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa057)  [KJV](../kjv/isa057)  [Sep](../sep/isa057.md) 
[Vul](../vul/isa057.md)   
  
[Isaiah (Yisheyah) Index](isa.md)  
  [Previous](isa056)  [Next](isa058.md) 

------------------------------------------------------------------------

### Tanach (Hebrew): Isaiah (Yisheyah) Chapter 57

‎<span id="001">1</span> ‏הַצַּדִּ֣יק אָבָ֔ד וְאֵ֥ין אִ֖ישׁ שָׂ֣ם
עַל־לֵ֑ב וְאַנְשֵׁי־חֶ֤סֶד נֶֽאֱסָפִים֙ בְּאֵ֣ין מֵבִ֔ין כִּֽי־מִפְּנֵ֥י
הָרָעָ֖ה נֶאֱסַ֥ף הַצַּדִּֽיק׃

‎<span id="002">2</span> ‏יָב֣וֹא שָׁל֔וֹם יָנ֖וּחוּ עַל־מִשְׁכְּבוֹתָ֑ם
הֹלֵ֖ךְ נְכֹחֽוֹ׃

‎<span id="003">3</span> ‏וְאַתֶּ֥ם קִרְבוּ־הֵ֖נָּה בְּנֵ֣י עֹנְנָ֑ה
זֶ֥רַע מְנָאֵ֖ף וַתִּזְנֶֽה׃

‎<span id="004">4</span> ‏עַל־מִי֙ תִּתְעַנָּ֔גוּ עַל־מִ֛י תַּרְחִ֥יבוּ
פֶ֖ה תַּאֲרִ֣יכוּ לָשׁ֑וֹן הֲלֽוֹא־אַתֶּ֥ם יִלְדֵי־פֶ֖שַׁע זֶ֥רַע
שָֽׁקֶר׃

‎<span id="005">5</span> ‏הַנֵּֽחָמִים֙ בָּֽאֵלִ֔ים תַּ֖חַת כָּל־עֵ֣ץ
רַעֲנָ֑ן שֹׁחֲטֵ֤י הַיְלָדִים֙ בַּנְּחָלִ֔ים תַּ֖חַת סְעִפֵ֥י
הַסְּלָעִֽים׃

‎<span id="006">6</span> ‏בְּחַלְּקֵי־נַ֣חַל חֶלְקֵ֔ךְ הֵ֥ם הֵ֖ם
גּוֹרָלֵ֑ךְ גַּם־לָהֶ֞ם שָׁפַ֥כְתְּ נֶ֙סֶךְ֙ הֶעֱלִ֣ית מִנְחָ֔ה הַ֥עַל
אֵ֖לֶּה אֶנָּחֵֽם׃

‎<span id="007">7</span> ‏עַ֤ל הַר־גָּבֹ֙הַּ֙ וְנִשָּׂ֔א שַׂ֖מְתְּ
מִשְׁכָּבֵ֑ךְ גַּם־שָׁ֥ם עָלִ֖ית לִזְבֹּ֥חַ זָֽבַח׃

‎<span id="008">8</span> ‏וְאַחַ֤ר הַדֶּ֙לֶת֙ וְהַמְּזוּזָ֔ה שַׂ֖מְתְּ
זִכְרוֹנֵ֑ךְ כִּ֣י מֵאִתִּ֞י גִּלִּ֣ית וַֽתַּעֲלִ֗י הִרְחַ֤בְתְּ
מִשְׁכָּבֵךְ֙ וַתִּכְרָת־לָ֣ךְ מֵהֶ֔ם אָהַ֥בְתְּ מִשְׁכָּבָ֖ם יָ֥ד
חָזִֽית׃

‎<span id="009">9</span> ‏וַתָּשֻׁ֤רִי לַמֶּ֙לֶךְ֙ בַּשֶּׁ֔מֶן
וַתַּרְבִּ֖י רִקֻּחָ֑יִךְ וַתְּשַׁלְּחִ֤י צִרַ֙יִךְ֙ עַד־מֵ֣רָחֹ֔ק
וַתַּשְׁפִּ֖ילִי עַד־שְׁאֽוֹל׃

‎<span id="010">10</span> ‏בְּרֹ֤ב דַּרְכֵּךְ֙ יָגַ֔עַתְּ לֹ֥א
אָמַ֖רְתְּ נוֹאָ֑שׁ חַיַּ֤ת יָדֵךְ֙ מָצָ֔את עַל־כֵּ֖ן לֹ֥א חָלִֽית׃

‎<span id="011">11</span> ‏וְאֶת־מִ֞י דָּאַ֤גְתְּ וַתִּֽירְאִי֙ כִּ֣י
תְכַזֵּ֔בִי וְאוֹתִי֙ לֹ֣א זָכַ֔רְתְּ לֹא־שַׂ֖מְתְּ עַל־לִבֵּ֑ךְ הֲלֹ֨א
אֲנִ֤י מַחְשֶׁה֙ וּמֵ֣עֹלָ֔ם וְאוֹתִ֖י לֹ֥א תִירָֽאִי׃

‎<span id="012">12</span> ‏אֲנִ֥י אַגִּ֖יד צִדְקָתֵ֑ךְ
וְאֶֽת־מַעֲשַׂ֖יִךְ וְלֹ֥א יוֹעִילֽוּךְ׃

‎<span id="013">13</span> ‏בְּזַֽעֲקֵךְ֙ יַצִּילֻ֣ךְ קִבּוּצַ֔יִךְ
וְאֶת־כֻּלָּ֥ם יִשָּׂא־ר֖וּחַ יִקַּח־הָ֑בֶל וְהַחוֹסֶ֥ה בִי֙
יִנְחַל־אֶ֔רֶץ וְיִירַ֖שׁ הַר־קָדְשִֽׁי׃

‎<span id="014">14</span> ‏וְאָמַ֥ר סֹֽלּוּ־סֹ֖לּוּ פַּנּוּ־דָ֑רֶךְ
הָרִ֥ימוּ מִכְשׁ֖וֹל מִדֶּ֥רֶךְ עַמִּֽי׃ ס

‎<span id="015">15</span> ‏כִּי֩ כֹ֨ה אָמַ֜ר רָ֣ם וְנִשָּׂ֗א שֹׁכֵ֥ן
עַד֙ וְקָד֣וֹשׁ שְׁמ֔וֹ מָר֥וֹם וְקָד֖וֹשׁ אֶשְׁכּ֑וֹן וְאֶת־דַּכָּא֙
וּשְׁפַל־ר֔וּחַ לְהַחֲיוֹת֙ ר֣וּחַ שְׁפָלִ֔ים וּֽלְהַחֲי֖וֹת לֵ֥ב
נִדְכָּאִֽים׃

‎<span id="016">16</span> ‏כִּ֣י לֹ֤א לְעוֹלָם֙ אָרִ֔יב וְלֹ֥א לָנֶ֖צַח
אֶקְּצ֑וֹף כִּי־ר֙וּחַ֙ מִלְּפָנַ֣י יַֽעֲט֔וֹף וּנְשָׁמ֖וֹת אֲנִ֥י
עָשִֽׂיתִי׃

‎<span id="017">17</span> ‏בַּעֲוֹ֥ן בִּצְע֛וֹ קָצַ֥פְתִּי וְאַכֵּ֖הוּ
הַסְתֵּ֣ר וְאֶקְצֹ֑ף וַיֵּ֥לֶךְ שׁוֹבָ֖ב בְּדֶ֥רֶךְ לִבּֽוֹ׃

‎<span id="018">18</span> ‏דְּרָכָ֥יו רָאִ֖יתִי וְאֶרְפָּאֵ֑הוּ
וְאַנְחֵ֕הוּ וַאֲשַׁלֵּ֧ם נִֽחֻמִ֛ים ל֖וֹ וְלַאֲבֵלָֽיו׃

‎<span id="019">19</span> ‏בּוֹרֵ֖א נוב נִ֣יב שְׂפָתָ֑יִם שָׁל֨וֹם׀
שָׁל֜וֹם לָרָח֧וֹק וְלַקָּר֛וֹב אָמַ֥ר יְהוָ֖ה וּרְפָאתִֽיו׃

‎<span id="020">20</span> ‏וְהָרְשָׁעִ֖ים כַּיָּ֣ם נִגְרָ֑שׁ כִּ֤י
הַשְׁקֵט֙ לֹ֣א יוּכָ֔ל וַיִּגְרְשׁ֥וּ מֵימָ֖יו רֶ֥פֶשׁ וָטִֽיט׃

‎<span id="021">21</span> ‏אֵ֣ין שָׁל֔וֹם אָמַ֥ר אֱלֹהַ֖י לָרְשָׁעִֽים׃
ס

1 haṣṣadîq ’āḇāḏ wə’ên ’îš śām ‘al-lēḇ wə’anəšê-ḥeseḏ ne’ĕsāfîm bə’ên
mēḇîn kî-mipənê hārā‘â ne’ĕsaf haṣṣadîq:

2 yāḇwō’ šālwōm yānûḥû ‘al-mišəkəḇwōṯām hōlēḵə nəḵōḥwō:

3 wə’atem qirəḇû-hēnnâ bənê ‘ōnənâ zer<sup>a</sup>‘ mənā’ēf watizəneh:

4 ‘al-mî tiṯə‘annāḡû ‘al-mî tarəḥîḇû feh ta’ărîḵû lāšwōn hălwō’-’atem
yiləḏê-feš<sup>a</sup>‘ zer<sup>a</sup>‘ šāqer:

5 hannēḥāmîm bā’ēlîm t<sup>a</sup>ḥaṯ kāl-‘ēṣ r<sup>a</sup>‘ănān šōḥăṭê
hayəlāḏîm bannəḥālîm t<sup>a</sup>ḥaṯ sə‘ifê hassəlā‘îm:

6 bəḥalləqê-n<sup>a</sup>ḥal ḥeləqēḵə hēm hēm gwōrālēḵə gam-lâem
šāfaḵətə neseḵə he‘ĕlîṯ minəḥâ h<sup>a</sup>‘al ’ēlleh ’ennāḥēm:

7 ‘al har-gāḇōhha wəniśśā’ śamətə mišəkāḇēḵə gam-šām ‘ālîṯ lizəbōḥa
zāḇ<sup>a</sup>ḥ:

8 wə’<sup>a</sup>ḥar hadeleṯ wəhamməzûzâ śamətə ziḵərwōnēḵə kî mē’itî
gillîṯ wat<sup>a</sup>‘ălî hirəḥaḇətə mišəkāḇēḵə watiḵərāṯ-lāḵə mēhem
’âaḇətə mišəkāḇām yāḏ ḥāzîṯ:

9 watāšurî lammeleḵə baššemen watarəbî riqquḥāyiḵə watəšalləḥî ṣirayiḵə
‘aḏ-mērāḥōq watašəpîlî ‘aḏ-šə’wōl:

10 bərōḇ darəkēḵə yāḡ<sup>a</sup>‘atə lō’ ’āmarətə nwō’āš ḥayyaṯ yāḏēḵə
māṣā’ṯ ‘al-kēn lō’ ḥālîṯ:

11 wə’eṯ-mî dā’aḡətə watîrə’î kî ṯəḵazzēḇî wə’wōṯî lō’ zāḵarətə
lō’-śamətə ‘al-libēḵə hălō’ ’ănî m<sup>a</sup>ḥəšeh ûmē‘ōlām wə’wōṯî lō’
ṯîrā’î:

12 ’ănî ’agîḏ ṣiḏəqāṯēḵə wə’eṯ-m<sup>a</sup>‘ăśayiḵə wəlō’ ywō‘îlûḵə:

13 bəz<sup>a</sup>‘ăqēḵə yaṣṣîluḵə qibûṣayiḵə wə’eṯ-kullām yiśśā’-rûḥa
yiqq<sup>a</sup>ḥ-hāḇel wəh<sup>a</sup>ḥwōseh ḇî yinəḥal-’ereṣ wəyîraš
har-qāḏəšî:

14 wə’āmar sōllû-sōllû pannû-ḏāreḵə hārîmû miḵəšwōl midereḵə ‘ammî: s

15 kî ḵōh ’āmar rām wəniśśā’ šōḵēn ‘aḏ wəqāḏwōš šəmwō mārwōm wəqāḏwōš
’ešəkwōn wə’eṯ-dakā’ ûšəfal-rûḥa ləh<sup>a</sup>ḥăywōṯ rûḥa šəfālîm
ûləh<sup>a</sup>ḥăywōṯ lēḇ niḏəkā’îm:

16 kî lō’ lə‘wōlām ’ārîḇ wəlō’ lāneṣ<sup>a</sup>ḥ ’eqqəṣwōf kî-rûḥa
milləfānay y<sup>a</sup>‘ăṭwōf ûnəšāmwōṯ ’ănî ‘āśîṯî:

17 b<sup>a</sup>‘ăwōn biṣə‘wō qāṣafətî wə’akēhû hasətēr wə’eqəṣōf
wayyēleḵə šwōḇāḇ bəḏereḵə libwō:

18 dərāḵāyw rā’îṯî wə’erəpā’ēhû wə’anəḥēhû wa’ăšallēm niḥumîm lwō
wəla’ăḇēlāyw:

19 bwōrē’ nûḇ nîḇ śəfāṯāyim šālwōm\| šālwōm lārāḥwōq wəlaqqārwōḇ ’āmar
yəhwâ ûrəfā’ṯîw:

20 wəhārəšā‘îm kayyām niḡərāš kî hašəqēṭ lō’ yûḵāl wayyiḡərəšû mêmāyw
refeš wāṭîṭ:

21 ’ên šālwōm ’āmar ’ĕlōhay lārəšā‘îm: s

------------------------------------------------------------------------

[Next: Isaiah (Yisheyah) Chapter 58](isa058.md)
