[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/nah001)  [KJV](../kjv/nah001)  [Sep](../sep/nah001.md) 
[Vul](../vul/nah001.md)   
  
[Nahum (Nahum) Index](nah.md)  
  [Previous](mic007)  [Next](nah002.md) 

------------------------------------------------------------------------

### Tanach (Hebrew): Nahum (Nahum) Chapter 1

‎<span id="001">1</span> ‏מַשָּׂ֖א נִֽינְוֵ֑ה סֵ֧פֶר חֲז֛וֹן נַח֖וּם
הָאֶלְקֹשִֽׁי׃

‎<span id="002">2</span> ‏אֵ֣ל קַנּ֤וֹא וְנֹקֵם֙ יְהוָ֔ה נֹקֵ֥ם יְהוָ֖ה
וּבַ֣עַל חֵמָ֑ה נֹקֵ֤ם יְהוָה֙ לְצָרָ֔יו וְנוֹטֵ֥ר ה֖וּא לְאֹיְבָֽיו׃

‎<span id="003">3</span> ‏יְהוָֹ֗ה אֶ֤רֶךְ אַפַּ֙יִם֙ וגדול־ וּגְדָל־
כֹּ֔חַ וְנַקֵּ֖ה לֹ֣א יְנַקֶּ֑ה יְהוָ֗ה בְּסוּפָ֤ה וּבִשְׂעָרָה֙
דַּרְכּ֔וֹ וְעָנָ֖ן אֲבַ֥ק רַגְלָֽיו׃

‎<span id="004">4</span> ‏גּוֹעֵ֤ר בַּיָּם֙ וַֽיַּבְּשֵׁ֔הוּ
וְכָל־הַנְּהָר֖וֹת הֶֽחֱרִ֑יב אֻמְלַ֤ל בָּשָׁן֙ וְכַרְמֶ֔ל וּפֶ֥רַח
לְבָנ֖וֹן אֻמְלָֽל׃

‎<span id="005">5</span> ‏הָרִים֙ רָעֲשׁ֣וּ מִמֶּ֔נּוּ וְהַגְּבָע֖וֹת
הִתְמֹגָ֑גוּ וַתִּשָּׂ֤א הָאָ֙רֶץ֙ מִפָּנָ֔יו וְתֵבֵ֖ל וְכָל־יֹ֥שְׁבֵי
בָֽהּ׃

‎<span id="006">6</span> ‏לִפְנֵ֤י זַעְמוֹ֙ מִ֣י יַֽעֲמ֔וֹד וּמִ֥י
יָק֖וּם בַּחֲר֣וֹן אַפּ֑וֹ חֲמָתוֹ֙ נִתְּכָ֣ה כָאֵ֔שׁ וְהַצֻּרִ֖ים
נִתְּצ֥וּ מִמֶּֽנּוּ׃

‎<span id="007">7</span> ‏ט֣וֹב יְהוָ֔ה לְמָע֖וֹז בְּי֣וֹם צָרָ֑ה
וְיֹדֵ֖עַ חֹ֥סֵי בֽוֹ׃

‎<span id="008">8</span> ‏וּבְשֶׁ֣טֶף עֹבֵ֔ר כָּלָ֖ה יַעֲשֶׂ֣ה
מְקוֹמָ֑הּ וְאֹיְבָ֖יו יְרַדֶּף־חֹֽשֶׁךְ׃<sup>3</sup>

‎<span id="009">9</span> ‏מַה־תְּחַשְּׁבוּן֙ אֶל־יְהוָ֔ה כָּלָ֖ה ה֣וּא
עֹשֶׂ֑ה לֹֽא־תָק֥וּם פַּעֲמַ֖יִם צָרָֽה׃

‎<span id="010">10</span> ‏כִּ֚י עַד־סִירִ֣ים סְבֻכִ֔ים וּכְסָבְאָ֖ם
סְבוּאִ֑ים אֻ֨כְּל֔וּ כְּקַ֥שׁ יָבֵ֖שׁ מָלֵֽא׃

‎<span id="011">11</span> ‏מִמֵּ֣ךְ יָצָ֔א חֹשֵׁ֥ב<sup>3</sup>
עַל־יְהוָ֖ה רָעָ֑ה יֹעֵ֖ץ בְּלִיָּֽעַל׃ ס

‎<span id="012">12</span> ‏כֹּ֣ה׀ אָמַ֣ר יְהוָ֗ה אִם־שְׁלֵמִים֙ וְכֵ֣ן
רַבִּ֔ים וְכֵ֥ן נָגֹ֖זּוּ וְעָבָ֑ר וְעִ֨נִּתִ֔ךְ לֹ֥א אֲעַנֵּ֖ךְ עֽוֹד׃

‎<span id="013">13</span> ‏וְעַתָּ֕ה אֶשְׁבֹּ֥ר מֹטֵ֖הוּ מֵֽעָלָ֑יִךְ
וּמוֹסְרֹתַ֖יִךְ אֲנַתֵּֽק׃

‎<span id="014">14</span> ‏וְצִוָּ֤ה עָלֶ֙יךָ֙ יְהוָ֔ה לֹֽא־יִזָּרַ֥ע
מִשִּׁמְךָ֖ ע֑וֹד מִבֵּ֨ית אֱלֹהֶ֜יךָ אַכְרִ֨ית פֶּ֧סֶל וּמַסֵּכָ֛ה
אָשִׂ֥ים קִבְרֶ֖ךָ כִּ֥י קַלּֽוֹתָ׃ פ

1 maśśā’ nînəwēh sēfer ḥăzwōn n<sup>a</sup>ḥûm hā’eləqōšî:

2 ’ēl qannwō’ wənōqēm yəhwâ nōqēm yəhwâ ûḇ<sup>a</sup>‘al ḥēmâ nōqēm
yəhwâ ləṣārāyw wənwōṭēr hû’ lə’ōyəḇāyw:

3 yəhwōâ ’ereḵə ’apayim ûḡəḏwōl- ûḡəḏāl- kōḥa wənaqqēh lō’ yənaqqeh
yəhwâ bəsûfâ ûḇiśə‘ārâ darəkwō wə‘ānān ’ăḇaq raḡəlāyw:

4 gwō‘ēr bayyām wayyabəšēhû wəḵāl-hannəhārwōṯ heḥĕrîḇ ’uməlal bāšān
wəḵarəmel ûfer<sup>a</sup>ḥ ləḇānwōn ’uməlāl:

5 hārîm rā‘ăšû mimmennû wəhagəḇā‘wōṯ hiṯəmōḡāḡû watiśśā’ hā’āreṣ
mipānāyw wəṯēḇēl wəḵāl-yōšəḇê ḇāh:

6 lifənê z<sup>a</sup>‘əmwō mî y<sup>a</sup>‘ămwōḏ ûmî yāqûm
b<sup>a</sup>ḥărwōn ’apwō ḥămāṯwō nitəḵâ ḵā’ēš wəhaṣṣurîm nitəṣû
mimmennû:

7 ṭwōḇ yəhwâ ləmā‘wōz bəywōm ṣārâ wəyōḏē‘a ḥōsê ḇwō:

8 ûḇəšeṭef ‘ōḇēr kālâ y<sup>a</sup>‘ăśeh məqwōmāh wə’ōyəḇāyw
yəradef-ḥōšeḵə:<sup>3</sup>

9 mah-təḥaššəḇûn ’el-yəhwâ kālâ hû’ ‘ōśeh lō’-ṯāqûm p<sup>a</sup>‘ămayim
ṣārâ:

10 kî ‘aḏ-sîrîm səḇuḵîm ûḵəsāḇə’ām səḇû’îm ’ukəlû kəqaš yāḇēš mālē’:

11 mimmēḵə yāṣā’ ḥōšēḇ<sup>3</sup> ‘al-yəhwâ rā‘â yō‘ēṣ bəlîyā‘al: s

12 kōh\| ’āmar yəhwâ ’im-šəlēmîm wəḵēn rabîm wəḵēn nāḡōzzû wə‘āḇār
wə‘inniṯiḵə lō’ ’ă‘annēḵə ‘wōḏ:

13 wə‘atâ ’ešəbōr mōṭēhû mē‘ālāyiḵə ûmwōsərōṯayiḵə ’ănatēq:

14 wəṣiûâ ‘āleyḵā yəhwâ lō’-yizzār<sup>a</sup>‘ miššiməḵā ‘wōḏ mibêṯ
’ĕlōheyḵā ’aḵərîṯ pesel ûmassēḵâ ’āśîm qiḇəreḵā kî qallwōṯā: f

------------------------------------------------------------------------

[Next: Nahum (Nahum) Chapter 2](nah002.md)
