[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1024)  [KJV](../kjv/ch1024)  [Sep](../sep/ch1024.md) 
[Vul](../vul/ch1024.md)   
  
[1 Chronicles (1 Divrey Yamim) Index](ch1.md)  
  [Previous](ch1023)  [Next](ch1025.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 24

‎<span id="001">1</span> ‏וְלִבְנֵ֥י אַהֲרֹ֖ן מַחְלְקוֹתָ֑ם בְּנֵ֣י
אַהֲרֹ֔ן נָדָב֙ וַאֲבִיה֔וּא אֶלְעָזָ֖ר וְאִיתָמָֽר׃

‎<span id="002">2</span> ‏וַיָּ֨מָת נָדָ֤ב וַאֲבִיהוּא֙ לִפְנֵ֣י
אֲבִיהֶ֔ם וּבָנִ֖ים לֹא־הָי֣וּ לָהֶ֑ם וַֽיְכַהֲנ֔וּ אֶלְעָזָ֖ר
וְאִיתָמָֽר׃

‎<span id="003">3</span> ‏וַיֶּֽחָלְקֵ֣ם דָּוִ֔יד וְצָדוֹק֙ מִן־בְּנֵ֣י
אֶלְעָזָ֔ר וַאֲחִימֶ֖לֶךְ מִן־בְּנֵ֣י אִיתָמָ֑ר לִפְקֻדָּתָ֖ם
בַּעֲבֹדָתָֽם׃

‎<span id="004">4</span> ‏וַיִּמָּצְא֣וּ בְֽנֵי־אֶלְעָזָ֡ר רַבִּ֞ים
לְרָאשֵׁ֧י הַגְּבָרִ֛ים מִן־בְּנֵ֥י אִיתָמָ֖ר וַֽיַּחְלְק֑וּם לִבְנֵ֨י
אֶלְעָזָ֜ר רָאשִׁ֤ים לְבֵית־אָבוֹת֙ שִׁשָּׁ֣ה עָשָׂ֔ר וְלִבְנֵ֧י
אִיתָמָ֛ר לְבֵ֥ית אֲבוֹתָ֖ם שְׁמוֹנָֽה׃

‎<span id="005">5</span> ‏וַיַּחְלְק֥וּם בְּגוֹרָל֖וֹת אֵ֣לֶּה
עִם־אֵ֑לֶּה כִּי־הָי֤וּ שָֽׂרֵי־קֹ֙דֶשׁ֙ וְשָׂרֵ֣י הָאֱלֹהִ֔ים מִבְּנֵ֥י
אֶלְעָזָ֖ר וּבִבְנֵ֥י אִיתָמָֽר׃ ס

‎<span id="006">6</span> ‏וַֽיִּכְתְּבֵ֡ם שְֽׁמַֽעְיָה֩ בֶן־נְתַנְאֵ֨ל
הַסּוֹפֵ֜ר מִן־הַלֵּוִ֗י לִפְנֵ֨י הַמֶּ֤לֶךְ וְהַשָּׂרִים֙ וְצָד֣וֹק
הַכֹּהֵ֗ן וַאֲחִימֶ֙לֶךְ֙ בֶּן־אֶבְיָתָ֔ר וְרָאשֵׁי֙ הָֽאָב֔וֹת
לַכֹּהֲנִ֖ים וְלַלְוִיִּ֑ם בֵּֽית־אָ֣ב אֶחָ֗ד אָחֻז֙ לְאֶלְעָזָ֔ר
וְאָחֻ֥ז׀ אָחֻ֖ז לְאִיתָמָֽר׃ פ

‎<span id="007">7</span> ‏וַיֵּצֵ֞א הַגּוֹרָ֤ל הָרִאשׁוֹן֙
לִיה֣וֹיָרִ֔יב לִֽידַעְיָ֖ה הַשֵּׁנִֽי׃

‎<span id="008">8</span> ‏לְחָרִם֙ הַשְּׁלִישִׁ֔י לִשְׂעֹרִ֖ים
הָרְבִעִֽי׃

‎<span id="009">9</span> ‏לְמַלְכִּיָּה֙ הַחֲמִישִׁ֔י לְמִיָּמִ֖ן
הַשִּׁשִּֽׁי׃

‎<span id="010">10</span> ‏לְהַקּוֹץ֙ הַשְּׁבִעִ֔י לַאֲבִיָּ֖ה
הַשְּׁמִינִֽי׃

‎<span id="011">11</span> ‏לְיֵשׁ֙וּעַ֙ הַתְּשִׁעִ֔י לִשְׁכַנְיָ֖הוּ
הָעֲשִׂרִֽי׃

‎<span id="012">12</span> ‏לְאֶלְיָשִׁיב֙ עַשְׁתֵּ֣י עָשָׂ֔ר לְיָקִ֖ים
שְׁנֵ֥ים עָשָֽׂר׃

‎<span id="013">13</span> ‏לְחֻפָּה֙ שְׁלֹשָׁ֣ה עָשָׂ֔ר לְיֶֽשֶׁבְאָ֖ב
אַרְבָּעָ֥ה עָשָֽׂר׃

‎<span id="014">14</span> ‏לְבִלְגָּה֙ חֲמִשָּׁ֣ה עָשָׂ֔ר לְאִמֵּ֖ר
שִׁשָּׁ֥ה עָשָֽׂר׃

‎<span id="015">15</span> ‏לְחֵזִיר֙ שִׁבְעָ֣ה עָשָׂ֔ר לְהַפִּצֵּ֖ץ
שְׁמוֹנָ֥ה עָשָֽׂר׃

‎<span id="016">16</span> ‏לִֽפְתַחְיָה֙ תִּשְׁעָ֣ה עָשָׂ֔ר
לִֽיחֶזְקֵ֖אל הָעֶשְׂרִֽים׃

‎<span id="017">17</span> ‏לְיָכִין֙ אֶחָ֣ד וְעֶשְׂרִ֔ים לְגָמ֖וּל
שְׁנַ֥יִם וְעֶשְׂרִֽים׃

‎<span id="018">18</span> ‏לִדְלָיָ֙הוּ֙ שְׁלֹשָׁ֣ה וְעֶשְׂרִ֔ים
לְמַֽעַזְיָ֖הוּ אַרְבָּעָ֥ה וְעֶשְׂרִֽים׃ פ

‎<span id="019">19</span> ‏אֵ֣לֶּה פְקֻדָּתָ֞ם לַעֲבֹדָתָ֗ם לָב֤וֹא
לְבֵית־יְהוָה֙ כְּמִשְׁפָּטָ֔ם בְּיַ֖ד אַהֲרֹ֣ן אֲבִיהֶ֑ם כַּאֲשֶׁ֣ר
צִוָּ֔הוּ יְהוָ֖ה אֱלֹהֵ֥י יִשְׂרָאֵֽל׃ פ

‎<span id="020">20</span> ‏וְלִבְנֵ֥י לֵוִ֖י הַנּוֹתָרִ֑ים לִבְנֵ֤י
עַמְרָם֙ שֽׁוּבָאֵ֔ל לִבְנֵ֥י שׁוּבָאֵ֖ל יֶחְדְּיָֽהוּ׃

‎<span id="021">21</span> ‏לִרְחַבְיָ֑הוּ לִבְנֵ֣י רְחַבְיָ֔הוּ הָרֹ֖אשׁ
יִשִּׁיָּֽה׃

‎<span id="022">22</span> ‏לַיִּצְהָרִ֣י שְׁלֹמ֔וֹת לִבְנֵ֥י שְׁלֹמ֖וֹת
יָֽחַת׃

‎<span id="023">23</span> ‏וּבְנָ֖י יְרִיָּ֑הוּ אֲמַרְיָ֙הוּ֙ הַשֵּׁנִ֔י
יַחֲזִיאֵל֙ הַשְּׁלִישִׁ֔י יְקַמְעָ֖ם הָרְבִיעִֽי׃

‎<span id="024">24</span> ‏בְּנֵ֤י עֻזִּיאֵל֙ מִיכָ֔ה לִבְנֵ֥י מִיכָ֖ה
שמור שָׁמִֽיר׃

‎<span id="025">25</span> ‏אֲחִ֤י מִיכָה֙ יִשִּׁיָּ֔ה לִבְנֵ֥י
יִשִּׁיָּ֖ה זְכַרְיָֽהוּ׃

‎<span id="026">26</span> ‏בְּנֵ֤י מְרָרִי֙ מַחְלִ֣י וּמוּשִׁ֔י בְּנֵ֖י
יַעֲזִיָּ֥הֽוּ בְנֽוֹ׃

‎<span id="027">27</span> ‏בְּנֵ֖י מְרָרִ֑י לְיַֽעֲזִיָּ֣הֽוּ בְנ֔וֹ
וְשֹׁ֥הַם וְזַכּ֖וּר וְעִבְרִֽי׃

‎<span id="028">28</span> ‏לְמַחְלִי֙ אֶלְעָזָ֔ר וְלֹא־הָ֥יָה ל֖וֹ
בָּנִֽים׃

‎<span id="029">29</span> ‏לְקִ֖ישׁ בְּנֵי־קִ֥ישׁ יְרַחְמְאֵֽל׃

‎<span id="030">30</span> ‏וּבְנֵ֣י מוּשִׁ֔י מַחְלִ֥י וְעֵ֖דֶר
וִירִימ֑וֹת אֵ֛לֶּה בְּנֵ֥י הַלְוִיִּ֖ם לְבֵ֥ית אֲבֹתֵיהֶֽם׃

‎<span id="031">31</span> ‏וַיַּפִּילוּ֩ גַם־הֵ֨ם גּוֹרָל֜וֹת לְעֻמַּ֣ת׀
אֲחֵיהֶ֣ם בְּנֵֽי־אַהֲרֹ֗ן לִפְנֵ֨י דָוִ֤יד הַמֶּ֙לֶךְ֙ וְצָד֣וֹק
וַאֲחִימֶ֔לֶךְ וְרָאשֵׁי֙ הָֽאָב֔וֹת לַכֹּהֲנִ֖ים וְלַלְוִיִּ֑ם אָב֣וֹת
הָרֹ֔אשׁ לְעֻמַּ֖ת אָחִ֥יו הַקָּטָֽן׃ ס

1 wəliḇənê ’ahărōn m<sup>a</sup>ḥələqwōṯām bənê ’ahărōn nāḏāḇ wa’ăḇîhû’
’elə‘āzār wə’îṯāmār:

2 wayyāmāṯ nāḏāḇ wa’ăḇîhû’ lifənê ’ăḇîhem ûḇānîm lō’-hāyû lâem
wayəḵahănû ’elə‘āzār wə’îṯāmār:

3 wayyeḥāləqēm dāwîḏ wəṣāḏwōq min-bənê ’elə‘āzār wa’ăḥîmeleḵə min-bənê
’îṯāmār lifəqudāṯām b<sup>a</sup>‘ăḇōḏāṯām:

4 wayyimmāṣə’û ḇənê-’elə‘āzār rabîm lərā’šê hagəḇārîm min-bənê ’îṯāmār
wayy<sup>a</sup>ḥələqûm liḇənê ’elə‘āzār rā’šîm ləḇêṯ-’āḇwōṯ šiššâ ‘āśār
wəliḇənê ’îṯāmār ləḇêṯ ’ăḇwōṯām šəmwōnâ:

5 wayy<sup>a</sup>ḥələqûm bəḡwōrālwōṯ ’ēlleh ‘im-’ēlleh kî-hāyû
śārê-qōḏeš wəśārê hā’ĕlōhîm mibənê ’elə‘āzār ûḇiḇənê ’îṯāmār: s

6 wayyiḵətəḇēm šəm<sup>a</sup>‘əyâ ḇen-nəṯanə’ēl hasswōfēr min-hallēwî
lifənê hammeleḵə wəhaśśārîm wəṣāḏwōq hakōhēn wa’ăḥîmeleḵə ben-’eḇəyāṯār
wərā’šê hā’āḇwōṯ lakōhănîm wəlaləwîyim bêṯ-’āḇ ’eḥāḏ ’āḥuz lə’elə‘āzār
wə’āḥuz\| ’āḥuz lə’îṯāmār: f

7 wayyēṣē’ hagwōrāl hāri’šwōn lîhwōyārîḇ lîḏ<sup>a</sup>‘əyâ haššēnî:

8 ləḥārim haššəlîšî liśə‘ōrîm hārəḇi‘î:

9 ləmaləkîyâ h<sup>a</sup>ḥămîšî ləmîyāmin haššiššî:

10 ləhaqqwōṣ haššəḇi‘î la’ăḇîyâ haššəmînî:

11 ləyēšû‘a hatəši‘î lišəḵanəyâû hā‘ăśirî:

12 lə’eləyāšîḇ ‘ašətê ‘āśār ləyāqîm šənêm ‘āśār:

13 ləḥupâ šəlōšâ ‘āśār ləyešeḇə’āḇ ’arəbā‘â ‘āśār:

14 ləḇiləgâ ḥămiššâ ‘āśār lə’immēr šiššâ ‘āśār:

15 ləḥēzîr šiḇə‘â ‘āśār ləhapiṣṣēṣ šəmwōnâ ‘āśār:

16 lifəṯ<sup>a</sup>ḥəyâ tišə‘â ‘āśār lîḥezəqē’l hā‘eśərîm:

17 ləyāḵîn ’eḥāḏ wə‘eśərîm ləḡāmûl šənayim wə‘eśərîm:

18 liḏəlāyâû šəlōšâ wə‘eśərîm ləm<sup>a</sup>‘azəyâû ’arəbā‘â wə‘eśərîm:
f

19 ’ēlleh fəqudāṯām l<sup>a</sup>‘ăḇōḏāṯām lāḇwō’ ləḇêṯ-yəhwâ
kəmišəpāṭām bəyaḏ ’ahărōn ’ăḇîhem ka’ăšer ṣiûâû yəhwâ ’ĕlōhê yiśərā’ēl:
f

20 wəliḇənê lēwî hannwōṯārîm liḇənê ‘amərām šûḇā’ēl liḇənê šûḇā’ēl
yeḥədəyâû:

21 lirəḥaḇəyâû liḇənê rəḥaḇəyâû hārō’š yiššîyâ:

22 layyiṣəhārî šəlōmwōṯ liḇənê šəlōmwōṯ yāḥaṯ:

23 ûḇənāy yərîyâû ’ămarəyâû haššēnî y<sup>a</sup>ḥăzî’ēl haššəlîšî
yəqamə‘ām hārəḇî‘î:

24 bənê ‘uzzî’ēl mîḵâ liḇənê mîḵâ šāmûr šāmîr:

25 ’ăḥî mîḵâ yiššîyâ liḇənê yiššîyâ zəḵarəyâû:

26 bənê mərārî m<sup>a</sup>ḥəlî ûmûšî bənê y<sup>a</sup>‘ăzîyâû ḇənwō:

27 bənê mərārî ləy<sup>a</sup>‘ăzîyâû ḇənwō wəšōham wəzakûr wə‘iḇərî:

28 ləm<sup>a</sup>ḥəlî ’elə‘āzār wəlō’-hāyâ lwō bānîm:

29 ləqîš bənê-qîš yər<sup>a</sup>ḥəmə’ēl:

30 ûḇənê mûšî m<sup>a</sup>ḥəlî wə‘ēḏer wîrîmwōṯ ’ēlleh bənê haləwîyim
ləḇêṯ ’ăḇōṯêhem:

31 wayyapîlû ḡam-hēm gwōrālwōṯ lə‘ummaṯ\| ’ăḥêhem bənê-’ahărōn lifənê
ḏāwîḏ hammeleḵə wəṣāḏwōq wa’ăḥîmeleḵə wərā’šê hā’āḇwōṯ lakōhănîm
wəlaləwîyim ’āḇwōṯ hārō’š lə‘ummaṯ ’āḥîw haqqāṭān: s

------------------------------------------------------------------------

[Next: 1 Chronicles (1 Divrey Yamim) Chapter 25](ch1025.md)
