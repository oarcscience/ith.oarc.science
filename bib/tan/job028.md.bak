[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job028)  [KJV](../kjv/job028)  [Sep](../sep/job028.md) 
[Vul](../vul/job028.md)   
  
[Job (Iyov) Index](job.md)  
  [Previous](job027)  [Next](job029.md) 

------------------------------------------------------------------------

### Tanach (Hebrew): Job (Iyov) Chapter 28

‎<span id="001">1</span> ‏כִּ֤י יֵ֣שׁ לַכֶּ֣סֶף מוֹצָ֑א וּ֝מָק֗וֹם
לַזָּהָ֥ב יָזֹֽקּוּ׃

‎<span id="002">2</span> ‏בַּ֭רְזֶל מֵעָפָ֣ר יֻקָּ֑ח וְ֝אֶ֗בֶן יָצ֥וּק
נְחוּשָֽׁה׃

‎<span id="003">3</span> ‏קֵ֤ץ׀ שָׂ֤ם לַחֹ֗שֶׁךְ וּֽלְכָל־תַּ֭כְלִית
ה֣וּא חוֹקֵ֑ר אֶ֖בֶן אֹ֣פֶל וְצַלְמָֽוֶת׃

‎<span id="004">4</span> ‏פָּ֤רַץ נַ֨חַל׀ מֵֽעִם־גָּ֗ר הַֽנִּשְׁכָּחִ֥ים
מִנִּי־רָ֑גֶל דַּ֖לּוּ מֵאֱנ֣וֹשׁ נָֽעוּ׃

‎<span id="005">5</span> ‏אֶ֗רֶץ מִמֶּ֥נָּה יֵֽצֵא־לָ֑חֶם וְ֝תַחְתֶּ֗יהָ
נֶהְפַּ֥ךְ כְּמוֹ־אֵֽשׁ׃

‎<span id="006">6</span> ‏מְקוֹם־סַפִּ֥יר אֲבָנֶ֑יהָ וְעַפְרֹ֖ת זָהָ֣ב
לֽוֹ׃

‎<span id="007">7</span> ‏נָ֭תִיב לֹֽא־יְדָ֣עוֹ עָ֑יִט וְלֹ֥א
שְׁ֝זָפַ֗תּוּ עֵ֣ין אַיָּֽה׃

‎<span id="008">8</span> ‏לֹֽא־הִדְרִיכֻ֥הוּ בְנֵי־שָׁ֑חַץ לֹֽא־עָדָ֖ה
עָלָ֣יו שָֽׁחַל׃

‎<span id="009">9</span> ‏בַּֽ֭חַלָּמִישׁ שָׁלַ֣ח יָד֑וֹ הָפַ֖ךְ
מִשֹּׁ֣רֶשׁ הָרִֽים׃

‎<span id="010">10</span> ‏בַּ֭צּוּרוֹת יְאֹרִ֣ים בִּקֵּ֑עַ
וְכָל־יְ֝קָ֗ר רָאֲתָ֥ה עֵינֽוֹ׃

‎<span id="011">11</span> ‏מִ֭בְּכִי נְהָר֣וֹת חִבֵּ֑שׁ וְ֝תַעֲלֻמָ֗הּ
יֹ֣צִא אֽוֹר׃ פ

‎<span id="012">12</span> ‏וְֽ֭הַחָכְמָה מֵאַ֣יִן תִּמָּצֵ֑א וְאֵ֥י
זֶ֝ה<sup>3</sup> מְק֣וֹם בִּינָֽה׃

‎<span id="013">13</span> ‏לֹא־יָדַ֣ע אֱנ֣וֹשׁ עֶרְכָּ֑הּ וְלֹ֥א
תִ֝מָּצֵ֗א בְּאֶ֣רֶץ הַֽחַיִּֽים׃

‎<span id="014">14</span> ‏תְּה֣וֹם אָ֭מַר לֹ֣א בִי־הִ֑יא וְיָ֥ם אָ֝מַ֗ר
אֵ֣ין עִמָּדִֽי׃

‎<span id="015">15</span> ‏לֹא־יֻתַּ֣ן סְג֣וֹר תַּחְתֶּ֑יהָ וְלֹ֥א
יִ֝שָּׁקֵ֗ל כֶּ֣סֶף מְחִירָֽהּ׃

‎<span id="016">16</span> ‏לֹֽא־תְ֭סֻלֶּה בְּכֶ֣תֶם אוֹפִ֑יר בְּשֹׁ֖הַם
יָקָ֣ר וְסַפִּֽיר׃

‎<span id="017">17</span> ‏לֹא־יַעַרְכֶ֣נָּה זָ֭הָב וּזְכוֹכִ֑ית
וּתְמ֖וּרָתָ֣הּ כְּלִי־פָֽז׃

‎<span id="018">18</span> ‏רָאמ֣וֹת וְ֭גָבִישׁ לֹ֣א יִזָּכֵ֑ר וּמֶ֥שֶׁךְ
חָ֝כְמָ֗ה מִפְּנִינִֽים׃

‎<span id="019">19</span> ‏לֹֽא־יַ֭עַרְכֶנָּה פִּטְדַת־כּ֑וּשׁ בְּכֶ֥תֶם
טָ֝ה֗וֹר לֹ֣א תְסֻלֶּֽה׃ פ

‎<span id="020">20</span> ‏וְֽ֭הַחָכְמָה מֵאַ֣יִן תָּב֑וֹא וְאֵ֥י זֶ֝֗ה
מְק֣וֹם בִּינָֽה׃

‎<span id="021">21</span> ‏וְֽ֭נֶעֶלְמָה מֵעֵינֵ֣י כָל־חָ֑י וּמֵע֖וֹף
הַשָּׁמַ֣יִם נִסְתָּֽרָה׃

‎<span id="022">22</span> ‏אֲבַדּ֣וֹן וָ֭מָוֶת אָ֣מְר֑וּ בְּ֝אָזְנֵ֗ינוּ
שָׁמַ֥עְנוּ שִׁמְעָֽהּ׃

‎<span id="023">23</span> ‏אֱ֭לֹהִים הֵבִ֣ין דַּרְכָּ֑הּ וְ֝ה֗וּא יָדַ֥ע
אֶת־מְקוֹמָֽהּ׃

‎<span id="024">24</span> ‏כִּי־ה֖וּא לִקְצוֹת־הָאָ֣רֶץ יַבִּ֑יט תַּ֖חַת
כָּל־הַשָּׁמַ֣יִם יִרְאֶֽה׃

‎<span id="025">25</span> ‏לַעֲשׂ֣וֹת לָר֣וּחַ מִשְׁקָ֑ל וּ֝מַ֗יִם
תִּכֵּ֥ן בְּמִדָּֽה׃

‎<span id="026">26</span> ‏בַּעֲשׂת֣וֹ לַמָּטָ֣ר חֹ֑ק וְ֝דֶ֗רֶךְ
לַחֲזִ֥יז קֹלֽוֹת׃

‎<span id="027">27</span> ‏אָ֣ז רָ֭אָהּ וַֽיְסַפְּרָ֑הּ הֱ֝כִינָ֗הּ
וְגַם־חֲקָרָֽהּ׃

‎<span id="028">28</span> ‏וַיֹּ֤אמֶר׀ לָֽאָדָ֗ם הֵ֤ן יִרְאַ֣ת אֲ֭דֹנָי
הִ֣יא חָכְמָ֑ה וְס֖וּר מֵרָ֣ע בִּינָֽה׃ ס

1 kî yēš lakesef mwōṣā’ ûmāqwōm lazzâāḇ yāzōqqû:

2 barəzel mē‘āfār yuqqāḥ wə’eḇen yāṣûq nəḥûšâ:

3 qēṣ\| śām l<sup>a</sup>ḥōšeḵə ûləḵāl-taḵəlîṯ hû’ ḥwōqēr ’eḇen ’ōfel
wəṣaləmāweṯ:

4 pāraṣ n<sup>a</sup>ḥal\| mē‘im-gār hannišəkāḥîm minnî-rāḡel dallû
mē’ĕnwōš nā‘û:

5 ’ereṣ mimmennâ yēṣē’-lāḥem wəṯ<sup>a</sup>ḥəteyhā nehəpaḵə kəmwō-’ēš:

6 məqwōm-sapîr ’ăḇāneyhā wə‘afərōṯ zâāḇ lwō:

7 nāṯîḇ lō’-yəḏā‘wō ‘āyiṭ wəlō’ šəzāfatû ‘ên ’ayyâ:

8 lō’-hiḏərîḵuhû ḇənê-šāḥaṣ lō’-‘āḏâ ‘ālāyw šāḥal:

9 b<sup>a</sup>ḥallāmîš šāl<sup>a</sup>ḥ yāḏwō hāfaḵə miššōreš hārîm:

10 baṣṣûrwōṯ yə’ōrîm biqqē‘a wəḵāl-yəqār rā’ăṯâ ‘ênwō:

11 mibəḵî nəhārwōṯ ḥibēš wəṯ<sup>a</sup>‘ălumāh yōṣi’ ’wōr: f

12 wəh<sup>a</sup>ḥāḵəmâ mē’ayin timmāṣē’ wə’ê zeh<sup>3</sup> məqwōm
bînâ:

13 lō’-yāḏ<sup>a</sup>‘ ’ĕnwōš ‘erəkāh wəlō’ ṯimmāṣē’ bə’ereṣ
h<sup>a</sup>ḥayyîm:

14 təhwōm ’āmar lō’ ḇî-hî’ wəyām ’āmar ’ên ‘immāḏî:

15 lō’-yutan səḡwōr t<sup>a</sup>ḥəteyhā wəlō’ yiššāqēl kesef məḥîrāh:

16 lō’-ṯəsulleh bəḵeṯem ’wōfîr bəšōham yāqār wəsapîr:

17 lō’-y<sup>a</sup>‘arəḵennâ zâāḇ ûzəḵwōḵîṯ ûṯəmûrāṯāh kəlî-fāz:

18 rā’mwōṯ wəḡāḇîš lō’ yizzāḵēr ûmešeḵə ḥāḵəmâ mipənînîm:

19 lō’-y<sup>a</sup>‘arəḵennâ piṭəḏaṯ-kûš bəḵeṯem ṭâwōr lō’ ṯəsulleh: f

20 wəh<sup>a</sup>ḥāḵəmâ mē’ayin tāḇwō’ wə’ê zeh məqwōm bînâ:

21 wəne‘eləmâ mē‘ênê ḵāl-ḥāy ûmē‘wōf haššāmayim nisətārâ:

22 ’ăḇadwōn wāmāweṯ ’āmərû bə’āzənênû šām<sup>a</sup>‘ənû šimə‘āh:

23 ’ĕlōhîm hēḇîn darəkāh wəhû’ yāḏ<sup>a</sup>‘ ’eṯ-məqwōmāh:

24 kî-hû’ liqəṣwōṯ-hā’āreṣ yabîṭ t<sup>a</sup>ḥaṯ kāl-haššāmayim
yirə’eh:

25 l<sup>a</sup>‘ăśwōṯ lārûḥa mišəqāl ûmayim tikēn bəmidâ:

26 b<sup>a</sup>‘ăśṯwō lammāṭār ḥōq wəḏereḵə l<sup>a</sup>ḥăzîz qōlwōṯ:

27 ’āz rā’āh wayəsapərāh hĕḵînāh wəḡam-ḥăqārāh:

28 wayyō’mer\| lā’āḏām hēn yirə’aṯ ’ăḏōnāy hî’ ḥāḵəmâ wəsûr mērā‘ bînâ:
s

------------------------------------------------------------------------

[Next: Job (Iyov) Chapter 29](job029.md)
