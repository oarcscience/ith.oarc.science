[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa094)  [KJV](../kjv/psa094)  [Sep](../sep/psa094) 
[Vul](../vul/psa094)   
  
[Psalms (Tehilim) Index](psa)  
  [Previous](psa093)  [Next](psa095) 

------------------------------------------------------------------------

### Tanach (Hebrew): Psalms (Tehilim) Chapter 94

‎<span id="001">1</span> ‏אֵל־נְקָמ֥וֹת יְהוָ֑ה אֵ֖ל נְקָמ֣וֹת
הוֹפִֽיַע׃

‎<span id="002">2</span> ‏הִ֭נָּשֵׂא שֹׁפֵ֣ט הָאָ֑רֶץ הָשֵׁ֥ב גְּ֝מ֗וּל
עַל־גֵּאִֽים׃

‎<span id="003">3</span> ‏עַד־מָתַ֖י רְשָׁעִ֥ים׀ יְהוָ֑ה עַד־מָ֝תַ֗י
רְשָׁעִ֥ים יַעֲלֹֽזוּ׃

‎<span id="004">4</span> ‏יַבִּ֣יעוּ יְדַבְּר֣וּ עָתָ֑ק יִֽ֝תְאַמְּר֗וּ
כָּל־פֹּ֥עֲלֵי אָֽוֶן׃

‎<span id="005">5</span> ‏עַמְּךָ֣ יְהוָ֣ה יְדַכְּא֑וּ וְֽנַחֲלָתְךָ֥
יְעַנּֽוּ׃

‎<span id="006">6</span> ‏אַ֭לְמָנָה וְגֵ֣ר יַהֲרֹ֑גוּ וִֽיתוֹמִ֣ים
יְרַצֵּֽחוּ׃

‎<span id="007">7</span> ‏וַ֭יֹּ֣אמְרוּ לֹ֣א יִרְאֶה־יָּ֑הּ
וְלֹא־יָ֝בִ֗ין אֱלֹהֵ֥י יַעֲקֹֽב׃

‎<span id="008">8</span> ‏בִּ֭ינוּ בֹּעֲרִ֣ים בָּעָ֑ם וּ֝כְסִילִ֗ים
מָתַ֥י תַּשְׂכִּֽילוּ׃

‎<span id="009">9</span> ‏הֲנֹ֣טַֽע אֹ֖זֶן הֲלֹ֣א יִשְׁמָ֑ע אִֽם־יֹ֥צֵֽר
עַ֝֗יִן הֲלֹ֣א יַבִּֽיט׃

‎<span id="010">10</span> ‏הֲיֹסֵ֣ר גּ֭וֹיִם הֲלֹ֣א יוֹכִ֑יחַ
הַֽמְלַמֵּ֖ד אָדָ֣ם דָּֽעַת׃

‎<span id="011">11</span> ‏יְֽהוָ֗ה יֹ֭דֵעַ<sup>3</sup> מַחְשְׁב֣וֹת
אָדָ֑ם כִּי־הֵ֥מָּה הָֽבֶל׃

‎<span id="012">12</span> ‏אַשְׁרֵ֤י׀ הַגֶּ֣בֶר אֲשֶׁר־תְּיַסְּרֶ֣נּוּ
יָּ֑הּ וּֽמִתּוֹרָתְךָ֥ תְלַמְּדֶֽנּוּ׃

‎<span id="013">13</span> ‏לְהַשְׁקִ֣יט ל֖וֹ מִ֣ימֵי רָ֑ע עַ֤ד יִכָּרֶ֖ה
לָרָשָׁ֣ע שָֽׁחַת׃

‎<span id="014">14</span> ‏כִּ֤י׀ לֹא־יִטֹּ֣שׁ יְהוָ֣ה עַמּ֑וֹ
וְ֝נַחֲלָת֗וֹ לֹ֣א יַעֲזֹֽב׃

‎<span id="015">15</span> ‏כִּֽי־עַד־צֶ֭דֶק יָשׁ֣וּב מִשְׁפָּ֑ט
וְ֝אַחֲרָ֗יו כָּל־יִשְׁרֵי־לֵֽב׃

‎<span id="016">16</span> ‏מִֽי־יָק֣וּם לִ֭י עִם־מְרֵעִ֑ים
מִֽי־יִתְיַצֵּ֥ב לִ֝י עִם־פֹּ֥עֲלֵי אָֽוֶן׃

‎<span id="017">17</span> ‏לוּלֵ֣י יְ֭הוָה עֶזְרָ֣תָה לִּ֑י כִּמְעַ֓ט׀
שָֽׁכְנָ֖ה דוּמָ֣ה נַפְשִֽׁי׃

‎<span id="018">18</span> ‏אִם־אָ֭מַרְתִּי מָ֣טָה רַגְלִ֑י חַסְדְּךָ֥
יְ֝הוָ֗ה יִסְעָדֵֽנִי׃

‎<span id="019">19</span> ‏בְּרֹ֣ב שַׂרְעַפַּ֣י בְּקִרְבִּ֑י
תַּ֝נְחוּמֶ֗יךָ יְֽשַׁעַשְׁע֥וּ נַפְשִֽׁי׃

‎<span id="020">20</span> ‏הַֽ֭יְחָבְרְךָ כִּסֵּ֣א הַוּ֑וֹת יֹצֵ֖ר
עָמָ֣ל עֲלֵי־חֹֽק׃

‎<span id="021">21</span> ‏יָ֭גוֹדּוּ עַל־נֶ֣פֶשׁ צַדִּ֑יק וְדָ֖ם נָקִ֣י
יַרְשִֽׁיעוּ׃

‎<span id="022">22</span> ‏וַיְהִ֬י יְהוָ֣ה לִ֣י לְמִשְׂגָּ֑ב וֵ֝אלֹהַ֗י
לְצ֣וּר מַחְסִֽי׃

‎<span id="023">23</span> ‏וַיָּ֤שֶׁב עֲלֵיהֶ֨ם׀ אֶת־אוֹנָ֗ם
וּבְרָעָתָ֥ם יַצְמִיתֵ֑ם יַ֝צְמִיתֵ֗ם יְהוָ֥ה אֱלֹהֵֽינוּ׃

1 ’ēl-nəqāmwōṯ yəhwâ ’ēl nəqāmwōṯ hwōfî<sup>a</sup>‘:

2 hinnāśē’ šōfēṭ hā’āreṣ hāšēḇ gəmûl ‘al-gē’îm:

3 ‘aḏ-māṯay rəšā‘îm\| yəhwâ ‘aḏ-māṯay rəšā‘îm y<sup>a</sup>‘ălōzû:

4 yabî‘û yəḏabərû ‘āṯāq yiṯə’ammərû kāl-pō‘ălê ’āwen:

5 ‘amməḵā yəhwâ yəḏakə’û wən<sup>a</sup>ḥălāṯəḵā yə‘annû:

6 ’aləmānâ wəḡēr yahărōḡû wîṯwōmîm yəraṣṣēḥû:

7 wayyō’mərû lō’ yirə’eh-yyāh wəlō’-yāḇîn ’ĕlōhê y<sup>a</sup>‘ăqōḇ:

8 bînû bō‘ărîm bā‘ām ûḵəsîlîm māṯay taśəkîlû:

9 hănōṭ<sup>a</sup>‘ ’ōzen hălō’ yišəmā‘ ’im-yōṣēr ‘ayin hălō’ yabîṭ:

10 hăyōsēr gwōyim hălō’ ywōḵîḥa haməlammēḏ ’āḏām dā‘aṯ:

11 yəhwâ yōḏē‘a<sup>3</sup> m<sup>a</sup>ḥəšəḇwōṯ ’āḏām kî-hēmmâ hāḇel:

12 ’ašərê\| hageḇer ’ăšer-təyassərennû yyāh ûmitwōrāṯəḵā ṯəlamməḏennû:

13 ləhašəqîṭ lwō mîmê rā‘ ‘aḏ yikāreh lārāšā‘ šāḥaṯ:

14 kî\| lō’-yiṭṭōš yəhwâ ‘ammwō wən<sup>a</sup>ḥălāṯwō lō’
y<sup>a</sup>‘ăzōḇ:

15 kî-‘aḏ-ṣeḏeq yāšûḇ mišəpāṭ wə’<sup>a</sup>ḥărāyw kāl-yišərê-lēḇ:

16 mî-yāqûm lî ‘im-mərē‘îm mî-yiṯəyaṣṣēḇ lî ‘im-pō‘ălê ’āwen:

17 lûlê yəhwâ ‘ezərāṯâ llî kimə‘aṭ\| šāḵənâ ḏûmâ nafəšî:

18 ’im-’āmarətî māṭâ raḡəlî ḥasədəḵā yəhwâ yisə‘āḏēnî:

19 bərōḇ śarə‘apay bəqirəbî tanəḥûmeyḵā yəš<sup>a</sup>‘ašə‘û nafəšî:

20 hayəḥāḇərəḵā kissē’ haûwōṯ yōṣēr ‘āmāl ‘ălê-ḥōq:

21 yāḡwōdû ‘al-nefeš ṣadîq wəḏām nāqî yarəšî‘û:

22 wayəhî yəhwâ lî ləmiśəgāḇ wē’lōhay ləṣûr m<sup>a</sup>ḥəsî:

23 wayyāšeḇ ‘ălêhem\| ’eṯ-’wōnām ûḇərā‘āṯām yaṣəmîṯēm yaṣəmîṯēm yəhwâ
’ĕlōhênû:

------------------------------------------------------------------------

[Next: Psalms (Tehilim) Chapter 95](psa095)
