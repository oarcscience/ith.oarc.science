[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa040)  [KJV](../kjv/psa040)  [Sep](../sep/psa040.md) 
[Vul](../vul/psa040.md)   
  
[Psalms (Tehilim) Index](psa.md)  
  [Previous](psa039)  [Next](psa041.md) 

------------------------------------------------------------------------

### Tanach (Hebrew): Psalms (Tehilim) Chapter 40

‎<span id="001">1</span> ‏לַ֝מְנַצֵּ֗חַ לְדָוִ֥ד מִזְמֽוֹר׃

‎<span id="002">2</span> ‏קַוֹּ֣ה קִוִּ֣יתִי יְהוָ֑ה וַיֵּ֥ט אֵ֝לַ֗י
וַיִּשְׁמַ֥ע שַׁוְעָתִֽי׃

‎<span id="003">3</span> ‏וַיַּעֲלֵ֤נִי׀ מִבּ֥וֹר שָׁאוֹן֮ מִטִּ֪יט
הַיָּ֫וֵ֥ן וַיָּ֖קֶם עַל־סֶ֥לַע רַגְלַ֗י כּוֹנֵ֥ן אֲשֻׁרָֽי׃

‎<span id="004">4</span> ‏וַיִּתֵּ֬ן בְּפִ֨י׀ שִׁ֥יר חָדָשׁ֮ תְּהִלָּ֪ה
לֵֽאלֹ֫הֵ֥ינוּ יִרְא֣וּ רַבִּ֣ים וְיִירָ֑אוּ וְ֝יִבְטְח֗וּ בַּיהוָֽה׃

‎<span id="005">5</span> ‏אַ֥שְֽׁרֵי הַגֶּ֗בֶר אֲשֶׁר־שָׂ֣ם יְ֭הוָֹה
מִבְטַח֑וֹ וְֽלֹא־פָנָ֥ה אֶל־רְ֝הָבִ֗ים וְשָׂטֵ֥י כָזָֽב׃

‎<span id="006">6</span> ‏רַבּ֤וֹת עָשִׂ֨יתָ׀ אַתָּ֤ה׀ יְהוָ֣ה אֱלֹהַי֮
נִֽפְלְאֹתֶ֥יךָ וּמַחְשְׁבֹתֶ֗יךָ אֵ֫לֵ֥ינוּ אֵ֤ין׀ עֲרֹ֬ךְ אֵלֶ֗יךָ
אַגִּ֥ידָה וַאֲדַבֵּ֑רָה עָ֝צְמ֗וּ מִסַּפֵּֽר׃

‎<span id="007">7</span> ‏זֶ֤בַח וּמִנְחָ֨ה׀ לֹֽא־חָפַ֗צְתָּ אָ֭זְנַיִם
כָּרִ֣יתָ לִּ֑י עוֹלָ֥ה וַ֝חֲטָאָ֗ה לֹ֣א שָׁאָֽלְתָּ׃

‎<span id="008">8</span> ‏אָ֣ז אָ֭מַרְתִּי הִנֵּה־בָ֑אתִי
בִּמְגִלַּת־סֵ֝֗פֶר כָּת֥וּב עָלָֽי׃

‎<span id="009">9</span> ‏לַֽעֲשֽׂוֹת־רְצוֹנְךָ֣ אֱלֹהַ֣י חָפָ֑צְתִּי
וְ֝ת֥וֹרָתְךָ֗<sup>3</sup> בְּת֣וֹךְ מֵעָֽי׃

‎<span id="010">10</span> ‏בִּשַּׂ֤רְתִּי צֶ֨דֶק׀ בְּקָ֘הָ֤ל רָ֗ב
הִנֵּ֣ה שְׂ֭פָתַי לֹ֣א אֶכְלָ֑א יְ֝הוָ֗ה אַתָּ֥ה יָדָֽעְתָּ׃

‎<span id="011">11</span> ‏צִדְקָתְךָ֬ לֹא־כִסִּ֨יתִי׀ בְּת֬וֹךְ
לִבִּ֗י<sup>3</sup> אֱמוּנָתְךָ֣ וּתְשׁוּעָתְךָ֣ אָמָ֑רְתִּי
לֹא־כִחַ֥דְתִּי חַסְדְּךָ֥ וַ֝אֲמִתְּךָ֗ לְקָהָ֥ל רָֽב׃

‎<span id="012">12</span> ‏אַתָּ֤ה יְהוָ֗ה לֹא־תִכְלָ֣א רַחֲמֶ֣יךָ
מִמֶּ֑נִּי חַסְדְּךָ֥ וַ֝אֲמִתְּךָ֗ תָּמִ֥יד יִצְּרֽוּנִי׃

‎<span id="013">13</span> ‏כִּ֤י אָפְפ֥וּ־עָלַ֨י׀ רָע֡וֹת עַד־אֵ֬ין
מִסְפָּ֗ר הִשִּׂיג֣וּנִי עֲ֭וֹנֹתַי וְלֹא־יָכֹ֣לְתִּי לִרְא֑וֹת עָצְמ֥וּ
מִשַּֽׂעֲר֥וֹת רֹ֝אשִׁ֗י וְלִבִּ֥י עֲזָבָֽנִי׃

‎<span id="014">14</span> ‏רְצֵ֣ה יְ֭הוָה לְהַצִּילֵ֑נִי יְ֝הוָ֗ה
לְעֶזְרָ֥תִי חֽוּשָׁה׃

‎<span id="015">15</span> ‏יֵ֘בֹ֤שׁוּ וְיַחְפְּר֨וּ׀ יַחַד֮ מְבַקְשֵׁ֥י
נַפְשִׁ֗י לִסְפּ֫וֹתָ֥הּ יִסֹּ֣גוּ אָ֭חוֹר וְיִכָּלְמ֑וּ חֲ֝פֵצֵ֗י
רָעָתִֽי׃

‎<span id="016">16</span> ‏יָ֭שֹׁמּוּ עַל־עֵ֣קֶב בָּשְׁתָּ֑ם הָאֹמְרִ֥ים
לִ֝֗י הֶאָ֥ח׀ הֶאָֽח׃

‎<span id="017">17</span> ‏יָ֘שִׂ֤ישׂוּ וְיִשְׂמְח֨וּ׀ בְּךָ֗
כָּֽל־מְבַ֫קְשֶׁ֥יךָ יֹאמְר֣וּ תָ֭מִיד יִגְדַּ֣ל יְהוָ֑ה אֹֽ֝הֲבֵ֗י
תְּשׁוּעָתֶֽךָ׃

‎<span id="018">18</span> ‏וַאֲנִ֤י׀ עָנִ֣י וְאֶבְיוֹן֮ אֲדֹנָ֪י
יַחֲשָׁ֫ב לִ֥י עֶזְרָתִ֣י וּמְפַלְטִ֣י אַ֑תָּה אֱ֝לֹהַ֗י אַל־תְּאַחַֽר׃

1 lamənaṣṣēḥa ləḏāwiḏ mizəmwōr:

2 qaûōh qiûîṯî yəhwâ wayyēṭ ’ēlay wayyišəm<sup>a</sup>‘ šawə‘āṯî:

3 wayy<sup>a</sup>‘ălēnî\| mibwōr šā’wōn miṭṭîṭ hayyāwēn wayyāqem
‘al-sel<sup>a</sup>‘ raḡəlay kwōnēn ’ăšurāy:

4 wayyitēn bəfî\| šîr ḥāḏāš təhillâ lē’lōhênû yirə’û rabîm wəyîrā’û
wəyiḇəṭəḥû bayhwâ:

5 ’ašərê hageḇer ’ăšer-śām yəhwōâ miḇəṭ<sup>a</sup>ḥwō wəlō’-fānâ
’el-rəhāḇîm wəśāṭê ḵāzāḇ:

6 rabwōṯ ‘āśîṯā\| ’atâ\| yəhwâ ’ĕlōhay nifələ’ōṯeyḵā
ûm<sup>a</sup>ḥəšəḇōṯeyḵā ’ēlênû ’ên\| ‘ărōḵə ’ēleyḵā ’agîḏâ wa’ăḏabērâ
‘āṣəmû missapēr:

7 zeḇ<sup>a</sup>ḥ ûminəḥâ\| lō’-ḥāfaṣətā ’āzənayim kārîṯā llî ‘wōlâ
w<sup>a</sup>ḥăṭā’â lō’ šā’ālətā:

8 ’āz ’āmarətî hinnēh-ḇā’ṯî biməḡillaṯ-sēfer kāṯûḇ ‘ālāy:

9 l<sup>a</sup>‘ăśwōṯ-rəṣwōnəḵā ’ĕlōhay ḥāfāṣətî wəṯwōrāṯəḵā<sup>3</sup>
bəṯwōḵə mē‘āy:

10 biśśarətî ṣeḏeq\| bəqâāl rāḇ hinnēh śəfāṯay lō’ ’eḵəlā’ yəhwâ ’atâ
yāḏā‘ətā:

11 ṣiḏəqāṯəḵā lō’-ḵissîṯî\| bəṯwōḵə libî<sup>3</sup> ’ĕmûnāṯəḵā
ûṯəšû‘āṯəḵā ’āmārətî lō’-ḵiḥaḏətî ḥasədəḵā wa’ămitəḵā ləqâāl rāḇ:

12 ’atâ yəhwâ lō’-ṯiḵəlā’ r<sup>a</sup>ḥămeyḵā mimmennî ḥasədəḵā
wa’ămitəḵā tāmîḏ yiṣṣərûnî:

13 kî ’āfəfû-‘ālay\| rā‘wōṯ ‘aḏ-’ên misəpār hiśśîḡûnî ‘ăwōnōṯay
wəlō’-yāḵōlətî lirə’wōṯ ‘āṣəmû miśś<sup>a</sup>‘ărwōṯ rō’šî wəlibî
‘ăzāḇānî:

14 rəṣēh yəhwâ ləhaṣṣîlēnî yəhwâ lə‘ezərāṯî ḥûšâ:

15 yēḇōšû wəy<sup>a</sup>ḥəpərû\| y<sup>a</sup>ḥaḏ məḇaqəšê nafəšî
lisəpwōṯāh yissōḡû ’āḥwōr wəyikāləmû ḥăfēṣê rā‘āṯî:

16 yāšōmmû ‘al-‘ēqeḇ bāšətām hā’ōmərîm lî he’āḥ\| he’āḥ:

17 yāśîśû wəyiśəməḥû\| bəḵā kāl-məḇaqəšeyḵā yō’mərû ṯāmîḏ yiḡədal yəhwâ
’ōhăḇê təšû‘āṯeḵā:

18 wa’ănî\| ‘ānî wə’eḇəywōn ’ăḏōnāy y<sup>a</sup>ḥăšāḇ lî ‘ezərāṯî
ûməfaləṭî ’atâ ’ĕlōhay ’al-tə’<sup>a</sup>ḥar:

------------------------------------------------------------------------

[Next: Psalms (Tehilim) Chapter 41](psa041.md)
