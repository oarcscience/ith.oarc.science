<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 28</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1028.htm">Polyglot</A>&nbsp;
<A HREF="../kjv/sa1028.htm">KJV</A>&nbsp;
<A HREF="../sep/sa1028.htm">Sep</A>&nbsp;
<A HREF="../vul/sa1028.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1027.htm">Previous</A>&nbsp;
<A HREF="sa1029.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 28</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ בַּיָּמִ֣ים הָהֵ֔ם וַיִּקְבְּצ֨וּ פְלִשְׁתִּ֤ים אֶת־מַֽחֲנֵיהֶם֙ לַצָּבָ֔א לְהִלָּחֵ֖ם בְּיִשְׂרָאֵ֑ל וַיֹּ֤אמֶר אָכִישׁ֙ אֶל־דָּוִ֔ד יָדֹ֣עַ תֵּדַ֗ע כִּ֤י אִתִּי֙ תֵּצֵ֣א בַֽמַּחֲנֶ֔ה אַתָּ֖ה וַאֲנָשֶֽׁיךָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֤אמֶר דָּוִד֙ אֶל־אָכִ֔ישׁ לָכֵן֙ אַתָּ֣ה תֵדַ֔ע אֵ֥ת אֲשֶׁר־יַעֲשֶׂ֖ה עַבְדֶּ֑ךָ וַיֹּ֤אמֶר אָכִישׁ֙ אֶל־דָּוִ֔ד לָכֵ֗ן שֹׁמֵ֧ר לְרֹאשִׁ֛י אֲשִֽׂימְךָ֖ כָּל־הַיָּמִֽים׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּשְׁמוּאֵ֣ל מֵ֔ת וַיִּסְפְּדוּ־לוֹ֙ כָּל־יִשְׂרָאֵ֔ל וַיִּקְבְּרֻ֥הוּ בָרָמָ֖ה וּבְעִיר֑וֹ וְשָׁא֗וּל הֵסִ֛יר הָאֹב֥וֹת וְאֶת־הַיִּדְּעֹנִ֖ים מֵהָאָֽרֶץ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּקָּבְצ֣וּ פְלִשְׁתִּ֔ים וַיָּבֹ֖אוּ וַיַּחֲנ֣וּ בְשׁוּנֵ֑ם וַיִּקְבֹּ֤ץ שָׁאוּל֙ אֶת־כָּל־יִשְׂרָאֵ֔ל וַֽיַּחֲנ֖וּ בַּגִּלְבֹּֽעַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּ֥רְא שָׁא֖וּל אֶת־מַחֲנֵ֣ה פְלִשְׁתִּ֑ים וַיִּרָ֕א וַיֶּחֱרַ֥ד לִבּ֖וֹ מְאֹֽד׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּשְׁאַ֤ל שָׁאוּל֙ בַּֽיהוָ֔ה וְלֹ֥א עָנָ֖הוּ יְהוָ֑ה גַּ֧ם בַּחֲלֹמ֛וֹת גַּ֥ם בָּאוּרִ֖ים גַּ֥ם בַּנְּבִיאִֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֨אמֶר שָׁא֜וּל לַעֲבָדָ֗יו בַּקְּשׁוּ־לִי֙ אֵ֣שֶׁת בַּעֲלַת־א֔וֹב וְאֵלְכָ֥ה<font color="red"><sup>3</font></sup> אֵלֶ֖יהָ וְאֶדְרְשָׁה־בָּ֑הּ וַיֹּאמְר֤וּ עֲבָדָיו֙ אֵלָ֔יו הִנֵּ֛ה אֵ֥שֶׁת בַּֽעֲלַת־א֖וֹב בְּעֵ֥ין דּֽוֹר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּתְחַפֵּ֣שׂ שָׁא֗וּל וַיִּלְבַּשׁ֙ בְּגָדִ֣ים אֲחֵרִ֔ים וַיֵּ֣לֶךְ ה֗וּא וּשְׁנֵ֤י אֲנָשִׁים֙ עִמּ֔וֹ וַיָּבֹ֥אוּ אֶל־הָאִשָּׁ֖ה לָ֑יְלָה וַיֹּ֗אמֶר <font color="brown">קסומי־</font> <font color="blue">קָֽסֳמִי־</font> נָ֥א<font color="red"><sup>y</font></sup> לִי֙ בָּא֔וֹב וְהַ֣עֲלִי לִ֔י אֵ֥ת אֲשֶׁר־אֹמַ֖ר אֵלָֽיִךְ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתֹּ֨אמֶר הָֽאִשָּׁ֜ה אֵלָ֗יו הִנֵּ֨ה אַתָּ֤ה יָדַ֙עְתָּ֙ אֵ֣ת אֲשֶׁר־עָשָׂ֣ה שָׁא֔וּל אֲשֶׁ֥ר הִכְרִ֛ית אֶת־הָאֹב֥וֹת וְאֶת־הַיִּדְּעֹנִ֖י מִן־הָאָ֑רֶץ וְלָמָ֥ה אַתָּ֛ה מִתְנַקֵּ֥שׁ בְּנַפְשִׁ֖י לַהֲמִיתֵֽנִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשָּׁ֤בַֽע לָהּ֙ שָׁא֔וּל בַּֽיהוָ֖ה לֵאמֹ֑ר חַי־יְהוָ֕ה אִֽם־יִקְּרֵ֥ךְ עָוֹ֖ן בַּדָּבָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתֹּ֙אמֶר֙ הָֽאִשָּׁ֔ה אֶת־מִ֖י אַֽעֲלֶה־לָּ֑ךְ וַיֹּ֕אמֶר אֶת־שְׁמוּאֵ֖ל הַֽעֲלִי־לִֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתֵּ֤רֶא הָֽאִשָּׁה֙ אֶת־שְׁמוּאֵ֔ל וַתִּזְעַ֖ק בְּק֣וֹל גָּד֑וֹל וַתֹּאמֶר֩ הָאִשָּׁ֨ה אֶל־שָׁא֧וּל לֵאמֹ֛ר לָ֥מָּה רִמִּיתָ֖נִי וְאַתָּ֥ה שָׁאֽוּל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֨אמֶר לָ֥הּ הַמֶּ֛לֶךְ אַל־תִּֽירְאִ֖י כִּ֣י מָ֣ה רָאִ֑ית וַתֹּ֤אמֶר הָֽאִשָּׁה֙ אֶל־שָׁא֔וּל אֱלֹהִ֥ים רָאִ֖יתִי עֹלִ֥ים מִן־הָאָֽרֶץ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֤אמֶר לָהּ֙ מַֽה־תָּאֳר֔וֹ וַתֹּ֗אמֶר אִ֤ישׁ זָקֵן֙ עֹלֶ֔ה וְה֥וּא עֹטֶ֖ה מְעִ֑יל וַיֵּ֤דַע שָׁאוּל֙ כִּֽי־שְׁמוּאֵ֣ל ה֔וּא וַיִּקֹּ֥ד אַפַּ֛יִם אַ֖רְצָה וַיִּשְׁתָּֽחוּ׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֤אמֶר שְׁמוּאֵל֙ אֶל־שָׁא֔וּל לָ֥מָּה הִרְגַּזְתַּ֖נִי לְהַעֲל֣וֹת אֹתִ֑י וַיֹּ֣אמֶר שָׁ֠אוּל צַר־לִ֨י מְאֹ֜ד וּפְלִשְׁתִּ֣ים׀ נִלְחָמִ֣ים בִּ֗י וֵֽאלֹהִ֞ים סָ֤ר מֵֽעָלַי֙ וְלֹֽא־עָנָ֣נִי ע֗וֹד גַּ֤ם בְּיַֽד־הַנְּבִיאִם֙ גַּם־בַּ֣חֲלֹמ֔וֹת וָאֶקְרָאֶ֣ה לְךָ֔ לְהוֹדִיעֵ֖נִי מָ֥ה אֶעֱשֶֽׂה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֣אמֶר שְׁמוּאֵ֔ל וְלָ֖מָּה תִּשְׁאָלֵ֑נִי וַיהוָ֛ה סָ֥ר מֵעָלֶ֖יךָ וַיְהִ֥י עָרֶֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּ֤עַשׂ יְהוָה֙ ל֔וֹ כַּאֲשֶׁ֖ר דִּבֶּ֣ר בְּיָדִ֑י וַיִּקְרַ֨ע יְהוָ֤ה אֶת־הַמַּמְלָכָה֙ מִיָּדֶ֔ךָ וַֽיִּתְּנָ֖הּ לְרֵעֲךָ֥ לְדָוִֽד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כַּאֲשֶׁ֤ר לֹֽא־שָׁמַ֙עְתָּ֙ בְּק֣וֹל יְהוָ֔ה וְלֹֽא־עָשִׂ֥יתָ חֲרוֹן־אַפּ֖וֹ בַּעֲמָלֵ֑ק עַל־כֵּן֙ הַדָּבָ֣ר הַזֶּ֔ה עָשָֽׂה־לְךָ֥ יְהוָ֖ה הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְיִתֵּ֣ן יְ֠הוָה גַּ֣ם אֶת־יִשְׂרָאֵ֤ל עִמְּךָ֙ בְּיַד־פְּלִשְׁתִּ֔ים וּמָחָ֕ר אַתָּ֥ה וּבָנֶ֖יךָ עִמִּ֑י גַּ֚ם אֶת־מַחֲנֵ֣ה יִשְׂרָאֵ֔ל יִתֵּ֥ן יְהוָ֖ה בְּיַד־פְּלִשְׁתִּֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְמַהֵ֣ר שָׁא֗וּל וַיִּפֹּ֤ל מְלֹא־קֽוֹמָתוֹ֙ אַ֔רְצָה וַיִּרָ֥א מְאֹ֖ד מִדִּבְרֵ֣י שְׁמוּאֵ֑ל גַּם־כֹּ֙חַ֙ לֹא־הָ֣יָה ב֔וֹ כִּ֣י לֹ֤א אָכַל֙ לֶ֔חֶם כָּל־הַיּ֖וֹם וְכָל־הַלָּֽיְלָה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַתָּב֤וֹא הָֽאִשָּׁה֙ אֶל־שָׁא֔וּל וַתֵּ֖רֶא כִּי־נִבְהַ֣ל מְאֹ֑ד וַתֹּ֣אמֶר אֵלָ֗יו הִנֵּ֨ה שָׁמְעָ֤ה שִׁפְחָֽתְךָ֙ בְּקוֹלֶ֔ךָ וָאָשִׂ֤ים נַפְשִׁי֙ בְּכַפִּ֔י וָֽאֶשְׁמַע֙ אֶת־דְּבָרֶ֔יךָ אֲשֶׁ֥ר דִּבַּ֖רְתָּ אֵלָֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְעַתָּ֗ה שְׁמַֽע־נָ֤א גַם־אַתָּה֙ בְּק֣וֹל שִׁפְחָתֶ֔ךָ וְאָשִׂ֧מָה לְפָנֶ֛יךָ פַּת־לֶ֖חֶם וֶאֱכ֑וֹל וִיהִ֤י בְךָ֙ כֹּ֔חַ כִּ֥י תֵלֵ֖ךְ בַּדָּֽרֶךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְמָאֵ֗ן וַיֹּ֙אמֶר֙ לֹ֣א אֹכַ֔ל וַיִּפְרְצוּ־ב֤וֹ עֲבָדָיו֙ וְגַם־הָ֣אִשָּׁ֔ה וַיִּשְׁמַ֖ע לְקֹלָ֑ם וַיָּ֙קָם֙ מֵֽהָאָ֔רֶץ וַיֵּ֖שֶׁב אֶל־הַמִּטָּֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְלָאִשָּׁ֤ה עֵֽגֶל־מַרְבֵּק֙ בַּבַּ֔יִת וַתְּמַהֵ֖ר וַתִּזְבָּחֵ֑הוּ וַתִּקַּח־קֶ֣מַח וַתָּ֔לָשׁ וַתֹּפֵ֖הוּ מַצּֽוֹת׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַתַּגֵּ֧שׁ לִפְנֵֽי־שָׁא֛וּל וְלִפְנֵ֥י עֲבָדָ֖יו וַיֹּאכֵ֑לוּ וַיָּקֻ֥מוּ וַיֵּלְכ֖וּ בַּלַּ֥יְלָה הַהֽוּא׃ פ</P>
</TD>
<TD WIDTH="50%">
<P>1&nbsp;way&#601;h&icirc; bayy&#257;m&icirc;m h&acirc;&#275;m wayyiq&#601;b&#601;&#x1E63;&ucirc; f&#601;li&#353;&#601;t&icirc;m &#8217;e&#x1E6F;-m<sup>a</sup>&#x1E25;&#259;n&ecirc;hem la&#x1E63;&#x1E63;&#257;&#x1E07;&#257;&#8217; l&#601;hill&#257;&#x1E25;&#275;m b&#601;yi&#347;&#601;r&#257;&#8217;&#275;l wayy&#333;&#8217;mer &#8217;&#257;&#x1E35;&icirc;&#353; &#8217;el-d&#257;wi&#x1E0F; y&#257;&#x1E0F;&#333;&#8216;a t&#275;&#x1E0F;<sup>a</sup>&#8216; k&icirc; &#8217;it&icirc; t&#275;&#x1E63;&#275;&#8217; &#x1E07;amm<sup>a</sup>&#x1E25;&#259;neh &#8217;at&acirc; wa&#8217;&#259;n&#257;&#353;ey&#x1E35;&#257;: </P>
<P>2&nbsp;wayy&#333;&#8217;mer d&#257;wi&#x1E0F; &#8217;el-&#8217;&#257;&#x1E35;&icirc;&#353; l&#257;&#x1E35;&#275;n &#8217;at&acirc; &#x1E6F;&#275;&#x1E0F;<sup>a</sup>&#8216; &#8217;&#275;&#x1E6F; &#8217;&#259;&#353;er-y<sup>a</sup>&#8216;&#259;&#347;eh &#8216;a&#x1E07;&#601;de&#x1E35;&#257; wayy&#333;&#8217;mer &#8217;&#257;&#x1E35;&icirc;&#353; &#8217;el-d&#257;wi&#x1E0F; l&#257;&#x1E35;&#275;n &#353;&#333;m&#275;r l&#601;r&#333;&#8217;&#353;&icirc; &#8217;&#259;&#347;&icirc;m&#601;&#x1E35;&#257; k&#257;l-hayy&#257;m&icirc;m: f</P>
<P>3&nbsp;&ucirc;&#353;&#601;m&ucirc;&#8217;&#275;l m&#275;&#x1E6F; wayyis&#601;p&#601;&#x1E0F;&ucirc;-lw&#333; k&#257;l-yi&#347;&#601;r&#257;&#8217;&#275;l wayyiq&#601;b&#601;ruh&ucirc; &#x1E07;&#257;r&#257;m&acirc; &ucirc;&#x1E07;&#601;&#8216;&icirc;rw&#333; w&#601;&#353;&#257;&#8217;&ucirc;l h&#275;s&icirc;r h&#257;&#8217;&#333;&#x1E07;w&#333;&#x1E6F; w&#601;&#8217;e&#x1E6F;-hayyid&#601;&#8216;&#333;n&icirc;m m&#275;h&#257;&#8217;&#257;re&#x1E63;: </P>
<P>4&nbsp;wayyiqq&#257;&#x1E07;&#601;&#x1E63;&ucirc; f&#601;li&#353;&#601;t&icirc;m wayy&#257;&#x1E07;&#333;&#8217;&ucirc; wayy<sup>a</sup>&#x1E25;&#259;n&ucirc; &#x1E07;&#601;&#353;&ucirc;n&#275;m wayyiq&#601;b&#333;&#x1E63; &#353;&#257;&#8217;&ucirc;l &#8217;e&#x1E6F;-k&#257;l-yi&#347;&#601;r&#257;&#8217;&#275;l wayy<sup>a</sup>&#x1E25;&#259;n&ucirc; bagil&#601;b&#333;&#8216;a: </P>
<P>5&nbsp;wayyar&#601;&#8217; &#353;&#257;&#8217;&ucirc;l &#8217;e&#x1E6F;-m<sup>a</sup>&#x1E25;&#259;n&#275;h f&#601;li&#353;&#601;t&icirc;m wayyir&#257;&#8217; wayye&#x1E25;&#277;ra&#x1E0F; libw&#333; m&#601;&#8217;&#333;&#x1E0F;: </P>
<P>6&nbsp;wayyi&#353;&#601;&#8217;al &#353;&#257;&#8217;&ucirc;l bayhw&acirc; w&#601;l&#333;&#8217; &#8216;&#257;n&acirc;&ucirc; y&#601;hw&acirc; gam b<sup>a</sup>&#x1E25;&#259;l&#333;mw&#333;&#x1E6F; gam b&#257;&#8217;&ucirc;r&icirc;m gam bann&#601;&#x1E07;&icirc;&#8217;im: </P>
<P>7&nbsp;wayy&#333;&#8217;mer &#353;&#257;&#8217;&ucirc;l l<sup>a</sup>&#8216;&#259;&#x1E07;&#257;&#x1E0F;&#257;yw baqq&#601;&#353;&ucirc;-l&icirc; &#8217;&#275;&#353;e&#x1E6F; b<sup>a</sup>&#8216;&#259;la&#x1E6F;-&#8217;w&#333;&#x1E07; w&#601;&#8217;&#275;l&#601;&#x1E35;&acirc;<font color="red"><sup>3</font></sup> &#8217;&#275;leyh&#257; w&#601;&#8217;e&#x1E0F;&#601;r&#601;&#353;&acirc;-b&#257;h wayy&#333;&#8217;m&#601;r&ucirc; &#8216;&#259;&#x1E07;&#257;&#x1E0F;&#257;yw &#8217;&#275;l&#257;yw hinn&#275;h &#8217;&#275;&#353;e&#x1E6F; b<sup>a</sup>&#8216;&#259;la&#x1E6F;-&#8217;w&#333;&#x1E07; b&#601;&#8216;&ecirc;n dw&#333;r: </P>
<P>8&nbsp;wayyi&#x1E6F;&#601;&#x1E25;ap&#275;&#347; &#353;&#257;&#8217;&ucirc;l wayyil&#601;ba&#353; b&#601;&#x1E21;&#257;&#x1E0F;&icirc;m &#8217;&#259;&#x1E25;&#275;r&icirc;m wayy&#275;le&#x1E35;&#601; h&ucirc;&#8217; &ucirc;&#353;&#601;n&ecirc; &#8217;&#259;n&#257;&#353;&icirc;m &#8216;immw&#333; wayy&#257;&#x1E07;&#333;&#8217;&ucirc; &#8217;el-h&#257;&#8217;i&#353;&#353;&acirc; l&#257;y&#601;l&acirc; wayy&#333;&#8217;mer <font color="brown">q&#601;sw&#333;m&icirc;-</font> <font color="blue">q&#257;s&#335;m&icirc;-</font> n&#257;&#8217;<font color="red"><sup>y</font></sup> l&icirc; b&#257;&#8217;w&#333;&#x1E07; w&#601;h<sup>a</sup>&#8216;&#259;l&icirc; l&icirc; &#8217;&#275;&#x1E6F; &#8217;&#259;&#353;er-&#8217;&#333;mar &#8217;&#275;l&#257;yi&#x1E35;&#601;: </P>
<P>9&nbsp;wat&#333;&#8217;mer h&#257;&#8217;i&#353;&#353;&acirc; &#8217;&#275;l&#257;yw hinn&#275;h &#8217;at&acirc; y&#257;&#x1E0F;<sup>a</sup>&#8216;&#601;t&#257; &#8217;&#275;&#x1E6F; &#8217;&#259;&#353;er-&#8216;&#257;&#347;&acirc; &#353;&#257;&#8217;&ucirc;l &#8217;&#259;&#353;er hi&#x1E35;&#601;r&icirc;&#x1E6F; &#8217;e&#x1E6F;-h&#257;&#8217;&#333;&#x1E07;w&#333;&#x1E6F; w&#601;&#8217;e&#x1E6F;-hayyid&#601;&#8216;&#333;n&icirc; min-h&#257;&#8217;&#257;re&#x1E63; w&#601;l&#257;m&acirc; &#8217;at&acirc; mi&#x1E6F;&#601;naqq&#275;&#353; b&#601;naf&#601;&#353;&icirc; lah&#259;m&icirc;&#x1E6F;&#275;n&icirc;: </P>
<P>10&nbsp;wayyi&#353;&#353;&#257;&#x1E07;<sup>a</sup>&#8216; l&#257;h &#353;&#257;&#8217;&ucirc;l bayhw&acirc; l&#275;&#8217;m&#333;r &#x1E25;ay-y&#601;hw&acirc; &#8217;im-yiqq&#601;r&#275;&#x1E35;&#601; &#8216;&#257;w&#333;n bad&#257;&#x1E07;&#257;r hazzeh: </P>
<P>11&nbsp;wat&#333;&#8217;mer h&#257;&#8217;i&#353;&#353;&acirc; &#8217;e&#x1E6F;-m&icirc; &#8217;<sup>a</sup>&#8216;&#259;leh-ll&#257;&#x1E35;&#601; wayy&#333;&#8217;mer &#8217;e&#x1E6F;-&#353;&#601;m&ucirc;&#8217;&#275;l h<sup>a</sup>&#8216;&#259;l&icirc;-l&icirc;: </P>
<P>12&nbsp;wat&#275;re&#8217; h&#257;&#8217;i&#353;&#353;&acirc; &#8217;e&#x1E6F;-&#353;&#601;m&ucirc;&#8217;&#275;l watiz&#601;&#8216;aq b&#601;qw&#333;l g&#257;&#x1E0F;w&#333;l wat&#333;&#8217;mer h&#257;&#8217;i&#353;&#353;&acirc; &#8217;el-&#353;&#257;&#8217;&ucirc;l l&#275;&#8217;m&#333;r l&#257;mm&acirc; rimm&icirc;&#x1E6F;&#257;n&icirc; w&#601;&#8217;at&acirc; &#353;&#257;&#8217;&ucirc;l: </P>
<P>13&nbsp;wayy&#333;&#8217;mer l&#257;h hammele&#x1E35;&#601; &#8217;al-t&icirc;r&#601;&#8217;&icirc; k&icirc; m&acirc; r&#257;&#8217;&icirc;&#x1E6F; wat&#333;&#8217;mer h&#257;&#8217;i&#353;&#353;&acirc; &#8217;el-&#353;&#257;&#8217;&ucirc;l &#8217;&#277;l&#333;h&icirc;m r&#257;&#8217;&icirc;&#x1E6F;&icirc; &#8216;&#333;l&icirc;m min-h&#257;&#8217;&#257;re&#x1E63;: </P>
<P>14&nbsp;wayy&#333;&#8217;mer l&#257;h mah-t&#257;&#8217;&#335;rw&#333; wat&#333;&#8217;mer &#8217;&icirc;&#353; z&#257;q&#275;n &#8216;&#333;leh w&#601;h&ucirc;&#8217; &#8216;&#333;&#x1E6D;eh m&#601;&#8216;&icirc;l wayy&#275;&#x1E0F;<sup>a</sup>&#8216; &#353;&#257;&#8217;&ucirc;l k&icirc;-&#353;&#601;m&ucirc;&#8217;&#275;l h&ucirc;&#8217; wayyiqq&#333;&#x1E0F; &#8217;apayim &#8217;ar&#601;&#x1E63;&acirc; wayyi&#353;&#601;t&#257;&#x1E25;&ucirc;: s</P>
<P>15&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-&#353;&#257;&#8217;&ucirc;l l&#257;mm&acirc; hir&#601;gaz&#601;tan&icirc; l&#601;h<sup>a</sup>&#8216;&#259;lw&#333;&#x1E6F; &#8217;&#333;&#x1E6F;&icirc; wayy&#333;&#8217;mer &#353;&#257;&#8217;&ucirc;l &#x1E63;ar-l&icirc; m&#601;&#8217;&#333;&#x1E0F; &ucirc;f&#601;li&#353;&#601;t&icirc;m| nil&#601;&#x1E25;&#257;m&icirc;m b&icirc; w&#275;&#8217;l&#333;h&icirc;m s&#257;r m&#275;&#8216;&#257;lay w&#601;l&#333;&#8217;-&#8216;&#257;n&#257;n&icirc; &#8216;w&#333;&#x1E0F; gam b&#601;ya&#x1E0F;-hann&#601;&#x1E07;&icirc;&#8217;im gam-b<sup>a</sup>&#x1E25;&#259;l&#333;mw&#333;&#x1E6F; w&#257;&#8217;eq&#601;r&#257;&#8217;eh l&#601;&#x1E35;&#257; l&#601;hw&#333;&#x1E0F;&icirc;&#8216;&#275;n&icirc; m&acirc; &#8217;e&#8216;&#277;&#347;eh: s</P>
<P>16&nbsp;wayy&#333;&#8217;mer &#353;&#601;m&ucirc;&#8217;&#275;l w&#601;l&#257;mm&acirc; ti&#353;&#601;&#8217;&#257;l&#275;n&icirc; wayhw&acirc; s&#257;r m&#275;&#8216;&#257;ley&#x1E35;&#257; way&#601;h&icirc; &#8216;&#257;re&#x1E35;&#257;: </P>
<P>17&nbsp;wayy<sup>a</sup>&#8216;a&#347; y&#601;hw&acirc; lw&#333; ka&#8217;&#259;&#353;er diber b&#601;y&#257;&#x1E0F;&icirc; wayyiq&#601;r<sup>a</sup>&#8216; y&#601;hw&acirc; &#8217;e&#x1E6F;-hammam&#601;l&#257;&#x1E35;&acirc; m&icirc;y&#257;&#x1E0F;e&#x1E35;&#257; wayyit&#601;n&#257;h l&#601;r&#275;&#8216;&#259;&#x1E35;&#257; l&#601;&#x1E0F;&#257;wi&#x1E0F;: </P>
<P>18&nbsp;ka&#8217;&#259;&#353;er l&#333;&#8217;-&#353;&#257;m<sup>a</sup>&#8216;&#601;t&#257; b&#601;qw&#333;l y&#601;hw&acirc; w&#601;l&#333;&#8217;-&#8216;&#257;&#347;&icirc;&#x1E6F;&#257; &#x1E25;&#259;rw&#333;n-&#8217;apw&#333; b<sup>a</sup>&#8216;&#259;m&#257;l&#275;q &#8216;al-k&#275;n had&#257;&#x1E07;&#257;r hazzeh &#8216;&#257;&#347;&acirc;-l&#601;&#x1E35;&#257; y&#601;hw&acirc; hayyw&#333;m hazzeh: </P>
<P>19&nbsp;w&#601;yit&#275;n y&#601;hw&acirc; gam &#8217;e&#x1E6F;-yi&#347;&#601;r&#257;&#8217;&#275;l &#8216;imm&#601;&#x1E35;&#257; b&#601;ya&#x1E0F;-p&#601;li&#353;&#601;t&icirc;m &ucirc;m&#257;&#x1E25;&#257;r &#8217;at&acirc; &ucirc;&#x1E07;&#257;ney&#x1E35;&#257; &#8216;imm&icirc; gam &#8217;e&#x1E6F;-m<sup>a</sup>&#x1E25;&#259;n&#275;h yi&#347;&#601;r&#257;&#8217;&#275;l yit&#275;n y&#601;hw&acirc; b&#601;ya&#x1E0F;-p&#601;li&#353;&#601;t&icirc;m: </P>
<P>20&nbsp;way&#601;mah&#275;r &#353;&#257;&#8217;&ucirc;l wayyip&#333;l m&#601;l&#333;&#8217;-qw&#333;m&#257;&#x1E6F;w&#333; &#8217;ar&#601;&#x1E63;&acirc; wayyir&#257;&#8217; m&#601;&#8217;&#333;&#x1E0F; midi&#x1E07;&#601;r&ecirc; &#353;&#601;m&ucirc;&#8217;&#275;l gam-k&#333;&#x1E25;a l&#333;&#8217;-h&#257;y&acirc; &#x1E07;w&#333; k&icirc; l&#333;&#8217; &#8217;&#257;&#x1E35;al le&#x1E25;em k&#257;l-hayyw&#333;m w&#601;&#x1E35;&#257;l-hall&#257;y&#601;l&acirc;: </P>
<P>21&nbsp;wat&#257;&#x1E07;w&#333;&#8217; h&#257;&#8217;i&#353;&#353;&acirc; &#8217;el-&#353;&#257;&#8217;&ucirc;l wat&#275;re&#8217; k&icirc;-ni&#x1E07;&#601;hal m&#601;&#8217;&#333;&#x1E0F; wat&#333;&#8217;mer &#8217;&#275;l&#257;yw hinn&#275;h &#353;&#257;m&#601;&#8216;&acirc; &#353;if&#601;&#x1E25;&#257;&#x1E6F;&#601;&#x1E35;&#257; b&#601;qw&#333;le&#x1E35;&#257; w&#257;&#8217;&#257;&#347;&icirc;m naf&#601;&#353;&icirc; b&#601;&#x1E35;ap&icirc; w&#257;&#8217;e&#353;&#601;m<sup>a</sup>&#8216; &#8217;e&#x1E6F;-d&#601;&#x1E07;&#257;rey&#x1E35;&#257; &#8217;&#259;&#353;er dibar&#601;t&#257; &#8217;&#275;l&#257;y: </P>
<P>22&nbsp;w&#601;&#8216;at&acirc; &#353;&#601;m<sup>a</sup>&#8216;-n&#257;&#8217; &#x1E21;am-&#8217;at&acirc; b&#601;qw&#333;l &#353;if&#601;&#x1E25;&#257;&#x1E6F;e&#x1E35;&#257; w&#601;&#8217;&#257;&#347;im&acirc; l&#601;f&#257;ney&#x1E35;&#257; pa&#x1E6F;-le&#x1E25;em we&#8217;&#277;&#x1E35;w&#333;l w&icirc;h&icirc; &#x1E07;&#601;&#x1E35;&#257; k&#333;&#x1E25;a k&icirc; &#x1E6F;&#275;l&#275;&#x1E35;&#601; bad&#257;re&#x1E35;&#601;: </P>
<P>23&nbsp;way&#601;m&#257;&#8217;&#275;n wayy&#333;&#8217;mer l&#333;&#8217; &#8217;&#333;&#x1E35;al wayyif&#601;r&#601;&#x1E63;&ucirc;-&#x1E07;w&#333; &#8216;&#259;&#x1E07;&#257;&#x1E0F;&#257;yw w&#601;&#x1E21;am-h&#257;&#8217;i&#353;&#353;&acirc; wayyi&#353;&#601;m<sup>a</sup>&#8216; l&#601;q&#333;l&#257;m wayy&#257;q&#257;m m&#275;h&#257;&#8217;&#257;re&#x1E63; wayy&#275;&#353;e&#x1E07; &#8217;el-hammi&#x1E6D;&#x1E6D;&acirc;: </P>
<P>24&nbsp;w&#601;l&#257;&#8217;i&#353;&#353;&acirc; &#8216;&#275;&#x1E21;el-mar&#601;b&#275;q babayi&#x1E6F; wat&#601;mah&#275;r watiz&#601;b&#257;&#x1E25;&#275;h&ucirc; watiqq<sup>a</sup>&#x1E25;-qem<sup>a</sup>&#x1E25; wat&#257;l&#257;&#353; wat&#333;f&#275;h&ucirc; ma&#x1E63;&#x1E63;w&#333;&#x1E6F;: </P>
<P>25&nbsp;watag&#275;&#353; lif&#601;n&ecirc;-&#353;&#257;&#8217;&ucirc;l w&#601;lif&#601;n&ecirc; &#8216;&#259;&#x1E07;&#257;&#x1E0F;&#257;yw wayy&#333;&#8217;&#x1E35;&#275;l&ucirc; wayy&#257;qum&ucirc; wayy&#275;l&#601;&#x1E35;&ucirc; ballay&#601;l&acirc; hah&ucirc;&#8217;: f</P>
</TD>
</TABLE>
<P><HR>
<CENTER>
<A HREF="sa1029.htm">Next: 1 Samuel (1 Shmuel) Chapter 29</A></CENTER>
</BODY>
</HTML>
