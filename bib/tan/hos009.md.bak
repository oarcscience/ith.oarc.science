[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/hos009)  [KJV](../kjv/hos009)  [Sep](../sep/hos009.md) 
[Vul](../vul/hos009.md)   
  
[Hosea (Hoshea) Index](hos.md)  
  [Previous](hos008)  [Next](hos010.md) 

------------------------------------------------------------------------

### Tanach (Hebrew): Hosea (Hoshea) Chapter 9

‎<span id="001">1</span> ‏אַל־תִּשְׂמַ֨ח יִשְׂרָאֵ֤ל׀ אֶל־גִּיל֙
כָּֽעַמִּ֔ים כִּ֥י זָנִ֖יתָ מֵעַ֣ל אֱלֹהֶ֑יךָ אָהַ֣בְתָּ אֶתְנָ֔ן עַ֖ל
כָּל־גָּרְנ֥וֹת דָּגָֽן׃

‎<span id="002">2</span> ‏גֹּ֥רֶן וָיֶ֖קֶב לֹ֣א יִרְעֵ֑ם וְתִיר֖וֹשׁ
יְכַ֥חֶשׁ בָּֽהּ׃

‎<span id="003">3</span> ‏לֹ֥א יֵשְׁב֖וּ בְּאֶ֣רֶץ יְהוָ֑ה וְשָׁ֤ב
אֶפְרַ֙יִם֙ מִצְרַ֔יִם וּבְאַשּׁ֖וּר טָמֵ֥א יֹאכֵֽלוּ׃

‎<span id="004">4</span> ‏לֹא־יִסְּכ֨וּ לַיהוָ֥ה׀ יַיִן֮ וְלֹ֣א
יֶֽעֶרְבוּ־לוֹ֒ זִבְחֵיהֶ֗ם כְּלֶ֤חֶם אוֹנִים֙ לָהֶ֔ם כָּל־אֹכְלָ֖יו
יִטַמָּ֑אוּ<sup>1</sup> כִּֽי־לַחְמָ֣ם לְנַפְשָׁ֔ם לֹ֥א יָב֖וֹא בֵּ֥ית
יְהוָֽה׃<sup>3</sup>

‎<span id="005">5</span> ‏מַֽה־תַּעֲשׂ֖וּ לְי֣וֹם מוֹעֵ֑ד וּלְי֖וֹם
חַג־יְהוָֽה׃

‎<span id="006">6</span> ‏כִּֽי־הִנֵּ֤ה הָֽלְכוּ֙ מִשֹּׁ֔ד מִצְרַ֥יִם
תְּקַבְּצֵ֖ם מֹ֣ף תְּקַבְּרֵ֑ם מַחְמַ֣ד לְכַסְפָּ֗ם קִמּוֹשׂ֙
יִֽירָשֵׁ֔ם ח֖וֹחַ בְּאָהֳלֵיהֶֽם׃

‎<span id="007">7</span> ‏בָּ֣אוּ׀ יְמֵ֣י הַפְּקֻדָּ֗ה בָּ֚אוּ יְמֵ֣י
הַשִׁלֻּ֔ם<sup>1</sup> יֵדְע֖וּ יִשְׂרָאֵ֑ל אֱוִ֣יל הַנָּבִ֗יא
מְשֻׁגָּע֙ אִ֣ישׁ הָר֔וּחַ עַ֚ל רֹ֣ב עֲוֹנְךָ֔ וְרַבָּ֖ה מַשְׂטֵמָֽה׃

‎<span id="008">8</span> ‏צֹפֶ֥ה אֶפְרַ֖יִם עִם־אֱלֹהָ֑י נָבִ֞יא פַּ֤ח
יָקוֹשׁ֙ עַל־כָּל־דְּרָכָ֔יו מַשְׂטֵמָ֖ה בְּבֵ֥ית אֱלֹהָֽיו׃

‎<span id="009">9</span> ‏הֶעְמִֽיקוּ־שִׁחֵ֖תוּ כִּימֵ֣י הַגִּבְעָ֑ה
יִזְכּ֣וֹר עֲוֹנָ֔ם יִפְק֖וֹד חַטֹּאותָֽם׃ ס

‎<span id="010">10</span> ‏כַּעֲנָבִ֣ים בַּמִּדְבָּ֗ר מָצָ֙אתִי֙
יִשְׂרָאֵ֔ל כְּבִכּוּרָ֤ה בִתְאֵנָה֙ בְּרֵ֣אשִׁיתָ֔הּ רָאִ֖יתִי
אֲבֽוֹתֵיכֶ֑ם הֵ֜מָּה בָּ֣אוּ בַֽעַל־פְּע֗וֹר וַיִּנָּֽזְרוּ֙ לַבֹּ֔שֶׁת
וַיִּהְי֥וּ שִׁקּוּצִ֖ים כְּאָהֳבָֽם׃

‎<span id="011">11</span> ‏אֶפְרַ֕יִם כָּע֖וֹף יִתְעוֹפֵ֣ף כְּבוֹדָ֑ם
מִלֵּדָ֥ה וּמִבֶּ֖טֶן וּמֵהֵרָיֽוֹן׃

‎<span id="012">12</span> ‏כִּ֤י אִם־יְגַדְּלוּ֙ אֶת־בְּנֵיהֶ֔ם
וְשִׁכַּלְתִּ֖ים מֵֽאָדָ֑ם כִּֽי־גַם־א֥וֹי לָהֶ֖ם בְּשׂוּרִ֥י מֵהֶֽם׃

‎<span id="013">13</span> ‏אֶפְרַ֛יִם כַּאֲשֶׁר־רָאִ֥יתִי לְצ֖וֹר
שְׁתוּלָ֣ה בְנָוֶ֑ה וְאֶפְרַ֕יִם לְהוֹצִ֥יא אֶל־הֹרֵ֖ג בָּנָֽיו׃

‎<span id="014">14</span> ‏תֵּן־לָהֶ֥ם יְהוָ֖ה מַה־תִּתֵּ֑ן תֵּן־לָהֶם֙
רֶ֣חֶם מַשְׁכִּ֔יל וְשָׁדַ֖יִם צֹמְקִֽים׃

‎<span id="015">15</span> ‏כָּל־רָעָתָ֤ם בַּגִּלְגָּל֙ כִּֽי־שָׁ֣ם
שְׂנֵאתִ֔ים עַ֚ל רֹ֣עַ מַֽעַלְלֵיהֶ֔ם מִבֵּיתִ֖י אֲגָרְשֵׁ֑ם לֹ֤א
אוֹסֵף֙ אַהֲבָתָ֔ם כָּל־שָׂרֵיהֶ֖ם<sup>3</sup> סֹרְרִֽים׃

‎<span id="016">16</span> ‏הֻכָּ֣ה אֶפְרַ֔יִם שָׁרְשָׁ֥ם יָבֵ֖שׁ פְּרִ֣י
בלי־ בַֽל־ יַעֲשׂ֑וּן גַּ֚ם כִּ֣י יֵֽלֵד֔וּן וְהֵמַתִּ֖י מַחֲמַדֵּ֥י
בִטְנָֽם׃ ס

‎<span id="017">17</span> ‏יִמְאָסֵ֣ם אֱלֹהַ֔י כִּ֛י לֹ֥א שָׁמְע֖וּ ל֑וֹ
וְיִהְי֥וּ נֹדְדִ֖ים בַּגּוֹיִֽם׃ ס

1 ’al-tiśəm<sup>a</sup>ḥ yiśərā’ēl\| ’el-gîl kā‘ammîm kî zānîṯā mē‘al
’ĕlōheyḵā ’âaḇətā ’eṯənān ‘al kāl-gārənwōṯ dāḡān:

2 gōren wāyeqeḇ lō’ yirə‘ēm wəṯîrwōš yəḵ<sup>a</sup>ḥeš bāh:

3 lō’ yēšəḇû bə’ereṣ yəhwâ wəšāḇ ’efərayim miṣərayim ûḇə’aššûr ṭāmē’
yō’ḵēlû:

4 lō’-yissəḵû layhwâ\| yayin wəlō’ ye‘erəḇû-lwō ziḇəḥêhem kəleḥem ’wōnîm
lâem kāl-’ōḵəlāyw yiṭammā’û<sup>1</sup> kî-l<sup>a</sup>ḥəmām lənafəšām
lō’ yāḇwō’ bêṯ yəhwâ:<sup>3</sup>

5 mah-t<sup>a</sup>‘ăśû ləywōm mwō‘ēḏ ûləywōm ḥaḡ-yəhwâ:

6 kî-hinnēh hāləḵû miššōḏ miṣərayim təqabəṣēm mōf təqabərēm
m<sup>a</sup>ḥəmaḏ ləḵasəpām qimmwōś yîrāšēm ḥwōḥa bə’âŏlêhem:

7 bā’û\| yəmê hapəqudâ bā’û yəmê hašillum<sup>1</sup> yēḏə‘û yiśərā’ēl
’ĕwîl hannāḇî’ məšugā‘ ’îš hārûḥa ‘al rōḇ ‘ăwōnəḵā wərabâ maśəṭēmâ:

8 ṣōfeh ’efərayim ‘im-’ĕlōhāy nāḇî’ p<sup>a</sup>ḥ yāqwōš
‘al-kāl-dərāḵāyw maśəṭēmâ bəḇêṯ ’ĕlōhāyw:

9 he‘əmîqû-šiḥēṯû kîmê hagiḇə‘â yizəkwōr ‘ăwōnām yifəqwōḏ ḥaṭṭō’wṯām: s

10 k<sup>a</sup>‘ănāḇîm bammiḏəbār māṣā’ṯî yiśərā’ēl kəḇikûrâ ḇiṯə’ēnâ
bərē’šîṯāh rā’îṯî ’ăḇwōṯêḵem hēmmâ bā’û ḇ<sup>a</sup>‘al-pə‘wōr
wayyinnāzərû labōšeṯ wayyihəyû šiqqûṣîm kə’âŏḇām:

11 ’efərayim kā‘wōf yiṯə‘wōfēf kəḇwōḏām millēḏâ ûmibeṭen ûmēhērāywōn:

12 kî ’im-yəḡadəlû ’eṯ-bənêhem wəšikalətîm mē’āḏām kî-ḡam-’wōy lâem
bəśûrî mēhem:

13 ’efərayim ka’ăšer-rā’îṯî ləṣwōr šəṯûlâ ḇənāweh wə’efərayim ləhwōṣî’
’el-hōrēḡ bānāyw:

14 tēn-lâem yəhwâ mah-titēn tēn-lâem reḥem mašəkîl wəšāḏayim ṣōməqîm:

15 kāl-rā‘āṯām bagiləgāl kî-šām śənē’ṯîm ‘al rō‘a m<sup>a</sup>‘aləlêhem
mibêṯî ’ăḡārəšēm lō’ ’wōsēf ’ahăḇāṯām kāl-śārêhem<sup>3</sup> sōrərîm:

16 hukâ ’efərayim šārəšām yāḇēš pərî ḇəlî- ḇal- y<sup>a</sup>‘ăśûn gam
kî yēlēḏûn wəhēmatî m<sup>a</sup>ḥămadê ḇiṭənām: s

17 yimə’āsēm ’ĕlōhay kî lō’ šāmə‘û lwō wəyihəyû nōḏəḏîm bagwōyim: s

------------------------------------------------------------------------

[Next: Hosea (Hoshea) Chapter 10](hos010.md)
