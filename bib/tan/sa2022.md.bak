[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2022)  [KJV](../kjv/sa2022)  [Sep](../sep/sa2022.md) 
[Vul](../vul/sa2022.md)   
  
[2 Samuel (2 Shmuel) Index](sa2.md)  
  [Previous](sa2021)  [Next](sa2023.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 22

‎<span id="001">1</span> ‏וַיְדַבֵּ֤ר דָּוִד֙ לַֽיהוָ֔ה אֶת־דִּבְרֵ֖י
הַשִּׁירָ֣ה הַזֹּ֑את בְּיוֹם֩ הִצִּ֨יל יְהוָ֥ה אֹת֛וֹ מִכַּ֥ף
כָּל־אֹיְבָ֖יו וּמִכַּ֥ף שָׁאֽוּל׃

‎<span id="002">2</span> ‏וַיֹּאמַ֑ר יְהוָ֛ה סַֽלְעִ֥י וּמְצֻדָתִ֖י
וּמְפַלְטִי־לִֽי׃

‎<span id="003">3</span> ‏אֱלֹהֵ֥י צוּרִ֖י אֶחֱסֶה־בּ֑וֹ מָגִנִּ֞י
וְקֶ֣רֶן יִשְׁעִ֗י מִשְׂגַּבִּי֙ וּמְנוּסִ֔י מֹשִׁעִ֕י מֵחָמָ֖ס
תֹּשִׁעֵֽנִי׃

‎<span id="004">4</span> ‏מְהֻלָּ֖ל אֶקְרָ֣א יְהוָ֑ה וּמֵאֹיְבַ֖י
אִוָּשֵֽׁעַ׃

‎<span id="005">5</span> ‏כִּ֥י אֲפָפֻ֖נִי מִשְׁבְּרֵי־מָ֑וֶת נַחֲלֵ֥י
בְלִיַּ֖עַל יְבַעֲתֻֽנִי׃

‎<span id="006">6</span> ‏חֶבְלֵ֥י שְׁא֖וֹל סַבֻּ֑נִי קִדְּמֻ֖נִי
מֹֽקְשֵׁי־מָֽוֶת׃

‎<span id="007">7</span> ‏בַּצַּר־לִי֙ אֶקְרָ֣א יְהוָ֔ה וְאֶל־אֱלֹהַ֖י
אֶקְרָ֑א וַיִּשְׁמַ֤ע מֵהֵֽיכָלוֹ֙ קוֹלִ֔י וְשַׁוְעָתִ֖י בְּאָזְנָֽיו׃

‎<span id="008">8</span> ‏ותגעש וַיִּתְגָּעַ֤שׁ<sup>a</sup> וַתִּרְעַשׁ֙
הָאָ֔רֶץ מוֹסְד֥וֹת הַשָּׁמַ֖יִם יִרְגָּ֑זוּ וַיִּֽתְגָּעֲשׁ֖וּ
כִּֽי־חָ֥רָה לֽוֹ׃

‎<span id="009">9</span> ‏עָלָ֤ה עָשָׁן֙ בְּאַפּ֔וֹ וְאֵ֥שׁ מִפִּ֖יו
תֹּאכֵ֑ל גֶּחָלִ֖ים בָּעֲר֥וּ מִמֶּֽנּוּ׃

‎<span id="010">10</span> ‏וַיֵּ֥ט שָׁמַ֖יִם וַיֵּרַ֑ד וַעֲרָפֶ֖ל
תַּ֥חַת רַגְלָֽיו׃

‎<span id="011">11</span> ‏וַיִּרְכַּ֥ב עַל־כְּר֖וּב וַיָּעֹ֑ף וַיֵּרָ֖א
עַל־כַּנְפֵי־רֽוּחַ׃

‎<span id="012">12</span> ‏וַיָּ֥שֶׁת חֹ֛שֶׁךְ סְבִיבֹתָ֖יו סֻכּ֑וֹת
חַֽשְׁרַת־מַ֖יִם עָבֵ֥י שְׁחָקִֽים׃

‎<span id="013">13</span> ‏מִנֹּ֖גַהּ נֶגְדּ֑וֹ בָּעֲר֖וּ
גַּחֲלֵי־אֵֽשׁ׃

‎<span id="014">14</span> ‏יַרְעֵ֥ם מִן־שָׁמַ֖יִם יְהוָ֑ה וְעֶלְי֖וֹן
יִתֵּ֥ן קוֹלֽוֹ׃

‎<span id="015">15</span> ‏וַיִּשְׁלַ֥ח חִצִּ֖ים וַיְפִיצֵ֑ם בָּרָ֖ק
ויהמם וַיָּהֹֽם׃

‎<span id="016">16</span> ‏וַיֵּֽרָאוּ֙ אֲפִ֣קֵי יָ֔ם יִגָּל֖וּ
מֹסְד֣וֹת תֵּבֵ֑ל בְּגַעֲרַ֣ת יְהוָ֔ה מִנִּשְׁמַ֖ת ר֥וּחַ אַפּֽוֹ׃

‎<span id="017">17</span> ‏יִשְׁלַ֥ח מִמָּר֖וֹם יִקָּחֵ֑נִי יַֽמְשֵׁ֖נִי
מִמַּ֥יִם רַבִּֽים׃

‎<span id="018">18</span> ‏יַצִּילֵ֕נִי מֵאֹיְבִ֖י עָ֑ז מִשֹּׂ֣נְאַ֔י
כִּ֥י אָמְצ֖וּ מִמֶּֽנִּי׃

‎<span id="019">19</span> ‏יְקַדְּמֻ֖נִי בְּי֣וֹם אֵידִ֑י וַיְהִ֧י
יְהוָ֛ה מִשְׁעָ֖ן לִֽי׃

‎<span id="020">20</span> ‏וַיֹּצֵ֥א לַמֶּרְחָ֖ב אֹתִ֑י יְחַלְּצֵ֖נִי
כִּי־חָ֥פֵֽץ בִּֽי׃

‎<span id="021">21</span> ‏יִגְמְלֵ֥נִי יְהוָ֖ה כְּצִדְקָתִ֑י כְּבֹ֥ר
יָדַ֖י יָשִׁ֥יב לִֽי׃

‎<span id="022">22</span> ‏כִּ֥י שָׁמַ֖רְתִּי דַּרְכֵ֣י יְהוָ֑ה וְלֹ֥א
רָשַׁ֖עְתִּי מֵאֱלֹהָֽי׃

‎<span id="023">23</span> ‏כִּ֥י כָל־משפטו מִשְׁפָּטָ֖יו לְנֶגְדִּ֑י
וְחֻקֹּתָ֖יו לֹא־אָס֥וּר מִמֶּֽנָּה׃

‎<span id="024">24</span> ‏וָאֶהְיֶ֥ה תָמִ֖ים ל֑וֹ וָאֶשְׁתַּמְּרָ֖ה
מֵעֲוֹנִֽי׃

‎<span id="025">25</span> ‏וַיָּ֧שֶׁב יְהוָ֛ה לִ֖י כְּצִדְקָתִ֑י
כְּבֹרִ֖י לְנֶ֥גֶד עֵינָֽיו׃

‎<span id="026">26</span> ‏עִם־חָסִ֖יד תִּתְחַסָּ֑ד עִם־גִּבּ֥וֹר
תָּמִ֖ים תִּתַּמָּֽם׃

‎<span id="027">27</span> ‏עִם־נָבָ֖ר תִּתָּבָ֑ר וְעִם־עִקֵּ֖שׁ
תִּתַּפָּֽל׃

‎<span id="028">28</span> ‏וְאֶת־עַ֥ם עָנִ֖י תּוֹשִׁ֑יעַ וְעֵינֶ֖יךָ
עַל־רָמִ֥ים תַּשְׁפִּֽיל׃

‎<span id="029">29</span> ‏כִּֽי־אַתָּ֥ה נֵירִ֖י יְהוָ֑ה וַיהוָ֖ה
יַגִּ֥יהַּ חָשְׁכִּֽי׃

‎<span id="030">30</span> ‏כִּ֥י בְכָ֖ה אָר֣וּץ גְּד֑וּד בֵּאלֹהַ֖י
אֲדַלֶּג־שֽׁוּר׃

‎<span id="031">31</span> ‏הָאֵ֖ל תָּמִ֣ים דַּרְכּ֑וֹ אִמְרַ֤ת יְהוָה֙
צְרוּפָ֔ה מָגֵ֣ן ה֔וּא לְכֹ֖ל הַחֹסִ֥ים בּֽוֹ׃

‎<span id="032">32</span> ‏כִּ֥י מִי־אֵ֖ל מִבַּלְעֲדֵ֣י יְהוָ֑ה וּמִ֥י
צ֖וּר מִֽבַּלְעֲדֵ֥י אֱלֹהֵֽינוּ׃

‎<span id="033">33</span> ‏הָאֵ֥ל מָעוּזִּ֖י חָ֑יִל וַיַּתֵּ֥ר תָּמִ֖ים
דרכו דַּרְכִּֽי׃

‎<span id="034">34</span> ‏מְשַׁוֶּ֥ה רגליו רַגְלַ֖י כָּאַיָּל֑וֹת
וְעַ֥ל בָּמוֹתַ֖י יַעֲמִדֵֽנִי׃

‎<span id="035">35</span> ‏מְלַמֵּ֥ד יָדַ֖י לַמִּלְחָמָ֑ה וְנִחַ֥ת
קֶֽשֶׁת־נְחוּשָׁ֖ה זְרֹעֹתָֽי׃

‎<span id="036">36</span> ‏וַתִּתֶּן־לִ֖י מָגֵ֣ן יִשְׁעֶ֑ךָ וַעֲנֹתְךָ֖
תַּרְבֵּֽנִי׃

‎<span id="037">37</span> ‏תַּרְחִ֥יב צַעֲדִ֖י תַּחְתֵּ֑נִי וְלֹ֥א
מָעֲד֖וּ קַרְסֻלָּֽי׃

‎<span id="038">38</span> ‏אֶרְדְּפָ֥ה אֹיְבַ֖י וָאַשְׁמִידֵ֑ם וְלֹ֥א
אָשׁ֖וּב עַד־כַּלּוֹתָֽם׃

‎<span id="039">39</span> ‏וָאֲכַלֵּ֥ם וָאֶמְחָצֵ֖ם וְלֹ֣א יְקוּמ֑וּן
וַֽיִּפְּל֖וּ תַּ֥חַת רַגְלָֽי׃

‎<span id="040">40</span> ‏וַתַּזְרֵ֥נִי חַ֖יִל לַמִּלְחָמָ֑ה
תַּכְרִ֥יעַ קָמַ֖י תַּחְתֵּֽנִי׃

‎<span id="041">41</span> ‏וְאֹ֣יְבַ֔י תַּ֥תָּה לִּ֖י עֹ֑רֶף מְשַׂנְאַ֖י
וָאַצְמִיתֵֽם׃

‎<span id="042">42</span> ‏יִשְׁע֖וּ וְאֵ֣ין מֹשִׁ֑יעַ אֶל־יְהוָ֖ה
וְלֹ֥א עָנָֽם׃

‎<span id="043">43</span> ‏וְאֶשְׁחָקֵ֖ם כַּעֲפַר־אָ֑רֶץ
כְּטִיט־חוּצ֥וֹת אֲדִקֵּ֖ם אֶרְקָעֵֽם׃

‎<span id="044">44</span> ‏וַֽתְּפַלְּטֵ֔נִי מֵרִיבֵ֖י עַמִּ֑י
תִּשְׁמְרֵ֙נִי֙ לְרֹ֣אשׁ גּוֹיִ֔ם עַ֥ם לֹא־יָדַ֖עְתִּי יַעַבְדֻֽנִי׃

‎<span id="045">45</span> ‏בְּנֵ֥י נֵכָ֖ר יִתְכַּֽחֲשׁוּ־לִ֑י
לִשְׁמ֥וֹעַ אֹ֖זֶן יִשָּׁ֥מְעוּ לִֽי׃

‎<span id="046">46</span> ‏בְּנֵ֥י נֵכָ֖ר יִבֹּ֑לוּ וְיַחְגְּר֖וּ
מִמִּסְגְּרוֹתָֽם׃

‎<span id="047">47</span> ‏חַי־יְהוָ֖ה וּבָר֣וּךְ צוּרִ֑י וְיָרֻ֕ם
אֱלֹהֵ֖י צ֥וּר יִשְׁעִֽי׃

‎<span id="048">48</span> ‏הָאֵ֕ל הַנֹּתֵ֥ן נְקָמֹ֖ת לִ֑י וּמוֹרִ֥יד
עַמִּ֖ים תַּחְתֵּֽנִי׃

‎<span id="049">49</span> ‏וּמוֹצִיאִ֖י מֵאֹֽיְבָ֑י וּמִקָּמַי֙
תְּר֣וֹמְמֵ֔נִי מֵאִ֥ישׁ חֲמָסִ֖ים תַּצִּילֵֽנִי׃

‎<span id="050">50</span> ‏עַל־כֵּ֛ן אוֹדְךָ֥ יְהוָ֖ה בַּגּוֹיִ֑ם
וּלְשִׁמְךָ֖ אֲזַמֵּֽר׃

‎<span id="051">51</span> ‏מגדיל מִגְדּ֖וֹל יְשׁוּע֣וֹת מַלְכּ֑וֹ
וְעֹֽשֶׂה־חֶ֧סֶד לִמְשִׁיח֛וֹ לְדָוִ֥ד וּלְזַרְע֖וֹ עַד־עוֹלָֽם׃
<sup>3</sup>פ

1 wayəḏabēr dāwiḏ layhwâ ’eṯ-diḇərê haššîrâ hazzō’ṯ bəywōm hiṣṣîl yəhwâ
’ōṯwō mikaf kāl-’ōyəḇāyw ûmikaf šā’ûl:

2 wayyō’mar yəhwâ salə‘î ûməṣuḏāṯî ûməfaləṭî-lî:

3 ’ĕlōhê ṣûrî ’eḥĕseh-bwō māḡinnî wəqeren yišə‘î miśəgabî ûmənûsî mōši‘î
mēḥāmās tōši‘ēnî:

4 məhullāl ’eqərā’ yəhwâ ûmē’ōyəḇay ’iûāšē‘a:

5 kî ’ăfāfunî mišəbərê-māweṯ n<sup>a</sup>ḥălê ḇəlîy<sup>a</sup>‘al
yəḇ<sup>a</sup>‘ăṯunî:

6 ḥeḇəlê šə’wōl sabunî qidəmunî mōqəšê-māweṯ:

7 baṣṣar-lî ’eqərā’ yəhwâ wə’el-’ĕlōhay ’eqərā’ wayyišəm<sup>a</sup>‘
mēhêḵālwō qwōlî wəšawə‘āṯî bə’āzənāyw:

8 watiḡə‘aš wayyiṯəgā‘aš<sup>a</sup> watirə‘aš hā’āreṣ mwōsəḏwōṯ
haššāmayim yirəgāzû wayyiṯəgā‘ăšû kî-ḥārâ lwō:

9 ‘ālâ ‘āšān bə’apwō wə’ēš mipîw tō’ḵēl geḥālîm bā‘ărû mimmennû:

10 wayyēṭ šāmayim wayyēraḏ w<sup>a</sup>‘ărāfel t<sup>a</sup>ḥaṯ
raḡəlāyw:

11 wayyirəkaḇ ‘al-kərûḇ wayyā‘ōf wayyērā’ ‘al-kanəfê-rûḥa:

12 wayyāšeṯ ḥōšeḵə səḇîḇōṯāyw sukwōṯ ḥašəraṯ-mayim ‘āḇê šəḥāqîm:

13 minnōḡ<sup>a</sup>h neḡədwō bā‘ărû g<sup>a</sup>ḥălê-’ēš:

14 yarə‘ēm min-šāmayim yəhwâ wə‘eləywōn yitēn qwōlwō:

15 wayyišəl<sup>a</sup>ḥ ḥiṣṣîm wayəfîṣēm bārāq wayəhummēm wayyâōm:

16 wayyērā’û ’ăfiqê yām yigālû mōsəḏwōṯ tēḇēl bəḡ<sup>a</sup>‘ăraṯ yəhwâ
minnišəmaṯ rûḥa ’apwō:

17 yišəl<sup>a</sup>ḥ mimmārwōm yiqqāḥēnî yaməšēnî mimmayim rabîm:

18 yaṣṣîlēnî mē’ōyəḇî ‘āz miśśōnə’ay kî ’āməṣû mimmennî:

19 yəqadəmunî bəywōm ’êḏî wayəhî yəhwâ mišə‘ān lî:

20 wayyōṣē’ lammerəḥāḇ ’ōṯî yəḥalləṣēnî kî-ḥāfēṣ bî:

21 yiḡəməlēnî yəhwâ kəṣiḏəqāṯî kəḇōr yāḏay yāšîḇ lî:

22 kî šāmarətî darəḵê yəhwâ wəlō’ rāš<sup>a</sup>‘ətî mē’ĕlōhāy:

23 kî ḵāl-mišəpāṭāw mišəpāṭāyw ləneḡədî wəḥuqqōṯāyw lō’-’āsûr mimmennâ:

24 wā’ehəyeh ṯāmîm lwō wā’ešətammərâ mē‘ăwōnî:

25 wayyāšeḇ yəhwâ lî kəṣiḏəqāṯî kəḇōrî ləneḡeḏ ‘ênāyw:

26 ‘im-ḥāsîḏ tiṯəḥassāḏ ‘im-gibwōr tāmîm titammām:

27 ‘im-nāḇār titāḇār wə‘im-‘iqqēš titapāl:

28 wə’eṯ-‘am ‘ānî twōšî‘a wə‘êneyḵā ‘al-rāmîm tašəpîl:

29 kî-’atâ nêrî yəhwâ wayhwâ yagîhha ḥāšəkî:

30 kî ḇəḵâ ’ārûṣ gəḏûḏ bē’lōhay ’ăḏalleḡ-šûr:

31 hā’ēl tāmîm darəkwō ’iməraṯ yəhwâ ṣərûfâ māḡēn hû’ ləḵōl
h<sup>a</sup>ḥōsîm bwō:

32 kî mî-’ēl mibalə‘ăḏê yəhwâ ûmî ṣûr mibalə‘ăḏê ’ĕlōhênû:

33 hā’ēl mā‘ûzzî ḥāyil wayyatēr tāmîm darəkwō darəkî:

34 məšaûeh raḡəlāyw raḡəlay kā’ayyālwōṯ wə‘al bāmwōṯay
y<sup>a</sup>‘ămiḏēnî:

35 məlammēḏ yāḏay lammiləḥāmâ wəniḥaṯ qešeṯ-nəḥûšâ zərō‘ōṯāy:

36 watiten-lî māḡēn yišə‘eḵā w<sup>a</sup>‘ănōṯəḵā tarəbēnî:

37 tarəḥîḇ ṣ<sup>a</sup>‘ăḏî t<sup>a</sup>ḥətēnî wəlō’ mā‘ăḏû
qarəsullāy:

38 ’erədəfâ ’ōyəḇay wā’ašəmîḏēm wəlō’ ’āšûḇ ‘aḏ-kallwōṯām:

39 wā’ăḵallēm wā’eməḥāṣēm wəlō’ yəqûmûn wayyipəlû t<sup>a</sup>ḥaṯ
raḡəlāy:

40 watazərēnî ḥayil lammiləḥāmâ taḵərî‘a qāmay t<sup>a</sup>ḥətēnî:

41 wə’ōyəḇay tatâ llî ‘ōref məśanə’ay wā’aṣəmîṯēm:

42 yišə‘û wə’ên mōšî‘a ’el-yəhwâ wəlō’ ‘ānām:

43 wə’ešəḥāqēm k<sup>a</sup>‘ăfar-’āreṣ kəṭîṭ-ḥûṣwōṯ ’ăḏiqqēm ’erəqā‘ēm:

44 watəfalləṭēnî mērîḇê ‘ammî tišəmərēnî lərō’š gwōyim ‘am
lō’-yāḏ<sup>a</sup>‘ətî y<sup>a</sup>‘aḇəḏunî:

45 bənê nēḵār yiṯək<sup>a</sup>ḥăšû-lî lišəmwō‘a ’ōzen yiššāmə‘û lî:

46 bənê nēḵār yibōlû wəy<sup>a</sup>ḥəgərû mimmisəgərwōṯām:

47 ḥay-yəhwâ ûḇārûḵə ṣûrî wəyārum ’ĕlōhê ṣûr yišə‘î:

48 hā’ēl hannōṯēn nəqāmōṯ lî ûmwōrîḏ ‘ammîm t<sup>a</sup>ḥətēnî:

49 ûmwōṣî’î mē’ōyəḇāy ûmiqqāmay tərwōməmēnî mē’îš ḥămāsîm taṣṣîlēnî:

50 ‘al-kēn ’wōḏəḵā yəhwâ bagwōyim ûləšiməḵā ’ăzammēr:

51 maḡədîl miḡədwōl yəšû‘wōṯ maləkwō wə‘ōśeh-ḥeseḏ liməšîḥwō ləḏāwiḏ
ûləzarə‘wō ‘aḏ-‘wōlām: <sup>3</sup>f

------------------------------------------------------------------------

[Next: 2 Samuel (2 Shmuel) Chapter 23](sa2023.md)
