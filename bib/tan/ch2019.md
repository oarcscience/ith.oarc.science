[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2019)  [KJV](../kjv/ch2019)  [Sep](../sep/ch2019) 
[Vul](../vul/ch2019)   
  
[2 Chronicles (2 Divrey Yamim) Index](ch2)  
  [Previous](ch2018)  [Next](ch2020) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 19

‎<span id="001">1</span> ‏וַ֠יָּשָׁב יְהוֹשָׁפָ֨ט מֶֽלֶךְ־יְהוּדָ֧ה
אֶל־בֵּית֛וֹ בְּשָׁל֖וֹם לִֽירוּשָׁלִָֽם׃

‎<span id="002">2</span> ‏וַיֵּצֵ֣א אֶל־פָּנָ֗יו יֵה֣וּא בֶן־חֲנָ֘נִי֮
הַחֹזֶה֒ וַיֹּ֙אמֶר֙ אֶל־הַמֶּ֣לֶךְ יְהוֹשָׁפָ֔ט הֲלָרָשָׁ֣ע לַעְזֹ֔ר
וּלְשֹׂנְאֵ֥י יְהוָ֖ה תֶּאֱהָ֑ב וּבָזֹאת֙ עָלֶ֣יךָ קֶּ֔צֶף מִלִּפְנֵ֖י
יְהוָֽה׃

‎<span id="003">3</span> ‏אֲבָ֕ל דְּבָרִ֥ים טוֹבִ֖ים נִמְצְא֣וּ עִמָּ֑ךְ
כִּֽי־בִעַ֤רְתָּ הָאֲשֵׁרוֹת֙ מִן־הָאָ֔רֶץ וַהֲכִינ֥וֹתָ לְבָבְךָ֖
לִדְרֹ֥שׁ הָֽאֱלֹהִֽים׃

‎<span id="004">4</span> ‏וַיֵּ֥שֶׁב יְהוֹשָׁפָ֖ט בִּירוּשָׁלִָ֑ם
סוַיָּ֜שָׁב וַיֵּצֵ֣א בָעָ֗ם מִבְּאֵ֥ר שֶׁ֙בַע֙ עַד־הַ֣ר אֶפְרַ֔יִם
וַיְשִׁיבֵ֕ם אֶל־יְהוָ֖ה אֱלֹהֵ֥י אֲבוֹתֵיהֶֽם׃

‎<span id="005">5</span> ‏וַיַּעֲמֵ֨ד שֹֽׁפְטִ֜ים בָּאָ֗רֶץ
בְּכָל־עָרֵ֧י יְהוּדָ֛ה הַבְּצֻר֖וֹת לְעִ֥יר וָעִֽיר׃

‎<span id="006">6</span> ‏וַיֹּ֣אמֶר אֶל־הַשֹּֽׁפְטִ֗ים רְאוּ֙
מָֽה־אַתֶּ֣ם עֹשִׂ֔ים כִּ֣י לֹ֧א לְאָדָ֛ם תִּשְׁפְּט֖וּ כִּ֣י לַיהוָ֑ה
וְעִמָּכֶ֖ם בִּדְבַ֥ר מִשְׁפָּֽט׃

‎<span id="007">7</span> ‏וְעַתָּ֕ה יְהִ֥י<sup>3</sup> פַֽחַד־יְהוָ֖ה
עֲלֵיכֶ֑ם שִׁמְר֣וּ וַעֲשׂ֔וּ כִּֽי־אֵ֞ין עִם־יְהוָ֣ה אֱלֹהֵ֗ינוּ
עַוְלָ֛ה וּמַשֹּׂ֥א פָנִ֖ים וּמִקַּח־שֹֽׁחַד׃

‎<span id="008">8</span> ‏וְגַ֣ם בִּ֠ירוּשָׁלִַם הֶעֱמִ֨יד יְהוֹשָׁפָ֜ט
מִן־הַלְוִיִּ֣ם וְהַכֹּהֲנִ֗ים וּמֵרָאשֵׁ֤י הָאָבוֹת֙ לְיִשְׂרָאֵ֔ל
לְמִשְׁפַּ֥ט יְהוָ֖ה וְלָרִ֑יב וַיָּשֻׁ֖בוּ יְרוּשָׁלִָֽם׃

‎<span id="009">9</span> ‏וַיְצַ֥ו עֲלֵיהֶ֖ם לֵאמֹ֑ר כֹּ֤ה תַעֲשׂוּן֙
בְּיִרְאַ֣ת יְהוָ֔ה בֶּאֱמוּנָ֖ה וּבְלֵבָ֥ב שָׁלֵֽם׃

‎<span id="010">10</span> ‏וְכָל־רִיב֩ אֲשֶׁר־יָב֨וֹא עֲלֵיכֶ֜ם
מֵאֲחֵיכֶ֣ם׀ הַיֹּשְׁבִ֣ים בְּעָרֵיהֶ֗ם בֵּֽין־דָּ֣ם׀ לְדָם֮
בֵּין־תּוֹרָ֣ה לְמִצְוָה֮ לְחֻקִּ֣ים וּלְמִשְׁפָּטִים֒ וְהִזְהַרְתֶּ֣ם
אֹתָ֔ם וְלֹ֤א יֶאְשְׁמוּ֙ לַיהוָ֔ה וְהָֽיָה־קֶ֥צֶף עֲלֵיכֶ֖ם
וְעַל־אֲחֵיכֶ֑ם כֹּ֥ה תַעֲשׂ֖וּן וְלֹ֥א תֶאְשָֽׁמוּ׃

‎<span id="011">11</span> ‏וְהִנֵּ֡ה אֲמַרְיָ֣הוּ כֹהֵן֩ הָרֹ֨אשׁ
עֲלֵיכֶ֜ם לְכֹ֣ל דְּבַר־יְהוָ֗ה וּזְבַדְיָ֨הוּ בֶן־יִשְׁמָעֵ֜אל
הַנָּגִ֤יד לְבֵית־יְהוּדָה֙ לְכֹ֣ל דְּבַר־הַמֶּ֔לֶךְ וְשֹׁטְרִ֥ים
הַלְוִיִּ֖ם לִפְנֵיכֶ֑ם חִזְק֣וּ וַעֲשׂ֔וּ וִיהִ֥י יְהוָ֖ה עִם־הַטּֽוֹב׃
פ

1 wayyāšāḇ yəhwōšāfāṭ meleḵə-yəhûḏâ ’el-bêṯwō bəšālwōm lîrûšālāim:

2 wayyēṣē’ ’el-pānāyw yēhû’ ḇen-ḥănānî h<sup>a</sup>ḥōzeh wayyō’mer
’el-hammeleḵə yəhwōšāfāṭ hălārāšā‘ l<sup>a</sup>‘əzōr ûləśōnə’ê yəhwâ
te’ĕhāḇ ûḇāzō’ṯ ‘āleyḵā qqeṣef millifənê yəhwâ:

3 ’ăḇāl dəḇārîm ṭwōḇîm niməṣə’û ‘immāḵə kî-ḇi‘arətā hā’ăšērwōṯ
min-hā’āreṣ wahăḵînwōṯā ləḇāḇəḵā liḏərōš hā’ĕlōhîm:

4 wayyēšeḇ yəhwōšāfāṭ bîrûšālāim swayyāšāḇ wayyēṣē’ ḇā‘ām mibə’ēr
šeḇ<sup>a</sup>‘ ‘aḏ-har ’efərayim wayəšîḇēm ’el-yəhwâ ’ĕlōhê
’ăḇwōṯêhem:

5 wayy<sup>a</sup>‘ămēḏ šōfəṭîm bā’āreṣ bəḵāl-‘ārê yəhûḏâ habəṣurwōṯ
lə‘îr wā‘îr:

6 wayyō’mer ’el-haššōfəṭîm rə’û mâ-’atem ‘ōśîm kî lō’ lə’āḏām tišəpəṭû
kî layhwâ wə‘immāḵem biḏəḇar mišəpāṭ:

7 wə‘atâ yəhî<sup>3</sup> f<sup>a</sup>ḥaḏ-yəhwâ ‘ălêḵem šimərû
w<sup>a</sup>‘ăśû kî-’ên ‘im-yəhwâ ’ĕlōhênû ‘awəlâ ûmaśśō’ fānîm
ûmiqq<sup>a</sup>ḥ-šōḥaḏ:

8 wəḡam bîrûšālaim he‘ĕmîḏ yəhwōšāfāṭ min-haləwîyim wəhakōhănîm ûmērā’šê
hā’āḇwōṯ ləyiśərā’ēl ləmišəpaṭ yəhwâ wəlārîḇ wayyāšuḇû yərûšālāim:

9 wayəṣaw ‘ălêhem lē’mōr kōh ṯ<sup>a</sup>‘ăśûn bəyirə’aṯ yəhwâ be’ĕmûnâ
ûḇəlēḇāḇ šālēm:

10 wəḵāl-rîḇ ’ăšer-yāḇwō’ ‘ălêḵem mē’ăḥêḵem\| hayyōšəḇîm bə‘ārêhem
bên-dām\| ləḏām bên-twōrâ ləmiṣəwâ ləḥuqqîm ûləmišəpāṭîm wəhizəharətem
’ōṯām wəlō’ ye’əšəmû layhwâ wəhāyâ-qeṣef ‘ălêḵem wə‘al-’ăḥêḵem kōh
ṯ<sup>a</sup>‘ăśûn wəlō’ ṯe’əšāmû:

11 wəhinnēh ’ămarəyâû ḵōhēn hārō’š ‘ălêḵem ləḵōl dəḇar-yəhwâ ûzəḇaḏəyâû
ḇen-yišəmā‘ē’l hannāḡîḏ ləḇêṯ-yəhûḏâ ləḵōl dəḇar-hammeleḵə wəšōṭərîm
haləwîyim lifənêḵem ḥizəqû w<sup>a</sup>‘ăśû wîhî yəhwâ ‘im-haṭṭwōḇ: f

------------------------------------------------------------------------

[Next: 2 Chronicles (2 Divrey Yamim) Chapter 20](ch2020)
