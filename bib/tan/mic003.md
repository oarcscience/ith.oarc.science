[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/mic003)  [KJV](../kjv/mic003)  [Sep](../sep/mic003) 
[Vul](../vul/mic003)   
  
[Micah (Mikhah) Index](mic)  
  [Previous](mic002)  [Next](mic004) 

------------------------------------------------------------------------

### Tanach (Hebrew): Micah (Mikhah) Chapter 3

‎<span id="001">1</span> ‏וָאֹמַ֗ר שִׁמְעוּ־נָא֙ רָאשֵׁ֣י יַעֲקֹ֔ב
וּקְצִינֵ֖י בֵּ֣ית יִשְׂרָאֵ֑ל הֲל֣וֹא לָכֶ֔ם לָדַ֖עַת
אֶת־הַמִּשְׁפָּֽט׃

‎<span id="002">2</span> ‏שֹׂ֥נְאֵי ט֖וֹב וְאֹ֣הֲבֵי רעה רָ֑ע גֹּזְלֵ֤י
עוֹרָם֙ מֵֽעֲלֵיהֶ֔ם וּשְׁאֵרָ֖ם מֵעַ֥ל עַצְמוֹתָֽם׃

‎<span id="003">3</span> ‏וַאֲשֶׁ֣ר אָכְלוּ֮ שְׁאֵ֣ר עַמִּי֒ וְעוֹרָם֙
מֵעֲלֵיהֶ֣ם הִפְשִׁ֔יטוּ וְאֶת־עַצְמֹֽתֵיהֶ֖ם פִּצֵּ֑חוּ וּפָרְשׂוּ֙
כַּאֲשֶׁ֣ר בַּסִּ֔יר וּכְבָשָׂ֖ר בְּת֥וֹךְ קַלָּֽחַת׃

‎<span id="004">4</span> ‏אָ֚ז יִזְעֲק֣וּ אֶל־יְהוָ֔ה וְלֹ֥א יַעֲנֶ֖ה
אוֹתָ֑ם וְיַסְתֵּ֨ר פָּנָ֤יו מֵהֶם֙ בָּעֵ֣ת הַהִ֔יא כַּאֲשֶׁ֥ר הֵרֵ֖עוּ
מַעַלְלֵיהֶֽם׃ פ

‎<span id="005">5</span> ‏כֹּ֚ה אָמַ֣ר יְהוָ֔ה עַל־הַנְּבִיאִ֖ים
הַמַּתְעִ֣ים אֶת־עַמִּ֑י הַנֹּשְׁכִ֤ים בְּשִׁנֵּיהֶם֙ וְקָרְא֣וּ
שָׁל֔וֹם וַאֲשֶׁר֙ לֹא־יִתֵּ֣ן עַל־פִּיהֶ֔ם וְקִדְּשׁ֥וּ עָלָ֖יו
מִלְחָמָֽה׃

‎<span id="006">6</span> ‏לָכֵ֞ן לַ֤יְלָה לָכֶם֙ מֵֽחָז֔וֹן וְחָשְׁכָ֥ה
לָכֶ֖ם מִקְּסֹ֑ם וּבָ֤אָה הַשֶּׁ֙מֶשׁ֙ עַל־הַנְּבִיאִ֔ים וְקָדַ֥ר
עֲלֵיהֶ֖ם הַיּֽוֹם׃

‎<span id="007">7</span> ‏וּבֹ֣שׁוּ<sup>3</sup> הַחֹזִ֗ים וְחָֽפְרוּ֙
הַקֹּ֣סְמִ֔ים וְעָט֥וּ עַל־שָׂפָ֖ם כֻּלָּ֑ם כִּ֛י אֵ֥ין מַעֲנֵ֖ה
אֱלֹהִֽים׃

‎<span id="008">8</span> ‏וְאוּלָ֗ם אָנֹכִ֞י מָלֵ֤אתִי כֹ֙חַ֙ אֶת־ר֣וּחַ
יְהוָ֔ה וּמִשְׁפָּ֖ט וּגְבוּרָ֑ה לְהַגִּ֤יד לְיַֽעֲקֹב֙ פִּשְׁע֔וֹ
וּלְיִשְׂרָאֵ֖ל חַטָּאתֽוֹ׃ ס

‎<span id="009">9</span> ‏שִׁמְעוּ־נָ֣א זֹ֗את רָאשֵׁי֙ בֵּ֣ית יַעֲקֹ֔ב
וּקְצִינֵ֖י בֵּ֣ית יִשְׂרָאֵ֑ל הַֽמֲתַעֲבִ֣ים מִשְׁפָּ֔ט וְאֵ֥ת
כָּל־הַיְשָׁרָ֖ה יְעַקֵּֽשׁוּ׃

‎<span id="010">10</span> ‏בֹּנֶ֥ה צִיּ֖וֹן בְּדָמִ֑ים וִירוּשָׁלִַ֖ם
בְּעַוְלָֽה׃

‎<span id="011">11</span> ‏רָאשֶׁ֣יהָ׀ בְּשֹׁ֣חַד יִשְׁפֹּ֗טוּ
וְכֹהֲנֶ֙יהָ֙ בִּמְחִ֣יר יוֹר֔וּ וּנְבִיאֶ֖יהָ בְּכֶ֣סֶף יִקְסֹ֑מוּ
וְעַל־יְהוָה֙ יִשָּׁעֵ֣נוּ לֵאמֹ֔ר הֲל֤וֹא יְהוָה֙ בְּקִרְבֵּ֔נוּ
לֹֽא־תָב֥וֹא עָלֵ֖ינוּ רָעָֽה׃

‎<span id="012">12</span> ‏לָכֵן֙ בִּגְלַלְכֶ֔ם צִיּ֖וֹן שָׂדֶ֣ה
תֵֽחָרֵ֑שׁ וִירוּשָׁלִַ֙ם֙ עִיִּ֣ין תִּֽהְיֶ֔ה וְהַ֥ר הַבַּ֖יִת
לְבָמ֥וֹת יָֽעַר׃ פ

1 wā’ōmar šimə‘û-nā’ rā’šê y<sup>a</sup>‘ăqōḇ ûqəṣînê bêṯ yiśərā’ēl
hălwō’ lāḵem lāḏ<sup>a</sup>‘aṯ ’eṯ-hammišəpāṭ:

2 śōnə’ê ṭwōḇ wə’ōhăḇê rā‘â rā‘ gōzəlê ‘wōrām mē‘ălêhem ûšə’ērām mē‘al
‘aṣəmwōṯām:

3 wa’ăšer ’āḵəlû šə’ēr ‘ammî wə‘wōrām mē‘ălêhem hifəšîṭû
wə’eṯ-‘aṣəmōṯêhem piṣṣēḥû ûfārəśû ka’ăšer bassîr ûḵəḇāśār bəṯwōḵə
qallāḥaṯ:

4 ’āz yizə‘ăqû ’el-yəhwâ wəlō’ y<sup>a</sup>‘ăneh ’wōṯām wəyasətēr
pānāyw mēhem bā‘ēṯ hahî’ ka’ăšer hērē‘û m<sup>a</sup>‘aləlêhem: f

5 kōh ’āmar yəhwâ ‘al-hannəḇî’îm hammaṯə‘îm ’eṯ-‘ammî hannōšəḵîm
bəšinnêhem wəqārə’û šālwōm wa’ăšer lō’-yitēn ‘al-pîhem wəqidəšû ‘ālāyw
miləḥāmâ:

6 lāḵēn layəlâ lāḵem mēḥāzwōn wəḥāšəḵâ lāḵem miqqəsōm ûḇā’â haššemeš
‘al-hannəḇî’îm wəqāḏar ‘ălêhem hayywōm:

7 ûḇōšû<sup>3</sup> h<sup>a</sup>ḥōzîm wəḥāfərû haqqōsəmîm wə‘āṭû
‘al-śāfām kullām kî ’ên m<sup>a</sup>‘ănēh ’ĕlōhîm:

8 wə’ûlām ’ānōḵî mālē’ṯî ḵōḥa ’eṯ-rûḥa yəhwâ ûmišəpāṭ ûḡəḇûrâ ləhagîḏ
ləy<sup>a</sup>‘ăqōḇ pišə‘wō ûləyiśərā’ēl ḥaṭṭā’ṯwō: s

9 šimə‘û-nā’ zō’ṯ rā’šê bêṯ y<sup>a</sup>‘ăqōḇ ûqəṣînê bêṯ yiśərā’ēl
hamăṯ<sup>a</sup>‘ăḇîm mišəpāṭ wə’ēṯ kāl-hayəšārâ yə‘aqqēšû:

10 bōneh ṣîywōn bəḏāmîm wîrûšālaim bə‘awəlâ:

11 rā’šeyhā\| bəšōḥaḏ yišəpōṭû wəḵōhăneyhā biməḥîr ywōrû ûnəḇî’eyhā
bəḵesef yiqəsōmû wə‘al-yəhwâ yiššā‘ēnû lē’mōr hălwō’ yəhwâ bəqirəbēnû
lō’-ṯāḇwō’ ‘ālênû rā‘â:

12 lāḵēn biḡəlaləḵem ṣîywōn śāḏeh ṯēḥārēš wîrûšālaim ‘îyîn tihəyeh wəhar
habayiṯ ləḇāmwōṯ yā‘ar: f

------------------------------------------------------------------------

[Next: Micah (Mikhah) Chapter 4](mic004)
