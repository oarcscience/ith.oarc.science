[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2030)  [KJV](../kjv/ch2030)  [Sep](../sep/ch2030.md) 
[Vul](../vul/ch2030.md)   
  
[2 Chronicles (2 Divrey Yamim) Index](ch2.md)  
  [Previous](ch2029)  [Next](ch2031.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 30

‎<span id="001">1</span> ‏וַיִּשְׁלַ֨ח יְחִזְקִיָּ֜הוּ
עַל־כָּל־יִשְׂרָאֵ֣ל וִֽיהוּדָ֗ה וְגַֽם־אִגְּרוֹת֙ כָּתַב֙
עַל־אֶפְרַ֣יִם וּמְנַשֶּׁ֔ה לָב֥וֹא לְבֵית־יְהוָ֖ה בִּֽירוּשָׁלִָ֑ם
לַעֲשׂ֣וֹת פֶּ֔סַח לַיהוָ֖ה אֱלֹהֵ֥י יִשְׂרָאֵֽל׃

‎<span id="002">2</span> ‏וַיִּוָּעַ֨ץ הַמֶּ֧לֶךְ וְשָׂרָ֛יו
וְכָל־הַקָּהָ֖ל בִּירוּשָׁלִָ֑ם לַעֲשׂ֥וֹת הַפֶּ֖סַח בַּחֹ֥דֶשׁ
הַשֵּׁנִֽי׃

‎<span id="003">3</span> ‏כִּ֣י לֹ֧א יָכְל֛וּ לַעֲשֹׂת֖וֹ בָּעֵ֣ת
הַהִ֑יא כִּ֤י הַכֹּהֲנִים֙ לֹֽא־הִתְקַדְּשׁ֣וּ לְמַדַּ֔י וְהָעָ֖ם
לֹא־נֶאֶסְפ֖וּ לִֽירוּשָׁלִָֽם׃

‎<span id="004">4</span> ‏וַיִּישַׁ֥ר הַדָּבָ֖ר בְּעֵינֵ֣י הַמֶּ֑לֶךְ
וּבְעֵינֵ֖י כָּל־הַקָּהָֽל׃

‎<span id="005">5</span> ‏וַיַּֽעֲמִ֣ידוּ דָבָ֗ר לְהַעֲבִ֨יר ק֤וֹל
בְּכָל־יִשְׂרָאֵל֙ מִבְּאֵֽר־שֶׁ֣בַע וְעַד־דָּ֔ן לָב֞וֹא לַעֲשׂ֥וֹת
פֶּ֛סַח לַיהוָ֥ה אֱלֹהֵֽי־יִשְׂרָאֵ֖ל בִּירוּשָׁלִָ֑ם כִּ֣י לֹ֥א לָרֹ֛ב
עָשׂ֖וּ כַּכָּתֽוּב׃

‎<span id="006">6</span> ‏וַיֵּלְכוּ֩ הָרָצִ֨ים בָּֽאִגְּר֜וֹת מִיַּ֧ד
הַמֶּ֣לֶךְ וְשָׂרָ֗יו בְּכָל־יִשְׂרָאֵל֙ וִֽיהוּדָ֔ה וּכְמִצְוַ֥ת
הַמֶּ֖לֶךְ לֵאמֹ֑ר בְּנֵ֣י יִשְׂרָאֵ֗ל שׁ֤וּבוּ<sup>1</sup> אֶל־יְהוָ֗ה
אֱלֹהֵי֙ אַבְרָהָם֙ יִצְחָ֣ק וְיִשְׂרָאֵ֔ל וְיָשֹׁב֙ אֶל־הַפְּלֵיטָ֔ה
הַנִּשְׁאֶ֣רֶת לָכֶ֔ם מִכַּ֖ף מַלְכֵ֥י אַשּֽׁוּר׃

‎<span id="007">7</span> ‏וְאַל־תִּֽהְי֗וּ כַּאֲבֽוֹתֵיכֶם֙
וְכַ֣אֲחֵיכֶ֔ם אֲשֶׁ֣ר מָעֲל֔וּ בַּיהוָ֖ה אֱלֹהֵ֣י אֲבוֹתֵיהֶ֑ם
וַיִּתְּנֵ֣ם לְשַׁמָּ֔ה כַּאֲשֶׁ֖ר אַתֶּ֥ם רֹאִֽים׃

‎<span id="008">8</span> ‏עַתָּ֕ה אַל־תַּקְשׁ֥וּ עָרְפְּכֶ֖ם
כַּאֲבוֹתֵיכֶ֑ם תְּנוּ־יָ֣ד לַיהוָ֗ה וּבֹ֤אוּ לְמִקְדָּשׁוֹ֙ אֲשֶׁ֣ר
הִקְדִּ֣ישׁ לְעוֹלָ֔ם וְעִבְדוּ֙ אֶת־יְהוָ֣ה אֱלֹהֵיכֶ֔ם וְיָשֹׁ֥ב
מִכֶּ֖ם חֲר֥וֹן אַפּֽוֹ׃

‎<span id="009">9</span> ‏כִּ֣י בְשׁוּבְכֶ֞ם עַל־יְהוָ֗ה אֲחֵיכֶ֨ם
וּבְנֵיכֶ֤ם לְרַחֲמִים֙ לִפְנֵ֣י שֽׁוֹבֵיהֶ֔ם וְלָשׁ֖וּב לָאָ֣רֶץ
הַזֹּ֑את כִּֽי־חַנּ֤וּן וְרַחוּם֙ יְהוָ֣ה אֱלֹהֵיכֶ֔ם וְלֹא־יָסִ֤יר
פָּנִים֙ מִכֶּ֔ם אִם־תָּשׁ֖וּבוּ אֵלָֽיו׃ פ

‎<span id="010">10</span> ‏וַיִּֽהְי֨וּ הָרָצִ֜ים עֹבְרִ֨ים מֵעִ֧יר׀
לָעִ֛יר בְּאֶֽרֶץ־אֶפְרַ֥יִם וּמְנַשֶּׁ֖ה וְעַד־זְבֻל֑וּן וַיִּֽהְיוּ֙
מַשְׂחִיקִ֣ים עֲלֵיהֶ֔ם וּמַלְעִגִ֖ים בָּֽם׃

‎<span id="011">11</span> ‏אַךְ־אֲנָשִׁ֛ים מֵאָשֵׁ֥ר וּמְנַשֶּׁ֖ה
וּמִזְּבֻל֑וּן נִֽכְנְע֔וּ וַיָּבֹ֖אוּ לִירוּשָׁלִָֽם׃

‎<span id="012">12</span> ‏גַּ֣ם בִּיהוּדָ֗ה הָֽיְתָה֙ יַ֣ד הָאֱלֹהִ֔ים
לָתֵ֥ת לָהֶ֖ם לֵ֣ב אֶחָ֑ד לַעֲשׂ֞וֹת מִצְוַ֥ת הַמֶּ֛לֶךְ וְהַשָּׂרִ֖ים
בִּדְבַ֥ר יְהוָֽה׃

‎<span id="013">13</span> ‏וַיֵּֽאָסְפ֤וּ יְרוּשָׁלִַ֙ם֙ עַם־רָ֔ב
לַעֲשׂ֛וֹת אֶת־חַ֥ג הַמַּצּ֖וֹת בַּחֹ֣דֶשׁ הַשֵּׁנִ֑י קָהָ֖ל לָרֹ֥ב
מְאֹֽד׃

‎<span id="014">14</span> ‏וַיָּקֻ֕מוּ וַיָּסִ֙ירוּ֙
אֶת־הַֽמִּזְבְּח֔וֹת אֲשֶׁ֖ר בִּירוּשָׁלִָ֑ם וְאֵ֤ת כָּל־הַֽמְקַטְּרוֹת֙
הֵסִ֔ירוּ וַיַּשְׁלִ֖יכוּ לְנַ֥חַל קִדְרֽוֹן׃

‎<span id="015">15</span> ‏וַיִּשְׁחֲט֣וּ הַפֶּ֔סַח בְּאַרְבָּעָ֥ה
עָשָׂ֖ר לַחֹ֣דֶשׁ הַשֵּׁנִ֑י וְהַכֹּהֲנִ֨ים וְהַלְוִיִּ֤ם נִכְלְמוּ֙
וַיִּֽתְקַדְּשׁ֔וּ וַיָּבִ֥יאוּ עֹל֖וֹת בֵּ֥ית יְהוָֽה׃

‎<span id="016">16</span> ‏וַיַּֽעַמְד֤וּ עַל־עָמְדָם֙ כְּמִשְׁפָּטָ֔ם
כְּתוֹרַ֖ת מֹשֶׁ֣ה אִישׁ־הָאֱלֹהִ֑ים הַכֹּֽהֲנִים֙ זֹרְקִ֣ים אֶת־הַדָּ֔ם
מִיַּ֖ד הַלְוִיִּֽם׃

‎<span id="017">17</span> ‏כִּי־רַבַּ֥ת בַּקָּהָ֖ל אֲשֶׁ֣ר
לֹא־הִתְקַדָּ֑שׁוּ וְהַלְוִיִּ֞ם עַל־שְׁחִיטַ֣ת הַפְּסָחִ֗ים לְכֹל֙ לֹ֣א
טָה֔וֹר לְהַקְדִּ֖ישׁ לַיהוָֽה׃

‎<span id="018">18</span> ‏כִּ֣י מַרְבִּ֣ית הָעָ֡ם רַ֠בַּת מֵֽאֶפְרַ֨יִם
וּמְנַשֶּׁ֜ה יִשָּׂשכָ֤ר וּזְבֻלוּן֙ לֹ֣א הִטֶּהָ֔רוּ כִּֽי־אָכְל֥וּ
אֶת־הַפֶּ֖סַח בְּלֹ֣א כַכָּת֑וּב כִּי֩ הִתְפַּלֵּ֨ל יְחִזְקִיָּ֤הוּ
עֲלֵיהֶם֙ לֵאמֹ֔ר יְהוָ֥ה הַטּ֖וֹב יְכַפֵּ֥ר בְּעַֽד׃

‎<span id="019">19</span> ‏כָּל־לְבָב֣וֹ הֵכִ֔ין לִדְר֛וֹשׁ הָאֱלֹהִ֥ים׀
יְהוָ֖ה אֱלֹהֵ֣י אֲבוֹתָ֑יו וְלֹ֖א כְּטָהֳרַ֥ת הַקֹּֽדֶשׁ׃ ס

‎<span id="020">20</span> ‏וַיִּשְׁמַ֤ע יְהוָה֙ אֶל־יְחִזְקִיָּ֔הוּ
וַיִּרְפָּ֖א אֶת־הָעָֽם׃ ס

‎<span id="021">21</span> ‏וַיַּעֲשׂ֣וּ בְנֵֽי־יִ֠שְׂרָאֵל
הַנִּמְצְאִ֨ים בִּירוּשָׁלִַ֜ם אֶת־חַ֧ג הַמַּצּ֛וֹת שִׁבְעַ֥ת יָמִ֖ים
בְּשִׂמְחָ֣ה גְדוֹלָ֑ה וּֽמְהַלְלִ֣ים לַ֠יהוָה י֣וֹם׀ בְּי֞וֹם
הַלְוִיִּ֧ם וְהַכֹּהֲנִ֛ים בִּכְלֵי־עֹ֖ז לַיהוָֽה׃ ס

‎<span id="022">22</span> ‏וַיְדַבֵּ֣ר יְחִזְקִיָּ֗הוּ עַל־לֵב֙
כָּל־הַלְוִיִּ֔ם הַמַּשְׂכִּילִ֥ים שֵֽׂכֶל־ט֖וֹב לַיהוָ֑ה וַיֹּאכְל֤וּ
אֶת־הַמּוֹעֵד֙ שִׁבְעַ֣ת הַיָּמִ֔ים מְזַבְּחִים֙ זִבְחֵ֣י שְׁלָמִ֔ים
וּמִ֨תְוַדִּ֔ים לַיהוָ֖ה אֱלֹהֵ֥י אֲבוֹתֵיהֶֽם׃ ס

‎<span id="023">23</span> ‏וַיִּוָּֽעֲצוּ֙ כָּל־הַקָּהָ֔ל לַעֲשׂ֕וֹת
שִׁבְעַ֥ת יָמִ֖ים אֲחֵרִ֑ים וַיַּֽעֲשׂ֥וּ שִׁבְעַת־יָמִ֖ים שִׂמְחָֽה׃

‎<span id="024">24</span> ‏כִּ֣י חִזְקִיָּ֣הוּ מֶֽלֶךְ־יְ֠הוּדָה הֵרִ֨ים
לַקָּהָ֜ל אֶ֣לֶף פָּרִים֮ וְשִׁבְעַ֣ת אֲלָפִ֣ים צֹאן֒ סוְהַשָּׂרִ֞ים
הֵרִ֤ימוּ לַקָּהָל֙ פָּרִ֣ים אֶ֔לֶף וְצֹ֖אן עֲשֶׂ֣רֶת אֲלָפִ֑ים
וַיִּֽתְקַדְּשׁ֥וּ כֹהֲנִ֖ים לָרֹֽב׃

‎<span id="025">25</span> ‏וַֽיִּשְׂמְח֣וּ׀ כָּל־קְהַ֣ל יְהוּדָ֗ה
וְהַכֹּהֲנִים֙ וְהַלְוִיִּ֔ם וְכָל־הַקָּהָ֖ל הַבָּאִ֣ים מִיִּשְׂרָאֵ֑ל
וְהַגֵּרִ֗ים הַבָּאִים֙ מֵאֶ֣רֶץ יִשְׂרָאֵ֔ל וְהַיּוֹשְׁבִ֖ים
בִּיהוּדָֽה׃

‎<span id="026">26</span> ‏וַתְּהִ֥י שִׂמְחָֽה־גְדוֹלָ֖ה
בִּֽירוּשָׁלִָ֑ם כִּ֠י מִימֵ֞י שְׁלֹמֹ֤ה בֶן־דָּוִיד֙ מֶ֣לֶךְ
יִשְׂרָאֵ֔ל לֹ֥א כָזֹ֖את בִּירוּשָׁלִָֽם׃ ס

‎<span id="027">27</span> ‏וַיָּקֻ֜מוּ הַכֹּהֲנִ֤ים הַלְוִיִּם֙
וַיְבָרֲכ֣וּ אֶת־הָעָ֔ם וַיִּשָּׁמַ֖ע בְּקוֹלָ֑ם וַתָּב֧וֹא תְפִלָּתָ֛ם
לִמְע֥וֹן קָדְשׁ֖וֹ לַשָּׁמָֽיִם׃ פ

1 wayyišəl<sup>a</sup>ḥ yəḥizəqîyâû ‘al-kāl-yiśərā’ēl wîhûḏâ
wəḡam-’igərwōṯ kāṯaḇ ‘al-’efərayim ûmənaššeh lāḇwō’ ləḇêṯ-yəhwâ
bîrûšālāim l<sup>a</sup>‘ăśwōṯ pes<sup>a</sup>ḥ layhwâ ’ĕlōhê yiśərā’ēl:

2 wayyiûā‘aṣ hammeleḵə wəśārāyw wəḵāl-haqqâāl bîrûšālāim
l<sup>a</sup>‘ăśwōṯ hapes<sup>a</sup>ḥ b<sup>a</sup>ḥōḏeš haššēnî:

3 kî lō’ yāḵəlû l<sup>a</sup>‘ăśōṯwō bā‘ēṯ hahî’ kî hakōhănîm
lō’-hiṯəqadəšû ləmaday wəhā‘ām lō’-ne’esəfû lîrûšālāim:

4 wayyîšar hadāḇār bə‘ênê hammeleḵə ûḇə‘ênê kāl-haqqâāl:

5 wayy<sup>a</sup>‘ămîḏû ḏāḇār ləh<sup>a</sup>‘ăḇîr qwōl bəḵāl-yiśərā’ēl
mibə’ēr-šeḇ<sup>a</sup>‘ wə‘aḏ-dān lāḇwō’ l<sup>a</sup>‘ăśwōṯ
pes<sup>a</sup>ḥ layhwâ ’ĕlōhê-yiśərā’ēl bîrûšālāim kî lō’ lārōḇ ‘āśû
kakāṯûḇ:

6 wayyēləḵû hārāṣîm bā’igərwōṯ mîyaḏ hammeleḵə wəśārāyw bəḵāl-yiśərā’ēl
wîhûḏâ ûḵəmiṣəwaṯ hammeleḵə lē’mōr bənê yiśərā’ēl šûḇû<sup>1</sup>
’el-yəhwâ ’ĕlōhê ’aḇərâām yiṣəḥāq wəyiśərā’ēl wəyāšōḇ ’el-hapəlêṭâ
hannišə’ereṯ lāḵem mikaf maləḵê ’aššûr:

7 wə’al-tihəyû ka’ăḇwōṯêḵem wəḵa’ăḥêḵem ’ăšer mā‘ălû bayhwâ ’ĕlōhê
’ăḇwōṯêhem wayyitənēm ləšammâ ka’ăšer ’atem rō’îm:

8 ‘atâ ’al-taqəšû ‘ārəpəḵem ka’ăḇwōṯêḵem tənû-yāḏ layhwâ ûḇō’û
ləmiqədāšwō ’ăšer hiqədîš lə‘wōlām wə‘iḇəḏû ’eṯ-yəhwâ ’ĕlōhêḵem wəyāšōḇ
mikem ḥărwōn ’apwō:

9 kî ḇəšûḇəḵem ‘al-yəhwâ ’ăḥêḵem ûḇənêḵem lər<sup>a</sup>ḥămîm lifənê
šwōḇêhem wəlāšûḇ lā’āreṣ hazzō’ṯ kî-ḥannûn wər<sup>a</sup>ḥûm yəhwâ
’ĕlōhêḵem wəlō’-yāsîr pānîm mikem ’im-tāšûḇû ’ēlāyw: f

10 wayyihəyû hārāṣîm ‘ōḇərîm mē‘îr\| lā‘îr bə’ereṣ-’efərayim ûmənaššeh
wə‘aḏ-zəḇulûn wayyihəyû maśəḥîqîm ‘ălêhem ûmalə‘iḡîm bām:

11 ’aḵə-’ănāšîm mē’āšēr ûmənaššeh ûmizzəḇulûn niḵənə‘û wayyāḇō’û
lîrûšālāim:

12 gam bîhûḏâ hāyəṯâ yaḏ hā’ĕlōhîm lāṯēṯ lâem lēḇ ’eḥāḏ
l<sup>a</sup>‘ăśwōṯ miṣəwaṯ hammeleḵə wəhaśśārîm biḏəḇar yəhwâ:

13 wayyē’āsəfû yərûšālaim ‘am-rāḇ l<sup>a</sup>‘ăśwōṯ ’eṯ-ḥaḡ hammaṣṣwōṯ
b<sup>a</sup>ḥōḏeš haššēnî qâāl lārōḇ mə’ōḏ:

14 wayyāqumû wayyāsîrû ’eṯ-hammizəbəḥwōṯ ’ăšer bîrûšālāim wə’ēṯ
kāl-haməqaṭṭərwōṯ hēsîrû wayyašəlîḵû lən<sup>a</sup>ḥal qiḏərwōn:

15 wayyišəḥăṭû hapes<sup>a</sup>ḥ bə’arəbā‘â ‘āśār l<sup>a</sup>ḥōḏeš
haššēnî wəhakōhănîm wəhaləwîyim niḵələmû wayyiṯəqadəšû wayyāḇî’û ‘ōlwōṯ
bêṯ yəhwâ:

16 wayy<sup>a</sup>‘aməḏû ‘al-‘āməḏām kəmišəpāṭām kəṯwōraṯ mōšeh
’îš-hā’ĕlōhîm hakōhănîm zōrəqîm ’eṯ-hadām mîyaḏ haləwîyim:

17 kî-rabaṯ baqqâāl ’ăšer lō’-hiṯəqadāšû wəhaləwîyim ‘al-šəḥîṭaṯ
hapəsāḥîm ləḵōl lō’ ṭâwōr ləhaqədîš layhwâ:

18 kî marəbîṯ hā‘ām rabaṯ mē’efərayim ûmənaššeh yiśśāsḵār ûzəḇulûn lō’
hiṭṭehārû kî-’āḵəlû ’eṯ-hapes<sup>a</sup>ḥ bəlō’ ḵakāṯûḇ kî hiṯəpallēl
yəḥizəqîyâû ‘ălêhem lē’mōr yəhwâ haṭṭwōḇ yəḵapēr bə‘aḏ:

19 kāl-ləḇāḇwō hēḵîn liḏərwōš hā’ĕlōhîm\| yəhwâ ’ĕlōhê ’ăḇwōṯāyw wəlō’
kəṭâŏraṯ haqqōḏeš: s

20 wayyišəm<sup>a</sup>‘ yəhwâ ’el-yəḥizəqîyâû wayyirəpā’ ’eṯ-hā‘ām: s

21 wayy<sup>a</sup>‘ăśû ḇənê-yiśərā’ēl hanniməṣə’îm bîrûšālaim ’eṯ-ḥaḡ
hammaṣṣwōṯ šiḇə‘aṯ yāmîm bəśiməḥâ ḡəḏwōlâ ûməhaləlîm layhwâ ywōm\|
bəywōm haləwîyim wəhakōhănîm biḵəlê-‘ōz layhwâ: s

22 wayəḏabēr yəḥizəqîyâû ‘al-lēḇ kāl-haləwîyim hammaśəkîlîm śēḵel-ṭwōḇ
layhwâ wayyō’ḵəlû ’eṯ-hammwō‘ēḏ šiḇə‘aṯ hayyāmîm məzabəḥîm ziḇəḥê
šəlāmîm ûmiṯəwadîm layhwâ ’ĕlōhê ’ăḇwōṯêhem: s

23 wayyiûā‘ăṣû kāl-haqqâāl l<sup>a</sup>‘ăśwōṯ šiḇə‘aṯ yāmîm ’ăḥērîm
wayy<sup>a</sup>‘ăśû šiḇə‘aṯ-yāmîm śiməḥâ:

24 kî ḥizəqîyâû meleḵə-yəhûḏâ hērîm laqqâāl ’elef pārîm wəšiḇə‘aṯ
’ălāfîm ṣō’n swəhaśśārîm hērîmû laqqâāl pārîm ’elef wəṣō’n ‘ăśereṯ
’ălāfîm wayyiṯəqadəšû ḵōhănîm lārōḇ:

25 wayyiśəməḥû\| kāl-qəhal yəhûḏâ wəhakōhănîm wəhaləwîyim wəḵāl-haqqâāl
habā’îm mîyiśərā’ēl wəhagērîm habā’îm mē’ereṣ yiśərā’ēl wəhayywōšəḇîm
bîhûḏâ:

26 watəhî śiməḥâ-ḡəḏwōlâ bîrûšālāim kî mîmê šəlōmōh ḇen-dāwîḏ meleḵə
yiśərā’ēl lō’ ḵāzō’ṯ bîrûšālāim: s

27 wayyāqumû hakōhănîm haləwîyim wayəḇārăḵû ’eṯ-hā‘ām
wayyiššām<sup>a</sup>‘ bəqwōlām watāḇwō’ ṯəfillāṯām limə‘wōn qāḏəšwō
laššāmāyim: f

------------------------------------------------------------------------

[Next: 2 Chronicles (2 Divrey Yamim) Chapter 31](ch2031.md)
