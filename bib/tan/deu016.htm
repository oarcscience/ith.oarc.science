<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu016.htm">Polyglot</A>&nbsp;
<A HREF="../kjv/deu016.htm">KJV</A>&nbsp;
<A HREF="../sep/deu016.htm">Sep</A>&nbsp;
<A HREF="../vul/deu016.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu015.htm">Previous</A>&nbsp;
<A HREF="deu017.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 16</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שָׁמוֹר֙ אֶת־חֹ֣דֶשׁ הָאָבִ֔יב וְעָשִׂ֣יתָ פֶּ֔סַח לַיהוָ֖ה אֱלֹהֶ֑יךָ כִּ֞י בְּחֹ֣דֶשׁ הָֽאָבִ֗יב הוֹצִ֨יאֲךָ֜ יְהוָ֧ה אֱלֹהֶ֛יךָ מִמִּצְרַ֖יִם לָֽיְלָה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְזָבַ֥חְתָּ פֶּ֛סַח לַיהוָ֥ה אֱלֹהֶ֖יךָ צֹ֣אן וּבָקָ֑ר בַּמָּקוֹם֙ אֲשֶׁר־יִבְחַ֣ר יְהוָ֔ה לְשַׁכֵּ֥ן שְׁמ֖וֹ שָֽׁם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לֹא־תֹאכַ֤ל עָלָיו֙ חָמֵ֔ץ שִׁבְעַ֥ת יָמִ֛ים תֹּֽאכַל־עָלָ֥יו מַצּ֖וֹת לֶ֣חֶם עֹ֑נִי כִּ֣י בְחִפָּז֗וֹן יָצָ֙אתָ֙ מֵאֶ֣רֶץ מִצְרַ֔יִם לְמַ֣עַן תִּזְכֹּ֗ר אֶת־י֤וֹם צֵֽאתְךָ֙ מֵאֶ֣רֶץ מִצְרַ֔יִם כֹּ֖ל יְמֵ֥י חַיֶּֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְלֹֽא־יֵרָאֶ֨ה לְךָ֥ שְׂאֹ֛ר בְּכָל־גְּבֻלְךָ֖ שִׁבְעַ֣ת יָמִ֑ים וְלֹא־יָלִ֣ין מִן־הַבָּשָׂ֗ר אֲשֶׁ֨ר תִּזְבַּ֥ח בָּעֶ֛רֶב בַּיּ֥וֹם הָרִאשׁ֖וֹן לַבֹּֽקֶר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֹ֥א תוּכַ֖ל לִזְבֹּ֣חַ אֶת־הַפָּ֑סַח בְּאַחַ֣ד שְׁעָרֶ֔יךָ אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֠י אִֽם־אֶל־הַמָּק֞וֹם אֲשֶׁר־יִבְחַ֨ר יְהוָ֤ה אֱלֹהֶ֙יךָ֙ לְשַׁכֵּ֣ן שְׁמ֔וֹ שָׁ֛ם תִּזְבַּ֥ח אֶת־הַפֶּ֖סַח בָּעָ֑רֶב כְּב֣וֹא הַשֶּׁ֔מֶשׁ מוֹעֵ֖ד צֵֽאתְךָ֥ מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבִשַּׁלְתָּ֙ וְאָ֣כַלְתָּ֔ בַּמָּק֕וֹם אֲשֶׁ֥ר יִבְחַ֛ר יְהוָ֥ה אֱלֹהֶ֖יךָ בּ֑וֹ וּפָנִ֣יתָ בַבֹּ֔קֶר וְהָלַכְתָּ֖ לְאֹהָלֶֽיךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;שֵׁ֥שֶׁת יָמִ֖ים תֹּאכַ֣ל מַצּ֑וֹת וּבַיּ֣וֹם הַשְּׁבִיעִ֗י עֲצֶ֙רֶת֙ לַיהוָ֣ה אֱלֹהֶ֔יךָ לֹ֥א תַעֲשֶׂ֖ה מְלָאכָֽה׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שִׁבְעָ֥ה שָׁבֻעֹ֖ת תִּסְפָּר־לָ֑ךְ מֵהָחֵ֤ל חֶרְמֵשׁ֙ בַּקָּמָ֔ה תָּחֵ֣ל לִסְפֹּ֔ר שִׁבְעָ֖ה שָׁבֻעֽוֹת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעָשִׂ֜יתָ חַ֤ג שָׁבֻעוֹת֙ לַיהוָ֣ה אֱלֹהֶ֔יךָ מִסַּ֛ת נִדְבַ֥ת יָדְךָ֖ אֲשֶׁ֣ר תִּתֵּ֑ן כַּאֲשֶׁ֥ר יְבָרֶכְךָ֖ יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְשָׂמַחְתָּ֞ לִפְנֵ֣י׀ יְהוָ֣ה אֱלֹהֶ֗יךָ אַתָּ֨ה וּבִנְךָ֣ וּבִתֶּךָ֮ וְעַבְדְּךָ֣ וַאֲמָתֶךָ֒ וְהַלֵּוִי֙ אֲשֶׁ֣ר בִּשְׁעָרֶ֔יךָ וְהַגֵּ֛ר וְהַיָּת֥וֹם וְהָאַלְמָנָ֖ה אֲשֶׁ֣ר בְּקִרְבֶּ֑ךָ בַּמָּק֗וֹם אֲשֶׁ֤ר יִבְחַר֙ יְהוָ֣ה אֱלֹהֶ֔יךָ לְשַׁכֵּ֥ן שְׁמ֖וֹ שָֽׁם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְזָ֣כַרְתָּ֔ כִּי־עֶ֥בֶד הָיִ֖יתָ בְּמִצְרָ֑יִם וְשָׁמַרְתָּ֣ וְעָשִׂ֔יתָ אֶת־הַֽחֻקִּ֖ים הָאֵֽלֶּה׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;חַ֧ג הַסֻּכֹּ֛ת תַּעֲשֶׂ֥ה לְךָ֖ שִׁבְעַ֣ת יָמִ֑ים בְּאָ֨סְפְּךָ֔ מִֽגָּרְנְךָ֖ וּמִיִּקְבֶֽךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְשָׂמַחְתָּ֖ בְּחַגֶּ֑ךָ אַתָּ֨ה וּבִנְךָ֤ וּבִתֶּ֙ךָ֙ וְעַבְדְּךָ֣ וַאֲמָתֶ֔ךָ וְהַלֵּוִ֗י וְהַגֵּ֛ר וְהַיָּת֥וֹם וְהָאַלְמָנָ֖ה אֲשֶׁ֥ר בִּשְׁעָרֶֽיךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שִׁבְעַ֣ת יָמִ֗ים תָּחֹג֙ לַיהוָ֣ה אֱלֹהֶ֔יךָ בַּמָּק֖וֹם אֲשֶׁר־יִבְחַ֣ר יְהוָ֑ה כִּ֣י יְבָרֶכְךָ֞ יְהוָ֣ה אֱלֹהֶ֗יךָ בְּכֹ֤ל תְּבוּאָֽתְךָ֙ וּבְכֹל֙ מַעֲשֵׂ֣ה יָדֶ֔יךָ וְהָיִ֖יתָ אַ֥ךְ שָׂמֵֽחַ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;שָׁל֣וֹשׁ פְּעָמִ֣ים׀ בַּשָּׁנָ֡ה יֵרָאֶ֨ה כָל־זְכוּרְךָ֜ אֶת־פְּנֵ֣י׀ יְהוָ֣ה אֱלֹהֶ֗יךָ בַּמָּקוֹם֙ אֲשֶׁ֣ר יִבְחָ֔ר בְּחַ֧ג הַמַּצּ֛וֹת וּבְחַ֥ג הַשָּׁבֻע֖וֹת וּבְחַ֣ג הַסֻּכּ֑וֹת וְלֹ֧א יֵרָאֶ֛ה אֶת־פְּנֵ֥י יְהוָ֖ה רֵיקָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אִ֖ישׁ כְּמַתְּנַ֣ת יָד֑וֹ כְּבִרְכַּ֛ת יְהוָ֥ה אֱלֹהֶ֖יךָ אֲשֶׁ֥ר נָֽתַן־לָֽךְ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;שֹׁפְטִ֣ים וְשֹֽׁטְרִ֗ים תִּֽתֶּן־לְךָ֙ בְּכָל־שְׁעָרֶ֔יךָ אֲשֶׁ֨ר יְהוָ֧ה אֱלֹהֶ֛יךָ נֹתֵ֥ן לְךָ֖ לִשְׁבָטֶ֑יךָ וְשָׁפְט֥וּ אֶת־הָעָ֖ם מִשְׁפַּט־צֶֽדֶק׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹא־תַטֶּ֣ה מִשְׁפָּ֔ט לֹ֥א תַכִּ֖יר פָּנִ֑ים וְלֹא־תִקַּ֣ח שֹׁ֔חַד כִּ֣י הַשֹּׁ֗חַד יְעַוֵּר֙ עֵינֵ֣י חֲכָמִ֔ים וִֽיסַלֵּ֖ף דִּבְרֵ֥י צַדִּיקִֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;צֶ֥דֶק צֶ֖דֶק תִּרְדֹּ֑ף לְמַ֤עַן תִּֽחְיֶה֙ וְיָרַשְׁתָּ֣ אֶת־הָאָ֔רֶץ אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לֹֽא־תִטַּ֥ע לְךָ֛ אֲשֵׁרָ֖ה כָּל־עֵ֑ץ אֵ֗צֶל מִזְבַּ֛ח יְהוָ֥ה אֱלֹהֶ֖יךָ אֲשֶׁ֥ר תַּעֲשֶׂה־לָּֽךְ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְלֹֽא־תָקִ֥ים לְךָ֖ מַצֵּבָ֑ה אֲשֶׁ֥ר שָׂנֵ֖א יְהוָ֥ה אֱלֹהֶֽיךָ׃ ס</P>
</TD>
<TD WIDTH="50%">
<P>1&nbsp;&#353;&#257;mw&#333;r &#8217;e&#x1E6F;-&#x1E25;&#333;&#x1E0F;e&#353; h&#257;&#8217;&#257;&#x1E07;&icirc;&#x1E07; w&#601;&#8216;&#257;&#347;&icirc;&#x1E6F;&#257; pes<sup>a</sup>&#x1E25; layhw&acirc; &#8217;&#277;l&#333;hey&#x1E35;&#257; k&icirc; b&#601;&#x1E25;&#333;&#x1E0F;e&#353; h&#257;&#8217;&#257;&#x1E07;&icirc;&#x1E07; hw&#333;&#x1E63;&icirc;&#8217;&#259;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; mimmi&#x1E63;&#601;rayim l&#257;y&#601;l&acirc;: </P>
<P>2&nbsp;w&#601;z&#257;&#x1E07;<sup>a</sup>&#x1E25;&#601;t&#257; pes<sup>a</sup>&#x1E25; layhw&acirc; &#8217;&#277;l&#333;hey&#x1E35;&#257; &#x1E63;&#333;&#8217;n &ucirc;&#x1E07;&#257;q&#257;r bamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc; l&#601;&#353;ak&#275;n &#353;&#601;mw&#333; &#353;&#257;m: </P>
<P>3&nbsp;l&#333;&#8217;-&#x1E6F;&#333;&#8217;&#x1E35;al &#8216;&#257;l&#257;yw &#x1E25;&#257;m&#275;&#x1E63; &#353;i&#x1E07;&#601;&#8216;a&#x1E6F; y&#257;m&icirc;m t&#333;&#8217;&#x1E35;al-&#8216;&#257;l&#257;yw ma&#x1E63;&#x1E63;w&#333;&#x1E6F; le&#x1E25;em &#8216;&#333;n&icirc; k&icirc; &#x1E07;&#601;&#x1E25;ip&#257;zw&#333;n y&#257;&#x1E63;&#257;&#8217;&#x1E6F;&#257; m&#275;&#8217;ere&#x1E63; mi&#x1E63;&#601;rayim l&#601;m<sup>a</sup>&#8216;an tiz&#601;k&#333;r &#8217;e&#x1E6F;-yw&#333;m &#x1E63;&#275;&#8217;&#x1E6F;&#601;&#x1E35;&#257; m&#275;&#8217;ere&#x1E63; mi&#x1E63;&#601;rayim k&#333;l y&#601;m&ecirc; &#x1E25;ayyey&#x1E35;&#257;: </P>
<P>4&nbsp;w&#601;l&#333;&#8217;-y&#275;r&#257;&#8217;eh l&#601;&#x1E35;&#257; &#347;&#601;&#8217;&#333;r b&#601;&#x1E35;&#257;l-g&#601;&#x1E07;ul&#601;&#x1E35;&#257; &#353;i&#x1E07;&#601;&#8216;a&#x1E6F; y&#257;m&icirc;m w&#601;l&#333;&#8217;-y&#257;l&icirc;n min-hab&#257;&#347;&#257;r &#8217;&#259;&#353;er tiz&#601;b<sup>a</sup>&#x1E25; b&#257;&#8216;ere&#x1E07; bayyw&#333;m h&#257;ri&#8217;&#353;w&#333;n lab&#333;qer: </P>
<P>5&nbsp;l&#333;&#8217; &#x1E6F;&ucirc;&#x1E35;al liz&#601;b&#333;&#x1E25;a &#8217;e&#x1E6F;-hap&#257;s<sup>a</sup>&#x1E25; b&#601;&#8217;<sup>a</sup>&#x1E25;a&#x1E0F; &#353;&#601;&#8216;&#257;rey&#x1E35;&#257; &#8217;&#259;&#353;er-y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#257;&#x1E35;&#601;: </P>
<P>6&nbsp;k&icirc; &#8217;im-&#8217;el-hamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc; &#8217;&#277;l&#333;hey&#x1E35;&#257; l&#601;&#353;ak&#275;n &#353;&#601;mw&#333; &#353;&#257;m tiz&#601;b<sup>a</sup>&#x1E25; &#8217;e&#x1E6F;-hapes<sup>a</sup>&#x1E25; b&#257;&#8216;&#257;re&#x1E07; k&#601;&#x1E07;w&#333;&#8217; ha&#353;&#353;eme&#353; mw&#333;&#8216;&#275;&#x1E0F; &#x1E63;&#275;&#8217;&#x1E6F;&#601;&#x1E35;&#257; mimmi&#x1E63;&#601;r&#257;yim: </P>
<P>7&nbsp;&ucirc;&#x1E07;i&#353;&#353;al&#601;t&#257; w&#601;&#8217;&#257;&#x1E35;al&#601;t&#257; bamm&#257;qw&#333;m &#8217;&#259;&#353;er yi&#x1E07;&#601;&#x1E25;ar y&#601;hw&acirc; &#8217;&#277;l&#333;hey&#x1E35;&#257; bw&#333; &ucirc;f&#257;n&icirc;&#x1E6F;&#257; &#x1E07;ab&#333;qer w&#601;h&#257;la&#x1E35;&#601;t&#257; l&#601;&#8217;&#333;h&#257;ley&#x1E35;&#257;: </P>
<P>8&nbsp;&#353;&#275;&#353;e&#x1E6F; y&#257;m&icirc;m t&#333;&#8217;&#x1E35;al ma&#x1E63;&#x1E63;w&#333;&#x1E6F; &ucirc;&#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; &#8216;&#259;&#x1E63;ere&#x1E6F; layhw&acirc; &#8217;&#277;l&#333;hey&#x1E35;&#257; l&#333;&#8217; &#x1E6F;<sup>a</sup>&#8216;&#259;&#347;eh m&#601;l&#257;&#8217;&#x1E35;&acirc;: s</P>
<P>9&nbsp;&#353;i&#x1E07;&#601;&#8216;&acirc; &#353;&#257;&#x1E07;u&#8216;&#333;&#x1E6F; tis&#601;p&#257;r-l&#257;&#x1E35;&#601; m&#275;h&#257;&#x1E25;&#275;l &#x1E25;er&#601;m&#275;&#353; baqq&#257;m&acirc; t&#257;&#x1E25;&#275;l lis&#601;p&#333;r &#353;i&#x1E07;&#601;&#8216;&acirc; &#353;&#257;&#x1E07;u&#8216;w&#333;&#x1E6F;: </P>
<P>10&nbsp;w&#601;&#8216;&#257;&#347;&icirc;&#x1E6F;&#257; &#x1E25;a&#x1E21; &#353;&#257;&#x1E07;u&#8216;w&#333;&#x1E6F; layhw&acirc; &#8217;&#277;l&#333;hey&#x1E35;&#257; missa&#x1E6F; ni&#x1E0F;&#601;&#x1E07;a&#x1E6F; y&#257;&#x1E0F;&#601;&#x1E35;&#257; &#8217;&#259;&#353;er tit&#275;n ka&#8217;&#259;&#353;er y&#601;&#x1E07;&#257;re&#x1E35;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257;: </P>
<P>11&nbsp;w&#601;&#347;&#257;m<sup>a</sup>&#x1E25;&#601;t&#257; lif&#601;n&ecirc;| y&#601;hw&acirc; &#8217;&#277;l&#333;hey&#x1E35;&#257; &#8217;at&acirc; &ucirc;&#x1E07;in&#601;&#x1E35;&#257; &ucirc;&#x1E07;ite&#x1E35;&#257; w&#601;&#8216;a&#x1E07;&#601;d&#601;&#x1E35;&#257; wa&#8217;&#259;m&#257;&#x1E6F;e&#x1E35;&#257; w&#601;hall&#275;w&icirc; &#8217;&#259;&#353;er bi&#353;&#601;&#8216;&#257;rey&#x1E35;&#257; w&#601;hag&#275;r w&#601;hayy&#257;&#x1E6F;w&#333;m w&#601;h&#257;&#8217;al&#601;m&#257;n&acirc; &#8217;&#259;&#353;er b&#601;qir&#601;be&#x1E35;&#257; bamm&#257;qw&#333;m &#8217;&#259;&#353;er yi&#x1E07;&#601;&#x1E25;ar y&#601;hw&acirc; &#8217;&#277;l&#333;hey&#x1E35;&#257; l&#601;&#353;ak&#275;n &#353;&#601;mw&#333; &#353;&#257;m: </P>
<P>12&nbsp;w&#601;z&#257;&#x1E35;ar&#601;t&#257; k&icirc;-&#8216;e&#x1E07;e&#x1E0F; h&#257;y&icirc;&#x1E6F;&#257; b&#601;mi&#x1E63;&#601;r&#257;yim w&#601;&#353;&#257;mar&#601;t&#257; w&#601;&#8216;&#257;&#347;&icirc;&#x1E6F;&#257; &#8217;e&#x1E6F;-h<sup>a</sup>&#x1E25;uqq&icirc;m h&#257;&#8217;&#275;lleh: f</P>
<P>13&nbsp;&#x1E25;a&#x1E21; hassuk&#333;&#x1E6F; t<sup>a</sup>&#8216;&#259;&#347;eh l&#601;&#x1E35;&#257; &#353;i&#x1E07;&#601;&#8216;a&#x1E6F; y&#257;m&icirc;m b&#601;&#8217;&#257;s&#601;p&#601;&#x1E35;&#257; mig&#257;r&#601;n&#601;&#x1E35;&#257; &ucirc;m&icirc;yiq&#601;&#x1E07;e&#x1E35;&#257;: </P>
<P>14&nbsp;w&#601;&#347;&#257;m<sup>a</sup>&#x1E25;&#601;t&#257; b&#601;&#x1E25;age&#x1E35;&#257; &#8217;at&acirc; &ucirc;&#x1E07;in&#601;&#x1E35;&#257; &ucirc;&#x1E07;ite&#x1E35;&#257; w&#601;&#8216;a&#x1E07;&#601;d&#601;&#x1E35;&#257; wa&#8217;&#259;m&#257;&#x1E6F;e&#x1E35;&#257; w&#601;hall&#275;w&icirc; w&#601;hag&#275;r w&#601;hayy&#257;&#x1E6F;w&#333;m w&#601;h&#257;&#8217;al&#601;m&#257;n&acirc; &#8217;&#259;&#353;er bi&#353;&#601;&#8216;&#257;rey&#x1E35;&#257;: </P>
<P>15&nbsp;&#353;i&#x1E07;&#601;&#8216;a&#x1E6F; y&#257;m&icirc;m t&#257;&#x1E25;&#333;&#x1E21; layhw&acirc; &#8217;&#277;l&#333;hey&#x1E35;&#257; bamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc; k&icirc; y&#601;&#x1E07;&#257;re&#x1E35;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; b&#601;&#x1E35;&#333;l t&#601;&#x1E07;&ucirc;&#8217;&#257;&#x1E6F;&#601;&#x1E35;&#257; &ucirc;&#x1E07;&#601;&#x1E35;&#333;l m<sup>a</sup>&#8216;&#259;&#347;&#275;h y&#257;&#x1E0F;ey&#x1E35;&#257; w&#601;h&#257;y&icirc;&#x1E6F;&#257; &#8217;a&#x1E35;&#601; &#347;&#257;m&#275;&#x1E25;a: </P>
<P>16&nbsp;&#353;&#257;lw&#333;&#353; p&#601;&#8216;&#257;m&icirc;m| ba&#353;&#353;&#257;n&acirc; y&#275;r&#257;&#8217;eh &#x1E35;&#257;l-z&#601;&#x1E35;&ucirc;r&#601;&#x1E35;&#257; &#8217;e&#x1E6F;-p&#601;n&ecirc;| y&#601;hw&acirc; &#8217;&#277;l&#333;hey&#x1E35;&#257; bamm&#257;qw&#333;m &#8217;&#259;&#353;er yi&#x1E07;&#601;&#x1E25;&#257;r b&#601;&#x1E25;a&#x1E21; hamma&#x1E63;&#x1E63;w&#333;&#x1E6F; &ucirc;&#x1E07;&#601;&#x1E25;a&#x1E21; ha&#353;&#353;&#257;&#x1E07;u&#8216;w&#333;&#x1E6F; &ucirc;&#x1E07;&#601;&#x1E25;a&#x1E21; hassukw&#333;&#x1E6F; w&#601;l&#333;&#8217; y&#275;r&#257;&#8217;eh &#8217;e&#x1E6F;-p&#601;n&ecirc; y&#601;hw&acirc; r&ecirc;q&#257;m: </P>
<P>17&nbsp;&#8217;&icirc;&#353; k&#601;mat&#601;na&#x1E6F; y&#257;&#x1E0F;w&#333; k&#601;&#x1E07;ir&#601;ka&#x1E6F; y&#601;hw&acirc; &#8217;&#277;l&#333;hey&#x1E35;&#257; &#8217;&#259;&#353;er n&#257;&#x1E6F;an-l&#257;&#x1E35;&#601;: s</P>
<P>18&nbsp;&#353;&#333;f&#601;&#x1E6D;&icirc;m w&#601;&#353;&#333;&#x1E6D;&#601;r&icirc;m titen-l&#601;&#x1E35;&#257; b&#601;&#x1E35;&#257;l-&#353;&#601;&#8216;&#257;rey&#x1E35;&#257; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#601;&#x1E35;&#257; li&#353;&#601;&#x1E07;&#257;&#x1E6D;ey&#x1E35;&#257; w&#601;&#353;&#257;f&#601;&#x1E6D;&ucirc; &#8217;e&#x1E6F;-h&#257;&#8216;&#257;m mi&#353;&#601;pa&#x1E6D;-&#x1E63;e&#x1E0F;eq: </P>
<P>19&nbsp;l&#333;&#8217;-&#x1E6F;a&#x1E6D;&#x1E6D;eh mi&#353;&#601;p&#257;&#x1E6D; l&#333;&#8217; &#x1E6F;ak&icirc;r p&#257;n&icirc;m w&#601;l&#333;&#8217;-&#x1E6F;iqq<sup>a</sup>&#x1E25; &#353;&#333;&#x1E25;a&#x1E0F; k&icirc; ha&#353;&#353;&#333;&#x1E25;a&#x1E0F; y&#601;&#8216;a&ucirc;&#275;r &#8216;&ecirc;n&ecirc; &#x1E25;&#259;&#x1E35;&#257;m&icirc;m w&icirc;sall&#275;f di&#x1E07;&#601;r&ecirc; &#x1E63;ad&icirc;qim: </P>
<P>20&nbsp;&#x1E63;e&#x1E0F;eq &#x1E63;e&#x1E0F;eq tir&#601;d&#333;f l&#601;m<sup>a</sup>&#8216;an ti&#x1E25;&#601;yeh w&#601;y&#257;ra&#353;&#601;t&#257; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er-y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#257;&#x1E35;&#601;: s</P>
<P>21&nbsp;l&#333;&#8217;-&#x1E6F;i&#x1E6D;&#x1E6D;<sup>a</sup>&#8216; l&#601;&#x1E35;&#257; &#8217;&#259;&#353;&#275;r&acirc; k&#257;l-&#8216;&#275;&#x1E63; &#8217;&#275;&#x1E63;el miz&#601;b<sup>a</sup>&#x1E25; y&#601;hw&acirc; &#8217;&#277;l&#333;hey&#x1E35;&#257; &#8217;&#259;&#353;er t<sup>a</sup>&#8216;&#259;&#347;eh-ll&#257;&#x1E35;&#601;: s</P>
<P>22&nbsp;w&#601;l&#333;&#8217;-&#x1E6F;&#257;q&icirc;m l&#601;&#x1E35;&#257; ma&#x1E63;&#x1E63;&#275;&#x1E07;&acirc; &#8217;&#259;&#353;er &#347;&#257;n&#275;&#8217; y&#601;hw&acirc; &#8217;&#277;l&#333;hey&#x1E35;&#257;: s</P>
</TD>
</TABLE>
<P><HR>
<CENTER>
<A HREF="deu017.htm">Next: Deuteronomy (Devarim) Chapter 17</A></CENTER>
</BODY>
</HTML>
