[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa027)  [KJV](../kjv/psa027)  [Sep](../sep/psa027) 
[Vul](../vul/psa027)   
  
[Psalms (Tehilim) Index](psa)  
  [Previous](psa026)  [Next](psa028) 

------------------------------------------------------------------------

### Tanach (Hebrew): Psalms (Tehilim) Chapter 27

‎<span id="001">1</span> ‏לְדָוִ֨ד׀ יְהוָ֤ה׀ אוֹרִ֣י וְ֭יִשְׁעִי מִמִּ֣י
אִירָ֑א יְהוָ֥ה מָֽעוֹז־חַ֝יַּ֗י מִמִּ֥י אֶפְחָֽד׃

‎<span id="002">2</span> ‏בִּקְרֹ֤ב עָלַ֨י׀ מְרֵעִים֮ לֶאֱכֹ֪ל
אֶת־בְּשָׂ֫רִ֥י צָרַ֣י וְאֹיְבַ֣י לִ֑י הֵ֖מָּה כָשְׁל֣וּ וְנָפָֽלוּ׃

‎<span id="003">3</span> ‏אִם־תַּחֲנֶ֬ה עָלַ֨י׀ מַחֲנֶה֮ לֹֽא־יִירָ֪א
לִ֫בִּ֥י אִם־תָּק֣וּם עָ֭לַי מִלְחָמָ֑ה בְּ֝זֹ֗את אֲנִ֣י בוֹטֵֽחַ׃

‎<span id="004">4</span> ‏אַחַ֤ת׀ שָׁאַ֣לְתִּי מֵֽאֵת־יְהוָה֮ אוֹתָ֪הּ
אֲבַ֫קֵּ֥שׁ שִׁבְתִּ֣י בְּבֵית־יְ֭הוָה כָּל־יְמֵ֣י חַיַּ֑י לַחֲז֥וֹת
בְּנֹֽעַם־יְ֝הוָ֗ה וּלְבַקֵּ֥ר בְּהֵיכָלֽוֹ׃

‎<span id="005">5</span> ‏כִּ֤י יִצְפְּנֵ֨נִי׀ בְּסֻכֹּה֮ בְּי֪וֹם
רָ֫עָ֥ה יַ֭סְתִּרֵנִי בְּסֵ֣תֶר אָהֳל֑וֹ בְּ֝צ֗וּר יְרוֹמְמֵֽנִי׃

‎<span id="006">6</span> ‏וְעַתָּ֨ה יָר֪וּם רֹאשִׁ֡י עַ֤ל אֹֽיְבַ֬י
סְֽבִיבוֹתַ֗י וְאֶזְבְּחָ֣ה בְ֭אָהֳלוֹ זִבְחֵ֣י תְרוּעָ֑ה אָשִׁ֥ירָה
וַ֝אֲזַמְּרָ֗ה לַיהוָֽה׃

‎<span id="007">7</span> ‏שְׁמַע־יְהוָ֖ה קוֹלִ֥י אֶקְרָ֗א וְחָנֵּ֥נִי
וַעֲנֵֽנִי׃

‎<span id="008">8</span> ‏לְךָ֤׀ אָמַ֣ר לִ֭בִּי בַּקְּשׁ֣וּ פָנָ֑י
אֶת־פָּנֶ֖יךָ יְהוָ֣ה אֲבַקֵּֽשׁ׃

‎<span id="009">9</span> ‏אַל־תַּסְתֵּ֬ר פָּנֶ֨יךָ׀ מִמֶּנִּי֮
אַֽל־תַּט־בְּאַ֗ף עַ֫בְדֶּ֥ךָ עֶזְרָתִ֥י הָיִ֑יתָ אַֽל־תִּטְּשֵׁ֥נִי
וְאַל־תַּֽ֝עַזְבֵ֗נִי אֱלֹהֵ֥י יִשְׁעִֽי׃

‎<span id="010">10</span> ‏כִּי־אָבִ֣י וְאִמִּ֣י עֲזָב֑וּנִי וַֽיהוָ֣ה
יַֽאַסְפֵֽנִי׃

‎<span id="011">11</span> ‏ה֤וֹרֵ֥נִי יְהוָ֗ה דַּ֫רְכֶּ֥ךָ וּ֭נְחֵנִי
בְּאֹ֣רַח מִישׁ֑וֹר לְ֝מַ֗עַן שׁוֹרְרָֽי׃

‎<span id="012">12</span> ‏אַֽל־תִּ֭תְּנֵנִי בְּנֶ֣פֶשׁ צָרָ֑י
כִּ֥י<sup>3</sup> קָֽמוּ־בִ֥י עֵֽדֵי־שֶׁ֝֗קֶר וִיפֵ֥חַ חָמָֽס׃

‎<span id="013">13</span> ‏לׅׄוּלֵׅ֗ׄאׅׄ<sup>4</sup> הֶ֭אֱמַנְתִּי
לִרְא֥וֹת בְּֽטוּב־יְהוָ֗ה בְּאֶ֣רֶץ חַיִּֽים׃

‎<span id="014">14</span> ‏קַוֵּ֗ה אֶל־יְה֫וָ֥ה חֲ֭זַק וְיַאֲמֵ֣ץ
לִבֶּ֑ךָ וְ֝קַוֵּ֗ה אֶל־יְהוָֽה׃

1 ləḏāwiḏ\| yəhwâ\| ’wōrî wəyišə‘î mimmî ’îrā’ yəhwâ mā‘wōz-ḥayyay mimmî
’efəḥāḏ:

2 biqərōḇ ‘ālay\| mərē‘îm le’ĕḵōl ’eṯ-bəśārî ṣāray wə’ōyəḇay lî hēmmâ
ḵāšəlû wənāfālû:

3 ’im-t<sup>a</sup>ḥăneh ‘ālay\| m<sup>a</sup>ḥăneh lō’-yîrā’ libî
’im-tāqûm ‘ālay miləḥāmâ bəzō’ṯ ’ănî ḇwōṭēḥa:

4 ’<sup>a</sup>ḥaṯ\| šā’alətî mē’ēṯ-yəhwâ ’wōṯāh ’ăḇaqqēš šiḇətî
bəḇêṯ-yəhwâ kāl-yəmê ḥayyay l<sup>a</sup>ḥăzwōṯ bənō‘am-yəhwâ ûləḇaqqēr
bəhêḵālwō:

5 kî yiṣəpənēnî\| bəsukōh bəywōm rā‘â yasətirēnî bəsēṯer ’âŏlwō bəṣûr
yərwōməmēnî:

6 wə‘atâ yārûm rō’šî ‘al ’ōyəḇay səḇîḇwōṯay wə’ezəbəḥâ ḇə’âŏlwō ziḇəḥê
ṯərû‘â ’āšîrâ wa’ăzammərâ layhwâ:

7 šəm<sup>a</sup>‘-yəhwâ qwōlî ’eqərā’ wəḥānnēnî w<sup>a</sup>‘ănēnî:

8 ləḵā\| ’āmar libî baqqəšû fānāy ’eṯ-pāneyḵā yəhwâ ’ăḇaqqēš:

9 ’al-tasətēr pāneyḵā\| mimmennî ’al-taṭ-bə’af ‘aḇədeḵā ‘ezərāṯî hāyîṯā
’al-tiṭṭəšēnî wə’al-t<sup>a</sup>‘azəḇēnî ’ĕlōhê yišə‘î:

10 kî-’āḇî wə’immî ‘ăzāḇûnî wayhwâ ya’asəfēnî:

11 hwōrēnî yəhwâ darəkeḵā ûnəḥēnî bə’ōr<sup>a</sup>ḥ mîšwōr
ləm<sup>a</sup>‘an šwōrərāy:

12 ’al-titənēnî bənefeš ṣārāy kî<sup>3</sup> qāmû-ḇî ‘ēḏê-šeqer wîfēḥa
ḥāmās:

13 lׅ\*\*\*ûlēׅ\*\*\*’ׅ\*\*\*<sup>4</sup> he’ĕmanətî lirə’wōṯ
bəṭûḇ-yəhwâ bə’ereṣ ḥayyîm:

14 qaûēh ’el-yəhwâ ḥăzaq wəya’ămēṣ libeḵā wəqaûēh ’el-yəhwâ:

------------------------------------------------------------------------

[Next: Psalms (Tehilim) Chapter 28](psa028)
