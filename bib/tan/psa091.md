[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa091)  [KJV](../kjv/psa091)  [Sep](../sep/psa091) 
[Vul](../vul/psa091)   
  
[Psalms (Tehilim) Index](psa)  
  [Previous](psa090)  [Next](psa092) 

------------------------------------------------------------------------

### Tanach (Hebrew): Psalms (Tehilim) Chapter 91

‎<span id="001">1</span> ‏יֹ֭שֵׁב בְּסֵ֣תֶר עֶלְי֑וֹן בְּצֵ֥ל שַׁ֝דַּ֗י
יִתְלוֹנָֽן׃

‎<span id="002">2</span> ‏אֹמַ֗ר לַֽ֭יהוָה מַחְסִ֣י וּמְצוּדָתִ֑י
אֱ֝לֹהַ֗י אֶבְטַח־בּֽוֹ׃

‎<span id="003">3</span> ‏כִּ֤י ה֣וּא יַ֭צִּֽילְךָ מִפַּ֥ח יָק֗וּשׁ
מִדֶּ֥בֶר הַוּֽוֹת׃

‎<span id="004">4</span> ‏בְּאֶבְרָת֨וֹ׀ יָ֣סֶךְ לָ֭ךְ
וְתַֽחַת־כְּנָפָ֣יו תֶּחְסֶ֑ה צִנָּ֖ה וְֽסֹחֵרָ֣ה אֲמִתּֽוֹ׃

‎<span id="005">5</span> ‏לֹא־תִ֭ירָא מִפַּ֣חַד לָ֑יְלָה מֵ֝חֵ֗ץ יָע֥וּף
יוֹמָֽם׃

‎<span id="006">6</span> ‏מִ֭דֶּבֶר בָּאֹ֣פֶל יַהֲלֹ֑ךְ מִ֝קֶּ֗טֶב
יָשׁ֥וּד צָהֳרָֽיִם׃

‎<span id="007">7</span> ‏יִפֹּ֤ל מִצִּדְּךָ֨׀ אֶ֗לֶף וּרְבָבָ֥ה
מִימִינֶ֑ךָ אֵ֝לֶ֗יךָ לֹ֣א יִגָּֽשׁ׃

‎<span id="008">8</span> ‏רַ֭ק בְּעֵינֶ֣יךָ תַבִּ֑יט וְשִׁלֻּמַ֖ת
רְשָׁעִ֣ים תִּרְאֶֽה׃

‎<span id="009">9</span> ‏כִּֽי־אַתָּ֣ה יְהוָ֣ה מַחְסִ֑י עֶ֝לְי֗וֹן
שַׂ֣מְתָּ מְעוֹנֶֽךָ׃

‎<span id="010">10</span> ‏לֹֽא־תְאֻנֶּ֣ה אֵלֶ֣יךָ רָעָ֑ה וְ֝נֶ֗גַע
לֹא־יִקְרַ֥ב בְּאָהֳלֶֽךָ׃

‎<span id="011">11</span> ‏כִּ֣י מַ֭לְאָכָיו יְצַוֶּה־לָּ֑ךְ
לִ֝שְׁמָרְךָ֗ בְּכָל־דְּרָכֶֽיךָ׃

‎<span id="012">12</span> ‏עַל־כַּפַּ֥יִם יִשָּׂא֑וּנְךָ פֶּן־תִּגֹּ֖ף
בָּאֶ֣בֶן רַגְלֶֽךָ׃

‎<span id="013">13</span> ‏עַל־שַׁ֣חַל וָפֶ֣תֶן תִּדְרֹ֑ךְ תִּרְמֹ֖ס
כְּפִ֣יר וְתַנִּֽין׃

‎<span id="014">14</span> ‏כִּ֤י בִ֣י חָ֭שַׁק וַאֲפַלְּטֵ֑הוּ
אֲ֝שַׂגְּבֵ֗הוּ כִּֽי־יָדַ֥ע שְׁמִֽי׃

‎<span id="015">15</span> ‏יִקְרָאֵ֨נִי׀ וְֽאֶעֱנֵ֗הוּ עִמּֽוֹ־אָנֹכִ֥י
בְצָרָ֑ה אֲ֝חַלְּצֵ֗הוּ וַֽאֲכַבְּדֵֽהוּ׃

‎<span id="016">16</span> ‏אֹ֣רֶךְ יָ֭מִים אַשְׂבִּיעֵ֑הוּ וְ֝אַרְאֵ֗הוּ
בִּֽישׁוּעָתִֽי׃

1 yōšēḇ bəsēṯer ‘eləywōn bəṣēl šaday yiṯəlwōnān:

2 ’ōmar layhwâ m<sup>a</sup>ḥəsî ûməṣûḏāṯî ’ĕlōhay
’eḇəṭ<sup>a</sup>ḥ-bwō:

3 kî hû’ yaṣṣîləḵā mip<sup>a</sup>ḥ yāqûš mideḇer haûwōṯ:

4 bə’eḇərāṯwō\| yāseḵə lāḵə wəṯ<sup>a</sup>ḥaṯ-kənāfāyw teḥəseh ṣinnâ
wəsōḥērâ ’ămitwō:

5 lō’-ṯîrā’ mip<sup>a</sup>ḥaḏ lāyəlâ mēḥēṣ yā‘ûf ywōmām:

6 mideḇer bā’ōfel yahălōḵə miqqeṭeḇ yāšûḏ ṣâŏrāyim:

7 yipōl miṣṣidəḵā\| ’elef ûrəḇāḇâ mîmîneḵā ’ēleyḵā lō’ yigāš:

8 raq bə‘êneyḵā ṯabîṭ wəšillumaṯ rəšā‘îm tirə’eh:

9 kî-’atâ yəhwâ m<sup>a</sup>ḥəsî ‘eləywōn śamətā mə‘wōneḵā:

10 lō’-ṯə’unneh ’ēleyḵā rā‘â wəneḡ<sup>a</sup>‘ lō’-yiqəraḇ bə’âŏleḵā:

11 kî malə’āḵāyw yəṣaûeh-llāḵə lišəmārəḵā bəḵāl-dərāḵeyḵā:

12 ‘al-kapayim yiśśā’ûnəḵā pen-tigōf bā’eḇen raḡəleḵā:

13 ‘al-š<sup>a</sup>ḥal wāfeṯen tiḏərōḵə tirəmōs kəfîr wəṯannîn:

14 kî ḇî ḥāšaq wa’ăfalləṭēhû ’ăśagəḇēhû kî-yāḏ<sup>a</sup>‘ šəmî:

15 yiqərā’ēnî\| wə’e‘ĕnēhû ‘immwō-’ānōḵî ḇəṣārâ ’ăḥalləṣēhû
wa’ăḵabəḏēhû:

16 ’ōreḵə yāmîm ’aśəbî‘ēhû wə’arə’ēhû bîšû‘āṯî:

------------------------------------------------------------------------

[Next: Psalms (Tehilim) Chapter 92](psa092)
