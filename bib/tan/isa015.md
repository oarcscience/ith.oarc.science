[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa015)  [KJV](../kjv/isa015)  [Sep](../sep/isa015) 
[Vul](../vul/isa015)   
  
[Isaiah (Yisheyah) Index](isa)  
  [Previous](isa014)  [Next](isa016) 

------------------------------------------------------------------------

### Tanach (Hebrew): Isaiah (Yisheyah) Chapter 15

‎<span id="001">1</span> ‏מַשָּׂ֖א מוֹאָ֑ב כִּ֠י בְּלֵ֞יל שֻׁדַּ֨ד עָ֤ר
מוֹאָב֙ נִדְמָ֔ה כִּ֗י בְּלֵ֛יל שֻׁדַּ֥ד קִיר־מוֹאָ֖ב נִדְמָֽה׃

‎<span id="002">2</span> ‏עָלָ֨ה הַבַּ֧יִת וְדִיבֹ֛ן הַבָּמ֖וֹת לְבֶ֑כִי
עַל־נְב֞וֹ וְעַ֤ל מֵֽידְבָא֙ מוֹאָ֣ב יְיֵלִ֔יל בְּכָל־רֹאשָׁ֣יו קָרְחָ֔ה
כָּל־זָקָ֖ן גְּרוּעָֽה׃

‎<span id="003">3</span> ‏בְּחוּצֹתָ֖יו חָ֣גְרוּ שָׂ֑ק עַ֣ל
גַּגּוֹתֶ֧יהָ וּבִרְחֹבֹתֶ֛יהָ כֻּלֹּ֥ה יְיֵלִ֖יל יֹרֵ֥ד בַּבֶּֽכִי׃

‎<span id="004">4</span> ‏וַתִּזְעַ֤ק חֶשְׁבּוֹן֙ וְאֶלְעָלֵ֔ה
עַד־יַ֖הַץ נִשְׁמַ֣ע קוֹלָ֑ם עַל־כֵּ֗ן חֲלֻצֵ֤י מוֹאָב֙ יָרִ֔יעוּ
נַפְשׁ֖וֹ יָ֥רְעָה לּֽוֹ׃

‎<span id="005">5</span> ‏לִבִּי֙ לְמוֹאָ֣ב יִזְעָ֔ק בְּרִיחֶ֕הָ
עַד־צֹ֖עַר עֶגְלַ֣ת שְׁלִשִׁיָּ֑ה כִּ֣י׀ מַעֲלֵ֣ה הַלּוּחִ֗ית בִּבְכִי֙
יַֽעֲלֶה־בּ֔וֹ כִּ֚י דֶּ֣רֶךְ חוֹרֹנַ֔יִם זַעֲקַת־שֶׁ֖בֶר יְעֹעֵֽרוּ׃

‎<span id="006">6</span> ‏כִּֽי־מֵ֥י נִמְרִ֖ים מְשַׁמּ֣וֹת יִֽהְי֑וּ
כִּֽי־יָבֵ֤שׁ חָצִיר֙ כָּ֣לָה דֶ֔שֶׁא יֶ֖רֶק לֹ֥א הָיָֽה׃

‎<span id="007">7</span> ‏עַל־כֵּ֖ן יִתְרָ֣ה עָשָׂ֑ה וּפְקֻדָּתָ֔ם עַ֛ל
נַ֥חַל הָעֲרָבִ֖ים יִשָּׂאֽוּם׃

‎<span id="008">8</span> ‏כִּֽי־הִקִּ֥יפָה הַזְּעָקָ֖ה אֶת־גְּב֣וּל
מוֹאָ֑ב עַד־אֶגְלַ֙יִם֙ יִלְלָתָ֔הּ וּבְאֵ֥ר אֵילִ֖ים יִלְלָתָֽהּ׃

‎<span id="009">9</span> ‏כִּ֣י מֵ֤י דִימוֹן֙ מָ֣לְאוּ דָ֔ם
כִּֽי־אָשִׁ֥ית עַל־דִּימ֖וֹן נוֹסָפ֑וֹת לִפְלֵיטַ֤ת מוֹאָב֙ אַרְיֵ֔ה
וְלִשְׁאֵרִ֖ית אֲדָמָֽה׃

1 maśśā’ mwō’āḇ kî bəlêl šudaḏ ‘ār mwō’āḇ niḏəmâ kî bəlêl šudaḏ
qîr-mwō’āḇ niḏəmâ:

2 ‘ālâ habayiṯ wəḏîḇōn habāmwōṯ ləḇeḵî ‘al-nəḇwō wə‘al mêḏəḇā’ mwō’āḇ
yəyēlîl bəḵāl-rō’šāyw qārəḥâ kāl-zāqān gərû‘â:

3 bəḥûṣōṯāyw ḥāḡərû śāq ‘al gagwōṯeyhā ûḇirəḥōḇōṯeyhā kullōh yəyēlîl
yōrēḏ babeḵî:

4 watizə‘aq ḥešəbwōn wə’elə‘ālēh ‘aḏ-yahaṣ nišəm<sup>a</sup>‘ qwōlām
‘al-kēn ḥăluṣê mwō’āḇ yārî‘û nafəšwō yārə‘â llwō:

5 libî ləmwō’āḇ yizə‘āq bərîḥehā ‘aḏ-ṣō‘ar ‘eḡəlaṯ šəlišîyâ kî\|
m<sup>a</sup>‘ălēh hallûḥîṯ biḇəḵî y<sup>a</sup>‘ăleh-bwō kî dereḵə
ḥwōrōnayim z<sup>a</sup>‘ăqaṯ-šeḇer yə‘ō‘ērû:

6 kî-mê nimərîm məšammwōṯ yihəyû kî-yāḇēš ḥāṣîr kālâ ḏeše’ yereq lō’
hāyâ:

7 ‘al-kēn yiṯərâ ‘āśâ ûfəqudāṯām ‘al n<sup>a</sup>ḥal hā‘ărāḇîm
yiśśā’ûm:

8 kî-hiqqîfâ hazzə‘āqâ ’eṯ-gəḇûl mwō’āḇ ‘aḏ-’eḡəlayim yiləlāṯāh ûḇə’ēr
’êlîm yiləlāṯāh:

9 kî mê ḏîmwōn mālə’û ḏām kî-’āšîṯ ‘al-dîmwōn nwōsāfwōṯ lifəlêṭaṯ mwō’āḇ
’arəyēh wəlišə’ērîṯ ’ăḏāmâ:

------------------------------------------------------------------------

[Next: Isaiah (Yisheyah) Chapter 16](isa016)
