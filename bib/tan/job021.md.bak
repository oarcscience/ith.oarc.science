[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job021)  [KJV](../kjv/job021)  [Sep](../sep/job021.md) 
[Vul](../vul/job021.md)   
  
[Job (Iyov) Index](job.md)  
  [Previous](job020)  [Next](job022.md) 

------------------------------------------------------------------------

### Tanach (Hebrew): Job (Iyov) Chapter 21

‎<span id="001">1</span> ‏וַיַּ֥עַן אִיּ֗וֹב וַיֹּאמַֽר׃

‎<span id="002">2</span> ‏שִׁמְע֣וּ שָׁ֭מוֹעַ מִלָּתִ֑י וּתְהִי־זֹ֝֗את
תַּנְח֥וּמֹֽתֵיכֶֽם׃

‎<span id="003">3</span> ‏שָׂ֭אוּנִי וְאָנֹכִ֣י אֲדַבֵּ֑ר וְאַחַ֖ר
דַּבְּרִ֣י תַלְעִֽיג׃

‎<span id="004">4</span> ‏הֶ֭אָנֹכִי לְאָדָ֣ם שִׂיחִ֑י וְאִם־מַ֝דּ֗וּעַ
לֹא־תִקְצַ֥ר רוּחִֽי׃

‎<span id="005">5</span> ‏פְּנוּ־אֵלַ֥י וְהָשַׁ֑מּוּ וְשִׂ֖ימוּ יָ֣ד
עַל־פֶּֽה׃

‎<span id="006">6</span> ‏וְאִם־זָכַ֥רְתִּי וְנִבְהָ֑לְתִּי וְאָחַ֥ז
בְּ֝שָׂרִ֗י פַּלָּצֽוּת׃

‎<span id="007">7</span> ‏מַדּ֣וּעַ רְשָׁעִ֣ים יִחְי֑וּ עָ֝תְק֗וּ
גַּם־גָּ֥בְרוּ חָֽיִל׃

‎<span id="008">8</span> ‏זַרְעָ֤ם נָכ֣וֹן לִפְנֵיהֶ֣ם עִמָּ֑ם
וְ֝צֶאֱצָאֵיהֶ֗ם לְעֵינֵיהֶֽם׃

‎<span id="009">9</span> ‏בָּתֵּיהֶ֣ם שָׁל֣וֹם מִפָּ֑חַד וְלֹ֤א שֵׁ֖בֶט
אֱל֣וֹהַּ עֲלֵיהֶֽם׃

‎<span id="010">10</span> ‏שׁוֹר֣וֹ עִ֭בַּר וְלֹ֣א יַגְעִ֑ל תְּפַלֵּ֥ט
פָּ֝רָת֗וֹ וְלֹ֣א תְשַׁכֵּֽל׃

‎<span id="011">11</span> ‏יְשַׁלְּח֣וּ כַ֭צֹּאן עֲוִילֵיהֶ֑ם
וְ֝יַלְדֵיהֶ֗ם יְרַקֵּדֽוּן׃

‎<span id="012">12</span> ‏יִ֭שְׂאוּ כְּתֹ֣ף וְכִנּ֑וֹר וְ֝יִשְׂמְח֗וּ
לְק֣וֹל עוּגָֽב׃

‎<span id="013">13</span> ‏יבלו יְכַלּ֣וּ בַטּ֣וֹב יְמֵיהֶ֑ם וּ֝בְרֶ֗גַע
שְׁא֣וֹל יֵחָֽתּוּ׃

‎<span id="014">14</span> ‏וַיֹּאמְר֣וּ לָ֭אֵל ס֣וּר מִמֶּ֑נּוּ וְדַ֥עַת
דְּ֝רָכֶ֗יךָ לֹ֣א חָפָֽצְנוּ׃

‎<span id="015">15</span> ‏מַה־שַׁדַּ֥י כִּֽי־נַֽעַבְדֶ֑נּוּ
וּמַה־נּ֝וֹעִ֗יל כִּ֣י נִפְגַּע־בּֽוֹ׃

‎<span id="016">16</span> ‏הֵ֤ן לֹ֣א בְיָדָ֣ם טוּבָ֑ם עֲצַ֥ת רְ֝שָׁעִ֗ים
רָ֣חֲקָה מֶֽנִּי׃

‎<span id="017">17</span> ‏כַּמָּ֤ה׀ נֵר־רְשָׁ֘עִ֤ים יִדְעָ֗ךְ וְיָבֹ֣א
עָלֵ֣ימוֹ אֵידָ֑ם חֲ֝בָלִ֗ים יְחַלֵּ֥ק בְּאַפּֽוֹ׃

‎<span id="018">18</span> ‏יִהְי֗וּ כְּתֶ֥בֶן לִפְנֵי־ר֑וּחַ וּ֝כְמֹ֗ץ
גְּנָבַ֥תּוּ סוּפָֽה׃

‎<span id="019">19</span> ‏אֱל֗וֹהַּ יִצְפֹּן־לְבָנָ֥יו אוֹנ֑וֹ
יְשַׁלֵּ֖ם אֵלָ֣יו וְיֵדָֽע׃

‎<span id="020">20</span> ‏יִרְא֣וּ עינו עֵינָ֣יו כִּיד֑וֹ וּמֵחֲמַ֖ת
שַׁדַּ֣י יִשְׁתֶּֽה׃

‎<span id="021">21</span> ‏כִּ֤י מַה־חֶפְצ֣וֹ בְּבֵית֣וֹ אַחֲרָ֑יו
וּמִסְפַּ֖ר חֳדָשָׁ֣יו חֻצָּֽצוּ׃

‎<span id="022">22</span> ‏הַלְאֵ֥ל יְלַמֶּד־דָּ֑עַת וְ֝ה֗וּא רָמִ֥ים
יִשְׁפּֽוֹט׃

‎<span id="023">23</span> ‏זֶ֗ה יָ֭מוּת בְּעֶ֣צֶם תֻּמּ֑וֹ כֻּ֝לּ֗וֹ
שַׁלְאֲנַ֥ן וְשָׁלֵֽיו׃

‎<span id="024">24</span> ‏עֲ֭טִינָיו מָלְא֣וּ חָלָ֑ב וּמֹ֖חַ
עַצְמוֹתָ֣יו יְשֻׁקֶּֽה׃

‎<span id="025">25</span> ‏וְזֶ֗ה יָ֭מוּת בְּנֶ֣פֶשׁ מָרָ֑ה
וְלֹֽא־אָ֝כַ֗ל בַּטּוֹבָֽה׃

‎<span id="026">26</span> ‏יַ֭חַד עַל־עָפָ֣ר יִשְׁכָּ֑בוּ וְ֝רִמָּ֗ה
תְּכַסֶּ֥ה עֲלֵיהֶֽם׃

‎<span id="027">27</span> ‏הֵ֣ן יָ֭דַעְתִּי מַחְשְׁבֽוֹתֵיכֶ֑ם
וּ֝מְזִמּ֗וֹת עָלַ֥י תַּחְמֹֽסוּ׃

‎<span id="028">28</span> ‏כִּ֤י תֹֽאמְר֗וּ אַיֵּ֥ה בֵית־נָדִ֑יב
וְ֝אַיֵּ֗ה אֹ֤הֶל׀ מִשְׁכְּנ֬וֹת רְשָׁעִֽים׃

‎<span id="029">29</span> ‏הֲלֹ֣א שְׁ֭אֶלְתֶּם ע֣וֹבְרֵי דָ֑רֶךְ
וְ֝אֹתֹתָ֗ם לֹ֣א תְנַכֵּֽרוּ׃

‎<span id="030">30</span> ‏כִּ֤י לְי֣וֹם אֵ֭יד יֵחָ֣שֶׂךְ רָ֑ע לְי֖וֹם
עֲבָר֣וֹת יוּבָֽלוּ׃

‎<span id="031">31</span> ‏מִֽי־יַגִּ֣יד עַל־פָּנָ֣יו דַּרְכּ֑וֹ
וְהֽוּא־עָ֝שָׂ֗ה מִ֣י יְשַׁלֶּם־לֽוֹ׃

‎<span id="032">32</span> ‏וְ֭הוּא לִקְבָר֣וֹת יוּבָ֑ל וְֽעַל־גָּדִ֥ישׁ
יִשְׁקֽוֹד׃

‎<span id="033">33</span> ‏מָֽתְקוּ־ל֗וֹ רִגְבֵ֫י נָ֥חַל וְ֭אַחֲרָיו
כָּל־אָדָ֣ם יִמְשׁ֑וֹךְ וּ֝לְפָנָ֗יו אֵ֣ין מִסְפָּֽר׃

‎<span id="034">34</span> ‏וְ֭אֵיךְ תְּנַחֲמ֣וּנִי הָ֑בֶל
וּ֝תְשֽׁוּבֹתֵיכֶ֗ם נִשְׁאַר־מָֽעַל׃ ס

1 wayy<sup>a</sup>‘an ’îywōḇ wayyō’mar:

2 šimə‘û šāmwō‘a millāṯî ûṯəhî-zō’ṯ tanəḥûmōṯêḵem:

3 śā’ûnî wə’ānōḵî ’ăḏabēr wə’<sup>a</sup>ḥar dabərî ṯalə‘îḡ:

4 he’ānōḵî lə’āḏām śîḥî wə’im-madû‘a lō’-ṯiqəṣar rûḥî:

5 pənû-’ēlay wəhāšammû wəśîmû yāḏ ‘al-peh:

6 wə’im-zāḵarətî wəniḇəhālətî wə’āḥaz bəśārî pallāṣûṯ:

7 madû‘a rəšā‘îm yiḥəyû ‘āṯəqû gam-gāḇərû ḥāyil:

8 zarə‘ām nāḵwōn lifənêhem ‘immām wəṣe’ĕṣā’êhem lə‘ênêhem:

9 bātêhem šālwōm mipāḥaḏ wəlō’ šēḇeṭ ’ĕlwōhha ‘ălêhem:

10 šwōrwō ‘ibar wəlō’ yaḡə‘il təfallēṭ pārāṯwō wəlō’ ṯəšakēl:

11 yəšalləḥû ḵaṣṣō’n ‘ăwîlêhem wəyaləḏêhem yəraqqēḏûn:

12 yiśə’û kəṯōf wəḵinnwōr wəyiśəməḥû ləqwōl ‘ûḡāḇ:

13 yəḇallû yəḵallû ḇaṭṭwōḇ yəmêhem ûḇəreḡ<sup>a</sup>‘ šə’wōl yēḥātû:

14 wayyō’mərû lā’ēl sûr mimmennû wəḏ<sup>a</sup>‘aṯ dərāḵeyḵā lō’
ḥāfāṣənû:

15 mah-šaday kî-n<sup>a</sup>‘aḇəḏennû ûmah-nnwō‘îl kî
nifəg<sup>a</sup>‘-bwō:

16 hēn lō’ ḇəyāḏām ṭûḇām ‘ăṣaṯ rəšā‘îm rāḥăqâ mennî:

17 kammâ\| nēr-rəšā‘îm yiḏə‘āḵə wəyāḇō’ ‘ālêmwō ’êḏām ḥăḇālîm yəḥallēq
bə’apwō:

18 yihəyû kəṯeḇen lifənê-rûḥa ûḵəmōṣ gənāḇatû sûfâ:

19 ’ĕlwōhha yiṣəpōn-ləḇānāyw ’wōnwō yəšallēm ’ēlāyw wəyēḏā‘:

20 yirə’û ‘ênāw ‘ênāyw kîḏwō ûmēḥămaṯ šaday yišəteh:

21 kî mah-ḥefəṣwō bəḇêṯwō ’<sup>a</sup>ḥărāyw ûmisəpar ḥŏḏāšāyw ḥuṣṣāṣû:

22 halə’ēl yəlammeḏ-dā‘aṯ wəhû’ rāmîm yišəpwōṭ:

23 zeh yāmûṯ bə‘eṣem tummwō kullwō šalə’ănan wəšālêw:

24 ‘ăṭînāyw mālə’û ḥālāḇ ûmōḥa ‘aṣəmwōṯāyw yəšuqqeh:

25 wəzeh yāmûṯ bənefeš mārâ wəlō’-’āḵal baṭṭwōḇâ:

26 y<sup>a</sup>ḥaḏ ‘al-‘āfār yišəkāḇû wərimmâ təḵasseh ‘ălêhem:

27 hēn yāḏ<sup>a</sup>‘ətî m<sup>a</sup>ḥəšəḇwōṯêḵem ûməzimmwōṯ ‘ālay
t<sup>a</sup>ḥəmōsû:

28 kî ṯō’mərû ’ayyēh ḇêṯ-nāḏîḇ wə’ayyēh ’ōhel\| mišəkənwōṯ rəšā‘îm:

29 hălō’ šə’elətem ‘wōḇərê ḏāreḵə wə’ōṯōṯām lō’ ṯənakērû:

30 kî ləywōm ’êḏ yēḥāśeḵə rā‘ ləywōm ‘ăḇārwōṯ yûḇālû:

31 mî-yagîḏ ‘al-pānāyw darəkwō wəhû’-‘āśâ mî yəšallem-lwō:

32 wəhû’ liqəḇārwōṯ yûḇāl wə‘al-gāḏîš yišəqwōḏ:

33 māṯəqû-lwō riḡəḇê nāḥal wə’<sup>a</sup>ḥărāyw kāl-’āḏām yiməšwōḵə
ûləfānāyw ’ên misəpār:

34 wə’êḵə tən<sup>a</sup>ḥămûnî hāḇel ûṯəšûḇōṯêḵem nišə’ar-mā‘al: s

------------------------------------------------------------------------

[Next: Job (Iyov) Chapter 22](job022.md)
