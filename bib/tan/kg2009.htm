<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Kings (2 Melakhim): 2 Kings (2 Melakhim) Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2009.htm">Polyglot</A>&nbsp;
<A HREF="../kjv/kg2009.htm">KJV</A>&nbsp;
<A HREF="../sep/kg2009.htm">Sep</A>&nbsp;
<A HREF="../vul/kg2009.htm">Vul</A>&nbsp;

<BR>
<BR><A HREF="kg2.htm">2 Kings (2 Melakhim) Index</A><BR>
&nbsp;
<A HREF="kg2008.htm">Previous</A>&nbsp;
<A HREF="kg2010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Kings (2 Melakhim) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וֶאֱלִישָׁע֙ הַנָּבִ֔יא קָרָ֕א לְאַחַ֖ד מִבְּנֵ֣י הַנְּבִיאִ֑ים וַיֹּ֨אמֶר ל֜וֹ חֲגֹ֣ר מָתְנֶ֗יךָ וְ֠קַח פַּ֣ךְ הַשֶּׁ֤מֶן הַזֶּה֙ בְּיָדֶ֔ךָ וְלֵ֖ךְ רָמֹ֥ת גִּלְעָֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּבָ֖אתָ שָׁ֑מָּה וּרְאֵֽה־שָׁ֠ם יֵה֨וּא בֶן־יְהוֹשָׁפָ֜ט בֶּן־נִמְשִׁ֗י וּבָ֙אתָ֙ וַהֲקֵֽמֹתוֹ֙ מִתּ֣וֹך<font color="red"><sup>1</font></sup> אֶחָ֔יו וְהֵבֵיאתָ֥ אֹת֖וֹ חֶ֥דֶר בְּחָֽדֶר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְלָקַחְתָּ֤ פַךְ־הַשֶּׁ֙מֶן֙ וְיָצַקְתָּ֣ עַל־רֹאשׁ֔וֹ וְאָֽמַרְתָּ֙ כֹּֽה־אָמַ֣ר יְהוָ֔ה מְשַׁחְתִּ֥יךָֽ לְמֶ֖לֶךְ אֶל־יִשְׂרָאֵ֑ל וּפָתַחְתָּ֥ הַדֶּ֛לֶת וְנַ֖סְתָּה וְלֹ֥א תְחַכֶּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֵּ֧לֶךְ הַנַּ֛עַר הַנַּ֥עַר הַנָּבִ֖יא רָמֹ֥ת גִּלְעָֽד׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֹ֗א וְהִנֵּ֨ה שָׂרֵ֤י הַחַ֙יִל֙ יֹֽשְׁבִ֔ים וַיֹּ֕אמֶר דָּבָ֥ר לִ֛י אֵלֶ֖יךָ הַשָּׂ֑ר וַיֹּ֤אמֶר יֵהוּא֙ אֶל־מִ֣י מִכֻּלָּ֔נוּ וַיֹּ֖אמֶר אֵלֶ֥יךָ הַשָּֽׂר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּ֙קָם֙ וַיָּבֹ֣א הַבַּ֔יְתָה וַיִּצֹ֥ק הַשֶּׁ֖מֶן אֶל־רֹאשׁ֑וֹ וַיֹּ֣אמֶר ל֗וֹ כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל מְשַׁחְתִּ֧יךָֽ לְמֶ֛לֶךְ אֶל־עַ֥ם יְהוָ֖ה אֶל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהִ֨כִּיתָ֔ה אֶת־בֵּ֥ית אַחְאָ֖ב אֲדֹנֶ֑יךָ וְנִקַּמְתִּ֞י דְּמֵ֣י׀ עֲבָדַ֣י הַנְּבִיאִ֗ים וּדְמֵ֛י כָּל־עַבְדֵ֥י יְהוָ֖ה מִיַּ֥ד אִיזָֽבֶל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאָבַ֖ד כָּל־בֵּ֣ית אַחְאָ֑ב וְהִכְרַתִּ֤י לְאַחְאָב֙ מַשְׁתִּ֣ין בְּקִ֔יר וְעָצ֥וּר וְעָז֖וּב בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְנָֽתַתִּי֙ אֶת־בֵּ֣ית אַחְאָ֔ב כְּבֵ֖ית יָרָבְעָ֣ם בֶּן־נְבָ֑ט וּכְבֵ֖ית בַּעְשָׁ֥א בֶן־אֲחִיָּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֶת־אִיזֶ֜בֶל יֹאכְל֧וּ הַכְּלָבִ֛ים בְּחֵ֥לֶק יִזְרְעֶ֖אל וְאֵ֣ין קֹבֵ֑ר וַיִּפְתַּ֥ח הַדֶּ֖לֶת וַיָּנֹֽס׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְיֵה֗וּא יָצָא֙ אֶל־עַבְדֵ֣י אֲדֹנָ֔יו וַיֹּ֤אמֶר לוֹ֙ הֲשָׁל֔וֹם מַדּ֛וּעַ בָּֽא־הַמְשֻׁגָּ֥ע הַזֶּ֖ה אֵלֶ֑יךָ וַיֹּ֣אמֶר אֲלֵיהֶ֔ם אַתֶּ֛ם יְדַעְתֶּ֥ם אֶת־הָאִ֖ישׁ וְאֶת־שִׂיחֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּאמְר֣וּ שֶׁ֔קֶר הַגֶּד־נָ֖א לָ֑נוּ וַיֹּ֗אמֶר כָּזֹ֤את וְכָזֹאת֙ אָמַ֤ר אֵלַי֙ לֵאמֹ֔ר כֹּ֚ה אָמַ֣ר יְהוָ֔ה מְשַׁחְתִּ֥יךָֽ לְמֶ֖לֶךְ אֶל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַֽיְמַהֲר֗וּ וַיִּקְחוּ֙ אִ֣ישׁ בִּגְד֔וֹ וַיָּשִׂ֥ימוּ תַחְתָּ֖יו אֶל־גֶּ֣רֶם הַֽמַּעֲל֑וֹת וַֽיִּתְקְעוּ֙ בַּשּׁוֹפָ֔ר וַיֹּאמְר֖וּ מָלַ֥ךְ יֵהֽוּא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּתְקַשֵּׁ֗ר יֵה֛וּא בֶּן־יְהוֹשָׁפָ֥ט בֶּן־נִמְשִׁ֖י אֶל־יוֹרָ֑ם וְיוֹרָם֩ הָיָ֨ה שֹׁמֵ֜ר בְּרָמֹ֣ת גִּלְעָ֗ד ה֚וּא וְכָל־יִשְׂרָאֵ֔ל מִפְּנֵ֥י חֲזָאֵ֖ל מֶֽלֶךְ־אֲרָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּשָׁב֩ יְהוֹרָ֨ם הַמֶּ֜לֶךְ לְהִתְרַפֵּ֣א בִיְזְרְעֶ֗אל מִן־הַמַּכִּים֙ אֲשֶׁ֣ר יַכֻּ֣הוּ אֲרַמִּ֔ים בְּהִלָּ֣חֲמ֔וֹ אֶת־חֲזָאֵ֖ל מֶ֣לֶךְ אֲרָ֑ם וַיֹּ֤אמֶר יֵהוּא֙ אִם־יֵ֣שׁ נַפְשְׁכֶ֔ם אַל־יֵצֵ֤א פָלִיט֙ מִן־הָעִ֔יר לָלֶ֖כֶת <font color="brown">לגיד</font> <font color="blue">לְהַגִּ֥יד</font> בְּיִזְרְעֶֽאל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּרְכַּ֤ב יֵהוּא֙ וַיֵּ֣לֶךְ יִזְרְעֶ֔אלָה כִּ֥י יוֹרָ֖ם שֹׁכֵ֣ב שָׁ֑מָּה וַֽאֲחַזְיָה֙ מֶ֣לֶךְ יְהוּדָ֔ה יָרַ֖ד לִרְא֥וֹת אֶת־יוֹרָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהַצֹּפֶה֩ עֹמֵ֨ד עַֽל־הַמִּגְדָּ֜ל בְּיִזְרְעֶ֗אל וַיַּ֞רְא אֶת־שִׁפְעַ֤ת יֵהוּא֙ בְּבֹא֔וֹ וַיֹּ֕אמֶר שִׁפְעַ֖ת אֲנִ֣י רֹאֶ֑ה וַיֹּ֣אמֶר יְהוֹרָ֗ם קַ֥ח רַכָּ֛ב וּֽשְׁלַ֥ח לִקְרָאתָ֖ם וְיֹאמַ֥ר הֲשָׁלֽוֹם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֵּלֶךְ֩ רֹכֵ֨ב הַסּ֜וּס לִקְרָאת֗וֹ וַיֹּ֙אמֶר֙ כֹּֽה־אָמַ֤ר הַמֶּ֙לֶךְ֙ הֲשָׁל֔וֹם וַיֹּ֧אמֶר יֵה֛וּא מַה־לְּךָ֥ וּלְשָׁל֖וֹם סֹ֣ב אֶֽל־אַחֲרָ֑י וַיַּגֵּ֤ד הַצֹּפֶה֙ לֵאמֹ֔ר בָּֽא־הַמַּלְאָ֥ךְ עַד־הֵ֖ם וְלֹֽא־שָֽׁב׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּשְׁלַ֗ח רֹכֵ֣ב סוּס֮ שֵׁנִי֒ וַיָּבֹ֣א אֲלֵהֶ֔ם וַיֹּ֛אמֶר כֹּֽה־אָמַ֥ר הַמֶּ֖לֶךְ שָׁל֑וֹם וַיֹּ֧אמֶר יֵה֛וּא מַה־לְּךָ֥ וּלְשָׁל֖וֹם סֹ֥ב אֶֽל־אַחֲרָֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּגֵּ֤ד הַצֹּפֶה֙ לֵאמֹ֔ר בָּ֥א עַד־אֲלֵיהֶ֖ם וְלֹֽא־שָׁ֑ב וְהַמִּנְהָ֗ג כְּמִנְהַג֙ יֵה֣וּא בֶן־נִמְשִׁ֔י כִּ֥י בְשִׁגָּע֖וֹן יִנְהָֽג׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֤אמֶר יְהוֹרָם֙ אֱסֹ֔ר וַיֶּאְסֹ֖ר רִכְבּ֑וֹ וַיֵּצֵ֣א יְהוֹרָ֣ם מֶֽלֶךְ־יִ֠שְׂרָאֵל וַאֲחַזְיָ֨הוּ מֶֽלֶךְ־יְהוּדָ֜ה אִ֣ישׁ בְּרִכְבּ֗וֹ וַיֵּֽצְאוּ֙ לִקְרַ֣את יֵה֔וּא וַיִּמְצָאֻ֔הוּ בְּחֶלְקַ֖ת נָב֥וֹת הַיִּזְרְעֵאלִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיְהִ֗י כִּרְא֤וֹת יְהוֹרָם֙ אֶת־יֵה֔וּא וַיֹּ֖אמֶר הֲשָׁל֣וֹם יֵה֑וּא וַיֹּ֙אמֶר֙ מָ֣ה הַשָּׁל֔וֹם עַד־זְנוּנֵ֞י אִיזֶ֧בֶל אִמְּךָ֛ וּכְשָׁפֶ֖יהָ הָרַבִּֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּהֲפֹ֧ךְ יְהוֹרָ֛ם יָדָ֖יו וַיָּנֹ֑ס וַיֹּ֥אמֶר אֶל־אֲחַזְיָ֖הוּ מִרְמָ֥ה אֲחַזְיָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְיֵה֞וּא מִלֵּ֧א יָד֣וֹ בַקֶּ֗שֶׁת וַיַּ֤ךְ אֶת־יְהוֹרָם֙ בֵּ֣ין זְרֹעָ֔יו וַיֵּצֵ֥א הַחֵ֖צִי מִלִּבּ֑וֹ וַיִּכְרַ֖ע בְּרִכְבּֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֗אמֶר אֶל־בִּדְקַר֙ <font color="brown">שלשה</font> <font color="blue">שָֽׁלִשׁ֔וֹ</font> שָׂ֚א הַשְׁלִכֵ֔הוּ בְּחֶלְקַ֕ת שְׂדֵ֖ה נָב֣וֹת הַיִּזְרְעֵאלִ֑י כִּֽי־זְכֹ֞ר אֲנִ֣י וָאַ֗תָּה אֵ֣ת רֹכְבִ֤ים צְמָדִים֙ אַֽחֲרֵי֙ אַחְאָ֣ב אָבִ֔יו וַֽיהוָה֙ נָשָׂ֣א עָלָ֔יו אֶת־הַמַּשָּׂ֖א הַזֶּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;אִם־לֹ֡א אֶת־דְּמֵ֣י נָבוֹת֩ וְאֶת־דְּמֵ֨י בָנָ֜יו רָאִ֤יתִי אֶ֙מֶשׁ֙ נְאֻם־יְהוָ֔ה וְשִׁלַּמְתִּ֥י לְךָ֛ בַּחֶלְקָ֥ה הַזֹּ֖את נְאֻם־יְהוָ֑ה וְעַתָּ֗ה שָׂ֧א הַשְׁלִכֵ֛הוּ בַּחֶלְקָ֖ה כִּדְבַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַאֲחַזְיָ֤ה מֶֽלֶךְ־יְהוּדָה֙ רָאָ֔ה וַיָּ֕נָס דֶּ֖רֶךְ בֵּ֣ית הַגָּ֑ן וַיִּרְדֹּ֨ף אַחֲרָ֜יו יֵה֗וּא וַ֠יֹּאמֶר גַּם־אֹת֞וֹ הַכֻּ֣הוּ אֶל־הַמֶּרְכָּבָ֗ה בְּמַֽעֲלֵה־גוּר֙ אֲשֶׁ֣ר אֶֽת־יִבְלְעָ֔ם וַיָּ֥נָס מְגִדּ֖וֹ וַיָּ֥מָת שָֽׁם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּרְכִּ֧בוּ אֹת֛וֹ עֲבָדָ֖יו יְרוּשָׁלְָ֑מָה וַיִּקְבְּר֨וּ אֹת֧וֹ בִקְבֻרָת֛וֹ עִם־אֲבֹתָ֖יו בְּעִ֥יר דָּוִֽד׃ פ</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּבִשְׁנַת֙ אַחַ֣ת עֶשְׂרֵ֣ה שָׁנָ֔ה לְיוֹרָ֖ם בֶּן־אַחְאָ֑ב מָלַ֥ךְ אֲחַזְיָ֖ה עַל־יְהוּדָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיָּב֥וֹא יֵה֖וּא יִזְרְעֶ֑אלָה וְאִיזֶ֣בֶל שָׁמְעָ֗ה וַתָּ֨שֶׂם בַּפּ֤וּךְ עֵינֶ֙יהָ֙ וַתֵּ֣יטֶב אֶת־רֹאשָׁ֔הּ וַתַּשְׁקֵ֖ף בְּעַ֥ד הַחַלּֽוֹן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְיֵה֖וּא בָּ֣א בַשָּׁ֑עַר וַתֹּ֣אמֶר הֲשָׁל֔וֹם זִמְרִ֖י הֹרֵ֥ג אֲדֹנָֽיו׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיִּשָּׂ֤א פָנָיו֙ אֶל־הַ֣חַלּ֔וֹן וַיֹּ֕אמֶר מִ֥י אִתִּ֖י מִ֑י וַיַּשְׁקִ֣יפוּ אֵלָ֔יו שְׁנַ֥יִם שְׁלֹשָׁ֖ה סָרִיסִֽים׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיֹּ֥אמֶר <font color="brown">שמטהו</font> <font color="blue">שִׁמְט֖וּהָ</font> וַֽיִּשְׁמְט֑וּהָ וַיִּ֨ז מִדָּמָ֧הּ אֶל־הַקִּ֛יר וְאֶל־הַסּוּסִ֖ים וַֽיִּרְמְסֶֽנָּה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיָּבֹ֖א וַיֹּ֣אכַל וַיֵּ֑שְׁתְּ וַיֹּ֗אמֶר פִּקְדוּ־נָ֞א אֶת־הָאֲרוּרָ֤ה הַזֹּאת֙ וְקִבְר֔וּהָ כִּ֥י בַת־מֶ֖לֶךְ הִֽיא׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיֵּלְכ֖וּ לְקָבְרָ֑הּ וְלֹא־מָ֣צְאוּ בָ֗הּ כִּ֧י אִם־הַגֻּלְגֹּ֛לֶת וְהָרַגְלַ֖יִם וְכַפּ֥וֹת הַיָּדָֽיִם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיָּשֻׁבוּ֮ וַיַּגִּ֣ידוּ לוֹ֒ וַיֹּ֙אמֶר֙ דְּבַר־יְהוָ֣ה ה֔וּא אֲשֶׁ֣ר דִּבֶּ֗ר בְּיַד־עַבְדּ֛וֹ אֵלִיָּ֥הוּ הַתִּשְׁבִּ֖י לֵאמֹ֑ר בְּחֵ֣לֶק יִזְרְעֶ֔אל יֹאכְל֥וּ הַכְּלָבִ֖ים אֶת־בְּשַׂ֥ר אִיזָֽבֶל׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;<font color="brown">והית</font> <font color="blue">וְֽהָיְתָ֞ה</font> נִבְלַ֣ת אִיזֶ֗בֶל כְּדֹ֛מֶן עַל־פְּנֵ֥י הַשָּׂדֶ֖ה בְּחֵ֣לֶק יִזְרְעֶ֑אל אֲשֶׁ֥ר לֹֽא־יֹאמְר֖וּ זֹ֥את אִיזָֽבֶל׃ פ</P>
</TD>
<TD WIDTH="50%">
<P>1&nbsp;we&#8217;&#277;l&icirc;&#353;&#257;&#8216; hann&#257;&#x1E07;&icirc;&#8217; q&#257;r&#257;&#8217; l&#601;&#8217;<sup>a</sup>&#x1E25;a&#x1E0F; mib&#601;n&ecirc; hann&#601;&#x1E07;&icirc;&#8217;&icirc;m wayy&#333;&#8217;mer lw&#333; &#x1E25;&#259;&#x1E21;&#333;r m&#257;&#x1E6F;&#601;ney&#x1E35;&#257; w&#601;q<sup>a</sup>&#x1E25; pa&#x1E35;&#601; ha&#353;&#353;emen hazzeh b&#601;y&#257;&#x1E0F;e&#x1E35;&#257; w&#601;l&#275;&#x1E35;&#601; r&#257;m&#333;&#x1E6F; gil&#601;&#8216;&#257;&#x1E0F;: </P>
<P>2&nbsp;&ucirc;&#x1E07;&#257;&#8217;&#x1E6F;&#257; &#353;&#257;mm&acirc; &ucirc;r&#601;&#8217;&#275;h-&#353;&#257;m y&#275;h&ucirc;&#8217; &#x1E07;en-y&#601;hw&#333;&#353;&#257;f&#257;&#x1E6D; ben-nim&#601;&#353;&icirc; &ucirc;&#x1E07;&#257;&#8217;&#x1E6F;&#257; wah&#259;q&#275;m&#333;&#x1E6F;w&#333; mitw&#333;&#x1E35;<font color="red"><sup>1</font></sup> &#8217;e&#x1E25;&#257;yw w&#601;h&#275;&#x1E07;&ecirc;&#8217;&#x1E6F;&#257; &#8217;&#333;&#x1E6F;w&#333; &#x1E25;e&#x1E0F;er b&#601;&#x1E25;&#257;&#x1E0F;er: </P>
<P>3&nbsp;w&#601;l&#257;q<sup>a</sup>&#x1E25;&#601;t&#257; fa&#x1E35;&#601;-ha&#353;&#353;emen w&#601;y&#257;&#x1E63;aq&#601;t&#257; &#8216;al-r&#333;&#8217;&#353;w&#333; w&#601;&#8217;&#257;mar&#601;t&#257; k&#333;h-&#8217;&#257;mar y&#601;hw&acirc; m&#601;&#353;<sup>a</sup>&#x1E25;&#601;t&icirc;&#x1E35;&#257; l&#601;mele&#x1E35;&#601; &#8217;el-yi&#347;&#601;r&#257;&#8217;&#275;l &ucirc;f&#257;&#x1E6F;<sup>a</sup>&#x1E25;&#601;t&#257; hadele&#x1E6F; w&#601;nas&#601;t&acirc; w&#601;l&#333;&#8217; &#x1E6F;&#601;&#x1E25;akeh: </P>
<P>4&nbsp;wayy&#275;le&#x1E35;&#601; hann<sup>a</sup>&#8216;ar hann<sup>a</sup>&#8216;ar hann&#257;&#x1E07;&icirc;&#8217; r&#257;m&#333;&#x1E6F; gil&#601;&#8216;&#257;&#x1E0F;: </P>
<P>5&nbsp;wayy&#257;&#x1E07;&#333;&#8217; w&#601;hinn&#275;h &#347;&#257;r&ecirc; h<sup>a</sup>&#x1E25;ayil y&#333;&#353;&#601;&#x1E07;&icirc;m wayy&#333;&#8217;mer d&#257;&#x1E07;&#257;r l&icirc; &#8217;&#275;ley&#x1E35;&#257; ha&#347;&#347;&#257;r wayy&#333;&#8217;mer y&#275;h&ucirc;&#8217; &#8217;el-m&icirc; mikull&#257;n&ucirc; wayy&#333;&#8217;mer &#8217;&#275;ley&#x1E35;&#257; ha&#347;&#347;&#257;r: </P>
<P>6&nbsp;wayy&#257;q&#257;m wayy&#257;&#x1E07;&#333;&#8217; habay&#601;&#x1E6F;&acirc; wayyi&#x1E63;&#333;q ha&#353;&#353;emen &#8217;el-r&#333;&#8217;&#353;w&#333; wayy&#333;&#8217;mer lw&#333; k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l m&#601;&#353;<sup>a</sup>&#x1E25;&#601;t&icirc;&#x1E35;&#257; l&#601;mele&#x1E35;&#601; &#8217;el-&#8216;am y&#601;hw&acirc; &#8217;el-yi&#347;&#601;r&#257;&#8217;&#275;l: </P>
<P>7&nbsp;w&#601;hik&icirc;&#x1E6F;&acirc; &#8217;e&#x1E6F;-b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; &#8217;&#259;&#x1E0F;&#333;ney&#x1E35;&#257; w&#601;niqqam&#601;t&icirc; d&#601;m&ecirc;| &#8216;&#259;&#x1E07;&#257;&#x1E0F;ay hann&#601;&#x1E07;&icirc;&#8217;&icirc;m &ucirc;&#x1E0F;&#601;m&ecirc; k&#257;l-&#8216;a&#x1E07;&#601;&#x1E0F;&ecirc; y&#601;hw&acirc; m&icirc;ya&#x1E0F; &#8217;&icirc;z&#257;&#x1E07;el: </P>
<P>8&nbsp;w&#601;&#8217;&#257;&#x1E07;a&#x1E0F; k&#257;l-b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; w&#601;hi&#x1E35;&#601;rat&icirc; l&#601;&#8217;<sup>a</sup>&#x1E25;&#601;&#8217;&#257;&#x1E07; ma&#353;&#601;t&icirc;n b&#601;q&icirc;r w&#601;&#8216;&#257;&#x1E63;&ucirc;r w&#601;&#8216;&#257;z&ucirc;&#x1E07; b&#601;yi&#347;&#601;r&#257;&#8217;&#275;l: </P>
<P>9&nbsp;w&#601;n&#257;&#x1E6F;at&icirc; &#8217;e&#x1E6F;-b&ecirc;&#x1E6F; &#8217;<sup>a</sup>&#x1E25;&#601;&#8217;&#257;&#x1E07; k&#601;&#x1E07;&ecirc;&#x1E6F; y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; &ucirc;&#x1E35;&#601;&#x1E07;&ecirc;&#x1E6F; b<sup>a</sup>&#8216;&#601;&#353;&#257;&#8217; &#x1E07;en-&#8217;&#259;&#x1E25;&icirc;y&acirc;: </P>
<P>10&nbsp;w&#601;&#8217;e&#x1E6F;-&#8217;&icirc;ze&#x1E07;el y&#333;&#8217;&#x1E35;&#601;l&ucirc; hak&#601;l&#257;&#x1E07;&icirc;m b&#601;&#x1E25;&#275;leq yiz&#601;r&#601;&#8216;e&#8217;l w&#601;&#8217;&ecirc;n q&#333;&#x1E07;&#275;r wayyif&#601;t<sup>a</sup>&#x1E25; hadele&#x1E6F; wayy&#257;n&#333;s: </P>
<P>11&nbsp;w&#601;y&#275;h&ucirc;&#8217; y&#257;&#x1E63;&#257;&#8217; &#8217;el-&#8216;a&#x1E07;&#601;&#x1E0F;&ecirc; &#8217;&#259;&#x1E0F;&#333;n&#257;yw wayy&#333;&#8217;mer lw&#333; h&#259;&#353;&#257;lw&#333;m mad&ucirc;&#8216;a b&#257;&#8217;-ham&#601;&#353;ug&#257;&#8216; hazzeh &#8217;&#275;ley&#x1E35;&#257; wayy&#333;&#8217;mer &#8217;&#259;l&ecirc;hem &#8217;atem y&#601;&#x1E0F;<sup>a</sup>&#8216;&#601;tem &#8217;e&#x1E6F;-h&#257;&#8217;&icirc;&#353; w&#601;&#8217;e&#x1E6F;-&#347;&icirc;&#x1E25;w&#333;: </P>
<P>12&nbsp;wayy&#333;&#8217;m&#601;r&ucirc; &#353;eqer hage&#x1E0F;-n&#257;&#8217; l&#257;n&ucirc; wayy&#333;&#8217;mer k&#257;z&#333;&#8217;&#x1E6F; w&#601;&#x1E35;&#257;z&#333;&#8217;&#x1E6F; &#8217;&#257;mar &#8217;&#275;lay l&#275;&#8217;m&#333;r k&#333;h &#8217;&#257;mar y&#601;hw&acirc; m&#601;&#353;<sup>a</sup>&#x1E25;&#601;t&icirc;&#x1E35;&#257; l&#601;mele&#x1E35;&#601; &#8217;el-yi&#347;&#601;r&#257;&#8217;&#275;l: </P>
<P>13&nbsp;way&#601;mah&#259;r&ucirc; wayyiq&#601;&#x1E25;&ucirc; &#8217;&icirc;&#353; bi&#x1E21;&#601;&#x1E0F;w&#333; wayy&#257;&#347;&icirc;m&ucirc; &#x1E6F;<sup>a</sup>&#x1E25;&#601;t&#257;yw &#8217;el-gerem hamm<sup>a</sup>&#8216;&#259;lw&#333;&#x1E6F; wayyi&#x1E6F;&#601;q&#601;&#8216;&ucirc; ba&#353;&#353;w&#333;f&#257;r wayy&#333;&#8217;m&#601;r&ucirc; m&#257;la&#x1E35;&#601; y&#275;h&ucirc;&#8217;: </P>
<P>14&nbsp;wayyi&#x1E6F;&#601;qa&#353;&#353;&#275;r y&#275;h&ucirc;&#8217; ben-y&#601;hw&#333;&#353;&#257;f&#257;&#x1E6D; ben-nim&#601;&#353;&icirc; &#8217;el-yw&#333;r&#257;m w&#601;yw&#333;r&#257;m h&#257;y&acirc; &#353;&#333;m&#275;r b&#601;r&#257;m&#333;&#x1E6F; gil&#601;&#8216;&#257;&#x1E0F; h&ucirc;&#8217; w&#601;&#x1E35;&#257;l-yi&#347;&#601;r&#257;&#8217;&#275;l mip&#601;n&ecirc; &#x1E25;&#259;z&#257;&#8217;&#275;l mele&#x1E35;&#601;-&#8217;&#259;r&#257;m: </P>
<P>15&nbsp;wayy&#257;&#353;&#257;&#x1E07; y&#601;hw&#333;r&#257;m hammele&#x1E35;&#601; l&#601;hi&#x1E6F;&#601;rap&#275;&#8217; &#x1E07;&icirc;&#601;z&#601;r&#601;&#8216;e&#8217;l min-hammak&icirc;m &#8217;&#259;&#353;er yakuh&ucirc; &#8217;&#259;ramm&icirc;m b&#601;hill&#257;&#x1E25;&#259;mw&#333; &#8217;e&#x1E6F;-&#x1E25;&#259;z&#257;&#8217;&#275;l mele&#x1E35;&#601; &#8217;&#259;r&#257;m wayy&#333;&#8217;mer y&#275;h&ucirc;&#8217; &#8217;im-y&#275;&#353; naf&#601;&#353;&#601;&#x1E35;em &#8217;al-y&#275;&#x1E63;&#275;&#8217; f&#257;l&icirc;&#x1E6D; min-h&#257;&#8216;&icirc;r l&#257;le&#x1E35;e&#x1E6F; <font color="brown">lag&icirc;&#x1E0F;</font> <font color="blue">l&#601;hag&icirc;&#x1E0F;</font> b&#601;yiz&#601;r&#601;&#8216;e&#8217;l: </P>
<P>16&nbsp;wayyir&#601;ka&#x1E07; y&#275;h&ucirc;&#8217; wayy&#275;le&#x1E35;&#601; yiz&#601;r&#601;&#8216;e&#8217;l&acirc; k&icirc; yw&#333;r&#257;m &#353;&#333;&#x1E35;&#275;&#x1E07; &#353;&#257;mm&acirc; wa&#8217;&#259;&#x1E25;az&#601;y&acirc; mele&#x1E35;&#601; y&#601;h&ucirc;&#x1E0F;&acirc; y&#257;ra&#x1E0F; lir&#601;&#8217;w&#333;&#x1E6F; &#8217;e&#x1E6F;-yw&#333;r&#257;m: </P>
<P>17&nbsp;w&#601;ha&#x1E63;&#x1E63;&#333;feh &#8216;&#333;m&#275;&#x1E0F; &#8216;al-hammi&#x1E21;&#601;d&#257;l b&#601;yiz&#601;r&#601;&#8216;e&#8217;l wayyar&#601;&#8217; &#8217;e&#x1E6F;-&#353;if&#601;&#8216;a&#x1E6F; y&#275;h&ucirc;&#8217; b&#601;&#x1E07;&#333;&#8217;w&#333; wayy&#333;&#8217;mer &#353;if&#601;&#8216;a&#x1E6F; &#8217;&#259;n&icirc; r&#333;&#8217;eh wayy&#333;&#8217;mer y&#601;hw&#333;r&#257;m q<sup>a</sup>&#x1E25; rak&#257;&#x1E07; &ucirc;&#353;&#601;l<sup>a</sup>&#x1E25; liq&#601;r&#257;&#8217;&#x1E6F;&#257;m w&#601;y&#333;&#8217;mar h&#259;&#353;&#257;lw&#333;m: </P>
<P>18&nbsp;wayy&#275;le&#x1E35;&#601; r&#333;&#x1E35;&#275;&#x1E07; hass&ucirc;s liq&#601;r&#257;&#8217;&#x1E6F;w&#333; wayy&#333;&#8217;mer k&#333;h-&#8217;&#257;mar hammele&#x1E35;&#601; h&#259;&#353;&#257;lw&#333;m wayy&#333;&#8217;mer y&#275;h&ucirc;&#8217; mah-ll&#601;&#x1E35;&#257; &ucirc;l&#601;&#353;&#257;lw&#333;m s&#333;&#x1E07; &#8217;el-&#8217;<sup>a</sup>&#x1E25;&#259;r&#257;y wayyag&#275;&#x1E0F; ha&#x1E63;&#x1E63;&#333;feh l&#275;&#8217;m&#333;r b&#257;&#8217;-hammal&#601;&#8217;&#257;&#x1E35;&#601; &#8216;a&#x1E0F;-h&#275;m w&#601;l&#333;&#8217;-&#353;&#257;&#x1E07;: </P>
<P>19&nbsp;wayyi&#353;&#601;l<sup>a</sup>&#x1E25; r&#333;&#x1E35;&#275;&#x1E07; s&ucirc;s &#353;&#275;n&icirc; wayy&#257;&#x1E07;&#333;&#8217; &#8217;&#259;l&#275;hem wayy&#333;&#8217;mer k&#333;h-&#8217;&#257;mar hammele&#x1E35;&#601; &#353;&#257;lw&#333;m wayy&#333;&#8217;mer y&#275;h&ucirc;&#8217; mah-ll&#601;&#x1E35;&#257; &ucirc;l&#601;&#353;&#257;lw&#333;m s&#333;&#x1E07; &#8217;el-&#8217;<sup>a</sup>&#x1E25;&#259;r&#257;y: </P>
<P>20&nbsp;wayyag&#275;&#x1E0F; ha&#x1E63;&#x1E63;&#333;feh l&#275;&#8217;m&#333;r b&#257;&#8217; &#8216;a&#x1E0F;-&#8217;&#259;l&ecirc;hem w&#601;l&#333;&#8217;-&#353;&#257;&#x1E07; w&#601;hammin&#601;h&#257;&#x1E21; k&#601;min&#601;ha&#x1E21; y&#275;h&ucirc;&#8217; &#x1E07;en-nim&#601;&#353;&icirc; k&icirc; &#x1E07;&#601;&#353;ig&#257;&#8216;w&#333;n yin&#601;h&#257;&#x1E21;: </P>
<P>21&nbsp;wayy&#333;&#8217;mer y&#601;hw&#333;r&#257;m &#8217;&#277;s&#333;r wayye&#8217;&#601;s&#333;r ri&#x1E35;&#601;bw&#333; wayy&#275;&#x1E63;&#275;&#8217; y&#601;hw&#333;r&#257;m mele&#x1E35;&#601;-yi&#347;&#601;r&#257;&#8217;&#275;l wa&#8217;&#259;&#x1E25;az&#601;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; &#8217;&icirc;&#353; b&#601;ri&#x1E35;&#601;bw&#333; wayy&#275;&#x1E63;&#601;&#8217;&ucirc; liq&#601;ra&#8217;&#x1E6F; y&#275;h&ucirc;&#8217; wayyim&#601;&#x1E63;&#257;&#8217;uh&ucirc; b&#601;&#x1E25;el&#601;qa&#x1E6F; n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc;: </P>
<P>22&nbsp;way&#601;h&icirc; kir&#601;&#8217;w&#333;&#x1E6F; y&#601;hw&#333;r&#257;m &#8217;e&#x1E6F;-y&#275;h&ucirc;&#8217; wayy&#333;&#8217;mer h&#259;&#353;&#257;lw&#333;m y&#275;h&ucirc;&#8217; wayy&#333;&#8217;mer m&acirc; ha&#353;&#353;&#257;lw&#333;m &#8216;a&#x1E0F;-z&#601;n&ucirc;n&ecirc; &#8217;&icirc;ze&#x1E07;el &#8217;imm&#601;&#x1E35;&#257; &ucirc;&#x1E35;&#601;&#353;&#257;feyh&#257; h&#257;rab&icirc;m: </P>
<P>23&nbsp;wayyah&#259;f&#333;&#x1E35;&#601; y&#601;hw&#333;r&#257;m y&#257;&#x1E0F;&#257;yw wayy&#257;n&#333;s wayy&#333;&#8217;mer &#8217;el-&#8217;&#259;&#x1E25;az&#601;y&acirc;&ucirc; mir&#601;m&acirc; &#8217;&#259;&#x1E25;az&#601;y&acirc;: </P>
<P>24&nbsp;w&#601;y&#275;h&ucirc;&#8217; mill&#275;&#8217; y&#257;&#x1E0F;w&#333; &#x1E07;aqqe&#353;e&#x1E6F; wayya&#x1E35;&#601; &#8217;e&#x1E6F;-y&#601;hw&#333;r&#257;m b&ecirc;n z&#601;r&#333;&#8216;&#257;yw wayy&#275;&#x1E63;&#275;&#8217; h<sup>a</sup>&#x1E25;&#275;&#x1E63;&icirc; millibw&#333; wayyi&#x1E35;&#601;r<sup>a</sup>&#8216; b&#601;ri&#x1E35;&#601;bw&#333;: </P>
<P>25&nbsp;wayy&#333;&#8217;mer &#8217;el-bi&#x1E0F;&#601;qar <font color="brown">&#353;&#601;l&#333;&#353;&acirc;</font> <font color="blue">&#353;&#257;li&#353;w&#333;</font> &#347;&#257;&#8217; ha&#353;&#601;li&#x1E35;&#275;h&ucirc; b&#601;&#x1E25;el&#601;qa&#x1E6F; &#347;&#601;&#x1E0F;&#275;h n&#257;&#x1E07;w&#333;&#x1E6F; hayyiz&#601;r&#601;&#8216;&#275;&#8217;l&icirc; k&icirc;-z&#601;&#x1E35;&#333;r &#8217;&#259;n&icirc; w&#257;&#8217;at&acirc; &#8217;&#275;&#x1E6F; r&#333;&#x1E35;&#601;&#x1E07;&icirc;m &#x1E63;&#601;m&#257;&#x1E0F;&icirc;m &#8217;<sup>a</sup>&#x1E25;&#259;r&ecirc; &#8217;<sup>a</sup>&#x1E25;&#601;&#8217;&#257;&#x1E07; &#8217;&#257;&#x1E07;&icirc;w wayhw&acirc; n&#257;&#347;&#257;&#8217; &#8216;&#257;l&#257;yw &#8217;e&#x1E6F;-hamma&#347;&#347;&#257;&#8217; hazzeh: </P>
<P>26&nbsp;&#8217;im-l&#333;&#8217; &#8217;e&#x1E6F;-d&#601;m&ecirc; n&#257;&#x1E07;w&#333;&#x1E6F; w&#601;&#8217;e&#x1E6F;-d&#601;m&ecirc; &#x1E07;&#257;n&#257;yw r&#257;&#8217;&icirc;&#x1E6F;&icirc; &#8217;eme&#353; n&#601;&#8217;um-y&#601;hw&acirc; w&#601;&#353;illam&#601;t&icirc; l&#601;&#x1E35;&#257; b<sup>a</sup>&#x1E25;el&#601;q&acirc; hazz&#333;&#8217;&#x1E6F; n&#601;&#8217;um-y&#601;hw&acirc; w&#601;&#8216;at&acirc; &#347;&#257;&#8217; ha&#353;&#601;li&#x1E35;&#275;h&ucirc; b<sup>a</sup>&#x1E25;el&#601;q&acirc; ki&#x1E0F;&#601;&#x1E07;ar y&#601;hw&acirc;: </P>
<P>27&nbsp;wa&#8217;&#259;&#x1E25;az&#601;y&acirc; mele&#x1E35;&#601;-y&#601;h&ucirc;&#x1E0F;&acirc; r&#257;&#8217;&acirc; wayy&#257;n&#257;s dere&#x1E35;&#601; b&ecirc;&#x1E6F; hag&#257;n wayyir&#601;d&#333;f &#8217;<sup>a</sup>&#x1E25;&#259;r&#257;yw y&#275;h&ucirc;&#8217; wayy&#333;&#8217;mer gam-&#8217;&#333;&#x1E6F;w&#333; hakuh&ucirc; &#8217;el-hammer&#601;k&#257;&#x1E07;&acirc; b&#601;m<sup>a</sup>&#8216;&#259;l&#275;h-&#x1E21;&ucirc;r &#8217;&#259;&#353;er &#8217;e&#x1E6F;-yi&#x1E07;&#601;l&#601;&#8216;&#257;m wayy&#257;n&#257;s m&#601;&#x1E21;idw&#333; wayy&#257;m&#257;&#x1E6F; &#353;&#257;m: </P>
<P>28&nbsp;wayyar&#601;ki&#x1E07;&ucirc; &#8217;&#333;&#x1E6F;w&#333; &#8216;&#259;&#x1E07;&#257;&#x1E0F;&#257;yw y&#601;r&ucirc;&#353;&#257;l&#257;&#601;m&acirc; wayyiq&#601;b&#601;r&ucirc; &#8217;&#333;&#x1E6F;w&#333; &#x1E07;iq&#601;&#x1E07;ur&#257;&#x1E6F;w&#333; &#8216;im-&#8217;&#259;&#x1E07;&#333;&#x1E6F;&#257;yw b&#601;&#8216;&icirc;r d&#257;wi&#x1E0F;: f</P>
<P>29&nbsp;&ucirc;&#x1E07;i&#353;&#601;na&#x1E6F; &#8217;<sup>a</sup>&#x1E25;a&#x1E6F; &#8216;e&#347;&#601;r&#275;h &#353;&#257;n&acirc; l&#601;yw&#333;r&#257;m ben-&#8217;<sup>a</sup>&#x1E25;&#601;&#8217;&#257;&#x1E07; m&#257;la&#x1E35;&#601; &#8217;&#259;&#x1E25;az&#601;y&acirc; &#8216;al-y&#601;h&ucirc;&#x1E0F;&acirc;: </P>
<P>30&nbsp;wayy&#257;&#x1E07;w&#333;&#8217; y&#275;h&ucirc;&#8217; yiz&#601;r&#601;&#8216;e&#8217;l&acirc; w&#601;&#8217;&icirc;ze&#x1E07;el &#353;&#257;m&#601;&#8216;&acirc; wat&#257;&#347;em bap&ucirc;&#x1E35;&#601; &#8216;&ecirc;neyh&#257; wat&ecirc;&#x1E6D;e&#x1E07; &#8217;e&#x1E6F;-r&#333;&#8217;&#353;&#257;h wata&#353;&#601;q&#275;f b&#601;&#8216;a&#x1E0F; h<sup>a</sup>&#x1E25;allw&#333;n: </P>
<P>31&nbsp;w&#601;y&#275;h&ucirc;&#8217; b&#257;&#8217; &#x1E07;a&#353;&#353;&#257;&#8216;ar wat&#333;&#8217;mer h&#259;&#353;&#257;lw&#333;m zim&#601;r&icirc; h&#333;r&#275;&#x1E21; &#8217;&#259;&#x1E0F;&#333;n&#257;yw: </P>
<P>32&nbsp;wayyi&#347;&#347;&#257;&#8217; f&#257;n&#257;yw &#8217;el-h<sup>a</sup>&#x1E25;allw&#333;n wayy&#333;&#8217;mer m&icirc; &#8217;it&icirc; m&icirc; wayya&#353;&#601;q&icirc;f&ucirc; &#8217;&#275;l&#257;yw &#353;&#601;nayim &#353;&#601;l&#333;&#353;&acirc; s&#257;r&icirc;s&icirc;m: </P>
<P>33&nbsp;wayy&#333;&#8217;mer <font color="brown">&#353;im&#601;&#x1E6D;uh&ucirc;</font> <font color="blue">&#353;im&#601;&#x1E6D;&ucirc;h&#257;</font> wayyi&#353;&#601;m&#601;&#x1E6D;&ucirc;h&#257; wayyiz mid&#257;m&#257;h &#8217;el-haqq&icirc;r w&#601;&#8217;el-hass&ucirc;s&icirc;m wayyir&#601;m&#601;senn&acirc;: </P>
<P>34&nbsp;wayy&#257;&#x1E07;&#333;&#8217; wayy&#333;&#8217;&#x1E35;al wayy&#275;&#353;&#601;t&#601; wayy&#333;&#8217;mer piq&#601;&#x1E0F;&ucirc;-n&#257;&#8217; &#8217;e&#x1E6F;-h&#257;&#8217;&#259;r&ucirc;r&acirc; hazz&#333;&#8217;&#x1E6F; w&#601;qi&#x1E07;&#601;r&ucirc;h&#257; k&icirc; &#x1E07;a&#x1E6F;-mele&#x1E35;&#601; h&icirc;&#8217;: </P>
<P>35&nbsp;wayy&#275;l&#601;&#x1E35;&ucirc; l&#601;q&#257;&#x1E07;&#601;r&#257;h w&#601;l&#333;&#8217;-m&#257;&#x1E63;&#601;&#8217;&ucirc; &#x1E07;&#257;h k&icirc; &#8217;im-hagul&#601;g&#333;le&#x1E6F; w&#601;h&#257;ra&#x1E21;&#601;layim w&#601;&#x1E35;apw&#333;&#x1E6F; hayy&#257;&#x1E0F;&#257;yim: </P>
<P>36&nbsp;wayy&#257;&#353;u&#x1E07;&ucirc; wayyag&icirc;&#x1E0F;&ucirc; lw&#333; wayy&#333;&#8217;mer d&#601;&#x1E07;ar-y&#601;hw&acirc; h&ucirc;&#8217; &#8217;&#259;&#353;er diber b&#601;ya&#x1E0F;-&#8216;a&#x1E07;&#601;dw&#333; &#8217;&#275;l&icirc;y&acirc;&ucirc; hati&#353;&#601;b&icirc; l&#275;&#8217;m&#333;r b&#601;&#x1E25;&#275;leq yiz&#601;r&#601;&#8216;e&#8217;l y&#333;&#8217;&#x1E35;&#601;l&ucirc; hak&#601;l&#257;&#x1E07;&icirc;m &#8217;e&#x1E6F;-b&#601;&#347;ar &#8217;&icirc;z&#257;&#x1E07;el: </P>
<P>37&nbsp;<font color="brown">w&#601;h&#257;y&#257;&#x1E6F;</font> <font color="blue">w&#601;h&#257;y&#601;&#x1E6F;&acirc;</font> ni&#x1E07;&#601;la&#x1E6F; &#8217;&icirc;ze&#x1E07;el k&#601;&#x1E0F;&#333;men &#8216;al-p&#601;n&ecirc; ha&#347;&#347;&#257;&#x1E0F;eh b&#601;&#x1E25;&#275;leq yiz&#601;r&#601;&#8216;e&#8217;l &#8217;&#259;&#353;er l&#333;&#8217;-y&#333;&#8217;m&#601;r&ucirc; z&#333;&#8217;&#x1E6F; &#8217;&icirc;z&#257;&#x1E07;el: f</P>
</TD>
</TABLE>
<P><HR>
<CENTER>
<A HREF="kg2010.htm">Next: 2 Kings (2 Melakhim) Chapter 10</A></CENTER>
</BODY>
</HTML>
