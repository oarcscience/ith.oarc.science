[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa058)  [KJV](../kjv/psa058)  [Sep](../sep/psa058.md) 
[Vul](../vul/psa058.md)   
  
[Psalms (Tehilim) Index](psa.md)  
  [Previous](psa057)  [Next](psa059.md) 

------------------------------------------------------------------------

### Tanach (Hebrew): Psalms (Tehilim) Chapter 58

‎<span id="001">1</span> ‏לַמְנַצֵּ֥חַ אַל־תַּשְׁחֵ֗ת לְדָוִ֥ד
מִכְתָּֽם׃

‎<span id="002">2</span> ‏הַֽאֻמְנָ֗ם אֵ֣לֶם צֶ֭דֶק תְּדַבֵּר֑וּן
מֵישָׁרִ֥ים תִּ֝שְׁפְּט֗וּ בְּנֵ֣י אָדָֽם׃

‎<span id="003">3</span> ‏אַף־בְּלֵב֮ עוֹלֹ֪ת תִּפְעָ֫ל֥וּן בָּאָ֡רֶץ
חֲמַ֥ס יְ֝דֵיכֶ֗ם תְּפַלֵּֽסֽוּן׃

‎<span id="004">4</span> ‏זֹ֣רוּ רְשָׁעִ֣ים מֵרָ֑חֶם תָּע֥וּ מִ֝בֶּ֗טֶן
דֹּבְרֵ֥י כָזָֽב׃

‎<span id="005">5</span> ‏חֲמַת־לָ֗מוֹ כִּדְמ֥וּת חֲמַת־נָחָ֑שׁ
כְּמוֹ־פֶ֥תֶן חֵ֝רֵ֗שׁ יַאְטֵ֥ם אָזְנֽוֹ׃

‎<span id="006">6</span> ‏אֲשֶׁ֣ר לֹא־יִ֭שְׁמַע לְק֣וֹל מְלַחֲשִׁ֑ים
חוֹבֵ֖ר חֲבָרִ֣ים מְחֻכָּֽם׃

‎<span id="007">7</span> ‏אֱ‍ֽלֹהִ֗ים הֲרָס־שִׁנֵּ֥ימוֹ בְּפִ֑ימוֹ
מַלְתְּע֥וֹת כְּ֝פִירִ֗ים נְתֹ֣ץ׀ יְהוָֽה׃

‎<span id="008">8</span> ‏יִמָּאֲס֣וּ כְמוֹ־מַ֭יִם יִתְהַלְּכוּ־לָ֑מוֹ
יִדְרֹ֥ךְ חצו חִ֝צָּ֗יו כְּמ֣וֹ יִתְמֹלָֽלוּ׃

‎<span id="009">9</span> ‏כְּמ֣וֹ שַׁ֭בְּלוּל תֶּ֣מֶס יַהֲלֹ֑ךְ נֵ֥פֶל
אֵ֝֗שֶׁת בַּל־חָ֥זוּ שָֽׁמֶשׁ׃

‎<span id="010">10</span> ‏בְּטֶ֤רֶם יָבִ֣ינוּ סִּֽירֹתֵיכֶ֣ם אָטָ֑ד
כְּמוֹ־חַ֥י כְּמוֹ־חָ֝ר֗וֹן יִשְׂעָרֶֽנּוּ׃

‎<span id="011">11</span> ‏יִשְׂמַ֣ח צַ֭דִּיק כִּי־חָזָ֣ה נָקָ֑ם
פְּעָמָ֥יו יִ֝רְחַ֗ץ בְּדַ֣ם הָרָשָֽׁע׃

‎<span id="012">12</span> ‏וְיֹאמַ֣ר אָ֭דָם אַךְ־פְּרִ֣י לַצַּדִּ֑יק
אַ֥ךְ יֵשׁ־אֱ֝לֹהִ֗ים שֹׁפְטִ֥ים בָּאָֽרֶץ׃

1 lamənaṣṣēḥa ’al-tašəḥēṯ ləḏāwiḏ miḵətām:

2 ha’umənām ’ēlem ṣeḏeq təḏabērûn mêšārîm tišəpəṭû bənê ’āḏām:

3 ’af-bəlēḇ ‘wōlōṯ tifə‘ālûn bā’āreṣ ḥămas yəḏêḵem təfallēsûn:

4 zōrû rəšā‘îm mērāḥem tā‘û mibeṭen dōḇərê ḵāzāḇ:

5 ḥămaṯ-lāmwō kiḏəmûṯ ḥămaṯ-nāḥāš kəmwō-feṯen ḥērēš ya’əṭēm ’āzənwō:

6 ’ăšer lō’-yišəm<sup>a</sup>‘ ləqwōl məl<sup>a</sup>ḥăšîm ḥwōḇēr
ḥăḇārîm məḥukām:

7 ’ĕ‍lōhîm hărās-šinnêmwō bəfîmwō malətə‘wōṯ kəfîrîm nəṯōṣ\| yəhwâ:

8 yimmā’ăsû ḵəmwō-mayim yiṯəhalləḵû-lāmwō yiḏərōḵə ḥiṣṣwō ḥiṣṣāyw kəmwō
yiṯəmōlālû:

9 kəmwō šabəlûl temes yahălōḵə nēfel ’ēšeṯ bal-ḥāzû šāmeš:

10 bəṭerem yāḇînû ssîrōṯêḵem ’āṭāḏ kəmwō-ḥay kəmwō-ḥārwōn yiśə‘ārennû:

11 yiśəm<sup>a</sup>ḥ ṣadîq kî-ḥāzâ nāqām pə‘āmāyw yirəḥaṣ bəḏam
hārāšā‘:

12 wəyō’mar ’āḏām ’aḵə-pərî laṣṣadîq ’aḵə yēš-’ĕlōhîm šōfəṭîm bā’āreṣ:

------------------------------------------------------------------------

[Next: Psalms (Tehilim) Chapter 59](psa059.md)
