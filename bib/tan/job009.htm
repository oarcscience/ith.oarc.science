<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Job (Iyov): Job (Iyov) Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job009.htm">Polyglot</A>&nbsp;
<A HREF="../kjv/job009.htm">KJV</A>&nbsp;
<A HREF="../sep/job009.htm">Sep</A>&nbsp;
<A HREF="../vul/job009.htm">Vul</A>&nbsp;

<BR>
<BR><A HREF="job.htm">Job (Iyov) Index</A><BR>
&nbsp;
<A HREF="job008.htm">Previous</A>&nbsp;
<A HREF="job010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Job (Iyov) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֥עַן<font color="red"><sup>3</font></sup> אִיּ֗וֹב וַיֹּאמַֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אָ֭מְנָם יָדַ֣עְתִּי כִי־כֵ֑ן וּמַה־יִּצְדַּ֖ק אֱנ֣וֹשׁ עִם־אֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִם־יַ֭חְפֹּץ לָרִ֣יב עִמּ֑וֹ לֹֽא־יַ֝עֲנֶ֗נּוּ אַחַ֥ת מִנִּי־אָֽלֶף׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;חֲכַ֣ם לֵ֭בָב וְאַמִּ֣יץ כֹּ֑חַ מִֽי־הִקְשָׁ֥ה אֵ֝לָ֗יו וַיִּשְׁלָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הַמַּעְתִּ֣יק הָ֭רִים וְלֹ֣א יָדָ֑עוּ אֲשֶׁ֖ר הֲפָכָ֣ם בְּאַפּֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הַמַּרְגִּ֣יז אֶ֭רֶץ מִמְּקוֹמָ֑הּ וְ֝עַמּוּדֶ֗יהָ יִתְפַלָּצֽוּן׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הָאֹמֵ֣ר לַ֭חֶרֶס וְלֹ֣א יִזְרָ֑ח וּבְעַ֖ד כּוֹכָבִ֣ים יַחְתֹּֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;נֹטֶ֣ה שָׁמַ֣יִם לְבַדּ֑וֹ וְ֝דוֹרֵ֗ךְ עַל־בָּ֥מֳתֵי יָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עֹֽשֶׂה־עָ֭שׁ כְּסִ֥יל וְכִימָ֗ה וְחַדְרֵ֥י תֵמָֽן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֹשֶׂ֣ה גְ֭דֹלוֹת עַד־אֵ֣ין חֵ֑קֶר וְנִפְלָא֗וֹת עַד־אֵ֥ין מִסְפָּֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה וְ֝יַחֲלֹ֗ף וְֽלֹא־אָבִ֥ין לֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הֵ֣ן יַ֭חְתֹּף מִ֣י יְשִׁיבֶ֑נּוּ מִֽי־יֹאמַ֥ר אֵ֝לָ֗יו מַֽה־תַּעֲשֶֽׂה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אֱ֭לוֹהַּ לֹא־יָשִׁ֣יב אַפּ֑וֹ <font color="brown">תחתו</font> <font color="blue">תַּחְתָּ֥יו</font> שָׁ֝חֲח֗וּ עֹ֣זְרֵי רָֽהַב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אַ֭ף כִּֽי־אָנֹכִ֣י אֶֽעֱנֶ֑נּוּ אֶבְחֲרָ֖ה דְבָרַ֣י עִמּֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲשֶׁ֣ר אִם־צָ֭דַקְתִּי לֹ֣א אֶעֱנֶ֑ה לִ֝מְשֹׁפְטִ֗י אֶתְחַנָּֽן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אִם־קָרָ֥אתִי וַֽיַּעֲנֵ֑נִי לֹֽא־אַ֝אֲמִ֗ין כִּֽי־יַאֲזִ֥ין קוֹלִֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲשֶׁר־בִּשְׂעָרָ֥ה יְשׁוּפֵ֑נִי וְהִרְבָּ֖ה פְצָעַ֣י חִנָּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לֹֽא־יִ֭תְּנֵנִי הָשֵׁ֣ב רוּחִ֑י כִּ֥י יַ֝שְׂבִּעַ֗נִי מַמְּרֹרִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אִם־לְכֹ֣חַ אַמִּ֣יץ הִנֵּ֑ה וְאִם־לְ֝מִשְׁפָּ֗ט מִ֣י יוֹעִידֵֽנִי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אִם־אֶ֭צְדָּק פִּ֣י יַרְשִׁיעֵ֑נִי תָּֽם־אָ֝֗נִי וַֽיַּעְקְשֵֽׁנִי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;תָּֽם־אָ֭נִי לֹֽא־אֵדַ֥ע נַפְשִׁ֗י אֶמְאַ֥ס חַיָּֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אַחַ֗ת הִ֥יא עַל־כֵּ֥ן אָמַ֑רְתִּי תָּ֥ם וְ֝רָשָׁ֗ע ה֣וּא מְכַלֶּֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אִם־שׁ֭וֹט יָמִ֣ית פִּתְאֹ֑ם לְמַסַּ֖ת נְקִיִּ֣ם יִלְעָֽג׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֶ֤רֶץ׀ נִתְּנָ֬ה בְֽיַד־רָשָׁ֗ע פְּנֵֽי־שֹׁפְטֶ֥יהָ יְכַסֶּ֑ה אִם־לֹ֖א אֵפ֣וֹא מִי־הֽוּא׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְיָמַ֣י קַ֭לּוּ מִנִּי־רָ֑ץ בָּֽ֝רְח֗וּ לֹא־רָא֥וּ טוֹבָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;חָ֭לְפוּ עִם־אֳנִיּ֣וֹת אֵבֶ֑ה כְּ֝נֶ֗שֶׁר יָט֥וּשׂ עֲלֵי־אֹֽכֶל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אִם־אָ֭מְרִי אֶשְׁכְּחָ֣ה שִׂיחִ֑י אֶעֶזְבָ֖ה פָנַ֣י וְאַבְלִֽיגָה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;יָגֹ֥רְתִּי כָל־עַצְּבֹתָ֑י יָ֝דַ֗עְתִּי כִּי־לֹ֥א תְנַקֵּֽנִי׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אָנֹכִ֥י אֶרְשָׁ֑ע לָמָּה־זֶּ֝֗ה הֶ֣בֶל אִיגָֽע׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;אִם־הִתְרָחַ֥צְתִּי <font color="brown">במו־</font> <font color="blue">בְמֵי־</font> שָׁ֑לֶג וַ֝הֲזִכּ֗וֹתִי בְּבֹ֣ר כַּפָּֽי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אָ֭ז בַּשַּׁ֣חַת תִּטְבְּלֵ֑נִי וְ֝תִֽעֲב֗וּנִי שַׂלְמוֹתָֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּי־לֹא־אִ֣ישׁ כָּמֹ֣נִי אֶֽעֱנֶ֑נּוּ נָב֥וֹא יַ֝חְדָּ֗ו בַּמִּשְׁפָּֽט׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;לֹ֣א יֵשׁ־בֵּינֵ֣ינוּ מוֹכִ֑יחַ יָשֵׁ֖ת יָד֣וֹ עַל־שְׁנֵֽינוּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;יָסֵ֣ר מֵעָלַ֣י שִׁבְט֑וֹ וְ֝אֵמָת֗וֹ אַֽל־תְּבַעֲתַֽנִּי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;אַֽ֭דַבְּרָה וְלֹ֣א אִירָאֶ֑נּוּ כִּ֥י לֹא־כֵ֥ן אָ֝נֹכִ֗י עִמָּדִֽי׃ </P>
</TD>
<TD WIDTH="50%">
<P>1&nbsp;wayy<sup>a</sup>&#8216;an<font color="red"><sup>3</font></sup> &#8217;&icirc;yw&#333;&#x1E07; wayy&#333;&#8217;mar: </P>
<P>2&nbsp;&#8217;&#257;m&#601;n&#257;m y&#257;&#x1E0F;<sup>a</sup>&#8216;&#601;t&icirc; &#x1E35;&icirc;-&#x1E35;&#275;n &ucirc;mah-yyi&#x1E63;&#601;daq &#8217;&#277;nw&#333;&#353; &#8216;im-&#8217;&#275;l: </P>
<P>3&nbsp;&#8217;im-y<sup>a</sup>&#x1E25;&#601;p&#333;&#x1E63; l&#257;r&icirc;&#x1E07; &#8216;immw&#333; l&#333;&#8217;-y<sup>a</sup>&#8216;&#259;nenn&ucirc; &#8217;<sup>a</sup>&#x1E25;a&#x1E6F; minn&icirc;-&#8217;&#257;lef: </P>
<P>4&nbsp;&#x1E25;&#259;&#x1E35;am l&#275;&#x1E07;&#257;&#x1E07; w&#601;&#8217;amm&icirc;&#x1E63; k&#333;&#x1E25;a m&icirc;-hiq&#601;&#353;&acirc; &#8217;&#275;l&#257;yw wayyi&#353;&#601;l&#257;m: </P>
<P>5&nbsp;hamm<sup>a</sup>&#8216;&#601;t&icirc;q h&#257;r&icirc;m w&#601;l&#333;&#8217; y&#257;&#x1E0F;&#257;&#8216;&ucirc; &#8217;&#259;&#353;er h&#259;f&#257;&#x1E35;&#257;m b&#601;&#8217;apw&#333;: </P>
<P>6&nbsp;hammar&#601;g&icirc;z &#8217;ere&#x1E63; mimm&#601;qw&#333;m&#257;h w&#601;&#8216;amm&ucirc;&#x1E0F;eyh&#257; yi&#x1E6F;&#601;fall&#257;&#x1E63;&ucirc;n:<font color="red"><sup>1</font></sup> </P>
<P>7&nbsp;h&#257;&#8217;&#333;m&#275;r l<sup>a</sup>&#x1E25;eres w&#601;l&#333;&#8217; yiz&#601;r&#257;&#x1E25; &ucirc;&#x1E07;&#601;&#8216;a&#x1E0F; kw&#333;&#x1E35;&#257;&#x1E07;&icirc;m y<sup>a</sup>&#x1E25;&#601;t&#333;m: </P>
<P>8&nbsp;n&#333;&#x1E6D;eh &#353;&#257;mayim l&#601;&#x1E07;adw&#333; w&#601;&#x1E0F;w&#333;r&#275;&#x1E35;&#601; &#8216;al-b&#257;m&#335;&#x1E6F;&ecirc; y&#257;m: </P>
<P>9&nbsp;&#8216;&#333;&#347;eh-&#8216;&#257;&#353; k&#601;s&icirc;l w&#601;&#x1E35;&icirc;m&acirc; w&#601;&#x1E25;a&#x1E0F;&#601;r&ecirc; &#x1E6F;&#275;m&#257;n: </P>
<P>10&nbsp;&#8216;&#333;&#347;eh &#x1E21;&#601;&#x1E0F;&#333;lw&#333;&#x1E6F; &#8216;a&#x1E0F;-&#8217;&ecirc;n &#x1E25;&#275;qer w&#601;nif&#601;l&#257;&#8217;w&#333;&#x1E6F; &#8216;a&#x1E0F;-&#8217;&ecirc;n mis&#601;p&#257;r: </P>
<P>11&nbsp;h&#275;n y<sup>a</sup>&#8216;&#259;&#x1E07;&#333;r &#8216;&#257;lay w&#601;l&#333;&#8217; &#8217;er&#601;&#8217;eh w&#601;y<sup>a</sup>&#x1E25;&#259;l&#333;f w&#601;l&#333;&#8217;-&#8217;&#257;&#x1E07;&icirc;n lw&#333;: </P>
<P>12&nbsp;h&#275;n y<sup>a</sup>&#x1E25;&#601;t&#333;f m&icirc; y&#601;&#353;&icirc;&#x1E07;enn&ucirc; m&icirc;-y&#333;&#8217;mar &#8217;&#275;l&#257;yw mah-t<sup>a</sup>&#8216;&#259;&#347;eh: </P>
<P>13&nbsp;&#8217;&#277;lw&#333;hha l&#333;&#8217;-y&#257;&#353;&icirc;&#x1E07; &#8217;apw&#333; <font color="brown">t<sup>a</sup>&#x1E25;&#601;tw&#333;</font> <font color="blue">t<sup>a</sup>&#x1E25;&#601;t&#257;yw</font> &#353;&#257;&#x1E25;&#259;&#x1E25;&ucirc; &#8216;&#333;z&#601;r&ecirc; r&acirc;a&#x1E07;: </P>
<P>14&nbsp;&#8217;af k&icirc;-&#8217;&#257;n&#333;&#x1E35;&icirc; &#8217;e&#8216;&#277;nenn&ucirc; &#8217;e&#x1E07;&#601;&#x1E25;&#259;r&acirc; &#x1E0F;&#601;&#x1E07;&#257;ray &#8216;immw&#333;: </P>
<P>15&nbsp;&#8217;&#259;&#353;er &#8217;im-&#x1E63;&#257;&#x1E0F;aq&#601;t&icirc; l&#333;&#8217; &#8217;e&#8216;&#277;neh lim&#601;&#353;&#333;f&#601;&#x1E6D;&icirc; &#8217;e&#x1E6F;&#601;&#x1E25;ann&#257;n: </P>
<P>16&nbsp;&#8217;im-q&#257;r&#257;&#8217;&#x1E6F;&icirc; wayy<sup>a</sup>&#8216;&#259;n&#275;n&icirc; l&#333;&#8217;-&#8217;a&#8217;&#259;m&icirc;n k&icirc;-ya&#8217;&#259;z&icirc;n qw&#333;l&icirc;: </P>
<P>17&nbsp;&#8217;&#259;&#353;er-bi&#347;&#601;&#8216;&#257;r&acirc; y&#601;&#353;&ucirc;f&#275;n&icirc; w&#601;hir&#601;b&acirc; f&#601;&#x1E63;&#257;&#8216;ay &#x1E25;inn&#257;m: </P>
<P>18&nbsp;l&#333;&#8217;-yit&#601;n&#275;n&icirc; h&#257;&#353;&#275;&#x1E07; r&ucirc;&#x1E25;&icirc; k&icirc; ya&#347;&#601;bi&#8216;an&icirc; mamm&#601;r&#333;r&icirc;m: </P>
<P>19&nbsp;&#8217;im-l&#601;&#x1E35;&#333;&#x1E25;a &#8217;amm&icirc;&#x1E63; hinn&#275;h w&#601;&#8217;im-l&#601;mi&#353;&#601;p&#257;&#x1E6D; m&icirc; yw&#333;&#8216;&icirc;&#x1E0F;&#275;n&icirc;: </P>
<P>20&nbsp;&#8217;im-&#8217;e&#x1E63;&#601;d&#257;q p&icirc; yar&#601;&#353;&icirc;&#8216;&#275;n&icirc; t&#257;m-&#8217;&#257;n&icirc; wayy<sup>a</sup>&#8216;&#601;q&#601;&#353;&#275;n&icirc;: </P>
<P>21&nbsp;t&#257;m-&#8217;&#257;n&icirc; l&#333;&#8217;-&#8217;&#275;&#x1E0F;<sup>a</sup>&#8216; naf&#601;&#353;&icirc; &#8217;em&#601;&#8217;as &#x1E25;ayy&#257;y: </P>
<P>22&nbsp;&#8217;<sup>a</sup>&#x1E25;a&#x1E6F; h&icirc;&#8217; &#8216;al-k&#275;n &#8217;&#257;mar&#601;t&icirc; t&#257;m w&#601;r&#257;&#353;&#257;&#8216; h&ucirc;&#8217; m&#601;&#x1E35;alleh: </P>
<P>23&nbsp;&#8217;im-&#353;w&#333;&#x1E6D; y&#257;m&icirc;&#x1E6F; pi&#x1E6F;&#601;&#8217;&#333;m l&#601;massa&#x1E6F; n&#601;q&icirc;yim yil&#601;&#8216;&#257;&#x1E21;: </P>
<P>24&nbsp;&#8217;ere&#x1E63;| nit&#601;n&acirc; &#x1E07;&#601;ya&#x1E0F;-r&#257;&#353;&#257;&#8216; p&#601;n&ecirc;-&#353;&#333;f&#601;&#x1E6D;eyh&#257; y&#601;&#x1E35;asseh &#8217;im-l&#333;&#8217; &#8217;&#275;fw&#333;&#8217; m&icirc;-h&ucirc;&#8217;: </P>
<P>25&nbsp;w&#601;y&#257;may qall&ucirc; minn&icirc;-r&#257;&#x1E63; b&#257;r&#601;&#x1E25;&ucirc; l&#333;&#8217;-r&#257;&#8217;&ucirc; &#x1E6D;w&#333;&#x1E07;&acirc;: </P>
<P>26&nbsp;&#x1E25;&#257;l&#601;f&ucirc; &#8216;im-&#8217;&#335;n&icirc;yw&#333;&#x1E6F; &#8217;&#275;&#x1E07;eh k&#601;ne&#353;er y&#257;&#x1E6D;&ucirc;&#347; &#8216;&#259;l&ecirc;-&#8217;&#333;&#x1E35;el: </P>
<P>27&nbsp;&#8217;im-&#8217;&#257;m&#601;r&icirc; &#8217;e&#353;&#601;k&#601;&#x1E25;&acirc; &#347;&icirc;&#x1E25;&icirc; &#8217;e&#8216;ez&#601;&#x1E07;&acirc; f&#257;nay w&#601;&#8217;a&#x1E07;&#601;l&icirc;&#x1E21;&acirc;: </P>
<P>28&nbsp;y&#257;&#x1E21;&#333;r&#601;t&icirc; &#x1E35;&#257;l-&#8216;a&#x1E63;&#x1E63;&#601;&#x1E07;&#333;&#x1E6F;&#257;y y&#257;&#x1E0F;<sup>a</sup>&#8216;&#601;t&icirc; k&icirc;-l&#333;&#8217; &#x1E6F;&#601;naqq&#275;n&icirc;: </P>
<P>29&nbsp;&#8217;&#257;n&#333;&#x1E35;&icirc; &#8217;er&#601;&#353;&#257;&#8216; l&#257;mm&acirc;-zzeh he&#x1E07;el &#8217;&icirc;&#x1E21;&#257;&#8216;: </P>
<P>30&nbsp;&#8217;im-hi&#x1E6F;&#601;r&#257;&#x1E25;a&#x1E63;&#601;t&icirc; <font color="brown">&#x1E07;&#601;mw&#333;-</font> <font color="blue">&#x1E07;&#601;m&ecirc;-</font> &#353;&#257;le&#x1E21; wah&#259;zikw&#333;&#x1E6F;&icirc; b&#601;&#x1E07;&#333;r kap&#257;y: </P>
<P>31&nbsp;&#8217;&#257;z ba&#353;&#353;<sup>a</sup>&#x1E25;a&#x1E6F; ti&#x1E6D;&#601;b&#601;l&#275;n&icirc; w&#601;&#x1E6F;i&#8216;&#259;&#x1E07;&ucirc;n&icirc; &#347;al&#601;mw&#333;&#x1E6F;&#257;y: </P>
<P>32&nbsp;k&icirc;-l&#333;&#8217;-&#8217;&icirc;&#353; k&#257;m&#333;n&icirc; &#8217;e&#8216;&#277;nenn&ucirc; n&#257;&#x1E07;w&#333;&#8217; y<sup>a</sup>&#x1E25;&#601;d&#257;w bammi&#353;&#601;p&#257;&#x1E6D;: </P>
<P>33&nbsp;l&#333;&#8217; y&#275;&#353;-b&ecirc;n&ecirc;n&ucirc; mw&#333;&#x1E35;&icirc;&#x1E25;a y&#257;&#353;&#275;&#x1E6F; y&#257;&#x1E0F;w&#333; &#8216;al-&#353;&#601;n&ecirc;n&ucirc;: </P>
<P>34&nbsp;y&#257;s&#275;r m&#275;&#8216;&#257;lay &#353;i&#x1E07;&#601;&#x1E6D;w&#333; w&#601;&#8217;&#275;m&#257;&#x1E6F;w&#333; &#8217;al-t&#601;&#x1E07;<sup>a</sup>&#8216;&#259;&#x1E6F;ann&icirc;: </P>
<P>35&nbsp;&#8217;a&#x1E0F;ab&#601;r&acirc; w&#601;l&#333;&#8217; &#8217;&icirc;r&#257;&#8217;enn&ucirc; k&icirc; l&#333;&#8217;-&#x1E35;&#275;n &#8217;&#257;n&#333;&#x1E35;&icirc; &#8216;imm&#257;&#x1E0F;&icirc;: </P>
</TD>
</TABLE>
<P><HR>
<CENTER>
<A HREF="job010.htm">Next: Job (Iyov) Chapter 10</A></CENTER>
</BODY>
</HTML>
