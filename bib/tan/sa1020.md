[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa1020)  [KJV](../kjv/sa1020)  [Sep](../sep/sa1020.md) 
[Vul](../vul/sa1020.md)   
  
[1 Samuel (1 Shmuel) Index](sa1.md)  
  [Previous](sa1019)  [Next](sa1021.md) 

------------------------------------------------------------------------

### Tanach (Hebrew): 1 Samuel (1 Shmuel) Chapter 20

‎<span id="001">1</span> ‏וַיִּבְרַ֣ח דָּוִ֔ד מנוות מִנָּי֖וֹת בָּרָמָ֑ה
וַיָּבֹ֞א וַיֹּ֣אמֶר׀ לִפְנֵ֣י יְהוֹנָתָ֗ן מֶ֤ה עָשִׂ֙יתִי֙
מֶֽה־עֲוֹנִ֤י וּמֶֽה־חַטָּאתִי֙ לִפְנֵ֣י אָבִ֔יךָ כִּ֥י מְבַקֵּ֖שׁ
אֶת־נַפְשִֽׁי׃

‎<span id="002">2</span> ‏וַיֹּ֨אמֶר ל֣וֹ חָלִילָה֮ לֹ֣א תָמוּת֒ הִנֵּ֡ה
לו־ עשה לֹֽא־ יַעֲשֶׂ֨ה אָבִ֜י דָּבָ֣ר גָּד֗וֹל א֚וֹ דָּבָ֣ר קָטֹ֔ן
וְלֹ֥א יִגְלֶ֖ה אֶת־אָזְנִ֑י וּמַדּוּעַ֩ יַסְתִּ֨יר אָבִ֥י מִמֶּ֛נִּי
אֶת־הַדָּבָ֥ר הַזֶּ֖ה אֵ֥ין זֹֽאת׃

‎<span id="003">3</span> ‏וַיִּשָּׁבַ֨ע ע֜וֹד דָּוִ֗ד וַיֹּ֙אמֶר֙
יָדֹ֨עַ יָדַ֜ע אָבִ֗יךָ כִּֽי־מָצָ֤אתִי חֵן֙ בְּעֵינֶ֔יךָ וַיֹּ֛אמֶר
אַל־יֵֽדַע־זֹ֥את יְהוֹנָתָ֖ן פֶּן־יֵֽעָצֵ֑ב וְאוּלָ֗ם חַי־יְהוָה֙ וְחֵ֣י
נַפְשֶׁ֔ךָ כִּ֣י כְפֶ֔שַׂע בֵּינִ֖י וּבֵ֥ין הַמָּֽוֶת׃

‎<span id="004">4</span> ‏וַיֹּ֥אמֶר יְהוֹנָתָ֖ן אֶל־דָּוִ֑ד
מַה־תֹּאמַ֥ר נַפְשְׁךָ֖ וְאֶֽעֱשֶׂה־לָּֽךְ׃ פ

‎<span id="005">5</span> ‏וַיֹּ֨אמֶר דָּוִ֜ד אֶל־יְהוֹנָתָ֗ן
הִֽנֵּה־חֹ֙דֶשׁ֙ מָחָ֔ר וְאָנֹכִ֛י יָשֹׁב־אֵשֵׁ֥ב עִם־הַמֶּ֖לֶךְ
לֶאֱכ֑וֹל וְשִׁלַּחְתַּ֙נִי֙ וְנִסְתַּרְתִּ֣י בַשָּׂדֶ֔ה עַ֖ד הָעֶ֥רֶב
הַשְּׁלִשִֽׁית׃

‎<span id="006">6</span> ‏אִם־פָּקֹ֥ד יִפְקְדֵ֖נִי אָבִ֑יךָ וְאָמַרְתָּ֗
נִשְׁאֹל֩ נִשְׁאַ֨ל מִמֶּ֤נִּי דָוִד֙ לָרוּץ֙ בֵּֽית־לֶ֣חֶם עִיר֔וֹ
כִּ֣י זֶ֧בַח הַיָּמִ֛ים שָׁ֖ם לְכָל־הַמִּשְׁפָּחָֽה׃

‎<span id="007">7</span> ‏אִם־כֹּ֥ה יֹאמַ֛ר ט֖וֹב שָׁל֣וֹם לְעַבְדֶּ֑ךָ
וְאִם־חָרֹ֤ה יֶֽחֱרֶה֙ ל֔וֹ דַּ֕ע כִּֽי־כָלְתָ֥ה הָרָעָ֖ה מֵעִמּֽוֹ׃

‎<span id="008">8</span> ‏וְעָשִׂ֤יתָ חֶ֙סֶד֙ עַל־עַבְדֶּ֔ךָ כִּ֚י
בִּבְרִ֣ית יְהוָ֔ה הֵבֵ֥אתָ אֶֽת־עַבְדְּךָ֖ עִמָּ֑ךְ וְאִם־יֶשׁ־בִּ֤י
עָוֹן֙ הֲמִיתֵ֣נִי אַ֔תָּה וְעַד־אָבִ֖יךָ לָמָּה־זֶּ֥ה תְבִיאֵֽנִי׃ פ

‎<span id="009">9</span> ‏וַיֹּ֥אמֶר יְהוֹנָתָ֖ן חָלִ֣ילָה לָּ֑ךְ כִּ֣י׀
אִם־יָדֹ֣עַ אֵדַ֗ע כִּֽי־כָלְתָ֨ה הָרָעָ֜ה מֵעִ֤ם אָבִי֙ לָב֣וֹא
עָלֶ֔יךָ וְלֹ֥א אֹתָ֖הּ אַגִּ֥יד לָֽךְ׃ ס

‎<span id="010">10</span> ‏וַיֹּ֤אמֶר דָּוִד֙ אֶל־יְה֣וֹנָתָ֔ן מִ֖י
יַגִּ֣יד לִ֑י א֛וֹ מַה־יַּעַנְךָ֥ אָבִ֖יךָ קָשָֽׁה׃ ס

‎<span id="011">11</span> ‏וַיֹּ֤אמֶר יְהֽוֹנָתָן֙ אֶל־דָּוִ֔ד לְכָ֖ה
וְנֵצֵ֣א הַשָּׂדֶ֑ה וַיֵּצְא֥וּ שְׁנֵיהֶ֖ם הַשָּׂדֶֽה׃ ס

‎<span id="012">12</span> ‏וַיֹּ֨אמֶר יְהוֹנָתָ֜ן אֶל־דָּוִ֗ד יְהוָ֞ה
אֱלֹהֵ֤י יִשְׂרָאֵל֙ כִּֽי־אֶחְקֹ֣ר אֶת־אָבִ֗י כָּעֵ֤ת׀ מָחָר֙
הַשְּׁלִשִׁ֔ית וְהִנֵּה־ט֖וֹב אֶל־דָּוִ֑ד וְלֹֽא־אָז֙ אֶשְׁלַ֣ח אֵלֶ֔יךָ
וְגָלִ֖יתִי אֶת־אָזְנֶֽךָ׃

‎<span id="013">13</span> ‏כֹּֽה־יַעֲשֶׂה֩ יְהוָ֨ה לִֽיהוֹנָתָ֜ן וְכֹ֣ה
יֹסִ֗יף כִּֽי־יֵיטִ֨ב אֶל־אָבִ֤י אֶת־הָֽרָעָה֙ עָלֶ֔יךָ וְגָלִ֙יתִי֙
אֶת־אָזְנֶ֔ךָ וְשִׁלַּחְתִּ֖יךָ וְהָלַכְתָּ֣ לְשָׁל֑וֹם וִיהִ֤י יְהוָה֙
עִמָּ֔ךְ כַּאֲשֶׁ֥ר הָיָ֖ה עִם־אָבִֽי׃

‎<span id="014">14</span> ‏וְלֹ֖א אִם־עוֹדֶ֣נִּי חָ֑י וְלֹֽא־תַעֲשֶׂ֧ה
עִמָּדִ֛י חֶ֥סֶד יְהוָ֖ה וְלֹ֥א אָמֽוּת׃

‎<span id="015">15</span> ‏וְלֹֽא־תַכְרִ֧ת אֶֽת־חַסְדְּךָ֛ מֵעִ֥ם
בֵּיתִ֖י עַד־עוֹלָ֑ם וְלֹ֗א בְּהַכְרִ֤ת יְהוָה֙ אֶת־אֹיְבֵ֣י דָוִ֔ד
אִ֕ישׁ מֵעַ֖ל פְּנֵ֥י הָאֲדָמָֽה׃

‎<span id="016">16</span> ‏וַיִּכְרֹ֥ת יְהוֹנָתָ֖ן עִם־בֵּ֣ית דָּוִ֑ד
וּבִקֵּ֣שׁ יְהוָ֔ה מִיַּ֖ד אֹיְבֵ֥י דָוִֽד׃

‎<span id="017">17</span> ‏וַיּ֤וֹסֶף יְהֽוֹנָתָן֙ לְהַשְׁבִּ֣יעַ
אֶת־דָּוִ֔ד בְּאַהֲבָת֖וֹ אֹת֑וֹ כִּֽי־אַהֲבַ֥ת נַפְשׁ֖וֹ אֲהֵבֽוֹ׃ ס

‎<span id="018">18</span> ‏וַיֹּֽאמֶר־ל֥וֹ יְהוֹנָתָ֖ן מָחָ֣ר חֹ֑דֶשׁ
וְנִפְקַ֕דְתָּ כִּ֥י יִפָּקֵ֖ד מוֹשָׁבֶֽךָ׃

‎<span id="019">19</span> ‏וְשִׁלַּשְׁתָּ֙ תֵּרֵ֣ד מְאֹ֔ד וּבָאתָ֙
אֶל־הַמָּק֔וֹם אֲשֶׁר־נִסְתַּ֥רְתָּ שָּׁ֖ם בְּי֣וֹם הַֽמַּעֲשֶׂ֑ה
וְיָ֣שַׁבְתָּ֔ אֵ֖צֶל הָאֶ֥בֶן הָאָֽזֶל׃

‎<span id="020">20</span> ‏וַאֲנִ֕י שְׁלֹ֥שֶׁת הַחִצִּ֖ים צִדָּ֣ה
אוֹרֶ֑ה לְשַֽׁלַּֽח־לִ֖י לְמַטָּרָֽה׃

‎<span id="021">21</span> ‏וְהִנֵּה֙ אֶשְׁלַ֣ח אֶת־הַנַּ֔עַר לֵ֖ךְ
מְצָ֣א אֶת־הַחִצִּ֑ים אִם־אָמֹר֩ אֹמַ֨ר לַנַּ֜עַר הִנֵּ֥ה הַחִצִּ֣ים׀
מִמְּךָ֣ וָהֵ֗נָּה קָחֶ֧נּוּ׀ וָבֹ֛אָה כִּֽי־שָׁל֥וֹם לְךָ֛ וְאֵ֥ין
דָּבָ֖ר חַי־יְהוָֽה׃

‎<span id="022">22</span> ‏וְאִם־כֹּ֤ה אֹמַר֙ לָעֶ֔לֶם הִנֵּ֥ה
הַחִצִּ֖ים מִמְּךָ֣ וָהָ֑לְאָה לֵ֕ךְ כִּ֥י שִֽׁלַּחֲךָ֖ יְהוָֽה׃

‎<span id="023">23</span> ‏וְהַ֨דָּבָ֔ר אֲשֶׁ֥ר דִּבַּ֖רְנוּ אֲנִ֣י
וָאָ֑תָּה הִנֵּ֧ה יְהוָ֛ה בֵּינִ֥י וּבֵינְךָ֖ עַד־עוֹלָֽם׃ ס

‎<span id="024">24</span> ‏וַיִּסָּתֵ֥ר דָּוִ֖ד בַּשָּׂדֶ֑ה וַיְהִ֣י
הַחֹ֔דֶשׁ וַיֵּ֧שֶׁב הַמֶּ֛לֶךְ על־ אֶל־ הַלֶּ֖חֶם לֶאֱכֽוֹל׃

‎<span id="025">25</span> ‏וַיֵּ֣שֶׁב הַ֠מֶּלֶךְ עַל־מ֨וֹשָׁב֜וֹ
כְּפַ֣עַם׀ בְּפַ֗עַם אֶל־מוֹשַׁב֙ הַקִּ֔יר וַיָּ֙קָם֙ יְה֣וֹנָתָ֔ן
וַיֵּ֥שֶׁב אַבְנֵ֖ר מִצַּ֣ד שָׁא֑וּל וַיִּפָּקֵ֖ד מְק֥וֹם דָּוִֽד׃

‎<span id="026">26</span> ‏וְלֹֽא־דִבֶּ֥ר שָׁא֛וּל מְא֖וּמָה בַּיּ֣וֹם
הַה֑וּא כִּ֤י אָמַר֙ מִקְרֶ֣ה ה֔וּא בִּלְתִּ֥י טָה֛וֹר ה֖וּא כִּֽי־לֹ֥א
טָהֽוֹר׃ ס

‎<span id="027">27</span> ‏וַיְהִ֗י מִֽמָּחֳרַ֤ת הַחֹ֙דֶשׁ֙ הַשֵּׁנִ֔י
וַיִּפָּקֵ֖ד מְק֣וֹם דָּוִ֑ד סוַיֹּ֤אמֶר שָׁאוּל֙ אֶל־יְהוֹנָתָ֣ן
בְּנ֔וֹ מַדּ֜וּעַ לֹא־בָ֧א בֶן־יִשַׁ֛י גַּם־תְּמ֥וֹל גַּם־הַיּ֖וֹם
אֶל־הַלָּֽחֶם׃

‎<span id="028">28</span> ‏וַיַּ֥עַן יְהוֹנָתָ֖ן אֶת־שָׁא֑וּל נִשְׁאֹ֨ל
נִשְׁאַ֥ל דָּוִ֛ד מֵעִמָּדִ֖י עַד־בֵּ֥ית לָֽחֶם׃

‎<span id="029">29</span> ‏וַיֹּ֡אמֶר שַׁלְּחֵ֣נִי נָ֡א כִּ֣י זֶבַח֩
מִשְׁפָּחָ֨ה לָ֜נוּ בָּעִ֗יר וְה֤וּא צִוָּֽה־לִי֙ אָחִ֔י וְעַתָּ֗ה
אִם־מָצָ֤אתִי חֵן֙ בְּעֵינֶ֔יךָ אִמָּ֥לְטָה נָּ֖א וְאֶרְאֶ֣ה אֶת־אֶחָ֑י
עַל־כֵּ֣ן לֹא־בָ֔א אֶל־שֻׁלְחַ֖ן הַמֶּֽלֶךְ׃ ס

‎<span id="030">30</span> ‏וַיִּֽחַר־אַ֤ף שָׁאוּל֙ בִּיה֣וֹנָתָ֔ן
וַיֹּ֣אמֶר ל֔וֹ בֶּֽן־נַעֲוַ֖ת הַמַּרְדּ֑וּת הֲל֣וֹא יָדַ֗עְתִּי
כִּֽי־בֹחֵ֤ר אַתָּה֙ לְבֶן־יִשַׁ֔י לְבָ֨שְׁתְּךָ֔ וּלְבֹ֖שֶׁת עֶרְוַ֥ת
אִמֶּֽךָ׃

‎<span id="031">31</span> ‏כִּ֣י כָל־הַיָּמִ֗ים אֲשֶׁ֤ר בֶּן־יִשַׁי֙
חַ֣י עַל־הָאֲדָמָ֔ה לֹ֥א תִכּ֖וֹן אַתָּ֣ה וּמַלְכוּתֶ֑ךָ וְעַתָּ֗ה
שְׁלַ֨ח וְקַ֤ח אֹתוֹ֙ אֵלַ֔י כִּ֥י בֶן־מָ֖וֶת הֽוּא׃ ס

‎<span id="032">32</span> ‏וַיַּ֙עַן֙ יְה֣וֹנָתָ֔ן אֶת־שָׁא֖וּל אָבִ֑יו
וַיֹּ֧אמֶר אֵלָ֛יו לָ֥מָּה יוּמַ֖ת מֶ֥ה עָשָֽׂה׃

‎<span id="033">33</span> ‏וַיָּ֨טֶל שָׁא֧וּל אֶֽת־הַחֲנִ֛ית עָלָ֖יו
לְהַכֹּת֑וֹ וַיֵּ֙דַע֙ יְה֣וֹנָתָ֔ן כִּֽי־כָ֥לָה הִ֛יא מֵעִ֥ם אָבִ֖יו
לְהָמִ֥ית אֶת־דָּוִֽד׃ ס

‎<span id="034">34</span> ‏וַיָּ֧קָם יְהוֹנָתָ֛ן מֵעִ֥ם הַשֻּׁלְחָ֖ן
בָּחֳרִי־אָ֑ף וְלֹא־אָכַ֞ל בְּיוֹם־הַחֹ֤דֶשׁ הַשֵּׁנִי֙ לֶ֔חֶם כִּ֤י
נֶעְצַב֙ אֶל־דָּוִ֔ד כִּ֥י הִכְלִמ֖וֹ אָבִֽיו׃ ס

‎<span id="035">35</span> ‏וַיְהִ֣י בַבֹּ֔קֶר וַיֵּצֵ֧א יְהוֹנָתָ֛ן
הַשָּׂדֶ֖ה לְמוֹעֵ֣ד דָּוִ֑ד וְנַ֥עַר קָטֹ֖ן עִמּֽוֹ׃

‎<span id="036">36</span> ‏וַיֹּ֣אמֶר לְנַעֲר֔וֹ רֻ֗ץ מְצָ֥א נָא֙
אֶת־הַ֣חִצִּ֔ים אֲשֶׁ֥ר אָנֹכִ֖י מוֹרֶ֑ה הַנַּ֣עַר רָ֔ץ וְהֽוּא־יָרָ֥ה
הַחֵ֖צִי לְהַעֲבִרֽוֹ׃

‎<span id="037">37</span> ‏וַיָּבֹ֤א הַנַּ֙עַר֙ עַד־מְק֣וֹם הַחֵ֔צִי
אֲשֶׁ֥ר יָרָ֖ה יְהוֹנָתָ֑ן וַיִּקְרָ֨א יְהוֹנָתָ֜ן אַחֲרֵ֤י הַנַּ֙עַר֙
וַיֹּ֔אמֶר הֲל֥וֹא הַחֵ֖צִי מִמְּךָ֥ וָהָֽלְאָה׃

‎<span id="038">38</span> ‏וַיִּקְרָ֤א יְהֽוֹנָתָן֙ אַחֲרֵ֣י הַנַּ֔עַר
מְהֵרָ֥ה ח֖וּשָׁה אַֽל־תַּעֲמֹ֑ד וַיְלַקֵּ֞ט נַ֤עַר יְהֽוֹנָתָן֙
אֶת־החצי הַ֣חִצִּ֔ים וַיָּבֹ֖א אֶל־אֲדֹנָֽיו׃

‎<span id="039">39</span> ‏וְהַנַּ֖עַר לֹֽא־יָדַ֣ע מְא֑וּמָה אַ֤ךְ
יְהֽוֹנָתָן֙ וְדָוִ֔ד יָדְע֖וּ אֶת־הַדָּבָֽר׃

‎<span id="040">40</span> ‏וַיִּתֵּ֤ן יְהֽוֹנָתָן֙ אֶת־כֵּלָ֔יו
אֶל־הַנַּ֖עַר אֲשֶׁר־ל֑וֹ וַיֹּ֣אמֶר ל֔וֹ לֵ֖ךְ הָבֵ֥יא הָעִֽיר׃

‎<span id="041">41</span> ‏הַנַּעַר֮ בָּא֒ וְדָוִ֗ד קָ֚ם מֵאֵ֣צֶל
הַנֶּ֔גֶב וַיִּפֹּ֨ל לְאַפָּ֥יו אַ֛רְצָה וַיִּשְׁתַּ֖חוּ שָׁלֹ֣שׁ
פְּעָמִ֑ים וַֽיִּשְּׁק֣וּ׀ אִ֣ישׁ אֶת־רֵעֵ֗הוּ וַיִּבְכּוּ֙ אִ֣ישׁ
אֶת־רֵעֵ֔הוּ עַד־דָּוִ֖ד הִגְדִּֽיל׃

‎<span id="042">42</span> ‏וַיֹּ֧אמֶר יְהוֹנָתָ֛ן לְדָוִ֖ד לֵ֣ךְ
לְשָׁל֑וֹם אֲשֶׁר֩ נִשְׁבַּ֨עְנוּ שְׁנֵ֜ינוּ אֲנַ֗חְנוּ בְּשֵׁ֤ם יְהוָה֙
לֵאמֹ֔ר יְהוָ֞ה יִֽהְיֶ֣ה׀ בֵּינִ֣י וּבֵינֶ֗ךָ וּבֵ֥ין זַרְעִ֛י וּבֵ֥ין
זַרְעֲךָ֖ עַד־עוֹלָֽם׃ פ

1 wayyiḇər<sup>a</sup>ḥ dāwiḏ minnāwwōṯ minnāywōṯ bārāmâ wayyāḇō’
wayyō’mer\| lifənê yəhwōnāṯān meh ‘āśîṯî meh-‘ăwōnî ûmeh-ḥaṭṭā’ṯî lifənê
’āḇîḵā kî məḇaqqēš ’eṯ-nafəšî:

2 wayyō’mer lwō ḥālîlâ lō’ ṯāmûṯ hinnēh lwō- ‘āśâ lō’-
y<sup>a</sup>‘ăśeh ’āḇî dāḇār gāḏwōl ’wō dāḇār qāṭōn wəlō’ yiḡəleh
’eṯ-’āzənî ûmadû‘a yasətîr ’āḇî mimmennî ’eṯ-hadāḇār hazzeh ’ên zō’ṯ:

3 wayyiššāḇ<sup>a</sup>‘ ‘wōḏ dāwiḏ wayyō’mer yāḏō‘a yāḏ<sup>a</sup>‘
’āḇîḵā kî-māṣā’ṯî ḥēn bə‘êneyḵā wayyō’mer ’al-yēḏ<sup>a</sup>‘-zō’ṯ
yəhwōnāṯān pen-yē‘āṣēḇ wə’ûlām ḥay-yəhwâ wəḥê nafəšeḵā kî
ḵəfeś<sup>a</sup>‘ bênî ûḇên hammāweṯ:

4 wayyō’mer yəhwōnāṯān ’el-dāwiḏ mah-tō’mar nafəšəḵā wə’e‘ĕśeh-llāḵə: f

5 wayyō’mer dāwiḏ ’el-yəhwōnāṯān hinnēh-ḥōḏeš māḥār wə’ānōḵî yāšōḇ-’ēšēḇ
‘im-hammeleḵə le’ĕḵwōl wəšill<sup>a</sup>ḥətanî wənisətarətî ḇaśśāḏeh
‘aḏ hā‘ereḇ haššəlišîṯ:

6 ’im-pāqōḏ yifəqəḏēnî ’āḇîḵā wə’āmarətā nišə’ōl nišə’al mimmennî ḏāwiḏ
lārûṣ bêṯ-leḥem ‘îrwō kî zeḇ<sup>a</sup>ḥ hayyāmîm šām
ləḵāl-hammišəpāḥâ:

7 ’im-kōh yō’mar ṭwōḇ šālwōm lə‘aḇədeḵā wə’im-ḥārōh yeḥĕreh lwō
d<sup>a</sup>‘ kî-ḵāləṯâ hārā‘â mē‘immwō:

8 wə‘āśîṯā ḥeseḏ ‘al-‘aḇədeḵā kî biḇərîṯ yəhwâ hēḇē’ṯā ’eṯ-‘aḇədəḵā
‘immāḵə wə’im-yeš-bî ‘āwōn hămîṯēnî ’atâ wə‘aḏ-’āḇîḵā lāmmâ-zzeh
ṯəḇî’ēnî: f

9 wayyō’mer yəhwōnāṯān ḥālîlâ llāḵə kî\| ’im-yāḏō‘a ’ēḏ<sup>a</sup>‘
kî-ḵāləṯâ hārā‘â mē‘im ’āḇî lāḇwō’ ‘āleyḵā wəlō’ ’ōṯāh ’agîḏ lāḵə: s

10 wayyō’mer dāwiḏ ’el-yəhwōnāṯān mî yagîḏ lî ’wō
mah-yy<sup>a</sup>‘anəḵā ’āḇîḵā qāšâ: s

11 wayyō’mer yəhwōnāṯān ’el-dāwiḏ ləḵâ wənēṣē’ haśśāḏeh wayyēṣə’û
šənêhem haśśāḏeh: s

12 wayyō’mer yəhwōnāṯān ’el-dāwiḏ yəhwâ ’ĕlōhê yiśərā’ēl kî-’eḥəqōr
’eṯ-’āḇî kā‘ēṯ\| māḥār haššəlišîṯ wəhinnēh-ṭwōḇ ’el-dāwiḏ wəlō’-’āz
’ešəl<sup>a</sup>ḥ ’ēleyḵā wəḡālîṯî ’eṯ-’āzəneḵā:

13 kōh-y<sup>a</sup>‘ăśeh yəhwâ lîhwōnāṯān wəḵōh yōsîf kî-yêṭiḇ ’el-’āḇî
’eṯ-hārā‘â ‘āleyḵā wəḡālîṯî ’eṯ-’āzəneḵā wəšill<sup>a</sup>ḥətîḵā
wəhālaḵətā ləšālwōm wîhî yəhwâ ‘immāḵə ka’ăšer hāyâ ‘im-’āḇî:

14 wəlō’ ’im-‘wōḏennî ḥāy wəlō’-ṯ<sup>a</sup>‘ăśeh ‘immāḏî ḥeseḏ yəhwâ
wəlō’ ’āmûṯ:

15 wəlō’-ṯaḵəriṯ ’eṯ-ḥasədəḵā mē‘im bêṯî ‘aḏ-‘wōlām wəlō’ bəhaḵəriṯ
yəhwâ ’eṯ-’ōyəḇê ḏāwiḏ ’îš mē‘al pənê hā’ăḏāmâ:

16 wayyiḵərōṯ yəhwōnāṯān ‘im-bêṯ dāwiḏ ûḇiqqēš yəhwâ mîyaḏ ’ōyəḇê ḏāwiḏ:

17 wayywōsef yəhwōnāṯān ləhašəbî‘a ’eṯ-dāwiḏ bə’ahăḇāṯwō ’ōṯwō
kî-’ahăḇaṯ nafəšwō ’ăhēḇwō: s

18 wayyō’mer-lwō yəhwōnāṯān māḥār ḥōḏeš wənifəqaḏətā kî yipāqēḏ
mwōšāḇeḵā:

19 wəšillašətā tērēḏ mə’ōḏ ûḇā’ṯā ’el-hammāqwōm ’ăšer-nisətarətā ššām
bəywōm hamm<sup>a</sup>‘ăśeh wəyāšaḇətā ’ēṣel hā’eḇen hā’āzel:

20 wa’ănî šəlōšeṯ h<sup>a</sup>ḥiṣṣîm ṣidâ ’wōreh ləšall<sup>a</sup>ḥ-lî
ləmaṭṭārâ:

21 wəhinnēh ’ešəl<sup>a</sup>ḥ ’eṯ-hann<sup>a</sup>‘ar lēḵə məṣā’
’eṯ-h<sup>a</sup>ḥiṣṣîm ’im-’āmōr ’ōmar lann<sup>a</sup>‘ar hinnēh
h<sup>a</sup>ḥiṣṣîm\| mimməḵā wâēnnâ qāḥennû\| wāḇō’â kî-šālwōm ləḵā
wə’ên dāḇār ḥay-yəhwâ:

22 wə’im-kōh ’ōmar lā‘elem hinnēh h<sup>a</sup>ḥiṣṣîm mimməḵā wâālə’â
lēḵə kî šill<sup>a</sup>ḥăḵā yəhwâ:

23 wəhadāḇār ’ăšer dibarənû ’ănî wā’ātâ hinnēh yəhwâ bênî ûḇênəḵā
‘aḏ-‘wōlām: s

24 wayyissāṯēr dāwiḏ baśśāḏeh wayəhî h<sup>a</sup>ḥōḏeš wayyēšeḇ
hammeleḵə ‘al- ’el- halleḥem le’ĕḵwōl:

25 wayyēšeḇ hammeleḵə ‘al-mwōšāḇwō kəf<sup>a</sup>‘am\|
bəf<sup>a</sup>‘am ’el-mwōšaḇ haqqîr wayyāqām yəhwōnāṯān wayyēšeḇ
’aḇənēr miṣṣaḏ šā’ûl wayyipāqēḏ məqwōm dāwiḏ:

26 wəlō’-ḏiber šā’ûl mə’ûmâ bayywōm hahû’ kî ’āmar miqəreh hû’ bilətî
ṭâwōr hû’ kî-lō’ ṭâwōr: s

27 wayəhî mimmāḥŏraṯ h<sup>a</sup>ḥōḏeš haššēnî wayyipāqēḏ məqwōm dāwiḏ
swayyō’mer šā’ûl ’el-yəhwōnāṯān bənwō madû‘a lō’-ḇā’ ḇen-yišay
gam-təmwōl gam-hayywōm ’el-hallāḥem:

28 wayy<sup>a</sup>‘an yəhwōnāṯān ’eṯ-šā’ûl nišə’ōl nišə’al dāwiḏ
mē‘immāḏî ‘aḏ-bêṯ lāḥem:

29 wayyō’mer šalləḥēnî nā’ kî zeḇ<sup>a</sup>ḥ mišəpāḥâ lānû bā‘îr wəhû’
ṣiûâ-lî ’āḥî wə‘atâ ’im-māṣā’ṯî ḥēn bə‘êneyḵā ’immāləṭâ nnā’ wə’erə’eh
’eṯ-’eḥāy ‘al-kēn lō’-ḇā’ ’el-šuləḥan hammeleḵə: s

30 wayyiḥar-’af šā’ûl bîhwōnāṯān wayyō’mer lwō ben-n<sup>a</sup>‘ăwaṯ
hammarədûṯ hălwō’ yāḏ<sup>a</sup>‘ətî kî-ḇōḥēr ’atâ ləḇen-yišay
ləḇāšətəḵā ûləḇōšeṯ ‘erəwaṯ ’immeḵā:

31 kî ḵāl-hayyāmîm ’ăšer ben-yišay ḥay ‘al-hā’ăḏāmâ lō’ ṯikwōn ’atâ
ûmaləḵûṯeḵā wə‘atâ šəl<sup>a</sup>ḥ wəq<sup>a</sup>ḥ ’ōṯwō ’ēlay kî
ḇen-māweṯ hû’: s

32 wayy<sup>a</sup>‘an yəhwōnāṯān ’eṯ-šā’ûl ’āḇîw wayyō’mer ’ēlāyw lāmmâ
yûmaṯ meh ‘āśâ:

33 wayyāṭel šā’ûl ’eṯ-h<sup>a</sup>ḥănîṯ ‘ālāyw ləhakōṯwō
wayyēḏ<sup>a</sup>‘ yəhwōnāṯān kî-ḵālâ hî’ mē‘im ’āḇîw ləhāmîṯ
’eṯ-dāwiḏ: s

34 wayyāqām yəhwōnāṯān mē‘im haššuləḥān bāḥŏrî-’āf wəlō’-’āḵal
bəywōm-h<sup>a</sup>ḥōḏeš haššēnî leḥem kî ne‘əṣaḇ ’el-dāwiḏ kî
hiḵəlimwō ’āḇîw: s

35 wayəhî ḇabōqer wayyēṣē’ yəhwōnāṯān haśśāḏeh ləmwō‘ēḏ dāwiḏ
wən<sup>a</sup>‘ar qāṭōn ‘immwō:

36 wayyō’mer lən<sup>a</sup>‘ărwō ruṣ məṣā’ nā’ ’eṯ-h<sup>a</sup>ḥiṣṣîm
’ăšer ’ānōḵî mwōreh hann<sup>a</sup>‘ar rāṣ wəhû’-yārâ h<sup>a</sup>ḥēṣî
ləh<sup>a</sup>‘ăḇirwō:

37 wayyāḇō’ hann<sup>a</sup>‘ar ‘aḏ-məqwōm h<sup>a</sup>ḥēṣî ’ăšer yārâ
yəhwōnāṯān wayyiqərā’ yəhwōnāṯān ’<sup>a</sup>ḥărê hann<sup>a</sup>‘ar
wayyō’mer hălwō’ h<sup>a</sup>ḥēṣî mimməḵā wâālə’â:

38 wayyiqərā’ yəhwōnāṯān ’<sup>a</sup>ḥărê hann<sup>a</sup>‘ar məhērâ
ḥûšâ ’al-t<sup>a</sup>‘ămōḏ wayəlaqqēṭ n<sup>a</sup>‘ar yəhwōnāṯān
’eṯ-h<sup>a</sup>ḥēṣî h<sup>a</sup>ḥiṣṣîm wayyāḇō’ ’el-’ăḏōnāyw:

39 wəhann<sup>a</sup>‘ar lō’-yāḏ<sup>a</sup>‘ mə’ûmâ ’aḵə yəhwōnāṯān
wəḏāwiḏ yāḏə‘û ’eṯ-hadāḇār:

40 wayyitēn yəhwōnāṯān ’eṯ-kēlāyw ’el-hann<sup>a</sup>‘ar ’ăšer-lwō
wayyō’mer lwō lēḵə hāḇê’ hā‘îr:

41 hann<sup>a</sup>‘ar bā’ wəḏāwiḏ qām mē’ēṣel hanneḡeḇ wayyipōl
lə’apāyw ’arəṣâ wayyišət<sup>a</sup>ḥû šālōš pə‘āmîm wayyiššəqû\| ’îš
’eṯ-rē‘ēhû wayyiḇəkû ’îš ’eṯ-rē‘ēhû ‘aḏ-dāwiḏ hiḡədîl:

42 wayyō’mer yəhwōnāṯān ləḏāwiḏ lēḵə ləšālwōm ’ăšer
nišəb<sup>a</sup>‘ənû šənênû ’ăn<sup>a</sup>ḥənû bəšēm yəhwâ lē’mōr
yəhwâ yihəyeh\| bênî ûḇêneḵā ûḇên zarə‘î ûḇên zarə‘ăḵā ‘aḏ-‘wōlām: f

------------------------------------------------------------------------

[Next: 1 Samuel (1 Shmuel) Chapter 21](sa1021.md)
