[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa2014)  [KJV](../kjv/sa2014)  [Sep](../sep/sa2014) 
[Vul](../vul/sa2014)   
  
[2 Samuel (2 Shmuel) Index](sa2)  
  [Previous](sa2013)  [Next](sa2015) 

------------------------------------------------------------------------

### Tanach (Hebrew): 2 Samuel (2 Shmuel) Chapter 14

‎<span id="001">1</span> ‏וַיֵּ֖דַע יוֹאָ֣ב בֶּן־צְרֻיָ֑ה כִּֽי־לֵ֥ב
הַמֶּ֖לֶךְ עַל־אַבְשָׁלֽוֹם׃

‎<span id="002">2</span> ‏וַיִּשְׁלַ֤ח יוֹאָב֙ תְּק֔וֹעָה וַיִּקַּ֥ח
מִשָּׁ֖ם אִשָּׁ֣ה חֲכָמָ֑ה וַיֹּ֣אמֶר אֵ֠לֶיהָ הִֽתְאַבְּלִי־נָ֞א
וְלִבְשִׁי־נָ֣א בִגְדֵי־אֵ֗בֶל וְאַל־תָּס֙וּכִי֙ שֶׁ֔מֶן וְהָיִ֕ית
כְּאִשָּׁ֗ה זֶ֚ה יָמִ֣ים רַבִּ֔ים מִתְאַבֶּ֖לֶת עַל־מֵֽת׃

‎<span id="003">3</span> ‏וּבָאת֙ אֶל־הַמֶּ֔לֶךְ וְדִבַּ֥רְתְּ אֵלָ֖יו
כַּדָּבָ֣ר הַזֶּ֑ה וַיָּ֧שֶׂם יוֹאָ֛ב אֶת־הַדְּבָרִ֖ים בְּפִֽיהָ׃

‎<span id="004">4</span> ‏וַ֠תֹּאמֶר הָאִשָּׁ֤ה הַתְּקֹעִית֙
אֶל־הַמֶּ֔לֶךְ וַתִּפֹּ֧ל עַל־אַפֶּ֛יהָ אַ֖רְצָה וַתִּשְׁתָּ֑חוּ
וַתֹּ֖אמֶר הוֹשִׁ֥עָה הַמֶּֽלֶךְ׃ ס

‎<span id="005">5</span> ‏וַיֹּֽאמֶר־לָ֥הּ הַמֶּ֖לֶךְ מַה־לָּ֑ךְ
וַתֹּ֗אמֶר אֲבָ֛ל אִשָּֽׁה־אַלְמָנָ֥ה אָ֖נִי וַיָּ֥מָת אִישִֽׁי׃

‎<span id="006">6</span> ‏וּלְשִׁפְחָֽתְךָ֙ שְׁנֵ֣י בָנִ֔ים וַיִּנָּצ֤וּ
שְׁנֵיהֶם֙ בַּשָּׂדֶ֔ה וְאֵ֥ין מַצִּ֖יל בֵּֽינֵיהֶ֑ם וַיַּכּ֧וֹ הָאֶחָ֛ד
אֶת־הָאֶחָ֖ד וַיָּ֥מֶת אֹתֽוֹ׃

‎<span id="007">7</span> ‏וְהִנֵּה֩ קָ֨מָה כָֽל־הַמִּשְׁפָּחָ֜ה
עַל־שִׁפְחָתֶ֗ךָ וַיֹּֽאמְרוּ֙ תְּנִ֣י׀ אֶת־מַכֵּ֣ה אָחִ֗יו
וּנְמִתֵ֙הוּ֙ בְּנֶ֤פֶשׁ אָחִיו֙ אֲשֶׁ֣ר הָרָ֔ג וְנַשְׁמִ֖ידָה גַּ֣ם
אֶת־הַיּוֹרֵ֑שׁ וְכִבּ֗וּ אֶת־גַּֽחַלְתִּי֙ אֲשֶׁ֣ר נִשְׁאָ֔רָה
לְבִלְתִּ֧י שום־ שִׂים־ לְאִישִׁ֛י שֵׁ֥ם וּשְׁאֵרִ֖ית עַל־פְּנֵ֥י
הָאֲדָמָֽה׃ פ

‎<span id="008">8</span> ‏וַיֹּ֧אמֶר הַמֶּ֛לֶךְ אֶל־הָאִשָּׁ֖ה לְכִ֣י
לְבֵיתֵ֑ךְ וַאֲנִ֖י אֲצַוֶּ֥ה עָלָֽיִךְ׃

‎<span id="009">9</span> ‏וַתֹּ֜אמֶר הָאִשָּׁ֤ה הַתְּקוֹעִית֙
אֶל־הַמֶּ֔לֶךְ עָלַ֞י אֲדֹנִ֥י הַמֶּ֛לֶךְ הֶעָוֹ֖ן וְעַל־בֵּ֣ית אָבִ֑י
וְהַמֶּ֥לֶךְ וְכִסְא֖וֹ נָקִֽי׃ ס

‎<span id="010">10</span> ‏וַיֹּ֖אמֶר הַמֶּ֑לֶךְ הַֽמְדַבֵּ֤ר אֵלַ֙יִךְ֙
וַֽהֲבֵאת֣וֹ אֵלַ֔י וְלֹֽא־יֹסִ֥יף ע֖וֹד לָגַ֥עַת בָּֽךְ׃

‎<span id="011">11</span> ‏וַתֹּאמֶר֩ יִזְכָּר־נָ֨א הַמֶּ֜לֶךְ
אֶת־יְהוָ֣ה אֱלֹהֶ֗יךָ מהרבית מֵהַרְבַּ֞ת גֹּאֵ֤ל הַדָּם֙ לְשַׁחֵ֔ת
וְלֹ֥א יַשְׁמִ֖ידוּ אֶת־בְּנִ֑י וַיֹּ֙אמֶר֙ חַי־יְהוָ֔ה אִם־יִפֹּ֛ל
מִשַּׂעֲרַ֥ת בְּנֵ֖ךְ אָֽרְצָה׃

‎<span id="012">12</span> ‏וַתֹּ֙אמֶר֙ הָֽאִשָּׁ֔ה תְּדַבֶּר־נָ֧א
שִׁפְחָתְךָ֛ אֶל־אֲדֹנִ֥י הַמֶּ֖לֶךְ דָּבָ֑ר וַיֹּ֖אמֶר דַּבֵּֽרִי׃ ס

‎<span id="013">13</span> ‏וַתֹּ֙אמֶר֙ הָֽאִשָּׁ֔ה וְלָ֧מָּה
חָשַׁ֛בְתָּה כָּזֹ֖את עַל־עַ֣ם אֱלֹהִ֑ים וּמִדַּבֵּ֨ר הַמֶּ֜לֶךְ
הַדָּבָ֤ר הַזֶּה֙ כְּאָשֵׁ֔ם לְבִלְתִּ֛י הָשִׁ֥יב הַמֶּ֖לֶךְ
אֶֽת־נִדְּחֽוֹ׃

‎<span id="014">14</span> ‏כִּי־מ֣וֹת נָמ֔וּת וְכַמַּ֙יִם֙ הַנִּגָּרִ֣ים
אַ֔רְצָה אֲשֶׁ֖ר לֹ֣א יֵאָסֵ֑פוּ וְלֹֽא־יִשָּׂ֤א אֱלֹהִים֙ נֶ֔פֶשׁ
וְחָשַׁב֙ מַֽחֲשָׁב֔וֹת לְבִלְתִּ֛י יִדַּ֥ח מִמֶּ֖נּוּ נִדָּֽח׃

‎<span id="015">15</span> ‏וְ֠עַתָּה אֲשֶׁר־בָּ֜אתִי לְדַבֵּ֨ר
אֶל־הַמֶּ֤לֶךְ אֲדֹנִי֙ אֶת־הַדָּבָ֣ר הַזֶּ֔ה כִּ֥י יֵֽרְאֻ֖נִי הָעָ֑ם
וַתֹּ֤אמֶר שִׁפְחָֽתְךָ֙ אֲדַבְּרָה־נָּ֣א אֶל־הַמֶּ֔לֶךְ אוּלַ֛י
יַעֲשֶׂ֥ה הַמֶּ֖לֶךְ אֶת־דְּבַ֥ר אֲמָתֽוֹ׃

‎<span id="016">16</span> ‏כִּ֚י יִשְׁמַ֣ע הַמֶּ֔לֶךְ לְהַצִּ֥יל
אֶת־אֲמָת֖וֹ מִכַּ֣ף הָאִ֑ישׁ לְהַשְׁמִ֨יד אֹתִ֤י וְאֶת־בְּנִי֙ יַ֔חַד
מִֽנַּחֲלַ֖ת אֱלֹהִֽים׃

‎<span id="017">17</span> ‏וַתֹּ֙אמֶר֙ שִׁפְחָ֣תְךָ֔ יִֽהְיֶה־נָּ֛א
דְּבַר־אֲדֹנִ֥י הַמֶּ֖לֶךְ לִמְנוּחָ֑ה כִּ֣י׀ כְּמַלְאַ֣ךְ הָאֱלֹהִ֗ים
כֵּ֣ן אֲדֹנִ֤י הַמֶּ֙לֶךְ֙ לִשְׁמֹ֙עַ֙ הַטּ֣וֹב וְהָרָ֔ע וַֽיהוָ֥ה
אֱלֹהֶ֖יךָ יְהִ֥י עִמָּֽךְ׃ פ

‎<span id="018">18</span> ‏וַיַּ֣עַן הַמֶּ֗לֶךְ וַיֹּ֙אמֶר֙
אֶל־הָ֣אִשָּׁ֔ה אַל־נָ֨א תְכַחֲדִ֤י מִמֶּ֙נִּי֙ דָּבָ֔ר אֲשֶׁ֥ר אָנֹכִ֖י
שֹׁאֵ֣ל אֹתָ֑ךְ וַתֹּ֙אמֶר֙ הָֽאִשָּׁ֔ה יְדַבֶּר־נָ֖א אֲדֹנִ֥י
הַמֶּֽלֶךְ׃

‎<span id="019">19</span> ‏וַיֹּ֣אמֶר הַמֶּ֔לֶךְ הֲיַ֥ד יוֹאָ֛ב אִתָּ֖ךְ
בְּכָל־זֹ֑את וַתַּ֣עַן הָאִשָּׁ֣ה וַתֹּ֡אמֶר חֵֽי־נַפְשְׁךָ֩ אֲדֹנִ֨י
הַמֶּ֜לֶךְ אִם־אִ֣שׁ׀ לְהֵמִ֣ין וּלְהַשְׂמִ֗יל מִכֹּ֤ל אֲשֶׁר־דִּבֶּר֙
אֲדֹנִ֣י הַמֶּ֔לֶךְ כִּֽי־עַבְדְּךָ֤ יוֹאָב֙ ה֣וּא צִוָּ֔נִי וְה֗וּא
שָׂ֚ם בְּפִ֣י שִׁפְחָֽתְךָ֔ אֵ֥ת כָּל־הַדְּבָרִ֖ים הָאֵֽלֶּה׃

‎<span id="020">20</span> ‏לְבַעֲב֤וּר סַבֵּב֙ אֶת־פְּנֵ֣י הַדָּבָ֔ר
עָשָׂ֛ה עַבְדְּךָ֥ יוֹאָ֖ב אֶת־הַדָּבָ֣ר הַזֶּ֑ה וַאדֹנִ֣י חָכָ֗ם
כְּחָכְמַת֙ מַלְאַ֣ךְ הָאֱלֹהִ֔ים לָדַ֖עַת אֶֽת־כָּל־אֲשֶׁ֥ר בָּאָֽרֶץ׃
ס

‎<span id="021">21</span> ‏וַיֹּ֤אמֶר הַמֶּ֙לֶךְ֙ אֶל־יוֹאָ֔ב
הִנֵּה־נָ֥א עָשִׂ֖יתִי אֶת־הַדָּבָ֣ר הַזֶּ֑ה וְלֵ֛ךְ הָשֵׁ֥ב
אֶת־הַנַּ֖עַר אֶת־אַבְשָׁלֽוֹם׃

‎<span id="022">22</span> ‏וַיִּפֹּל֩ יוֹאָ֨ב אֶל־פָּנָ֥יו אַ֛רְצָה
וַיִּשְׁתַּ֖חוּ וַיְבָ֣רֶךְ אֶת־הַמֶּ֑לֶךְ וַיֹּ֣אמֶר יוֹאָ֡ב הַיּוֹם֩
יָדַ֨ע עַבְדְּךָ֜ כִּי־מָצָ֨אתִי חֵ֤ן בְּעֵינֶ֙יךָ֙ אֲדֹנִ֣י הַמֶּ֔לֶךְ
אֲשֶׁר־עָשָׂ֥ה הַמֶּ֖לֶךְ אֶת־דְּבַ֥ר עבדו עַבְדֶּֽךָ׃

‎<span id="023">23</span> ‏וַיָּ֥קָם יוֹאָ֖ב וַיֵּ֣לֶךְ גְּשׁ֑וּרָה
וַיָּבֵ֥א אֶת־אַבְשָׁל֖וֹם יְרוּשָׁלִָֽם׃ פ

‎<span id="024">24</span> ‏וַיֹּ֤אמֶר הַמֶּ֙לֶךְ֙ יִסֹּ֣ב אֶל־בֵּית֔וֹ
וּפָנַ֖י לֹ֣א יִרְאֶ֑ה וַיִּסֹּ֤ב אַבְשָׁלוֹם֙ אֶל־בֵּית֔וֹ וּפְנֵ֥י
הַמֶּ֖לֶךְ לֹ֥א רָאָֽה׃ ס

‎<span id="025">25</span> ‏וּכְאַבְשָׁל֗וֹם לֹא־הָיָ֧ה אִישׁ־יָפֶ֛ה
בְּכָל־יִשְׂרָאֵ֖ל לְהַלֵּ֣ל מְאֹ֑ד מִכַּ֤ף רַגְלוֹ֙ וְעַ֣ד קָדְקֳד֔וֹ
לֹא־הָ֥יָה ב֖וֹ מֽוּם׃

‎<span id="026">26</span> ‏וּֽבְגַלְּחוֹ֮ אֶת־רֹאשׁוֹ֒ וְֽ֠הָיָה מִקֵּץ֙
יָמִ֤ים׀ לַיָּמִים֙ אֲשֶׁ֣ר יְגַלֵּ֔חַ כִּֽי־כָבֵ֥ד עָלָ֖יו וְגִלְּח֑וֹ
וְשָׁקַל֙ אֶת־שְׂעַ֣ר רֹאשׁ֔וֹ מָאתַ֥יִם שְׁקָלִ֖ים בְּאֶ֥בֶן
הַמֶּֽלֶךְ׃

‎<span id="027">27</span> ‏וַיִּֽוָּלְד֤וּ לְאַבְשָׁלוֹם֙ שְׁלוֹשָׁ֣ה
בָנִ֔ים וּבַ֥ת אַחַ֖ת וּשְׁמָ֣הּ תָּמָ֑ר הִ֣יא הָיְתָ֔ה אִשָּׁ֖ה יְפַ֥ת
מַרְאֶֽה׃ פ

‎<span id="028">28</span> ‏וַיֵּ֧שֶׁב אַבְשָׁל֛וֹם בִּירוּשָׁלִַ֖ם
שְׁנָתַ֣יִם יָמִ֑ים וּפְנֵ֥י הַמֶּ֖לֶךְ לֹ֥א רָאָֽה׃

‎<span id="029">29</span> ‏וַיִּשְׁלַ֨ח אַבְשָׁל֜וֹם אֶל־יוֹאָ֗ב
לִשְׁלֹ֤חַ אֹתוֹ֙ אֶל־הַמֶּ֔לֶךְ וְלֹ֥א אָבָ֖ה לָב֣וֹא אֵלָ֑יו
וַיִּשְׁלַ֥ח עוֹד֙ שֵׁנִ֔ית וְלֹ֥א אָבָ֖ה לָבֽוֹא׃

‎<span id="030">30</span> ‏וַיֹּ֨אמֶר אֶל־עֲבָדָ֜יו רְאוּ֩ חֶלְקַ֨ת
יוֹאָ֤ב אֶל־יָדִי֙ וְלוֹ־שָׁ֣ם שְׂעֹרִ֔ים לְכ֖וּ והוצתיה וְהַצִּית֣וּהָ
בָאֵ֑שׁ וַיַּצִּ֜תוּ עַבְדֵ֧י אַבְשָׁל֛וֹם אֶת־הַחֶלְקָ֖ה בָּאֵֽשׁ׃ פ

‎<span id="031">31</span> ‏וַיָּ֣קָם יוֹאָ֔ב וַיָּבֹ֥א אֶל־אַבְשָׁל֖וֹם
הַבָּ֑יְתָה וַיֹּ֣אמֶר אֵלָ֔יו לָ֣מָּה הִצִּ֧יתוּ עֲבָדֶ֛ךָ
אֶת־הַחֶלְקָ֥ה אֲשֶׁר־לִ֖י בָּאֵֽשׁ׃

‎<span id="032">32</span> ‏וַיֹּ֣אמֶר אַבְשָׁל֣וֹם אֶל־יוֹאָ֡ב הִנֵּ֣ה
שָׁלַ֣חְתִּי אֵלֶ֣יךָ׀ לֵאמֹ֡ר בֹּ֣א הֵ֠נָּה וְאֶשְׁלְחָה֩ אֹתְךָ֙
אֶל־הַמֶּ֜לֶךְ לֵאמֹ֗ר לָ֤מָּה בָּ֙אתִי֙ מִגְּשׁ֔וּר ט֥וֹב לִ֖י עֹ֣ד
אֲנִי־שָׁ֑ם וְעַתָּ֗ה אֶרְאֶה֙ פְּנֵ֣י הַמֶּ֔לֶךְ וְאִם־יֶשׁ־בִּ֥י
עָוֹ֖ן וֶהֱמִתָֽנִי׃

‎<span id="033">33</span> ‏וַיָּבֹ֨א יוֹאָ֣ב אֶל־הַמֶּלֶךְ֮
וַיַּגֶּד־לוֹ֒ וַיִּקְרָ֤א אֶל־אַבְשָׁלוֹם֙ וַיָּבֹ֣א אֶל־הַמֶּ֔לֶךְ
וַיִּשְׁתַּ֨חוּ ל֧וֹ עַל־אַפָּ֛יו אַ֖רְצָה לִפְנֵ֣י הַמֶּ֑לֶךְ
וַיִּשַּׁ֥ק הַמֶּ֖לֶךְ לְאַבְשָׁלֽוֹם׃ פ

1 wayyēḏ<sup>a</sup>‘ ywō’āḇ ben-ṣəruyâ kî-lēḇ hammeleḵə ‘al-’aḇəšālwōm:

2 wayyišəl<sup>a</sup>ḥ ywō’āḇ təqwō‘â wayyiqq<sup>a</sup>ḥ miššām ’iššâ
ḥăḵāmâ wayyō’mer ’ēleyhā hiṯə’abəlî-nā’ wəliḇəšî-nā’ ḇiḡəḏê-’ēḇel
wə’al-tāsûḵî šemen wəhāyîṯ kə’iššâ zeh yāmîm rabîm miṯə’abeleṯ ‘al-mēṯ:

3 ûḇā’ṯ ’el-hammeleḵə wəḏibarətə ’ēlāyw kadāḇār hazzeh wayyāśem ywō’āḇ
’eṯ-hadəḇārîm bəfîhā:

4 watō’mer hā’iššâ hatəqō‘îṯ ’el-hammeleḵə watipōl ‘al-’apeyhā ’arəṣâ
watišətāḥû watō’mer hwōši‘â hammeleḵə: s

5 wayyō’mer-lāh hammeleḵə mah-llāḵə watō’mer ’ăḇāl ’iššâ-’aləmānâ ’ānî
wayyāmāṯ ’îšî:

6 ûləšifəḥāṯəḵā šənê ḇānîm wayyinnāṣû šənêhem baśśāḏeh wə’ên maṣṣîl
bênêhem wayyakwō hā’eḥāḏ ’eṯ-hā’eḥāḏ wayyāmeṯ ’ōṯwō:

7 wəhinnēh qāmâ ḵāl-hammišəpāḥâ ‘al-šifəḥāṯeḵā wayyō’mərû tənî\|
’eṯ-makēh ’āḥîw ûnəmiṯēhû bənefeš ’āḥîw ’ăšer hārāḡ wənašəmîḏâ gam
’eṯ-hayywōrēš wəḵibû ’eṯ-g<sup>a</sup>ḥalətî ’ăšer nišə’ārâ ləḇilətî
śûm- śîm- lə’îšî šēm ûšə’ērîṯ ‘al-pənê hā’ăḏāmâ: f

8 wayyō’mer hammeleḵə ’el-hā’iššâ ləḵî ləḇêṯēḵə wa’ănî ’ăṣaûeh ‘ālāyiḵə:

9 watō’mer hā’iššâ hatəqwō‘îṯ ’el-hammeleḵə ‘ālay ’ăḏōnî hammeleḵə
he‘āwōn wə‘al-bêṯ ’āḇî wəhammeleḵə wəḵisə’wō nāqî: s

10 wayyō’mer hammeleḵə haməḏabēr ’ēlayiḵə wahăḇē’ṯwō ’ēlay wəlō’-yōsîf
‘wōḏ lāḡ<sup>a</sup>‘aṯ bāḵə:

11 watō’mer yizəkār-nā’ hammeleḵə ’eṯ-yəhwâ ’ĕlōheyḵā mēharəbîṯ
mēharəbaṯ gō’ēl hadām ləš<sup>a</sup>ḥēṯ wəlō’ yašəmîḏû ’eṯ-bənî
wayyō’mer ḥay-yəhwâ ’im-yipōl miśś<sup>a</sup>‘ăraṯ bənēḵə ’ārəṣâ:

12 watō’mer hā’iššâ təḏaber-nā’ šifəḥāṯəḵā ’el-’ăḏōnî hammeleḵə dāḇār
wayyō’mer dabērî: s

13 watō’mer hā’iššâ wəlāmmâ ḥāšaḇətâ kāzō’ṯ ‘al-‘am ’ĕlōhîm ûmidabēr
hammeleḵə hadāḇār hazzeh kə’āšēm ləḇilətî hāšîḇ hammeleḵə ’eṯ-nidəḥwō:

14 kî-mwōṯ nāmûṯ wəḵammayim hannigārîm ’arəṣâ ’ăšer lō’ yē’āsēfû
wəlō’-yiśśā’ ’ĕlōhîm nefeš wəḥāšaḇ m<sup>a</sup>ḥăšāḇwōṯ ləḇilətî
yid<sup>a</sup>ḥ mimmennû nidāḥ:

15 wə‘atâ ’ăšer-bā’ṯî ləḏabēr ’el-hammeleḵə ’ăḏōnî ’eṯ-hadāḇār hazzeh kî
yērə’unî hā‘ām watō’mer šifəḥāṯəḵā ’ăḏabərâ-nnā’ ’el-hammeleḵə ’ûlay
y<sup>a</sup>‘ăśeh hammeleḵə ’eṯ-dəḇar ’ămāṯwō:

16 kî yišəm<sup>a</sup>‘ hammeleḵə ləhaṣṣîl ’eṯ-’ămāṯwō mikaf hā’îš
ləhašəmîḏ ’ōṯî wə’eṯ-bənî y<sup>a</sup>ḥaḏ minn<sup>a</sup>ḥălaṯ
’ĕlōhîm:

17 watō’mer šifəḥāṯəḵā yihəyeh-nnā’ dəḇar-’ăḏōnî hammeleḵə limənûḥâ kî\|
kəmalə’aḵə hā’ĕlōhîm kēn ’ăḏōnî hammeleḵə lišəmō‘a haṭṭwōḇ wəhārā‘
wayhwâ ’ĕlōheyḵā yəhî ‘immāḵə: f

18 wayy<sup>a</sup>‘an hammeleḵə wayyō’mer ’el-hā’iššâ ’al-nā’
ṯəḵ<sup>a</sup>ḥăḏî mimmennî dāḇār ’ăšer ’ānōḵî šō’ēl ’ōṯāḵə watō’mer
hā’iššâ yəḏaber-nā’ ’ăḏōnî hammeleḵə:

19 wayyō’mer hammeleḵə hăyaḏ ywō’āḇ ’itāḵə bəḵāl-zō’ṯ wat<sup>a</sup>‘an
hā’iššâ watō’mer ḥê-nafəšəḵā ’ăḏōnî hammeleḵə ’im-’iš\| ləhēmîn
ûləhaśəmîl mikōl ’ăšer-diber ’ăḏōnî hammeleḵə kî-‘aḇədəḵā ywō’āḇ hû’
ṣiûānî wəhû’ śām bəfî šifəḥāṯəḵā ’ēṯ kāl-hadəḇārîm hā’ēlleh:

20 ləḇ<sup>a</sup>‘ăḇûr sabēḇ ’eṯ-pənê hadāḇār ‘āśâ ‘aḇədəḵā ywō’āḇ
’eṯ-hadāḇār hazzeh wa’ḏōnî ḥāḵām kəḥāḵəmaṯ malə’aḵə hā’ĕlōhîm
lāḏ<sup>a</sup>‘aṯ ’eṯ-kāl-’ăšer bā’āreṣ: s

21 wayyō’mer hammeleḵə ’el-ywō’āḇ hinnēh-nā’ ‘āśîṯî ’eṯ-hadāḇār hazzeh
wəlēḵə hāšēḇ ’eṯ-hann<sup>a</sup>‘ar ’eṯ-’aḇəšālwōm:

22 wayyipōl ywō’āḇ ’el-pānāyw ’arəṣâ wayyišət<sup>a</sup>ḥû wayəḇāreḵə
’eṯ-hammeleḵə wayyō’mer ywō’āḇ hayywōm yāḏ<sup>a</sup>‘ ‘aḇədəḵā
kî-māṣā’ṯî ḥēn bə‘êneyḵā ’ăḏōnî hammeleḵə ’ăšer-‘āśâ hammeleḵə ’eṯ-dəḇar
‘aḇədwō ‘aḇədeḵā:

23 wayyāqām ywō’āḇ wayyēleḵə gəšûrâ wayyāḇē’ ’eṯ-’aḇəšālwōm yərûšālāim:
f

24 wayyō’mer hammeleḵə yissōḇ ’el-bêṯwō ûfānay lō’ yirə’eh wayyissōḇ
’aḇəšālwōm ’el-bêṯwō ûfənê hammeleḵə lō’ rā’â: s

25 ûḵə’aḇəšālwōm lō’-hāyâ ’îš-yāfeh bəḵāl-yiśərā’ēl ləhallēl mə’ōḏ mikaf
raḡəlwō wə‘aḏ qāḏəqŏḏwō lō’-hāyâ ḇwō mûm:

26 ûḇəḡalləḥwō ’eṯ-rō’šwō wəhāyâ miqqēṣ yāmîm\| layyāmîm ’ăšer yəḡallēḥa
kî-ḵāḇēḏ ‘ālāyw wəḡilləḥwō wəšāqal ’eṯ-śə‘ar rō’šwō mā’ṯayim šəqālîm
bə’eḇen hammeleḵə:

27 wayyiûāləḏû lə’aḇəšālwōm šəlwōšâ ḇānîm ûḇaṯ ’<sup>a</sup>ḥaṯ ûšəmāh
tāmār hî’ hāyəṯâ ’iššâ yəfaṯ marə’eh: f

28 wayyēšeḇ ’aḇəšālwōm bîrûšālaim šənāṯayim yāmîm ûfənê hammeleḵə lō’
rā’â:

29 wayyišəl<sup>a</sup>ḥ ’aḇəšālwōm ’el-ywō’āḇ lišəlōḥa ’ōṯwō
’el-hammeleḵə wəlō’ ’āḇâ lāḇwō’ ’ēlāyw wayyišəl<sup>a</sup>ḥ ‘wōḏ šēnîṯ
wəlō’ ’āḇâ lāḇwō’:

30 wayyō’mer ’el-‘ăḇāḏāyw rə’û ḥeləqaṯ ywō’āḇ ’el-yāḏî wəlwō-šām śə‘ōrîm
ləḵû wəhwōṣitîhā wəhaṣṣîṯûhā ḇā’ēš wayyaṣṣiṯû ‘aḇəḏê ’aḇəšālwōm
’eṯ-h<sup>a</sup>ḥeləqâ bā’ēš: f

31 wayyāqām ywō’āḇ wayyāḇō’ ’el-’aḇəšālwōm habāyəṯâ wayyō’mer ’ēlāyw
lāmmâ hiṣṣîṯû ‘ăḇāḏeḵā ’eṯ-h<sup>a</sup>ḥeləqâ ’ăšer-lî bā’ēš:

32 wayyō’mer ’aḇəšālwōm ’el-ywō’āḇ hinnēh šāl<sup>a</sup>ḥətî ’ēleyḵā\|
lē’mōr bō’ hēnnâ wə’ešələḥâ ’ōṯəḵā ’el-hammeleḵə lē’mōr lāmmâ bā’ṯî
migəšûr ṭwōḇ lî ‘ōḏ ’ănî-šām wə‘atâ ’erə’eh pənê hammeleḵə wə’im-yeš-bî
‘āwōn wehĕmiṯānî:

33 wayyāḇō’ ywō’āḇ ’el-hammeleḵə wayyageḏ-lwō wayyiqərā’ ’el-’aḇəšālwōm
wayyāḇō’ ’el-hammeleḵə wayyišət<sup>a</sup>ḥû lwō ‘al-’apāyw ’arəṣâ
lifənê hammeleḵə wayyiššaq hammeleḵə lə’aḇəšālwōm: f

------------------------------------------------------------------------

[Next: 2 Samuel (2 Shmuel) Chapter 15](sa2015)
