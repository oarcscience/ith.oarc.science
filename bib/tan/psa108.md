[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa108)  [KJV](../kjv/psa108)  [Sep](../sep/psa108) 
[Vul](../vul/psa108)   
  
[Psalms (Tehilim) Index](psa)  
  [Previous](psa107)  [Next](psa109) 

------------------------------------------------------------------------

### Tanach (Hebrew): Psalms (Tehilim) Chapter 108

‎<span id="001">1</span> ‏שִׁ֖יר מִזְמ֣וֹר לְדָוִֽד׃

‎<span id="002">2</span> ‏נָכ֣וֹן לִבִּ֣י אֱלֹהִ֑ים אָשִׁ֥ירָה
וַ֝אֲזַמְּרָ֗ה אַף־כְּבוֹדִֽי׃

‎<span id="003">3</span> ‏ע֭וּרָֽה הַנֵּ֥בֶל וְכִנּ֗וֹר אָעִ֥ירָה
שָּֽׁחַר׃

‎<span id="004">4</span> ‏אוֹדְךָ֖ בָעַמִּ֥ים׀ יְהוָ֑ה וַ֝אֲזַמֶּרְךָ֗
בַּל־אֻמִּֽים׃

‎<span id="005">5</span> ‏כִּֽי־גָד֣וֹל מֵֽעַל־שָׁמַ֣יִם חַסְדֶּ֑ךָ
וְֽעַד־שְׁחָקִ֥ים אֲמִתֶּֽךָ׃

‎<span id="006">6</span> ‏ר֣וּמָה עַל־שָׁמַ֣יִם אֱלֹהִ֑ים וְעַ֖ל
כָּל־הָאָ֣רֶץ כְּבוֹדֶֽךָ׃

‎<span id="007">7</span> ‏לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה
יְמִֽינְךָ֣ וַעֲנֵֽנִי׃

‎<span id="008">8</span> ‏אֱלֹהִ֤ים׀ דִּבֶּ֥ר בְּקָדְשׁ֗וֹ אֶעְלֹ֥זָה
אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃

‎<span id="009">9</span> ‏לִ֤י גִלְעָ֨ד׀ לִ֤י מְנַשֶּׁ֗ה וְ֭אֶפְרַיִם
מָע֣וֹז רֹאשִׁ֑י יְ֝הוּדָ֗ה מְחֹקְקִֽי׃

‎<span id="010">10</span> ‏מוֹאָ֤ב׀ סִ֬יר רַחְצִ֗י עַל־אֱ֭דוֹם
אַשְׁלִ֣יךְ נַעֲלִ֑י עֲלֵֽי־פְ֝לֶ֗שֶׁת אֶתְרוֹעָֽע׃

‎<span id="011">11</span> ‏מִ֣י יֹ֭בִלֵנִי עִ֣יר מִבְצָ֑ר מִ֖י נָחַ֣נִי
עַד־אֱדֽוֹם׃

‎<span id="012">12</span> ‏הֲלֹֽא־אֱלֹהִ֥ים זְנַחְתָּ֑נוּ וְֽלֹא־תֵצֵ֥א
אֱ֝לֹהִ֗ים בְּצִבְאֹתֵֽינוּ׃

‎<span id="013">13</span> ‏הָֽבָה־לָּ֣נוּ עֶזְרָ֣ת מִצָּ֑ר וְ֝שָׁ֗וְא
תְּשׁוּעַ֥ת אָדָֽם׃

‎<span id="014">14</span> ‏בֵּֽאלֹהִ֥ים נַעֲשֶׂה־חָ֑יִל וְ֝ה֗וּא יָב֥וּס
צָרֵֽינוּ׃

1 šîr mizəmwōr ləḏāwiḏ:

2 nāḵwōn libî ’ĕlōhîm ’āšîrâ wa’ăzammərâ ’af-kəḇwōḏî:

3 ‘ûrâ hannēḇel wəḵinnwōr ’ā‘îrâ ššāḥar:

4 ’wōḏəḵā ḇā‘ammîm\| yəhwâ wa’ăzammerəḵā bal-’ummîm:

5 kî-ḡāḏwōl mē‘al-šāmayim ḥasədeḵā wə‘aḏ-šəḥāqîm ’ămiteḵā:

6 rûmâ ‘al-šāmayim ’ĕlōhîm wə‘al kāl-hā’āreṣ kəḇwōḏeḵā:

7 ləm<sup>a</sup>‘an yēḥāləṣûn yəḏîḏeyḵā hwōšî‘â yəmînəḵā
w<sup>a</sup>‘ănēnî:

8 ’ĕlōhîm\| diber bəqāḏəšwō ’e‘əlōzâ ’ăḥalləqâ šəḵem wə‘ēmeq sukwōṯ
’ămadēḏ:

9 lî ḡilə‘āḏ\| lî mənaššeh wə’efərayim mā‘wōz rō’šî yəhûḏâ məḥōqəqî:

10 mwō’āḇ\| sîr r<sup>a</sup>ḥəṣî ‘al-’ĕḏwōm ’ašəlîḵə n<sup>a</sup>‘ălî
‘ălê-fəlešeṯ ’eṯərwō‘ā‘:

11 mî yōḇilēnî ‘îr miḇəṣār mî nāḥanî ‘aḏ-’ĕḏwōm:

12 hălō’-’ĕlōhîm zən<sup>a</sup>ḥətānû wəlō’-ṯēṣē’ ’ĕlōhîm bəṣiḇə’ōṯênû:

13 hāḇâ-llānû ‘ezərāṯ miṣṣār wəšāwə’ təšû‘aṯ ’āḏām:

14 bē’lōhîm n<sup>a</sup>‘ăśeh-ḥāyil wəhû’ yāḇûs ṣārênû:

------------------------------------------------------------------------

[Next: Psalms (Tehilim) Chapter 109](psa109)
