[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer052)  [KJV](../kjv/jer052)  [Sep](../sep/jer052) 
[Vul](../vul/jer052)   
  
[Jeremiah (Yermiyah) Index](jer)  
  [Previous](jer051)  [Next](eze001) 

------------------------------------------------------------------------

### Tanach (Hebrew): Jeremiah (Yermiyah) Chapter 52

‎<span id="001">1</span> ‏בֶּן־עֶשְׂרִ֨ים וְאַחַ֤ת שָׁנָה֙ צִדְקִיָּ֣הוּ
בְמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירֽוּשָׁלִָ֑ם וְשֵׁ֣ם
אִמּ֔וֹ חמיטל חֲמוּטַ֥ל בַּֽת־יִרְמְיָ֖הוּ מִלִּבְנָֽה׃

‎<span id="002">2</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל
אֲשֶׁר־עָשָׂ֖ה יְהוֹיָקִֽים׃

‎<span id="003">3</span> ‏כִּ֣י׀ עַל־אַ֣ף יְהוָ֗ה הָֽיְתָה֙
בִּירוּשָׁלִַ֣ם וִֽיהוּדָ֔ה עַד־הִשְׁלִיכ֥וֹ אוֹתָ֖ם מֵעַ֣ל פָּנָ֑יו
וַיִּמְרֹ֥ד צִדְקִיָּ֖הוּ בְּמֶ֥לֶךְ בָּבֶֽל׃

‎<span id="004">4</span> ‏וַיְהִי֩ בַשָּׁנָ֨ה הַתְּשִׁעִ֜ית לְמָלְכ֗וֹ
בַּחֹ֣דֶשׁ הָעֲשִׂירִי֮ בֶּעָשׂ֣וֹר לַחֹדֶשׁ֒ בָּ֠א נְבוּכַדְרֶאצַּ֨ר
מֶֽלֶךְ־בָּבֶ֜ל ה֤וּא וְכָל־חֵילוֹ֙ עַל־יְר֣וּשָׁלִַ֔ם וַֽיַּחֲנ֖וּ
עָלֶ֑יהָ וַיִּבְנ֥וּ עָלֶ֛יהָ דָּיֵ֖ק סָבִֽיב׃

‎<span id="005">5</span> ‏וַתָּבֹ֥א הָעִ֖יר בַּמָּצ֑וֹר עַ֚ד עַשְׁתֵּ֣י
עֶשְׂרֵ֣ה שָׁנָ֔ה לַמֶּ֖לֶךְ צִדְקִיָּֽהוּ׃

‎<span id="006">6</span> ‏בַּחֹ֤דֶשׁ הָֽרְבִיעִי֙ בְּתִשְׁעָ֣ה לַחֹ֔דֶשׁ
וַיֶּחֱזַ֥ק הָרָעָ֖ב בָּעִ֑יר וְלֹא־הָיָ֥ה לֶ֖חֶם לְעַ֥ם הָאָֽרֶץ׃

‎<span id="007">7</span> ‏וַתִּבָּקַ֣ע הָעִ֗יר וְכָל־אַנְשֵׁ֣י
הַמִּלְחָמָ֡ה יִבְרְחוּ֩ וַיֵּצְא֨וּ מֵהָעִ֜יר לַ֗יְלָה דֶּ֜רֶךְ שַׁ֤עַר
בֵּין־הַחֹמֹתַ֙יִם֙ אֲשֶׁר֙ עַל־גַּ֣ן הַמֶּ֔לֶךְ וְכַשְׂדִּ֥ים
עַל־הָעִ֖יר סָבִ֑יב וַיֵּלְכ֖וּ דֶּ֥רֶךְ הָעֲרָבָֽה׃

‎<span id="008">8</span> ‏וַיִּרְדְּפ֤וּ חֵיל־כַּשְׂדִּים֙ אַחֲרֵ֣י
הַמֶּ֔לֶךְ וַיַּשִּׂ֥יגוּ אֶת־צִדְקִיָּ֖הוּ בְּעַֽרְבֹ֣ת יְרֵח֑וֹ
וְכָל־חֵיל֔וֹ נָפֹ֖צוּ מֵעָלָֽיו׃

‎<span id="009">9</span> ‏וַֽיִּתְפְּשׂוּ֙ אֶת־הַמֶּ֔לֶךְ וַיַּעֲל֨וּ
אֹת֜וֹ אֶל־מֶ֧לֶךְ בָּבֶ֛ל רִבְלָ֖תָה בְּאֶ֣רֶץ חֲמָ֑ת וַיְדַבֵּ֥ר
אִתּ֖וֹ מִשְׁפָּטִֽים׃

‎<span id="010">10</span> ‏וַיִּשְׁחַ֧ט מֶֽלֶךְ־בָּבֶ֛ל אֶת־בְּנֵ֥י
צִדְקִיָּ֖הוּ לְעֵינָ֑יו וְגַ֛ם אֶת־כָּל־שָׂרֵ֥י יְהוּדָ֖ה שָׁחַ֥ט
בְּרִבְלָֽתָה׃

‎<span id="011">11</span> ‏וְאֶת־עֵינֵ֥י צִדְקִיָּ֖הוּ עִוֵּ֑ר
וַיַּאַסְרֵ֣הוּ בַֽנְחֻשְׁתַּ֗יִם וַיְבִאֵ֤הוּ מֶֽלֶךְ־בָּבֶל֙ בָּבֶ֔לָה
וַיִּתְּנֵ֥הוּ בבית־ בֵֽית־ הַפְּקֻדֹּ֖ת עַד־י֥וֹם מוֹתֽוֹ׃

‎<span id="012">12</span> ‏וּבַחֹ֤דֶשׁ הַֽחֲמִישִׁי֙ בֶּעָשׂ֣וֹר
לַחֹ֔דֶשׁ הִ֗יא שְׁנַת֙ תְּשַֽׁע־עֶשְׂרֵ֣ה שָׁנָ֔ה לַמֶּ֖לֶךְ
נְבוּכַדְרֶאצַּ֣ר מֶֽלֶךְ־בָּבֶ֑ל בָּ֗א נְבֽוּזַרְאֲדָן֙ רַב־טַבָּחִ֔ים
עָמַ֛ד לִפְנֵ֥י מֶֽלֶךְ־בָּבֶ֖ל בִּירוּשָׁלִָֽם׃

‎<span id="013">13</span> ‏וַיִּשְׂרֹ֥ף אֶת־בֵּית־יְהוָ֖ה וְאֶת־בֵּ֣ית
הַמֶּ֑לֶךְ וְאֵ֨ת כָּל־בָּתֵּ֧י יְרוּשָׁלִַ֛ם וְאֶת־כָּל־בֵּ֥ית
הַגָּד֖וֹל שָׂרַ֥ף בָּאֵֽשׁ׃

‎<span id="014">14</span> ‏וְאֶת־כָּל־חֹמ֥וֹת יְרוּשָׁלִַ֖ם סָבִ֑יב
נָֽתְצוּ֙ כָּל־חֵ֣יל כַּשְׂדִּ֔ים אֲשֶׁ֖ר אֶת־רַב־טַבָּחִֽים׃

‎<span id="015">15</span> ‏וּמִדַּלּ֨וֹת הָעָ֜ם וְֽאֶת־יֶ֥תֶר הָעָ֣ם׀
הַנִּשְׁאָרִ֣ים בָּעִ֗יר וְאֶת־הַנֹּֽפְלִים֙ אֲשֶׁ֤ר נָֽפְלוּ֙
אֶל־מֶ֣לֶךְ בָּבֶ֔ל וְאֵ֖ת יֶ֣תֶר הָֽאָמ֑וֹן הֶגְלָ֕ה נְבוּזַרְאֲדָ֖ן
רַב־טַבָּחִֽים׃

‎<span id="016">16</span> ‏וּמִדַּלּ֣וֹת הָאָ֔רֶץ הִשְׁאִ֕יר
נְבוּזַרְאֲדָ֖ן רַב־טַבָּחִ֑ים לְכֹרְמִ֖ים וּלְיֹגְבִֽים׃

‎<span id="017">17</span> ‏וְאֶת־עַמּוּדֵ֨י הַנְּחֹ֜שֶׁת אֲשֶׁ֣ר
לְבֵית־יְהוָ֗ה וְֽאֶת־הַמְּכֹנ֞וֹת וְאֶת־יָ֧ם הַנְּחֹ֛שֶׁת אֲשֶׁ֥ר
בְּבֵית־יְהוָ֖ה שִׁבְּר֣וּ כַשְׂדִּ֑ים וַיִּשְׂא֥וּ
אֶת־כָּל־נְחֻשְׁתָּ֖ם בָּבֶֽלָה׃

‎<span id="018">18</span> ‏וְאֶת־הַ֠סִּרוֹת וְאֶת־הַיָּעִ֨ים
וְאֶת־הַֽמְזַמְּר֜וֹת וְאֶת־הַמִּזְרָקֹ֣ת וְאֶת־הַכַּפּ֗וֹת וְאֵ֨ת
כָּל־כְּלֵ֧י הַנְּחֹ֛שֶׁת אֲשֶׁר־יְשָׁרְת֥וּ בָהֶ֖ם לָקָֽחוּ׃

‎<span id="019">19</span> ‏וְאֶת־הַ֠סִּפִּים וְאֶת־הַמַּחְתּ֨וֹת
וְאֶת־הַמִּזְרָק֜וֹת וְאֶת־הַסִּיר֣וֹת וְאֶת־הַמְּנֹר֗וֹת
וְאֶת־הַכַּפּוֹת֙ וְאֶת־הַמְּנַקִי֔וֹת אֲשֶׁ֤ר זָהָב֙ זָהָ֔ב
וַאֲשֶׁר־כֶּ֖סֶף כָּ֑סֶף לָקַ֖ח רַב־טַבָּחִֽים׃

‎<span id="020">20</span> ‏הָעַמּוּדִ֣ים׀ שְׁנַ֗יִם הַיָּ֤ם אֶחָד֙
וְהַבָּקָ֞ר שְׁנֵים־עָשָׂ֤ר נְחֹ֙שֶׁת֙ אֲשֶׁר־תַּ֣חַת הַמְּכֹנ֔וֹת
אֲשֶׁ֥ר עָשָׂ֛ה הַמֶּ֥לֶךְ שְׁלֹמֹ֖ה לְבֵ֣ית יְהוָ֑ה לֹא־הָיָ֣ה
מִשְׁקָ֔ל לִנְחֻשְׁתָּ֖ם כָּל־הַכֵּלִ֥ים הָאֵֽלֶּה׃

‎<span id="021">21</span> ‏וְהָעַמּוּדִ֗ים שְׁמֹנֶ֨ה עֶשְׂרֵ֤ה אַמָּה֙
קומה קוֹמַת֙ הָעַמֻּ֣ד הָאֶחָ֔ד וְח֛וּט שְׁתֵּים־עֶשְׂרֵ֥ה אַמָּ֖ה
יְסֻבֶּ֑נּוּ וְעָבְי֛וֹ אַרְבַּ֥ע אַצְבָּע֖וֹת נָבֽוּב׃

‎<span id="022">22</span> ‏וְכֹתֶ֨רֶת עָלָ֜יו נְחֹ֗שֶׁת וְקוֹמַ֨ת
הַכֹּתֶ֥רֶת הָאַחַת֮ חָמֵ֣שׁ אַמּוֹת֒ וּשְׂבָכָ֨ה וְרִמּוֹנִ֧ים
עַֽל־הַכּוֹתֶ֛רֶת סָבִ֖יב הַכֹּ֣ל נְחֹ֑שֶׁת וְכָאֵ֛לֶּה לַֽעַמּ֥וּד
הַשֵּׁנִ֖י וְרִמּוֹנִֽים׃

‎<span id="023">23</span> ‏וַיִּֽהְיוּ֙ הָֽרִמֹּנִ֔ים תִּשְׁעִ֥ים
וְשִׁשָּׁ֖ה ר֑וּחָה כָּל־הָרִמּוֹנִ֥ים מֵאָ֛ה עַל־הַשְּׂבָכָ֖ה סָבִֽיב׃

‎<span id="024">24</span> ‏וַיִּקַּ֣ח רַב־טַבָּחִ֗ים אֶת־שְׂרָיָה֙
כֹּהֵ֣ן הָרֹ֔אשׁ וְאֶת־צְפַנְיָ֖ה כֹּהֵ֣ן הַמִּשְׁנֶ֑ה וְאֶת־שְׁלֹ֖שֶׁת
שֹׁמְרֵ֥י הַסַּֽף׃

‎<span id="025">25</span> ‏וּמִן־הָעִ֡יר לָקַח֩ סָרִ֨יס אֶחָ֜ד
אֲ‍ֽשֶׁר־הָיָ֥ה פָקִ֣יד׀ עַל־אַנְשֵׁ֣י הַמִּלְחָמָ֗ה וְשִׁבְעָ֨ה
אֲנָשִׁ֜ים מֵרֹאֵ֤י פְנֵי־הַמֶּ֙לֶךְ֙ אֲשֶׁ֣ר נִמְצְא֣וּ בָעִ֔יר וְאֵ֗ת
סֹפֵר֙ שַׂ֣ר הַצָּבָ֔א הַמַּצְבִּ֖א אֶת־עַ֣ם הָאָ֑רֶץ וְשִׁשִּׁ֥ים
אִישׁ֙ מֵעַ֣ם הָאָ֔רֶץ הַֽנִּמְצְאִ֖ים בְּת֥וֹךְ הָעִֽיר׃

‎<span id="026">26</span> ‏וַיִּקַּ֣ח אוֹתָ֔ם נְבוּזַרְאֲדָ֖ן
רַב־טַבָּחִ֑ים וַיֹּ֧לֶךְ אוֹתָ֛ם אֶל־מֶ֥לֶךְ בָּבֶ֖ל רִבְלָֽתָה׃

‎<span id="027">27</span> ‏וַיַּכֶּ֣ה אוֹתָם֩ מֶ֨לֶךְ בָּבֶ֧ל וַיְמִתֵ֛ם
בְּרִבְלָ֖ה בְּאֶ֣רֶץ חֲמָ֑ת וַיִּ֥גֶל יְהוּדָ֖ה מֵעַ֥ל אַדְמָתֽוֹ׃

‎<span id="028">28</span> ‏זֶ֣ה הָעָ֔ם אֲשֶׁ֥ר הֶגְלָ֖ה
נְבֽוּכַדְרֶאצַּ֑ר בִּשְׁנַת־שֶׁ֕בַע יְהוּדִ֕ים שְׁלֹ֥שֶׁת אֲלָפִ֖ים
וְעֶשְׂרִ֥ים וּשְׁלֹשָֽׁה׃

‎<span id="029">29</span> ‏בִּשְׁנַ֛ת שְׁמוֹנֶ֥ה עֶשְׂרֵ֖ה
לִנְבֽוּכַדְרֶאצַּ֑ר מִיר֣וּשָׁלִַ֔ם נֶ֕פֶשׁ שְׁמֹנֶ֥ה מֵא֖וֹת
שְׁלֹשִׁ֥ים וּשְׁנָֽיִם׃

‎<span id="030">30</span> ‏בִּשְׁנַ֨ת שָׁלֹ֣שׁ וְעֶשְׂרִים֮
לִנְבֽוּכַדְרֶאצַּר֒ הֶגְלָ֗ה נְבֽוּזַרְאֲדָן֙ רַב־טַבָּחִ֔ים יְהוּדִ֕ים
נֶ֕פֶשׁ שְׁבַ֥ע מֵא֖וֹת אַרְבָּעִ֣ים וַחֲמִשָּׁ֑ה כָּל־נֶ֕פֶשׁ
אַרְבַּ֥עַת אֲלָפִ֖ים וְשֵׁ֥שׁ מֵאֽוֹת׃ פ

‎<span id="031">31</span> ‏וַיְהִי֩ בִשְׁלֹשִׁ֨ים וָשֶׁ֜בַע שָׁנָ֗ה
לְגָלוּת֙ יְהוֹיָכִ֣ן מֶֽלֶךְ־יְהוּדָ֔ה בִּשְׁנֵי֤ם עָשָׂר֙ חֹ֔דֶשׁ
בְּעֶשְׂרִ֥ים וַחֲמִשָּׁ֖ה לַחֹ֑דֶשׁ נָשָׂ֡א אֱוִ֣יל מְרֹדַךְ֩ מֶ֨לֶךְ
בָּבֶ֜ל בִּשְׁנַ֣ת מַלְכֻת֗וֹ אֶת־רֹאשׁ֙ יְהוֹיָכִ֣ין מֶֽלֶךְ־יְהוּדָ֔ה
וַיֹּצֵ֥א אוֹת֖וֹ מִבֵּ֥ית הכליא הַכְּלֽוּא׃

‎<span id="032">32</span> ‏וַיְדַבֵּ֥ר אִתּ֖וֹ טֹב֑וֹת וַיִּתֵּן֙
אֶת־כִּסְא֔וֹ מִמַּ֗עַל לְכִסֵּ֧א מלכים הַמְּלָכִ֛ים אֲשֶׁ֥ר אִתּ֖וֹ
בְּבָבֶֽל׃

‎<span id="033">33</span> ‏וְשִׁנָּ֕ה אֵ֖ת בִּגְדֵ֣י כִלְא֑וֹ וְאָכַ֨ל
לֶ֧חֶם לְפָנָ֛יו תָּמִ֖יד כָּל־יְמֵ֥י חַיָּֽו׃

‎<span id="034">34</span> ‏וַאֲרֻחָת֗וֹ אֲרֻחַת֩ תָּמִ֨יד נִתְּנָה־לּ֜וֹ
מֵאֵ֧ת מֶֽלֶךְ־בָּבֶ֛ל דְּבַר־י֥וֹם בְּיוֹמ֖וֹ עַד־י֣וֹם מוֹת֑וֹ כֹּ֖ל
יְמֵ֥י חַיָּֽיו׃

1 ben-‘eśərîm wə’<sup>a</sup>ḥaṯ šānâ ṣiḏəqîyâû ḇəmāləḵwō
wə’<sup>a</sup>ḥaṯ ‘eśərēh šānâ mālaḵə bîrûšālāim wəšēm ’immwō ḥămîṭal
ḥămûṭal baṯ-yirəməyâû milliḇənâ:

2 wayy<sup>a</sup>‘aś hār<sup>a</sup>‘ bə‘ênê yəhwâ kəḵōl ’ăšer-‘āśâ
yəhwōyāqîm:

3 kî\| ‘al-’af yəhwâ hāyəṯâ bîrûšālaim wîhûḏâ ‘aḏ-hišəlîḵwō ’wōṯām mē‘al
pānāyw wayyimərōḏ ṣiḏəqîyâû bəmeleḵə bāḇel:

4 wayəhî ḇaššānâ hatəši‘îṯ ləmāləḵwō b<sup>a</sup>ḥōḏeš hā‘ăśîrî
be‘āśwōr l<sup>a</sup>ḥōḏeš bā’ nəḇûḵaḏəre’ṣṣar meleḵə-bāḇel hû’
wəḵāl-ḥêlwō ‘al-yərûšālaim wayy<sup>a</sup>ḥănû ‘āleyhā wayyiḇənû
‘āleyhā dāyēq sāḇîḇ:

5 watāḇō’ hā‘îr bammāṣwōr ‘aḏ ‘ašətê ‘eśərēh šānâ lammeleḵə ṣiḏəqîyâû:

6 b<sup>a</sup>ḥōḏeš hārəḇî‘î bəṯišə‘â l<sup>a</sup>ḥōḏeš wayyeḥĕzaq
hārā‘āḇ bā‘îr wəlō’-hāyâ leḥem lə‘am hā’āreṣ:

7 watibāq<sup>a</sup>‘ hā‘îr wəḵāl-’anəšê hammiləḥāmâ yiḇərəḥû wayyēṣə’û
mēhā‘îr layəlâ dereḵə š<sup>a</sup>‘ar bên-h<sup>a</sup>ḥōmōṯayim ’ăšer
‘al-gan hammeleḵə wəḵaśədîm ‘al-hā‘îr sāḇîḇ wayyēləḵû dereḵə hā‘ărāḇâ:

8 wayyirədəfû ḥêl-kaśədîm ’<sup>a</sup>ḥărê hammeleḵə wayyaśśîḡû
’eṯ-ṣiḏəqîyâû bə‘arəḇōṯ yərēḥwō wəḵāl-ḥêlwō nāfōṣû mē‘ālāyw:

9 wayyiṯəpəśû ’eṯ-hammeleḵə wayy<sup>a</sup>‘ălû ’ōṯwō ’el-meleḵə bāḇel
riḇəlāṯâ bə’ereṣ ḥămāṯ wayəḏabēr ’itwō mišəpāṭîm:

10 wayyišəḥaṭ meleḵə-bāḇel ’eṯ-bənê ṣiḏəqîyâû lə‘ênāyw wəḡam
’eṯ-kāl-śārê yəhûḏâ šāḥaṭ bəriḇəlāṯâ:

11 wə’eṯ-‘ênê ṣiḏəqîyâû ‘iûēr wayya’asərēhû ḇanəḥušətayim wayəḇi’ēhû
meleḵə-bāḇel bāḇelâ wayyitənēhû ḇəḇêṯ- ḇêṯ- hapəqudōṯ ‘aḏ-ywōm mwōṯwō:

12 ûḇ<sup>a</sup>ḥōḏeš h<sup>a</sup>ḥămîšî be‘āśwōr l<sup>a</sup>ḥōḏeš
hî’ šənaṯ təš<sup>a</sup>‘-‘eśərēh šānâ lammeleḵə nəḇûḵaḏəre’ṣṣar
meleḵə-bāḇel bā’ nəḇûzarə’ăḏān raḇ-ṭabāḥîm ‘āmaḏ lifənê meleḵə-bāḇel
bîrûšālāim:

13 wayyiśərōf ’eṯ-bêṯ-yəhwâ wə’eṯ-bêṯ hammeleḵə wə’ēṯ kāl-bātê
yərûšālaim wə’eṯ-kāl-bêṯ hagāḏwōl śāraf bā’ēš:

14 wə’eṯ-kāl-ḥōmwōṯ yərûšālaim sāḇîḇ nāṯəṣû kāl-ḥêl kaśədîm ’ăšer
’eṯ-raḇ-ṭabāḥîm:

15 ûmidallwōṯ hā‘ām wə’eṯ-yeṯer hā‘ām\| hannišə’ārîm bā‘îr
wə’eṯ-hannōfəlîm ’ăšer nāfəlû ’el-meleḵə bāḇel wə’ēṯ yeṯer hā’āmwōn
heḡəlâ nəḇûzarə’ăḏān raḇ-ṭabāḥîm:

16 ûmidallwōṯ hā’āreṣ hišə’îr nəḇûzarə’ăḏān raḇ-ṭabāḥîm ləḵōrəmîm
ûləyōḡəḇîm:

17 wə’eṯ-‘ammûḏê hannəḥōšeṯ ’ăšer ləḇêṯ-yəhwâ wə’eṯ-hamməḵōnwōṯ
wə’eṯ-yām hannəḥōšeṯ ’ăšer bəḇêṯ-yəhwâ šibərû ḵaśədîm wayyiśə’û
’eṯ-kāl-nəḥušətām bāḇelâ:

18 wə’eṯ-hassirwōṯ wə’eṯ-hayyā‘îm wə’eṯ-haməzammərwōṯ wə’eṯ-hammizərāqōṯ
wə’eṯ-hakapwōṯ wə’ēṯ kāl-kəlê hannəḥōšeṯ ’ăšer-yəšārəṯû ḇâem lāqāḥû:

19 wə’eṯ-hassipîm wə’eṯ-hamm<sup>a</sup>ḥətwōṯ wə’eṯ-hammizərāqwōṯ
wə’eṯ-hassîrwōṯ wə’eṯ-hammənōrwōṯ wə’eṯ-hakapwōṯ wə’eṯ-hammənaqîwōṯ
’ăšer zâāḇ zâāḇ wa’ăšer-kesef kāsef lāq<sup>a</sup>ḥ raḇ-ṭabāḥîm:

20 hā‘ammûḏîm\| šənayim hayyām ’eḥāḏ wəhabāqār šənêm-‘āśār nəḥōšeṯ
’ăšer-t<sup>a</sup>ḥaṯ hamməḵōnwōṯ ’ăšer ‘āśâ hammeleḵə šəlōmōh ləḇêṯ
yəhwâ lō’-hāyâ mišəqāl linəḥušətām kāl-hakēlîm hā’ēlleh:

21 wəhā‘ammûḏîm šəmōneh ‘eśərēh ’ammâ qwōmâ qwōmaṯ hā‘ammuḏ hā’eḥāḏ
wəḥûṭ šətêm-‘eśərēh ’ammâ yəsubennû wə‘āḇəywō ’arəb<sup>a</sup>‘
’aṣəbā‘wōṯ nāḇûḇ:

22 wəḵōṯereṯ ‘ālāyw nəḥōšeṯ wəqwōmaṯ hakōṯereṯ hā’<sup>a</sup>ḥaṯ ḥāmēš
’ammwōṯ ûśəḇāḵâ wərimmwōnîm ‘al-hakwōṯereṯ sāḇîḇ hakōl nəḥōšeṯ
wəḵā’ēlleh l<sup>a</sup>‘ammûḏ haššēnî wərimmwōnîm:

23 wayyihəyû hārimmōnîm tišə‘îm wəšiššâ rûḥâ kāl-hārimmwōnîm mē’â
‘al-haśśəḇāḵâ sāḇîḇ:

24 wayyiqq<sup>a</sup>ḥ raḇ-ṭabāḥîm ’eṯ-śərāyâ kōhēn hārō’š
wə’eṯ-ṣəfanəyâ kōhēn hammišəneh wə’eṯ-šəlōšeṯ šōmərê hassaf:

25 ûmin-hā‘îr lāq<sup>a</sup>ḥ sārîs ’eḥāḏ ’ă‍šer-hāyâ fāqîḏ\|
‘al-’anəšê hammiləḥāmâ wəšiḇə‘â ’ănāšîm mērō’ê fənê-hammeleḵə ’ăšer
niməṣə’û ḇā‘îr wə’ēṯ sōfēr śar haṣṣāḇā’ hammaṣəbi’ ’eṯ-‘am hā’āreṣ
wəšiššîm ’îš mē‘am hā’āreṣ hanniməṣə’îm bəṯwōḵə hā‘îr:

26 wayyiqq<sup>a</sup>ḥ ’wōṯām nəḇûzarə’ăḏān raḇ-ṭabāḥîm wayyōleḵə
’wōṯām ’el-meleḵə bāḇel riḇəlāṯâ:

27 wayyakeh ’wōṯām meleḵə bāḇel wayəmiṯēm bəriḇəlâ bə’ereṣ ḥămāṯ
wayyiḡel yəhûḏâ mē‘al ’aḏəmāṯwō:

28 zeh hā‘ām ’ăšer heḡəlâ nəḇûḵaḏəre’ṣṣar bišənaṯ-šeḇ<sup>a</sup>‘
yəhûḏîm šəlōšeṯ ’ălāfîm wə‘eśərîm ûšəlōšâ:

29 bišənaṯ šəmwōneh ‘eśərēh linəḇûḵaḏəre’ṣṣar mîrûšālaim nefeš šəmōneh
mē’wōṯ šəlōšîm ûšənāyim:

30 bišənaṯ šālōš wə‘eśərîm linəḇûḵaḏəre’ṣṣar heḡəlâ nəḇûzarə’ăḏān
raḇ-ṭabāḥîm yəhûḏîm nefeš šəḇ<sup>a</sup>‘ mē’wōṯ ’arəbā‘îm
w<sup>a</sup>ḥămiššâ kāl-nefeš ’arəb<sup>a</sup>‘aṯ ’ălāfîm wəšēš
mē’wōṯ: f

31 wayəhî ḇišəlōšîm wāšeḇ<sup>a</sup>‘ šānâ ləḡālûṯ yəhwōyāḵin
meleḵə-yəhûḏâ bišənêm ‘āśār ḥōḏeš bə‘eśərîm w<sup>a</sup>ḥămiššâ
l<sup>a</sup>ḥōḏeš nāśā’ ’ĕwîl mərōḏaḵə meleḵə bāḇel bišənaṯ maləḵuṯwō
’eṯ-rō’š yəhwōyāḵîn meleḵə-yəhûḏâ wayyōṣē’ ’wōṯwō mibêṯ hakəlî’ hakəlû’:

32 wayəḏabēr ’itwō ṭōḇwōṯ wayyitēn ’eṯ-kisə’wō mimm<sup>a</sup>‘al
ləḵissē’ məlāḵîm hamməlāḵîm ’ăšer ’itwō bəḇāḇel:

33 wəšinnâ ’ēṯ biḡəḏê ḵilə’wō wə’āḵal leḥem ləfānāyw tāmîḏ kāl-yəmê
ḥayyāw:

34 wa’ăruḥāṯwō ’ăruḥaṯ tāmîḏ nitənâ-llwō mē’ēṯ meleḵə-bāḇel dəḇar-ywōm
bəywōmwō ‘aḏ-ywōm mwōṯwō kōl yəmê ḥayyāyw:

------------------------------------------------------------------------

[Next: Ezekiel (Yechezqel) Chapter 1](eze001)
