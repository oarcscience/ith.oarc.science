<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa007.htm">Polyglot</A>&nbsp;
<A HREF="../kjv/psa007.htm">KJV</A>&nbsp;
<A HREF="../sep/psa007.htm">Sep</A>&nbsp;
<A HREF="../vul/psa007.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa006.htm">Previous</A>&nbsp;
<A HREF="psa008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁגָּי֗וֹן לְדָ֫וִ֥ד אֲשֶׁר־שָׁ֥ר לַיהוָ֑ה עַל־דִּבְרֵי־כ֝֗וּשׁ בֶּן־יְמִינִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יְהוָ֣ה אֱ֭לֹהַי בְּךָ֣ חָסִ֑יתִי הוֹשִׁיעֵ֥נִי מִכָּל־רֹ֝דְפַ֗י וְהַצִּילֵֽנִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;פֶּן־יִטְרֹ֣ף כְּאַרְיֵ֣ה נַפְשִׁ֑י פֹּ֝רֵ֗ק וְאֵ֣ין מַצִּֽיל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יְהוָ֣ה אֱ֭לֹהַי אִם־עָשִׂ֣יתִי זֹ֑את אִֽם־יֶשׁ־עָ֥וֶל בְּכַפָּֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אִם־גָּ֭מַלְתִּי שֽׁוֹלְמִ֥י רָ֑ע וָאֲחַלְּצָ֖ה צוֹרְרִ֣י רֵיקָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יִֽרַדֹּ֥ף אוֹיֵ֨ב׀ נַפְשִׁ֡י וְיַשֵּׂ֗ג וְיִרְמֹ֣ס לָאָ֣רֶץ חַיָּ֑י וּכְבוֹדִ֓י׀ לֶעָפָ֖ר יַשְׁכֵּ֣ן סֶֽלָה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;ק֘וּמָ֤ה יְהוָ֨ה׀ בְּאַפֶּ֗ךָ הִ֭נָּשֵׂא בְּעַבְר֣וֹת צוֹרְרָ֑י וְע֥וּרָה אֵ֝לַ֗י מִשְׁפָּ֥ט צִוִּֽיתָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַעֲדַ֣ת לְ֭אֻמִּים תְּסוֹבְבֶ֑ךָּ וְ֝עָלֶ֗יהָ לַמָּר֥וֹם שֽׁוּבָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יְהוָה֮ יָדִ֪ין עַ֫מִּ֥ים שָׁפְטֵ֥נִי יְהוָ֑ה כְּצִדְקִ֖י וּכְתֻמִּ֣י עָלָֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יִגְמָר־נָ֬א רַ֨ע׀ רְשָׁעִים֮ וּתְכוֹנֵ֪ן צַ֫דִּ֥יק וּבֹחֵ֣ן לִ֭בּ֗וֹת וּכְלָי֗וֹת אֱלֹהִ֥ים צַדִּֽיק׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מָֽגִנִּ֥י עַל־אֱלֹהִ֑ים מ֝וֹשִׁ֗יעַ יִשְׁרֵי־לֵֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אֱ֭לֹהִים שׁוֹפֵ֣ט צַדִּ֑יק וְ֝אֵ֗ל זֹעֵ֥ם בְּכָל־יֽוֹם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אִם־לֹ֣א יָ֭שׁוּב חַרְבּ֣וֹ יִלְט֑וֹשׁ קַשְׁתּ֥וֹ דָ֝רַ֗ךְ וַֽיְכוֹנְנֶֽהָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְ֭לוֹ הֵכִ֣ין כְּלֵי־מָ֑וֶת חִ֝צָּ֗יו לְֽדֹלְקִ֥ים יִפְעָֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הִנֵּ֥ה יְחַבֶּל־אָ֑וֶן וְהָרָ֥ה עָ֝מָ֗ל וְיָ֣לַד שָֽׁקֶר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בּ֣וֹר כָּ֭רָֽה וַֽיַּחְפְּרֵ֑הוּ וַ֝יִּפֹּ֗ל בְּשַׁ֣חַת יִפְעָֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יָשׁ֣וּב עֲמָל֣וֹ בְרֹאשׁ֑וֹ וְעַ֥ל קָ֝דְקֳד֗וֹ חֲמָס֥וֹ יֵרֵֽד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אוֹדֶ֣ה יְהוָ֣ה כְּצִדְק֑וֹ וַ֝אֲזַמְּרָ֗ה שֵֽׁם־יְהוָ֥ה עֶלְיֽוֹן׃ </P>
</TD>
<TD WIDTH="50%">
<P>1&nbsp;&#353;ig&#257;yw&#333;n l&#601;&#x1E0F;&#257;wi&#x1E0F; &#8217;&#259;&#353;er-&#353;&#257;r layhw&acirc; &#8216;al-di&#x1E07;&#601;r&ecirc;-&#x1E35;&ucirc;&#353; ben-y&#601;m&icirc;n&icirc;: </P>
<P>2&nbsp;y&#601;hw&acirc; &#8217;&#277;l&#333;hay b&#601;&#x1E35;&#257; &#x1E25;&#257;s&icirc;&#x1E6F;&icirc; hw&#333;&#353;&icirc;&#8216;&#275;n&icirc; mik&#257;l-r&#333;&#x1E0F;&#601;fay w&#601;ha&#x1E63;&#x1E63;&icirc;l&#275;n&icirc;: </P>
<P>3&nbsp;pen-yi&#x1E6D;&#601;r&#333;f k&#601;&#8217;ar&#601;y&#275;h naf&#601;&#353;&icirc; p&#333;r&#275;q w&#601;&#8217;&ecirc;n ma&#x1E63;&#x1E63;&icirc;l: </P>
<P>4&nbsp;y&#601;hw&acirc; &#8217;&#277;l&#333;hay &#8217;im-&#8216;&#257;&#347;&icirc;&#x1E6F;&icirc; z&#333;&#8217;&#x1E6F; &#8217;im-ye&#353;-&#8216;&#257;wel b&#601;&#x1E35;ap&#257;y: </P>
<P>5&nbsp;&#8217;im-g&#257;mal&#601;t&icirc; &#353;w&#333;l&#601;m&icirc; r&#257;&#8216; w&#257;&#8217;&#259;&#x1E25;all&#601;&#x1E63;&acirc; &#x1E63;w&#333;r&#601;r&icirc; r&ecirc;q&#257;m: </P>
<P>6&nbsp;yirad&#333;f &#8217;w&#333;y&#275;&#x1E07;| naf&#601;&#353;&icirc; w&#601;ya&#347;&#347;&#275;&#x1E21; w&#601;yir&#601;m&#333;s l&#257;&#8217;&#257;re&#x1E63; &#x1E25;ayy&#257;y &ucirc;&#x1E35;&#601;&#x1E07;w&#333;&#x1E0F;&icirc;| le&#8216;&#257;f&#257;r ya&#353;&#601;k&#275;n sel&acirc;: </P>
<P>7&nbsp;q&ucirc;m&acirc; y&#601;hw&acirc;| b&#601;&#8217;ape&#x1E35;&#257; hinn&#257;&#347;&#275;&#8217; b&#601;&#8216;a&#x1E07;&#601;rw&#333;&#x1E6F; &#x1E63;w&#333;r&#601;r&#257;y w&#601;&#8216;&ucirc;r&acirc; &#8217;&#275;lay mi&#353;&#601;p&#257;&#x1E6D; &#x1E63;i&ucirc;&icirc;&#x1E6F;&#257;: </P>
<P>8&nbsp;w<sup>a</sup>&#8216;&#259;&#x1E0F;a&#x1E6F; l&#601;&#8217;umm&icirc;m t&#601;sw&#333;&#x1E07;&#601;&#x1E07;e&#x1E35;&#x1E35;&#257; w&#601;&#8216;&#257;leyh&#257; lamm&#257;rw&#333;m &#353;&ucirc;&#x1E07;&acirc;: </P>
<P>9&nbsp;y&#601;hw&acirc; y&#257;&#x1E0F;&icirc;n &#8216;amm&icirc;m &#353;&#257;f&#601;&#x1E6D;&#275;n&icirc; y&#601;hw&acirc; k&#601;&#x1E63;i&#x1E0F;&#601;q&icirc; &ucirc;&#x1E35;&#601;&#x1E6F;umm&icirc; &#8216;&#257;l&#257;y: </P>
<P>10&nbsp;yi&#x1E21;&#601;m&#257;r-n&#257;&#8217; r<sup>a</sup>&#8216;| r&#601;&#353;&#257;&#8216;&icirc;m &ucirc;&#x1E6F;&#601;&#x1E35;w&#333;n&#275;n &#x1E63;ad&icirc;q &ucirc;&#x1E07;&#333;&#x1E25;&#275;n libw&#333;&#x1E6F; &ucirc;&#x1E35;&#601;l&#257;yw&#333;&#x1E6F; &#8217;&#277;l&#333;h&icirc;m &#x1E63;ad&icirc;q: </P>
<P>11&nbsp;m&#257;&#x1E21;inn&icirc; &#8216;al-&#8217;&#277;l&#333;h&icirc;m mw&#333;&#353;&icirc;&#8216;a yi&#353;&#601;r&ecirc;-l&#275;&#x1E07;: </P>
<P>12&nbsp;&#8217;&#277;l&#333;h&icirc;m &#353;w&#333;f&#275;&#x1E6D; &#x1E63;ad&icirc;q w&#601;&#8217;&#275;l z&#333;&#8216;&#275;m b&#601;&#x1E35;&#257;l-yw&#333;m: </P>
<P>13&nbsp;&#8217;im-l&#333;&#8217; y&#257;&#353;&ucirc;&#x1E07; &#x1E25;ar&#601;bw&#333; yil&#601;&#x1E6D;w&#333;&#353; qa&#353;&#601;tw&#333; &#x1E0F;&#257;ra&#x1E35;&#601; way&#601;&#x1E35;w&#333;n&#601;neh&#257;: </P>
<P>14&nbsp;w&#601;lw&#333; h&#275;&#x1E35;&icirc;n k&#601;l&ecirc;-m&#257;we&#x1E6F; &#x1E25;i&#x1E63;&#x1E63;&#257;yw l&#601;&#x1E0F;&#333;l&#601;q&icirc;m yif&#601;&#8216;&#257;l: </P>
<P>15&nbsp;hinn&#275;h y&#601;&#x1E25;abel-&#8217;&#257;wen w&#601;h&#257;r&acirc; &#8216;&#257;m&#257;l w&#601;y&#257;la&#x1E0F; &#353;&#257;qer: </P>
<P>16&nbsp;bw&#333;r k&#257;r&acirc; wayy<sup>a</sup>&#x1E25;&#601;p&#601;r&#275;h&ucirc; wayyip&#333;l b&#601;&#353;<sup>a</sup>&#x1E25;a&#x1E6F; yif&#601;&#8216;&#257;l: </P>
<P>17&nbsp;y&#257;&#353;&ucirc;&#x1E07; &#8216;&#259;m&#257;lw&#333; &#x1E07;&#601;r&#333;&#8217;&#353;w&#333; w&#601;&#8216;al q&#257;&#x1E0F;&#601;q&#335;&#x1E0F;w&#333; &#x1E25;&#259;m&#257;sw&#333; y&#275;r&#275;&#x1E0F;: </P>
<P>18&nbsp;&#8217;w&#333;&#x1E0F;eh y&#601;hw&acirc; k&#601;&#x1E63;i&#x1E0F;&#601;qw&#333; wa&#8217;&#259;zamm&#601;r&acirc; &#353;&#275;m-y&#601;hw&acirc; &#8216;el&#601;yw&#333;n: </P>
</TD>
</TABLE>
<P><HR>
<CENTER>
<A HREF="psa008.htm">Next: Psalms (Tehilim) Chapter 8</A></CENTER>
</BODY>
</HTML>
