[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1010)  [KJV](../kjv/ch1010)  [Sep](../sep/ch1010) 
[Vul](../vul/ch1010)   
  
[1 Chronicles (1 Divrey Yamim) Index](ch1)  
  [Previous](ch1009)  [Next](ch1011) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 10

‎<span id="001">1</span> ‏וּפְלִשְׁתִּ֖ים נִלְחֲמ֣וּ בְיִשְׂרָאֵ֑ל
וַיָּ֑נָס אִֽישׁ־יִשְׂרָאֵל֙ מִפְּנֵ֣י פְלִשְׁתִּ֔ים וַיִּפְּל֥וּ
חֲלָלִ֖ים בְּהַ֥ר גִּלְבֹּֽעַ׃

‎<span id="002">2</span> ‏וַיַּדְבְּק֣וּ פְלִשְׁתִּ֔ים אַחֲרֵ֥י שָׁא֖וּל
וְאַחֲרֵ֣י בָנָ֑יו וַיַּכּ֣וּ פְלִשְׁתִּ֗ים אֶת־יוֹנָתָ֧ן
וְאֶת־אֲבִינָדָ֛ב וְאֶת־מַלְכִּי־שׁ֖וּעַ בְּנֵ֥י שָׁאֽוּל׃

‎<span id="003">3</span> ‏וַתִּכְבַּ֤ד הַמִּלְחָמָה֙ עַל־שָׁא֔וּל
וַיִּמְצָאֻ֖הוּ הַמּוֹרִ֣ים בַּקָּ֑שֶׁת וַיָּ֖חֶל מִן־הַיּוֹרִֽים׃

‎<span id="004">4</span> ‏וַיֹּ֣אמֶר שָׁאוּל֩ אֶל־נֹשֵׂ֨א כֵלָ֜יו
שְׁלֹ֥ף חַרְבְּךָ֣׀ וְדָקְרֵ֣נִי בָ֗הּ פֶּן־יָבֹ֜אוּ הָעֲרֵלִ֤ים
הָאֵ֙לֶּה֙ וְהִתְעַלְּלוּ־בִ֔י וְלֹ֤א אָבָה֙ נֹשֵׂ֣א כֵלָ֔יו כִּ֥י
יָרֵ֖א מְאֹ֑ד סוַיִּקַּ֤ח שָׁאוּל֙ אֶת־הַחֶ֔רֶב וַיִּפֹּ֖ל עָלֶֽיהָ׃

‎<span id="005">5</span> ‏וַיַּ֥רְא נֹשֵֽׂא־כֵלָ֖יו כִּ֣י מֵ֣ת שָׁא֑וּל
וַיִּפֹּ֥ל גַּם־ה֛וּא עַל־הַחֶ֖רֶב וַיָּמֹֽת׃ ס

‎<span id="006">6</span> ‏וַיָּ֤מָת שָׁאוּל֙ וּשְׁלֹ֣שֶׁת בָּנָ֔יו
וְכָל־בֵּית֖וֹ יַחְדָּ֥ו מֵֽתוּ׃

‎<span id="007">7</span> ‏וַ֠יִּרְאוּ כָּל־אִ֨ישׁ יִשְׂרָאֵ֤ל
אֲשֶׁר־בָּעֵ֙מֶק֙ כִּ֣י נָ֔סוּ וְכִי־מֵ֖תוּ שָׁא֣וּל וּבָנָ֑יו
וַיַּעַזְב֤וּ עָרֵיהֶם֙ וַיָּנֻ֔סוּ וַיָּבֹ֣אוּ פְלִשְׁתִּ֔ים
וַיֵּשְׁב֖וּ בָּהֶֽם׃ ס

‎<span id="008">8</span> ‏וַיְהִי֙ מִֽמָּחֳרָ֔ת וַיָּבֹ֣אוּ
פְלִשְׁתִּ֔ים לְפַשֵּׁ֖ט אֶת־הַֽחֲלָלִ֑ים וַֽיִּמְצְא֤וּ אֶת־שָׁאוּל֙
וְאֶת־בָּנָ֔יו נֹפְלִ֖ים בְּהַ֥ר גִּלְבֹּֽעַ׃

‎<span id="009">9</span> ‏וַיַּ֨פְשִׁיטֻ֔הוּ וַיִּשְׂא֥וּ אֶת־רֹאשׁ֖וֹ
וְאֶת־כֵּלָ֑יו וַיְשַׁלְּח֨וּ בְאֶֽרֶץ־פְלִשְׁתִּ֜ים<sup>1</sup> סָבִ֗יב
לְבַשֵּׂ֛ר אֶת־עֲצַבֵּיהֶ֖ם וְאֶת־הָעָֽם׃

‎<span id="010">10</span> ‏וַיָּשִׂ֙ימוּ֙ אֶת־כֵּלָ֔יו בֵּ֖ית
אֱלֹהֵיהֶ֑ם וְאֶת־גֻּלְגָּלְתּ֥וֹ תָקְע֖וּ בֵּ֥ית דָּגֽוֹן׃ ס

‎<span id="011">11</span> ‏וַֽיִּשְׁמְע֔וּ כֹּ֖ל יָבֵ֣ישׁ גִּלְעָ֑ד אֵ֛ת
כָּל־אֲשֶׁר־עָשׂ֥וּ פְלִשְׁתִּ֖ים לְשָׁאֽוּל׃

‎<span id="012">12</span> ‏וַיָּקוּמוּ֮ כָּל־אִ֣ישׁ חַיִל֒ וַיִּשְׂא֞וּ
אֶת־גּוּפַ֣ת שָׁא֗וּל וְאֵת֙ גּוּפֹ֣ת בָּנָ֔יו וַיְבִיא֖וּם יָבֵ֑ישָׁה
וַיִּקְבְּר֨וּ אֶת־עַצְמוֹתֵיהֶ֜ם תַּ֤חַת הָאֵלָה֙ בְּיָבֵ֔שׁ
וַיָּצ֖וּמוּ שִׁבְעַ֥ת יָמִֽים׃

‎<span id="013">13</span> ‏וַיָּ֣מָת שָׁא֗וּל בְּמַֽעֲלוֹ֙ אֲשֶׁ֣ר
מָעַ֣ל בַּֽיהוָ֔ה עַל־דְּבַ֥ר יְהוָ֖ה אֲשֶׁ֣ר לֹא־שָׁמָ֑ר
וְגַם־לִשְׁא֥וֹל בָּא֖וֹב לִדְרֽוֹשׁ׃

‎<span id="014">14</span> ‏וְלֹֽא־דָרַ֥שׁ בַּֽיהוָ֖ה וַיְמִיתֵ֑הוּ
וַיַּסֵּב֙ אֶת־הַמְּלוּכָ֔ה לְדָוִ֖יד בֶּן־יִשָֽׁי׃ פ

1 ûfəlišətîm niləḥămû ḇəyiśərā’ēl wayyānās ’îš-yiśərā’ēl mipənê
fəlišətîm wayyipəlû ḥălālîm bəhar giləbō‘a:

2 wayyaḏəbəqû fəlišətîm ’<sup>a</sup>ḥărê šā’ûl wə’<sup>a</sup>ḥărê
ḇānāyw wayyakû fəlišətîm ’eṯ-ywōnāṯān wə’eṯ-’ăḇînāḏāḇ wə’eṯ-maləkî-šû‘a
bənê šā’ûl:

3 watiḵəbaḏ hammiləḥāmâ ‘al-šā’ûl wayyiməṣā’uhû hammwōrîm baqqāšeṯ
wayyāḥel min-hayywōrîm:

4 wayyō’mer šā’ûl ’el-nōśē’ ḵēlāyw šəlōf ḥarəbəḵā\| wəḏāqərēnî ḇāh
pen-yāḇō’û hā‘ărēlîm hā’ēlleh wəhiṯə‘alləlû-ḇî wəlō’ ’āḇâ nōśē’ ḵēlāyw
kî yārē’ mə’ōḏ swayyiqq<sup>a</sup>ḥ šā’ûl ’eṯ-h<sup>a</sup>ḥereḇ
wayyipōl ‘āleyhā:

5 wayyarə’ nōśē’-ḵēlāyw kî mēṯ šā’ûl wayyipōl gam-hû’
‘al-h<sup>a</sup>ḥereḇ wayyāmōṯ: s

6 wayyāmāṯ šā’ûl ûšəlōšeṯ bānāyw wəḵāl-bêṯwō y<sup>a</sup>ḥədāw mēṯû:

7 wayyirə’û kāl-’îš yiśərā’ēl ’ăšer-bā‘ēmeq kî nāsû wəḵî-mēṯû šā’ûl
ûḇānāyw wayy<sup>a</sup>‘azəḇû ‘ārêhem wayyānusû wayyāḇō’û fəlišətîm
wayyēšəḇû bâem: s

8 wayəhî mimmāḥŏrāṯ wayyāḇō’û fəlišətîm ləfaššēṭ
’eṯ-h<sup>a</sup>ḥălālîm wayyiməṣə’û ’eṯ-šā’ûl wə’eṯ-bānāyw nōfəlîm
bəhar giləbō‘a:

9 wayyafəšîṭuhû wayyiśə’û ’eṯ-rō’šwō wə’eṯ-kēlāyw wayəšalləḥû
ḇə’ereṣ-fəlišətîm<sup>1</sup> sāḇîḇ ləḇaśśēr ’eṯ-‘ăṣabêhem wə’eṯ-hā‘ām:

10 wayyāśîmû ’eṯ-kēlāyw bêṯ ’ĕlōhêhem wə’eṯ-guləgālətwō ṯāqə‘û bêṯ
dāḡwōn: s

11 wayyišəmə‘û kōl yāḇêš gilə‘āḏ ’ēṯ kāl-’ăšer-‘āśû fəlišətîm ləšā’ûl:

12 wayyāqûmû kāl-’îš ḥayil wayyiśə’û ’eṯ-gûfaṯ šā’ûl wə’ēṯ gûfōṯ bānāyw
wayəḇî’ûm yāḇêšâ wayyiqəbərû ’eṯ-‘aṣəmwōṯêhem t<sup>a</sup>ḥaṯ hā’ēlâ
bəyāḇēš wayyāṣûmû šiḇə‘aṯ yāmîm:

13 wayyāmāṯ šā’ûl bəm<sup>a</sup>‘ălwō ’ăšer mā‘al bayhwâ ‘al-dəḇar
yəhwâ ’ăšer lō’-šāmār wəḡam-lišə’wōl bā’wōḇ liḏərwōš:

14 wəlō’-ḏāraš bayhwâ wayəmîṯēhû wayyassēḇ ’eṯ-hamməlûḵâ ləḏāwîḏ
ben-yišāy: f

------------------------------------------------------------------------

[Next: 1 Chronicles (1 Divrey Yamim) Chapter 11](ch1011)
