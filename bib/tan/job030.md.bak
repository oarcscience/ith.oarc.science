[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job030)  [KJV](../kjv/job030)  [Sep](../sep/job030.md) 
[Vul](../vul/job030.md)   
  
[Job (Iyov) Index](job.md)  
  [Previous](job029)  [Next](job031.md) 

------------------------------------------------------------------------

### Tanach (Hebrew): Job (Iyov) Chapter 30

‎<span id="001">1</span> ‏וְעַתָּ֤ה׀ שָֽׂחֲק֣וּ עָלַי֮ צְעִירִ֥ים
מִמֶּ֗נִּי לְיָ֫מִ֥ים אֲשֶׁר־מָאַ֥סְתִּי אֲבוֹתָ֑ם לָ֝שִׁ֗ית
עִם־כַּלְבֵ֥י צֹאנִֽי׃

‎<span id="002">2</span> ‏גַּם־כֹּ֣חַ יְ֭דֵיהֶם לָ֣מָּה לִּ֑י עָ֝לֵ֗ימוֹ
אָ֣בַד כָּֽלַח׃

‎<span id="003">3</span> ‏בְּחֶ֥סֶר וּבְכָפָ֗ן גַּ֫לְמ֥וּד הַֽעֹרְקִ֥ים
צִיָּ֑ה אֶ֝֗מֶשׁ שׁוֹאָ֥ה וּמְשֹׁאָֽה׃

‎<span id="004">4</span> ‏הַקֹּטְפִ֣ים מַלּ֣וּחַ עֲלֵי־שִׂ֑יחַ
וְשֹׁ֖רֶשׁ רְתָמִ֣ים לַחְמָֽם׃

‎<span id="005">5</span> ‏מִן־גֵּ֥ו יְגֹרָ֑שׁוּ יָרִ֥יעוּ עָ֝לֵ֗ימוֹ
כַּגַּנָּֽב׃

‎<span id="006">6</span> ‏בַּעֲר֣וּץ נְחָלִ֣ים לִשְׁכֹּ֑ן חֹרֵ֖י עָפָ֣ר
וְכֵפִֽים׃

‎<span id="007">7</span> ‏בֵּין־שִׂיחִ֥ים יִנְהָ֑קוּ תַּ֖חַת חָר֣וּל
יְסֻפָּֽחוּ׃

‎<span id="008">8</span> ‏בְּֽנֵי־נָ֭בָל גַּם־בְּנֵ֣י בְלִי־שֵׁ֑ם
נִ֝כְּא֗וּ מִן־הָאָֽרֶץ׃

‎<span id="009">9</span> ‏וְ֭עַתָּה נְגִינָתָ֣ם הָיִ֑יתִי וָאֱהִ֖י
לָהֶ֣ם לְמִלָּֽה׃

‎<span id="010">10</span> ‏תִּֽ֭עֲבוּנִי רָ֣חֲקוּ מֶ֑נִּי וּ֝מִפָּנַ֗י
לֹא־חָ֥שְׂכוּ רֹֽק׃

‎<span id="011">11</span> ‏כִּֽי־יתרו יִתְרִ֣י פִ֭תַּח וַיְעַנֵּ֑נִי
וְ֝רֶ֗סֶן מִפָּנַ֥י שִׁלֵּֽחוּ׃

‎<span id="012">12</span> ‏עַל־יָמִין֮ פִּרְחַ֪ח יָ֫ק֥וּמוּ רַגְלַ֥י
שִׁלֵּ֑חוּ וַיָּסֹ֥לּוּ עָ֝לַ֗י אָרְח֥וֹת אֵידָֽם׃

‎<span id="013">13</span> ‏נָתְס֗וּ נְֽתִיבָ֫תִ֥י
לְהַוָּתִֽי<sup>3</sup> יֹעִ֑ילוּ לֹ֖א עֹזֵ֣ר לָֽמוֹ׃

‎<span id="014">14</span> ‏כְּפֶ֣רֶץ רָחָ֣ב יֶאֱתָ֑יוּ תַּ֥חַת שֹׁ֝אָ֗ה
הִתְגַּלְגָּֽלוּ׃

‎<span id="015">15</span> ‏הָהְפַּ֥ךְ עָלַ֗י בַּלָּ֫ה֥וֹת תִּרְדֹּ֣ף
כָּ֭רוּחַ נְדִבָתִ֑י וּ֝כְעָ֗ב עָבְרָ֥ה יְשֻׁעָתִֽי׃

‎<span id="016">16</span> ‏וְעַתָּ֗ה עָ֭לַי תִּשְׁתַּפֵּ֣ךְ נַפְשִׁ֑י
יֹ֖אחֲז֣וּנִי<sup>3</sup> יְמֵי־עֹֽנִי׃

‎<span id="017">17</span> ‏לַ֗יְלָה עֲ֭צָמַי נִקַּ֣ר מֵעָלָ֑י
וְ֝עֹרְקַ֗י לֹ֣א יִשְׁכָּבֽוּן׃

‎<span id="018">18</span> ‏בְּרָב־כֹּ֖חַ יִתְחַפֵּ֣שׂ לְבוּשִׁ֑י כְּפִ֖י
כֻתָּנְתִּ֣י יַֽאַזְרֵֽנִי׃

‎<span id="019">19</span> ‏הֹרָ֥נִי לַחֹ֑מֶר וָ֝אֶתְמַשֵּׁ֗ל כֶּעָפָ֥ר
וָאֵֽפֶר׃

‎<span id="020">20</span> ‏אֲשַׁוַּ֣ע אֵ֭לֶיךָ וְלֹ֣א תַעֲנֵ֑נִי
עָ֝מַ֗דְתִּי וַתִּתְבֹּ֥נֶן בִּֽי׃

‎<span id="021">21</span> ‏תֵּהָפֵ֣ךְ לְאַכְזָ֣ר לִ֑י בְּעֹ֖צֶם יָדְךָ֣
תִשְׂטְמֵֽנִי׃

‎<span id="022">22</span> ‏תִּשָּׂאֵ֣נִי אֶל־ר֖וּחַ תַּרְכִּיבֵ֑נִי
וּ֝תְמֹגְגֵ֗נִי תשוה תּוּשִׁיָּֽה׃

‎<span id="023">23</span> ‏כִּֽי־יָ֭דַעְתִּי מָ֣וֶת תְּשִׁיבֵ֑נִי
וּבֵ֖ית מוֹעֵ֣ד לְכָל־חָֽי׃

‎<span id="024">24</span> ‏אַ֣ךְ לֹא־בְ֭עִי יִשְׁלַח־יָ֑ד
אִם־בְּ֝פִיד֗וֹ לָהֶ֥ן שֽׁוּעַ׃

‎<span id="025">25</span> ‏אִם־לֹ֣א בָ֭כִיתִי לִקְשֵׁה־י֑וֹם עָֽגְמָ֥ה
נַ֝פְשִׁ֗י לָאֶבְיֽוֹן׃

‎<span id="026">26</span> ‏כִּ֤י ט֣וֹב קִ֭וִּיתִי וַיָּ֣בֹא רָ֑ע
וַֽאֲיַחֲלָ֥ה לְ֝א֗וֹר וַיָּ֥בֹא אֹֽפֶל׃

‎<span id="027">27</span> ‏מֵעַ֖י רֻתְּח֥וּ וְלֹא־דָ֗מּוּ קִדְּמֻ֥נִי
יְמֵי־עֹֽנִי׃

‎<span id="028">28</span> ‏קֹדֵ֣ר הִ֭לַּכְתִּי בְּלֹ֣א חַמָּ֑ה קַ֖מְתִּי
בַקָּהָ֣ל אֲשַׁוֵּֽעַ׃

‎<span id="029">29</span> ‏אָ֭ח הָיִ֣יתִי לְתַנִּ֑ים וְ֝רֵ֗עַ לִבְנ֥וֹת
יַעֲנָֽה׃

‎<span id="030">30</span> ‏ע֖וֹרִי שָׁחַ֣ר מֵעָלָ֑י וְעַצְמִי־חָ֝֗רָה
מִנִּי־חֹֽרֶב׃

‎<span id="031">31</span> ‏וַיְהִ֣י לְ֭אֵבֶל כִּנֹּרִ֑י וְ֝עֻגָבִ֗י
לְק֣וֹל בֹּכִֽים׃

1 wə‘atâ\| śāḥăqû ‘ālay ṣə‘îrîm mimmennî ləyāmîm ’ăšer-mā’asətî ’ăḇwōṯām
lāšîṯ ‘im-kaləḇê ṣō’nî:

2 gam-kōḥa yəḏêhem lāmmâ llî ‘ālêmwō ’āḇaḏ kāl<sup>a</sup>ḥ:

3 bəḥeser ûḇəḵāfān galəmûḏ h<sup>a</sup>‘ōrəqîm ṣîyâ ’emeš šwō’â
ûməšō’â:

4 haqqōṭəfîm mallûḥa ‘ălê-śîḥa wəšōreš rəṯāmîm l<sup>a</sup>ḥəmām:

5 min-gēw yəḡōrāšû yārî‘û ‘ālêmwō kagannāḇ:

6 b<sup>a</sup>‘ărûṣ nəḥālîm lišəkōn ḥōrê ‘āfār wəḵēfîm:

7 bên-śîḥîm yinəhāqû t<sup>a</sup>ḥaṯ ḥārûl yəsupāḥû:

8 bənê-nāḇāl gam-bənê ḇəlî-šēm nikə’û min-hā’āreṣ:

9 wə‘atâ nəḡînāṯām hāyîṯî wā’ĕhî lâem ləmillâ:

10 ti‘ăḇûnî rāḥăqû mennî ûmipānay lō’-ḥāśəḵû rōq:

11 kî-yiṯərwō yiṯərî fit<sup>a</sup>ḥ wayə‘annēnî wəresen mipānay
šillēḥû:

12 ‘al-yāmîn pirəḥ<sup>a</sup>ḥ yāqûmû raḡəlay šillēḥû wayyāsōllû ‘ālay
’ārəḥwōṯ ’êḏām:

13 nāṯəsû nəṯîḇāṯî ləhaûāṯî<sup>3</sup> yō‘îlû lō’ ‘ōzēr lāmwō:

14 kəfereṣ rāḥāḇ ye’ĕṯāyû t<sup>a</sup>ḥaṯ šō’â hiṯəgaləgālû:

15 hâəpaḵə ‘ālay ballâwōṯ tirədōf kārûḥa nəḏiḇāṯî ûḵə‘āḇ ‘āḇərâ
yəšu‘āṯî:

16 wə‘atâ ‘ālay tišətapēḵə nafəšî yō’ḥăzûnî<sup>3</sup> yəmê-‘ōnî:

17 layəlâ ‘ăṣāmay niqqar mē‘ālāy wə‘ōrəqay lō’ yišəkāḇûn:

18 bərāḇ-kōḥa yiṯəḥapēś ləḇûšî kəfî ḵutānətî ya’azərēnî:

19 hōrānî l<sup>a</sup>ḥōmer wā’eṯəmaššēl ke‘āfār wā’ēfer:

20 ’ăšaû<sup>a</sup>‘ ’ēleyḵā wəlō’ ṯ<sup>a</sup>‘ănēnî ‘āmaḏətî
watiṯəbōnen bî:

21 tēhāfēḵə lə’aḵəzār lî bə‘ōṣem yāḏəḵā ṯiśəṭəmēnî:

22 tiśśā’ēnî ’el-rûḥa tarəkîḇēnî ûṯəmōḡəḡēnî təšuûeh tûšîyâ:

23 kî-yāḏ<sup>a</sup>‘ətî māweṯ təšîḇēnî ûḇêṯ mwō‘ēḏ ləḵāl-ḥāy:

24 ’aḵə lō’-ḇə‘î yišəl<sup>a</sup>ḥ-yāḏ ’im-bəfîḏwō lâen šû‘a:

25 ’im-lō’ ḇāḵîṯî liqəšēh-ywōm ‘āḡəmâ nafəšî lā’eḇəywōn:

26 kî ṭwōḇ qiûîṯî wayyāḇō’ rā‘ wa’ăy<sup>a</sup>ḥălâ lə’wōr wayyāḇō’
’ōfel:

27 mē‘ay rutəḥû wəlō’-ḏāmmû qidəmunî yəmê-‘ōnî:

28 qōḏēr hillaḵətî bəlō’ ḥammâ qamətî ḇaqqâāl ’ăšaûē‘a:

29 ’āḥ hāyîṯî ləṯannîm wərē‘a liḇənwōṯ y<sup>a</sup>‘ănâ:

30 ‘wōrî šāḥar mē‘ālāy wə‘aṣəmî-ḥārâ minnî-ḥōreḇ:

31 wayəhî lə’ēḇel kinnōrî wə‘uḡāḇî ləqwōl bōḵîm:

------------------------------------------------------------------------

[Next: Job (Iyov) Chapter 31](job031.md)
