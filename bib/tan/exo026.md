[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo026)  [KJV](../kjv/exo026)  [Sep](../sep/exo026) 
[Vul](../vul/exo026)   
  
[Exodus (Shemot) Index](exo)  
  [Previous](exo025)  [Next](exo027) 

------------------------------------------------------------------------

### Tanach (Hebrew): Exodus (Shemot) Chapter 26

‎<span id="001">1</span> ‏וְאֶת־הַמִּשְׁכָּ֥ן תַּעֲשֶׂ֖ה עֶ֣שֶׂר
יְרִיעֹ֑ת שֵׁ֣שׁ מָשְׁזָ֗ר וּתְכֵ֤לֶת וְאַרְגָּמָן֙ וְתֹלַ֣עַת שָׁנִ֔י
כְּרֻבִ֛ים מַעֲשֵׂ֥ה חֹשֵׁ֖ב תַּעֲשֶׂ֥ה אֹתָֽם׃

‎<span id="002">2</span> ‏אֹ֣רֶךְ׀ הַיְרִיעָ֣ה הָֽאַחַ֗ת שְׁמֹנֶ֤ה
וְעֶשְׂרִים֙ בָּֽאַמָּ֔ה וְרֹ֙חַב֙ אַרְבַּ֣ע בָּאַמָּ֔ה הַיְרִיעָ֖ה
הָאֶחָ֑ת מִדָּ֥ה אַחַ֖ת לְכָל־הַיְרִיעֹֽת׃

‎<span id="003">3</span> ‏חֲמֵ֣שׁ הַיְרִיעֹ֗ת תִּֽהְיֶ֙יןָ֙ חֹֽבְרֹ֔ת
אִשָּׁ֖ה אֶל־אֲחֹתָ֑הּ וְחָמֵ֤שׁ יְרִיעֹת֙ חֹֽבְרֹ֔ת אִשָּׁ֖ה
אֶל־אֲחֹתָֽהּ׃

‎<span id="004">4</span> ‏וְעָשִׂ֜יתָ לֻֽלְאֹ֣ת תְּכֵ֗לֶת עַ֣ל שְׂפַ֤ת
הַיְרִיעָה֙ הָאֶחָ֔ת מִקָּצָ֖ה בַּחֹבָ֑רֶת וְכֵ֤ן תַּעֲשֶׂה֙ בִּשְׂפַ֣ת
הַיְרִיעָ֔ה הַקִּ֣יצוֹנָ֔ה בַּמַּחְבֶּ֖רֶת הַשֵּׁנִֽית׃

‎<span id="005">5</span> ‏חֲמִשִּׁ֣ים לֻֽלָאֹ֗ת תַּעֲשֶׂה֮ בַּיְרִיעָ֣ה
הָאֶחָת֒ וַחֲמִשִּׁ֣ים לֻֽלָאֹ֗ת תַּעֲשֶׂה֙ בִּקְצֵ֣ה הַיְרִיעָ֔ה
אֲשֶׁ֖ר בַּמַּחְבֶּ֣רֶת הַשֵּׁנִ֑ית מַקְבִּילֹת֙ הַלֻּ֣לָאֹ֔ת אִשָּׁ֖ה
אֶל־אֲחֹתָֽהּ׃

‎<span id="006">6</span> ‏וְעָשִׂ֕יתָ חֲמִשִּׁ֖ים קַרְסֵ֣י זָהָ֑ב
וְחִבַּרְתָּ֙ אֶת־הַיְרִיעֹ֜ת אִשָּׁ֤ה אֶל־אֲחֹתָהּ֙ בַּקְּרָסִ֔ים
וְהָיָ֥ה הַמִּשְׁכָּ֖ן אֶחָֽד׃ פ

‎<span id="007">7</span> ‏וְעָשִׂ֙יתָ֙ יְרִיעֹ֣ת עִזִּ֔ים לְאֹ֖הֶל
עַל־הַמִּשְׁכָּ֑ן עַשְׁתֵּי־עֶשְׂרֵ֥ה יְרִיעֹ֖ת תַּעֲשֶׂ֥ה אֹתָֽם׃

‎<span id="008">8</span> ‏אֹ֣רֶךְ׀ הַיְרִיעָ֣ה הָֽאַחַ֗ת שְׁלֹשִׁים֙
בָּֽאַמָּ֔ה וְרֹ֙חַב֙ אַרְבַּ֣ע בָּאַמָּ֔ה הַיְרִיעָ֖ה הָאֶחָ֑ת מִדָּ֣ה
אַחַ֔ת לְעַשְׁתֵּ֥י עֶשְׂרֵ֖ה יְרִיעֹֽת׃

‎<span id="009">9</span> ‏וְחִבַּרְתָּ֞ אֶת־חֲמֵ֤שׁ הַיְרִיעֹת֙ לְבָ֔ד
וְאֶת־שֵׁ֥שׁ הַיְרִיעֹ֖ת לְבָ֑ד וְכָפַלְתָּ֙ אֶת־הַיְרִיעָ֣ה
הַשִּׁשִּׁ֔ית אֶל־מ֖וּל פְּנֵ֥י הָאֹֽהֶל׃

‎<span id="010">10</span> ‏וְעָשִׂ֜יתָ חֲמִשִּׁ֣ים לֻֽלָאֹ֗ת עַ֣ל
שְׂפַ֤ת הַיְרִיעָה֙ הָֽאֶחָ֔ת הַקִּיצֹנָ֖ה בַּחֹבָ֑רֶת וַחֲמִשִּׁ֣ים
לֻֽלָאֹ֗ת עַ֚ל שְׂפַ֣ת הַיְרִיעָ֔ה הַחֹבֶ֖רֶת הַשֵּׁנִֽית׃

‎<span id="011">11</span> ‏וְעָשִׂ֛יתָ קַרְסֵ֥י נְחֹ֖שֶׁת חֲמִשִּׁ֑ים
וְהֵבֵאתָ֤ אֶת־הַקְּרָסִים֙ בַּלֻּ֣לָאֹ֔ת וְחִבַּרְתָּ֥ אֶת־הָאֹ֖הֶל
וְהָיָ֥ה אֶחָֽד׃

‎<span id="012">12</span> ‏וְסֶ֙רַח֙ הָעֹדֵ֔ף בִּירִיעֹ֖ת הָאֹ֑הֶל
חֲצִ֤י הַיְרִיעָה֙ הָעֹדֶ֔פֶת תִּסְרַ֕ח עַ֖ל אֲחֹרֵ֥י הַמִּשְׁכָּֽן׃

‎<span id="013">13</span> ‏וְהָאַמָּ֨ה מִזֶּ֜ה וְהָאַמָּ֤ה מִזֶּה֙
בָּעֹדֵ֔ף בְּאֹ֖רֶךְ יְרִיעֹ֣ת הָאֹ֑הֶל יִהְיֶ֨ה סָר֜וּחַ עַל־צִדֵּ֧י
הַמִּשְׁכָּ֛ן מִזֶּ֥ה וּמִזֶּ֖ה לְכַסֹּתֽוֹ׃

‎<span id="014">14</span> ‏וְעָשִׂ֤יתָ מִכְסֶה֙ לָאֹ֔הֶל עֹרֹ֥ת אֵילִ֖ם
מְאָדָּמִ֑ים וּמִכְסֵ֛ה עֹרֹ֥ת תְּחָשִׁ֖ים מִלְמָֽעְלָה׃ פ

‎<span id="015">15</span> ‏וְעָשִׂ֥יתָ אֶת־הַקְּרָשִׁ֖ים לַמִּשְׁכָּ֑ן
עֲצֵ֥י שִׁטִּ֖ים עֹמְדִֽים׃

‎<span id="016">16</span> ‏עֶ֥שֶׂר אַמּ֖וֹת אֹ֣רֶךְ הַקָּ֑רֶשׁ וְאַמָּה֙
וַחֲצִ֣י הָֽאַמָּ֔ה רֹ֖חַב הַקֶּ֥רֶשׁ הָאֶחָֽד׃

‎<span id="017">17</span> ‏שְׁתֵּ֣י יָד֗וֹת לַקֶּ֙רֶשׁ֙ הָאֶחָ֔ד
מְשֻׁלָּבֹ֔ת אִשָּׁ֖ה אֶל־אֲחֹתָ֑הּ כֵּ֣ן תַּעֲשֶׂ֔ה לְכֹ֖ל קַרְשֵׁ֥י
הַמִּשְׁכָּֽן׃

‎<span id="018">18</span> ‏וְעָשִׂ֥יתָ אֶת־הַקְּרָשִׁ֖ים לַמִּשְׁכָּ֑ן
עֶשְׂרִ֣ים קֶ֔רֶשׁ לִפְאַ֖ת נֶ֥גְבָּה תֵימָֽנָה׃

‎<span id="019">19</span> ‏וְאַרְבָּעִים֙ אַדְנֵי־כֶ֔סֶף תַּעֲשֶׂ֕ה
תַּ֖חַת עֶשְׂרִ֣ים הַקָּ֑רֶשׁ שְׁנֵ֨י אֲדָנִ֜ים תַּֽחַת־הַקֶּ֤רֶשׁ
הָאֶחָד֙ לִשְׁתֵּ֣י יְדֹתָ֔יו וּשְׁנֵ֧י אֲדָנִ֛ים תַּֽחַת־הַקֶּ֥רֶשׁ
הָאֶחָ֖ד לִשְׁתֵּ֥י יְדֹתָֽיו׃

‎<span id="020">20</span> ‏וּלְצֶ֧לַע הַמִּשְׁכָּ֛ן הַשֵּׁנִ֖ית לִפְאַ֣ת
צָפ֑וֹן עֶשְׂרִ֖ים קָֽרֶשׁ׃

‎<span id="021">21</span> ‏וְאַרְבָּעִ֥ים אַדְנֵיהֶ֖ם כָּ֑סֶף שְׁנֵ֣י
אֲדָנִ֗ים תַּ֚חַת הַקֶּ֣רֶשׁ הָֽאֶחָ֔ד וּשְׁנֵ֣י אֲדָנִ֔ים תַּ֖חַת
הַקֶּ֥רֶשׁ הָאֶחָֽד׃

‎<span id="022">22</span> ‏וּֽלְיַרְכְּתֵ֥י הַמִּשְׁכָּ֖ן יָ֑מָּה
תַּעֲשֶׂ֖ה שִׁשָּׁ֥ה קְרָשִֽׁים׃

‎<span id="023">23</span> ‏וּשְׁנֵ֤י קְרָשִׁים֙ תַּעֲשֶׂ֔ה לִמְקֻצְעֹ֖ת
הַמִּשְׁכָּ֑ן בַּיַּרְכָתָֽיִם׃

‎<span id="024">24</span> ‏וְיִֽהְי֣וּ תֹֽאֲמִים֮ מִלְּמַטָּה֒
וְיַחְדָּ֗ו יִהְי֤וּ<sup>3</sup> תַמִּים֙ עַל־רֹאשׁ֔וֹ אֶל־הַטַּבַּ֖עַת
הָאֶחָ֑ת כֵּ֚ן יִהְיֶ֣ה לִשְׁנֵיהֶ֔ם לִשְׁנֵ֥י הַמִּקְצֹעֹ֖ת יִהְיֽוּ׃

‎<span id="025">25</span> ‏וְהָיוּ֙ שְׁמֹנָ֣ה קְרָשִׁ֔ים וְאַדְנֵיהֶ֣ם
כֶּ֔סֶף שִׁשָּׁ֥ה עָשָׂ֖ר אֲדָנִ֑ים שְׁנֵ֣י אֲדָנִ֗ים תַּ֚חַת הַקֶּ֣רֶשׁ
הָאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃

‎<span id="026">26</span> ‏וְעָשִׂ֥יתָ בְרִיחִ֖ם עֲצֵ֣י שִׁטִּ֑ים
חֲמִשָּׁ֕ה לְקַרְשֵׁ֥י צֶֽלַע־הַמִּשְׁכָּ֖ן הָאֶחָֽד׃

‎<span id="027">27</span> ‏וַחֲמִשָּׁ֣ה בְרִיחִ֔ם לְקַרְשֵׁ֥י
צֶֽלַע־הַמִּשְׁכָּ֖ן הַשֵּׁנִ֑ית וַחֲמִשָּׁ֣ה בְרִיחִ֗ם לְקַרְשֵׁי֙
צֶ֣לַע הַמִּשְׁכָּ֔ן לַיַּרְכָתַ֖יִם יָֽמָּה׃

‎<span id="028">28</span> ‏וְהַבְּרִ֥יחַ הַתִּיכֹ֖ן בְּת֣וֹךְ
הַקְּרָשִׁ֑ים מַבְרִ֕חַ מִן־הַקָּצֶ֖ה אֶל־הַקָּצֶֽה׃

‎<span id="029">29</span> ‏וְֽאֶת־הַקְּרָשִׁ֞ים תְּצַפֶּ֣ה זָהָ֗ב
וְאֶת־טַבְּעֹֽתֵיהֶם֙ תַּעֲשֶׂ֣ה זָהָ֔ב בָּתִּ֖ים לַבְּרִיחִ֑ם
וְצִפִּיתָ֥ אֶת־הַבְּרִיחִ֖ם זָהָֽב׃

‎<span id="030">30</span> ‏וַהֲקֵמֹתָ֖ אֶת־הַמִּשְׁכָּ֑ן
כְּמִ֨שְׁפָּט֔וֹ אֲשֶׁ֥ר הָרְאֵ֖יתָ בָּהָֽר׃ ס

‎<span id="031">31</span> ‏וְעָשִׂ֣יתָ פָרֹ֗כֶת תְּכֵ֧לֶת וְאַרְגָּמָ֛ן
וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֥ה חֹשֵׁ֛ב יַעֲשֶׂ֥ה
אֹתָ֖הּ כְּרֻבִֽים׃

‎<span id="032">32</span> ‏וְנָתַתָּ֣ה אֹתָ֗הּ עַל־אַרְבָּעָה֙
עַמּוּדֵ֣י שִׁטִּ֔ים מְצֻפִּ֣ים זָהָ֔ב וָוֵיהֶ֖ם זָהָ֑ב עַל־אַרְבָּעָ֖ה
אַדְנֵי־כָֽסֶף׃

‎<span id="033">33</span> ‏וְנָתַתָּ֣ה אֶת־הַפָּרֹכֶת֮ תַּ֣חַת
הַקְּרָסִים֒ וְהֵבֵאתָ֥ שָׁ֙מָּה֙ מִבֵּ֣ית לַפָּרֹ֔כֶת אֵ֖ת אֲר֣וֹן
הָעֵד֑וּת וְהִבְדִּילָ֤ה הַפָּרֹ֙כֶת֙ לָכֶ֔ם בֵּ֣ין הַקֹּ֔דֶשׁ וּבֵ֖ין
קֹ֥דֶשׁ הַקֳּדָשִֽׁים׃

‎<span id="034">34</span> ‏וְנָתַתָּ֙ אֶת־הַכַּפֹּ֔רֶת עַ֖ל אֲר֣וֹן
הָעֵדֻ֑ת בְּקֹ֖דֶשׁ הַקֳּדָשִֽׁים׃

‎<span id="035">35</span> ‏וְשַׂמְתָּ֤ אֶת־הַשֻּׁלְחָן֙ מִח֣וּץ
לַפָּרֹ֔כֶת וְאֶת־הַמְּנֹרָה֙ נֹ֣כַח הַשֻּׁלְחָ֔ן עַ֛ל צֶ֥לַע
הַמִּשְׁכָּ֖ן תֵּימָ֑נָה וְהַ֨שֻּׁלְחָ֔ן תִּתֵּ֖ן עַל־צֶ֥לַע צָפֽוֹן׃

‎<span id="036">36</span> ‏וְעָשִׂ֤יתָ מָסָךְ֙ לְפֶ֣תַח הָאֹ֔הֶל
תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֖ה
רֹקֵֽם׃

‎<span id="037">37</span> ‏וְעָשִׂ֣יתָ לַמָּסָ֗ךְ חֲמִשָּׁה֙ עַמּוּדֵ֣י
שִׁטִּ֔ים וְצִפִּיתָ֤ אֹתָם֙ זָהָ֔ב וָוֵיהֶ֖ם זָהָ֑ב וְיָצַקְתָּ֣ לָהֶ֔ם
חֲמִשָּׁ֖ה אַדְנֵ֥י נְחֹֽשֶׁת׃ ס

1 wə’eṯ-hammišəkān t<sup>a</sup>‘ăśeh ‘eśer yərî‘ōṯ šēš māšəzār ûṯəḵēleṯ
wə’arəgāmān wəṯōl<sup>a</sup>‘aṯ šānî kəruḇîm m<sup>a</sup>‘ăśēh ḥōšēḇ
t<sup>a</sup>‘ăśeh ’ōṯām:

2 ’ōreḵə\| hayərî‘â hā’<sup>a</sup>ḥaṯ šəmōneh wə‘eśərîm bā’ammâ wərōḥaḇ
’arəb<sup>a</sup>‘ bā’ammâ hayərî‘â hā’eḥāṯ midâ ’<sup>a</sup>ḥaṯ
ləḵāl-hayərî‘ōṯ:

3 ḥămēš hayərî‘ōṯ tihəyeynā ḥōḇərōṯ ’iššâ ’el-’ăḥōṯāh wəḥāmēš yərî‘ōṯ
ḥōḇərōṯ ’iššâ ’el-’ăḥōṯāh:

4 wə‘āśîṯā lulə’ōṯ təḵēleṯ ‘al śəfaṯ hayərî‘â hā’eḥāṯ miqqāṣâ
b<sup>a</sup>ḥōḇāreṯ wəḵēn t<sup>a</sup>‘ăśeh biśəfaṯ hayərî‘â
haqqîṣwōnâ bamm<sup>a</sup>ḥəbereṯ haššēnîṯ:

5 ḥămiššîm lulā’ōṯ t<sup>a</sup>‘ăśeh bayərî‘â hā’eḥāṯ
w<sup>a</sup>ḥămiššîm lulā’ōṯ t<sup>a</sup>‘ăśeh biqəṣēh hayərî‘â ’ăšer
bamm<sup>a</sup>ḥəbereṯ haššēnîṯ maqəbîlōṯ hallulā’ōṯ ’iššâ ’el-’ăḥōṯāh:

6 wə‘āśîṯā ḥămiššîm qarəsê zâāḇ wəḥibarətā ’eṯ-hayərî‘ōṯ ’iššâ
’el-’ăḥōṯāh baqqərāsîm wəhāyâ hammišəkān ’eḥāḏ: f

7 wə‘āśîṯā yərî‘ōṯ ‘izzîm lə’ōhel ‘al-hammišəkān ‘ašətê-‘eśərēh yərî‘ōṯ
t<sup>a</sup>‘ăśeh ’ōṯām:

8 ’ōreḵə\| hayərî‘â hā’<sup>a</sup>ḥaṯ šəlōšîm bā’ammâ wərōḥaḇ
’arəb<sup>a</sup>‘ bā’ammâ hayərî‘â hā’eḥāṯ midâ ’<sup>a</sup>ḥaṯ
lə‘ašətê ‘eśərēh yərî‘ōṯ:

9 wəḥibarətā ’eṯ-ḥămēš hayərî‘ōṯ ləḇāḏ wə’eṯ-šēš hayərî‘ōṯ ləḇāḏ
wəḵāfalətā ’eṯ-hayərî‘â haššiššîṯ ’el-mûl pənê hā’ōhel:

10 wə‘āśîṯā ḥămiššîm lulā’ōṯ ‘al śəfaṯ hayərî‘â hā’eḥāṯ haqqîṣōnâ
b<sup>a</sup>ḥōḇāreṯ w<sup>a</sup>ḥămiššîm lulā’ōṯ ‘al śəfaṯ hayərî‘â
h<sup>a</sup>ḥōḇereṯ haššēnîṯ:

11 wə‘āśîṯā qarəsê nəḥōšeṯ ḥămiššîm wəhēḇē’ṯā ’eṯ-haqqərāsîm ballulā’ōṯ
wəḥibarətā ’eṯ-hā’ōhel wəhāyâ ’eḥāḏ:

12 wəser<sup>a</sup>ḥ hā‘ōḏēf bîrî‘ōṯ hā’ōhel ḥăṣî hayərî‘â hā‘ōḏefeṯ
tisər<sup>a</sup>ḥ ‘al ’ăḥōrê hammišəkān:

13 wəhā’ammâ mizzeh wəhā’ammâ mizzeh bā‘ōḏēf bə’ōreḵə yərî‘ōṯ hā’ōhel
yihəyeh sārûḥa ‘al-ṣidê hammišəkān mizzeh ûmizzeh ləḵassōṯwō:

14 wə‘āśîṯā miḵəseh lā’ōhel ‘ōrōṯ ’êlim mə’ādāmîm ûmiḵəsēh ‘ōrōṯ təḥāšîm
miləmā‘əlâ: f

15 wə‘āśîṯā ’eṯ-haqqərāšîm lammišəkān ‘ăṣê šiṭṭîm ‘ōməḏîm:

16 ‘eśer ’ammwōṯ ’ōreḵə haqqāreš wə’ammâ w<sup>a</sup>ḥăṣî hā’ammâ rōḥaḇ
haqqereš hā’eḥāḏ:

17 šətê yāḏwōṯ laqqereš hā’eḥāḏ məšullāḇōṯ ’iššâ ’el-’ăḥōṯāh kēn
t<sup>a</sup>‘ăśeh ləḵōl qarəšê hammišəkān:

18 wə‘āśîṯā ’eṯ-haqqərāšîm lammišəkān ‘eśərîm qereš lifə’aṯ neḡəbâ
ṯêmānâ:

19 wə’arəbā‘îm ’aḏənê-ḵesef t<sup>a</sup>‘ăśeh t<sup>a</sup>ḥaṯ ‘eśərîm
haqqāreš šənê ’ăḏānîm t<sup>a</sup>ḥaṯ-haqqereš hā’eḥāḏ lišətê yəḏōṯāyw
ûšənê ’ăḏānîm t<sup>a</sup>ḥaṯ-haqqereš hā’eḥāḏ lišətê yəḏōṯāyw:

20 ûləṣel<sup>a</sup>‘ hammišəkān haššēnîṯ lifə’aṯ ṣāfwōn ‘eśərîm qāreš:

21 wə’arəbā‘îm ’aḏənêhem kāsef šənê ’ăḏānîm t<sup>a</sup>ḥaṯ haqqereš
hā’eḥāḏ ûšənê ’ăḏānîm t<sup>a</sup>ḥaṯ haqqereš hā’eḥāḏ:

22 ûləyarəkəṯê hammišəkān yāmmâ t<sup>a</sup>‘ăśeh šiššâ qərāšîm:

23 ûšənê qərāšîm t<sup>a</sup>‘ăśeh liməquṣə‘ōṯ hammišəkān
bayyarəḵāṯāyim:

24 wəyihəyû ṯō’ămîm milləmaṭṭâ wəy<sup>a</sup>ḥədāw yihəyû<sup>3</sup>
ṯammîm ‘al-rō’šwō ’el-haṭṭab<sup>a</sup>‘aṯ hā’eḥāṯ kēn yihəyeh
lišənêhem lišənê hammiqəṣō‘ōṯ yihəyû:

25 wəhāyû šəmōnâ qərāšîm wə’aḏənêhem kesef šiššâ ‘āśār ’ăḏānîm šənê
’ăḏānîm t<sup>a</sup>ḥaṯ haqqereš hā’eḥāḏ ûšənê ’ăḏānîm t<sup>a</sup>ḥaṯ
haqqereš hā’eḥāḏ:

26 wə‘āśîṯā ḇərîḥim ‘ăṣê šiṭṭîm ḥămiššâ ləqarəšê
ṣel<sup>a</sup>‘-hammišəkān hā’eḥāḏ:

27 w<sup>a</sup>ḥămiššâ ḇərîḥim ləqarəšê ṣel<sup>a</sup>‘-hammišəkān
haššēnîṯ w<sup>a</sup>ḥămiššâ ḇərîḥim ləqarəšê ṣel<sup>a</sup>‘
hammišəkān layyarəḵāṯayim yāmmâ:

28 wəhabərîḥa hatîḵōn bəṯwōḵə haqqərāšîm maḇəriḥa min-haqqāṣeh
’el-haqqāṣeh:

29 wə’eṯ-haqqərāšîm təṣapeh zâāḇ wə’eṯ-ṭabə‘ōṯêhem t<sup>a</sup>‘ăśeh
zâāḇ bātîm labərîḥim wəṣipîṯā ’eṯ-habərîḥim zâāḇ:

30 wahăqēmōṯā ’eṯ-hammišəkān kəmišəpāṭwō ’ăšer hārə’êṯā bâār: s

31 wə‘āśîṯā fārōḵeṯ təḵēleṯ wə’arəgāmān wəṯwōl<sup>a</sup>‘aṯ šānî wəšēš
māšəzār m<sup>a</sup>‘ăśēh ḥōšēḇ y<sup>a</sup>‘ăśeh ’ōṯāh kəruḇîm:

32 wənāṯatâ ’ōṯāh ‘al-’arəbā‘â ‘ammûḏê šiṭṭîm məṣupîm zâāḇ wāwêhem zâāḇ
‘al-’arəbā‘â ’aḏənê-ḵāsef:

33 wənāṯatâ ’eṯ-hapārōḵeṯ t<sup>a</sup>ḥaṯ haqqərāsîm wəhēḇē’ṯā šāmmâ
mibêṯ lapārōḵeṯ ’ēṯ ’ărwōn hā‘ēḏûṯ wəhiḇədîlâ hapārōḵeṯ lāḵem bên
haqqōḏeš ûḇên qōḏeš haqqŏḏāšîm:

34 wənāṯatā ’eṯ-hakapōreṯ ‘al ’ărwōn hā‘ēḏuṯ bəqōḏeš haqqŏḏāšîm:

35 wəśamətā ’eṯ-haššuləḥān miḥûṣ lapārōḵeṯ wə’eṯ-hammənōrâ
nōḵ<sup>a</sup>ḥ haššuləḥān ‘al ṣel<sup>a</sup>‘ hammišəkān têmānâ
wəhaššuləḥān titēn ‘al-ṣel<sup>a</sup>‘ ṣāfwōn:

36 wə‘āśîṯā māsāḵə ləfeṯ<sup>a</sup>ḥ hā’ōhel təḵēleṯ wə’arəgāmān
wəṯwōl<sup>a</sup>‘aṯ šānî wəšēš māšəzār m<sup>a</sup>‘ăśēh rōqēm:

37 wə‘āśîṯā lammāsāḵə ḥămiššâ ‘ammûḏê šiṭṭîm wəṣipîṯā ’ōṯām zâāḇ wāwêhem
zâāḇ wəyāṣaqətā lâem ḥămiššâ ’aḏənê nəḥōšeṯ: s

------------------------------------------------------------------------

[Next: Exodus (Shemot) Chapter 27](exo027)
