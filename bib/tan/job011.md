[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job011)  [KJV](../kjv/job011)  [Sep](../sep/job011.md) 
[Vul](../vul/job011.md)   
  
[Job (Iyov) Index](job.md)  
  [Previous](job010)  [Next](job012.md) 

------------------------------------------------------------------------

### Tanach (Hebrew): Job (Iyov) Chapter 11

‎<span id="001">1</span> ‏וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃

‎<span id="002">2</span> ‏הֲרֹ֣ב דְּ֭בָרִים לֹ֣א יֵעָנֶ֑ה וְאִם־אִ֖ישׁ
שְׂפָתַ֣יִם יִצְדָּֽק׃

‎<span id="003">3</span> ‏בַּ֭דֶּיךָ מְתִ֣ים יַחֲרִ֑ישׁו וַ֝תִּלְעַ֗ג
וְאֵ֣ין מַכְלִֽם׃

‎<span id="004">4</span> ‏וַ֭תֹּאמֶר זַ֣ךְ לִקְחִ֑י וּ֝בַ֗ר הָיִ֥יתִי
בְעֵינֶֽיךָ׃

‎<span id="005">5</span> ‏וְֽאוּלָ֗ם מִֽי־יִתֵּ֣ן אֱל֣וֹהַּ דַּבֵּ֑ר
וְיִפְתַּ֖ח שְׂפָתָ֣יו עִמָּֽךְ׃

‎<span id="006">6</span> ‏וְיַגֶּד־לְךָ֨׀<sup>3</sup> תַּֽעֲלֻמ֣וֹת
חָכְמָה֮ כִּֽי־כִפְלַ֪יִם לְֽת֫וּשִׁיָּ֥ה וְדַ֡ע כִּֽי־יַשֶּׁ֥ה לְךָ֥
אֱ֝ל֗וֹהַ מֵעֲוֹנֶֽךָ׃

‎<span id="007">7</span> ‏הַחֵ֣קֶר אֱל֣וֹהַ תִּמְצָ֑א אִ֤ם
עַד־תַּכְלִ֖ית שַׁדַּ֣י תִּמְצָֽא׃

‎<span id="008">8</span> ‏גָּבְהֵ֣י שָׁ֭מַיִם מַה־תִּפְעָ֑ל עֲמֻקָּ֥ה
מִ֝שְּׁא֗וֹל מַה־תֵּדָֽע׃

‎<span id="009">9</span> ‏אֲרֻכָּ֣ה מֵאֶ֣רֶץ מִדָּ֑הּ וּ֝רְחָבָ֗ה
מִנִּי־יָֽם׃

‎<span id="010">10</span> ‏אִם־יַחֲלֹ֥ף וְיַסְגִּ֑יר וְ֝יַקְהִ֗יל וּמִ֣י
יְשִׁיבֶֽנּוּ׃

‎<span id="011">11</span> ‏כִּי־ה֭וּא יָדַ֣ע מְתֵי־שָׁ֑וְא
וַיַּרְא־אָ֝֗וֶן וְלֹ֣א יִתְבּוֹנָֽן׃

‎<span id="012">12</span> ‏וְאִ֣ישׁ נָ֭בוּב יִלָּבֵ֑ב וְעַ֥יִר פֶּ֝֗רֶא
אָדָ֥ם יִוָּלֵֽד׃

‎<span id="013">13</span> ‏אִם־אַ֭תָּ֗ה<sup>1</sup> הֲכִינ֣וֹתָ לִבֶּ֑ךָ
וּפָרַשְׂתָּ֖ אֵלָ֣יו כַּפֶּֽךָ׃

‎<span id="014">14</span> ‏אִם־אָ֣וֶן בְּ֭יָדְךָ הַרְחִיקֵ֑הוּ
וְאַל־תַּשְׁכֵּ֖ן בְּאֹהָלֶ֣יךָ עַוְלָֽה׃

‎<span id="015">15</span> ‏כִּי־אָ֤ז׀ תִּשָּׂ֣א פָנֶ֣יךָ מִמּ֑וּם
וְהָיִ֥יתָ מֻ֝צָ֗ק וְלֹ֣א תִירָֽא׃

‎<span id="016">16</span> ‏כִּי־אַ֭תָּה עָמָ֣ל תִּשְׁכָּ֑ח כְּמַ֖יִם
עָבְר֣וּ תִזְכֹּֽר׃

‎<span id="017">17</span> ‏וּֽ֭מִצָּהֳרַיִם יָק֣וּם חָ֑לֶד תָּ֝עֻ֗פָה
כַּבֹּ֥קֶר תִּהְיֶֽה׃

‎<span id="018">18</span> ‏וּֽ֭בָטַחְתָּ כִּי־יֵ֣שׁ תִּקְוָ֑ה
וְ֝חָפַרְתָּ֗ לָבֶ֥טַח תִּשְׁכָּֽב׃

‎<span id="019">19</span> ‏וְֽ֭רָבַצְתָּ וְאֵ֣ין מַחֲרִ֑יד וְחִלּ֖וּ
פָנֶ֣יךָ רַבִּֽים׃

‎<span id="020">20</span> ‏וְעֵינֵ֥י רְשָׁעִ֗ים
תִּ֫כְלֶ֥ינָה<sup>3</sup> וּ֭מָנוֹס אָבַ֣ד מִנְהֶ֑ם וְ֝תִקְוָתָ֗ם
מַֽפַּח־נָֽפֶשׁ׃ פ

1 wayy<sup>a</sup>‘an ṣōfar hann<sup>a</sup>‘ămāṯî wayyō’mar:

2 hărōḇ dəḇārîm lō’ yē‘āneh wə’im-’îš śəfāṯayim yiṣədāq:

3 badeyḵā məṯîm y<sup>a</sup>ḥărîšw watilə‘aḡ wə’ên maḵəlim:

4 watō’mer zaḵə liqəḥî ûḇar hāyîṯî ḇə‘êneyḵā:

5 wə’ûlām mî-yitēn ’ĕlwōhha dabēr wəyifət<sup>a</sup>ḥ śəfāṯāyw ‘immāḵə:

6 wəyageḏ-ləḵā\|<sup>3</sup> t<sup>a</sup>‘ălumwōṯ ḥāḵəmâ kî-ḵifəlayim
ləṯûšîyâ wəḏ<sup>a</sup>‘ kî-yaššeh ləḵā ’ĕlwōha mē‘ăwōneḵā:

7 h<sup>a</sup>ḥēqer ’ĕlwōha timəṣā’ ’im ‘aḏ-taḵəlîṯ šaday timəṣā’:

8 gāḇəhê šāmayim mah-tifə‘āl ‘ămuqqâ miššə’wōl mah-tēḏā‘:

9 ’ărukâ mē’ereṣ midāh ûrəḥāḇâ minnî-yām:

10 ’im-y<sup>a</sup>ḥălōf wəyasəgîr wəyaqəhîl ûmî yəšîḇennû:

11 kî-hû’ yāḏ<sup>a</sup>‘ məṯê-šāwə’ wayyarə’-’āwen wəlō’ yiṯəbwōnān:

12 wə’îš nāḇûḇ yillāḇēḇ wə‘ayir pere’ ’āḏām yiûālēḏ:

13 ’im-’atâ<sup>1</sup> hăḵînwōṯā libeḵā ûfāraśətā ’ēlāyw kapeḵā:

14 ’im-’āwen bəyāḏəḵā harəḥîqēhû wə’al-tašəkēn bə’ōhāleyḵā ‘awəlâ:

15 kî-’āz\| tiśśā’ fāneyḵā mimmûm wəhāyîṯā muṣāq wəlō’ ṯîrā’:

16 kî-’atâ ‘āmāl tišəkāḥ kəmayim ‘āḇərû ṯizəkōr:

17 ûmiṣṣâŏrayim yāqûm ḥāleḏ tā‘ufâ kabōqer tihəyeh:

18 ûḇāṭ<sup>a</sup>ḥətā kî-yēš tiqəwâ wəḥāfarətā lāḇeṭ<sup>a</sup>ḥ
tišəkāḇ:

19 wərāḇaṣətā wə’ên m<sup>a</sup>ḥărîḏ wəḥillû fāneyḵā rabîm:

20 wə‘ênê rəšā‘îm tiḵəleynâ<sup>3</sup> ûmānwōs ’āḇaḏ minəhem
wəṯiqəwāṯām map<sup>a</sup>ḥ-nāfeš: f

------------------------------------------------------------------------

[Next: Job (Iyov) Chapter 12](job012.md)
