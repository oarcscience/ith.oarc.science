<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 55</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa055.htm">Polyglot</A>&nbsp;
<A HREF="../kjv/isa055.htm">KJV</A>&nbsp;
<A HREF="../sep/isa055.htm">Sep</A>&nbsp;
<A HREF="../vul/isa055.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa054.htm">Previous</A>&nbsp;
<A HREF="isa056.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 55</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֤וֹי כָּל־צָמֵא֙ לְכ֣וּ לַמַּ֔יִם וַאֲשֶׁ֥ר אֵֽין־ל֖וֹ כָּ֑סֶף לְכ֤וּ שִׁבְרוּ֙ וֶֽאֱכֹ֔לוּ וּלְכ֣וּ שִׁבְר֗וּ בְּלוֹא־כֶ֛סֶף וּבְל֥וֹא מְחִ֖יר יַ֥יִן וְחָלָֽב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לָ֤מָּה תִשְׁקְלוּ־כֶ֙סֶף֙ בְּֽלוֹא־לֶ֔חֶם וִיגִיעֲכֶ֖ם בְּל֣וֹא לְשָׂבְעָ֑ה שִׁמְע֨וּ שָׁמ֤וֹעַ אֵלַי֙ וְאִכְלוּ־ט֔וֹב וְתִתְעַנַּ֥ג בַּדֶּ֖שֶׁן נַפְשְׁכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הַטּ֤וּ אָזְנְכֶם֙ וּלְכ֣וּ אֵלַ֔י שִׁמְע֖וּ וּתְחִ֣י נַפְשְׁכֶ֑ם וְאֶכְרְתָ֤ה לָכֶם֙ בְּרִ֣ית עוֹלָ֔ם חַֽסְדֵ֥י דָוִ֖ד הַנֶּאֱמָנִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֵ֛ן עֵ֥ד לְאוּמִּ֖ים נְתַתִּ֑יו נָגִ֥יד וּמְצַוֵּ֖ה לְאֻמִּֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֵ֣ן גּ֤וֹי לֹֽא־תֵדַע֙ תִּקְרָ֔א וְג֥וֹי לֹֽא־יְדָע֖וּךָ אֵלֶ֣יךָ יָר֑וּצוּ לְמַ֙עַן֙ יְהוָ֣ה אֱלֹהֶ֔יךָ וְלִקְד֥וֹשׁ יִשְׂרָאֵ֖ל כִּ֥י פֵאֲרָֽךְ׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;דִּרְשׁ֥וּ יְהוָ֖ה בְּהִמָּצְא֑וֹ קְרָאֻ֖הוּ בִּֽהְיוֹת֥וֹ קָרֽוֹב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יַעֲזֹ֤ב רָשָׁע֙ דַּרְכּ֔וֹ וְאִ֥ישׁ אָ֖וֶן מַחְשְׁבֹתָ֑יו וְיָשֹׁ֤ב אֶל־יְהוָה֙ וִֽירַחֲמֵ֔הוּ וְאֶל־אֱלֹהֵ֖ינוּ כִּֽי־יַרְבֶּ֥ה לִסְלֽוֹחַ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֣י לֹ֤א מַחְשְׁבוֹתַי֙ מַחְשְׁב֣וֹתֵיכֶ֔ם וְלֹ֥א דַרְכֵיכֶ֖ם דְּרָכָ֑י נְאֻ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־גָבְה֥וּ שָׁמַ֖יִם מֵאָ֑רֶץ כֵּ֣ן גָּבְה֤וּ דְרָכַי֙ מִדַּרְכֵיכֶ֔ם וּמַחְשְׁבֹתַ֖י מִמַּחְשְׁבֹתֵיכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֡י כַּאֲשֶׁ֣ר יֵרֵד֩ הַגֶּ֨שֶׁם וְהַשֶּׁ֜לֶג מִן־הַשָּׁמַ֗יִם וְשָׁ֙מָּה֙ לֹ֣א יָשׁ֔וּב כִּ֚י אִם־הִרְוָ֣ה אֶת־הָאָ֔רֶץ וְהוֹלִידָ֖הּ וְהִצְמִיחָ֑הּ וְנָ֤תַן זֶ֙רַע֙ לַזֹּרֵ֔עַ וְלֶ֖חֶם לָאֹכֵֽל׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כֵּ֣ן יִֽהְיֶ֤ה דְבָרִי֙ אֲשֶׁ֣ר יֵצֵ֣א מִפִּ֔י לֹֽא־יָשׁ֥וּב אֵלַ֖י רֵיקָ֑ם כִּ֤י אִם־עָשָׂה֙ אֶת־אֲשֶׁ֣ר חָפַ֔צְתִּי וְהִצְלִ֖יחַ אֲשֶׁ֥ר שְׁלַחְתִּֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּֽי־בְשִׂמְחָ֣ה תֵצֵ֔אוּ וּבְשָׁל֖וֹם תּֽוּבָל֑וּן הֶהָרִ֣ים וְהַגְּבָע֗וֹת יִפְצְח֤וּ לִפְנֵיכֶם֙ רִנָּ֔ה וְכָל־עֲצֵ֥י הַשָּׂדֶ֖ה יִמְחֲאוּ־כָֽף׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;תַּ֤חַת הַֽנַּעֲצוּץ֙ יַעֲלֶ֣ה בְר֔וֹשׁ <font color="brown">תחת</font> <font color="blue">וְתַ֥חַת</font> הַסִּרְפַּ֖ד יַעֲלֶ֣ה הֲדַ֑ס וְהָיָ֤ה לַֽיהוָה֙ לְשֵׁ֔ם לְא֥וֹת עוֹלָ֖ם לֹ֥א יִכָּרֵֽת׃ ס</P>
</TD>
<TD WIDTH="50%">
<P>1&nbsp;hw&#333;y k&#257;l-&#x1E63;&#257;m&#275;&#8217; l&#601;&#x1E35;&ucirc; lammayim wa&#8217;&#259;&#353;er &#8217;&ecirc;n-lw&#333; k&#257;sef l&#601;&#x1E35;&ucirc; &#353;i&#x1E07;&#601;r&ucirc; we&#8217;&#277;&#x1E35;&#333;l&ucirc; &ucirc;l&#601;&#x1E35;&ucirc; &#353;i&#x1E07;&#601;r&ucirc; b&#601;lw&#333;&#8217;-&#x1E35;esef &ucirc;&#x1E07;&#601;lw&#333;&#8217; m&#601;&#x1E25;&icirc;r yayin w&#601;&#x1E25;&#257;l&#257;&#x1E07;: </P>
<P>2&nbsp;l&#257;mm&acirc; &#x1E6F;i&#353;&#601;q&#601;l&ucirc;-&#x1E35;esef b&#601;lw&#333;&#8217;-le&#x1E25;em w&icirc;&#x1E21;&icirc;&#8216;&#259;&#x1E35;em b&#601;lw&#333;&#8217; l&#601;&#347;&#257;&#x1E07;&#601;&#8216;&acirc; &#353;im&#601;&#8216;&ucirc; &#353;&#257;mw&#333;&#8216;a &#8217;&#275;lay w&#601;&#8217;i&#x1E35;&#601;l&ucirc;-&#x1E6D;w&#333;&#x1E07; w&#601;&#x1E6F;i&#x1E6F;&#601;&#8216;anna&#x1E21; bade&#353;en naf&#601;&#353;&#601;&#x1E35;em: </P>
<P>3&nbsp;ha&#x1E6D;&#x1E6D;&ucirc; &#8217;&#257;z&#601;n&#601;&#x1E35;em &ucirc;l&#601;&#x1E35;&ucirc; &#8217;&#275;lay &#353;im&#601;&#8216;&ucirc; &ucirc;&#x1E6F;&#601;&#x1E25;&icirc; naf&#601;&#353;&#601;&#x1E35;em w&#601;&#8217;e&#x1E35;&#601;r&#601;&#x1E6F;&acirc; l&#257;&#x1E35;em b&#601;r&icirc;&#x1E6F; &#8216;w&#333;l&#257;m &#x1E25;as&#601;&#x1E0F;&ecirc; &#x1E0F;&#257;wi&#x1E0F; hanne&#8217;&#277;m&#257;n&icirc;m: </P>
<P>4&nbsp;h&#275;n &#8216;&#275;&#x1E0F; l&#601;&#8217;&ucirc;mm&icirc;m n&#601;&#x1E6F;at&icirc;w n&#257;&#x1E21;&icirc;&#x1E0F; &ucirc;m&#601;&#x1E63;a&ucirc;&#275;h l&#601;&#8217;umm&icirc;m: </P>
<P>5&nbsp;h&#275;n gw&#333;y l&#333;&#8217;-&#x1E6F;&#275;&#x1E0F;<sup>a</sup>&#8216; tiq&#601;r&#257;&#8217; w&#601;&#x1E21;w&#333;y l&#333;&#8217;-y&#601;&#x1E0F;&#257;&#8216;&ucirc;&#x1E35;&#257; &#8217;&#275;ley&#x1E35;&#257; y&#257;r&ucirc;&#x1E63;&ucirc; l&#601;m<sup>a</sup>&#8216;an y&#601;hw&acirc; &#8217;&#277;l&#333;hey&#x1E35;&#257; w&#601;liq&#601;&#x1E0F;w&#333;&#353; yi&#347;&#601;r&#257;&#8217;&#275;l k&icirc; f&#275;&#8217;&#259;r&#257;&#x1E35;&#601;: s</P>
<P>6&nbsp;dir&#601;&#353;&ucirc; y&#601;hw&acirc; b&#601;himm&#257;&#x1E63;&#601;&#8217;w&#333; q&#601;r&#257;&#8217;uh&ucirc; bih&#601;yw&#333;&#x1E6F;w&#333; q&#257;rw&#333;&#x1E07;: </P>
<P>7&nbsp;y<sup>a</sup>&#8216;&#259;z&#333;&#x1E07; r&#257;&#353;&#257;&#8216; dar&#601;kw&#333; w&#601;&#8217;&icirc;&#353; &#8217;&#257;wen m<sup>a</sup>&#x1E25;&#601;&#353;&#601;&#x1E07;&#333;&#x1E6F;&#257;yw w&#601;y&#257;&#353;&#333;&#x1E07; &#8217;el-y&#601;hw&acirc; w&icirc;r<sup>a</sup>&#x1E25;&#259;m&#275;h&ucirc; w&#601;&#8217;el-&#8217;&#277;l&#333;h&ecirc;n&ucirc; k&icirc;-yar&#601;beh lis&#601;lw&#333;&#x1E25;a: </P>
<P>8&nbsp;k&icirc; l&#333;&#8217; m<sup>a</sup>&#x1E25;&#601;&#353;&#601;&#x1E07;w&#333;&#x1E6F;ay m<sup>a</sup>&#x1E25;&#601;&#353;&#601;&#x1E07;w&#333;&#x1E6F;&ecirc;&#x1E35;em w&#601;l&#333;&#8217; &#x1E0F;ar&#601;&#x1E35;&ecirc;&#x1E35;em d&#601;r&#257;&#x1E35;&#257;y n&#601;&#8217;um y&#601;hw&acirc;: </P>
<P>9&nbsp;k&icirc;-&#x1E21;&#257;&#x1E07;&#601;h&ucirc; &#353;&#257;mayim m&#275;&#8217;&#257;re&#x1E63; k&#275;n g&#257;&#x1E07;&#601;h&ucirc; &#x1E0F;&#601;r&#257;&#x1E35;ay midar&#601;&#x1E35;&ecirc;&#x1E35;em &ucirc;m<sup>a</sup>&#x1E25;&#601;&#353;&#601;&#x1E07;&#333;&#x1E6F;ay mimm<sup>a</sup>&#x1E25;&#601;&#353;&#601;&#x1E07;&#333;&#x1E6F;&ecirc;&#x1E35;em: </P>
<P>10&nbsp;k&icirc; ka&#8217;&#259;&#353;er y&#275;r&#275;&#x1E0F; hage&#353;em w&#601;ha&#353;&#353;ele&#x1E21; min-ha&#353;&#353;&#257;mayim w&#601;&#353;&#257;mm&acirc; l&#333;&#8217; y&#257;&#353;&ucirc;&#x1E07; k&icirc; &#8217;im-hir&#601;w&acirc; &#8217;e&#x1E6F;-h&#257;&#8217;&#257;re&#x1E63; w&#601;hw&#333;l&icirc;&#x1E0F;&#257;h w&#601;hi&#x1E63;&#601;m&icirc;&#x1E25;&#257;h w&#601;n&#257;&#x1E6F;an zer<sup>a</sup>&#8216; lazz&#333;r&#275;&#8216;a w&#601;le&#x1E25;em l&#257;&#8217;&#333;&#x1E35;&#275;l: </P>
<P>11&nbsp;k&#275;n yih&#601;yeh &#x1E0F;&#601;&#x1E07;&#257;r&icirc; &#8217;&#259;&#353;er y&#275;&#x1E63;&#275;&#8217; mip&icirc; l&#333;&#8217;-y&#257;&#353;&ucirc;&#x1E07; &#8217;&#275;lay r&ecirc;q&#257;m k&icirc; &#8217;im-&#8216;&#257;&#347;&acirc; &#8217;e&#x1E6F;-&#8217;&#259;&#353;er &#x1E25;&#257;fa&#x1E63;&#601;t&icirc; w&#601;hi&#x1E63;&#601;l&icirc;&#x1E25;a &#8217;&#259;&#353;er &#353;&#601;l<sup>a</sup>&#x1E25;&#601;t&icirc;w: </P>
<P>12&nbsp;k&icirc;-&#x1E07;&#601;&#347;im&#601;&#x1E25;&acirc; &#x1E6F;&#275;&#x1E63;&#275;&#8217;&ucirc; &ucirc;&#x1E07;&#601;&#353;&#257;lw&#333;m t&ucirc;&#x1E07;&#257;l&ucirc;n heh&#257;r&icirc;m w&#601;hag&#601;&#x1E07;&#257;&#8216;w&#333;&#x1E6F; yif&#601;&#x1E63;&#601;&#x1E25;&ucirc; lif&#601;n&ecirc;&#x1E35;em rinn&acirc; w&#601;&#x1E35;&#257;l-&#8216;&#259;&#x1E63;&ecirc; ha&#347;&#347;&#257;&#x1E0F;eh yim&#601;&#x1E25;&#259;&#8217;&ucirc;-&#x1E35;&#257;f: </P>
<P>13&nbsp;t<sup>a</sup>&#x1E25;a&#x1E6F; hann<sup>a</sup>&#8216;&#259;&#x1E63;&ucirc;&#x1E63; y<sup>a</sup>&#8216;&#259;leh &#x1E07;&#601;rw&#333;&#353; <font color="brown">t<sup>a</sup>&#x1E25;a&#x1E6F;</font> <font color="blue">w&#601;&#x1E6F;<sup>a</sup>&#x1E25;a&#x1E6F;</font> hassir&#601;pa&#x1E0F; y<sup>a</sup>&#8216;&#259;leh h&#259;&#x1E0F;as w&#601;h&#257;y&acirc; layhw&acirc; l&#601;&#353;&#275;m l&#601;&#8217;w&#333;&#x1E6F; &#8216;w&#333;l&#257;m l&#333;&#8217; yik&#257;r&#275;&#x1E6F;: s</P>
</TD>
</TABLE>
<P><HR>
<CENTER>
<A HREF="isa056.htm">Next: Isaiah (Yisheyah) Chapter 56</A></CENTER>
</BODY>
</HTML>
