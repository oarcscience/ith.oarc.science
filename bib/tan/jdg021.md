[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jdg021)  [KJV](../kjv/jdg021) 
[Sep:JdB](../sep/jdb021)  [Sep:JdA](../sep/jda021) 
[Vul](../vul/jdg021)   
  
[Judges (Shoftim) Index](jdg)  
  [Previous](jdg020)  [Next](sa1001) 

------------------------------------------------------------------------

### Tanach (Hebrew): Judges (Shoftim) Chapter 21

‎<span id="001">1</span> ‏וְאִ֣ישׁ יִשְׂרָאֵ֔ל נִשְׁבַּ֥ע בַּמִּצְפָּ֖ה
לֵאמֹ֑ר אִ֣ישׁ מִמֶּ֔נּוּ לֹא־יִתֵּ֥ן בִּתּ֛וֹ לְבִנְיָמִ֖ן לְאִשָּֽׁה׃

‎<span id="002">2</span> ‏וַיָּבֹ֤א הָעָם֙ בֵּֽית־אֵ֔ל וַיֵּ֤שְׁבוּ
שָׁם֙ עַד־הָעֶ֔רֶב לִפְנֵ֖י הָאֱלֹהִ֑ים וַיִּשְׂא֣וּ קוֹלָ֔ם
וַיִּבְכּ֖וּ בְּכִ֥י גָדֽוֹל׃

‎<span id="003">3</span> ‏וַיֹּ֣אמְר֔וּ לָמָ֗ה יְהוָה֙ אֱלֹהֵ֣י
יִשְׂרָאֵ֔ל הָ֥יְתָה זֹּ֖את בְּיִשְׂרָאֵ֑ל לְהִפָּקֵ֥ד הַיּ֛וֹם
מִיִּשְׂרָאֵ֖ל שֵׁ֥בֶט אֶחָֽד׃

‎<span id="004">4</span> ‏וַֽיְהִי֙ מִֽמָּחֳרָ֔ת וַיַּשְׁכִּ֣ימוּ הָעָ֔ם
וַיִּבְנוּ־שָׁ֖ם מִזְבֵּ֑חַ וַיַּעֲל֥וּ עֹל֖וֹת וּשְׁלָמִֽים׃ פ

‎<span id="005">5</span> ‏וַיֹּֽאמְרוּ֙ בְּנֵ֣י יִשְׂרָאֵ֔ל מִ֠י אֲשֶׁ֨ר
לֹא־עָלָ֧ה בַקָּהָ֛ל מִכָּל־שִׁבְטֵ֥י יִשְׂרָאֵ֖ל אֶל־יְהוָ֑ה כִּי֩
הַשְּׁבוּעָ֨ה הַגְּדוֹלָ֜ה הָיְתָ֗ה לַ֠אֲשֶׁר לֹא־עָלָ֨ה אֶל־יְהוָ֧ה
הַמִּצְפָּ֛ה לֵאמֹ֖ר מ֥וֹת יוּמָֽת׃

‎<span id="006">6</span> ‏וַיִּנָּֽחֲמוּ֙ בְּנֵ֣י יִשְׂרָאֵ֔ל
אֶל־בִּנְיָמִ֖ן אָחִ֑יו וַיֹּ֣אמְר֔וּ נִגְדַּ֥ע הַיּ֛וֹם שֵׁ֥בֶט אֶחָ֖ד
מִיִּשְׂרָאֵֽל׃

‎<span id="007">7</span> ‏מַה־נַּעֲשֶׂ֥ה לָהֶ֛ם לַנּוֹתָרִ֖ים לְנָשִׁ֑ים
וַאֲנַ֙חְנוּ֙ נִשְׁבַּ֣עְנוּ בַֽיהוָ֔ה לְבִלְתִּ֛י תֵּת־לָהֶ֥ם
מִבְּנוֹתֵ֖ינוּ לְנָשִֽׁים׃

‎<span id="008">8</span> ‏וַיֹּ֣אמְר֔וּ מִ֗י אֶחָד֙ מִשִּׁבְטֵ֣י
יִשְׂרָאֵ֔ל אֲשֶׁ֛ר לֹֽא־עָלָ֥ה אֶל־יְהוָ֖ה הַמִּצְפָּ֑ה וְ֠הִנֵּה לֹ֣א
בָא־אִ֧ישׁ אֶל־הַֽמַּחֲנֶ֛ה מִיָּבֵ֥ישׁ גִּלְעָ֖ד אֶל־הַקָּהָֽל׃

‎<span id="009">9</span> ‏וַיִּתְפָּקֵ֖ד הָעָ֑ם וְהִנֵּ֤ה אֵֽין־שָׁם֙
אִ֔ישׁ מִיּוֹשְׁבֵ֖י יָבֵ֥שׁ גִּלְעָֽד׃

‎<span id="010">10</span> ‏וַיִּשְׁלְחוּ־שָׁ֣ם הָעֵדָ֗ה שְׁנֵים־עָשָׂ֥ר
אֶ֛לֶף אִ֖ישׁ מִבְּנֵ֣י הֶחָ֑יִל וַיְצַוּ֨וּ אוֹתָ֜ם לֵאמֹ֗ר לְ֠כוּ
וְהִכִּיתֶ֞ם אֶת־יוֹשְׁבֵ֨י יָבֵ֤שׁ גִּלְעָד֙ לְפִי־חֶ֔רֶב וְהַנָּשִׁ֖ים
וְהַטָּֽף׃

‎<span id="011">11</span> ‏וְזֶ֥ה הַדָּבָ֖ר אֲשֶׁ֣ר תַּעֲשׂ֑וּ
כָּל־זָכָ֗ר וְכָל־אִשָּׁ֛ה יֹדַ֥עַת מִשְׁכַּב־זָכָ֖ר תַּחֲרִֽימוּ׃

‎<span id="012">12</span> ‏וַֽיִּמְצְא֞וּ מִיּוֹשְׁבֵ֣י׀ יָבֵ֣ישׁ
גִּלְעָ֗ד אַרְבַּ֤ע מֵאוֹת֙ נַעֲרָ֣ה בְתוּלָ֔ה אֲשֶׁ֧ר לֹֽא־יָדְעָ֛ה
אִ֖ישׁ לְמִשְׁכַּ֣ב זָכָ֑ר וַיָּבִ֨יאוּ אוֹתָ֤ם אֶל־הַֽמַּחֲנֶה֙ שִׁלֹ֔ה
אֲשֶׁ֖ר בְּאֶ֥רֶץ כְּנָֽעַן׃ ס

‎<span id="013">13</span> ‏וַֽיִּשְׁלְחוּ֙ כָּל־הָ֣עֵדָ֔ה וַֽיְדַבְּרוּ֙
אֶל־בְּנֵ֣י בִנְיָמִ֔ן אֲשֶׁ֖ר בְּסֶ֣לַע רִמּ֑וֹן וַיִּקְרְא֥וּ לָהֶ֖ם
שָׁלֽוֹם׃

‎<span id="014">14</span> ‏וַיָּ֤שָׁב בִּנְיָמִן֙ בָּעֵ֣ת הַהִ֔יא
וַיִּתְּנ֤וּ לָהֶם֙ הַנָּשִׁ֔ים אֲשֶׁ֣ר חִיּ֔וּ מִנְּשֵׁ֖י יָבֵ֣שׁ
גִּלְעָ֑ד וְלֹֽא־מָצְא֥וּ לָהֶ֖ם כֵּֽן׃

‎<span id="015">15</span> ‏וְהָעָ֥ם נִחָ֖ם לְבִנְיָמִ֑ן כִּֽי־עָשָׂ֧ה
יְהוָ֛ה פֶּ֖רֶץ בְּשִׁבְטֵ֥י יִשְׂרָאֵֽל׃

‎<span id="016">16</span> ‏וַיֹּֽאמְר֨וּ זִקְנֵ֣י הָעֵדָ֔ה
מַה־נַּעֲשֶׂ֥ה לַנּוֹתָרִ֖ים לְנָשִׁ֑ים כִּֽי־נִשְׁמְדָ֥ה מִבִּנְיָמִ֖ן
אִשָּֽׁה׃

‎<span id="017">17</span> ‏וַיֹּ֣אמְר֔וּ יְרֻשַּׁ֥ת פְּלֵיטָ֖ה
לְבִנְיָמִ֑ן וְלֹֽא־יִמָּחֶ֥ה שֵׁ֖בֶט מִיִּשְׂרָאֵֽל׃

‎<span id="018">18</span> ‏וַאֲנַ֗חְנוּ לֹ֥א נוּכַ֛ל לָתֵת־לָהֶ֥ם
נָשִׁ֖ים מִבְּנוֹתֵ֑ינוּ כִּֽי־נִשְׁבְּע֤וּ בְנֵֽי־יִשְׂרָאֵל֙ לֵאמֹ֔ר
אָר֕וּר נֹתֵ֥ן אִשָּׁ֖ה לְבִנְיָמִֽן׃ ס

‎<span id="019">19</span> ‏וַיֹּאמְר֡וּ הִנֵּה֩ חַג־יְהוָ֨ה בְּשִׁל֜וֹ
מִיָּמִ֣ים׀ יָמִ֗ימָה אֲשֶׁ֞ר מִצְּפ֤וֹנָה לְבֵֽית־אֵל֙ מִזְרְחָ֣ה
הַשֶּׁ֔מֶשׁ לִמְסִלָּ֔ה הָעֹלָ֥ה מִבֵּֽית־אֵ֖ל שְׁכֶ֑מָה וּמִנֶּ֖גֶב
לִלְבוֹנָֽה׃

‎<span id="020">20</span> ‏ויצו וַיְצַוּ֕וּ אֶת־בְּנֵ֥י בִנְיָמִ֖ן
לֵאמֹ֑ר לְכ֖וּ וַאֲרַבְתֶּ֥ם בַּכְּרָמִֽים׃

‎<span id="021">21</span> ‏וּרְאִיתֶ֗ם וְ֠הִנֵּה אִם־יֵ֨צְא֥וּ
בְנוֹת־שִׁילוֹ֮ לָח֣וּל בַּמְּחֹלוֹת֒ וִֽיצָאתֶם֙ מִן־הַכְּרָמִ֔ים
וַחֲטַפְתֶּ֥ם לָכֶ֛ם אִ֥ישׁ אִשְׁתּ֖וֹ מִבְּנ֣וֹת שִׁיל֑וֹ וַהֲלַכְתֶּ֖ם
אֶ֥רֶץ בִּנְיָמִֽן׃

‎<span id="022">22</span> ‏וְהָיָ֡ה כִּֽי־יָבֹ֣אוּ אֲבוֹתָם֩ א֨וֹ
אֲחֵיהֶ֜ם לרוב לָרִ֣יב׀ אֵלֵ֗ינוּ וְאָמַ֤רְנוּ אֲלֵיהֶם֙ חָנּ֣וּנוּ
אוֹתָ֔ם כִּ֣י לֹ֥א לָקַ֛חְנוּ אִ֥ישׁ אִשְׁתּ֖וֹ בַּמִּלְחָמָ֑ה כִּ֣י
לֹ֥א אַתֶּ֛ם נְתַתֶּ֥ם לָהֶ֖ם כָּעֵ֥ת תֶּאְשָֽׁמוּ׃ ס

‎<span id="023">23</span> ‏וַיַּֽעֲשׂוּ־כֵן֙ בְּנֵ֣י בִנְיָמִ֔ן
וַיִּשְׂא֤וּ נָשִׁים֙ לְמִסְפָּרָ֔ם מִן־הַמְּחֹלְל֖וֹת אֲשֶׁ֣ר גָּזָ֑לוּ
וַיֵּלְכ֗וּ וַיָּשׁ֙וּבוּ֙ אֶל־נַ֣חֲלָתָ֔ם וַיִּבְנוּ֙ אֶת־הֶ֣עָרִ֔ים
וַיֵּשְׁב֖וּ בָּהֶֽם׃

‎<span id="024">24</span> ‏וַיִּתְהַלְּכ֨וּ מִשָּׁ֤ם בְּנֵֽי־יִשְׂרָאֵל֙
בָּעֵ֣ת הַהִ֔יא אִ֥ישׁ לְשִׁבְט֖וֹ וּלְמִשְׁפַּחְתּ֑וֹ וַיֵּצְא֣וּ
מִשָּׁ֔ם אִ֖ישׁ לְנַחֲלָתֽוֹ׃

‎<span id="025">25</span> ‏בַּיָּמִ֣ים הָהֵ֔ם אֵ֥ין מֶ֖לֶךְ
בְּיִשְׂרָאֵ֑ל אִ֛ישׁ הַיָּשָׁ֥ר בְּעֵינָ֖יו יַעֲשֶֽׂה׃

1 wə’îš yiśərā’ēl nišəb<sup>a</sup>‘ bammiṣəpâ lē’mōr ’îš mimmennû
lō’-yitēn bitwō ləḇinəyāmin lə’iššâ:

2 wayyāḇō’ hā‘ām bêṯ-’ēl wayyēšəḇû šām ‘aḏ-hā‘ereḇ lifənê hā’ĕlōhîm
wayyiśə’û qwōlām wayyiḇəkû bəḵî ḡāḏwōl:

3 wayyō’mərû lāmâ yəhwâ ’ĕlōhê yiśərā’ēl hāyəṯâ zzō’ṯ bəyiśərā’ēl
ləhipāqēḏ hayywōm mîyiśərā’ēl šēḇeṭ ’eḥāḏ:

4 wayəhî mimmāḥŏrāṯ wayyašəkîmû hā‘ām wayyiḇənû-šām mizəbēḥa
wayy<sup>a</sup>‘ălû ‘ōlwōṯ ûšəlāmîm: f

5 wayyō’mərû bənê yiśərā’ēl mî ’ăšer lō’-‘ālâ ḇaqqâāl mikāl-šiḇəṭê
yiśərā’ēl ’el-yəhwâ kî haššəḇû‘â hagəḏwōlâ hāyəṯâ la’ăšer lō’-‘ālâ
’el-yəhwâ hammiṣəpâ lē’mōr mwōṯ yûmāṯ:

6 wayyinnāḥămû bənê yiśərā’ēl ’el-binəyāmin ’āḥîw wayyō’mərû
niḡəd<sup>a</sup>‘ hayywōm šēḇeṭ ’eḥāḏ mîyiśərā’ēl:

7 mah-nn<sup>a</sup>‘ăśeh lâem lannwōṯārîm lənāšîm wa’ăn<sup>a</sup>ḥənû
nišəb<sup>a</sup>‘ənû ḇayhwâ ləḇilətî tēṯ-lâem mibənwōṯênû lənāšîm:

8 wayyō’mərû mî ’eḥāḏ miššiḇəṭê yiśərā’ēl ’ăšer lō’-‘ālâ ’el-yəhwâ
hammiṣəpâ wəhinnēh lō’ ḇā’-’îš ’el-hamm<sup>a</sup>ḥăneh mîyāḇêš gilə‘āḏ
’el-haqqâāl:

9 wayyiṯəpāqēḏ hā‘ām wəhinnēh ’ên-šām ’îš mîywōšəḇê yāḇēš gilə‘āḏ:

10 wayyišələḥû-šām hā‘ēḏâ šənêm-‘āśār ’elef ’îš mibənê heḥāyil wayəṣaûû
’wōṯām lē’mōr ləḵû wəhikîṯem ’eṯ-ywōšəḇê yāḇēš gilə‘āḏ ləfî-ḥereḇ
wəhannāšîm wəhaṭṭāf:

11 wəzeh hadāḇār ’ăšer t<sup>a</sup>‘ăśû kāl-zāḵār wəḵāl-’iššâ
yōḏ<sup>a</sup>‘aṯ mišəkaḇ-zāḵār t<sup>a</sup>ḥărîmû:

12 wayyiməṣə’û mîywōšəḇê\| yāḇêš gilə‘āḏ ’arəb<sup>a</sup>‘ mē’wōṯ
n<sup>a</sup>‘ărâ ḇəṯûlâ ’ăšer lō’-yāḏə‘â ’îš ləmišəkaḇ zāḵār wayyāḇî’û
’wōṯām ’el-hamm<sup>a</sup>ḥăneh šilōh ’ăšer bə’ereṣ kənā‘an: s

13 wayyišələḥû kāl-hā‘ēḏâ wayəḏabərû ’el-bənê ḇinəyāmin ’ăšer
bəsel<sup>a</sup>‘ rimmwōn wayyiqərə’û lâem šālwōm:

14 wayyāšāḇ binəyāmin bā‘ēṯ hahî’ wayyitənû lâem hannāšîm ’ăšer ḥîyû
minnəšê yāḇēš gilə‘āḏ wəlō’-māṣə’û lâem kēn:

15 wəhā‘ām niḥām ləḇinəyāmin kî-‘āśâ yəhwâ pereṣ bəšiḇəṭê yiśərā’ēl:

16 wayyō’mərû ziqənê hā‘ēḏâ mah-nn<sup>a</sup>‘ăśeh lannwōṯārîm lənāšîm
kî-nišəməḏâ mibinəyāmin ’iššâ:

17 wayyō’mərû yəruššaṯ pəlêṭâ ləḇinəyāmin wəlō’-yimmāḥeh šēḇeṭ
mîyiśərā’ēl:

18 wa’ăn<sup>a</sup>ḥənû lō’ nûḵal lāṯēṯ-lâem nāšîm mibənwōṯênû
kî-nišəbə‘û ḇənê-yiśərā’ēl lē’mōr ’ārûr nōṯēn ’iššâ ləḇinəyāmin: s

19 wayyō’mərû hinnēh ḥaḡ-yəhwâ bəšilwō mîyāmîm\| yāmîmâ ’ăšer miṣṣəfwōnâ
ləḇêṯ-’ēl mizərəḥâ haššemeš liməsillâ hā‘ōlâ mibêṯ-’ēl šəḵemâ ûminneḡeḇ
liləḇwōnâ:

20 wayəṣaw wayəṣaûû ’eṯ-bənê ḇinəyāmin lē’mōr ləḵû wa’ăraḇətem
bakərāmîm:

21 ûrə’îṯem wəhinnēh ’im-yēṣə’û ḇənwōṯ-šîlwō lāḥûl bamməḥōlwōṯ wîṣā’ṯem
min-hakərāmîm w<sup>a</sup>ḥăṭafətem lāḵem ’îš ’išətwō mibənwōṯ šîlwō
wahălaḵətem ’ereṣ binəyāmin:

22 wəhāyâ kî-yāḇō’û ’ăḇwōṯām ’wō ’ăḥêhem lārwōḇ lārîḇ\| ’ēlênû
wə’āmarənû ’ălêhem ḥānnûnû ’wōṯām kî lō’ lāq<sup>a</sup>ḥənû ’îš ’išətwō
bammiləḥāmâ kî lō’ ’atem nəṯatem lâem kā‘ēṯ te’əšāmû: s

23 wayy<sup>a</sup>‘ăśû-ḵēn bənê ḇinəyāmin wayyiśə’û nāšîm ləmisəpārām
min-hamməḥōləlwōṯ ’ăšer gāzālû wayyēləḵû wayyāšûḇû
’el-n<sup>a</sup>ḥălāṯām wayyiḇənû ’eṯ-he‘ārîm wayyēšəḇû bâem:

24 wayyiṯəhalləḵû miššām bənê-yiśərā’ēl bā‘ēṯ hahî’ ’îš ləšiḇəṭwō
ûləmišəp<sup>a</sup>ḥətwō wayyēṣə’û miššām ’îš lən<sup>a</sup>ḥălāṯwō:

25 bayyāmîm hâēm ’ên meleḵə bəyiśərā’ēl ’îš hayyāšār bə‘ênāyw
y<sup>a</sup>‘ăśeh:

------------------------------------------------------------------------

[Next: 1 Samuel (1 Shmuel) Chapter 1](sa1001)
