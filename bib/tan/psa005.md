[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa005)  [KJV](../kjv/psa005)  [Sep](../sep/psa005) 
[Vul](../vul/psa005)   
  
[Psalms (Tehilim) Index](psa)  
  [Previous](psa004)  [Next](psa006) 

------------------------------------------------------------------------

### Tanach (Hebrew): Psalms (Tehilim) Chapter 5

‎<span id="001">1</span> ‏לַמְנַצֵּ֥חַ אֶֽל־הַנְּחִיל֗וֹת מִזְמ֥וֹר
לְדָוִֽד׃

‎<span id="002">2</span> ‏אֲמָרַ֖י הַאֲזִ֥ינָה׀ יְהוָ֗ה בִּ֣ינָה
הֲגִֽיגִי׃

‎<span id="003">3</span> ‏הַקְשִׁ֤יבָה׀ לְק֬וֹל שַׁוְעִ֗י מַלְכִּ֥י
וֵאלֹהָ֑י כִּֽי־אֵ֝לֶ֗יךָ אֶתְפַּלָּֽל׃

‎<span id="004">4</span> ‏יְֽהוָ֗ה בֹּ֖קֶר תִּשְׁמַ֣ע קוֹלִ֑י בֹּ֥קֶר
אֶֽעֱרָךְ־לְ֝ךָ֗ וַאֲצַפֶּֽה׃

‎<span id="005">5</span> ‏כִּ֤י׀ לֹ֤א אֵֽל־חָפֵ֘ץ רֶ֥שַׁע׀ אָ֑תָּה לֹ֖א
יְגֻרְךָ֣ רָֽע׃

‎<span id="006">6</span> ‏לֹֽא־יִתְיַצְּב֣וּ הֽ֭וֹלְלִים לְנֶ֣גֶד
עֵינֶ֑יךָ שָׂ֝נֵ֗אתָ כָּל־פֹּ֥עֲלֵי אָֽוֶן׃

‎<span id="007">7</span> ‏תְּאַבֵּד֮ דֹּבְרֵ֪י כָ֫זָ֥ב אִישׁ־דָּמִ֥ים
וּמִרְמָ֗ה יְתָ֘עֵ֥ב׀ יְהוָֽה׃

‎<span id="008">8</span> ‏וַאֲנִ֗י בְּרֹ֣ב חַ֭סְדְּךָ אָב֣וֹא בֵיתֶ֑ךָ
אֶשְׁתַּחֲוֶ֥ה אֶל־הֵֽיכַל־קָ֝דְשְׁךָ֗ בְּיִרְאָתֶֽךָ׃

‎<span id="009">9</span> ‏יְהוָ֤ה׀ נְחֵ֬נִי בְצִדְקָתֶ֗ךָ לְמַ֥עַן
שׁוֹרְרָ֑י הושר הַיְשַׁ֖ר לְפָנַ֣י דַּרְכֶּֽךָ׃

‎<span id="010">10</span> ‏כִּ֤י אֵ֪ין בְּפִ֡יהוּ נְכוֹנָה֮ קִרְבָּ֪ם
הַ֫וּ֥וֹת קֶֽבֶר־פָּת֥וּחַ גְּרוֹנָ֑ם לְ֝שׁוֹנָ֗ם יַחֲלִֽיקוּן׃

‎<span id="011">11</span> ‏הַֽאֲשִׁימֵ֨ם׀ אֱ‍ֽלֹהִ֗ים יִפְּלוּ֮
מִֽמֹּעֲצ֪וֹתֵ֫יהֶ֥ם בְּרֹ֣ב פִּ֭שְׁעֵיהֶם הַדִּיחֵ֑מוֹ כִּי־מָ֥רוּ
בָֽךְ׃

‎<span id="012">12</span> ‏וְיִשְׂמְח֨וּ כָל־ח֪וֹסֵי בָ֡ךְ לְעוֹלָ֣ם
יְ֭רַנֵּנוּ וְתָסֵ֣ךְ עָלֵ֑ימוֹ וְֽיַעְלְצ֥וּ בְ֝ךָ֗ אֹהֲבֵ֥י שְׁמֶֽךָ׃

‎<span id="013">13</span> ‏כִּֽי־אַתָּה֮ תְּבָרֵ֪ךְ צַ֫דִּ֥יק יְהוָ֑ה
כַּ֝צִּנָּ֗ה רָצ֥וֹן תַּעְטְרֶֽנּוּ׃

1 lamənaṣṣēḥa ’el-hannəḥîlwōṯ mizəmwōr ləḏāwiḏ:

2 ’ămāray ha’ăzînâ\| yəhwâ bînâ hăḡîḡî:

3 haqəšîḇâ\| ləqwōl šawə‘î maləkî wē’lōhāy kî-’ēleyḵā ’eṯəpallāl:

4 yəhwâ bōqer tišəm<sup>a</sup>‘ qwōlî bōqer ’e‘ĕrāḵə-ləḵā wa’ăṣapeh:

5 kî\| lō’ ’ēl-ḥāfēṣ reš<sup>a</sup>‘\| ’ātâ lō’ yəḡurəḵā rā‘:

6 lō’-yiṯəyaṣṣəḇû hwōləlîm ləneḡeḏ ‘êneyḵā śānē’ṯā kāl-pō‘ălê ’āwen:

7 tə’abēḏ dōḇərê ḵāzāḇ ’îš-dāmîm ûmirəmâ yəṯā‘ēḇ\| yəhwâ:

8 wa’ănî bərōḇ ḥasədəḵā ’āḇwō’ ḇêṯeḵā ’ešət<sup>a</sup>ḥăweh
’el-hêḵal-qāḏəšəḵā bəyirə’āṯeḵā:

9 yəhwâ\| nəḥēnî ḇəṣiḏəqāṯeḵā ləm<sup>a</sup>‘an šwōrərāy hwōšar hayəšar
ləfānay darəkeḵā:

10 kî ’ên bəfîhû nəḵwōnâ qirəbām haûwōṯ qeḇer-pāṯûḥa gərwōnām ləšwōnām
y<sup>a</sup>ḥălîqûn:

11 ha’ăšîmēm\| ’ĕ‍lōhîm yipəlû mimmō‘ăṣwōṯêhem bərōḇ pišə‘êhem hadîḥēmwō
kî-mārû ḇāḵə:

12 wəyiśəməḥû ḵāl-ḥwōsê ḇāḵə lə‘wōlām yərannēnû wəṯāsēḵə ‘ālêmwō
wəy<sup>a</sup>‘ələṣû ḇəḵā ’ōhăḇê šəmeḵā:

13 kî-’atâ təḇārēḵə ṣadîq yəhwâ kaṣṣinnâ rāṣwōn t<sup>a</sup>‘əṭərennû:

------------------------------------------------------------------------

[Next: Psalms (Tehilim) Chapter 6](psa006)
