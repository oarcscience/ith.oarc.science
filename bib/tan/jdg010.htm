<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg010.htm">Polyglot</A>&nbsp;
<A HREF="../kjv/jdg010.htm">KJV</A>&nbsp;
<A HREF="../sep/jdb010.htm">Sep:JdB</A>&nbsp;
<A HREF="../sep/jda010.htm">Sep:JdA</A>&nbsp;
<A HREF="../vul/jdg010.htm">Vul</A>&nbsp;

<BR>
<BR><A HREF="jdg.htm">Judges (Shoftim) Index</A><BR>
&nbsp;
<A HREF="jdg009.htm">Previous</A>&nbsp;
<A HREF="jdg011.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּקָם֩ אַחֲרֵ֨י אֲבִימֶ֜לֶךְ לְהוֹשִׁ֣יעַ אֶת־יִשְׂרָאֵ֗ל תּוֹלָ֧ע בֶּן־פּוּאָ֛ה בֶּן־דּוֹד֖וֹ אִ֣ישׁ יִשָּׂשכָ֑ר וְהֽוּא־יֹשֵׁ֥ב בְּשָׁמִ֖יר בְּהַ֥ר אֶפְרָֽיִם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁפֹּט֙ אֶת־יִשְׂרָאֵ֔ל עֶשְׂרִ֥ים וְשָׁלֹ֖שׁ שָׁנָ֑ה וַיָּ֖מָת וַיִּקָּבֵ֥ר בְּשָׁמִֽיר׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּ֣קָם אַחֲרָ֔יו יָאִ֖יר הַגִּלְעָדִ֑י וַיִּשְׁפֹּט֙ אֶת־יִשְׂרָאֵ֔ל עֶשְׂרִ֥ים וּשְׁתַּ֖יִם שָׁנָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַֽיְהִי־ל֞וֹ שְׁלֹשִׁ֣ים בָּנִ֗ים רֹֽכְבִים֙ עַל־שְׁלֹשִׁ֣ים עֲיָרִ֔ים וּשְׁלֹשִׁ֥ים עֲיָרִ֖ים לָהֶ֑ם לָהֶ֞ם יִקְרְא֣וּ׀ חַוֹּ֣ת יָאִ֗יר עַ֚ד הַיּ֣וֹם הַזֶּ֔ה אֲשֶׁ֖ר בְּאֶ֥רֶץ הַגִּלְעָֽד׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּ֣מָת יָאִ֔יר וַיִּקָּבֵ֖ר בְּקָמֽוֹן׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּסִ֣פוּ׀ בְּנֵ֣י יִשְׂרָאֵ֗ל לַעֲשׂ֣וֹת הָרַע֮ בְּעֵינֵ֣י יְהוָה֒ וַיַּעַבְד֣וּ אֶת־הַבְּעָלִ֣ים וְאֶת־הָעַשְׁתָּר֡וֹת וְאֶת־אֱלֹהֵ֣י אֲרָם֩ וְאֶת־אֱלֹהֵ֨י צִיד֜וֹן וְאֵ֣ת׀ אֱלֹהֵ֣י מוֹאָ֗ב וְאֵת֙ אֱלֹהֵ֣י בְנֵי־עַמּ֔וֹן וְאֵ֖ת אֱלֹהֵ֣י פְלִשְׁתִּ֑ים וַיַּעַזְב֥וּ אֶת־יְהוָ֖ה וְלֹ֥א עֲבָדֽוּהוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּֽחַר־אַ֥ף יְהוָ֖ה בְּיִשְׂרָאֵ֑ל וַֽיִּמְכְּרֵם֙ בְּיַד־פְּלִשְׁתִּ֔ים וּבְיַ֖ד בְּנֵ֥י עַמּֽוֹן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיִּרְעֲצ֤וּ וַיְרֹֽצְצוּ֙ אֶת־בְּנֵ֣י יִשְׂרָאֵ֔ל בַּשָּׁנָ֖ה הַהִ֑יא שְׁמֹנֶ֨ה עֶשְׂרֵ֜ה שָׁנָ֗ה אֶֽת־כָּל־בְּנֵ֤י יִשְׂרָאֵל֙ אֲשֶׁר֙ בְּעֵ֣בֶר הַיַּרְדֵּ֔ן בְּאֶ֥רֶץ הָאֱמֹרִ֖י אֲשֶׁ֥ר בַּגִּלְעָֽד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּעַבְר֤וּ בְנֵֽי־עַמּוֹן֙ אֶת־הַיַּרְדֵּ֔ן לְהִלָּחֵ֛ם גַּם־בִּיהוּדָ֥ה וּבְבִנְיָמִ֖ין וּבְבֵ֣ית אֶפְרָ֑יִם וַתֵּ֥צֶר לְיִשְׂרָאֵ֖ל מְאֹֽד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיִּזְעֲקוּ֙ בְּנֵ֣י יִשְׂרָאֵ֔ל אֶל־יְהוָ֖ה לֵאמֹ֑ר חָטָ֣אנוּ לָ֔ךְ וְכִ֤י עָזַ֙בְנוּ֙ אֶת־אֱלֹהֵ֔ינוּ וַֽנַּעֲבֹ֖ד אֶת־הַבְּעָלִֽים׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַ֥יֹּאמֶר יְהוָ֖ה אֶל־בְּנֵ֣י יִשְׂרָאֵ֑ל הֲלֹ֤א מִמִּצְרַ֙יִם֙ וּמִן־הָ֣אֱמֹרִ֔י וּמִן־בְּנֵ֥י עַמּ֖וֹן וּמִן־פְּלִשְׁתִּֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְצִידוֹנִ֤ים וַֽעֲמָלֵק֙ וּמָע֔וֹן לָחֲצ֖וּ אֶתְכֶ֑ם וַתִּצְעֲק֣וּ אֵלַ֔י וָאוֹשִׁ֥יעָה אֶתְכֶ֖ם מִיָּדָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאַתֶּם֙ עֲזַבְתֶּ֣ם אוֹתִ֔י וַתַּעַבְד֖וּ אֱלֹהִ֣ים אֲחֵרִ֑ים לָכֵ֥ן לֹֽא־אוֹסִ֖יף לְהוֹשִׁ֥יעַ אֶתְכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לְכ֗וּ וְזַֽעֲקוּ֙ אֶל־הָ֣אֱלֹהִ֔ים אֲשֶׁ֥ר בְּחַרְתֶּ֖ם בָּ֑ם הֵ֛מָּה יוֹשִׁ֥יעוּ לָכֶ֖ם בְּעֵ֥ת צָרַתְכֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּאמְר֨וּ בְנֵי־יִשְׂרָאֵ֤ל אֶל־יְהוָה֙ חָטָ֔אנוּ עֲשֵׂה־אַתָּ֣ה לָ֔נוּ כְּכָל־הַטּ֖וֹב בְּעֵינֶ֑יךָ אַ֛ךְ הַצִּילֵ֥נוּ נָ֖א הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּסִ֜ירוּ אֶת־אֱלֹהֵ֤י הַנֵּכָר֙ מִקִּרְבָּ֔ם וַיַּעַבְד֖וּ אֶת־יְהוָ֑ה וַתִּקְצַ֥ר נַפְשׁ֖וֹ בַּעֲמַ֥ל יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּצָּֽעֲקוּ֙ בְּנֵ֣י עַמּ֔וֹן וַֽיַּחֲנ֖וּ בַּגִּלְעָ֑ד וַיֵּאָֽסְפוּ֙ בְּנֵ֣י יִשְׂרָאֵ֔ל וַֽיַּחֲנ֖וּ בַּמִּצְפָּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּאמְר֨וּ הָעָ֜ם שָׂרֵ֤י גִלְעָד֙ אִ֣ישׁ אֶל־רֵעֵ֔הוּ מִ֣י הָאִ֔ישׁ אֲשֶׁ֣ר יָחֵ֔ל לְהִלָּחֵ֖ם בִּבְנֵ֣י עַמּ֑וֹן יִֽהְיֶ֣ה לְרֹ֔אשׁ לְכֹ֖ל יֹשְׁבֵ֥י גִלְעָֽד׃ פ</P>
</TD>
<TD WIDTH="50%">
<P>1&nbsp;wayy&#257;q&#257;m &#8217;<sup>a</sup>&#x1E25;&#259;r&ecirc; &#8217;&#259;&#x1E07;&icirc;mele&#x1E35;&#601; l&#601;hw&#333;&#353;&icirc;&#8216;a &#8217;e&#x1E6F;-yi&#347;&#601;r&#257;&#8217;&#275;l tw&#333;l&#257;&#8216; ben-p&ucirc;&#8217;&acirc; ben-dw&#333;&#x1E0F;w&#333; &#8217;&icirc;&#353; yi&#347;&#347;&#257;s&#x1E35;&#257;r w&#601;h&ucirc;&#8217;-y&#333;&#353;&#275;&#x1E07; b&#601;&#353;&#257;m&icirc;r b&#601;har &#8217;ef&#601;r&#257;yim: </P>
<P>2&nbsp;wayyi&#353;&#601;p&#333;&#x1E6D; &#8217;e&#x1E6F;-yi&#347;&#601;r&#257;&#8217;&#275;l &#8216;e&#347;&#601;r&icirc;m w&#601;&#353;&#257;l&#333;&#353; &#353;&#257;n&acirc; wayy&#257;m&#257;&#x1E6F; wayyiqq&#257;&#x1E07;&#275;r b&#601;&#353;&#257;m&icirc;r: f</P>
<P>3&nbsp;wayy&#257;q&#257;m &#8217;<sup>a</sup>&#x1E25;&#259;r&#257;yw y&#257;&#8217;&icirc;r hagil&#601;&#8216;&#257;&#x1E0F;&icirc; wayyi&#353;&#601;p&#333;&#x1E6D; &#8217;e&#x1E6F;-yi&#347;&#601;r&#257;&#8217;&#275;l &#8216;e&#347;&#601;r&icirc;m &ucirc;&#353;&#601;tayim &#353;&#257;n&acirc;: </P>
<P>4&nbsp;way&#601;h&icirc;-lw&#333; &#353;&#601;l&#333;&#353;&icirc;m b&#257;n&icirc;m r&#333;&#x1E35;&#601;&#x1E07;&icirc;m &#8216;al-&#353;&#601;l&#333;&#353;&icirc;m &#8216;&#259;y&#257;r&icirc;m &ucirc;&#353;&#601;l&#333;&#353;&icirc;m &#8216;&#259;y&#257;r&icirc;m l&acirc;em l&acirc;em yiq&#601;r&#601;&#8217;&ucirc;| &#x1E25;a&ucirc;&#333;&#x1E6F; y&#257;&#8217;&icirc;r &#8216;a&#x1E0F; hayyw&#333;m hazzeh &#8217;&#259;&#353;er b&#601;&#8217;ere&#x1E63; hagil&#601;&#8216;&#257;&#x1E0F;: </P>
<P>5&nbsp;wayy&#257;m&#257;&#x1E6F; y&#257;&#8217;&icirc;r wayyiqq&#257;&#x1E07;&#275;r b&#601;q&#257;mw&#333;n: f</P>
<P>6&nbsp;wayy&#333;sif&ucirc;| b&#601;n&ecirc; yi&#347;&#601;r&#257;&#8217;&#275;l l<sup>a</sup>&#8216;&#259;&#347;w&#333;&#x1E6F; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; wayy<sup>a</sup>&#8216;a&#x1E07;&#601;&#x1E0F;&ucirc; &#8217;e&#x1E6F;-hab&#601;&#8216;&#257;l&icirc;m w&#601;&#8217;e&#x1E6F;-h&#257;&#8216;a&#353;&#601;t&#257;rw&#333;&#x1E6F; w&#601;&#8217;e&#x1E6F;-&#8217;&#277;l&#333;h&ecirc; &#8217;&#259;r&#257;m w&#601;&#8217;e&#x1E6F;-&#8217;&#277;l&#333;h&ecirc; &#x1E63;&icirc;&#x1E0F;w&#333;n w&#601;&#8217;&#275;&#x1E6F;| &#8217;&#277;l&#333;h&ecirc; mw&#333;&#8217;&#257;&#x1E07; w&#601;&#8217;&#275;&#x1E6F; &#8217;&#277;l&#333;h&ecirc; &#x1E07;&#601;n&ecirc;-&#8216;ammw&#333;n w&#601;&#8217;&#275;&#x1E6F; &#8217;&#277;l&#333;h&ecirc; f&#601;li&#353;&#601;t&icirc;m wayy<sup>a</sup>&#8216;az&#601;&#x1E07;&ucirc; &#8217;e&#x1E6F;-y&#601;hw&acirc; w&#601;l&#333;&#8217; &#8216;&#259;&#x1E07;&#257;&#x1E0F;&ucirc;h&ucirc;: </P>
<P>7&nbsp;wayyi&#x1E25;ar-&#8217;af y&#601;hw&acirc; b&#601;yi&#347;&#601;r&#257;&#8217;&#275;l wayyim&#601;k&#601;r&#275;m b&#601;ya&#x1E0F;-p&#601;li&#353;&#601;t&icirc;m &ucirc;&#x1E07;&#601;ya&#x1E0F; b&#601;n&ecirc; &#8216;ammw&#333;n: </P>
<P>8&nbsp;wayyir&#601;&#8216;&#259;&#x1E63;&ucirc; way&#601;r&#333;&#x1E63;&#601;&#x1E63;&ucirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l ba&#353;&#353;&#257;n&acirc; hah&icirc;&#8217; &#353;&#601;m&#333;neh &#8216;e&#347;&#601;r&#275;h &#353;&#257;n&acirc; &#8217;e&#x1E6F;-k&#257;l-b&#601;n&ecirc; yi&#347;&#601;r&#257;&#8217;&#275;l &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n b&#601;&#8217;ere&#x1E63; h&#257;&#8217;&#277;m&#333;r&icirc; &#8217;&#259;&#353;er bagil&#601;&#8216;&#257;&#x1E0F;: </P>
<P>9&nbsp;wayy<sup>a</sup>&#8216;a&#x1E07;&#601;r&ucirc; &#x1E07;&#601;n&ecirc;-&#8216;ammw&#333;n &#8217;e&#x1E6F;-hayyar&#601;d&#275;n l&#601;hill&#257;&#x1E25;&#275;m gam-b&icirc;h&ucirc;&#x1E0F;&acirc; &ucirc;&#x1E07;&#601;&#x1E07;in&#601;y&#257;m&icirc;n &ucirc;&#x1E07;&#601;&#x1E07;&ecirc;&#x1E6F; &#8217;ef&#601;r&#257;yim wat&#275;&#x1E63;er l&#601;yi&#347;&#601;r&#257;&#8217;&#275;l m&#601;&#8217;&#333;&#x1E0F;: </P>
<P>10&nbsp;wayyiz&#601;&#8216;&#259;q&ucirc; b&#601;n&ecirc; yi&#347;&#601;r&#257;&#8217;&#275;l &#8217;el-y&#601;hw&acirc; l&#275;&#8217;m&#333;r &#x1E25;&#257;&#x1E6D;&#257;&#8217;n&ucirc; l&#257;&#x1E35;&#601; w&#601;&#x1E35;&icirc; &#8216;&#257;za&#x1E07;&#601;n&ucirc; &#8217;e&#x1E6F;-&#8217;&#277;l&#333;h&ecirc;n&ucirc; wann<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-hab&#601;&#8216;&#257;l&icirc;m: f</P>
<P>11&nbsp;wayy&#333;&#8217;mer y&#601;hw&acirc; &#8217;el-b&#601;n&ecirc; yi&#347;&#601;r&#257;&#8217;&#275;l h&#259;l&#333;&#8217; mimmi&#x1E63;&#601;rayim &ucirc;min-h&#257;&#8217;&#277;m&#333;r&icirc; &ucirc;min-b&#601;n&ecirc; &#8216;ammw&#333;n &ucirc;min-p&#601;li&#353;&#601;t&icirc;m: </P>
<P>12&nbsp;w&#601;&#x1E63;&icirc;&#x1E0F;w&#333;n&icirc;m w<sup>a</sup>&#8216;&#259;m&#257;l&#275;q &ucirc;m&#257;&#8216;w&#333;n l&#257;&#x1E25;&#259;&#x1E63;&ucirc; &#8217;e&#x1E6F;&#601;&#x1E35;em wati&#x1E63;&#601;&#8216;&#259;q&ucirc; &#8217;&#275;lay w&#257;&#8217;w&#333;&#353;&icirc;&#8216;&acirc; &#8217;e&#x1E6F;&#601;&#x1E35;em m&icirc;y&#257;&#x1E0F;&#257;m: </P>
<P>13&nbsp;w&#601;&#8217;atem &#8216;&#259;za&#x1E07;&#601;tem &#8217;w&#333;&#x1E6F;&icirc; wat<sup>a</sup>&#8216;a&#x1E07;&#601;&#x1E0F;&ucirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m l&#257;&#x1E35;&#275;n l&#333;&#8217;-&#8217;w&#333;s&icirc;f l&#601;hw&#333;&#353;&icirc;&#8216;a &#8217;e&#x1E6F;&#601;&#x1E35;em: </P>
<P>14&nbsp;l&#601;&#x1E35;&ucirc; w&#601;z<sup>a</sup>&#8216;&#259;q&ucirc; &#8217;el-h&#257;&#8217;&#277;l&#333;h&icirc;m &#8217;&#259;&#353;er b&#601;&#x1E25;ar&#601;tem b&#257;m h&#275;mm&acirc; yw&#333;&#353;&icirc;&#8216;&ucirc; l&#257;&#x1E35;em b&#601;&#8216;&#275;&#x1E6F; &#x1E63;&#257;ra&#x1E6F;&#601;&#x1E35;em: </P>
<P>15&nbsp;wayy&#333;&#8217;m&#601;r&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;el-y&#601;hw&acirc; &#x1E25;&#257;&#x1E6D;&#257;&#8217;n&ucirc; &#8216;&#259;&#347;&#275;h-&#8217;at&acirc; l&#257;n&ucirc; k&#601;&#x1E35;&#257;l-ha&#x1E6D;&#x1E6D;w&#333;&#x1E07; b&#601;&#8216;&ecirc;ney&#x1E35;&#257; &#8217;a&#x1E35;&#601; ha&#x1E63;&#x1E63;&icirc;l&#275;n&ucirc; n&#257;&#8217; hayyw&#333;m hazzeh: </P>
<P>16&nbsp;wayy&#257;s&icirc;r&ucirc; &#8217;e&#x1E6F;-&#8217;&#277;l&#333;h&ecirc; hann&#275;&#x1E35;&#257;r miqqir&#601;b&#257;m wayy<sup>a</sup>&#8216;a&#x1E07;&#601;&#x1E0F;&ucirc; &#8217;e&#x1E6F;-y&#601;hw&acirc; watiq&#601;&#x1E63;ar naf&#601;&#353;w&#333; b<sup>a</sup>&#8216;&#259;mal yi&#347;&#601;r&#257;&#8217;&#275;l: f</P>
<P>17&nbsp;wayyi&#x1E63;&#x1E63;&#257;&#8216;&#259;q&ucirc; b&#601;n&ecirc; &#8216;ammw&#333;n wayy<sup>a</sup>&#x1E25;&#259;n&ucirc; bagil&#601;&#8216;&#257;&#x1E0F; wayy&#275;&#8217;&#257;s&#601;f&ucirc; b&#601;n&ecirc; yi&#347;&#601;r&#257;&#8217;&#275;l wayy<sup>a</sup>&#x1E25;&#259;n&ucirc; bammi&#x1E63;&#601;p&acirc;: </P>
<P>18&nbsp;wayy&#333;&#8217;m&#601;r&ucirc; h&#257;&#8216;&#257;m &#347;&#257;r&ecirc; &#x1E21;il&#601;&#8216;&#257;&#x1E0F; &#8217;&icirc;&#353; &#8217;el-r&#275;&#8216;&#275;h&ucirc; m&icirc; h&#257;&#8217;&icirc;&#353; &#8217;&#259;&#353;er y&#257;&#x1E25;&#275;l l&#601;hill&#257;&#x1E25;&#275;m bi&#x1E07;&#601;n&ecirc; &#8216;ammw&#333;n yih&#601;yeh l&#601;r&#333;&#8217;&#353; l&#601;&#x1E35;&#333;l y&#333;&#353;&#601;&#x1E07;&ecirc; &#x1E21;il&#601;&#8216;&#257;&#x1E0F;: f</P>
</TD>
</TABLE>
<P><HR>
<CENTER>
<A HREF="jdg011.htm">Next: Judges (Shoftim) Chapter 11</A></CENTER>
</BODY>
</HTML>
