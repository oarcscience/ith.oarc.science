[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo004)  [KJV](../kjv/exo004)  [Sep](../sep/exo004.md) 
[Vul](../vul/exo004.md)   
  
[Exodus (Shemot) Index](exo.md)  
  [Previous](exo003)  [Next](exo005.md) 

------------------------------------------------------------------------

### Tanach (Hebrew): Exodus (Shemot) Chapter 4

‎<span id="001">1</span> ‏וַיַּ֤עַן מֹשֶׁה֙ וַיֹּ֔אמֶר וְהֵן֙
לֹֽא־יַאֲמִ֣ינוּ לִ֔י וְלֹ֥א יִשְׁמְע֖וּ בְּקֹלִ֑י כִּ֣י יֹֽאמְר֔וּ
לֹֽא־נִרְאָ֥ה אֵלֶ֖יךָ יְהוָֽה׃

‎<span id="002">2</span> ‏וַיֹּ֧אמֶר אֵלָ֛יו יְהוָ֖ה מזה מַה־
זֶּ֣ה<sup>a</sup> בְיָדֶ֑ךָ וַיֹּ֖אמֶר מַטֶּֽה׃

‎<span id="003">3</span> ‏וַיֹּ֙אמֶר֙ הַשְׁלִיכֵ֣הוּ אַ֔רְצָה
וַיַּשְׁלִיכֵ֥הוּ אַ֖רְצָה וַיְהִ֣י לְנָחָ֑שׁ וַיָּ֥נָס מֹשֶׁ֖ה
מִפָּנָֽיו׃

‎<span id="004">4</span> ‏וַיֹּ֤אמֶר יְהוָה֙ אֶל־מֹשֶׁ֔ה שְׁלַח֙
יָֽדְךָ֔ וֶאֱחֹ֖ז בִּזְנָב֑וֹ וַיִּשְׁלַ֤ח יָדוֹ֙ וַיַּ֣חֲזֶק בּ֔וֹ
וַיְהִ֥י לְמַטֶּ֖ה בְּכַפּֽוֹ׃

‎<span id="005">5</span> ‏לְמַ֣עַן יַאֲמִ֔ינוּ כִּֽי־נִרְאָ֥ה אֵלֶ֛יךָ
יְהוָ֖ה אֱלֹהֵ֣י אֲבֹתָ֑ם אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק
וֵאלֹהֵ֥י יַעֲקֹֽב׃

‎<span id="006">6</span> ‏וַיֹּאמֶר֩ יְהוָ֨ה ל֜וֹ ע֗וֹד הָֽבֵא־נָ֤א
יָֽדְךָ֙ בְּחֵיקֶ֔ךָ וַיָּבֵ֥א יָד֖וֹ בְּחֵיק֑וֹ וַיּ֣וֹצִאָ֔הּ
וְהִנֵּ֥ה יָד֖וֹ מְצֹרַ֥עַת כַּשָּֽׁלֶג׃

‎<span id="007">7</span> ‏וַיֹּ֗אמֶר הָשֵׁ֤ב יָֽדְךָ֙ אֶל־חֵיקֶ֔ךָ
וַיָּ֥שֶׁב יָד֖וֹ אֶל־חֵיק֑וֹ וַיּֽוֹצִאָהּ֙ מֵֽחֵיק֔וֹ וְהִנֵּה־שָׁ֖בָה
כִּבְשָׂרֽוֹ׃

‎<span id="008">8</span> ‏וְהָיָה֙ אִם־לֹ֣א יַאֲמִ֣ינוּ לָ֔ךְ וְלֹ֣א
יִשְׁמְע֔וּ לְקֹ֖ל הָאֹ֣ת הָרִאשׁ֑וֹן וְהֶֽאֱמִ֔ינוּ לְקֹ֖ל הָאֹ֥ת
הָאַחֲרֽוֹן׃

‎<span id="009">9</span> ‏וְהָיָ֡ה אִם־לֹ֣א יַאֲמִ֡ינוּ גַּם֩ לִשְׁנֵ֨י
הָאֹת֜וֹת הָאֵ֗לֶּה וְלֹ֤א יִשְׁמְעוּן֙ לְקֹלֶ֔ךָ וְלָקַחְתָּ֙
מִמֵּימֵ֣י הַיְאֹ֔ר וְשָׁפַכְתָּ֖ הַיַּבָּשָׁ֑ה וְהָי֤וּ הַמַּ֙יִם֙
אֲשֶׁ֣ר תִּקַּ֣ח מִן־הַיְאֹ֔ר וְהָי֥וּ לְדָ֖ם בַּיַּבָּֽשֶׁת׃

‎<span id="010">10</span> ‏וַיֹּ֨אמֶר מֹשֶׁ֣ה אֶל־יְהוָה֮ בִּ֣י אֲדֹנָי֒
לֹא֩ אִ֨ישׁ דְּבָרִ֜ים אָנֹ֗כִי גַּ֤ם מִתְּמוֹל֙ גַּ֣ם מִשִּׁלְשֹׁ֔ם
גַּ֛ם מֵאָ֥ז דַּבֶּרְךָ<sup>1</sup> אֶל־עַבְדֶּ֑ךָ כִּ֧י כְבַד־פֶּ֛ה
וּכְבַ֥ד לָשׁ֖וֹן אָנֹֽכִי׃

‎<span id="011">11</span> ‏וַיֹּ֨אמֶר יְהוָ֜ה אֵלָ֗יו מִ֣י שָׂ֣ם פֶּה֮
לָֽאָדָם֒ א֚וֹ מִֽי־יָשׂ֣וּם אִלֵּ֔ם א֣וֹ חֵרֵ֔שׁ א֥וֹ פִקֵּ֖חַ א֣וֹ
עִוֵּ֑ר הֲלֹ֥א אָנֹכִ֖י יְהוָֽה׃

‎<span id="012">12</span> ‏וְעַתָּ֖ה לֵ֑ךְ וְאָנֹכִי֙ אֶֽהְיֶ֣ה
עִם־פִּ֔יךָ וְהוֹרֵיתִ֖יךָ אֲשֶׁ֥ר תְּדַבֵּֽר׃

‎<span id="013">13</span> ‏וַיֹּ֖אמֶר בִּ֣י אֲדֹנָ֑י שְֽׁלַֽח־נָ֖א
בְּיַד־תִּשְׁלָֽח׃

‎<span id="014">14</span> ‏וַיִּֽחַר־אַ֨ף יְהוָ֜ה בְּמֹשֶׁ֗ה וַיֹּ֙אמֶר֙
הֲלֹ֨א אַהֲרֹ֤ן אָחִ֙יךָ֙ הַלֵּוִ֔י יָדַ֕עְתִּי כִּֽי־דַבֵּ֥ר יְדַבֵּ֖ר
ה֑וּא וְגַ֤ם הִנֵּה־הוּא֙ יֹצֵ֣א לִקְרָאתֶ֔ךָ וְרָאֲךָ֖ וְשָׂמַ֥ח
בְּלִבּֽוֹ׃

‎<span id="015">15</span> ‏וְדִבַּרְתָּ֣ אֵלָ֔יו וְשַׂמְתָּ֥
אֶת־הַדְּבָרִ֖ים בְּפִ֑יו וְאָנֹכִ֗י אֶֽהְיֶ֤ה עִם־פִּ֙יךָ֙
וְעִם־פִּ֔יהוּ וְהוֹרֵיתִ֣י אֶתְכֶ֔ם אֵ֖ת אֲשֶׁ֥ר תַּעֲשֽׂוּן׃

‎<span id="016">16</span> ‏וְדִבֶּר־ה֥וּא לְךָ֖ אֶל־הָעָ֑ם וְהָ֤יָה
הוּא֙ יִֽהְיֶה־לְּךָ֣ לְפֶ֔ה וְאַתָּ֖ה תִּֽהְיֶה־לּ֥וֹ לֵֽאלֹהִֽים׃

‎<span id="017">17</span> ‏וְאֶת־הַמַּטֶּ֥ה הַזֶּ֖ה תִּקַּ֣ח בְּיָדֶ֑ךָ
אֲשֶׁ֥ר תַּעֲשֶׂה־בּ֖וֹ אֶת־הָאֹתֹֽת׃ פ

‎<span id="018">18</span> ‏וַיֵּ֨לֶךְ מֹשֶׁ֜ה וַיָּ֣שָׁב׀ אֶל־יֶ֣תֶר
חֹֽתְנ֗וֹ וַיֹּ֤אמֶר לוֹ֙ אֵ֣לְכָה<sup>1</sup> נָּ֗א וְאָשׁ֙וּבָה֙
אֶל־אַחַ֣י אֲשֶׁר־בְּמִצְרַ֔יִם וְאֶרְאֶ֖ה הַעוֹדָ֣ם חַיִּ֑ים וַיֹּ֧אמֶר
יִתְר֛וֹ לְמֹשֶׁ֖ה לֵ֥ךְ לְשָׁלֽוֹם׃

‎<span id="019">19</span> ‏וַיֹּ֨אמֶר יְהוָ֤ה אֶל־מֹשֶׁה֙ בְּמִדְיָ֔ן
לֵ֖ךְ שֻׁ֣ב מִצְרָ֑יִם כִּי־מֵ֙תוּ֙ כָּל־הָ֣אֲנָשִׁ֔ים הַֽמְבַקְשִׁ֖ים
אֶת־נַפְשֶֽׁךָ׃

‎<span id="020">20</span> ‏וַיִּקַּ֨ח מֹשֶׁ֜ה אֶת־אִשְׁתּ֣וֹ
וְאֶת־בָּנָ֗יו וַיַּרְכִּבֵם֙ עַֽל־הַחֲמֹ֔ר וַיָּ֖שָׁב אַ֣רְצָה
מִצְרָ֑יִם וַיִּקַּ֥ח מֹשֶׁ֛ה אֶת־מַטֵּ֥ה הָאֱלֹהִ֖ים בְּיָדֽוֹ׃

‎<span id="021">21</span> ‏וַיֹּ֣אמֶר יְהוָה֮ אֶל־מֹשֶׁה֒ בְּלֶכְתְּךָ֙
לָשׁ֣וּב מִצְרַ֔יְמָה רְאֵ֗ה כָּל־הַמֹּֽפְתִים֙ אֲשֶׁר־שַׂ֣מְתִּי
בְיָדֶ֔ךָ וַעֲשִׂיתָ֖ם לִפְנֵ֣י פַרְעֹ֑ה וַאֲנִי֙ אֲחַזֵּ֣ק אֶת־לִבּ֔וֹ
וְלֹ֥א יְשַׁלַּ֖ח אֶת־הָעָֽם׃

‎<span id="022">22</span> ‏וְאָמַרְתָּ֖ אֶל־פַּרְעֹ֑ה כֹּ֚ה אָמַ֣ר
יְהוָ֔ה בְּנִ֥י בְכֹרִ֖י יִשְׂרָאֵֽל׃

‎<span id="023">23</span> ‏וָאֹמַ֣ר אֵלֶ֗יךָ שַׁלַּ֤ח אֶת־בְּנִי֙
וְיַֽעַבְדֵ֔נִי וַתְּמָאֵ֖ן לְשַׁלְּח֑וֹ הִנֵּה֙ אָנֹכִ֣י הֹרֵ֔ג
אֶת־בִּנְךָ֖ בְּכֹרֶֽךָ׃

‎<span id="024">24</span> ‏וַיְהִ֥י בַדֶּ֖רֶךְ בַּמָּל֑וֹן
וַיִּפְגְּשֵׁ֣הוּ יְהוָ֔ה וַיְבַקֵּ֖שׁ הֲמִיתֽוֹ׃

‎<span id="025">25</span> ‏וַתִּקַּ֨ח צִפֹּרָ֜ה צֹ֗ר וַתִּכְרֹת֙
אֶת־עָרְלַ֣ת בְּנָ֔הּ וַתַּגַּ֖ע לְרַגְלָ֑יו וַתֹּ֕אמֶר כִּ֧י
חֲתַן־דָּמִ֛ים אַתָּ֖ה לִֽי׃

‎<span id="026">26</span> ‏וַיִּ֖רֶף מִמֶּ֑נּוּ אָ֚ז אָֽמְרָ֔ה חֲתַ֥ן
דָּמִ֖ים לַמּוּלֹֽת׃ פ

‎<span id="027">27</span> ‏וַיֹּ֤אמֶר יְהוָה֙ אֶֽל־אַהֲרֹ֔ן לֵ֛ךְ
לִקְרַ֥את מֹשֶׁ֖ה הַמִּדְבָּ֑רָה וַיֵּ֗לֶךְ וַֽיִּפְגְּשֵׁ֛הוּ בְּהַ֥ר
הָאֱלֹהִ֖ים וַיִּשַּׁק־לֽוֹ׃

‎<span id="028">28</span> ‏וַיַּגֵּ֤ד מֹשֶׁה֙ לְאַֽהֲרֹ֔ן אֵ֛ת
כָּל־דִּבְרֵ֥י יְהוָ֖ה אֲשֶׁ֣ר שְׁלָח֑וֹ וְאֵ֥ת כָּל־הָאֹתֹ֖ת אֲשֶׁ֥ר
צִוָּֽהוּ׃

‎<span id="029">29</span> ‏וַיֵּ֥לֶךְ מֹשֶׁ֖ה וְאַהֲרֹ֑ן וַיַּ֣אַסְפ֔וּ
אֶת־כָּל־זִקְנֵ֖י בְּנֵ֥י יִשְׂרָאֵֽל׃

‎<span id="030">30</span> ‏וַיְדַבֵּ֣ר אַהֲרֹ֔ן אֵ֚ת כָּל־הַדְּבָרִ֔ים
אֲשֶׁר־דִּבֶּ֥ר יְהוָ֖ה אֶל־מֹשֶׁ֑ה וַיַּ֥עַשׂ הָאֹתֹ֖ת לְעֵינֵ֥י
הָעָֽם׃

‎<span id="031">31</span> ‏וַֽיַּאֲמֵ֖ן הָעָ֑ם וַֽיִּשְׁמְע֡וּ
כִּֽי־פָקַ֨ד יְהוָ֜ה אֶת־בְּנֵ֣י יִשְׂרָאֵ֗ל וְכִ֤י רָאָה֙ אֶת־עָנְיָ֔ם
וַֽיִּקְּד֖וּ וַיִּֽשְׁתַּחֲוּֽוּ׃<sup>1</sup>

1 wayy<sup>a</sup>‘an mōšeh wayyō’mer wəhēn lō’-ya’ămînû lî wəlō’
yišəmə‘û bəqōlî kî yō’mərû lō’-nirə’â ’ēleyḵā yəhwâ:

2 wayyō’mer ’ēlāyw yəhwâ mazzeh mah- zzeh<sup>a</sup> ḇəyāḏeḵā wayyō’mer
maṭṭeh:

3 wayyō’mer hašəlîḵēhû ’arəṣâ wayyašəlîḵēhû ’arəṣâ wayəhî lənāḥāš
wayyānās mōšeh mipānāyw:

4 wayyō’mer yəhwâ ’el-mōšeh šəl<sup>a</sup>ḥ yāḏəḵā we’ĕḥōz bizənāḇwō
wayyišəl<sup>a</sup>ḥ yāḏwō wayy<sup>a</sup>ḥăzeq bwō wayəhî ləmaṭṭeh
bəḵapwō:

5 ləm<sup>a</sup>‘an ya’ămînû kî-nirə’â ’ēleyḵā yəhwâ ’ĕlōhê ’ăḇōṯām
’ĕlōhê ’aḇərâām ’ĕlōhê yiṣəḥāq wē’lōhê y<sup>a</sup>‘ăqōḇ:

6 wayyō’mer yəhwâ lwō ‘wōḏ hāḇē’-nā’ yāḏəḵā bəḥêqeḵā wayyāḇē’ yāḏwō
bəḥêqwō wayywōṣi’āh wəhinnēh yāḏwō məṣōr<sup>a</sup>‘aṯ kaššāleḡ:

7 wayyō’mer hāšēḇ yāḏəḵā ’el-ḥêqeḵā wayyāšeḇ yāḏwō ’el-ḥêqwō wayywōṣi’āh
mēḥêqwō wəhinnēh-šāḇâ kiḇəśārwō:

8 wəhāyâ ’im-lō’ ya’ămînû lāḵə wəlō’ yišəmə‘û ləqōl hā’ōṯ hāri’šwōn
wəhe’ĕmînû ləqōl hā’ōṯ hā’<sup>a</sup>ḥărwōn:

9 wəhāyâ ’im-lō’ ya’ămînû gam lišənê hā’ōṯwōṯ hā’ēlleh wəlō’ yišəmə‘ûn
ləqōleḵā wəlāq<sup>a</sup>ḥətā mimmêmê hayə’ōr wəšāfaḵətā hayyabāšâ
wəhāyû hammayim ’ăšer tiqq<sup>a</sup>ḥ min-hayə’ōr wəhāyû ləḏām
bayyabāšeṯ:

10 wayyō’mer mōšeh ’el-yəhwâ bî ’ăḏōnāy lō’ ’îš dəḇārîm ’ānōḵî gam
mitəmwōl gam miššiləšōm gam mē’āz daberəḵā<sup>1</sup> ’el-‘aḇədeḵā kî
ḵəḇaḏ-peh ûḵəḇaḏ lāšwōn ’ānōḵî:

11 wayyō’mer yəhwâ ’ēlāyw mî śām peh lā’āḏām ’wō mî-yāśûm ’illēm ’wō
ḥērēš ’wō fiqqēḥa ’wō ‘iûēr hălō’ ’ānōḵî yəhwâ:

12 wə‘atâ lēḵə wə’ānōḵî ’ehəyeh ‘im-pîḵā wəhwōrêṯîḵā ’ăšer təḏabēr:

13 wayyō’mer bî ’ăḏōnāy šəl<sup>a</sup>ḥ-nā’ bəyaḏ-tišəlāḥ:

14 wayyiḥar-’af yəhwâ bəmōšeh wayyō’mer hălō’ ’ahărōn ’āḥîḵā hallēwî
yāḏ<sup>a</sup>‘ətî kî-ḏabēr yəḏabēr hû’ wəḡam hinnēh-hû’ yōṣē’
liqərā’ṯeḵā wərā’ăḵā wəśām<sup>a</sup>ḥ bəlibwō:

15 wəḏibarətā ’ēlāyw wəśamətā ’eṯ-hadəḇārîm bəfîw wə’ānōḵî ’ehəyeh
‘im-pîḵā wə‘im-pîhû wəhwōrêṯî ’eṯəḵem ’ēṯ ’ăšer t<sup>a</sup>‘ăśûn:

16 wəḏiber-hû’ ləḵā ’el-hā‘ām wəhāyâ hû’ yihəyeh-lləḵā ləfeh wə’atâ
tihəyeh-llwō lē’lōhîm:

17 wə’eṯ-hammaṭṭeh hazzeh tiqq<sup>a</sup>ḥ bəyāḏeḵā ’ăšer
t<sup>a</sup>‘ăśeh-bwō ’eṯ-hā’ōṯōṯ: f

18 wayyēleḵə mōšeh wayyāšāḇ\| ’el-yeṯer ḥōṯənwō wayyō’mer lwō
’ēləḵâ<sup>1</sup> nnā’ wə’āšûḇâ ’el-’<sup>a</sup>ḥay ’ăšer-bəmiṣərayim
wə’erə’eh h<sup>a</sup>‘wōḏām ḥayyîm wayyō’mer yiṯərwō ləmōšeh lēḵə
ləšālwōm:

19 wayyō’mer yəhwâ ’el-mōšeh bəmiḏəyān lēḵə šuḇ miṣərāyim kî-mēṯû
kāl-hā’ănāšîm haməḇaqəšîm ’eṯ-nafəšeḵā:

20 wayyiqq<sup>a</sup>ḥ mōšeh ’eṯ-’išətwō wə’eṯ-bānāyw wayyarəkiḇēm
‘al-h<sup>a</sup>ḥămōr wayyāšāḇ ’arəṣâ miṣərāyim wayyiqq<sup>a</sup>ḥ
mōšeh ’eṯ-maṭṭēh hā’ĕlōhîm bəyāḏwō:

21 wayyō’mer yəhwâ ’el-mōšeh bəleḵətəḵā lāšûḇ miṣərayəmâ rə’ēh
kāl-hammōfəṯîm ’ăšer-śamətî ḇəyāḏeḵā w<sup>a</sup>‘ăśîṯām lifənê farə‘ōh
wa’ănî ’ăḥazzēq ’eṯ-libwō wəlō’ yəšall<sup>a</sup>ḥ ’eṯ-hā‘ām:

22 wə’āmarətā ’el-parə‘ōh kōh ’āmar yəhwâ bənî ḇəḵōrî yiśərā’ēl:

23 wā’ōmar ’ēleyḵā šall<sup>a</sup>ḥ ’eṯ-bənî wəy<sup>a</sup>‘aḇəḏēnî
watəmā’ēn ləšalləḥwō hinnēh ’ānōḵî hōrēḡ ’eṯ-binəḵā bəḵōreḵā:

24 wayəhî ḇadereḵə bammālwōn wayyifəgəšēhû yəhwâ wayəḇaqqēš hămîṯwō:

25 watiqq<sup>a</sup>ḥ ṣipōrâ ṣōr watiḵərōṯ ’eṯ-‘ārəlaṯ bənāh
watag<sup>a</sup>‘ ləraḡəlāyw watō’mer kî ḥăṯan-dāmîm ’atâ lî:

26 wayyiref mimmennû ’āz ’āmərâ ḥăṯan dāmîm lammûlōṯ: f

27 wayyō’mer yəhwâ ’el-’ahărōn lēḵə liqəra’ṯ mōšeh hammiḏəbārâ wayyēleḵə
wayyifəgəšēhû bəhar hā’ĕlōhîm wayyiššaq-lwō:

28 wayyagēḏ mōšeh lə’ahărōn ’ēṯ kāl-diḇərê yəhwâ ’ăšer šəlāḥwō wə’ēṯ
kāl-hā’ōṯōṯ ’ăšer ṣiûâû:

29 wayyēleḵə mōšeh wə’ahărōn wayya’asəfû ’eṯ-kāl-ziqənê bənê yiśərā’ēl:

30 wayəḏabēr ’ahărōn ’ēṯ kāl-hadəḇārîm ’ăšer-diber yəhwâ ’el-mōšeh
wayy<sup>a</sup>‘aś hā’ōṯōṯ lə‘ênê hā‘ām:

31 wayya’ămēn hā‘ām wayyišəmə‘û kî-fāqaḏ yəhwâ ’eṯ-bənê yiśərā’ēl wəḵî
rā’â ’eṯ-‘ānəyām wayyiqqəḏû wayyišət<sup>a</sup>ḥăûû:<sup>1</sup>

------------------------------------------------------------------------

[Next: Exodus (Shemot) Chapter 5](exo005.md)
