[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer026)  [KJV](../kjv/jer026)  [Sep](../sep/jer026.md) 
[Vul](../vul/jer026.md)   
  
[Jeremiah (Yermiyah) Index](jer.md)  
  [Previous](jer025)  [Next](jer027.md) 

------------------------------------------------------------------------

### Tanach (Hebrew): Jeremiah (Yermiyah) Chapter 26

‎<span id="001">1</span> ‏בְּרֵאשִׁ֗ית מַמְלְכ֛וּת יְהוֹיָקִ֥ים
בֶּן־יֹאשִׁיָּ֖הוּ מֶ֣לֶךְ יְהוּדָ֑ה הָיָה֙ הַדָּבָ֣ר הַזֶּ֔ה מֵאֵ֥ת
יְהוָ֖ה לֵאמֹֽר׃

‎<span id="002">2</span> ‏כֹּ֣ה׀ אָמַ֣ר יְהוָ֗ה עֲמֹד֮ בַּחֲצַ֣ר
בֵּית־יְהוָה֒ וְדִבַּרְתָּ֞ עַל־כָּל־עָרֵ֣י יְהוּדָ֗ה הַבָּאִים֙
לְהִשְׁתַּחֲוֹ֣ת בֵּית־יְהוָ֔ה אֵ֚ת כָּל־הַדְּבָרִ֔ים אֲשֶׁ֥ר
צִוִּיתִ֖יךָ לְדַבֵּ֣ר אֲלֵיהֶ֑ם אַל־תִּגְרַ֖ע דָּבָֽר׃

‎<span id="003">3</span> ‏אוּלַ֣י יִשְׁמְע֔וּ וְיָשֻׁ֕בוּ אִ֖ישׁ
מִדַּרְכּ֣וֹ הָרָעָ֑ה וְנִחַמְתִּ֣י אֶל־הָרָעָ֗ה אֲשֶׁ֨ר אָנֹכִ֤י
חֹשֵׁב֙ לַעֲשׂ֣וֹת לָהֶ֔ם מִפְּנֵ֖י רֹ֥עַ מַעַלְלֵיהֶֽם׃

‎<span id="004">4</span> ‏וְאָמַרְתָּ֣ אֲלֵיהֶ֔ם כֹּ֖ה אָמַ֣ר יְהוָ֑ה
אִם־לֹ֤א תִשְׁמְעוּ֙ אֵלַ֔י לָלֶ֙כֶת֙ בְּת֣וֹרָתִ֔י אֲשֶׁ֥ר נָתַ֖תִּי
לִפְנֵיכֶֽם׃

‎<span id="005">5</span> ‏לִשְׁמֹ֗עַ עַל־דִּבְרֵ֨י עֲבָדַ֣י הַנְּבִאִ֔ים
אֲשֶׁ֥ר אָנֹכִ֖י שֹׁלֵ֣חַ אֲלֵיכֶ֑ם וְהַשְׁכֵּ֥ם וְשָׁלֹ֖חַ וְלֹ֥א
שְׁמַעְתֶּֽם׃

‎<span id="006">6</span> ‏וְנָתַתִּ֛י אֶת־הַבַּ֥יִת הַזֶּ֖ה כְּשִׁלֹ֑ה
וְאֶת־הָעִ֤יר הזאתה הַזֹּאת֙ אֶתֵּ֣ן לִקְלָלָ֔ה לְכֹ֖ל גּוֹיֵ֥י
הָאָֽרֶץ׃ ס

‎<span id="007">7</span> ‏וַֽיִּשְׁמְע֛וּ הַכֹּהֲנִ֥ים וְהַנְּבִאִ֖ים
וְכָל־הָעָ֑ם אֶֽת־יִרְמְיָ֔הוּ מְדַבֵּ֛ר אֶת־הַדְּבָרִ֥ים הָאֵ֖לֶּה
בְּבֵ֥ית יְהוָֽה׃

‎<span id="008">8</span> ‏וַיְהִ֣י׀ כְּכַלּ֣וֹת יִרְמְיָ֗הוּ לְדַבֵּר֙
אֵ֣ת כָּל־אֲשֶׁר־צִוָּ֣ה יְהוָ֔ה לְדַבֵּ֖ר אֶל־כָּל־הָעָ֑ם
וַיִּתְפְּשׂ֨וּ אֹת֜וֹ הַכֹּהֲנִ֧ים וְהַנְּבִאִ֛ים וְכָל־הָעָ֥ם לֵאמֹ֖ר
מ֥וֹת תָּמֽוּת׃

‎<span id="009">9</span> ‏מַדּוּעַ֩ נִבֵּ֨יתָ בְשֵׁם־יְהוָ֜ה לֵאמֹ֗ר
כְּשִׁלוֹ֙ יִֽהְיֶה֙ הַבַּ֣יִת הַזֶּ֔ה וְהָעִ֥יר הַזֹּ֛את תֶּחֱרַ֖ב
מֵאֵ֣ין יוֹשֵׁ֑ב וַיִּקָּהֵ֧ל כָּל־הָעָ֛ם אֶֽל־יִרְמְיָ֖הוּ בְּבֵ֥ית
יְהוָֽה׃

‎<span id="010">10</span> ‏וַֽיִּשְׁמְע֣וּ׀ שָׂרֵ֣י יְהוּדָ֗ה אֵ֚ת
הַדְּבָרִ֣ים הָאֵ֔לֶּה וַיַּעֲל֥וּ מִבֵּית־הַמֶּ֖לֶךְ בֵּ֣ית יְהוָ֑ה
וַיֵּֽשְׁב֛וּ בְּפֶ֥תַח שַֽׁעַר־יְהוָ֖ה הֶחָדָֽשׁ׃ ס

‎<span id="011">11</span> ‏וַיֹּ֨אמְר֜וּ הַכֹּהֲנִ֤ים וְהַנְּבִאִים֙
אֶל־הַשָּׂרִ֔ים וְאֶל־כָּל־הָעָ֖ם לֵאמֹ֑ר מִשְׁפַּט־מָ֙וֶת֙ לָאִ֣ישׁ
הַזֶּ֔ה כִּ֤י נִבָּא֙ אֶל־הָעִ֣יר הַזֹּ֔את כַּאֲשֶׁ֥ר שְׁמַעְתֶּ֖ם
בְּאָזְנֵיכֶֽם׃

‎<span id="012">12</span> ‏וַיֹּ֤אמֶר יִרְמְיָ֙הוּ֙ אֶל־כָּל־הַשָּׂרִ֔ים
וְאֶל־כָּל־הָעָ֖ם לֵאמֹ֑ר יְהוָ֣ה שְׁלָחַ֗נִי לְהִנָּבֵ֞א אֶל־הַבַּ֤יִת
הַזֶּה֙ וְאֶל־הָעִ֣יר הַזֹּ֔את אֵ֥ת כָּל־הַדְּבָרִ֖ים אֲשֶׁ֥ר
שְׁמַעְתֶּֽם׃

‎<span id="013">13</span> ‏וְעַתָּ֗ה הֵיטִ֤יבוּ דַרְכֵיכֶם֙
וּמַ֣עַלְלֵיכֶ֔ם וְשִׁמְע֕וּ בְּק֖וֹל יְהוָ֣ה אֱלֹהֵיכֶ֑ם וְיִנָּחֵ֣ם
יְהוָ֔ה אֶל־הָ֣רָעָ֔ה אֲשֶׁ֥ר דִּבֶּ֖ר עֲלֵיכֶֽם׃

‎<span id="014">14</span> ‏וַאֲנִ֖י הִנְנִ֣י בְיֶדְכֶ֑ם עֲשׂוּ־לִ֛י
כַּטּ֥וֹב וְכַיָּשָׁ֖ר בְּעֵינֵיכֶֽם׃

‎<span id="015">15</span> ‏אַ֣ךְ׀ יָדֹ֣עַ תֵּדְע֗וּ כִּ֣י אִם־מְמִתִ֣ים
אַתֶּם֮ אֹתִי֒ כִּי־דָ֣ם נָקִ֗י אַתֶּם֙ נֹתְנִ֣ים עֲלֵיכֶ֔ם
וְאֶל־הָעִ֥יר הַזֹּ֖את וְאֶל־יֹשְׁבֶ֑יהָ כִּ֣י בֶאֱמֶ֗ת שְׁלָחַ֤נִי
יְהוָה֙ עֲלֵיכֶ֔ם לְדַבֵּר֙ בְּאָזְנֵיכֶ֔ם אֵ֥ת כָּל־הַדְּבָרִ֖ים
הָאֵֽלֶּה׃ ס

‎<span id="016">16</span> ‏וַיֹּאמְר֤וּ הַשָּׂרִים֙ וְכָל־הָעָ֔ם
אֶל־הַכֹּהֲנִ֖ים וְאֶל־הַנְּבִיאִ֑ים אֵין־לָאִ֤ישׁ הַזֶּה֙
מִשְׁפַּט־מָ֔וֶת כִּ֗י בְּשֵׁ֛ם יְהוָ֥ה אֱלֹהֵ֖ינוּ דִּבֶּ֥ר אֵלֵֽינוּ׃

‎<span id="017">17</span> ‏וַיָּקֻ֣מוּ אֲנָשִׁ֔ים מִזִּקְנֵ֖י הָאָ֑רֶץ
וַיֹּ֣אמְר֔וּ אֶל־כָּל־קְהַ֥ל הָעָ֖ם לֵאמֹֽר׃

‎<span id="018">18</span> ‏מיכיה מִיכָה֙ הַמּ֣וֹרַשְׁתִּ֔י הָיָ֣ה
נִבָּ֔א בִּימֵ֖י חִזְקִיָּ֣הוּ מֶֽלֶךְ־יְהוּדָ֑ה וַיֹּ֣אמֶר
אֶל־כָּל־עַם֩ יְהוּדָ֨ה לֵאמֹ֜ר כֹּֽה־אָמַ֣ר׀ יְהוָ֣ה צְבָא֗וֹת צִיּ֞וֹן
שָׂדֶ֤ה תֵֽחָרֵשׁ֙ וִירוּשָׁלַ֙יִם֙ עִיִּ֣ים תִּֽהְיֶ֔ה וְהַ֥ר הַבַּ֖יִת
לְבָמ֥וֹת יָֽעַר׃

‎<span id="019">19</span> ‏הֶהָמֵ֣ת הֱ֠מִתֻהוּ חִזְקִיָּ֨הוּ
מֶֽלֶךְ־יְהוּדָ֜ה וְכָל־יְהוּדָ֗ה הֲלֹא֮ יָרֵ֣א אֶת־יְהוָה֒ וַיְחַל֙
אֶת־פְּנֵ֣י יְהוָ֔ה וַיִּנָּ֣חֶם יְהוָ֔ה אֶל־הָרָעָ֖ה אֲשֶׁר־דִּבֶּ֣ר
עֲלֵיהֶ֑ם וַאֲנַ֗חְנוּ עֹשִׂ֛ים רָעָ֥ה גְדוֹלָ֖ה עַל־נַפְשׁוֹתֵֽינוּ׃

‎<span id="020">20</span> ‏וְגַם־אִ֗ישׁ הָיָ֤ה מִתְנַבֵּא֙ בְּשֵׁ֣ם
יְהוָ֔ה אֽוּרִיָּ֙הוּ֙ בֶּֽן־שְׁמַעְיָ֔הוּ מִקִּרְיַ֖ת הַיְּעָרִ֑ים
וַיִּנָּבֵ֞א עַל־הָעִ֤יר הַזֹּאת֙ וְעַל־הָאָ֣רֶץ הַזֹּ֔את כְּכֹ֖ל
דִּבְרֵ֥י יִרְמְיָֽהוּ׃

‎<span id="021">21</span> ‏וַיִּשְׁמַ֣ע הַמֶּֽלֶךְ־יְ֠הוֹיָקִים
וְכָל־גִּבּוֹרָ֤יו וְכָל־הַשָּׂרִים֙ אֶת־דְּבָרָ֔יו וַיְבַקֵּ֥שׁ
הַמֶּ֖לֶךְ הֲמִית֑וֹ וַיִּשְׁמַ֤ע אוּרִיָּ֙הוּ֙ וַיִּרָ֔א וַיִּבְרַ֖ח
וַיָּבֹ֥א מִצְרָֽיִם׃

‎<span id="022">22</span> ‏וַיִּשְׁלַ֞ח הַמֶּ֧לֶךְ יְהוֹיָקִ֛ים
אֲנָשִׁ֖ים מִצְרָ֑יִם אֵ֣ת אֶלְנָתָ֧ן בֶּן־עַכְבּ֛וֹר וַאֲנָשִׁ֥ים
אִתּ֖וֹ אֶל־מִצְרָֽיִם׃

‎<span id="023">23</span> ‏וַיּוֹצִ֨יאוּ אֶת־אוּרִיָּ֜הוּ מִמִּצְרַ֗יִם
וַיְבִאֻ֙הוּ֙ אֶל־הַמֶּ֣לֶךְ יְהוֹיָקִ֔ים וַיַּכֵּ֖הוּ בֶּחָ֑רֶב
וַיַּשְׁלֵךְ֙ אֶת־נִבְלָת֔וֹ אֶל־קִבְרֵ֖י בְּנֵ֥י הָעָֽם׃

‎<span id="024">24</span> ‏אַ֗ךְ יַ֚ד אֲחִיקָ֣ם בֶּן־שָׁפָ֔ן הָיְתָ֖ה
אֶֽת־יִרְמְיָ֑הוּ לְבִלְתִּ֛י תֵּת־אֹת֥וֹ בְיַד־הָעָ֖ם לַהֲמִיתֽוֹ׃ פ

1 bərē’šîṯ mamələḵûṯ yəhwōyāqîm ben-yō’šîyâû meleḵə yəhûḏâ hāyâ hadāḇār
hazzeh mē’ēṯ yəhwâ lē’mōr:

2 kōh\| ’āmar yəhwâ ‘ămōḏ b<sup>a</sup>ḥăṣar bêṯ-yəhwâ wəḏibarətā
‘al-kāl-‘ārê yəhûḏâ habā’îm ləhišət<sup>a</sup>ḥăwōṯ bêṯ-yəhwâ ’ēṯ
kāl-hadəḇārîm ’ăšer ṣiûîṯîḵā ləḏabēr ’ălêhem ’al-tiḡər<sup>a</sup>‘
dāḇār:

3 ’ûlay yišəmə‘û wəyāšuḇû ’îš midarəkwō hārā‘â wəniḥamətî ’el-hārā‘â
’ăšer ’ānōḵî ḥōšēḇ l<sup>a</sup>‘ăśwōṯ lâem mipənê rō‘a
m<sup>a</sup>‘aləlêhem:

4 wə’āmarətā ’ălêhem kōh ’āmar yəhwâ ’im-lō’ ṯišəmə‘û ’ēlay lāleḵeṯ
bəṯwōrāṯî ’ăšer nāṯatî lifənêḵem:

5 lišəmō‘a ‘al-diḇərê ‘ăḇāḏay hannəḇi’îm ’ăšer ’ānōḵî šōlēḥa ’ălêḵem
wəhašəkēm wəšālōḥa wəlō’ šəm<sup>a</sup>‘ətem:

6 wənāṯatî ’eṯ-habayiṯ hazzeh kəšilōh wə’eṯ-hā‘îr hazzō’ṯâ hazzō’ṯ ’etēn
liqəlālâ ləḵōl gwōyê hā’āreṣ: s

7 wayyišəmə‘û hakōhănîm wəhannəḇi’îm wəḵāl-hā‘ām ’eṯ-yirəməyâû məḏabēr
’eṯ-hadəḇārîm hā’ēlleh bəḇêṯ yəhwâ:

8 wayəhî\| kəḵallwōṯ yirəməyâû ləḏabēr ’ēṯ kāl-’ăšer-ṣiûâ yəhwâ ləḏabēr
’el-kāl-hā‘ām wayyiṯəpəśû ’ōṯwō hakōhănîm wəhannəḇi’îm wəḵāl-hā‘ām
lē’mōr mwōṯ tāmûṯ:

9 madû‘a nibêṯā ḇəšēm-yəhwâ lē’mōr kəšilwō yihəyeh habayiṯ hazzeh
wəhā‘îr hazzō’ṯ teḥĕraḇ mē’ên ywōšēḇ wayyiqqâēl kāl-hā‘ām ’el-yirəməyâû
bəḇêṯ yəhwâ:

10 wayyišəmə‘û\| śārê yəhûḏâ ’ēṯ hadəḇārîm hā’ēlleh wayy<sup>a</sup>‘ălû
mibêṯ-hammeleḵə bêṯ yəhwâ wayyēšəḇû bəfeṯ<sup>a</sup>ḥ
š<sup>a</sup>‘ar-yəhwâ heḥāḏāš: s

11 wayyō’mərû hakōhănîm wəhannəḇi’îm ’el-haśśārîm wə’el-kāl-hā‘ām lē’mōr
mišəpaṭ-māweṯ lā’îš hazzeh kî nibā’ ’el-hā‘îr hazzō’ṯ ka’ăšer
šəm<sup>a</sup>‘ətem bə’āzənêḵem:

12 wayyō’mer yirəməyâû ’el-kāl-haśśārîm wə’el-kāl-hā‘ām lē’mōr yəhwâ
šəlāḥanî ləhinnāḇē’ ’el-habayiṯ hazzeh wə’el-hā‘îr hazzō’ṯ ’ēṯ
kāl-hadəḇārîm ’ăšer šəm<sup>a</sup>‘ətem:

13 wə‘atâ hêṭîḇû ḏarəḵêḵem ûm<sup>a</sup>‘aləlêḵem wəšimə‘û bəqwōl yəhwâ
’ĕlōhêḵem wəyinnāḥēm yəhwâ ’el-hārā‘â ’ăšer diber ‘ălêḵem:

14 wa’ănî hinənî ḇəyeḏəḵem ‘ăśû-lî kaṭṭwōḇ wəḵayyāšār bə‘ênêḵem:

15 ’aḵə\| yāḏō‘a tēḏə‘û kî ’im-məmiṯîm ’atem ’ōṯî kî-ḏām nāqî ’atem
nōṯənîm ‘ălêḵem wə’el-hā‘îr hazzō’ṯ wə’el-yōšəḇeyhā kî ḇe’ĕmeṯ šəlāḥanî
yəhwâ ‘ălêḵem ləḏabēr bə’āzənêḵem ’ēṯ kāl-hadəḇārîm hā’ēlleh: s

16 wayyō’mərû haśśārîm wəḵāl-hā‘ām ’el-hakōhănîm wə’el-hannəḇî’îm
’ên-lā’îš hazzeh mišəpaṭ-māweṯ kî bəšēm yəhwâ ’ĕlōhênû diber ’ēlênû:

17 wayyāqumû ’ănāšîm mizziqənê hā’āreṣ wayyō’mərû ’el-kāl-qəhal hā‘ām
lē’mōr:

18 mîḵāyâ mîḵâ hammwōrašətî hāyâ nibā’ bîmê ḥizəqîyâû meleḵə-yəhûḏâ
wayyō’mer ’el-kāl-‘am yəhûḏâ lē’mōr kōh-’āmar\| yəhwâ ṣəḇā’wōṯ ṣîywōn
śāḏeh ṯēḥārēš wîrûšālayim ‘îyîm tihəyeh wəhar habayiṯ ləḇāmwōṯ yā‘ar:

19 hehāmēṯ hĕmiṯuhû ḥizəqîyâû meleḵə-yəhûḏâ wəḵāl-yəhûḏâ hălō’ yārē’
’eṯ-yəhwâ wayəḥal ’eṯ-pənê yəhwâ wayyinnāḥem yəhwâ ’el-hārā‘â
’ăšer-diber ‘ălêhem wa’ăn<sup>a</sup>ḥənû ‘ōśîm rā‘â ḡəḏwōlâ
‘al-nafəšwōṯênû:

20 wəḡam-’îš hāyâ miṯənabē’ bəšēm yəhwâ ’ûrîyâû ben-šəm<sup>a</sup>‘əyâû
miqqirəyaṯ hayyə‘ārîm wayyinnāḇē’ ‘al-hā‘îr hazzō’ṯ wə‘al-hā’āreṣ
hazzō’ṯ kəḵōl diḇərê yirəməyâû:

21 wayyišəm<sup>a</sup>‘ hammeleḵə-yəhwōyāqîm wəḵāl-gibwōrāyw
wəḵāl-haśśārîm ’eṯ-dəḇārāyw wayəḇaqqēš hammeleḵə hămîṯwō
wayyišəm<sup>a</sup>‘ ’ûrîyâû wayyirā’ wayyiḇər<sup>a</sup>ḥ wayyāḇō’
miṣərāyim:

22 wayyišəl<sup>a</sup>ḥ hammeleḵə yəhwōyāqîm ’ănāšîm miṣərāyim ’ēṯ
’elənāṯān ben-‘aḵəbwōr wa’ănāšîm ’itwō ’el-miṣərāyim:

23 wayywōṣî’û ’eṯ-’ûrîyâû mimmiṣərayim wayəḇi’uhû ’el-hammeleḵə
yəhwōyāqîm wayyakēhû beḥāreḇ wayyašəlēḵə ’eṯ-niḇəlāṯwō ’el-qiḇərê bənê
hā‘ām:

24 ’aḵə yaḏ ’ăḥîqām ben-šāfān hāyəṯâ ’eṯ-yirəməyâû ləḇilətî tēṯ-’ōṯwō
ḇəyaḏ-hā‘ām lahămîṯwō: f

------------------------------------------------------------------------

[Next: Jeremiah (Yermiyah) Chapter 27](jer027.md)
