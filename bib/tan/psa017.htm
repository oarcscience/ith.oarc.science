<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa017.htm">Polyglot</A>&nbsp;
<A HREF="../kjv/psa017.htm">KJV</A>&nbsp;
<A HREF="../sep/psa017.htm">Sep</A>&nbsp;
<A HREF="../vul/psa017.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa016.htm">Previous</A>&nbsp;
<A HREF="psa018.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;תְּפִלָּ֗ה לְדָ֫וִ֥ד שִׁמְעָ֤ה יְהוָ֨ה׀ צֶ֗דֶק הַקְשִׁ֥יבָה רִנָּתִ֗י הַאֲזִ֥ינָה תְפִלָּתִ֑י בְּ֝לֹ֗א שִׂפְתֵ֥י מִרְמָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;מִ֭לְּפָנֶיךָ מִשְׁפָּטִ֣י יֵצֵ֑א עֵ֝ינֶ֗יךָ תֶּחֱזֶ֥ינָה מֵישָׁרִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בָּ֘חַ֤נְתָּ לִבִּ֨י׀ פָּ֘קַ֤דְתָּ לַּ֗יְלָה צְרַפְתַּ֥נִי בַל־תִּמְצָ֑א זַ֝מֹּתִ֗י בַּל־יַעֲבָר־פִּֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לִפְעֻלּ֣וֹת אָ֭דָם בִּדְבַ֣ר שְׂפָתֶ֑יךָ אֲנִ֥י שָׁ֝מַ֗רְתִּי אָרְח֥וֹת פָּרִֽיץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;תָּמֹ֣ךְ אֲ֭שֻׁרַי בְּמַעְגְּלוֹתֶ֑יךָ בַּל־נָמ֥וֹטּוּ<font color="red"><sup>3</font></sup> פְעָמָֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֲנִֽי־קְרָאתִ֣יךָ כִֽי־תַעֲנֵ֣נִי אֵ֑ל הַֽט־אָזְנְךָ֥ לִ֝֗י שְׁמַ֣ע אִמְרָתִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הַפְלֵ֣ה חֲ֭סָדֶיךָ מוֹשִׁ֣יעַ חוֹסִ֑ים מִ֝מִּתְקוֹמְמִ֗ים בִּֽימִינֶֽךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;שָׁ֭מְרֵנִי כְּאִישׁ֣וֹן בַּת־עָ֑יִן בְּצֵ֥ל כְּ֝נָפֶ֗יךָ תַּסְתִּירֵֽנִי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מִפְּנֵ֣י רְ֭שָׁעִים ז֣וּ שַׁדּ֑וּנִי אֹיְבַ֥י בְּ֝נֶ֗פֶשׁ יַקִּ֥יפוּ עָלָֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;חֶלְבָּ֥מוֹ סָּגְר֑וּ פִּ֝֗ימוֹ דִּבְּר֥וּ בְגֵאֽוּת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אַ֭שֻּׁרֵינוּ עַתָּ֣ה <font color="brown">סבבוני</font> <font color="blue">סְבָב֑וּנוּ</font> עֵינֵיהֶ֥ם יָ֝שִׁ֗יתוּ לִנְט֥וֹת בָּאָֽרֶץ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;דִּמְיֹנ֗וֹ כְּ֭אַרְיֵה יִכְס֣וֹף לִטְר֑וֹף וְ֝כִכְפִ֗יר יֹשֵׁ֥ב בְּמִסְתָּרִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;קוּמָ֤ה יְהוָ֗ה קַדְּמָ֣ה פָ֭נָיו הַכְרִיעֵ֑הוּ פַּלְּטָ֥ה נַ֝פְשִׁ֗י מֵרָשָׁ֥ע חַרְבֶּֽךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִֽמְתִ֥ים יָדְךָ֨׀ יְהוָ֡ה מִֽמְתִ֬ים מֵחֶ֗לֶד חֶלְקָ֥ם בַּֽחַיִּים֮ <font color="brown">וצפינך</font> <font color="blue">וּֽצְפוּנְךָ֮</font> תְּמַלֵּ֪א בִ֫טְנָ֥ם יִשְׂבְּע֥וּ בָנִ֑ים וְהִנִּ֥יחוּ יִ֝תְרָ֗ם לְעוֹלְלֵיהֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲנִ֗י בְּ֭צֶדֶק אֶחֱזֶ֣ה פָנֶ֑יךָ אֶשְׂבְּעָ֥ה בְ֝הָקִ֗יץ תְּמוּנָתֶֽךָ׃ </P>
</TD>
<TD WIDTH="50%">
<P>1&nbsp;t&#601;fill&acirc; l&#601;&#x1E0F;&#257;wi&#x1E0F; &#353;im&#601;&#8216;&acirc; y&#601;hw&acirc;| &#x1E63;e&#x1E0F;eq haq&#601;&#353;&icirc;&#x1E07;&acirc; rinn&#257;&#x1E6F;&icirc; ha&#8217;&#259;z&icirc;n&acirc; &#x1E6F;&#601;fill&#257;&#x1E6F;&icirc; b&#601;l&#333;&#8217; &#347;if&#601;&#x1E6F;&ecirc; mir&#601;m&acirc;: </P>
<P>2&nbsp;mill&#601;f&#257;ney&#x1E35;&#257; mi&#353;&#601;p&#257;&#x1E6D;&icirc; y&#275;&#x1E63;&#275;&#8217; &#8216;&ecirc;ney&#x1E35;&#257; te&#x1E25;&#277;zeyn&acirc; m&ecirc;&#353;&#257;r&icirc;m: </P>
<P>3&nbsp;b&#257;&#x1E25;an&#601;t&#257; lib&icirc;| p&#257;qa&#x1E0F;&#601;t&#257; llay&#601;l&acirc; &#x1E63;&#601;raf&#601;tan&icirc; &#x1E07;al-tim&#601;&#x1E63;&#257;&#8217; zamm&#333;&#x1E6F;&icirc; bal-y<sup>a</sup>&#8216;&#259;&#x1E07;&#257;r-p&icirc;: </P>
<P>4&nbsp;lif&#601;&#8216;ullw&#333;&#x1E6F; &#8217;&#257;&#x1E0F;&#257;m bi&#x1E0F;&#601;&#x1E07;ar &#347;&#601;f&#257;&#x1E6F;ey&#x1E35;&#257; &#8217;&#259;n&icirc; &#353;&#257;mar&#601;t&icirc; &#8217;&#257;r&#601;&#x1E25;w&#333;&#x1E6F; p&#257;r&icirc;&#x1E63;: </P>
<P>5&nbsp;t&#257;m&#333;&#x1E35;&#601; &#8217;&#259;&#353;uray b&#601;m<sup>a</sup>&#8216;&#601;g&#601;lw&#333;&#x1E6F;ey&#x1E35;&#257; bal-n&#257;mw&#333;&#x1E6D;&#x1E6D;&ucirc;<font color="red"><sup>3</font></sup> f&#601;&#8216;&#257;m&#257;y: </P>
<P>6&nbsp;&#8217;&#259;n&icirc;-q&#601;r&#257;&#8217;&#x1E6F;&icirc;&#x1E35;&#257; &#x1E35;&icirc;-&#x1E6F;<sup>a</sup>&#8216;&#259;n&#275;n&icirc; &#8217;&#275;l ha&#x1E6D;-&#8217;&#257;z&#601;n&#601;&#x1E35;&#257; l&icirc; &#353;&#601;m<sup>a</sup>&#8216; &#8217;im&#601;r&#257;&#x1E6F;&icirc;: </P>
<P>7&nbsp;haf&#601;l&#275;h &#x1E25;&#259;s&#257;&#x1E0F;ey&#x1E35;&#257; mw&#333;&#353;&icirc;&#8216;a &#x1E25;w&#333;s&icirc;m mimmi&#x1E6F;&#601;qw&#333;m&#601;m&icirc;m b&icirc;m&icirc;ne&#x1E35;&#257;: </P>
<P>8&nbsp;&#353;&#257;m&#601;r&#275;n&icirc; k&#601;&#8217;&icirc;&#353;w&#333;n ba&#x1E6F;-&#8216;&#257;yin b&#601;&#x1E63;&#275;l k&#601;n&#257;fey&#x1E35;&#257; tas&#601;t&icirc;r&#275;n&icirc;: </P>
<P>9&nbsp;mip&#601;n&ecirc; r&#601;&#353;&#257;&#8216;&icirc;m z&ucirc; &#353;ad&ucirc;n&icirc; &#8217;&#333;y&#601;&#x1E07;ay b&#601;nefe&#353; yaqq&icirc;f&ucirc; &#8216;&#257;l&#257;y: </P>
<P>10&nbsp;&#x1E25;el&#601;b&#257;mw&#333; ss&#257;&#x1E21;&#601;r&ucirc; p&icirc;mw&#333; dib&#601;r&ucirc; &#x1E07;&#601;&#x1E21;&#275;&#8217;&ucirc;&#x1E6F;: </P>
<P>11&nbsp;&#8217;a&#353;&#353;ur&ecirc;n&ucirc; &#8216;at&acirc; <font color="brown">s&#601;&#x1E07;&#257;&#x1E07;&ucirc;n&icirc;</font> <font color="blue">s&#601;&#x1E07;&#257;&#x1E07;&ucirc;n&ucirc;</font> &#8216;&ecirc;n&ecirc;hem y&#257;&#353;&icirc;&#x1E6F;&ucirc; lin&#601;&#x1E6D;w&#333;&#x1E6F; b&#257;&#8217;&#257;re&#x1E63;: </P>
<P>12&nbsp;dim&#601;y&#333;nw&#333; k&#601;&#8217;ar&#601;y&#275;h yi&#x1E35;&#601;sw&#333;f li&#x1E6D;&#601;rw&#333;f w&#601;&#x1E35;i&#x1E35;&#601;f&icirc;r y&#333;&#353;&#275;&#x1E07; b&#601;mis&#601;t&#257;r&icirc;m: </P>
<P>13&nbsp;q&ucirc;m&acirc; y&#601;hw&acirc; qad&#601;m&acirc; f&#257;n&#257;yw ha&#x1E35;&#601;r&icirc;&#8216;&#275;h&ucirc; pall&#601;&#x1E6D;&acirc; naf&#601;&#353;&icirc; m&#275;r&#257;&#353;&#257;&#8216; &#x1E25;ar&#601;be&#x1E35;&#257;: </P>
<P>14&nbsp;mim&#601;&#x1E6F;&icirc;m y&#257;&#x1E0F;&#601;&#x1E35;&#257;| y&#601;hw&acirc; mim&#601;&#x1E6F;&icirc;m m&#275;&#x1E25;ele&#x1E0F; &#x1E25;el&#601;q&#257;m b<sup>a</sup>&#x1E25;ayy&icirc;m <font color="brown">&ucirc;&#x1E63;&#601;f&icirc;n&#601;&#x1E35;&#257;</font> <font color="blue">&ucirc;&#x1E63;&#601;f&ucirc;n&#601;&#x1E35;&#257;</font> t&#601;mall&#275;&#8217; &#x1E07;i&#x1E6D;&#601;n&#257;m yi&#347;&#601;b&#601;&#8216;&ucirc; &#x1E07;&#257;n&icirc;m w&#601;hinn&icirc;&#x1E25;&ucirc; yi&#x1E6F;&#601;r&#257;m l&#601;&#8216;w&#333;l&#601;l&ecirc;hem: </P>
<P>15&nbsp;&#8217;&#259;n&icirc; b&#601;&#x1E63;e&#x1E0F;eq &#8217;e&#x1E25;&#277;zeh f&#257;ney&#x1E35;&#257; &#8217;e&#347;&#601;b&#601;&#8216;&acirc; &#x1E07;&#601;h&#257;q&icirc;&#x1E63; t&#601;m&ucirc;n&#257;&#x1E6F;e&#x1E35;&#257;: </P>
</TD>
</TABLE>
<P><HR>
<CENTER>
<A HREF="psa018.htm">Next: Psalms (Tehilim) Chapter 18</A></CENTER>
</BODY>
</HTML>
