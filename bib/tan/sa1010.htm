<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1010.htm">Polyglot</A>&nbsp;
<A HREF="../kjv/sa1010.htm">KJV</A>&nbsp;
<A HREF="../sep/sa1010.htm">Sep</A>&nbsp;
<A HREF="../vul/sa1010.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1009.htm">Previous</A>&nbsp;
<A HREF="sa1011.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּקַּ֨ח שְׁמוּאֵ֜ל אֶת־פַּ֥ךְ הַשֶּׁ֛מֶן וַיִּצֹ֥ק עַל־רֹאשׁ֖וֹ וַיִּשָּׁקֵ֑הוּ וַיֹּ֕אמֶר הֲל֗וֹא כִּֽי־מְשָׁחֲךָ֧ יְהוָ֛ה עַל־נַחֲלָת֖וֹ לְנָגִֽיד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּלֶכְתְּךָ֤ הַיּוֹם֙ מֵעִמָּדִ֔י וּמָצָאתָ֩ שְׁנֵ֨י אֲנָשִׁ֜ים עִם־קְבֻרַ֥ת רָחֵ֛ל בִּגְב֥וּל בִּנְיָמִ֖ן בְּצֶלְצַ֑ח וְאָמְר֣וּ אֵלֶ֗יךָ נִמְצְא֤וּ הָאֲתֹנוֹת֙ אֲשֶׁ֣ר הָלַ֣כְתָּ לְבַקֵּ֔שׁ וְהִנֵּ֨ה נָטַ֤שׁ אָבִ֙יךָ֙ אֶת־דִּבְרֵ֣י הָאֲתֹנ֔וֹת וְדָאַ֤ג לָכֶם֙ לֵאמֹ֔ר מָ֥ה אֶעֱשֶׂ֖ה לִבְנִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְחָלַפְתָּ֨ מִשָּׁ֜ם וָהָ֗לְאָה וּבָ֙אתָ֙ עַד־אֵל֣וֹן תָּב֔וֹר וּמְצָא֤וּךָ שָּׁם֙ שְׁלֹשָׁ֣ה אֲנָשִׁ֔ים עֹלִ֥ים אֶל־הָאֱלֹהִ֖ים בֵּֽית־אֵ֑ל אֶחָ֞ד נֹשֵׂ֣א׀ שְׁלֹשָׁ֣ה גְדָיִ֗ים וְאֶחָד֙ נֹשֵׂ֗א שְׁלֹ֙שֶׁת֙ כִּכְּר֣וֹת לֶ֔חֶם וְאֶחָ֥ד נֹשֵׂ֖א נֵֽבֶל־יָֽיִן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשָׁאֲל֥וּ לְךָ֖ לְשָׁל֑וֹם וְנָתְנ֤וּ לְךָ֙ שְׁתֵּי־לֶ֔חֶם וְלָקַחְתָּ֖ מִיָּדָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַ֣חַר כֵּ֗ן תָּבוֹא֙ גִּבְעַ֣ת הָאֱלֹהִ֔ים אֲשֶׁר־שָׁ֖ם נְצִבֵ֣י פְלִשְׁתִּ֑ים וִיהִי֩ כְבֹאֲךָ֨ שָׁ֜ם הָעִ֗יר וּפָגַעְתָּ֞ חֶ֤בֶל נְבִיאִים֙ יֹרְדִ֣ים מֵֽהַבָּמָ֔ה וְלִפְנֵיהֶ֞ם נֵ֤בֶל וְתֹף֙ וְחָלִ֣יל וְכִנּ֔וֹר וְהֵ֖מָּה מִֽתְנַבְּאִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְצָלְחָ֤ה עָלֶ֙יךָ֙ ר֣וּחַ יְהוָ֔ה וְהִתְנַבִּ֖יתָ עִמָּ֑ם וְנֶהְפַּכְתָּ֖ לְאִ֥ישׁ אַחֵֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהָיָ֗ה כִּ֥י <font color="brown">תבאינה</font> <font color="blue">תָבֹ֛אנָה</font> הָאֹת֥וֹת הָאֵ֖לֶּה לָ֑ךְ עֲשֵׂ֤ה לְךָ֙ אֲשֶׁ֣ר תִּמְצָ֣א יָדֶ֔ךָ כִּ֥י הָאֱלֹהִ֖ים עִמָּֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְיָרַדְתָּ֣ לְפָנַי֮ הַגִּלְגָּל֒ וְהִנֵּ֤ה אָֽנֹכִי֙ יֹרֵ֣ד אֵלֶ֔יךָ לְהַעֲל֣וֹת עֹל֔וֹת לִזְבֹּ֖חַ זִבְחֵ֣י שְׁלָמִ֑ים שִׁבְעַ֨ת יָמִ֤ים תּוֹחֵל֙ עַד־בּוֹאִ֣י אֵלֶ֔יךָ וְהוֹדַעְתִּ֣י לְךָ֔ אֵ֖ת אֲשֶׁ֥ר תַּעֲשֶֽׂה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָ֗ה כְּהַפְנֹת֤וֹ שִׁכְמוֹ֙ לָלֶ֙כֶת֙ מֵעִ֣ם שְׁמוּאֵ֔ל וַיַּהֲפָךְ־ל֥וֹ אֱלֹהִ֖ים לֵ֣ב אַחֵ֑ר וַיָּבֹ֛אוּ כָּל־הָאֹת֥וֹת הָאֵ֖לֶּה בַּיּ֥וֹם הַהֽוּא׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיָּבֹ֤אוּ שָׁם֙ הַגִּבְעָ֔תָה וְהִנֵּ֥ה חֶֽבֶל־נְבִאִ֖ים לִקְרָאת֑וֹ וַתִּצְלַ֤ח עָלָיו֙ ר֣וּחַ אֱלֹהִ֔ים וַיִּתְנַבֵּ֖א בְּתוֹכָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֗י כָּל־יֽוֹדְעוֹ֙ מֵאִתְּמ֣וֹל שִׁלְשׁ֔וֹם וַיִּרְא֕וּ וְהִנֵּ֥ה עִם־נְבִאִ֖ים נִבָּ֑א וַיֹּ֨אמֶר הָעָ֜ם אִ֣ישׁ אֶל־רֵעֵ֗הוּ מַה־זֶּה֙ הָיָ֣ה לְבֶן־קִ֔ישׁ הֲגַ֥ם שָׁא֖וּל בַּנְּבִיאִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּ֨עַן אִ֥ישׁ מִשָּׁ֛ם וַיֹּ֖אמֶר וּמִ֣י אֲבִיהֶ֑ם עַל־כֵּן֙ הָיְתָ֣ה לְמָשָׁ֔ל הֲגַ֥ם שָׁא֖וּל בַּנְּבִאִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְכַל֙ מֵֽהִתְנַבּ֔וֹת וַיָּבֹ֖א הַבָּמָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּאמֶר֩ דּ֨וֹד שָׁא֥וּל אֵלָ֛יו וְאֶֽל־נַעֲר֖וֹ אָ֣ן הֲלַכְתֶּ֑ם וַיֹּ֕אמֶר לְבַקֵּשׁ֙ אֶת־הָ֣אֲתֹנ֔וֹת וַנִּרְאֶ֣ה כִי־אַ֔יִן וַנָּב֖וֹא אֶל־שְׁמוּאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֖אמֶר דּ֣וֹד שָׁא֑וּל הַגִּֽידָה־נָּ֣א לִ֔י מָֽה־אָמַ֥ר לָכֶ֖ם שְׁמוּאֵֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֤אמֶר שָׁאוּל֙ אֶל־דּוֹד֔וֹ הַגֵּ֤ד הִגִּיד֙ לָ֔נוּ כִּ֥י נִמְצְא֖וּ הָאֲתֹנ֑וֹת וְאֶת־דְּבַ֤ר הַמְּלוּכָה֙ לֹֽא־הִגִּ֣יד ל֔וֹ אֲשֶׁ֖ר אָמַ֥ר שְׁמוּאֵֽל׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּצְעֵ֤ק שְׁמוּאֵל֙ אֶת־הָעָ֔ם אֶל־יְהוָ֖ה הַמִּצְפָּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֣אמֶר׀ אֶל־בְּנֵ֣י יִשְׂרָאֵ֗ל פכֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל אָנֹכִ֛י הֶעֱלֵ֥יתִי אֶת־יִשְׂרָאֵ֖ל מִמִּצְרָ֑יִם וָאַצִּ֤יל אֶתְכֶם֙ מִיַּ֣ד מִצְרַ֔יִם וּמִיַּד֙ כָּל־הַמַּמְלָכ֔וֹת הַלֹּחֲצִ֖ים אֶתְכֶֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַתֶּ֨ם הַיּ֜וֹם מְאַסְתֶּ֣ם אֶת־אֱלֹהֵיכֶ֗ם אֲשֶׁר־ה֣וּא מוֹשִׁ֣יעַ לָכֶם֮ מִכָּל־רָעוֹתֵיכֶ֣ם וְצָרֹֽתֵיכֶם֒ וַתֹּ֣אמְרוּ ל֔וֹ כִּי־מֶ֖לֶךְ תָּשִׂ֣ים עָלֵ֑ינוּ וְעַתָּ֗ה הִֽתְיַצְּבוּ֙ לִפְנֵ֣י יְהוָ֔ה לְשִׁבְטֵיכֶ֖ם וּלְאַלְפֵיכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּקְרֵ֣ב שְׁמוּאֵ֔ל אֵ֖ת כָּל־שִׁבְטֵ֣י יִשְׂרָאֵ֑ל וַיִּלָּכֵ֖ד שֵׁ֥בֶט בִּנְיָמִֽן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּקְרֵ֞ב אֶת־שֵׁ֤בֶט בִּנְיָמִן֙ <font color="brown">למשפחתו</font> <font color="blue">לְמִשְׁפְּחֹתָ֔יו</font> וַתִּלָּכֵ֖ד מִשְׁפַּ֣חַת הַמַּטְרִ֑י וַיִּלָּכֵד֙ שָׁא֣וּל בֶּן־קִ֔ישׁ וַיְבַקְשֻׁ֖הוּ וְלֹ֥א נִמְצָֽא׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּשְׁאֲלוּ־עוֹד֙ בַּֽיהוָ֔ה הֲבָ֥א ע֖וֹד הֲלֹ֣ם אִ֑ישׁ סוַיֹּ֣אמֶר יְהוָ֔ה הִנֵּה־ה֥וּא נֶחְבָּ֖א אֶל־הַכֵּלִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּרֻ֙צוּ֙ וַיִּקָּחֻ֣הוּ מִשָּׁ֔ם וַיִּתְיַצֵּ֖ב בְּת֣וֹךְ הָעָ֑ם וַיִּגְבַּהּ֙ מִכָּל־הָעָ֔ם מִשִּׁכְמ֖וֹ וָמָֽעְלָה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֨אמֶר שְׁמוּאֵ֜ל אֶל־כָּל־הָעָ֗ם הַרְּאִיתֶם֙ אֲשֶׁ֣ר בָּֽחַר־בּ֣וֹ יְהוָ֔ה כִּ֛י אֵ֥ין כָּמֹ֖הוּ בְּכָל־הָעָ֑ם וַיָּרִ֧עוּ כָל־הָעָ֛ם וַיֹּאמְר֖וּ יְחִ֥י הַמֶּֽלֶךְ׃ פ</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְדַבֵּ֨ר שְׁמוּאֵ֜ל אֶל־הָעָ֗ם אֵ֚ת מִשְׁפַּ֣ט הַמְּלֻכָ֔ה וַיִּכְתֹּ֣ב בַּסֵּ֔פֶר וַיַּנַּ֖ח לִפְנֵ֣י יְהוָ֑ה וַיְשַׁלַּ֧ח שְׁמוּאֵ֛ל אֶת־כָּל־הָעָ֖ם אִ֥ישׁ לְבֵיתֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְגַ֨ם־שָׁא֔וּל הָלַ֥ךְ לְבֵית֖וֹ גִּבְעָ֑תָה וַיֵּלְכ֣וּ עִמּ֔וֹ הַחַ֕יִל אֲשֶׁר־נָגַ֥ע אֱלֹהִ֖ים בְּלִבָּֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּבְנֵ֧י בְלִיַּ֣עַל אָמְר֗וּ מַה־יֹּשִׁעֵ֙נוּ֙ זֶ֔ה וַיִּבְזֻ֕הוּ וְלֹֽא־הֵבִ֥יאוּ ל֖וֹ מִנְחָ֑ה וַיְהִ֖י כְּמַחֲרִֽישׁ׃ פ</P>
</TD>
<TD WIDTH="50%">
<P>1&nbsp;wayyiqq<sup>a</sup>&#x1E25; &#353;&#601;m&ucirc;&#8217;&#275;l &#8217;e&#x1E6F;-pa&#x1E35;&#601; ha&#353;&#353;emen wayyi&#x1E63;&#333;q &#8216;al-r&#333;&#8217;&#353;w&#333; wayyi&#353;&#353;&#257;q&#275;h&ucirc; wayy&#333;&#8217;mer h&#259;lw&#333;&#8217; k&icirc;-m&#601;&#353;&#257;&#x1E25;&#259;&#x1E35;&#257; y&#601;hw&acirc; &#8216;al-n<sup>a</sup>&#x1E25;&#259;l&#257;&#x1E6F;w&#333; l&#601;n&#257;&#x1E21;&icirc;&#x1E0F;: </P>
<P>2&nbsp;b&#601;le&#x1E35;&#601;t&#601;&#x1E35;&#257; hayyw&#333;m m&#275;&#8216;imm&#257;&#x1E0F;&icirc; &ucirc;m&#257;&#x1E63;&#257;&#8217;&#x1E6F;&#257; &#353;&#601;n&ecirc; &#8217;&#259;n&#257;&#353;&icirc;m &#8216;im-q&#601;&#x1E07;ura&#x1E6F; r&#257;&#x1E25;&#275;l bi&#x1E21;&#601;&#x1E07;&ucirc;l bin&#601;y&#257;min b&#601;&#x1E63;el&#601;&#x1E63;<sup>a</sup>&#x1E25; w&#601;&#8217;&#257;m&#601;r&ucirc; &#8217;&#275;ley&#x1E35;&#257; nim&#601;&#x1E63;&#601;&#8217;&ucirc; h&#257;&#8217;&#259;&#x1E6F;&#333;nw&#333;&#x1E6F; &#8217;&#259;&#353;er h&#257;la&#x1E35;&#601;t&#257; l&#601;&#x1E07;aqq&#275;&#353; w&#601;hinn&#275;h n&#257;&#x1E6D;a&#353; &#8217;&#257;&#x1E07;&icirc;&#x1E35;&#257; &#8217;e&#x1E6F;-di&#x1E07;&#601;r&ecirc; h&#257;&#8217;&#259;&#x1E6F;&#333;nw&#333;&#x1E6F; w&#601;&#x1E0F;&#257;&#8217;a&#x1E21; l&#257;&#x1E35;em l&#275;&#8217;m&#333;r m&acirc; &#8217;e&#8216;&#277;&#347;eh li&#x1E07;&#601;n&icirc;: </P>
<P>3&nbsp;w&#601;&#x1E25;&#257;laf&#601;t&#257; mi&#353;&#353;&#257;m w&acirc;&#257;l&#601;&#8217;&acirc; &ucirc;&#x1E07;&#257;&#8217;&#x1E6F;&#257; &#8216;a&#x1E0F;-&#8217;&#275;lw&#333;n t&#257;&#x1E07;w&#333;r &ucirc;m&#601;&#x1E63;&#257;&#8217;&ucirc;&#x1E35;&#257; &#353;&#353;&#257;m &#353;&#601;l&#333;&#353;&acirc; &#8217;&#259;n&#257;&#353;&icirc;m &#8216;&#333;l&icirc;m &#8217;el-h&#257;&#8217;&#277;l&#333;h&icirc;m b&ecirc;&#x1E6F;-&#8217;&#275;l &#8217;e&#x1E25;&#257;&#x1E0F; n&#333;&#347;&#275;&#8217;| &#353;&#601;l&#333;&#353;&acirc; &#x1E21;&#601;&#x1E0F;&#257;y&icirc;m w&#601;&#8217;e&#x1E25;&#257;&#x1E0F; n&#333;&#347;&#275;&#8217; &#353;&#601;l&#333;&#353;e&#x1E6F; kik&#601;rw&#333;&#x1E6F; le&#x1E25;em w&#601;&#8217;e&#x1E25;&#257;&#x1E0F; n&#333;&#347;&#275;&#8217; n&#275;&#x1E07;el-y&#257;yin: </P>
<P>4&nbsp;w&#601;&#353;&#257;&#8217;&#259;l&ucirc; l&#601;&#x1E35;&#257; l&#601;&#353;&#257;lw&#333;m w&#601;n&#257;&#x1E6F;&#601;n&ucirc; l&#601;&#x1E35;&#257; &#353;&#601;t&ecirc;-le&#x1E25;em w&#601;l&#257;q<sup>a</sup>&#x1E25;&#601;t&#257; m&icirc;y&#257;&#x1E0F;&#257;m: </P>
<P>5&nbsp;&#8217;<sup>a</sup>&#x1E25;ar k&#275;n t&#257;&#x1E07;w&#333;&#8217; gi&#x1E07;&#601;&#8216;a&#x1E6F; h&#257;&#8217;&#277;l&#333;h&icirc;m &#8217;&#259;&#353;er-&#353;&#257;m n&#601;&#x1E63;i&#x1E07;&ecirc; f&#601;li&#353;&#601;t&icirc;m w&icirc;h&icirc; &#x1E35;&#601;&#x1E07;&#333;&#8217;&#259;&#x1E35;&#257; &#353;&#257;m h&#257;&#8216;&icirc;r &ucirc;f&#257;&#x1E21;<sup>a</sup>&#8216;&#601;t&#257; &#x1E25;e&#x1E07;el n&#601;&#x1E07;&icirc;&#8217;&icirc;m y&#333;r&#601;&#x1E0F;&icirc;m m&#275;hab&#257;m&acirc; w&#601;lif&#601;n&ecirc;hem n&#275;&#x1E07;el w&#601;&#x1E6F;&#333;f w&#601;&#x1E25;&#257;l&icirc;l w&#601;&#x1E35;innw&#333;r w&#601;h&#275;mm&acirc; mi&#x1E6F;&#601;nab&#601;&#8217;&icirc;m: </P>
<P>6&nbsp;w&#601;&#x1E63;&#257;l&#601;&#x1E25;&acirc; &#8216;&#257;ley&#x1E35;&#257; r&ucirc;&#x1E25;a y&#601;hw&acirc; w&#601;hi&#x1E6F;&#601;nab&icirc;&#x1E6F;&#257; &#8216;imm&#257;m w&#601;neh&#601;pa&#x1E35;&#601;t&#257; l&#601;&#8217;&icirc;&#353; &#8217;<sup>a</sup>&#x1E25;&#275;r: </P>
<P>7&nbsp;w&#601;h&#257;y&acirc; k&icirc; <font color="brown">&#x1E6F;&#601;&#x1E07;&#333;&#8217;eyn&acirc;</font> <font color="blue">&#x1E6F;&#257;&#x1E07;&#333;&#8217;n&acirc;</font> h&#257;&#8217;&#333;&#x1E6F;w&#333;&#x1E6F; h&#257;&#8217;&#275;lleh l&#257;&#x1E35;&#601; &#8216;&#259;&#347;&#275;h l&#601;&#x1E35;&#257; &#8217;&#259;&#353;er tim&#601;&#x1E63;&#257;&#8217; y&#257;&#x1E0F;e&#x1E35;&#257; k&icirc; h&#257;&#8217;&#277;l&#333;h&icirc;m &#8216;imm&#257;&#x1E35;&#601;: </P>
<P>8&nbsp;w&#601;y&#257;ra&#x1E0F;&#601;t&#257; l&#601;f&#257;nay hagil&#601;g&#257;l w&#601;hinn&#275;h &#8217;&#257;n&#333;&#x1E35;&icirc; y&#333;r&#275;&#x1E0F; &#8217;&#275;ley&#x1E35;&#257; l&#601;h<sup>a</sup>&#8216;&#259;lw&#333;&#x1E6F; &#8216;&#333;lw&#333;&#x1E6F; liz&#601;b&#333;&#x1E25;a zi&#x1E07;&#601;&#x1E25;&ecirc; &#353;&#601;l&#257;m&icirc;m &#353;i&#x1E07;&#601;&#8216;a&#x1E6F; y&#257;m&icirc;m tw&#333;&#x1E25;&#275;l &#8216;a&#x1E0F;-bw&#333;&#8217;&icirc; &#8217;&#275;ley&#x1E35;&#257; w&#601;hw&#333;&#x1E0F;<sup>a</sup>&#8216;&#601;t&icirc; l&#601;&#x1E35;&#257; &#8217;&#275;&#x1E6F; &#8217;&#259;&#353;er t<sup>a</sup>&#8216;&#259;&#347;eh: </P>
<P>9&nbsp;w&#601;h&#257;y&acirc; k&#601;haf&#601;n&#333;&#x1E6F;w&#333; &#353;i&#x1E35;&#601;mw&#333; l&#257;le&#x1E35;e&#x1E6F; m&#275;&#8216;im &#353;&#601;m&ucirc;&#8217;&#275;l wayyah&#259;f&#257;&#x1E35;&#601;-lw&#333; &#8217;&#277;l&#333;h&icirc;m l&#275;&#x1E07; &#8217;<sup>a</sup>&#x1E25;&#275;r wayy&#257;&#x1E07;&#333;&#8217;&ucirc; k&#257;l-h&#257;&#8217;&#333;&#x1E6F;w&#333;&#x1E6F; h&#257;&#8217;&#275;lleh bayyw&#333;m hah&ucirc;&#8217;: s</P>
<P>10&nbsp;wayy&#257;&#x1E07;&#333;&#8217;&ucirc; &#353;&#257;m hagi&#x1E07;&#601;&#8216;&#257;&#x1E6F;&acirc; w&#601;hinn&#275;h &#x1E25;e&#x1E07;el-n&#601;&#x1E07;i&#8217;&icirc;m liq&#601;r&#257;&#8217;&#x1E6F;w&#333; wati&#x1E63;&#601;l<sup>a</sup>&#x1E25; &#8216;&#257;l&#257;yw r&ucirc;&#x1E25;a &#8217;&#277;l&#333;h&icirc;m wayyi&#x1E6F;&#601;nab&#275;&#8217; b&#601;&#x1E6F;w&#333;&#x1E35;&#257;m: </P>
<P>11&nbsp;way&#601;h&icirc; k&#257;l-yw&#333;&#x1E0F;&#601;&#8216;w&#333; m&#275;&#8217;it&#601;mw&#333;l &#353;il&#601;&#353;w&#333;m wayyir&#601;&#8217;&ucirc; w&#601;hinn&#275;h &#8216;im-n&#601;&#x1E07;i&#8217;&icirc;m nib&#257;&#8217; wayy&#333;&#8217;mer h&#257;&#8216;&#257;m &#8217;&icirc;&#353; &#8217;el-r&#275;&#8216;&#275;h&ucirc; mah-zzeh h&#257;y&acirc; l&#601;&#x1E07;en-q&icirc;&#353; h&#259;&#x1E21;am &#353;&#257;&#8217;&ucirc;l bann&#601;&#x1E07;&icirc;&#8217;&icirc;m: </P>
<P>12&nbsp;wayy<sup>a</sup>&#8216;an &#8217;&icirc;&#353; mi&#353;&#353;&#257;m wayy&#333;&#8217;mer &ucirc;m&icirc; &#8217;&#259;&#x1E07;&icirc;hem &#8216;al-k&#275;n h&#257;y&#601;&#x1E6F;&acirc; l&#601;m&#257;&#353;&#257;l h&#259;&#x1E21;am &#353;&#257;&#8217;&ucirc;l bann&#601;&#x1E07;i&#8217;&icirc;m: </P>
<P>13&nbsp;way&#601;&#x1E35;al m&#275;hi&#x1E6F;&#601;nabw&#333;&#x1E6F; wayy&#257;&#x1E07;&#333;&#8217; hab&#257;m&acirc;: </P>
<P>14&nbsp;wayy&#333;&#8217;mer dw&#333;&#x1E0F; &#353;&#257;&#8217;&ucirc;l &#8217;&#275;l&#257;yw w&#601;&#8217;el-n<sup>a</sup>&#8216;&#259;rw&#333; &#8217;&#257;n h&#259;la&#x1E35;&#601;tem wayy&#333;&#8217;mer l&#601;&#x1E07;aqq&#275;&#353; &#8217;e&#x1E6F;-h&#257;&#8217;&#259;&#x1E6F;&#333;nw&#333;&#x1E6F; wannir&#601;&#8217;eh &#x1E35;&icirc;-&#8217;ayin wann&#257;&#x1E07;w&#333;&#8217; &#8217;el-&#353;&#601;m&ucirc;&#8217;&#275;l: </P>
<P>15&nbsp;wayy&#333;&#8217;mer dw&#333;&#x1E0F; &#353;&#257;&#8217;&ucirc;l hag&icirc;&#x1E0F;&acirc;-nn&#257;&#8217; l&icirc; m&acirc;-&#8217;&#257;mar l&#257;&#x1E35;em &#353;&#601;m&ucirc;&#8217;&#275;l: </P>
<P>16&nbsp;wayy&#333;&#8217;mer &#353;&#257;&#8217;&ucirc;l &#8217;el-dw&#333;&#x1E0F;w&#333; hag&#275;&#x1E0F; hig&icirc;&#x1E0F; l&#257;n&ucirc; k&icirc; nim&#601;&#x1E63;&#601;&#8217;&ucirc; h&#257;&#8217;&#259;&#x1E6F;&#333;nw&#333;&#x1E6F; w&#601;&#8217;e&#x1E6F;-d&#601;&#x1E07;ar hamm&#601;l&ucirc;&#x1E35;&acirc; l&#333;&#8217;-hig&icirc;&#x1E0F; lw&#333; &#8217;&#259;&#353;er &#8217;&#257;mar &#353;&#601;m&ucirc;&#8217;&#275;l: f</P>
<P>17&nbsp;wayya&#x1E63;&#601;&#8216;&#275;q &#353;&#601;m&ucirc;&#8217;&#275;l &#8217;e&#x1E6F;-h&#257;&#8216;&#257;m &#8217;el-y&#601;hw&acirc; hammi&#x1E63;&#601;p&acirc;: </P>
<P>18&nbsp;wayy&#333;&#8217;mer| &#8217;el-b&#601;n&ecirc; yi&#347;&#601;r&#257;&#8217;&#275;l fk&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#257;n&#333;&#x1E35;&icirc; he&#8216;&#277;l&ecirc;&#x1E6F;&icirc; &#8217;e&#x1E6F;-yi&#347;&#601;r&#257;&#8217;&#275;l mimmi&#x1E63;&#601;r&#257;yim w&#257;&#8217;a&#x1E63;&#x1E63;&icirc;l &#8217;e&#x1E6F;&#601;&#x1E35;em m&icirc;ya&#x1E0F; mi&#x1E63;&#601;rayim &ucirc;m&icirc;ya&#x1E0F; k&#257;l-hammam&#601;l&#257;&#x1E35;w&#333;&#x1E6F; hall&#333;&#x1E25;&#259;&#x1E63;&icirc;m &#8217;e&#x1E6F;&#601;&#x1E35;em: </P>
<P>19&nbsp;w&#601;&#8217;atem hayyw&#333;m m&#601;&#8217;as&#601;tem &#8217;e&#x1E6F;-&#8217;&#277;l&#333;h&ecirc;&#x1E35;em &#8217;&#259;&#353;er-h&ucirc;&#8217; mw&#333;&#353;&icirc;&#8216;a l&#257;&#x1E35;em mik&#257;l-r&#257;&#8216;w&#333;&#x1E6F;&ecirc;&#x1E35;em w&#601;&#x1E63;&#257;r&#333;&#x1E6F;&ecirc;&#x1E35;em wat&#333;&#8217;m&#601;r&ucirc; lw&#333; k&icirc;-mele&#x1E35;&#601; t&#257;&#347;&icirc;m &#8216;&#257;l&ecirc;n&ucirc; w&#601;&#8216;at&acirc; hi&#x1E6F;&#601;ya&#x1E63;&#x1E63;&#601;&#x1E07;&ucirc; lif&#601;n&ecirc; y&#601;hw&acirc; l&#601;&#353;i&#x1E07;&#601;&#x1E6D;&ecirc;&#x1E35;em &ucirc;l&#601;&#8217;al&#601;f&ecirc;&#x1E35;em: </P>
<P>20&nbsp;wayyaq&#601;r&#275;&#x1E07; &#353;&#601;m&ucirc;&#8217;&#275;l &#8217;&#275;&#x1E6F; k&#257;l-&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l wayyill&#257;&#x1E35;&#275;&#x1E0F; &#353;&#275;&#x1E07;e&#x1E6D; bin&#601;y&#257;min: </P>
<P>21&nbsp;wayyaq&#601;r&#275;&#x1E07; &#8217;e&#x1E6F;-&#353;&#275;&#x1E07;e&#x1E6D; bin&#601;y&#257;min <font color="brown">l&#601;mi&#353;&#601;p<sup>a</sup>&#x1E25;&#601;t&#257;w</font> <font color="blue">l&#601;mi&#353;&#601;p&#601;&#x1E25;&#333;&#x1E6F;&#257;yw</font> watill&#257;&#x1E35;&#275;&#x1E0F; mi&#353;&#601;p<sup>a</sup>&#x1E25;a&#x1E6F; hamma&#x1E6D;&#601;r&icirc; wayyill&#257;&#x1E35;&#275;&#x1E0F; &#353;&#257;&#8217;&ucirc;l ben-q&icirc;&#353; way&#601;&#x1E07;aq&#601;&#353;uh&ucirc; w&#601;l&#333;&#8217; nim&#601;&#x1E63;&#257;&#8217;: </P>
<P>22&nbsp;wayyi&#353;&#601;&#8217;&#259;l&ucirc;-&#8216;w&#333;&#x1E0F; bayhw&acirc; h&#259;&#x1E07;&#257;&#8217; &#8216;w&#333;&#x1E0F; h&#259;l&#333;m &#8217;&icirc;&#353; swayy&#333;&#8217;mer y&#601;hw&acirc; hinn&#275;h-h&ucirc;&#8217; ne&#x1E25;&#601;b&#257;&#8217; &#8217;el-hak&#275;l&icirc;m: </P>
<P>23&nbsp;wayy&#257;ru&#x1E63;&ucirc; wayyiqq&#257;&#x1E25;uh&ucirc; mi&#353;&#353;&#257;m wayyi&#x1E6F;&#601;ya&#x1E63;&#x1E63;&#275;&#x1E07; b&#601;&#x1E6F;w&#333;&#x1E35;&#601; h&#257;&#8216;&#257;m wayyi&#x1E21;&#601;b<sup>a</sup>h mik&#257;l-h&#257;&#8216;&#257;m mi&#353;&#353;i&#x1E35;&#601;mw&#333; w&#257;m&#257;&#8216;&#601;l&acirc;: </P>
<P>24&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-k&#257;l-h&#257;&#8216;&#257;m harr&#601;&#8217;&icirc;&#x1E6F;em &#8217;&#259;&#353;er b&#257;&#x1E25;ar-bw&#333; y&#601;hw&acirc; k&icirc; &#8217;&ecirc;n k&#257;m&#333;h&ucirc; b&#601;&#x1E35;&#257;l-h&#257;&#8216;&#257;m wayy&#257;ri&#8216;&ucirc; &#x1E35;&#257;l-h&#257;&#8216;&#257;m wayy&#333;&#8217;m&#601;r&ucirc; y&#601;&#x1E25;&icirc; hammele&#x1E35;&#601;: f</P>
<P>25&nbsp;way&#601;&#x1E0F;ab&#275;r &#353;&#601;m&ucirc;&#8217;&#275;l &#8217;el-h&#257;&#8216;&#257;m &#8217;&#275;&#x1E6F; mi&#353;&#601;pa&#x1E6D; hamm&#601;lu&#x1E35;&acirc; wayyi&#x1E35;&#601;t&#333;&#x1E07; bass&#275;fer wayyann<sup>a</sup>&#x1E25; lif&#601;n&ecirc; y&#601;hw&acirc; way&#601;&#353;all<sup>a</sup>&#x1E25; &#353;&#601;m&ucirc;&#8217;&#275;l &#8217;e&#x1E6F;-k&#257;l-h&#257;&#8216;&#257;m &#8217;&icirc;&#353; l&#601;&#x1E07;&ecirc;&#x1E6F;w&#333;: </P>
<P>26&nbsp;w&#601;&#x1E21;am-&#353;&#257;&#8217;&ucirc;l h&#257;la&#x1E35;&#601; l&#601;&#x1E07;&ecirc;&#x1E6F;w&#333; gi&#x1E07;&#601;&#8216;&#257;&#x1E6F;&acirc; wayy&#275;l&#601;&#x1E35;&ucirc; &#8216;immw&#333; h<sup>a</sup>&#x1E25;ayil &#8217;&#259;&#353;er-n&#257;&#x1E21;<sup>a</sup>&#8216; &#8217;&#277;l&#333;h&icirc;m b&#601;lib&#257;m: </P>
<P>27&nbsp;&ucirc;&#x1E07;&#601;n&ecirc; &#x1E07;&#601;l&icirc;y<sup>a</sup>&#8216;al &#8217;&#257;m&#601;r&ucirc; mah-yy&#333;&#353;i&#8216;&#275;n&ucirc; zeh wayyi&#x1E07;&#601;zuh&ucirc; w&#601;l&#333;&#8217;-h&#275;&#x1E07;&icirc;&#8217;&ucirc; lw&#333; min&#601;&#x1E25;&acirc; way&#601;h&icirc; k&#601;m<sup>a</sup>&#x1E25;&#259;r&icirc;&#353;: f</P>
</TD>
</TABLE>
<P><HR>
<CENTER>
<A HREF="sa1011.htm">Next: 1 Samuel (1 Shmuel) Chapter 11</A></CENTER>
</BODY>
</HTML>
