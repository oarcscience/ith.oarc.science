[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1009)  [KJV](../kjv/ch1009)  [Sep](../sep/ch1009.md) 
[Vul](../vul/ch1009.md)   
  
[1 Chronicles (1 Divrey Yamim) Index](ch1.md)  
  [Previous](ch1008)  [Next](ch1010.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 9

‎<span id="001">1</span> ‏וְכָל־יִשְׂרָאֵל֙ הִתְיַחְשׂ֔וּ וְהִנָּ֣ם
כְּתוּבִ֔ים עַל־סֵ֖פֶר מַלְכֵ֣י יִשְׂרָאֵ֑ל וִיהוּדָ֛ה הָגְל֥וּ לְבָבֶ֖ל
בְּמַעֲלָֽם׃ ס

‎<span id="002">2</span> ‏וְהַיּוֹשְׁבִים֙ הָרִ֣אשֹׁנִ֔ים אֲשֶׁ֥ר
בַּאֲחֻזָּתָ֖ם בְּעָרֵיהֶ֑ם יִשְׂרָאֵל֙ הַכֹּ֣הֲנִ֔ים הַלְוִיִּ֖ם
וְהַנְּתִינִֽים׃

‎<span id="003">3</span> ‏וּבִירוּשָׁלִַ֙ם֙ יָשְׁב֔וּ מִן־בְּנֵ֥י
יְהוּדָ֖ה וּמִן־בְּנֵ֣י בִנְיָמִ֑ן וּמִן־בְּנֵ֥י אֶפְרַ֖יִם
וּמְנַשֶּֽׁה׃

‎<span id="004">4</span> ‏עוּתַ֨י בֶּן־עַמִּיה֤וּד בֶּן־עָמְרִי֙
בֶּן־אִמְרִ֣י בֶן־בנימן־ בָּנִ֔י מִן־ בְּנֵי־פֶ֖רֶץ בֶּן־יְהוּדָֽה׃

‎<span id="005">5</span> ‏וּמִן־הַשִּׁ֣ילוֹנִ֔י עֲשָׂיָ֥ה הַבְּכ֖וֹר
וּבָנָֽיו׃

‎<span id="006">6</span> ‏וּמִן־בְּנֵי־זֶ֖רַח יְעוּאֵ֑ל וַאֲחֵיהֶ֖ם
שֵׁשׁ־מֵא֥וֹת וְתִשְׁעִֽים׃

‎<span id="007">7</span> ‏וּמִן־בְּנֵ֖י בִּנְיָמִ֑ן סַלּוּא֙
בֶּן־מְשֻׁלָּ֔ם בֶּן־הוֹדַוְיָ֖ה בֶּן־הַסְּנֻאָֽה׃

‎<span id="008">8</span> ‏וְיִבְנְיָה֙ בֶּן־יְרֹחָ֔ם וְאֵלָ֥ה
בֶן־עֻזִּ֖י בֶּן־מִכְרִ֑י וּמְשֻׁלָּם֙ בֶּן־שְׁפַטְיָ֔ה בֶּן־רְעוּאֵ֖ל
בֶּן־יִבְנִיָּֽה׃

‎<span id="009">9</span> ‏וַאֲחֵיהֶם֙ לְתֹ֣לְדוֹתָ֔ם תְּשַׁ֥ע מֵא֖וֹת
וַחֲמִשִּׁ֣ים וְשִׁשָּׁ֑ה כָּל־אֵ֣לֶּה אֲנָשִׁ֔ים רָאשֵׁ֥י אָב֖וֹת
לְבֵ֥ית אֲבֹתֵיהֶֽם׃ ס

‎<span id="010">10</span> ‏וּמִן־הַֽכֹּהֲנִ֑ים יְדַֽעְיָ֥ה וִיהוֹיָרִ֖יב
וְיָכִֽין׃

‎<span id="011">11</span> ‏וַעֲזַרְיָ֨ה בֶן־חִלְקִיָּ֜ה בֶּן־מְשֻׁלָּ֣ם
בֶּן־צָד֗וֹק בֶּן־מְרָיוֹת֙ בֶּן־אֲחִיט֔וּב נְגִ֖יד בֵּ֥ית הָאֱלֹהִֽים׃
ס

‎<span id="012">12</span> ‏וַעֲדָיָה֙ בֶּן־יְרֹחָ֔ם בֶּן־פַּשְׁח֖וּר
בֶּן־מַלְכִּיָּ֑ה וּמַעְשַׂ֨י בֶּן־עֲדִיאֵ֧ל בֶּן־יַחְזֵ֛רָה
בֶּן־מְשֻׁלָּ֥ם בֶּן־מְשִׁלֵּמִ֖ית בֶּן־אִמֵּֽר׃

‎<span id="013">13</span> ‏וַאֲחֵיהֶ֗ם רָאשִׁים֙ לְבֵ֣ית אֲבוֹתָ֔ם
אֶ֕לֶף וּשְׁבַ֥ע מֵא֖וֹת וְשִׁשִּׁ֑ים גִּבּ֣וֹרֵי חֵ֔יל מְלֶ֖אכֶת
עֲבוֹדַ֥ת בֵּית־הָאֱלֹהִֽים׃

‎<span id="014">14</span> ‏וּמִֽן־הַלְוִיִּ֑ם שְׁמַֽעְיָ֧ה בֶן־חַשּׁ֛וּב
בֶּן־עַזְרִיקָ֥ם בֶּן־חֲשַׁבְיָ֖ה מִן־בְּנֵ֥י מְרָרִֽי׃

‎<span id="015">15</span> ‏וּבַקְבַּקַּ֥ר חֶ֖רֶשׁ וְגָלָ֑ל וּמַתַּנְיָה֙
בֶּן־מִיכָ֔א בֶּן־זִכְרִ֖י בֶּן־אָסָֽף׃

‎<span id="016">16</span> ‏וְעֹבַדְיָה֙ בֶּֽן־שְׁמַֽעְיָ֔ה בֶּן־גָּלָ֖ל
בֶּן־יְדוּת֑וּן וּבֶרֶכְיָ֤ה בֶן־אָסָא֙ בֶּן־אֶלְקָנָ֔ה הַיּוֹשֵׁ֖ב
בְּחַצְרֵ֥י נְטוֹפָתִֽי׃

‎<span id="017">17</span> ‏וְהַשֹּׁעֲרִים֙ שַׁלּ֣וּם וְעַקּ֔וּב
וְטַלְמֹ֖ן וַאֲחִימָ֑ן וַאֲחִיהֶ֥ם שַׁלּ֖וּם הָרֹֽאשׁ׃

‎<span id="018">18</span> ‏וְֽעַד־הֵ֔נָּה בְּשַׁ֥עַר הַמֶּ֖לֶךְ
מִזְרָ֑חָה הֵ֚מָּה הַשֹּׁ֣עֲרִ֔ים לְמַחֲנ֖וֹת בְּנֵ֥י לֵוִֽי׃

‎<span id="019">19</span> ‏וְשַׁלּ֣וּם בֶּן־ק֠וֹרֵא בֶּן־אֶבְיָסָ֨ף
בֶּן־קֹ֜רַח<sup>3</sup> וְֽאֶחָ֧יו לְבֵית־אָבִ֣יו הַקָּרְחִ֗ים עַ֚ל
מְלֶ֣אכֶת הָעֲבוֹדָ֔ה שֹׁמְרֵ֥י הַסִּפִּ֖ים לָאֹ֑הֶל וַאֲבֹֽתֵיהֶם֙
עַל־מַחֲנֵ֣ה יְהוָ֔ה שֹׁמְרֵ֖י הַמָּבֽוֹא׃

‎<span id="020">20</span> ‏וּפִֽינְחָ֣ס בֶּן־אֶלְעָזָ֗ר נָגִ֨יד הָיָ֧ה
עֲלֵיהֶ֛ם לְפָנִ֖ים יְהוָ֥ה׀ עִמּֽוֹ׃

‎<span id="021">21</span> ‏זְכַרְיָה֙ בֶּ֣ן מְשֶֽׁלֶמְיָ֔ה שֹׁעֵ֥ר
פֶּ֖תַח לְאֹ֥הֶל מוֹעֵֽד׃

‎<span id="022">22</span> ‏כֻּלָּ֤ם הַבְּרוּרִים֙ לְשֹׁעֲרִ֣ים
בַּסִּפִּ֔ים מָאתַ֖יִם וּשְׁנֵ֣ים עָשָׂ֑ר הֵ֤מָּה בְחַצְרֵיהֶם֙
הִתְיַחְשָׂ֔ם הֵ֣מָּה יִסַּ֥ד דָּוִ֛יד וּשְׁמוּאֵ֥ל הָרֹאֶ֖ה
בֶּאֱמוּנָתָֽם׃

‎<span id="023">23</span> ‏וְהֵ֨ם וּבְנֵיהֶ֜ם עַל־הַשְּׁעָרִ֧ים
לְבֵית־יְהוָ֛ה לְבֵ֥ית־הָאֹ֖הֶל לְמִשְׁמָרֽוֹת׃

‎<span id="024">24</span> ‏לְאַרְבַּ֣ע רוּח֔וֹת יִהְי֖וּ הַשֹּׁעֲרִ֑ים
מִזְרָ֥ח יָ֖מָּה צָפ֥וֹנָה וָנֶֽגְבָּה׃

‎<span id="025">25</span> ‏וַאֲחֵיהֶ֨ם בְּחַצְרֵיהֶ֜ם לָב֨וֹא
לְשִׁבְעַ֧ת הַיָּמִ֛ים מֵעֵ֥ת אֶל־עֵ֖ת עִם־אֵֽלֶּה׃

‎<span id="026">26</span> ‏כִּ֣י בֶאֱמוּנָ֞ה הֵ֗מָּה אַרְבַּ֙עַת֙
גִּבֹּרֵ֣י הַשֹּׁעֲרִ֔ים הֵ֖ם הַלְוִיִּ֑ם וְהָיוּ֙ עַל־הַלְּשָׁכ֔וֹת
וְעַ֥ל הָאֹצְר֖וֹת בֵּ֥ית הָאֱלֹהִֽים׃

‎<span id="027">27</span> ‏וּסְבִיב֥וֹת בֵּית־הָאֱלֹהִ֖ים יָלִ֑ינוּ
כִּֽי־עֲלֵיהֶ֣ם מִשְׁמֶ֔רֶת וְהֵ֥ם עַל־הַמַּפְתֵּ֖חַ וְלַבֹּ֥קֶר
לַבֹּֽקֶר׃

‎<span id="028">28</span> ‏וּמֵהֶ֖ם עַל־כְּלֵ֣י הָעֲבוֹדָ֑ה
כִּֽי־בְמִסְפָּ֣ר יְבִיא֔וּם וּבְמִסְפָּ֖ר יוֹצִיאֽוּם׃

‎<span id="029">29</span> ‏וּמֵהֶ֗ם מְמֻנִּים֙ עַל־הַכֵּלִ֔ים וְעַ֖ל
כָּל־כְּלֵ֣י הַקֹּ֑דֶשׁ וְעַל־הַסֹּ֙לֶת֙ וְהַיַּ֣יִן וְהַשֶּׁ֔מֶן
וְהַלְּבוֹנָ֖ה וְהַבְּשָׂמִֽים׃

‎<span id="030">30</span> ‏וּמִן־בְּנֵי֙ הַכֹּ֣הֲנִ֔ים רֹקְחֵ֥י
הַמִּרְקַ֖חַת לַבְּשָׂמִֽים׃

‎<span id="031">31</span> ‏וּמַתִּתְיָה֙ מִן־הַלְוִיִּ֔ם ה֥וּא
הַבְּכ֖וֹר לְשַׁלֻּ֣ם הַקָּרְחִ֑י בֶּאֱמוּנָ֕ה עַ֖ל מַעֲשֵׂ֥ה
הַחֲבִתִּֽים׃

‎<span id="032">32</span> ‏וּמִן־בְּנֵ֧י הַקְּהָתִ֛י מִן־אֲחֵיהֶ֖ם
עַל־לֶ֣חֶם הַֽמַּעֲרָ֑כֶת לְהָכִ֖ין שַׁבַּ֥ת שַׁבָּֽת׃ ס

‎<span id="033">33</span> ‏וְאֵ֣לֶּה הַ֠מְשֹׁרְרִים רָאשֵׁ֨י אָב֧וֹת
לַלְוִיִּ֛ם בַּלְּשָׁכֹ֖ת פטירים פְּטוּרִ֑ים כִּֽי־יוֹמָ֥ם וָלַ֛יְלָה
עֲלֵיהֶ֖ם בַּמְּלָאכָֽה׃

‎<span id="034">34</span> ‏אֵלֶּה֩ רָאשֵׁ֨י הָאָב֧וֹת לַלְוִיִּ֛ם
לְתֹלְדוֹתָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלִָֽם׃ פ

‎<span id="035">35</span> ‏וּבְגִבְע֛וֹן יָשְׁב֥וּ אֲבִֽי־גִבְע֖וֹן
יעואל יְעִיאֵ֑ל וְשֵׁ֥ם אִשְׁתּ֖וֹ מַעֲכָֽה׃

‎<span id="036">36</span> ‏וּבְנ֥וֹ הַבְּכ֖וֹר עַבְדּ֑וֹן וְצ֣וּר
וְקִ֔ישׁ וּבַ֥עַל וְנֵ֖ר וְנָדָֽב׃

‎<span id="037">37</span> ‏וּגְד֣וֹר וְאַחְי֔וֹ וּזְכַרְיָ֖ה
וּמִקְלֽוֹת׃

‎<span id="038">38</span> ‏וּמִקְל֖וֹת<sup>3</sup> הוֹלִ֣יד
אֶת־שִׁמְאָ֑ם וְאַף־הֵ֗ם נֶ֧גֶד אֲחֵיהֶ֛ם יָשְׁב֥וּ בִירֽוּשָׁלִַ֖ם
עִם־אֲחֵיהֶֽם׃ ס

‎<span id="039">39</span> ‏וְנֵר֙ הוֹלִ֣יד אֶת־קִ֔ישׁ וְקִ֖ישׁ הוֹלִ֣יד
אֶת־שָׁא֑וּל וְשָׁא֗וּל הוֹלִ֤יד אֶת־יְהֽוֹנָתָן֙ וְאֶת־מַלְכִּי־שׁ֔וּעַ
וְאֶת־אֲבִינָדָ֖ב וְאֶת־אֶשְׁבָּֽעַל׃

‎<span id="040">40</span> ‏וּבֶן־יְהוֹנָתָ֖ן מְרִ֣יב בָּ֑עַל
וּמְרִי־בַ֖עַל הוֹלִ֥יד אֶת־מִיכָֽה׃

‎<span id="041">41</span> ‏וּבְנֵ֖י מִיכָ֑ה פִּית֥וֹן וָמֶ֖לֶךְ
וְתַחְרֵֽעַ׃

‎<span id="042">42</span> ‏וְאָחָז֙ הוֹלִ֣יד אֶת־יַעְרָ֔ה וְיַעְרָ֗ה
הוֹלִ֛יד אֶת־עָלֶ֥מֶת וְאֶת־עַזְמָ֖וֶת וְאֶת־זִמְרִ֑י וְזִמְרִ֖י
הוֹלִ֥יד אֶת־מוֹצָֽא׃

‎<span id="043">43</span> ‏וּמוֹצָ֖א הוֹלִ֣יד אֶת־בִּנְעָ֑א וּרְפָיָ֥ה
בְנ֛וֹ אֶלְעָשָׂ֥ה בְנ֖וֹ אָצֵ֥ל בְּנֽוֹ׃

‎<span id="044">44</span> ‏וּלְאָצֵל֮ שִׁשָּׁ֣ה בָנִים֒ וְאֵ֣לֶּה
שְׁמוֹתָ֗ם עַזְרִיקָ֥ם׀ בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה
וְעֹבַדְיָ֖ה וְחָנָ֑ן אֵ֖לֶּה בְּנֵ֥י אָצַֽל׃ פ

1 wəḵāl-yiśərā’ēl hiṯəy<sup>a</sup>ḥəśû wəhinnām kəṯûḇîm ‘al-sēfer
maləḵê yiśərā’ēl wîhûḏâ hāḡəlû ləḇāḇel bəm<sup>a</sup>‘ălām: s

2 wəhayywōšəḇîm hāri’šōnîm ’ăšer ba’ăḥuzzāṯām bə‘ārêhem yiśərā’ēl
hakōhănîm haləwîyim wəhannəṯînîm:

3 ûḇîrûšālaim yāšəḇû min-bənê yəhûḏâ ûmin-bənê ḇinəyāmin ûmin-bənê
’efərayim ûmənaššeh:

4 ‘ûṯay ben-‘ammîhûḏ ben-‘āmərî ben-’imərî ḇen-bānîmin- bānî min-
bənê-fereṣ ben-yəhûḏâ:

5 ûmin-haššîlwōnî ‘ăśāyâ habəḵwōr ûḇānāyw:

6 ûmin-bənê-zer<sup>a</sup>ḥ yə‘û’ēl wa’ăḥêhem šēš-mē’wōṯ wəṯišə‘îm:

7 ûmin-bənê binəyāmin sallû’ ben-məšullām ben-hwōḏawəyâ ben-hassənu’â:

8 wəyiḇənəyâ ben-yərōḥām wə’ēlâ ḇen-‘uzzî ben-miḵərî ûməšullām
ben-šəfaṭəyâ ben-rə‘û’ēl ben-yiḇənîyâ:

9 wa’ăḥêhem ləṯōləḏwōṯām təš<sup>a</sup>‘ mē’wōṯ w<sup>a</sup>ḥămiššîm
wəšiššâ kāl-’ēlleh ’ănāšîm rā’šê ’āḇwōṯ ləḇêṯ ’ăḇōṯêhem: s

10 ûmin-hakōhănîm yəḏ<sup>a</sup>‘əyâ wîhwōyārîḇ wəyāḵîn:

11 w<sup>a</sup>‘ăzarəyâ ḇen-ḥiləqîyâ ben-məšullām ben-ṣāḏwōq
ben-mərāywōṯ ben-’ăḥîṭûḇ nəḡîḏ bêṯ hā’ĕlōhîm: s

12 w<sup>a</sup>‘ăḏāyâ ben-yərōḥām ben-pašəḥûr ben-maləkîyâ
ûm<sup>a</sup>‘əśay ben-‘ăḏî’ēl ben-y<sup>a</sup>ḥəzērâ ben-məšullām
ben-məšillēmîṯ ben-’immēr:

13 wa’ăḥêhem rā’šîm ləḇêṯ ’ăḇwōṯām ’elef ûšəḇ<sup>a</sup>‘ mē’wōṯ
wəšiššîm gibwōrê ḥêl məle’ḵeṯ ‘ăḇwōḏaṯ bêṯ-hā’ĕlōhîm:

14 ûmin-haləwîyim šəm<sup>a</sup>‘əyâ ḇen-ḥaššûḇ ben-‘azərîqām
ben-ḥăšaḇəyâ min-bənê mərārî:

15 ûḇaqəbaqqar ḥereš wəḡālāl ûmatanəyâ ben-mîḵā’ ben-ziḵərî ben-’āsāf:

16 wə‘ōḇaḏəyâ ben-šəm<sup>a</sup>‘əyâ ben-gālāl ben-yəḏûṯûn ûḇereḵəyâ
ḇen-’āsā’ ben-’eləqānâ hayywōšēḇ bəḥaṣərê nəṭwōfāṯî:

17 wəhaššō‘ărîm šallûm wə‘aqqûḇ wəṭaləmōn wa’ăḥîmān wa’ăḥîhem šallûm
hārō’š:

18 wə‘aḏ-hēnnâ bəš<sup>a</sup>‘ar hammeleḵə mizərāḥâ hēmmâ haššō‘ărîm
ləm<sup>a</sup>ḥănwōṯ bənê lēwî:

19 wəšallûm ben-qwōrē’ ben-’eḇəyāsāf ben-qōr<sup>a</sup>ḥ<sup>3</sup>
wə’eḥāyw ləḇêṯ-’āḇîw haqqārəḥîm ‘al məle’ḵeṯ hā‘ăḇwōḏâ šōmərê hassipîm
lā’ōhel wa’ăḇōṯêhem ‘al-m<sup>a</sup>ḥănēh yəhwâ šōmərê hammāḇwō’:

20 ûfînəḥās ben-’elə‘āzār nāḡîḏ hāyâ ‘ălêhem ləfānîm yəhwâ\| ‘immwō:

21 zəḵarəyâ ben məšeleməyâ šō‘ēr peṯ<sup>a</sup>ḥ lə’ōhel mwō‘ēḏ:

22 kullām habərûrîm ləšō‘ărîm bassipîm mā’ṯayim ûšənêm ‘āśār hēmmâ
ḇəḥaṣərêhem hiṯəy<sup>a</sup>ḥəśām hēmmâ yissaḏ dāwîḏ ûšəmû’ēl hārō’eh
be’ĕmûnāṯām:

23 wəhēm ûḇənêhem ‘al-haššə‘ārîm ləḇêṯ-yəhwâ ləḇêṯ-hā’ōhel ləmišəmārwōṯ:

24 lə’arəb<sup>a</sup>‘ rûḥwōṯ yihəyû haššō‘ărîm mizərāḥ yāmmâ ṣāfwōnâ
wāneḡəbâ:

25 wa’ăḥêhem bəḥaṣərêhem lāḇwō’ ləšiḇə‘aṯ hayyāmîm mē‘ēṯ ’el-‘ēṯ
‘im-’ēlleh:

26 kî ḇe’ĕmûnâ hēmmâ ’arəb<sup>a</sup>‘aṯ gibōrê haššō‘ărîm hēm
haləwîyim wəhāyû ‘al-halləšāḵwōṯ wə‘al hā’ōṣərwōṯ bêṯ hā’ĕlōhîm:

27 ûsəḇîḇwōṯ bêṯ-hā’ĕlōhîm yālînû kî-‘ălêhem mišəmereṯ wəhēm
‘al-hammafətēḥa wəlabōqer labōqer:

28 ûmēhem ‘al-kəlê hā‘ăḇwōḏâ kî-ḇəmisəpār yəḇî’ûm ûḇəmisəpār ywōṣî’ûm:

29 ûmēhem məmunnîm ‘al-hakēlîm wə‘al kāl-kəlê haqqōḏeš wə‘al-hassōleṯ
wəhayyayin wəhaššemen wəhalləḇwōnâ wəhabəśāmîm:

30 ûmin-bənê hakōhănîm rōqəḥê hammirəq<sup>a</sup>ḥaṯ labəśāmîm:

31 ûmatiṯəyâ min-haləwîyim hû’ habəḵwōr ləšallum haqqārəḥî be’ĕmûnâ ‘al
m<sup>a</sup>‘ăśēh h<sup>a</sup>ḥăḇitîm:

32 ûmin-bənê haqqəhāṯî min-’ăḥêhem ‘al-leḥem hamm<sup>a</sup>‘ărāḵeṯ
ləhāḵîn šabaṯ šabāṯ: s

33 wə’ēlleh haməšōrərîm rā’šê ’āḇwōṯ laləwîyim balləšāḵōṯ pəṭîrîm
pəṭûrîm kî-ywōmām wālayəlâ ‘ălêhem bamməlā’ḵâ:

34 ’ēlleh rā’šê hā’āḇwōṯ laləwîyim ləṯōləḏwōṯām rā’šîm ’ēlleh yāšəḇû
ḇîrûšālāim: f

35 ûḇəḡiḇə‘wōn yāšəḇû ’ăḇî-ḡiḇə‘wōn yə‘û’ēl yə‘î’ēl wəšēm ’išətwō
m<sup>a</sup>‘ăḵâ:

36 ûḇənwō habəḵwōr ‘aḇədwōn wəṣûr wəqîš ûḇ<sup>a</sup>‘al wənēr wənāḏāḇ:

37 ûḡəḏwōr wə’<sup>a</sup>ḥəywō ûzəḵarəyâ ûmiqəlwōṯ:

38 ûmiqəlwōṯ<sup>3</sup> hwōlîḏ ’eṯ-šimə’ām wə’af-hēm neḡeḏ ’ăḥêhem
yāšəḇû ḇîrûšālaim ‘im-’ăḥêhem: s

39 wənēr hwōlîḏ ’eṯ-qîš wəqîš hwōlîḏ ’eṯ-šā’ûl wəšā’ûl hwōlîḏ
’eṯ-yəhwōnāṯān wə’eṯ-maləkî-šû‘a wə’eṯ-’ăḇînāḏāḇ wə’eṯ-’ešəbā‘al:

40 ûḇen-yəhwōnāṯān mərîḇ bā‘al ûmərî-ḇ<sup>a</sup>‘al hwōlîḏ ’eṯ-mîḵâ:

41 ûḇənê mîḵâ pîṯwōn wāmeleḵə wəṯ<sup>a</sup>ḥərē‘a:

42 wə’āḥāz hwōlîḏ ’eṯ-y<sup>a</sup>‘ərâ wəy<sup>a</sup>‘ərâ hwōlîḏ
’eṯ-‘ālemeṯ wə’eṯ-‘azəmāweṯ wə’eṯ-zimərî wəzimərî hwōlîḏ ’eṯ-mwōṣā’:

43 ûmwōṣā’ hwōlîḏ ’eṯ-binə‘ā’ ûrəfāyâ ḇənwō ’elə‘āśâ ḇənwō ’āṣēl bənwō:

44 ûlə’āṣēl šiššâ ḇānîm wə’ēlleh šəmwōṯām ‘azərîqām\| bōḵərû
wəyišəmā‘ē’l ûšə‘arəyâ wə‘ōḇaḏəyâ wəḥānān ’ēlleh bənê ’āṣal: f

------------------------------------------------------------------------

[Next: 1 Chronicles (1 Divrey Yamim) Chapter 10](ch1010.md)
