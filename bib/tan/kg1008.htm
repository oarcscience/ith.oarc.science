<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1008.htm">Polyglot</A>&nbsp;
<A HREF="../kjv/kg1008.htm">KJV</A>&nbsp;
<A HREF="../sep/kg1008.htm">Sep</A>&nbsp;
<A HREF="../vul/kg1008.htm">Vul</A>&nbsp;

<BR>
<BR><A HREF="kg1.htm">1 Kings (1 Melakhim) Index</A><BR>
&nbsp;
<A HREF="kg1007.htm">Previous</A>&nbsp;
<A HREF="kg1009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אָ֣ז יַקְהֵ֣ל שְׁלֹמֹ֣ה אֶת־זִקְנֵ֣י יִשְׂרָאֵ֡ל אֶת־כָּל־רָאשֵׁ֣י הַמַּטּוֹת֩ נְשִׂיאֵ֨י הָאָב֜וֹת לִבְנֵ֧י יִשְׂרָאֵ֛ל אֶל־הַמֶּ֥לֶךְ שְׁלֹמֹ֖ה יְרוּשָׁלִָ֑ם לְֽהַעֲל֞וֹת אֶת־אֲר֧וֹן בְּרִית־יְהוָ֛ה מֵעִ֥יר דָּוִ֖ד הִ֥יא צִיּֽוֹן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּקָּ֨הֲל֜וּ אֶל־הַמֶּ֤לֶךְ שְׁלֹמֹה֙ כָּל־אִ֣ישׁ יִשְׂרָאֵ֔ל בְּיֶ֥רַח הָאֵֽתָנִ֖ים בֶּחָ֑ג ה֖וּא הַחֹ֥דֶשׁ הַשְּׁבִיעִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֹ֕אוּ כֹּ֖ל זִקְנֵ֣י יִשְׂרָאֵ֑ל וַיִּשְׂא֥וּ הַכֹּהֲנִ֖ים אֶת־הָאָרֽוֹן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַֽיַּעֲל֞וּ אֶת־אֲר֤וֹן יְהוָה֙ וְאֶת־אֹ֣הֶל מוֹעֵ֔ד וְאֶֽת־כָּל־כְּלֵ֥י הַקֹּ֖דֶשׁ אֲשֶׁ֣ר בָּאֹ֑הֶל וַיַּעֲל֣וּ אֹתָ֔ם הַכֹּהֲנִ֖ים וְהַלְוִיִּֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהַמֶּ֣לֶךְ שְׁלֹמֹ֗ה וְכָל־עֲדַ֤ת יִשְׂרָאֵל֙ הַנּוֹעָדִ֣ים עָלָ֔יו אִתּ֖וֹ לִפְנֵ֣י הָֽאָר֑וֹן מְזַבְּחִים֙ צֹ֣אן וּבָקָ֔ר אֲשֶׁ֧ר לֹֽא־יִסָּפְר֛וּ וְלֹ֥א יִמָּנ֖וּ מֵרֹֽב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבִ֣אוּ הַ֠כֹּהֲנִים אֶת־אֲר֨וֹן בְּרִית־יְהוָ֧ה אֶל־מְקוֹמ֛וֹ אֶל־דְּבִ֥יר הַבַּ֖יִת אֶל־קֹ֣דֶשׁ הַקֳּדָשִׁ֑ים אֶל־תַּ֖חַת כַּנְפֵ֥י הַכְּרוּבִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י הַכְּרוּבִים֙ פֹּרְשִׂ֣ים כְּנָפַ֔יִם אֶל־מְק֖וֹם הָֽאָר֑וֹן וַיָּסֹ֧כּוּ הַכְּרֻבִ֛ים עַל־הָאָר֥וֹן וְעַל־בַּדָּ֖יו מִלְמָֽעְלָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיַּאֲרִכוּ֮ הַבַּדִּים֒ וַיֵּרָאוּ֩ רָאשֵׁ֨י הַבַּדִּ֤ים מִן־הַקֹּ֙דֶשׁ֙ עַל־פְּנֵ֣י הַדְּבִ֔יר וְלֹ֥א יֵרָא֖וּ הַח֑וּצָה וַיִּ֣הְיוּ שָׁ֔ם עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֵ֚ין בָּֽאָר֔וֹן רַ֗ק שְׁנֵי֙ לֻח֣וֹת הָאֲבָנִ֔ים אֲשֶׁ֨ר הִנִּ֥חַ שָׁ֛ם מֹשֶׁ֖ה בְּחֹרֵ֑ב אֲשֶׁ֨ר כָּרַ֤ת יְהוָה֙ עִם־בְּנֵ֣י יִשְׂרָאֵ֔ל בְּצֵאתָ֖ם מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְהִ֕י בְּצֵ֥את הַכֹּהֲנִ֖ים מִן־הַקֹּ֑דֶשׁ וְהֶעָנָ֥ן מָלֵ֖א אֶת־בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְלֹֽא־יָכְל֧וּ הַכֹּהֲנִ֛ים לַעֲמֹ֥ד לְשָׁרֵ֖ת מִפְּנֵ֥י הֶֽעָנָ֑ן כִּי־מָלֵ֥א כְבוֹד־יְהוָ֖ה אֶת־בֵּ֥ית יְהוָֽה׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אָ֖ז אָמַ֣ר שְׁלֹמֹ֑ה יְהוָ֣ה אָמַ֔ר לִשְׁכֹּ֖ן בָּעֲרָפֶֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בָּנֹ֥ה בָנִ֛יתִי בֵּ֥ית זְבֻ֖ל לָ֑ךְ מָכ֥וֹן לְשִׁבְתְּךָ֖ עוֹלָמִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּסֵּ֤ב הַמֶּ֙לֶךְ֙ אֶת־פָּנָ֔יו וַיְבָ֕רֶךְ אֵ֖ת כָּל־קְהַ֣ל יִשְׂרָאֵ֑ל וְכָל־קְהַ֥ל יִשְׂרָאֵ֖ל עֹמֵֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֗אמֶר בָּר֤וּךְ יְהוָה֙ אֱלֹהֵ֣י יִשְׂרָאֵ֔ל אֲשֶׁר֙ דִּבֶּ֣ר בְּפִ֔יו אֵ֖ת דָּוִ֣ד אָבִ֑י וּבְיָד֥וֹ מִלֵּ֖א לֵאמֹֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מִן־הַיּ֗וֹם אֲשֶׁ֨ר הוֹצֵ֜אתִי אֶת־עַמִּ֣י אֶת־יִשְׂרָאֵל֮ מִמִּצְרַיִם֒ לֹֽא־בָחַ֣רְתִּי בְעִ֗יר מִכֹּל֙ שִׁבְטֵ֣י יִשְׂרָאֵ֔ל לִבְנ֣וֹת בַּ֔יִת לִהְי֥וֹת שְׁמִ֖י שָׁ֑ם וָאֶבְחַ֣ר בְּדָוִ֔ד לִֽהְי֖וֹת עַל־עַמִּ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִ֕י עִם־לְבַ֖ב דָּוִ֣ד אָבִ֑י לִבְנ֣וֹת בַּ֔יִת לְשֵׁ֥ם יְהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֤אמֶר יְהוָה֙ אֶל־דָּוִ֣ד אָבִ֔י יַ֗עַן אֲשֶׁ֤ר הָיָה֙ עִם־לְבָ֣בְךָ֔ לִבְנ֥וֹת בַּ֖יִת לִשְׁמִ֑י הֱטִיבֹ֔תָ כִּ֥י הָיָ֖ה עִם־לְבָבֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;רַ֣ק אַתָּ֔ה לֹ֥א תִבְנֶ֖ה הַבָּ֑יִת כִּ֤י אִם־בִּנְךָ֙ הַיֹּצֵ֣א מֵחֲלָצֶ֔יךָ הֽוּא־יִבְנֶ֥ה הַבַּ֖יִת לִשְׁמִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּ֣קֶם יְהוָ֔ה אֶת־דְּבָר֖וֹ אֲשֶׁ֣ר דִּבֵּ֑ר וָאָקֻ֡ם תַּחַת֩ דָּוִ֨ד אָבִ֜י וָאֵשֵׁ֣ב עַל־כִּסֵּ֣א יִשְׂרָאֵ֗ל כַּֽאֲשֶׁר֙ דִּבֶּ֣ר יְהוָ֔ה וָאֶבְנֶ֣ה הַבַּ֔יִת לְשֵׁ֥ם יְהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וָאָשִׂ֨ם שָׁ֤ם מָקוֹם֙ לָֽאָר֔וֹן אֲשֶׁר־שָׁ֖ם בְּרִ֣ית יְהוָ֑ה אֲשֶׁ֤ר כָּרַת֙ עִם־אֲבֹתֵ֔ינוּ בְּהוֹצִיא֥וֹ אֹתָ֖ם מֵאֶ֥רֶץ מִצְרָֽיִם׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּעֲמֹ֣ד שְׁלֹמֹ֗ה לִפְנֵי֙ מִזְבַּ֣ח יְהוָ֔ה נֶ֖גֶד כָּל־קְהַ֣ל יִשְׂרָאֵ֑ל וַיִּפְרֹ֥שׂ כַּפָּ֖יו הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּאמַ֗ר יְהוָ֞ה אֱלֹהֵ֤י יִשְׂרָאֵל֙ אֵין־כָּמ֣וֹךָ אֱלֹהִ֔ים בַּשָּׁמַ֣יִם מִמַּ֔עַל וְעַל־הָאָ֖רֶץ מִתָּ֑חַת שֹׁמֵ֤ר הַבְּרִית֙ וְֽהַחֶ֔סֶד לַעֲבָדֶ֕יךָ הַהֹלְכִ֥ים לְפָנֶ֖יךָ בְּכָל־לִבָּֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֲשֶׁ֣ר שָׁמַ֗רְתָּ לְעַבְדְּךָ֙ דָּוִ֣ד אָבִ֔י אֵ֥ת אֲשֶׁר־דִּבַּ֖רְתָּ ל֑וֹ וַתְּדַבֵּ֥ר בְּפִ֛יךָ וּבְיָדְךָ֥ מִלֵּ֖אתָ כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְעַתָּ֞ה יְהוָ֣ה׀ אֱלֹהֵ֣י יִשְׂרָאֵ֗ל שְׁ֠מֹר לְעַבְדְּךָ֙ דָוִ֤ד אָבִי֙ אֵת֩ אֲשֶׁ֨ר דִּבַּ֤רְתָּ לּוֹ֙ לֵאמֹ֔ר לֹא־יִכָּרֵ֨ת לְךָ֥ אִישׁ֙ מִלְּפָנַ֔י יֹשֵׁ֖ב עַל־כִּסֵּ֣א יִשְׂרָאֵ֑ל רַ֠ק אִם־יִשְׁמְר֨וּ בָנֶ֤יךָ אֶת־דַּרְכָּם֙ לָלֶ֣כֶת לְפָנַ֔י כַּאֲשֶׁ֥ר הָלַ֖כְתָּ לְפָנָֽי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְעַתָּ֖ה אֱלֹהֵ֣י יִשְׂרָאֵ֑ל יֵאָ֤מֶן נָא֙ <font color="brown">דבריך</font> <font color="blue">דְּבָ֣רְךָ֔</font> אֲשֶׁ֣ר דִּבַּ֔רְתָּ לְעַבְדְּךָ֖ דָּוִ֥ד אָבִֽי׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּ֚י הַֽאֻמְנָ֔ם יֵשֵׁ֥ב אֱלֹהִ֖ים עַל־הָאָ֑רֶץ הִ֠נֵּה הַשָּׁמַ֜יִם וּשְׁמֵ֤י הַשָּׁמַ֙יִם֙ לֹ֣א יְכַלְכְּל֔וּךָ אַ֕ף כִּֽי־הַבַּ֥יִת הַזֶּ֖ה אֲשֶׁ֥ר בָּנִֽיתִי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּפָנִ֜יתָ אֶל־תְּפִלַּ֧ת עַבְדְּךָ֛ וְאֶל־תְּחִנָּת֖וֹ יְהוָ֣ה אֱלֹהָ֑י לִשְׁמֹ֤עַ אֶל־הָֽרִנָּה֙ וְאֶל־הַתְּפִלָּ֔ה אֲשֶׁ֧ר עַבְדְּךָ֛ מִתְפַּלֵּ֥ל לְפָנֶ֖יךָ הַיּֽוֹם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;לִהְיוֹת֩ עֵינֶ֨ךָ פְתֻח֜וֹת אֶל־הַבַּ֤יִת הַזֶּה֙ לַ֣יְלָה וָי֔וֹם אֶל־הַ֨מָּק֔וֹם אֲשֶׁ֣ר אָמַ֔רְתָּ יִהְיֶ֥ה שְׁמִ֖י שָׁ֑ם לִשְׁמֹ֙עַ֙ אֶל־הַתְּפִלָּ֔ה אֲשֶׁ֣ר יִתְפַּלֵּ֣ל עַבְדְּךָ֔ אֶל־הַמָּק֖וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְשָׁ֨מַעְתָּ֜ אֶל־תְּחִנַּ֤ת עַבְדְּךָ֙ וְעַמְּךָ֣ יִשְׂרָאֵ֔ל אֲשֶׁ֥ר יִֽתְפַּֽלְל֖וּ אֶל־הַמָּק֣וֹם הַזֶּ֑ה וְ֠אַתָּה תִּשְׁמַ֞ע אֶל־מְק֤וֹם שִׁבְתְּךָ֙ אֶל־הַשָּׁמַ֔יִם וְשָׁמַעְתָּ֖ וְסָלָֽחְתָּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אֵת֩ אֲשֶׁ֨ר יֶחֱטָ֥א אִישׁ֙ לְרֵעֵ֔הוּ וְנָֽשָׁא־ב֥וֹ אָלָ֖ה לְהַֽאֲלֹת֑וֹ וּבָ֗א אָלָ֛ה לִפְנֵ֥י מִֽזְבַּחֲךָ֖ בַּבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְאַתָּ֣ה׀ תִּשְׁמַ֣ע הַשָּׁמַ֗יִם וְעָשִׂ֙יתָ֙ וְשָׁפַטְתָּ֣ אֶת־עֲבָדֶ֔יךָ לְהַרְשִׁ֣יעַ רָשָׁ֔ע לָתֵ֥ת דַּרְכּ֖וֹ בְּרֹאשׁ֑וֹ וּלְהַצְדִּ֣יק צַדִּ֔יק לָ֥תֶת ל֖וֹ כְּצִדְקָתֽוֹ׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;בְּֽהִנָּגֵ֞ף עַמְּךָ֧ יִשְׂרָאֵ֛ל לִפְנֵ֥י אוֹיֵ֖ב אֲשֶׁ֣ר יֶחֶטְאוּ־לָ֑ךְ וְשָׁ֤בוּ אֵלֶ֙יךָ֙ וְהוֹד֣וּ אֶת־שְׁמֶ֔ךָ וְהִֽתְפַּֽלְל֧וּ וְהִֽתְחַנְּנ֛וּ אֵלֶ֖יךָ בַּבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְאַתָּה֙ תִּשְׁמַ֣ע הַשָּׁמַ֔יִם וְסָ֣לַחְתָּ֔ לְחַטַּ֖את עַמְּךָ֣ יִשְׂרָאֵ֑ל וַהֲשֵֽׁבֹתָם֙ אֶל־הָ֣אֲדָמָ֔ה אֲשֶׁ֥ר נָתַ֖תָּ לַאֲבוֹתָֽם׃ ס</P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;בְּהֵעָצֵ֥ר שָׁמַ֛יִם וְלֹא־יִהְיֶ֥ה מָטָ֖ר כִּ֣י יֶחֶטְאוּ־לָ֑ךְ וְהִֽתְפַּֽלְל֞וּ אֶל־הַמָּק֤וֹם הַזֶּה֙ וְהוֹד֣וּ אֶת־שְׁמֶ֔ךָ וּמֵחַטָּאתָ֥ם יְשׁוּב֖וּן כִּ֥י תַעֲנֵֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְאַתָּ֣ה׀ תִּשְׁמַ֣ע הַשָּׁמַ֗יִם וְסָ֨לַחְתָּ֜ לְחַטַּ֤את עֲבָדֶ֙יךָ֙ וְעַמְּךָ֣ יִשְׂרָאֵ֔ל כִּ֥י תוֹרֵ֛ם אֶת־הַדֶּ֥רֶךְ הַטּוֹבָ֖ה אֲשֶׁ֣ר יֵֽלְכוּ־בָ֑הּ וְנָתַתָּ֤ה מָטָר֙ עַל־אַרְצְךָ֔ אֲשֶׁר־נָתַ֥תָּה לְעַמְּךָ֖ לְנַחֲלָֽה׃ ס</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;רָעָ֞ב כִּֽי־יִהְיֶ֣ה בָאָ֗רֶץ דֶּ֣בֶר כִּֽי־יִ֠הְיֶה שִׁדָּפ֨וֹן יֵרָק֜וֹן אַרְבֶּ֤ה חָסִיל֙ כִּ֣י יִהְיֶ֔ה כִּ֧י יָֽצַר־ל֛וֹ אֹיְב֖וֹ בְּאֶ֣רֶץ שְׁעָרָ֑יו כָּל־נֶ֖גַע כָּֽל־מַחֲלָֽה׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;כָּל־תְּפִלָּ֣ה כָל־תְּחִנָּ֗ה אֲשֶׁ֤ר תִֽהְיֶה֙ לְכָל־הָ֣אָדָ֔ם לְכֹ֖ל עַמְּךָ֣ יִשְׂרָאֵ֑ל אֲשֶׁ֣ר יֵדְע֗וּן אִ֚ישׁ נֶ֣גַע לְבָב֔וֹ וּפָרַ֥שׂ כַּפָּ֖יו אֶל־הַבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְ֠אַתָּה תִּשְׁמַ֨ע הַשָּׁמַ֜יִם מְכ֤וֹן שִׁבְתֶּ֙ךָ֙ וְסָלַחְתָּ֣ וְעָשִׂ֔יתָ וְנָתַתָּ֤ לָאִישׁ֙ כְּכָל־דְּרָכָ֔יו אֲשֶׁ֥ר תֵּדַ֖ע אֶת־לְבָב֑וֹ כִּֽי־אַתָּ֤ה יָדַ֙עְתָּ֙ לְבַדְּךָ֔ אֶת־לְבַ֖ב כָּל־בְּנֵ֥י הָאָדָֽם׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;לְמַ֙עַן֙ יִֽרָא֔וּךָ כָּל־הַ֨יָּמִ֔ים אֲשֶׁר־הֵ֥ם חַיִּ֖ים עַל־פְּנֵ֣י הָאֲדָמָ֑ה אֲשֶׁ֥ר נָתַ֖תָּה לַאֲבֹתֵֽינוּ׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְגַם֙ אֶל־הַנָּכְרִ֔י אֲשֶׁ֛ר לֹא־מֵעַמְּךָ֥ יִשְׂרָאֵ֖ל ה֑וּא וּבָ֛א מֵאֶ֥רֶץ רְחוֹקָ֖ה לְמַ֥עַן שְׁמֶֽךָ׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;כִּ֤י יִשְׁמְעוּן֙ אֶת־שִׁמְךָ֣ הַגָּד֔וֹל וְאֶת־יָֽדְךָ֙ הַֽחֲזָקָ֔ה וּֽזְרֹעֲךָ֖ הַנְּטוּיָ֑ה וּבָ֥א וְהִתְפַּלֵּ֖ל אֶל־הַבַּ֥יִת הַזֶּֽה׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;אַתָּ֞ה תִּשְׁמַ֤ע הַשָּׁמַ֙יִם֙ מְכ֣וֹן שִׁבְתֶּ֔ךָ וְעָשִׂ֕יתָ כְּכֹ֛ל אֲשֶׁר־יִקְרָ֥א אֵלֶ֖יךָ הַנָּכְרִ֑י לְמַ֣עַן יֵדְעוּן֩ כָּל־עַמֵּ֨י הָאָ֜רֶץ אֶת־שְׁמֶ֗ךָ לְיִרְאָ֤ה אֹֽתְךָ֙ כְּעַמְּךָ֣ יִשְׂרָאֵ֔ל וְלָדַ֕עַת כִּי־שִׁמְךָ֣ נִקְרָ֔א עַל־הַבַּ֥יִת הַזֶּ֖ה אֲשֶׁ֥ר בָּנִֽיתִי׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;כִּי־יֵצֵ֨א עַמְּךָ֤ לַמִּלְחָמָה֙ עַל־אֹ֣יְב֔וֹ בַּדֶּ֖רֶךְ אֲשֶׁ֣ר תִּשְׁלָחֵ֑ם וְהִתְפַּֽלְל֣וּ אֶל־יְהוָ֗ה דֶּ֤רֶךְ הָעִיר֙ אֲשֶׁ֣ר בָּחַ֣רְתָּ בָּ֔הּ וְהַבַּ֖יִת אֲשֶׁר־בָּנִ֥תִי לִשְׁמֶֽךָ׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וְשָׁמַעְתָּ֙ הַשָּׁמַ֔יִם אֶת־תְּפִלָּתָ֖ם וְאֶת־תְּחִנָּתָ֑ם וְעָשִׂ֖יתָ מִשְׁפָּטָֽם׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;כִּ֣י יֶֽחֶטְאוּ־לָ֗ךְ כִּ֣י אֵ֤ין אָדָם֙ אֲשֶׁ֣ר לֹא־יֶחֱטָ֔א וְאָנַפְתָּ֣ בָ֔ם וּנְתַתָּ֖ם לִפְנֵ֣י אוֹיֵ֑ב וְשָׁב֤וּם שֹֽׁבֵיהֶם֙ אֶל־אֶ֣רֶץ הָאוֹיֵ֔ב רְחוֹקָ֖ה א֥וֹ קְרוֹבָֽה׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וְהֵשִׁ֙יבוּ֙ אֶל־לִבָּ֔ם בָּאָ֖רֶץ אֲשֶׁ֣ר נִשְׁבּוּ־שָׁ֑ם וְשָׁ֣בוּ׀ וְהִֽתְחַנְּנ֣וּ אֵלֶ֗יךָ בְּאֶ֤רֶץ שֹֽׁבֵיהֶם֙ לֵאמֹ֔ר חָטָ֥אנוּ וְהֶעֱוִ֖ינוּ רָשָֽׁעְנוּ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וְשָׁ֣בוּ אֵלֶ֗יךָ בְּכָל־לְבָבָם֙ וּבְכָל־נַפְשָׁ֔ם בְּאֶ֥רֶץ אֹיְבֵיהֶ֖ם אֲשֶׁר־שָׁב֣וּ אֹתָ֑ם וְהִֽתְפַּֽלְל֣וּ אֵלֶ֗יךָ דֶּ֤רֶךְ אַרְצָם֙ אֲשֶׁ֣ר נָתַ֣תָּה לַאֲבוֹתָ֔ם הָעִיר֙ אֲשֶׁ֣ר בָּחַ֔רְתָּ וְהַבַּ֖יִת אֲשֶׁר־<font color="brown">בנית</font> <font color="blue">בָּנִ֥יתִי</font> לִשְׁמֶֽךָ׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וְשָׁמַעְתָּ֤ הַשָּׁמַ֙יִם֙ מְכ֣וֹן שִׁבְתְּךָ֔ אֶת־תְּפִלָּתָ֖ם וְאֶת־תְּחִנָּתָ֑ם וְעָשִׂ֖יתָ מִשְׁפָּטָֽם׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וְסָלַחְתָּ֤ לְעַמְּךָ֙ אֲשֶׁ֣ר חָֽטְאוּ־לָ֔ךְ וּלְכָל־פִּשְׁעֵיהֶ֖ם אֲשֶׁ֣ר פָּשְׁעוּ־בָ֑ךְ וּנְתַתָּ֧ם לְרַחֲמִ֛ים לִפְנֵ֥י שֹׁבֵיהֶ֖ם וְרִֽחֲמֽוּם׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;כִּֽי־עַמְּךָ֥ וְנַחֲלָתְךָ֖ הֵ֑ם אֲשֶׁ֤ר הוֹצֵ֙אתָ֙ מִמִּצְרַ֔יִם מִתּ֖וֹךְ כּ֥וּר הַבַּרְזֶֽל׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;לִהְי֨וֹת עֵינֶ֤יךָ פְתֻחוֹת֙ אֶל־תְּחִנַּ֣ת עַבְדְּךָ֔ וְאֶל־תְּחִנַּ֖ת עַמְּךָ֣ יִשְׂרָאֵ֑ל לִשְׁמֹ֣עַ אֲלֵיהֶ֔ם בְּכֹ֖ל קָרְאָ֥ם אֵלֶֽיךָ׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;כִּֽי־אַתָּ֞ה הִבְדַּלְתָּ֤ם לְךָ֙ לְֽנַחֲלָ֔ה מִכֹּ֖ל עַמֵּ֣י הָאָ֑רֶץ כַּאֲשֶׁ֨ר דִּבַּ֜רְתָּ בְּיַ֣ד׀ מֹשֶׁ֣ה עַבְדֶּ֗ךָ בְּהוֹצִיאֲךָ֧ אֶת־אֲבֹתֵ֛ינוּ מִמִּצְרַ֖יִם אֲדֹנָ֥י יְהוִֽה׃ פ</P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וַיְהִ֣י׀ כְּכַלּ֣וֹת שְׁלֹמֹ֗ה לְהִתְפַּלֵּל֙ אֶל־יְהוָ֔ה אֵ֛ת כָּל־הַתְּפִלָּ֥ה וְהַתְּחִנָּ֖ה הַזֹּ֑את קָ֞ם מִלִּפְנֵ֨י מִזְבַּ֤ח יְהוָה֙ מִכְּרֹ֣עַ עַל־בִּרְכָּ֔יו וְכַפָּ֖יו פְּרֻשׂ֥וֹת הַשָּׁמָֽיִם׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וַֽיַּעְמֹ֕ד וַיְבָ֕רֶךְ אֵ֖ת כָּל־קְהַ֣ל יִשְׂרָאֵ֑ל ק֥וֹל גָּד֖וֹל לֵאמֹֽר׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;בָּר֣וּךְ יְהוָ֗ה אֲשֶׁ֨ר נָתַ֤ן מְנוּחָה֙ לְעַמּ֣וֹ יִשְׂרָאֵ֔ל כְּכֹ֖ל אֲשֶׁ֣ר דִּבֵּ֑ר לֹֽא־נָפַ֞ל דָּבָ֣ר אֶחָ֗ד מִכֹּל֙ דְּבָר֣וֹ הַטּ֔וֹב אֲשֶׁ֣ר דִּבֶּ֔ר בְּיַ֖ד מֹשֶׁ֥ה עַבְדּֽוֹ׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;יְהִ֨י יְהוָ֤ה אֱלֹהֵ֙ינוּ֙ עִמָּ֔נוּ כַּאֲשֶׁ֥ר הָיָ֖ה עִם־אֲבֹתֵ֑ינוּ אַל־יַעַזְבֵ֖נוּ וְאַֽל־יִטְּשֵֽׁנוּ׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;לְהַטּ֥וֹת לְבָבֵ֖נוּ אֵלָ֑יו לָלֶ֣כֶת בְּכָל־דְּרָכָ֗יו וְלִשְׁמֹ֨ר מִצְוֹתָ֤יו וְחֻקָּיו֙ וּמִשְׁפָּטָ֔יו אֲשֶׁ֥ר צִוָּ֖ה אֶת־אֲבֹתֵֽינוּ׃ </P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;וְיִֽהְי֨וּ דְבָרַ֜י אֵ֗לֶּה אֲשֶׁ֤ר הִתְחַנַּ֙נְתִּי֙ לִפְנֵ֣י יְהוָ֔ה קְרֹבִ֛ים אֶל־יְהוָ֥ה אֱלֹהֵ֖ינוּ יוֹמָ֣ם וָלָ֑יְלָה לַעֲשׂ֣וֹת׀ מִשְׁפַּ֣ט עַבְדּ֗וֹ וּמִשְׁפַּ֛ט עַמּ֥וֹ יִשְׂרָאֵ֖ל דְּבַר־י֥וֹם בְּיוֹמֽוֹ׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;לְמַ֗עַן דַּ֚עַת כָּל־עַמֵּ֣י הָאָ֔רֶץ כִּ֥י יְהוָ֖ה ה֣וּא הָאֱלֹהִ֑ים אֵ֖ין עֽוֹד׃ </P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;וְהָיָ֤ה לְבַבְכֶם֙ שָׁלֵ֔ם עִ֖ם יְהוָ֣ה אֱלֹהֵ֑ינוּ לָלֶ֧כֶת בְּחֻקָּ֛יו וְלִשְׁמֹ֥ר מִצְוֹתָ֖יו כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;וְֽהַמֶּ֔לֶךְ וְכָל־יִשְׂרָאֵ֖ל עִמּ֑וֹ זֹבְחִ֥ים זֶ֖בַח לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;וַיִּזְבַּ֣ח שְׁלֹמֹ֗ה אֵ֣ת זֶ֣בַח הַשְּׁלָמִים֮ אֲשֶׁ֣ר זָבַ֣ח לַיהוָה֒ בָּקָ֗ר עֶשְׂרִ֤ים וּשְׁנַ֙יִם֙ אֶ֔לֶף וְצֹ֕אן מֵאָ֥ה וְעֶשְׂרִ֖ים אָ֑לֶף וַֽיַּחְנְכוּ֙ אֶת־בֵּ֣ית יְהוָ֔ה הַמֶּ֖לֶךְ וְכָל־בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;בַּיּ֣וֹם הַה֗וּא קִדַּ֨שׁ הַמֶּ֜לֶךְ אֶת־תּ֣וֹךְ הֶחָצֵ֗ר אֲשֶׁר֙ לִפְנֵ֣י בֵית־יְהוָ֔ה כִּי־עָ֣שָׂה שָׁ֗ם אֶת־הָֽעֹלָה֙ וְאֶת־הַמִּנְחָ֔ה וְאֵ֖ת חֶלְבֵ֣י הַשְּׁלָמִ֑ים כִּֽי־מִזְבַּ֤ח הַנְּחֹ֙שֶׁת֙ אֲשֶׁ֣ר לִפְנֵ֣י יְהוָ֔ה קָטֹ֗ן מֵֽהָכִיל֙ אֶת־הָעֹלָ֣ה וְאֶת־הַמִּנְחָ֔ה וְאֵ֖ת חֶלְבֵ֥י הַשְּׁלָמִֽים׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;וַיַּ֣עַשׂ שְׁלֹמֹ֣ה בָֽעֵת־הַהִ֣יא׀ אֶת־הֶחָ֡ג וְכָל־יִשְׂרָאֵ֣ל עִמּוֹ֩ קָהָ֨ל גָּד֜וֹל מִלְּב֥וֹא חֲמָ֣ת׀ עַד־נַ֣חַל מִצְרַ֗יִם לִפְנֵי֙ יְהוָ֣ה אֱלֹהֵ֔ינוּ שִׁבְעַ֥ת יָמִ֖ים וְשִׁבְעַ֣ת יָמִ֑ים אַרְבָּעָ֥ה עָשָׂ֖ר יֽוֹם׃ </P>
<P ALIGN="RIGHT"><span lang="he">&#8206;<a name="066">66</A>&nbsp;&#8207;בַּיּ֤וֹם הַשְּׁמִינִי֙ שִׁלַּ֣ח אֶת־הָעָ֔ם וַֽיְבָרֲכ֖וּ אֶת־הַמֶּ֑לֶךְ וַיֵּלְכ֣וּ לְאָהֳלֵיהֶ֗ם שְׂמֵחִים֙ וְט֣וֹבֵי לֵ֔ב עַ֣ל כָּל־הַטּוֹבָ֗ה אֲשֶׁ֨ר עָשָׂ֤ה יְהוָה֙ לְדָוִ֣ד עַבְדּ֔וֹ וּלְיִשְׂרָאֵ֖ל עַמּֽוֹ׃ </P>
</TD>
<TD WIDTH="50%">
<P>1&nbsp;&#8217;&#257;z yaq&#601;h&#275;l &#353;&#601;l&#333;m&#333;h &#8217;e&#x1E6F;-ziq&#601;n&ecirc; yi&#347;&#601;r&#257;&#8217;&#275;l &#8217;e&#x1E6F;-k&#257;l-r&#257;&#8217;&#353;&ecirc; hamma&#x1E6D;&#x1E6D;w&#333;&#x1E6F; n&#601;&#347;&icirc;&#8217;&ecirc; h&#257;&#8217;&#257;&#x1E07;w&#333;&#x1E6F; li&#x1E07;&#601;n&ecirc; yi&#347;&#601;r&#257;&#8217;&#275;l &#8217;el-hammele&#x1E35;&#601; &#353;&#601;l&#333;m&#333;h y&#601;r&ucirc;&#353;&#257;l&#257;im l&#601;h<sup>a</sup>&#8216;&#259;lw&#333;&#x1E6F; &#8217;e&#x1E6F;-&#8217;&#259;rw&#333;n b&#601;r&icirc;&#x1E6F;-y&#601;hw&acirc; m&#275;&#8216;&icirc;r d&#257;wi&#x1E0F; h&icirc;&#8217; &#x1E63;&icirc;yw&#333;n: </P>
<P>2&nbsp;wayyiqq&acirc;&#259;l&ucirc; &#8217;el-hammele&#x1E35;&#601; &#353;&#601;l&#333;m&#333;h k&#257;l-&#8217;&icirc;&#353; yi&#347;&#601;r&#257;&#8217;&#275;l b&#601;yer<sup>a</sup>&#x1E25; h&#257;&#8217;&#275;&#x1E6F;&#257;n&icirc;m be&#x1E25;&#257;&#x1E21; h&ucirc;&#8217; h<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;&icirc;&#8216;&icirc;: </P>
<P>3&nbsp;wayy&#257;&#x1E07;&#333;&#8217;&ucirc; k&#333;l ziq&#601;n&ecirc; yi&#347;&#601;r&#257;&#8217;&#275;l wayyi&#347;&#601;&#8217;&ucirc; hak&#333;h&#259;n&icirc;m &#8217;e&#x1E6F;-h&#257;&#8217;&#257;rw&#333;n: </P>
<P>4&nbsp;wayy<sup>a</sup>&#8216;&#259;l&ucirc; &#8217;e&#x1E6F;-&#8217;&#259;rw&#333;n y&#601;hw&acirc; w&#601;&#8217;e&#x1E6F;-&#8217;&#333;hel mw&#333;&#8216;&#275;&#x1E0F; w&#601;&#8217;e&#x1E6F;-k&#257;l-k&#601;l&ecirc; haqq&#333;&#x1E0F;e&#353; &#8217;&#259;&#353;er b&#257;&#8217;&#333;hel wayy<sup>a</sup>&#8216;&#259;l&ucirc; &#8217;&#333;&#x1E6F;&#257;m hak&#333;h&#259;n&icirc;m w&#601;hal&#601;w&icirc;yim: </P>
<P>5&nbsp;w&#601;hammele&#x1E35;&#601; &#353;&#601;l&#333;m&#333;h w&#601;&#x1E35;&#257;l-&#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l hannw&#333;&#8216;&#257;&#x1E0F;&icirc;m &#8216;&#257;l&#257;yw &#8217;itw&#333; lif&#601;n&ecirc; h&#257;&#8217;&#257;rw&#333;n m&#601;zab&#601;&#x1E25;&icirc;m &#x1E63;&#333;&#8217;n &ucirc;&#x1E07;&#257;q&#257;r &#8217;&#259;&#353;er l&#333;&#8217;-yiss&#257;f&#601;r&ucirc; w&#601;l&#333;&#8217; yimm&#257;n&ucirc; m&#275;r&#333;&#x1E07;: </P>
<P>6&nbsp;wayy&#257;&#x1E07;i&#8217;&ucirc; hak&#333;h&#259;n&icirc;m &#8217;e&#x1E6F;-&#8217;&#259;rw&#333;n b&#601;r&icirc;&#x1E6F;-y&#601;hw&acirc; &#8217;el-m&#601;qw&#333;mw&#333; &#8217;el-d&#601;&#x1E07;&icirc;r habayi&#x1E6F; &#8217;el-q&#333;&#x1E0F;e&#353; haqq&#335;&#x1E0F;&#257;&#353;&icirc;m &#8217;el-t<sup>a</sup>&#x1E25;a&#x1E6F; kan&#601;f&ecirc; hak&#601;r&ucirc;&#x1E07;&icirc;m: </P>
<P>7&nbsp;k&icirc; hak&#601;r&ucirc;&#x1E07;&icirc;m p&#333;r&#601;&#347;&icirc;m k&#601;n&#257;fayim &#8217;el-m&#601;qw&#333;m h&#257;&#8217;&#257;rw&#333;n wayy&#257;s&#333;k&ucirc; hak&#601;ru&#x1E07;&icirc;m &#8216;al-h&#257;&#8217;&#257;rw&#333;n w&#601;&#8216;al-bad&#257;yw mil&#601;m&#257;&#8216;&#601;l&acirc;: </P>
<P>8&nbsp;wayya&#8217;&#259;ri&#x1E35;&ucirc; habad&icirc;m wayy&#275;r&#257;&#8217;&ucirc; r&#257;&#8217;&#353;&ecirc; habad&icirc;m min-haqq&#333;&#x1E0F;e&#353; &#8216;al-p&#601;n&ecirc; had&#601;&#x1E07;&icirc;r w&#601;l&#333;&#8217; y&#275;r&#257;&#8217;&ucirc; h<sup>a</sup>&#x1E25;&ucirc;&#x1E63;&acirc; wayyih&#601;y&ucirc; &#353;&#257;m &#8216;a&#x1E0F; hayyw&#333;m hazzeh: </P>
<P>9&nbsp;&#8217;&ecirc;n b&#257;&#8217;&#257;rw&#333;n raq &#353;&#601;n&ecirc; lu&#x1E25;w&#333;&#x1E6F; h&#257;&#8217;&#259;&#x1E07;&#257;n&icirc;m &#8217;&#259;&#353;er hinni&#x1E25;a &#353;&#257;m m&#333;&#353;eh b&#601;&#x1E25;&#333;r&#275;&#x1E07; &#8217;&#259;&#353;er k&#257;ra&#x1E6F; y&#601;hw&acirc; &#8216;im-b&#601;n&ecirc; yi&#347;&#601;r&#257;&#8217;&#275;l b&#601;&#x1E63;&#275;&#8217;&#x1E6F;&#257;m m&#275;&#8217;ere&#x1E63; mi&#x1E63;&#601;r&#257;yim: </P>
<P>10&nbsp;way&#601;h&icirc; b&#601;&#x1E63;&#275;&#8217;&#x1E6F; hak&#333;h&#259;n&icirc;m min-haqq&#333;&#x1E0F;e&#353; w&#601;he&#8216;&#257;n&#257;n m&#257;l&#275;&#8217; &#8217;e&#x1E6F;-b&ecirc;&#x1E6F; y&#601;hw&acirc;: </P>
<P>11&nbsp;w&#601;l&#333;&#8217;-y&#257;&#x1E35;&#601;l&ucirc; hak&#333;h&#259;n&icirc;m l<sup>a</sup>&#8216;&#259;m&#333;&#x1E0F; l&#601;&#353;&#257;r&#275;&#x1E6F; mip&#601;n&ecirc; he&#8216;&#257;n&#257;n k&icirc;-m&#257;l&#275;&#8217; &#x1E35;&#601;&#x1E07;w&#333;&#x1E0F;-y&#601;hw&acirc; &#8217;e&#x1E6F;-b&ecirc;&#x1E6F; y&#601;hw&acirc;: f</P>
<P>12&nbsp;&#8217;&#257;z &#8217;&#257;mar &#353;&#601;l&#333;m&#333;h y&#601;hw&acirc; &#8217;&#257;mar li&#353;&#601;k&#333;n b&#257;&#8216;&#259;r&#257;fel: </P>
<P>13&nbsp;b&#257;n&#333;h &#x1E07;&#257;n&icirc;&#x1E6F;&icirc; b&ecirc;&#x1E6F; z&#601;&#x1E07;ul l&#257;&#x1E35;&#601; m&#257;&#x1E35;w&#333;n l&#601;&#353;i&#x1E07;&#601;t&#601;&#x1E35;&#257; &#8216;w&#333;l&#257;m&icirc;m: </P>
<P>14&nbsp;wayyass&#275;&#x1E07; hammele&#x1E35;&#601; &#8217;e&#x1E6F;-p&#257;n&#257;yw way&#601;&#x1E07;&#257;re&#x1E35;&#601; &#8217;&#275;&#x1E6F; k&#257;l-q&#601;hal yi&#347;&#601;r&#257;&#8217;&#275;l w&#601;&#x1E35;&#257;l-q&#601;hal yi&#347;&#601;r&#257;&#8217;&#275;l &#8216;&#333;m&#275;&#x1E0F;: </P>
<P>15&nbsp;wayy&#333;&#8217;mer b&#257;r&ucirc;&#x1E35;&#601; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#259;&#353;er diber b&#601;f&icirc;w &#8217;&#275;&#x1E6F; d&#257;wi&#x1E0F; &#8217;&#257;&#x1E07;&icirc; &ucirc;&#x1E07;&#601;y&#257;&#x1E0F;w&#333; mill&#275;&#8217; l&#275;&#8217;m&#333;r: </P>
<P>16&nbsp;min-hayyw&#333;m &#8217;&#259;&#353;er hw&#333;&#x1E63;&#275;&#8217;&#x1E6F;&icirc; &#8217;e&#x1E6F;-&#8216;amm&icirc; &#8217;e&#x1E6F;-yi&#347;&#601;r&#257;&#8217;&#275;l mimmi&#x1E63;&#601;rayim l&#333;&#8217;-&#x1E07;&#257;&#x1E25;ar&#601;t&icirc; &#x1E07;&#601;&#8216;&icirc;r mik&#333;l &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l li&#x1E07;&#601;nw&#333;&#x1E6F; bayi&#x1E6F; lih&#601;yw&#333;&#x1E6F; &#353;&#601;m&icirc; &#353;&#257;m w&#257;&#8217;e&#x1E07;&#601;&#x1E25;ar b&#601;&#x1E0F;&#257;wi&#x1E0F; lih&#601;yw&#333;&#x1E6F; &#8216;al-&#8216;amm&icirc; yi&#347;&#601;r&#257;&#8217;&#275;l: </P>
<P>17&nbsp;way&#601;h&icirc; &#8216;im-l&#601;&#x1E07;a&#x1E07; d&#257;wi&#x1E0F; &#8217;&#257;&#x1E07;&icirc; li&#x1E07;&#601;nw&#333;&#x1E6F; bayi&#x1E6F; l&#601;&#353;&#275;m y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>18&nbsp;wayy&#333;&#8217;mer y&#601;hw&acirc; &#8217;el-d&#257;wi&#x1E0F; &#8217;&#257;&#x1E07;&icirc; y<sup>a</sup>&#8216;an &#8217;&#259;&#353;er h&#257;y&acirc; &#8216;im-l&#601;&#x1E07;&#257;&#x1E07;&#601;&#x1E35;&#257; li&#x1E07;&#601;nw&#333;&#x1E6F; bayi&#x1E6F; li&#353;&#601;m&icirc; h&#277;&#x1E6D;&icirc;&#x1E07;&#333;&#x1E6F;&#257; k&icirc; h&#257;y&acirc; &#8216;im-l&#601;&#x1E07;&#257;&#x1E07;e&#x1E35;&#257;: </P>
<P>19&nbsp;raq &#8217;at&acirc; l&#333;&#8217; &#x1E6F;i&#x1E07;&#601;neh hab&#257;yi&#x1E6F; k&icirc; &#8217;im-bin&#601;&#x1E35;&#257; hayy&#333;&#x1E63;&#275;&#8217; m&#275;&#x1E25;&#259;l&#257;&#x1E63;ey&#x1E35;&#257; h&ucirc;&#8217;-yi&#x1E07;&#601;neh habayi&#x1E6F; li&#353;&#601;m&icirc;: </P>
<P>20&nbsp;wayy&#257;qem y&#601;hw&acirc; &#8217;e&#x1E6F;-d&#601;&#x1E07;&#257;rw&#333; &#8217;&#259;&#353;er dib&#275;r w&#257;&#8217;&#257;qum t<sup>a</sup>&#x1E25;a&#x1E6F; d&#257;wi&#x1E0F; &#8217;&#257;&#x1E07;&icirc; w&#257;&#8217;&#275;&#353;&#275;&#x1E07; &#8216;al-kiss&#275;&#8217; yi&#347;&#601;r&#257;&#8217;&#275;l ka&#8217;&#259;&#353;er diber y&#601;hw&acirc; w&#257;&#8217;e&#x1E07;&#601;neh habayi&#x1E6F; l&#601;&#353;&#275;m y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>21&nbsp;w&#257;&#8217;&#257;&#347;im &#353;&#257;m m&#257;qw&#333;m l&#257;&#8217;&#257;rw&#333;n &#8217;&#259;&#353;er-&#353;&#257;m b&#601;r&icirc;&#x1E6F; y&#601;hw&acirc; &#8217;&#259;&#353;er k&#257;ra&#x1E6F; &#8216;im-&#8217;&#259;&#x1E07;&#333;&#x1E6F;&ecirc;n&ucirc; b&#601;hw&#333;&#x1E63;&icirc;&#8217;w&#333; &#8217;&#333;&#x1E6F;&#257;m m&#275;&#8217;ere&#x1E63; mi&#x1E63;&#601;r&#257;yim: s</P>
<P>22&nbsp;wayy<sup>a</sup>&#8216;&#259;m&#333;&#x1E0F; &#353;&#601;l&#333;m&#333;h lif&#601;n&ecirc; miz&#601;b<sup>a</sup>&#x1E25; y&#601;hw&acirc; ne&#x1E21;e&#x1E0F; k&#257;l-q&#601;hal yi&#347;&#601;r&#257;&#8217;&#275;l wayyif&#601;r&#333;&#347; kap&#257;yw ha&#353;&#353;&#257;m&#257;yim: </P>
<P>23&nbsp;wayy&#333;&#8217;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&ecirc;n-k&#257;mw&#333;&#x1E35;&#257; &#8217;&#277;l&#333;h&icirc;m ba&#353;&#353;&#257;mayim mimm<sup>a</sup>&#8216;al w&#601;&#8216;al-h&#257;&#8217;&#257;re&#x1E63; mit&#257;&#x1E25;a&#x1E6F; &#353;&#333;m&#275;r hab&#601;r&icirc;&#x1E6F; w&#601;h<sup>a</sup>&#x1E25;ese&#x1E0F; l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; hah&#333;l&#601;&#x1E35;&icirc;m l&#601;f&#257;ney&#x1E35;&#257; b&#601;&#x1E35;&#257;l-lib&#257;m: </P>
<P>24&nbsp;&#8217;&#259;&#353;er &#353;&#257;mar&#601;t&#257; l&#601;&#8216;a&#x1E07;&#601;d&#601;&#x1E35;&#257; d&#257;wi&#x1E0F; &#8217;&#257;&#x1E07;&icirc; &#8217;&#275;&#x1E6F; &#8217;&#259;&#353;er-dibar&#601;t&#257; lw&#333; wat&#601;&#x1E0F;ab&#275;r b&#601;f&icirc;&#x1E35;&#257; &ucirc;&#x1E07;&#601;y&#257;&#x1E0F;&#601;&#x1E35;&#257; mill&#275;&#8217;&#x1E6F;&#257; kayyw&#333;m hazzeh: </P>
<P>25&nbsp;w&#601;&#8216;at&acirc; y&#601;hw&acirc;| &#8217;&#277;l&#333;h&ecirc; yi&#347;&#601;r&#257;&#8217;&#275;l &#353;&#601;m&#333;r l&#601;&#8216;a&#x1E07;&#601;d&#601;&#x1E35;&#257; &#x1E0F;&#257;wi&#x1E0F; &#8217;&#257;&#x1E07;&icirc; &#8217;&#275;&#x1E6F; &#8217;&#259;&#353;er dibar&#601;t&#257; llw&#333; l&#275;&#8217;m&#333;r l&#333;&#8217;-yik&#257;r&#275;&#x1E6F; l&#601;&#x1E35;&#257; &#8217;&icirc;&#353; mill&#601;f&#257;nay y&#333;&#353;&#275;&#x1E07; &#8216;al-kiss&#275;&#8217; yi&#347;&#601;r&#257;&#8217;&#275;l raq &#8217;im-yi&#353;&#601;m&#601;r&ucirc; &#x1E07;&#257;ney&#x1E35;&#257; &#8217;e&#x1E6F;-dar&#601;k&#257;m l&#257;le&#x1E35;e&#x1E6F; l&#601;f&#257;nay ka&#8217;&#259;&#353;er h&#257;la&#x1E35;&#601;t&#257; l&#601;f&#257;n&#257;y: </P>
<P>26&nbsp;w&#601;&#8216;at&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l y&#275;&#8217;&#257;men n&#257;&#8217; <font color="brown">d&#601;&#x1E07;&#257;rey&#x1E35;&#257;</font> <font color="blue">d&#601;&#x1E07;&#257;r&#601;&#x1E35;&#257;</font> &#8217;&#259;&#353;er dibar&#601;t&#257; l&#601;&#8216;a&#x1E07;&#601;d&#601;&#x1E35;&#257; d&#257;wi&#x1E0F; &#8217;&#257;&#x1E07;&icirc;: </P>
<P>27&nbsp;k&icirc; ha&#8217;um&#601;n&#257;m y&#275;&#353;&#275;&#x1E07; &#8217;&#277;l&#333;h&icirc;m &#8216;al-h&#257;&#8217;&#257;re&#x1E63; hinn&#275;h ha&#353;&#353;&#257;mayim &ucirc;&#353;&#601;m&ecirc; ha&#353;&#353;&#257;mayim l&#333;&#8217; y&#601;&#x1E35;al&#601;k&#601;l&ucirc;&#x1E35;&#257; &#8217;af k&icirc;-habayi&#x1E6F; hazzeh &#8217;&#259;&#353;er b&#257;n&icirc;&#x1E6F;&icirc;: </P>
<P>28&nbsp;&ucirc;f&#257;n&icirc;&#x1E6F;&#257; &#8217;el-t&#601;filla&#x1E6F; &#8216;a&#x1E07;&#601;d&#601;&#x1E35;&#257; w&#601;&#8217;el-t&#601;&#x1E25;inn&#257;&#x1E6F;w&#333; y&#601;hw&acirc; &#8217;&#277;l&#333;h&#257;y li&#353;&#601;m&#333;&#8216;a &#8217;el-h&#257;rinn&acirc; w&#601;&#8217;el-hat&#601;fill&acirc; &#8217;&#259;&#353;er &#8216;a&#x1E07;&#601;d&#601;&#x1E35;&#257; mi&#x1E6F;&#601;pall&#275;l l&#601;f&#257;ney&#x1E35;&#257; hayyw&#333;m: </P>
<P>29&nbsp;lih&#601;yw&#333;&#x1E6F; &#8216;&ecirc;ne&#x1E35;&#257; f&#601;&#x1E6F;u&#x1E25;w&#333;&#x1E6F; &#8217;el-habayi&#x1E6F; hazzeh lay&#601;l&acirc; w&#257;yw&#333;m &#8217;el-hamm&#257;qw&#333;m &#8217;&#259;&#353;er &#8217;&#257;mar&#601;t&#257; yih&#601;yeh &#353;&#601;m&icirc; &#353;&#257;m li&#353;&#601;m&#333;&#8216;a &#8217;el-hat&#601;fill&acirc; &#8217;&#259;&#353;er yi&#x1E6F;&#601;pall&#275;l &#8216;a&#x1E07;&#601;d&#601;&#x1E35;&#257; &#8217;el-hamm&#257;qw&#333;m hazzeh: </P>
<P>30&nbsp;w&#601;&#353;&#257;m<sup>a</sup>&#8216;&#601;t&#257; &#8217;el-t&#601;&#x1E25;inna&#x1E6F; &#8216;a&#x1E07;&#601;d&#601;&#x1E35;&#257; w&#601;&#8216;amm&#601;&#x1E35;&#257; yi&#347;&#601;r&#257;&#8217;&#275;l &#8217;&#259;&#353;er yi&#x1E6F;&#601;pal&#601;l&ucirc; &#8217;el-hamm&#257;qw&#333;m hazzeh w&#601;&#8217;at&acirc; ti&#353;&#601;m<sup>a</sup>&#8216; &#8217;el-m&#601;qw&#333;m &#353;i&#x1E07;&#601;t&#601;&#x1E35;&#257; &#8217;el-ha&#353;&#353;&#257;mayim w&#601;&#353;&#257;m<sup>a</sup>&#8216;&#601;t&#257; w&#601;s&#257;l&#257;&#x1E25;&#601;t&#257;: </P>
<P>31&nbsp;&#8217;&#275;&#x1E6F; &#8217;&#259;&#353;er ye&#x1E25;&#277;&#x1E6D;&#257;&#8217; &#8217;&icirc;&#353; l&#601;r&#275;&#8216;&#275;h&ucirc; w&#601;n&#257;&#353;&#257;&#8217;-&#x1E07;w&#333; &#8217;&#257;l&acirc; l&#601;ha&#8217;&#259;l&#333;&#x1E6F;w&#333; &ucirc;&#x1E07;&#257;&#8217; &#8217;&#257;l&acirc; lif&#601;n&ecirc; miz&#601;b<sup>a</sup>&#x1E25;&#259;&#x1E35;&#257; babayi&#x1E6F; hazzeh: </P>
<P>32&nbsp;w&#601;&#8217;at&acirc;| ti&#353;&#601;m<sup>a</sup>&#8216; ha&#353;&#353;&#257;mayim w&#601;&#8216;&#257;&#347;&icirc;&#x1E6F;&#257; w&#601;&#353;&#257;fa&#x1E6D;&#601;t&#257; &#8217;e&#x1E6F;-&#8216;&#259;&#x1E07;&#257;&#x1E0F;ey&#x1E35;&#257; l&#601;har&#601;&#353;&icirc;&#8216;a r&#257;&#353;&#257;&#8216; l&#257;&#x1E6F;&#275;&#x1E6F; dar&#601;kw&#333; b&#601;r&#333;&#8217;&#353;w&#333; &ucirc;l&#601;ha&#x1E63;&#601;d&icirc;q &#x1E63;ad&icirc;q l&#257;&#x1E6F;e&#x1E6F; lw&#333; k&#601;&#x1E63;i&#x1E0F;&#601;q&#257;&#x1E6F;w&#333;: s</P>
<P>33&nbsp;b&#601;hinn&#257;&#x1E21;&#275;f &#8216;amm&#601;&#x1E35;&#257; yi&#347;&#601;r&#257;&#8217;&#275;l lif&#601;n&ecirc; &#8217;w&#333;y&#275;&#x1E07; &#8217;&#259;&#353;er ye&#x1E25;e&#x1E6D;&#601;&#8217;&ucirc;-l&#257;&#x1E35;&#601; w&#601;&#353;&#257;&#x1E07;&ucirc; &#8217;&#275;ley&#x1E35;&#257; w&#601;hw&#333;&#x1E0F;&ucirc; &#8217;e&#x1E6F;-&#353;&#601;me&#x1E35;&#257; w&#601;hi&#x1E6F;&#601;pal&#601;l&ucirc; w&#601;hi&#x1E6F;&#601;&#x1E25;ann&#601;n&ucirc; &#8217;&#275;ley&#x1E35;&#257; babayi&#x1E6F; hazzeh: </P>
<P>34&nbsp;w&#601;&#8217;at&acirc; ti&#353;&#601;m<sup>a</sup>&#8216; ha&#353;&#353;&#257;mayim w&#601;s&#257;l<sup>a</sup>&#x1E25;&#601;t&#257; l&#601;&#x1E25;a&#x1E6D;&#x1E6D;a&#8217;&#x1E6F; &#8216;amm&#601;&#x1E35;&#257; yi&#347;&#601;r&#257;&#8217;&#275;l wah&#259;&#353;&#275;&#x1E07;&#333;&#x1E6F;&#257;m &#8217;el-h&#257;&#8217;&#259;&#x1E0F;&#257;m&acirc; &#8217;&#259;&#353;er n&#257;&#x1E6F;at&#257; la&#8217;&#259;&#x1E07;w&#333;&#x1E6F;&#257;m: s</P>
<P>35&nbsp;b&#601;h&#275;&#8216;&#257;&#x1E63;&#275;r &#353;&#257;mayim w&#601;l&#333;&#8217;-yih&#601;yeh m&#257;&#x1E6D;&#257;r k&icirc; ye&#x1E25;e&#x1E6D;&#601;&#8217;&ucirc;-l&#257;&#x1E35;&#601; w&#601;hi&#x1E6F;&#601;pal&#601;l&ucirc; &#8217;el-hamm&#257;qw&#333;m hazzeh w&#601;hw&#333;&#x1E0F;&ucirc; &#8217;e&#x1E6F;-&#353;&#601;me&#x1E35;&#257; &ucirc;m&#275;&#x1E25;a&#x1E6D;&#x1E6D;&#257;&#8217;&#x1E6F;&#257;m y&#601;&#353;&ucirc;&#x1E07;&ucirc;n k&icirc; &#x1E6F;<sup>a</sup>&#8216;&#259;n&#275;m: </P>
<P>36&nbsp;w&#601;&#8217;at&acirc;| ti&#353;&#601;m<sup>a</sup>&#8216; ha&#353;&#353;&#257;mayim w&#601;s&#257;l<sup>a</sup>&#x1E25;&#601;t&#257; l&#601;&#x1E25;a&#x1E6D;&#x1E6D;a&#8217;&#x1E6F; &#8216;&#259;&#x1E07;&#257;&#x1E0F;ey&#x1E35;&#257; w&#601;&#8216;amm&#601;&#x1E35;&#257; yi&#347;&#601;r&#257;&#8217;&#275;l k&icirc; &#x1E6F;w&#333;r&#275;m &#8217;e&#x1E6F;-hadere&#x1E35;&#601; ha&#x1E6D;&#x1E6D;w&#333;&#x1E07;&acirc; &#8217;&#259;&#353;er y&#275;l&#601;&#x1E35;&ucirc;-&#x1E07;&#257;h w&#601;n&#257;&#x1E6F;at&acirc; m&#257;&#x1E6D;&#257;r &#8216;al-&#8217;ar&#601;&#x1E63;&#601;&#x1E35;&#257; &#8217;&#259;&#353;er-n&#257;&#x1E6F;at&acirc; l&#601;&#8216;amm&#601;&#x1E35;&#257; l&#601;n<sup>a</sup>&#x1E25;&#259;l&acirc;: s</P>
<P>37&nbsp;r&#257;&#8216;&#257;&#x1E07; k&icirc;-yih&#601;yeh &#x1E07;&#257;&#8217;&#257;re&#x1E63; de&#x1E07;er k&icirc;-yih&#601;yeh &#353;id&#257;fw&#333;n y&#275;r&#257;qw&#333;n &#8217;ar&#601;beh &#x1E25;&#257;s&icirc;l k&icirc; yih&#601;yeh k&icirc; y&#257;&#x1E63;ar-lw&#333; &#8217;&#333;y&#601;&#x1E07;w&#333; b&#601;&#8217;ere&#x1E63; &#353;&#601;&#8216;&#257;r&#257;yw k&#257;l-ne&#x1E21;<sup>a</sup>&#8216; k&#257;l-m<sup>a</sup>&#x1E25;&#259;l&acirc;: </P>
<P>38&nbsp;k&#257;l-t&#601;fill&acirc; &#x1E35;&#257;l-t&#601;&#x1E25;inn&acirc; &#8217;&#259;&#353;er &#x1E6F;ih&#601;yeh l&#601;&#x1E35;&#257;l-h&#257;&#8217;&#257;&#x1E0F;&#257;m l&#601;&#x1E35;&#333;l &#8216;amm&#601;&#x1E35;&#257; yi&#347;&#601;r&#257;&#8217;&#275;l &#8217;&#259;&#353;er y&#275;&#x1E0F;&#601;&#8216;&ucirc;n &#8217;&icirc;&#353; ne&#x1E21;<sup>a</sup>&#8216; l&#601;&#x1E07;&#257;&#x1E07;w&#333; &ucirc;f&#257;ra&#347; kap&#257;yw &#8217;el-habayi&#x1E6F; hazzeh: </P>
<P>39&nbsp;w&#601;&#8217;at&acirc; ti&#353;&#601;m<sup>a</sup>&#8216; ha&#353;&#353;&#257;mayim m&#601;&#x1E35;w&#333;n &#353;i&#x1E07;&#601;te&#x1E35;&#257; w&#601;s&#257;l<sup>a</sup>&#x1E25;&#601;t&#257; w&#601;&#8216;&#257;&#347;&icirc;&#x1E6F;&#257; w&#601;n&#257;&#x1E6F;at&#257; l&#257;&#8217;&icirc;&#353; k&#601;&#x1E35;&#257;l-d&#601;r&#257;&#x1E35;&#257;yw &#8217;&#259;&#353;er t&#275;&#x1E0F;<sup>a</sup>&#8216; &#8217;e&#x1E6F;-l&#601;&#x1E07;&#257;&#x1E07;w&#333; k&icirc;-&#8217;at&acirc; y&#257;&#x1E0F;<sup>a</sup>&#8216;&#601;t&#257; l&#601;&#x1E07;ad&#601;&#x1E35;&#257; &#8217;e&#x1E6F;-l&#601;&#x1E07;a&#x1E07; k&#257;l-b&#601;n&ecirc; h&#257;&#8217;&#257;&#x1E0F;&#257;m: </P>
<P>40&nbsp;l&#601;m<sup>a</sup>&#8216;an yir&#257;&#8217;&ucirc;&#x1E35;&#257; k&#257;l-hayy&#257;m&icirc;m &#8217;&#259;&#353;er-h&#275;m &#x1E25;ayy&icirc;m &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc; &#8217;&#259;&#353;er n&#257;&#x1E6F;at&acirc; la&#8217;&#259;&#x1E07;&#333;&#x1E6F;&ecirc;n&ucirc;: </P>
<P>41&nbsp;w&#601;&#x1E21;am &#8217;el-hann&#257;&#x1E35;&#601;r&icirc; &#8217;&#259;&#353;er l&#333;&#8217;-m&#275;&#8216;amm&#601;&#x1E35;&#257; yi&#347;&#601;r&#257;&#8217;&#275;l h&ucirc;&#8217; &ucirc;&#x1E07;&#257;&#8217; m&#275;&#8217;ere&#x1E63; r&#601;&#x1E25;w&#333;q&acirc; l&#601;m<sup>a</sup>&#8216;an &#353;&#601;me&#x1E35;&#257;: </P>
<P>42&nbsp;k&icirc; yi&#353;&#601;m&#601;&#8216;&ucirc;n &#8217;e&#x1E6F;-&#353;im&#601;&#x1E35;&#257; hag&#257;&#x1E0F;w&#333;l w&#601;&#8217;e&#x1E6F;-y&#257;&#x1E0F;&#601;&#x1E35;&#257; h<sup>a</sup>&#x1E25;&#259;z&#257;q&acirc; &ucirc;z&#601;r&#333;&#8216;&#259;&#x1E35;&#257; hann&#601;&#x1E6D;&ucirc;y&acirc; &ucirc;&#x1E07;&#257;&#8217; w&#601;hi&#x1E6F;&#601;pall&#275;l &#8217;el-habayi&#x1E6F; hazzeh: </P>
<P>43&nbsp;&#8217;at&acirc; ti&#353;&#601;m<sup>a</sup>&#8216; ha&#353;&#353;&#257;mayim m&#601;&#x1E35;w&#333;n &#353;i&#x1E07;&#601;te&#x1E35;&#257; w&#601;&#8216;&#257;&#347;&icirc;&#x1E6F;&#257; k&#601;&#x1E35;&#333;l &#8217;&#259;&#353;er-yiq&#601;r&#257;&#8217; &#8217;&#275;ley&#x1E35;&#257; hann&#257;&#x1E35;&#601;r&icirc; l&#601;m<sup>a</sup>&#8216;an y&#275;&#x1E0F;&#601;&#8216;&ucirc;n k&#257;l-&#8216;amm&ecirc; h&#257;&#8217;&#257;re&#x1E63; &#8217;e&#x1E6F;-&#353;&#601;me&#x1E35;&#257; l&#601;yir&#601;&#8217;&acirc; &#8217;&#333;&#x1E6F;&#601;&#x1E35;&#257; k&#601;&#8216;amm&#601;&#x1E35;&#257; yi&#347;&#601;r&#257;&#8217;&#275;l w&#601;l&#257;&#x1E0F;<sup>a</sup>&#8216;a&#x1E6F; k&icirc;-&#353;im&#601;&#x1E35;&#257; niq&#601;r&#257;&#8217; &#8216;al-habayi&#x1E6F; hazzeh &#8217;&#259;&#353;er b&#257;n&icirc;&#x1E6F;&icirc;: </P>
<P>44&nbsp;k&icirc;-y&#275;&#x1E63;&#275;&#8217; &#8216;amm&#601;&#x1E35;&#257; lammil&#601;&#x1E25;&#257;m&acirc; &#8216;al-&#8217;&#333;y&#601;&#x1E07;w&#333; badere&#x1E35;&#601; &#8217;&#259;&#353;er ti&#353;&#601;l&#257;&#x1E25;&#275;m w&#601;hi&#x1E6F;&#601;pal&#601;l&ucirc; &#8217;el-y&#601;hw&acirc; dere&#x1E35;&#601; h&#257;&#8216;&icirc;r &#8217;&#259;&#353;er b&#257;&#x1E25;ar&#601;t&#257; b&#257;h w&#601;habayi&#x1E6F; &#8217;&#259;&#353;er-b&#257;ni&#x1E6F;&icirc; li&#353;&#601;me&#x1E35;&#257;: </P>
<P>45&nbsp;w&#601;&#353;&#257;m<sup>a</sup>&#8216;&#601;t&#257; ha&#353;&#353;&#257;mayim &#8217;e&#x1E6F;-t&#601;fill&#257;&#x1E6F;&#257;m w&#601;&#8217;e&#x1E6F;-t&#601;&#x1E25;inn&#257;&#x1E6F;&#257;m w&#601;&#8216;&#257;&#347;&icirc;&#x1E6F;&#257; mi&#353;&#601;p&#257;&#x1E6D;&#257;m: </P>
<P>46&nbsp;k&icirc; ye&#x1E25;e&#x1E6D;&#601;&#8217;&ucirc;-l&#257;&#x1E35;&#601; k&icirc; &#8217;&ecirc;n &#8217;&#257;&#x1E0F;&#257;m &#8217;&#259;&#353;er l&#333;&#8217;-ye&#x1E25;&#277;&#x1E6D;&#257;&#8217; w&#601;&#8217;&#257;naf&#601;t&#257; &#x1E07;&#257;m &ucirc;n&#601;&#x1E6F;at&#257;m lif&#601;n&ecirc; &#8217;w&#333;y&#275;&#x1E07; w&#601;&#353;&#257;&#x1E07;&ucirc;m &#353;&#333;&#x1E07;&ecirc;hem &#8217;el-&#8217;ere&#x1E63; h&#257;&#8217;w&#333;y&#275;&#x1E07; r&#601;&#x1E25;w&#333;q&acirc; &#8217;w&#333; q&#601;rw&#333;&#x1E07;&acirc;: </P>
<P>47&nbsp;w&#601;h&#275;&#353;&icirc;&#x1E07;&ucirc; &#8217;el-lib&#257;m b&#257;&#8217;&#257;re&#x1E63; &#8217;&#259;&#353;er ni&#353;&#601;b&ucirc;-&#353;&#257;m w&#601;&#353;&#257;&#x1E07;&ucirc;| w&#601;hi&#x1E6F;&#601;&#x1E25;ann&#601;n&ucirc; &#8217;&#275;ley&#x1E35;&#257; b&#601;&#8217;ere&#x1E63; &#353;&#333;&#x1E07;&ecirc;hem l&#275;&#8217;m&#333;r &#x1E25;&#257;&#x1E6D;&#257;&#8217;n&ucirc; w&#601;he&#8216;&#277;w&icirc;n&ucirc; r&#257;&#353;&#257;&#8216;&#601;n&ucirc;: </P>
<P>48&nbsp;w&#601;&#353;&#257;&#x1E07;&ucirc; &#8217;&#275;ley&#x1E35;&#257; b&#601;&#x1E35;&#257;l-l&#601;&#x1E07;&#257;&#x1E07;&#257;m &ucirc;&#x1E07;&#601;&#x1E35;&#257;l-naf&#601;&#353;&#257;m b&#601;&#8217;ere&#x1E63; &#8217;&#333;y&#601;&#x1E07;&ecirc;hem &#8217;&#259;&#353;er-&#353;&#257;&#x1E07;&ucirc; &#8217;&#333;&#x1E6F;&#257;m w&#601;hi&#x1E6F;&#601;pal&#601;l&ucirc; &#8217;&#275;ley&#x1E35;&#257; dere&#x1E35;&#601; &#8217;ar&#601;&#x1E63;&#257;m &#8217;&#259;&#353;er n&#257;&#x1E6F;at&acirc; la&#8217;&#259;&#x1E07;w&#333;&#x1E6F;&#257;m h&#257;&#8216;&icirc;r &#8217;&#259;&#353;er b&#257;&#x1E25;ar&#601;t&#257; w&#601;habayi&#x1E6F; &#8217;&#259;&#353;er-<font color="brown">b&#257;n&icirc;&#x1E6F;&#257;</font> <font color="blue">b&#257;n&icirc;&#x1E6F;&icirc;</font> li&#353;&#601;me&#x1E35;&#257;: </P>
<P>49&nbsp;w&#601;&#353;&#257;m<sup>a</sup>&#8216;&#601;t&#257; ha&#353;&#353;&#257;mayim m&#601;&#x1E35;w&#333;n &#353;i&#x1E07;&#601;t&#601;&#x1E35;&#257; &#8217;e&#x1E6F;-t&#601;fill&#257;&#x1E6F;&#257;m w&#601;&#8217;e&#x1E6F;-t&#601;&#x1E25;inn&#257;&#x1E6F;&#257;m w&#601;&#8216;&#257;&#347;&icirc;&#x1E6F;&#257; mi&#353;&#601;p&#257;&#x1E6D;&#257;m: </P>
<P>50&nbsp;w&#601;s&#257;l<sup>a</sup>&#x1E25;&#601;t&#257; l&#601;&#8216;amm&#601;&#x1E35;&#257; &#8217;&#259;&#353;er &#x1E25;&#257;&#x1E6D;&#601;&#8217;&ucirc;-l&#257;&#x1E35;&#601; &ucirc;l&#601;&#x1E35;&#257;l-pi&#353;&#601;&#8216;&ecirc;hem &#8217;&#259;&#353;er p&#257;&#353;&#601;&#8216;&ucirc;-&#x1E07;&#257;&#x1E35;&#601; &ucirc;n&#601;&#x1E6F;at&#257;m l&#601;r<sup>a</sup>&#x1E25;&#259;m&icirc;m lif&#601;n&ecirc; &#353;&#333;&#x1E07;&ecirc;hem w&#601;ri&#x1E25;&#259;m&ucirc;m: </P>
<P>51&nbsp;k&icirc;-&#8216;amm&#601;&#x1E35;&#257; w&#601;n<sup>a</sup>&#x1E25;&#259;l&#257;&#x1E6F;&#601;&#x1E35;&#257; h&#275;m &#8217;&#259;&#353;er hw&#333;&#x1E63;&#275;&#8217;&#x1E6F;&#257; mimmi&#x1E63;&#601;rayim mitw&#333;&#x1E35;&#601; k&ucirc;r habar&#601;zel: </P>
<P>52&nbsp;lih&#601;yw&#333;&#x1E6F; &#8216;&ecirc;ney&#x1E35;&#257; f&#601;&#x1E6F;u&#x1E25;w&#333;&#x1E6F; &#8217;el-t&#601;&#x1E25;inna&#x1E6F; &#8216;a&#x1E07;&#601;d&#601;&#x1E35;&#257; w&#601;&#8217;el-t&#601;&#x1E25;inna&#x1E6F; &#8216;amm&#601;&#x1E35;&#257; yi&#347;&#601;r&#257;&#8217;&#275;l li&#353;&#601;m&#333;&#8216;a &#8217;&#259;l&ecirc;hem b&#601;&#x1E35;&#333;l q&#257;r&#601;&#8217;&#257;m &#8217;&#275;ley&#x1E35;&#257;: </P>
<P>53&nbsp;k&icirc;-&#8217;at&acirc; hi&#x1E07;&#601;dal&#601;t&#257;m l&#601;&#x1E35;&#257; l&#601;n<sup>a</sup>&#x1E25;&#259;l&acirc; mik&#333;l &#8216;amm&ecirc; h&#257;&#8217;&#257;re&#x1E63; ka&#8217;&#259;&#353;er dibar&#601;t&#257; b&#601;ya&#x1E0F;| m&#333;&#353;eh &#8216;a&#x1E07;&#601;de&#x1E35;&#257; b&#601;hw&#333;&#x1E63;&icirc;&#8217;&#259;&#x1E35;&#257; &#8217;e&#x1E6F;-&#8217;&#259;&#x1E07;&#333;&#x1E6F;&ecirc;n&ucirc; mimmi&#x1E63;&#601;rayim &#8217;&#259;&#x1E0F;&#333;n&#257;y y&#601;hwih: f</P>
<P>54&nbsp;way&#601;h&icirc;| k&#601;&#x1E35;allw&#333;&#x1E6F; &#353;&#601;l&#333;m&#333;h l&#601;hi&#x1E6F;&#601;pall&#275;l &#8217;el-y&#601;hw&acirc; &#8217;&#275;&#x1E6F; k&#257;l-hat&#601;fill&acirc; w&#601;hat&#601;&#x1E25;inn&acirc; hazz&#333;&#8217;&#x1E6F; q&#257;m millif&#601;n&ecirc; miz&#601;b<sup>a</sup>&#x1E25; y&#601;hw&acirc; mik&#601;r&#333;&#8216;a &#8216;al-bir&#601;k&#257;yw w&#601;&#x1E35;ap&#257;yw p&#601;ru&#347;w&#333;&#x1E6F; ha&#353;&#353;&#257;m&#257;yim: </P>
<P>55&nbsp;wayy<sup>a</sup>&#8216;&#601;m&#333;&#x1E0F; way&#601;&#x1E07;&#257;re&#x1E35;&#601; &#8217;&#275;&#x1E6F; k&#257;l-q&#601;hal yi&#347;&#601;r&#257;&#8217;&#275;l qw&#333;l g&#257;&#x1E0F;w&#333;l l&#275;&#8217;m&#333;r: </P>
<P>56&nbsp;b&#257;r&ucirc;&#x1E35;&#601; y&#601;hw&acirc; &#8217;&#259;&#353;er n&#257;&#x1E6F;an m&#601;n&ucirc;&#x1E25;&acirc; l&#601;&#8216;ammw&#333; yi&#347;&#601;r&#257;&#8217;&#275;l k&#601;&#x1E35;&#333;l &#8217;&#259;&#353;er dib&#275;r l&#333;&#8217;-n&#257;fal d&#257;&#x1E07;&#257;r &#8217;e&#x1E25;&#257;&#x1E0F; mik&#333;l d&#601;&#x1E07;&#257;rw&#333; ha&#x1E6D;&#x1E6D;w&#333;&#x1E07; &#8217;&#259;&#353;er diber b&#601;ya&#x1E0F; m&#333;&#353;eh &#8216;a&#x1E07;&#601;dw&#333;: </P>
<P>57&nbsp;y&#601;h&icirc; y&#601;hw&acirc; &#8217;&#277;l&#333;h&ecirc;n&ucirc; &#8216;imm&#257;n&ucirc; ka&#8217;&#259;&#353;er h&#257;y&acirc; &#8216;im-&#8217;&#259;&#x1E07;&#333;&#x1E6F;&ecirc;n&ucirc; &#8217;al-y<sup>a</sup>&#8216;az&#601;&#x1E07;&#275;n&ucirc; w&#601;&#8217;al-yi&#x1E6D;&#x1E6D;&#601;&#353;&#275;n&ucirc;: </P>
<P>58&nbsp;l&#601;ha&#x1E6D;&#x1E6D;w&#333;&#x1E6F; l&#601;&#x1E07;&#257;&#x1E07;&#275;n&ucirc; &#8217;&#275;l&#257;yw l&#257;le&#x1E35;e&#x1E6F; b&#601;&#x1E35;&#257;l-d&#601;r&#257;&#x1E35;&#257;yw w&#601;li&#353;&#601;m&#333;r mi&#x1E63;&#601;w&#333;&#x1E6F;&#257;yw w&#601;&#x1E25;uqq&#257;yw &ucirc;mi&#353;&#601;p&#257;&#x1E6D;&#257;yw &#8217;&#259;&#353;er &#x1E63;i&ucirc;&acirc; &#8217;e&#x1E6F;-&#8217;&#259;&#x1E07;&#333;&#x1E6F;&ecirc;n&ucirc;: </P>
<P>59&nbsp;w&#601;yih&#601;y&ucirc; &#x1E0F;&#601;&#x1E07;&#257;ray &#8217;&#275;lleh &#8217;&#259;&#353;er hi&#x1E6F;&#601;&#x1E25;annan&#601;t&icirc; lif&#601;n&ecirc; y&#601;hw&acirc; q&#601;r&#333;&#x1E07;&icirc;m &#8217;el-y&#601;hw&acirc; &#8217;&#277;l&#333;h&ecirc;n&ucirc; yw&#333;m&#257;m w&#257;l&#257;y&#601;l&acirc; l<sup>a</sup>&#8216;&#259;&#347;w&#333;&#x1E6F;| mi&#353;&#601;pa&#x1E6D; &#8216;a&#x1E07;&#601;dw&#333; &ucirc;mi&#353;&#601;pa&#x1E6D; &#8216;ammw&#333; yi&#347;&#601;r&#257;&#8217;&#275;l d&#601;&#x1E07;ar-yw&#333;m b&#601;yw&#333;mw&#333;: </P>
<P>60&nbsp;l&#601;m<sup>a</sup>&#8216;an d<sup>a</sup>&#8216;a&#x1E6F; k&#257;l-&#8216;amm&ecirc; h&#257;&#8217;&#257;re&#x1E63; k&icirc; y&#601;hw&acirc; h&ucirc;&#8217; h&#257;&#8217;&#277;l&#333;h&icirc;m &#8217;&ecirc;n &#8216;w&#333;&#x1E0F;: </P>
<P>61&nbsp;w&#601;h&#257;y&acirc; l&#601;&#x1E07;a&#x1E07;&#601;&#x1E35;em &#353;&#257;l&#275;m &#8216;im y&#601;hw&acirc; &#8217;&#277;l&#333;h&ecirc;n&ucirc; l&#257;le&#x1E35;e&#x1E6F; b&#601;&#x1E25;uqq&#257;yw w&#601;li&#353;&#601;m&#333;r mi&#x1E63;&#601;w&#333;&#x1E6F;&#257;yw kayyw&#333;m hazzeh: </P>
<P>62&nbsp;w&#601;hammele&#x1E35;&#601; w&#601;&#x1E35;&#257;l-yi&#347;&#601;r&#257;&#8217;&#275;l &#8216;immw&#333; z&#333;&#x1E07;&#601;&#x1E25;&icirc;m ze&#x1E07;<sup>a</sup>&#x1E25; lif&#601;n&ecirc; y&#601;hw&acirc;: </P>
<P>63&nbsp;wayyiz&#601;b<sup>a</sup>&#x1E25; &#353;&#601;l&#333;m&#333;h &#8217;&#275;&#x1E6F; ze&#x1E07;<sup>a</sup>&#x1E25; ha&#353;&#353;&#601;l&#257;m&icirc;m &#8217;&#259;&#353;er z&#257;&#x1E07;<sup>a</sup>&#x1E25; layhw&acirc; b&#257;q&#257;r &#8216;e&#347;&#601;r&icirc;m &ucirc;&#353;&#601;nayim &#8217;elef w&#601;&#x1E63;&#333;&#8217;n m&#275;&#8217;&acirc; w&#601;&#8216;e&#347;&#601;r&icirc;m &#8217;&#257;lef wayy<sup>a</sup>&#x1E25;&#601;n&#601;&#x1E35;&ucirc; &#8217;e&#x1E6F;-b&ecirc;&#x1E6F; y&#601;hw&acirc; hammele&#x1E35;&#601; w&#601;&#x1E35;&#257;l-b&#601;n&ecirc; yi&#347;&#601;r&#257;&#8217;&#275;l: </P>
<P>64&nbsp;bayyw&#333;m hah&ucirc;&#8217; qida&#353; hammele&#x1E35;&#601; &#8217;e&#x1E6F;-tw&#333;&#x1E35;&#601; he&#x1E25;&#257;&#x1E63;&#275;r &#8217;&#259;&#353;er lif&#601;n&ecirc; &#x1E07;&ecirc;&#x1E6F;-y&#601;hw&acirc; k&icirc;-&#8216;&#257;&#347;&acirc; &#353;&#257;m &#8217;e&#x1E6F;-h&#257;&#8216;&#333;l&acirc; w&#601;&#8217;e&#x1E6F;-hammin&#601;&#x1E25;&acirc; w&#601;&#8217;&#275;&#x1E6F; &#x1E25;el&#601;&#x1E07;&ecirc; ha&#353;&#353;&#601;l&#257;m&icirc;m k&icirc;-miz&#601;b<sup>a</sup>&#x1E25; hann&#601;&#x1E25;&#333;&#353;e&#x1E6F; &#8217;&#259;&#353;er lif&#601;n&ecirc; y&#601;hw&acirc; q&#257;&#x1E6D;&#333;n m&#275;h&#257;&#x1E35;&icirc;l &#8217;e&#x1E6F;-h&#257;&#8216;&#333;l&acirc; w&#601;&#8217;e&#x1E6F;-hammin&#601;&#x1E25;&acirc; w&#601;&#8217;&#275;&#x1E6F; &#x1E25;el&#601;&#x1E07;&ecirc; ha&#353;&#353;&#601;l&#257;m&icirc;m: </P>
<P>65&nbsp;wayy<sup>a</sup>&#8216;a&#347; &#353;&#601;l&#333;m&#333;h &#x1E07;&#257;&#8216;&#275;&#x1E6F;-hah&icirc;&#8217;| &#8217;e&#x1E6F;-he&#x1E25;&#257;&#x1E21; w&#601;&#x1E35;&#257;l-yi&#347;&#601;r&#257;&#8217;&#275;l &#8216;immw&#333; q&acirc;&#257;l g&#257;&#x1E0F;w&#333;l mill&#601;&#x1E07;w&#333;&#8217; &#x1E25;&#259;m&#257;&#x1E6F;| &#8216;a&#x1E0F;-n<sup>a</sup>&#x1E25;al mi&#x1E63;&#601;rayim lif&#601;n&ecirc; y&#601;hw&acirc; &#8217;&#277;l&#333;h&ecirc;n&ucirc; &#353;i&#x1E07;&#601;&#8216;a&#x1E6F; y&#257;m&icirc;m w&#601;&#353;i&#x1E07;&#601;&#8216;a&#x1E6F; y&#257;m&icirc;m &#8217;ar&#601;b&#257;&#8216;&acirc; &#8216;&#257;&#347;&#257;r yw&#333;m: </P>
<P>66&nbsp;bayyw&#333;m ha&#353;&#353;&#601;m&icirc;n&icirc; &#353;ill<sup>a</sup>&#x1E25; &#8217;e&#x1E6F;-h&#257;&#8216;&#257;m way&#601;&#x1E07;&#257;r&#259;&#x1E35;&ucirc; &#8217;e&#x1E6F;-hammele&#x1E35;&#601; wayy&#275;l&#601;&#x1E35;&ucirc; l&#601;&#8217;&acirc;&#335;l&ecirc;hem &#347;&#601;m&#275;&#x1E25;&icirc;m w&#601;&#x1E6D;w&#333;&#x1E07;&ecirc; l&#275;&#x1E07; &#8216;al k&#257;l-ha&#x1E6D;&#x1E6D;w&#333;&#x1E07;&acirc; &#8217;&#259;&#353;er &#8216;&#257;&#347;&acirc; y&#601;hw&acirc; l&#601;&#x1E0F;&#257;wi&#x1E0F; &#8216;a&#x1E07;&#601;dw&#333; &ucirc;l&#601;yi&#347;&#601;r&#257;&#8217;&#275;l &#8216;ammw&#333;: </P>
</TD>
</TABLE>
<P><HR>
<CENTER>
<A HREF="kg1009.htm">Next: 1 Kings (1 Melakhim) Chapter 9</A></CENTER>
</BODY>
</HTML>
