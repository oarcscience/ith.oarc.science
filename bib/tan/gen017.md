[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen017)  [KJV](../kjv/gen017)  [Sep](../sep/gen017.md) 
[Vul](../vul/gen017.md)   
  
[Genesis (Bereshit) Index](gen.md)  
  [Previous](gen016)  [Next](gen018.md) 

------------------------------------------------------------------------

### Tanach (Hebrew): Genesis (Bereshit) Chapter 17

‎<span id="001">1</span> ‏וַיְהִ֣י אַבְרָ֔ם בֶּן־תִּשְׁעִ֥ים שָׁנָ֖ה
וְתֵ֣שַׁע שָׁנִ֑ים וַיֵּרָ֨א יְהוָ֜ה אֶל־אַבְרָ֗ם וַיֹּ֤אמֶר אֵלָיו֙
אֲנִי־אֵ֣ל שַׁדַּ֔י הִתְהַלֵּ֥ךְ לְפָנַ֖י וֶהְיֵ֥ה תָמִֽים׃

‎<span id="002">2</span> ‏וְאֶתְּנָ֥ה בְרִיתִ֖י בֵּינִ֣י וּבֵינֶ֑ךָ
וְאַרְבֶּ֥ה אוֹתְךָ֖ בִּמְאֹ֥ד מְאֹֽד׃

‎<span id="003">3</span> ‏וַיִּפֹּ֥ל אַבְרָ֖ם עַל־פָּנָ֑יו וַיְדַבֵּ֥ר
אִתּ֛וֹ אֱלֹהִ֖ים לֵאמֹֽר׃

‎<span id="004">4</span> ‏אֲנִ֕י הִנֵּ֥ה בְרִיתִ֖י אִתָּ֑ךְ וְהָיִ֕יתָ
לְאַ֖ב הֲמ֥וֹן גּוֹיִֽם׃

‎<span id="005">5</span> ‏וְלֹא־יִקָּרֵ֥א ע֛וֹד אֶת־שִׁמְךָ֖ אַבְרָ֑ם
וְהָיָ֤ה שִׁמְךָ֙ אַבְרָהָ֔ם כִּ֛י אַב־הֲמ֥וֹן גּוֹיִ֖ם נְתַתִּֽיךָ׃

‎<span id="006">6</span> ‏וְהִפְרֵתִ֤י אֹֽתְךָ֙ בִּמְאֹ֣ד מְאֹ֔ד
וּנְתַתִּ֖יךָ לְגוֹיִ֑ם וּמְלָכִ֖ים מִמְּךָ֥ יֵצֵֽאוּ׃

‎<span id="007">7</span> ‏וַהֲקִמֹתִ֨י אֶת־בְּרִיתִ֜י בֵּינִ֣י
וּבֵינֶ֗ךָ וּבֵ֨ין זַרְעֲךָ֧ אַחֲרֶ֛יךָ לְדֹרֹתָ֖ם לִבְרִ֣ית עוֹלָ֑ם
לִהְי֤וֹת לְךָ֙ לֵֽאלֹהִ֔ים וּֽלְזַרְעֲךָ֖ אַחֲרֶֽיךָ׃

‎<span id="008">8</span> ‏וְנָתַתִּ֣י לְ֠ךָ וּלְזַרְעֲךָ֨<sup>3</sup>
אַחֲרֶ֜יךָ אֵ֣ת׀ אֶ֣רֶץ מְגֻרֶ֗יךָ אֵ֚ת כָּל־אֶ֣רֶץ כְּנַ֔עַן
לַאֲחֻזַּ֖ת עוֹלָ֑ם וְהָיִ֥יתִי לָהֶ֖ם לֵאלֹהִֽים׃

‎<span id="009">9</span> ‏וַיֹּ֤אמֶר אֱלֹהִים֙ אֶל־אַבְרָהָ֔ם וְאַתָּ֖ה
אֶת־בְּרִיתִ֣י תִשְׁמֹ֑ר אַתָּ֛ה וְזַרְעֲךָ֥ אַֽחֲרֶ֖יךָ לְדֹרֹתָֽם׃

‎<span id="010">10</span> ‏זֹ֣את בְּרִיתִ֞י אֲשֶׁ֣ר תִּשְׁמְר֗וּ
בֵּינִי֙ וּבֵ֣ינֵיכֶ֔ם וּבֵ֥ין זַרְעֲךָ֖ אַחֲרֶ֑יךָ הִמּ֥וֹל לָכֶ֖ם
כָּל־זָכָֽר׃

‎<span id="011">11</span> ‏וּנְמַלְתֶּ֕ם אֵ֖ת בְּשַׂ֣ר עָרְלַתְכֶ֑ם
וְהָיָה֙ לְא֣וֹת בְּרִ֔ית בֵּינִ֖י וּבֵינֵיכֶֽם׃

‎<span id="012">12</span> ‏וּבֶן־שְׁמֹנַ֣ת יָמִ֗ים יִמּ֥וֹל לָכֶ֛ם
כָּל־זָכָ֖ר לְדֹרֹתֵיכֶ֑ם יְלִ֣יד בָּ֔יִת וּמִקְנַת־כֶּ֙סֶף֙ מִכֹּ֣ל
בֶּן־נֵכָ֔ר אֲשֶׁ֛ר לֹ֥א מִֽזַּרְעֲךָ֖ הֽוּא׃

‎<span id="013">13</span> ‏הִמּ֧וֹל׀ יִמּ֛וֹל יְלִ֥יד בֵּֽיתְךָ֖
וּמִקְנַ֣ת כַּסְפֶּ֑ךָ וְהָיְתָ֧ה בְרִיתִ֛י בִּבְשַׂרְכֶ֖ם לִבְרִ֥ית
עוֹלָֽם׃

‎<span id="014">14</span> ‏וְעָרֵ֣ל׀ זָכָ֗ר אֲשֶׁ֤ר לֹֽא־יִמּוֹל֙
אֶת־בְּשַׂ֣ר עָרְלָת֔וֹ וְנִכְרְתָ֛ה הַנֶּ֥פֶשׁ הַהִ֖וא מֵעַמֶּ֑יהָ
אֶת־בְּרִיתִ֖י הֵפַֽר׃ ס

‎<span id="015">15</span> ‏וַיֹּ֤אמֶר אֱלֹהִים֙ אֶל־אַבְרָהָ֔ם שָׂרַ֣י
אִשְׁתְּךָ֔ לֹא־תִקְרָ֥א אֶת־שְׁמָ֖הּ שָׂרָ֑י כִּ֥י שָׂרָ֖ה שְׁמָֽהּ׃

‎<span id="016">16</span> ‏וּבֵרַכְתִּ֣י אֹתָ֔הּ וְגַ֨ם נָתַ֧תִּי
מִמֶּ֛נָּה לְךָ֖ בֵּ֑ן וּבֵֽרַכְתִּ֙יהָ֙ וְהָֽיְתָ֣ה לְגוֹיִ֔ם מַלְכֵ֥י
עַמִּ֖ים מִמֶּ֥נָּה יִהְיֽוּ׃

‎<span id="017">17</span> ‏וַיִּפֹּ֧ל אַבְרָהָ֛ם עַל־פָּנָ֖יו
וַיִּצְחָ֑ק וַיֹּ֣אמֶר בְּלִבּ֗וֹ הַלְּבֶ֤ן מֵאָֽה־שָׁנָה֙ יִוָּלֵ֔ד
וְאִ֨ם־שָׂרָ֔ה הֲבַת־תִּשְׁעִ֥ים שָׁנָ֖ה תֵּלֵֽד׃

‎<span id="018">18</span> ‏וַיֹּ֥אמֶר אַבְרָהָ֖ם אֶל־הָֽאֱלֹהִ֑ים ל֥וּ
יִשְׁמָעֵ֖אל יִחְיֶ֥ה לְפָנֶֽיךָ׃

‎<span id="019">19</span> ‏וַיֹּ֣אמֶר אֱלֹהִ֗ים אֲבָל֙ שָׂרָ֣ה
אִשְׁתְּךָ֗ יֹלֶ֤דֶת לְךָ֙ בֵּ֔ן וְקָרָ֥אתָ אֶת־שְׁמ֖וֹ יִצְחָ֑ק
וַהֲקִמֹתִ֨י אֶת־בְּרִיתִ֥י אִתּ֛וֹ לִבְרִ֥ית עוֹלָ֖ם לְזַרְע֥וֹ
אַחֲרָֽיו׃

‎<span id="020">20</span> ‏וּֽלְיִשְׁמָעֵאל֮<sup>3</sup> שְׁמַעְתִּיךָ֒
הִנֵּ֣ה׀ בֵּרַ֣כְתִּי אֹת֗וֹ וְהִפְרֵיתִ֥י אֹת֛וֹ וְהִרְבֵּיתִ֥י אֹת֖וֹ
בִּמְאֹ֣ד מְאֹ֑ד שְׁנֵים־עָשָׂ֤ר נְשִׂיאִם֙ יוֹלִ֔יד וּנְתַתִּ֖יו
לְג֥וֹי גָּדֽוֹל׃

‎<span id="021">21</span> ‏וְאֶת־בְּרִיתִ֖י אָקִ֣ים אֶת־יִצְחָ֑ק אֲשֶׁר֩
תֵּלֵ֨ד לְךָ֤ שָׂרָה֙ לַמּוֹעֵ֣ד הַזֶּ֔ה בַּשָּׁנָ֖ה הָאַחֶֽרֶת׃

‎<span id="022">22</span> ‏וַיְכַ֖ל לְדַבֵּ֣ר אִתּ֑וֹ וַיַּ֣עַל
אֱלֹהִ֔ים מֵעַ֖ל אַבְרָהָֽם׃

‎<span id="023">23</span> ‏וַיִּקַּ֨ח אַבְרָהָ֜ם אֶת־יִשְׁמָעֵ֣אל
בְּנ֗וֹ וְאֵ֨ת כָּל־יְלִידֵ֤י בֵיתוֹ֙ וְאֵת֙ כָּל־מִקְנַ֣ת כַּסְפּ֔וֹ
כָּל־זָכָ֕ר בְּאַנְשֵׁ֖י בֵּ֣ית אַבְרָהָ֑ם וַיָּ֜מָל אֶת־בְּשַׂ֣ר
עָרְלָתָ֗ם בְּעֶ֙צֶם֙ הַיּ֣וֹם הַזֶּ֔ה כַּאֲשֶׁ֛ר דִּבֶּ֥ר אִתּ֖וֹ
אֱלֹהִֽים׃

‎<span id="024">24</span> ‏וְאַ֨בְרָהָ֔ם בֶּן־תִּשְׁעִ֥ים וָתֵ֖שַׁע
שָׁנָ֑ה בְּהִמֹּל֖וֹ בְּשַׂ֥ר עָרְלָתֽוֹ׃

‎<span id="025">25</span> ‏וְיִשְׁמָעֵ֣אל בְּנ֔וֹ בֶּן־שְׁלֹ֥שׁ
עֶשְׂרֵ֖ה שָׁנָ֑ה בְּהִ֨מֹּל֔וֹ אֵ֖ת בְּשַׂ֥ר עָרְלָתֽוֹ׃

‎<span id="026">26</span> ‏בְּעֶ֙צֶם֙ הַיּ֣וֹם הַזֶּ֔ה נִמּ֖וֹל
אַבְרָהָ֑ם וְיִשְׁמָעֵ֖אל בְּנֽוֹ׃

‎<span id="027">27</span> ‏וְכָל־אַנְשֵׁ֤י בֵיתוֹ֙ יְלִ֣יד בָּ֔יִת
וּמִקְנַת־כֶּ֖סֶף מֵאֵ֣ת בֶּן־נֵכָ֑ר נִמֹּ֖לוּ אִתּֽוֹ׃ פ

1 wayəhî ’aḇərām ben-tišə‘îm šānâ wəṯēš<sup>a</sup>‘ šānîm wayyērā’
yəhwâ ’el-’aḇərām wayyō’mer ’ēlāyw ’ănî-’ēl šaday hiṯəhallēḵə ləfānay
wehəyēh ṯāmîm:

2 wə’etənâ ḇərîṯî bênî ûḇêneḵā wə’arəbeh ’wōṯəḵā bimə’ōḏ mə’ōḏ:

3 wayyipōl ’aḇərām ‘al-pānāyw wayəḏabēr ’itwō ’ĕlōhîm lē’mōr:

4 ’ănî hinnēh ḇərîṯî ’itāḵə wəhāyîṯā lə’aḇ hămwōn gwōyim:

5 wəlō’-yiqqārē’ ‘wōḏ ’eṯ-šiməḵā ’aḇərām wəhāyâ šiməḵā ’aḇərâām kî
’aḇ-hămwōn gwōyim nəṯatîḵā:

6 wəhifərēṯî ’ōṯəḵā bimə’ōḏ mə’ōḏ ûnəṯatîḵā ləḡwōyim ûməlāḵîm mimməḵā
yēṣē’û:

7 wahăqimōṯî ’eṯ-bərîṯî bênî ûḇêneḵā ûḇên zarə‘ăḵā ’<sup>a</sup>ḥăreyḵā
ləḏōrōṯām liḇərîṯ ‘wōlām lihəywōṯ ləḵā lē’lōhîm ûləzarə‘ăḵā
’<sup>a</sup>ḥăreyḵā:

8 wənāṯatî ləḵā ûləzarə‘ăḵā<sup>3</sup> ’<sup>a</sup>ḥăreyḵā ’ēṯ\| ’ereṣ
məḡureyḵā ’ēṯ kāl-’ereṣ kən<sup>a</sup>‘an la’ăḥuzzaṯ ‘wōlām wəhāyîṯî
lâem lē’lōhîm:

9 wayyō’mer ’ĕlōhîm ’el-’aḇərâām wə’atâ ’eṯ-bərîṯî ṯišəmōr ’atâ
wəzarə‘ăḵā ’<sup>a</sup>ḥăreyḵā ləḏōrōṯām:

10 zō’ṯ bərîṯî ’ăšer tišəmərû bênî ûḇênêḵem ûḇên zarə‘ăḵā
’<sup>a</sup>ḥăreyḵā himmwōl lāḵem kāl-zāḵār:

11 ûnəmalətem ’ēṯ bəśar ‘ārəlaṯəḵem wəhāyâ lə’wōṯ bərîṯ bênî ûḇênêḵem:

12 ûḇen-šəmōnaṯ yāmîm yimmwōl lāḵem kāl-zāḵār ləḏōrōṯêḵem yəlîḏ bāyiṯ
ûmiqənaṯ-kesef mikōl ben-nēḵār ’ăšer lō’ mizzarə‘ăḵā hû’:

13 himmwōl\| yimmwōl yəlîḏ bêṯəḵā ûmiqənaṯ kasəpeḵā wəhāyəṯâ ḇərîṯî
biḇəśarəḵem liḇərîṯ ‘wōlām:

14 wə‘ārēl\| zāḵār ’ăšer lō’-yimmwōl ’eṯ-bəśar ‘ārəlāṯwō wəniḵərəṯâ
hannefeš hahiw’ mē‘ammeyhā ’eṯ-bərîṯî hēfar: s

15 wayyō’mer ’ĕlōhîm ’el-’aḇərâām śāray ’išətəḵā lō’-ṯiqərā’ ’eṯ-šəmāh
śārāy kî śārâ šəmāh:

16 ûḇēraḵətî ’ōṯāh wəḡam nāṯatî mimmennâ ləḵā bēn ûḇēraḵətîhā wəhāyəṯâ
ləḡwōyim maləḵê ‘ammîm mimmennâ yihəyû:

17 wayyipōl ’aḇərâām ‘al-pānāyw wayyiṣəḥāq wayyō’mer bəlibwō halləḇen
mē’â-šānâ yiûālēḏ wə’im-śārâ hăḇaṯ-tišə‘îm šānâ tēlēḏ:

18 wayyō’mer ’aḇərâām ’el-hā’ĕlōhîm lû yišəmā‘ē’l yiḥəyeh ləfāneyḵā:

19 wayyō’mer ’ĕlōhîm ’ăḇāl śārâ ’išətəḵā yōleḏeṯ ləḵā bēn wəqārā’ṯā
’eṯ-šəmwō yiṣəḥāq wahăqimōṯî ’eṯ-bərîṯî ’itwō liḇərîṯ ‘wōlām ləzarə‘wō
’<sup>a</sup>ḥărāyw:

20 ûləyišəmā‘ē’l<sup>3</sup> šəm<sup>a</sup>‘ətîḵā hinnēh\| bēraḵətî
’ōṯwō wəhifərêṯî ’ōṯwō wəhirəbêṯî ’ōṯwō bimə’ōḏ mə’ōḏ šənêm-‘āśār
nəśî’im ywōlîḏ ûnəṯatîw ləḡwōy gāḏwōl:

21 wə’eṯ-bərîṯî ’āqîm ’eṯ-yiṣəḥāq ’ăšer tēlēḏ ləḵā śārâ lammwō‘ēḏ hazzeh
baššānâ hā’<sup>a</sup>ḥereṯ:

22 wayəḵal ləḏabēr ’itwō wayy<sup>a</sup>‘al ’ĕlōhîm mē‘al ’aḇərâām:

23 wayyiqq<sup>a</sup>ḥ ’aḇərâām ’eṯ-yišəmā‘ē’l bənwō wə’ēṯ kāl-yəlîḏê
ḇêṯwō wə’ēṯ kāl-miqənaṯ kasəpwō kāl-zāḵār bə’anəšê bêṯ ’aḇərâām wayyāmāl
’eṯ-bəśar ‘ārəlāṯām bə‘eṣem hayywōm hazzeh ka’ăšer diber ’itwō ’ĕlōhîm:

24 wə’aḇərâām ben-tišə‘îm wāṯēš<sup>a</sup>‘ šānâ bəhimmōlwō bəśar
‘ārəlāṯwō:

25 wəyišəmā‘ē’l bənwō ben-šəlōš ‘eśərēh šānâ bəhimmōlwō ’ēṯ bəśar
‘ārəlāṯwō:

26 bə‘eṣem hayywōm hazzeh nimmwōl ’aḇərâām wəyišəmā‘ē’l bənwō:

27 wəḵāl-’anəšê ḇêṯwō yəlîḏ bāyiṯ ûmiqənaṯ-kesef mē’ēṯ ben-nēḵār nimmōlû
’itwō: f

------------------------------------------------------------------------

[Next: Genesis (Bereshit) Chapter 18](gen018.md)
