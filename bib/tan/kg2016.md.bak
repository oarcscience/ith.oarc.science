[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg2016)  [KJV](../kjv/kg2016)  [Sep](../sep/kg2016.md) 
[Vul](../vul/kg2016.md)   
  
[2 Kings (2 Melakhim) Index](kg2.md)  
  [Previous](kg2015)  [Next](kg2017.md) 

------------------------------------------------------------------------

### Tanach (Hebrew): 2 Kings (2 Melakhim) Chapter 16

‎<span id="001">1</span> ‏בִּשְׁנַת֙ שְׁבַֽע־עֶשְׂרֵ֣ה שָׁנָ֔ה לְפֶ֖קַח
בֶּן־רְמַלְיָ֑הוּ מָלַ֛ךְ אָחָ֥ז בֶּן־יוֹתָ֖ם מֶ֥לֶךְ יְהוּדָֽה׃

‎<span id="002">2</span> ‏בֶּן־עֶשְׂרִ֤ים שָׁנָה֙ אָחָ֣ז בְּמָלְכ֔וֹ
וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְלֹא־עָשָׂ֣ה
הַיָּשָׁ֗ר בְּעֵינֵ֛י יְהוָ֥ה אֱלֹהָ֖יו כְּדָוִ֥ד אָבִֽיו׃

‎<span id="003">3</span> ‏וַיֵּ֕לֶךְ בְּדֶ֖רֶךְ מַלְכֵ֣י יִשְׂרָאֵ֑ל
וְגַ֤ם אֶת־בְּנוֹ֙ הֶעֱבִ֣יר בָּאֵ֔שׁ כְּתֹֽעֲבוֹת֙ הַגּוֹיִ֔ם אֲשֶׁ֨ר
הוֹרִ֤ישׁ יְהוָה֙ אֹתָ֔ם מִפְּנֵ֖י בְּנֵ֥י יִשְׂרָאֵֽל׃

‎<span id="004">4</span> ‏וַיְזַבֵּ֧חַ וַיְקַטֵּ֛ר בַּבָּמ֖וֹת
וְעַל־הַגְּבָע֑וֹת וְתַ֖חַת כָּל־עֵ֥ץ רַעֲנָֽן׃

‎<span id="005">5</span> ‏אָ֣ז יַעֲלֶ֣ה רְצִ֣ין מֶֽלֶךְ־אֲ֠רָם וּפֶ֨קַח
בֶּן־רְמַלְיָ֧הוּ מֶֽלֶךְ־יִשְׂרָאֵ֛ל יְרוּשָׁלִַ֖ם לַמִּלְחָמָ֑ה
וַיָּצֻ֙רוּ֙ עַל־אָחָ֔ז וְלֹ֥א יָכְל֖וּ לְהִלָּחֵֽם׃

‎<span id="006">6</span> ‏בָּעֵ֣ת הַהִ֗יא הֵ֠שִׁיב רְצִ֨ין
מֶֽלֶךְ־אֲרָ֤ם אֶת־אֵילַת֙ לַֽאֲרָ֔ם וַיְנַשֵּׁ֥ל אֶת־הַיְהוּדִ֖ים
מֵֽאֵיל֑וֹת וארמים וַֽאֲדוֹמִים֙<sup>3</sup> בָּ֣אוּ אֵילַ֔ת
וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה׃ פ

‎<span id="007">7</span> ‏וַיִּשְׁלַ֨ח אָחָ֜ז מַלְאָכִ֗ים אֶל־תִּ֠גְלַת
פְּלֶ֤סֶר מֶֽלֶךְ־אַשּׁוּר֙ לֵאמֹ֔ר עַבְדְּךָ֥ וּבִנְךָ֖ אָ֑נִי עֲלֵ֨ה
וְהוֹשִׁעֵ֜נִי מִכַּ֣ף מֶֽלֶךְ־אֲרָ֗ם וּמִכַּף֙ מֶ֣לֶךְ יִשְׂרָאֵ֔ל
הַקּוֹמִ֖ים עָלָֽי׃

‎<span id="008">8</span> ‏וַיִּקַּ֨ח אָחָ֜ז אֶת־הַכֶּ֣סֶף
וְאֶת־הַזָּהָ֗ב הַנִּמְצָא֙ בֵּ֣ית יְהוָ֔ה וּבְאֹֽצְר֖וֹת בֵּ֣ית
הַמֶּ֑לֶךְ וַיִּשְׁלַ֥ח לְמֶֽלֶךְ־אַשּׁ֖וּר שֹֽׁחַד׃

‎<span id="009">9</span> ‏וַיִּשְׁמַ֤ע אֵלָיו֙ מֶ֣לֶךְ אַשּׁ֔וּר
וַיַּעַל֩ מֶ֨לֶךְ אַשּׁ֤וּר אֶל־דַּמֶּ֙שֶׂק֙ וַֽיִּתְפְּשֶׂ֔הָ
וַיַּגְלֶ֖הָ קִ֑ירָה וְאֶת־רְצִ֖ין הֵמִֽית׃

‎<span id="010">10</span> ‏וַיֵּ֣לֶךְ הַמֶּ֣לֶךְ אָחָ֡ז לִ֠קְרַאת
תִּגְלַ֨ת פִּלְאֶ֤סֶר מֶֽלֶךְ־אַשּׁוּר֙ דּוּמֶּ֔שֶׂק וַיַּ֥רְא
אֶת־הַמִּזְבֵּ֖חַ אֲשֶׁ֣ר בְּדַמָּ֑שֶׂק וַיִּשְׁלַח֩ הַמֶּ֨לֶךְ אָחָ֜ז
אֶל־אוּרִיָּ֣ה הַכֹּהֵ֗ן אֶת־דְּמ֧וּת הַמִּזְבֵּ֛חַ וְאֶת־תַּבְנִית֖וֹ
לְכָֽל־מַעֲשֵֽׂהוּ׃

‎<span id="011">11</span> ‏וַיִּ֛בֶן אוּרִיָּ֥ה הַכֹּהֵ֖ן
אֶת־הַמִּזְבֵּ֑חַ כְּכֹ֣ל אֲשֶׁר־שָׁלַח֩ הַמֶּ֨לֶךְ אָחָ֜ז מִדַּמֶּ֗שֶׂק
כֵּ֤ן עָשָׂה֙ אוּרִיָּ֣ה הַכֹּהֵ֔ן עַד־בּ֥וֹא הַמֶּֽלֶךְ־אָחָ֖ז
מִדַּמָּֽשֶׂק׃

‎<span id="012">12</span> ‏וַיָּבֹ֤א הַמֶּ֙לֶךְ֙ מִדַּמֶּ֔שֶׂק וַיַּ֥רְא
הַמֶּ֖לֶךְ אֶת־הַמִּזְבֵּ֑חַ וַיִּקְרַ֥ב הַמֶּ֛לֶךְ עַל־הַמִּזְבֵּ֖חַ
וַיַּ֥עַל עָלָֽיו׃

‎<span id="013">13</span> ‏וַיַּקְטֵ֤ר אֶת־עֹֽלָתוֹ֙ וְאֶת־מִנְחָת֔וֹ
וַיַּסֵּ֖ךְ אֶת־נִסְכּ֑וֹ וַיִּזְרֹ֛ק אֶת־דַּֽם־הַשְּׁלָמִ֥ים
אֲשֶׁר־ל֖וֹ עַל־הַמִּזְבֵּֽחַ׃

‎<span id="014">14</span> ‏וְאֵ֨ת הַמִּזְבַּ֣ח הַנְּחֹשֶׁת֮ אֲשֶׁ֣ר
לִפְנֵ֣י יְהוָה֒ וַיַּקְרֵ֗ב מֵאֵת֙ פְּנֵ֣י הַבַּ֔יִת מִבֵּין֙
הַמִּזְבֵּ֔חַ וּמִבֵּ֖ין בֵּ֣ית יְהוָ֑ה וַיִּתֵּ֥ן אֹת֛וֹ עַל־יֶ֥רֶךְ
הַמִּזְבֵּ֖חַ צָפֽוֹנָה׃

‎<span id="015">15</span> ‏ויצוהו וַיְצַוֶּ֣ה הַמֶּֽלֶךְ־אָ֠חָז
אֶת־אוּרִיָּ֨ה הַכֹּהֵ֜ן לֵאמֹ֗ר עַ֣ל הַמִּזְבֵּ֣חַ הַגָּד֡וֹל הַקְטֵ֣ר
אֶת־עֹֽלַת־הַבֹּקֶר֩ וְאֶת־מִנְחַ֨ת הָעֶ֜רֶב וְֽאֶת־עֹלַ֧ת הַמֶּ֣לֶךְ
וְאֶת־מִנְחָת֗וֹ וְ֠אֵת עֹלַ֞ת כָּל־עַ֤ם הָאָ֙רֶץ֙ וּמִנְחָתָ֣ם
וְנִסְכֵּיהֶ֔ם וְכָל־דַּ֥ם עֹלָ֛ה וְכָל־דַּם־זֶ֖בַח עָלָ֣יו תִּזְרֹ֑ק
וּמִזְבַּ֧ח הַנְּחֹ֛שֶׁת יִֽהְיֶה־לִּ֖י לְבַקֵּֽר׃

‎<span id="016">16</span> ‏וַיַּ֖עַשׂ אוּרִיָּ֣ה הַכֹּהֵ֑ן כְּכֹ֥ל
אֲשֶׁר־צִוָּ֖ה הַמֶּ֥לֶךְ אָחָֽז׃

‎<span id="017">17</span> ‏וַיְקַצֵּץ֩ הַמֶּ֨לֶךְ אָחָ֜ז
אֶת־הַמִּסְגְּר֣וֹת הַמְּכֹנ֗וֹת וַיָּ֤סַר מֵֽעֲלֵיהֶם֙ ואת־ אֶת־
הַכִּיֹּ֔ר וְאֶת־הַיָּ֣ם הוֹרִ֔ד מֵעַ֛ל הַבָּקָ֥ר הַנְּחֹ֖שֶׁת אֲשֶׁ֣ר
תַּחְתֶּ֑יהָ וַיִּתֵּ֣ן אֹת֔וֹ עַ֖ל מַרְצֶ֥פֶת אֲבָנִֽים׃

‎<span id="018">18</span> ‏וְאֶת־מיסך מוּסַ֨ךְ הַשַּׁבָּ֜ת
אֲשֶׁר־בָּנ֣וּ בַבַּ֗יִת וְאֶת־מְב֤וֹא הַמֶּ֙לֶךְ֙ הַֽחִיצ֔וֹנָה הֵסֵ֖ב
בֵּ֣ית יְהוָ֑ה מִפְּנֵ֖י מֶ֥לֶךְ אַשּֽׁוּר׃

‎<span id="019">19</span> ‏וְיֶ֛תֶר דִּבְרֵ֥י אָחָ֖ז אֲשֶׁ֣ר עָשָׂ֑ה
הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י
יְהוּדָֽה׃

‎<span id="020">20</span> ‏וַיִּשְׁכַּ֤ב אָחָז֙ עִם־אֲבֹתָ֔יו
וַיִּקָּבֵ֥ר עִם־אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ חִזְקִיָּ֥הוּ
בְנ֖וֹ תַּחְתָּֽיו׃ פ

1 bišənaṯ šəḇ<sup>a</sup>‘-‘eśərēh šānâ ləfeq<sup>a</sup>ḥ ben-rəmaləyâû
mālaḵə ’āḥāz ben-ywōṯām meleḵə yəhûḏâ:

2 ben-‘eśərîm šānâ ’āḥāz bəmāləḵwō wəšēš-‘eśərēh šānâ mālaḵə bîrûšālāim
wəlō’-‘āśâ hayyāšār bə‘ênê yəhwâ ’ĕlōhāyw kəḏāwiḏ ’āḇîw:

3 wayyēleḵə bəḏereḵə maləḵê yiśərā’ēl wəḡam ’eṯ-bənwō he‘ĕḇîr bā’ēš
kəṯō‘ăḇwōṯ hagwōyim ’ăšer hwōrîš yəhwâ ’ōṯām mipənê bənê yiśərā’ēl:

4 wayəzabēḥa wayəqaṭṭēr babāmwōṯ wə‘al-hagəḇā‘wōṯ wəṯ<sup>a</sup>ḥaṯ
kāl-‘ēṣ r<sup>a</sup>‘ănān:

5 ’āz y<sup>a</sup>‘ăleh rəṣîn meleḵə-’ărām ûfeq<sup>a</sup>ḥ
ben-rəmaləyâû meleḵə-yiśərā’ēl yərûšālaim lammiləḥāmâ wayyāṣurû
‘al-’āḥāz wəlō’ yāḵəlû ləhillāḥēm:

6 bā‘ēṯ hahî’ hēšîḇ rəṣîn meleḵə-’ărām ’eṯ-’êlaṯ la’ărām wayənaššēl
’eṯ-hayəhûḏîm mē’êlwōṯ wa’ărammîm wa’ăḏwōmîm<sup>3</sup> bā’û ’êlaṯ
wayyēšəḇû šām ‘aḏ hayywōm hazzeh: f

7 wayyišəl<sup>a</sup>ḥ ’āḥāz malə’āḵîm ’el-tiḡəlaṯ pəleser
meleḵə-’aššûr lē’mōr ‘aḇədəḵā ûḇinəḵā ’ānî ‘ălēh wəhwōši‘ēnî mikaf
meleḵə-’ărām ûmikaf meleḵə yiśərā’ēl haqqwōmîm ‘ālāy:

8 wayyiqq<sup>a</sup>ḥ ’āḥāz ’eṯ-hakesef wə’eṯ-hazzâāḇ hanniməṣā’ bêṯ
yəhwâ ûḇə’ōṣərwōṯ bêṯ hammeleḵə wayyišəl<sup>a</sup>ḥ ləmeleḵə-’aššûr
šōḥaḏ:

9 wayyišəm<sup>a</sup>‘ ’ēlāyw meleḵə ’aššûr wayy<sup>a</sup>‘al meleḵə
’aššûr ’el-dammeśeq wayyiṯəpəśehā wayyaḡəlehā qîrâ wə’eṯ-rəṣîn hēmîṯ:

10 wayyēleḵə hammeleḵə ’āḥāz liqəra’ṯ tiḡəlaṯ pilə’eser meleḵə-’aššûr
dûmmeśeq wayyarə’ ’eṯ-hammizəbēḥa ’ăšer bəḏammāśeq wayyišəl<sup>a</sup>ḥ
hammeleḵə ’āḥāz ’el-’ûrîyâ hakōhēn ’eṯ-dəmûṯ hammizəbēḥa wə’eṯ-taḇənîṯwō
ləḵāl-m<sup>a</sup>‘ăśēhû:

11 wayyiḇen ’ûrîyâ hakōhēn ’eṯ-hammizəbēḥa kəḵōl ’ăšer-šāl<sup>a</sup>ḥ
hammeleḵə ’āḥāz midammeśeq kēn ‘āśâ ’ûrîyâ hakōhēn ‘aḏ-bwō’
hammeleḵə-’āḥāz midammāśeq:

12 wayyāḇō’ hammeleḵə midammeśeq wayyarə’ hammeleḵə ’eṯ-hammizəbēḥa
wayyiqəraḇ hammeleḵə ‘al-hammizəbēḥa wayy<sup>a</sup>‘al ‘ālāyw:

13 wayyaqəṭēr ’eṯ-‘ōlāṯwō wə’eṯ-minəḥāṯwō wayyassēḵə ’eṯ-nisəkwō
wayyizərōq ’eṯ-dam-haššəlāmîm ’ăšer-lwō ‘al-hammizəbēḥa:

14 wə’ēṯ hammizəb<sup>a</sup>ḥ hannəḥōšeṯ ’ăšer lifənê yəhwâ wayyaqərēḇ
mē’ēṯ pənê habayiṯ mibên hammizəbēḥa ûmibên bêṯ yəhwâ wayyitēn ’ōṯwō
‘al-yereḵə hammizəbēḥa ṣāfwōnâ:

15 wayəṣaûēhû wayəṣaûeh hammeleḵə-’āḥāz ’eṯ-’ûrîyâ hakōhēn lē’mōr ‘al
hammizəbēḥa hagāḏwōl haqəṭēr ’eṯ-‘ōlaṯ-habōqer wə’eṯ-minəḥaṯ hā‘ereḇ
wə’eṯ-‘ōlaṯ hammeleḵə wə’eṯ-minəḥāṯwō wə’ēṯ ‘ōlaṯ kāl-‘am hā’āreṣ
ûminəḥāṯām wənisəkêhem wəḵāl-dam ‘ōlâ wəḵāl-dam-zeḇ<sup>a</sup>ḥ ‘ālāyw
tizərōq ûmizəb<sup>a</sup>ḥ hannəḥōšeṯ yihəyeh-llî ləḇaqqēr:

16 wayy<sup>a</sup>‘aś ’ûrîyâ hakōhēn kəḵōl ’ăšer-ṣiûâ hammeleḵə ’āḥāz:

17 wayəqaṣṣēṣ hammeleḵə ’āḥāz ’eṯ-hammisəgərwōṯ hamməḵōnwōṯ wayyāsar
mē‘ălêhem wə’eṯ- ’eṯ- hakîyōr wə’eṯ-hayyām hwōriḏ mē‘al habāqār
hannəḥōšeṯ ’ăšer t<sup>a</sup>ḥəteyhā wayyitēn ’ōṯwō ‘al marəṣefeṯ
’ăḇānîm:

18 wə’eṯ-mîsaḵə mûsaḵə haššabāṯ ’ăšer-bānû ḇabayiṯ wə’eṯ-məḇwō’
hammeleḵə h<sup>a</sup>ḥîṣwōnâ hēsēḇ bêṯ yəhwâ mipənê meleḵə ’aššûr:

19 wəyeṯer diḇərê ’āḥāz ’ăšer ‘āśâ hălō’-hēm kəṯûḇîm ‘al-sēfer diḇərê
hayyāmîm ləmaləḵê yəhûḏâ:

20 wayyišəkaḇ ’āḥāz ‘im-’ăḇōṯāyw wayyiqqāḇēr ‘im-’ăḇōṯāyw bə‘îr dāwiḏ
wayyiməlōḵə ḥizəqîyâû ḇənwō t<sup>a</sup>ḥətāyw: f

------------------------------------------------------------------------

[Next: 2 Kings (2 Melakhim) Chapter 17](kg2017.md)
