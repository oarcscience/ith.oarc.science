<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 129</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa129.htm">Polyglot</A>&nbsp;
<A HREF="../kjv/psa129.htm">KJV</A>&nbsp;
<A HREF="../sep/psa129.htm">Sep</A>&nbsp;
<A HREF="../vul/psa129.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa128.htm">Previous</A>&nbsp;
<A HREF="psa130.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 129</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁ֗יר הַֽמַּ֫עֲל֥וֹת רַ֭בַּת צְרָר֣וּנִי מִנְּעוּרַ֑י יֹֽאמַר־נָ֝א יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;רַ֭בַּת צְרָר֣וּנִי מִנְּעוּרָ֑י גַּ֝ם לֹא־יָ֥כְלוּ לִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַל־גַּ֭בִּי חָרְשׁ֣וּ חֹרְשִׁ֑ים הֶ֝אֱרִ֗יכוּ <font color="brown">למענותם</font> <font color="blue">לְמַעֲנִיתָֽם׃</font> </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יְהוָ֥ה צַדִּ֑יק קִ֝צֵּ֗ץ עֲב֣וֹת רְשָׁעִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יֵ֭בֹשׁוּ וְיִסֹּ֣גוּ אָח֑וֹר כֹּ֝֗ל שֹׂנְאֵ֥י צִיּֽוֹן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יִ֭הְיוּ כַּחֲצִ֣יר גַּגּ֑וֹת שֶׁקַּדְמַ֖ת שָׁלַ֣ף יָבֵֽשׁ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שֶׁלֹּ֤א מִלֵּ֖א כַפּ֥וֹ קוֹצֵ֗ר וְחִצְנ֥וֹ מְעַמֵּֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְלֹ֤א אָֽמְר֨וּ׀ הָעֹבְרִ֗ים בִּרְכַּֽת־יְהוָ֥ה אֲלֵיכֶ֑ם בֵּרַ֥כְנוּ אֶ֝תְכֶ֗ם בְּשֵׁ֣ם יְהוָֽה׃ </P>
</TD>
<TD WIDTH="50%">
<P>1&nbsp;&#353;&icirc;r hamm<sup>a</sup>&#8216;&#259;lw&#333;&#x1E6F; raba&#x1E6F; &#x1E63;&#601;r&#257;r&ucirc;n&icirc; minn&#601;&#8216;&ucirc;ray y&#333;&#8217;mar-n&#257;&#8217; yi&#347;&#601;r&#257;&#8217;&#275;l: </P>
<P>2&nbsp;raba&#x1E6F; &#x1E63;&#601;r&#257;r&ucirc;n&icirc; minn&#601;&#8216;&ucirc;r&#257;y gam l&#333;&#8217;-y&#257;&#x1E35;&#601;l&ucirc; l&icirc;: </P>
<P>3&nbsp;&#8216;al-gab&icirc; &#x1E25;&#257;r&#601;&#353;&ucirc; &#x1E25;&#333;r&#601;&#353;&icirc;m he&#8217;&#277;r&icirc;&#x1E35;&ucirc; <font color="brown">l&#601;m<sup>a</sup>&#8216;&#259;nw&#333;&#x1E6F;&#257;m</font> <font color="blue">l&#601;m<sup>a</sup>&#8216;&#259;n&icirc;&#x1E6F;&#257;m:</font> </P>
<P>4&nbsp;y&#601;hw&acirc; &#x1E63;ad&icirc;q qi&#x1E63;&#x1E63;&#275;&#x1E63; &#8216;&#259;&#x1E07;w&#333;&#x1E6F; r&#601;&#353;&#257;&#8216;&icirc;m: </P>
<P>5&nbsp;y&#275;&#x1E07;&#333;&#353;&ucirc; w&#601;yiss&#333;&#x1E21;&ucirc; &#8217;&#257;&#x1E25;w&#333;r k&#333;l &#347;&#333;n&#601;&#8217;&ecirc; &#x1E63;&icirc;yw&#333;n: </P>
<P>6&nbsp;yih&#601;y&ucirc; k<sup>a</sup>&#x1E25;&#259;&#x1E63;&icirc;r gagw&#333;&#x1E6F; &#353;eqqa&#x1E0F;&#601;ma&#x1E6F; &#353;&#257;laf y&#257;&#x1E07;&#275;&#353;: </P>
<P>7&nbsp;&#353;ell&#333;&#8217; mill&#275;&#8217; &#x1E35;apw&#333; qw&#333;&#x1E63;&#275;r w&#601;&#x1E25;i&#x1E63;&#601;nw&#333; m&#601;&#8216;amm&#275;r: </P>
<P>8&nbsp;w&#601;l&#333;&#8217; &#8217;&#257;m&#601;r&ucirc;| h&#257;&#8216;&#333;&#x1E07;&#601;r&icirc;m bir&#601;ka&#x1E6F;-y&#601;hw&acirc; &#8217;&#259;l&ecirc;&#x1E35;em b&#275;ra&#x1E35;&#601;n&ucirc; &#8217;e&#x1E6F;&#601;&#x1E35;em b&#601;&#353;&#275;m y&#601;hw&acirc;: </P>
</TD>
</TABLE>
<P><HR>
<CENTER>
<A HREF="psa130.htm">Next: Psalms (Tehilim) Chapter 130</A></CENTER>
</BODY>
</HTML>
