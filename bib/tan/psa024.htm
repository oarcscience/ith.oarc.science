<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa024.htm">Polyglot</A>&nbsp;
<A HREF="../kjv/psa024.htm">KJV</A>&nbsp;
<A HREF="../sep/psa024.htm">Sep</A>&nbsp;
<A HREF="../vul/psa024.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa023.htm">Previous</A>&nbsp;
<A HREF="psa025.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לְדָוִ֗ד מִ֫זְמ֥וֹר לַֽ֭יהוָה<font color="red"><sup>3</font></sup> הָאָ֣רֶץ וּמְלוֹאָ֑הּ תֵּ֝בֵ֗ל וְיֹ֣שְׁבֵי בָֽהּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּי־ה֖וּא עַל־יַמִּ֣ים יְסָדָ֑הּ וְעַל־נְ֝הָר֗וֹת יְכוֹנְנֶֽהָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִֽי־יַעֲלֶ֥ה בְהַר־יְהוָ֑ה וּמִי־יָ֝קוּם בִּמְק֥וֹם קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;נְקִ֥י כַפַּ֗יִם וּֽבַר־לֵ֫בָ֥ב אֲשֶׁ֤ר׀ לֹא־נָשָׂ֣א לַשָּׁ֣וְא נַפְשִׁ֑י וְלֹ֖א נִשְׁבַּ֣ע לְמִרְמָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יִשָּׂ֣א בְ֭רָכָה מֵאֵ֣ת יְהוָ֑ה וּ֝צְדָקָ֗ה מֵאֱלֹהֵ֥י יִשְׁעֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;זֶ֭ה דּ֣וֹר <font color="brown">דרשו</font> <font color="blue">דֹּרְשָׁ֑יו</font> מְבַקְשֵׁ֨י פָנֶ֖יךָ יַעֲקֹ֣ב סֶֽלָה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שְׂא֤וּ שְׁעָרִ֨ים׀ רָֽאשֵׁיכֶ֗ם וְֽ֭הִנָּשְׂאוּ פִּתְחֵ֣י עוֹלָ֑ם וְ֝יָב֗וֹא מֶ֣לֶךְ הַכָּבֽוֹד׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִ֥י זֶה֮ מֶ֤לֶךְ הַכָּ֫ב֥וֹד יְ֭הוָה עִזּ֣וּז וְגִבּ֑וֹר יְ֝הוָ֗ה גִּבּ֥וֹר מִלְחָמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;שְׂא֤וּ שְׁעָרִ֨ים׀ רָֽאשֵׁיכֶ֗ם וּ֭שְׂאוּ פִּתְחֵ֣י עוֹלָ֑ם וְ֝יָבֹא מֶ֣לֶךְ הַכָּבֽוֹד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מִ֤י ה֣וּא זֶה֮ מֶ֤לֶךְ הַכָּ֫ב֥וֹד יְהוָ֥ה צְבָא֑וֹת ה֤וּא מֶ֖לֶךְ הַכָּב֣וֹד סֶֽלָה׃ </P>
</TD>
<TD WIDTH="50%">
<P>1&nbsp;l&#601;&#x1E0F;&#257;wi&#x1E0F; miz&#601;mw&#333;r layhw&acirc;<font color="red"><sup>3</font></sup> h&#257;&#8217;&#257;re&#x1E63; &ucirc;m&#601;lw&#333;&#8217;&#257;h t&#275;&#x1E07;&#275;l w&#601;y&#333;&#353;&#601;&#x1E07;&ecirc; &#x1E07;&#257;h: </P>
<P>2&nbsp;k&icirc;-h&ucirc;&#8217; &#8216;al-yamm&icirc;m y&#601;s&#257;&#x1E0F;&#257;h w&#601;&#8216;al-n&#601;h&#257;rw&#333;&#x1E6F; y&#601;&#x1E35;w&#333;n&#601;neh&#257;: </P>
<P>3&nbsp;m&icirc;-y<sup>a</sup>&#8216;&#259;leh &#x1E07;&#601;har-y&#601;hw&acirc; &ucirc;m&icirc;-y&#257;q&ucirc;m bim&#601;qw&#333;m q&#257;&#x1E0F;&#601;&#353;w&#333;: </P>
<P>4&nbsp;n&#601;q&icirc; &#x1E35;apayim &ucirc;&#x1E07;ar-l&#275;&#x1E07;&#257;&#x1E07; &#8217;&#259;&#353;er| l&#333;&#8217;-n&#257;&#347;&#257;&#8217; la&#353;&#353;&#257;w&#601;&#8217; naf&#601;&#353;&icirc; w&#601;l&#333;&#8217; ni&#353;&#601;b<sup>a</sup>&#8216; l&#601;mir&#601;m&acirc;: </P>
<P>5&nbsp;yi&#347;&#347;&#257;&#8217; &#x1E07;&#601;r&#257;&#x1E35;&acirc; m&#275;&#8217;&#275;&#x1E6F; y&#601;hw&acirc; &ucirc;&#x1E63;&#601;&#x1E0F;&#257;q&acirc; m&#275;&#8217;&#277;l&#333;h&ecirc; yi&#353;&#601;&#8216;w&#333;: </P>
<P>6&nbsp;zeh dw&#333;r <font color="brown">d&#333;r&#601;&#353;&#257;w</font> <font color="blue">d&#333;r&#601;&#353;&#257;yw</font> m&#601;&#x1E07;aq&#601;&#353;&ecirc; f&#257;ney&#x1E35;&#257; y<sup>a</sup>&#8216;&#259;q&#333;&#x1E07; sel&acirc;: </P>
<P>7&nbsp;&#347;&#601;&#8217;&ucirc; &#353;&#601;&#8216;&#257;r&icirc;m| r&#257;&#8217;&#353;&ecirc;&#x1E35;em w&#601;hinn&#257;&#347;&#601;&#8217;&ucirc; pi&#x1E6F;&#601;&#x1E25;&ecirc; &#8216;w&#333;l&#257;m w&#601;y&#257;&#x1E07;w&#333;&#8217; mele&#x1E35;&#601; hak&#257;&#x1E07;w&#333;&#x1E0F;: </P>
<P>8&nbsp;m&icirc; zeh mele&#x1E35;&#601; hak&#257;&#x1E07;w&#333;&#x1E0F; y&#601;hw&acirc; &#8216;izz&ucirc;z w&#601;&#x1E21;ibw&#333;r y&#601;hw&acirc; gibw&#333;r mil&#601;&#x1E25;&#257;m&acirc;: </P>
<P>9&nbsp;&#347;&#601;&#8217;&ucirc; &#353;&#601;&#8216;&#257;r&icirc;m| r&#257;&#8217;&#353;&ecirc;&#x1E35;em &ucirc;&#347;&#601;&#8217;&ucirc; pi&#x1E6F;&#601;&#x1E25;&ecirc; &#8216;w&#333;l&#257;m w&#601;y&#257;&#x1E07;&#333;&#8217; mele&#x1E35;&#601; hak&#257;&#x1E07;w&#333;&#x1E0F;: </P>
<P>10&nbsp;m&icirc; h&ucirc;&#8217; zeh mele&#x1E35;&#601; hak&#257;&#x1E07;w&#333;&#x1E0F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; h&ucirc;&#8217; mele&#x1E35;&#601; hak&#257;&#x1E07;w&#333;&#x1E0F; sel&acirc;: </P>
</TD>
</TABLE>
<P><HR>
<CENTER>
<A HREF="psa025.htm">Next: Psalms (Tehilim) Chapter 25</A></CENTER>
</BODY>
</HTML>
