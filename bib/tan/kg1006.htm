<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1006.htm">Polyglot</A>&nbsp;
<A HREF="../kjv/kg1006.htm">KJV</A>&nbsp;
<A HREF="../sep/kg1006.htm">Sep</A>&nbsp;
<A HREF="../vul/kg1006.htm">Vul</A>&nbsp;

<BR>
<BR><A HREF="kg1.htm">1 Kings (1 Melakhim) Index</A><BR>
&nbsp;
<A HREF="kg1005.htm">Previous</A>&nbsp;
<A HREF="kg1007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י בִשְׁמוֹנִ֣ים שָׁנָ֣ה וְאַרְבַּ֣ע מֵא֣וֹת שָׁנָ֡ה לְצֵ֣את בְּנֵֽי־יִשְׂרָאֵ֣ל מֵאֶֽרֶץ־מִצְרַיִם֩ בַּשָּׁנָ֨ה הָרְבִיעִ֜ית בְּחֹ֣דֶשׁ זִ֗ו ה֚וּא הַחֹ֣דֶשׁ הַשֵּׁנִ֔י לִמְלֹ֥ךְ שְׁלֹמֹ֖ה עַל־יִשְׂרָאֵ֑ל וַיִּ֥בֶן הַבַּ֖יִת לַיהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהַבַּ֗יִת אֲשֶׁ֨ר בָּנָ֜ה הַמֶּ֤לֶךְ שְׁלֹמֹה֙ לַֽיהוָ֔ה שִׁשִּֽׁים־אַמָּ֥ה אָרְכּ֖וֹ וְעֶשְׂרִ֤ים רָחְבּ֑וֹ וּשְׁלֹשִׁ֥ים אַמָּ֖ה קוֹמָתֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהָאוּלָ֗ם עַל־פְּנֵי֙ הֵיכַ֣ל הַבַּ֔יִת עֶשְׂרִ֣ים אַמָּה֙ אָרְכּ֔וֹ עַל־פְּנֵ֖י רֹ֣חַב הַבָּ֑יִת עֶ֧שֶׂר בָּאַמָּ֛ה רָחְבּ֖וֹ עַל־פְּנֵ֥י הַבָּֽיִת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֣עַשׂ לַבָּ֔יִת חַלּוֹנֵ֖י שְׁקֻפִ֥ים אֲטֻמִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּבֶן֩ עַל־קִ֨יר הַבַּ֤יִת <font color="brown">יצוע</font> <font color="blue">יָצִ֙יעַ֙</font> סָבִ֔יב אֶת־קִיר֤וֹת הַבַּ֙יִת֙ סָבִ֔יב לַֽהֵיכָ֖ל וְלַדְּבִ֑יר וַיַּ֥עַשׂ צְלָע֖וֹת סָבִֽיב׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;<font color="brown">היצוע</font> <font color="blue">הַיָּצִ֨יעַ</font> הַתַּחְתֹּנָ֜ה חָמֵ֧שׁ בָּאַמָּ֣ה רָחְבָּ֗הּ וְהַתִּֽיכֹנָה֙ שֵׁ֤שׁ בָּֽאַמָּה֙ רָחְבָּ֔הּ וְהַ֨שְּׁלִישִׁ֔ית שֶׁ֥בַע בָּאַמָּ֖ה רָחְבָּ֑הּ כִּ֡י מִגְרָעוֹת֩ נָתַ֨ן לַבַּ֤יִת סָבִיב֙ ח֔וּצָה לְבִלְתִּ֖י אֲחֹ֥ז בְּקִֽירוֹת־הַבָּֽיִת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהַבַּ֙יִת֙ בְּהִבָּ֣נֹת֔וֹ אֶֽבֶן־שְׁלֵמָ֥ה מַסָּ֖ע נִבְנָ֑ה וּמַקָּב֤וֹת וְהַגַּרְזֶן֙ כָּל־כְּלִ֣י בַרְזֶ֔ל לֹֽא־נִשְׁמַ֥ע בַּבַּ֖יִת בְּהִבָּנֹתֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;פֶּ֗תַח הַצֵּלָע֙ הַתִּ֣יכֹנָ֔ה אֶל־כֶּ֥תֶף הַבַּ֖יִת הַיְמָנִ֑ית וּבְלוּלִּ֗ים יַֽעֲלוּ֙ עַל־הַתִּ֣יכֹנָ֔ה וּמִן־הַתִּֽיכֹנָ֖ה אֶל־הַשְּׁלִשִֽׁים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּ֥בֶן אֶת־הַבַּ֖יִת וַיְכַלֵּ֑הוּ וַיִּסְפֹּ֤ן אֶת־הַבַּ֙יִת֙ גֵּבִ֔ים וּשְׂדֵרֹ֖ת בָּאֲרָזִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּ֤בֶן אֶת־<font color="brown">היצוע</font> <font color="blue">הַיָּצִ֙יעַ֙</font> עַל־כָּל־הַבַּ֔יִת חָמֵ֥שׁ אַמּ֖וֹת קֽוֹמָת֑וֹ וַיֶּאֱחֹ֥ז אֶת־הַבַּ֖יִת בַּעֲצֵ֥י אֲרָזִֽים׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַֽיְהִי֙ דְּבַר־יְהוָ֔ה אֶל־שְׁלֹמֹ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;הַבַּ֨יִת הַזֶּ֜ה אֲשֶׁר־אַתָּ֣ה בֹנֶ֗ה אִם־תֵּלֵ֤ךְ בְּחֻקֹּתַי֙ וְאֶת־מִשְׁפָּטַ֣י תַּֽעֲשֶׂ֔ה וְשָׁמַרְתָּ֥ אֶת־כָּל־מִצְוֹתַ֖י לָלֶ֣כֶת בָּהֶ֑ם וַהֲקִמֹתִ֤י אֶת־דְּבָרִי֙ אִתָּ֔ךְ אֲשֶׁ֥ר דִּבַּ֖רְתִּי אֶל־דָּוִ֥ד אָבִֽיךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְשָׁ֣כַנְתִּ֔י בְּת֖וֹךְ בְּנֵ֣י יִשְׂרָאֵ֑ל וְלֹ֥א אֶעֱזֹ֖ב אֶת־עַמִּ֥י יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּ֧בֶן שְׁלֹמֹ֛ה אֶת־הַבַּ֖יִת וַיְכַלֵּֽהוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּבֶן֩ אֶת־קִיר֨וֹת הַבַּ֤יִת מִבַּ֙יְתָה֙ בְּצַלְע֣וֹת אֲרָזִ֔ים מִקַּרְקַ֤ע הַבַּ֙יִת֙ עַד־קִיר֣וֹת הַסִּפֻּ֔ן צִפָּ֥ה עֵ֖ץ מִבָּ֑יִת וַיְצַ֛ף אֶת־קַרְקַ֥ע הַבַּ֖יִת בְּצַלְע֥וֹת בְּרוֹשִֽׁים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּבֶן֩ אֶת־עֶשְׂרִ֨ים אַמָּ֜ה <font color="brown">מירכותי</font> <font color="blue">מִֽיַּרְכְּתֵ֤י</font> הַבַּ֙יִת֙ בְּצַלְע֣וֹת אֲרָזִ֔ים מִן־הַקַּרְקַ֖ע עַד־הַקִּיר֑וֹת וַיִּ֤בֶן לוֹ֙ מִבַּ֣יִת לִדְבִ֔יר לְקֹ֖דֶשׁ הַקֳּדָשִֽׁים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאַרְבָּעִ֥ים בָּאַמָּ֖ה הָיָ֣ה הַבָּ֑יִת ה֖וּא הַהֵיכָ֥ל לִפְנָֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֶ֤רֶז אֶל־הַבַּ֙יִת֙ פְּנִ֔ימָה מִקְלַ֣עַת פְּקָעִ֔ים וּפְטוּרֵ֖י צִצִּ֑ים הַכֹּ֣ל אֶ֔רֶז אֵ֥ין אֶ֖בֶן נִרְאָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּדְבִ֧יר בְּתוֹךְ־הַבַּ֛יִת מִפְּנִ֖ימָה הֵכִ֑ין לְתִתֵּ֣ן שָׁ֔ם אֶת־אֲר֖וֹן בְּרִ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְלִפְנֵ֣י הַדְּבִ֡יר עֶשְׂרִים֩ אַמָּ֨ה אֹ֜רֶךְ וְעֶשְׂרִ֧ים אַמָּ֣ה רֹ֗חַב וְעֶשְׂרִ֤ים אַמָּה֙ קֽוֹמָת֔וֹ וַיְצַפֵּ֖הוּ זָהָ֣ב סָג֑וּר וַיְצַ֥ף מִזְבֵּ֖חַ אָֽרֶז׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיְצַ֨ף שְׁלֹמֹ֧ה אֶת־הַבַּ֛יִת מִפְּנִ֖ימָה זָהָ֣ב סָג֑וּר וַיְעַבֵּ֞ר <font color="brown">ברתיקות</font> <font color="blue">בְּרַתּוּק֤וֹת</font> זָהָב֙ לִפְנֵ֣י הַדְּבִ֔יר וַיְצַפֵּ֖הוּ זָהָֽב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֶת־כָּל־הַבַּ֛יִת צִפָּ֥ה זָהָ֖ב עַד־תֹּ֣ם כָּל־הַבָּ֑יִת וְכָל־הַמִּזְבֵּ֥חַ אֲ‍ֽשֶׁר־לַדְּבִ֖יר צִפָּ֥ה זָהָֽב׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּ֣עַשׂ בַּדְּבִ֔יר שְׁנֵ֥י כְרוּבִ֖ים עֲצֵי־שָׁ֑מֶן עֶ֥שֶׂר אַמּ֖וֹת קוֹמָתֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְחָמֵ֣שׁ אַמּ֗וֹת כְּנַ֤ף הַכְּרוּב֙ הָֽאֶחָ֔ת וְחָמֵ֣שׁ אַמּ֔וֹת כְּנַ֥ף הַכְּר֖וּב הַשֵּׁנִ֑ית עֶ֣שֶׂר אַמּ֔וֹת מִקְצ֥וֹת כְּנָפָ֖יו וְעַד־קְצ֥וֹת כְּנָפָֽיו׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְעֶ֙שֶׂר֙ בָּֽאַמָּ֔ה הַכְּר֖וּב הַשֵּׁנִ֑י מִדָּ֥ה אַחַ֛ת וְקֶ֥צֶב אֶחָ֖ד לִשְׁנֵ֥י הַכְּרֻבִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;קוֹמַת֙ הַכְּר֣וּב הָֽאֶחָ֔ד עֶ֖שֶׂר בָּֽאַמָּ֑ה וְכֵ֖ן הַכְּר֥וּב הַשֵּׁנִֽי׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּתֵּ֨ן אֶת־הַכְּרוּבִ֜ים בְּת֣וֹךְ׀ הַבַּ֣יִת הַפְּנִימִ֗י וַֽיִּפְרְשׂוּ֮ אֶת־כַּנְפֵ֣י הַכְּרֻבִים֒ וַתִּגַּ֤ע כְּנַף־הָֽאֶחָד֙ בַּקִּ֔יר וּכְנַף֙ הַכְּר֣וּב הַשֵּׁנִ֔י נֹגַ֖עַת בַּקִּ֣יר הַשֵּׁנִ֑י<font color="red"><sup>3</font></sup> וְכַנְפֵיהֶם֙ אֶל־תּ֣וֹךְ הַבַּ֔יִת נֹגְעֹ֖ת כָּנָ֥ף אֶל־כָּנָֽף׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְצַ֥ף אֶת־הַכְּרוּבִ֖ים זָהָֽב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְאֵת֩ כָּל־קִיר֨וֹת הַבַּ֜יִת מֵסַ֣ב׀ קָלַ֗ע פִּתּוּחֵי֙ מִקְלְעוֹת֙ כְּרוּבִ֣ים וְתִֽמֹרֹ֔ת וּפְטוּרֵ֖י צִצִּ֑ים מִלִּפְנִ֖ים וְלַחִיצֽוֹן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְאֶת־קַרְקַ֥ע הַבַּ֖יִת צִפָּ֣ה זָהָ֑ב לִפְנִ֖ימָה וְלַחִיצֽוֹן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְאֵת֙ פֶּ֣תַח הַדְּבִ֔יר עָשָׂ֖ה דַּלְת֣וֹת עֲצֵי־שָׁ֑מֶן הָאַ֥יִל מְזוּז֖וֹת חֲמִשִֽׁית׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּשְׁתֵּי֮ דַּלְת֣וֹת עֲצֵי־שֶׁמֶן֒ וְקָלַ֣ע עֲ֠לֵיהֶם מִקְלְע֨וֹת כְּרוּבִ֧ים וְתִמֹר֛וֹת וּפְטוּרֵ֥י צִצִּ֖ים וְצִפָּ֣ה זָהָ֑ב וַיָּ֛רֶד עַל־הַכְּרוּבִ֥ים וְעַל־הַתִּֽמֹר֖וֹת אֶת־הַזָּהָֽב׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְכֵ֥ן עָשָׂ֛ה לְפֶ֥תַח הַֽהֵיכָ֖ל מְזוּז֣וֹת עֲצֵי־שָׁ֑מֶן מֵאֵ֖ת רְבִעִֽית׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וּשְׁתֵּ֥י דַלְת֖וֹת עֲצֵ֣י בְרוֹשִׁ֑ים שְׁנֵ֨י צְלָעִ֜ים הַדֶּ֤לֶת הָֽאַחַת֙ גְּלִילִ֔ים וּשְׁנֵ֧י קְלָעִ֛ים הַדֶּ֥לֶת הַשֵּׁנִ֖ית גְּלִילִֽים׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְקָלַ֤ע כְּרוּבִים֙ וְתִ֣מֹר֔וֹת וּפְטֻרֵ֖י צִצִּ֑ים וְצִפָּ֣ה זָהָ֔ב מְיֻשָּׁ֖ר עַל־הַמְּחֻקֶּֽה׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיִּ֙בֶן֙ אֶת־הֶחָצֵ֣ר הַפְּנִימִ֔ית שְׁלֹשָׁ֖ה טוּרֵ֣י גָזִ֑ית וְט֖וּר כְּרֻתֹ֥ת אֲרָזִֽים׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;בַּשָּׁנָה֙ הָֽרְבִיעִ֔ית יֻסַּ֖ד בֵּ֣ית יְהוָ֑ה בְּיֶ֖רַח זִֽו׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וּבַשָּׁנָה֩ הָאַחַ֨ת עֶשְׂרֵ֜ה בְּיֶ֣רַח בּ֗וּל ה֚וּא הַחֹ֣דֶשׁ הַשְּׁמִינִ֔י כָּלָ֣ה הַבַּ֔יִת לְכָל־דְּבָרָ֖יו וּלְכָל־<font color="brown">משפטו</font> <font color="blue">מִשְׁפָּטָ֑יו</font> וַיִּבְנֵ֖הוּ שֶׁ֥בַע שָׁנִֽים׃ </P>
</TD>
<TD WIDTH="50%">
<P>1&nbsp;way&#601;h&icirc; &#x1E07;i&#353;&#601;mw&#333;n&icirc;m &#353;&#257;n&acirc; w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#257;n&acirc; l&#601;&#x1E63;&#275;&#8217;&#x1E6F; b&#601;n&ecirc;-yi&#347;&#601;r&#257;&#8217;&#275;l m&#275;&#8217;ere&#x1E63;-mi&#x1E63;&#601;rayim ba&#353;&#353;&#257;n&acirc; h&#257;r&#601;&#x1E07;&icirc;&#8216;&icirc;&#x1E6F; b&#601;&#x1E25;&#333;&#x1E0F;e&#353; ziw h&ucirc;&#8217; h<sup>a</sup>&#x1E25;&#333;&#x1E0F;e&#353; ha&#353;&#353;&#275;n&icirc; lim&#601;l&#333;&#x1E35;&#601; &#353;&#601;l&#333;m&#333;h &#8216;al-yi&#347;&#601;r&#257;&#8217;&#275;l wayyi&#x1E07;en habayi&#x1E6F; layhw&acirc;: </P>
<P>2&nbsp;w&#601;habayi&#x1E6F; &#8217;&#259;&#353;er b&#257;n&acirc; hammele&#x1E35;&#601; &#353;&#601;l&#333;m&#333;h layhw&acirc; &#353;i&#353;&#353;&icirc;m-&#8217;amm&acirc; &#8217;&#257;r&#601;kw&#333; w&#601;&#8216;e&#347;&#601;r&icirc;m r&#257;&#x1E25;&#601;bw&#333; &ucirc;&#353;&#601;l&#333;&#353;&icirc;m &#8217;amm&acirc; qw&#333;m&#257;&#x1E6F;w&#333;: </P>
<P>3&nbsp;w&#601;h&#257;&#8217;&ucirc;l&#257;m &#8216;al-p&#601;n&ecirc; h&ecirc;&#x1E35;al habayi&#x1E6F; &#8216;e&#347;&#601;r&icirc;m &#8217;amm&acirc; &#8217;&#257;r&#601;kw&#333; &#8216;al-p&#601;n&ecirc; r&#333;&#x1E25;a&#x1E07; hab&#257;yi&#x1E6F; &#8216;e&#347;er b&#257;&#8217;amm&acirc; r&#257;&#x1E25;&#601;bw&#333; &#8216;al-p&#601;n&ecirc; hab&#257;yi&#x1E6F;: </P>
<P>4&nbsp;wayy<sup>a</sup>&#8216;a&#347; lab&#257;yi&#x1E6F; &#x1E25;allw&#333;n&ecirc; &#353;&#601;quf&icirc;m &#8217;&#259;&#x1E6D;um&icirc;m: </P>
<P>5&nbsp;wayyi&#x1E07;en &#8216;al-q&icirc;r habayi&#x1E6F; <font color="brown">y&#257;&#x1E63;&ucirc;&#8216;a</font> <font color="blue">y&#257;&#x1E63;&icirc;&#8216;a</font> s&#257;&#x1E07;&icirc;&#x1E07; &#8217;e&#x1E6F;-q&icirc;rw&#333;&#x1E6F; habayi&#x1E6F; s&#257;&#x1E07;&icirc;&#x1E07; lah&ecirc;&#x1E35;&#257;l w&#601;lad&#601;&#x1E07;&icirc;r wayy<sup>a</sup>&#8216;a&#347; &#x1E63;&#601;l&#257;&#8216;w&#333;&#x1E6F; s&#257;&#x1E07;&icirc;&#x1E07;: </P>
<P>6&nbsp;<font color="brown">hayy&#257;&#x1E63;w&#333;&#8216;a</font> <font color="blue">hayy&#257;&#x1E63;&icirc;&#8216;a</font> hat<sup>a</sup>&#x1E25;&#601;t&#333;n&acirc; &#x1E25;&#257;m&#275;&#353; b&#257;&#8217;amm&acirc; r&#257;&#x1E25;&#601;b&#257;h w&#601;hat&icirc;&#x1E35;&#333;n&acirc; &#353;&#275;&#353; b&#257;&#8217;amm&acirc; r&#257;&#x1E25;&#601;b&#257;h w&#601;ha&#353;&#353;&#601;l&icirc;&#353;&icirc;&#x1E6F; &#353;e&#x1E07;<sup>a</sup>&#8216; b&#257;&#8217;amm&acirc; r&#257;&#x1E25;&#601;b&#257;h k&icirc; mi&#x1E21;&#601;r&#257;&#8216;w&#333;&#x1E6F; n&#257;&#x1E6F;an labayi&#x1E6F; s&#257;&#x1E07;&icirc;&#x1E07; &#x1E25;&ucirc;&#x1E63;&acirc; l&#601;&#x1E07;il&#601;t&icirc; &#8217;&#259;&#x1E25;&#333;z b&#601;q&icirc;rw&#333;&#x1E6F;-hab&#257;yi&#x1E6F;: </P>
<P>7&nbsp;w&#601;habayi&#x1E6F; b&#601;hib&#257;n&#333;&#x1E6F;w&#333; &#8217;e&#x1E07;en-&#353;&#601;l&#275;m&acirc; mass&#257;&#8216; ni&#x1E07;&#601;n&acirc; &ucirc;maqq&#257;&#x1E07;w&#333;&#x1E6F; w&#601;hagar&#601;zen k&#257;l-k&#601;l&icirc; &#x1E07;ar&#601;zel l&#333;&#8217;-ni&#353;&#601;m<sup>a</sup>&#8216; babayi&#x1E6F; b&#601;hib&#257;n&#333;&#x1E6F;w&#333;: </P>
<P>8&nbsp;pe&#x1E6F;<sup>a</sup>&#x1E25; ha&#x1E63;&#x1E63;&#275;l&#257;&#8216; hat&icirc;&#x1E35;&#333;n&acirc; &#8217;el-ke&#x1E6F;ef habayi&#x1E6F; hay&#601;m&#257;n&icirc;&#x1E6F; &ucirc;&#x1E07;&#601;l&ucirc;ll&icirc;m y<sup>a</sup>&#8216;&#259;l&ucirc; &#8216;al-hat&icirc;&#x1E35;&#333;n&acirc; &ucirc;min-hat&icirc;&#x1E35;&#333;n&acirc; &#8217;el-ha&#353;&#353;&#601;li&#353;&icirc;m: </P>
<P>9&nbsp;wayyi&#x1E07;en &#8217;e&#x1E6F;-habayi&#x1E6F; way&#601;&#x1E35;all&#275;h&ucirc; wayyis&#601;p&#333;n &#8217;e&#x1E6F;-habayi&#x1E6F; g&#275;&#x1E07;&icirc;m &ucirc;&#347;&#601;&#x1E0F;&#275;r&#333;&#x1E6F; b&#257;&#8217;&#259;r&#257;z&icirc;m: </P>
<P>10&nbsp;wayyi&#x1E07;en &#8217;e&#x1E6F;-<font color="brown">hayy&#257;&#x1E63;&ucirc;&#8216;a</font> <font color="blue">hayy&#257;&#x1E63;&icirc;&#8216;a</font> &#8216;al-k&#257;l-habayi&#x1E6F; &#x1E25;&#257;m&#275;&#353; &#8217;ammw&#333;&#x1E6F; qw&#333;m&#257;&#x1E6F;w&#333; wayye&#8217;&#277;&#x1E25;&#333;z &#8217;e&#x1E6F;-habayi&#x1E6F; b<sup>a</sup>&#8216;&#259;&#x1E63;&ecirc; &#8217;&#259;r&#257;z&icirc;m: f</P>
<P>11&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-&#353;&#601;l&#333;m&#333;h l&#275;&#8217;m&#333;r: </P>
<P>12&nbsp;habayi&#x1E6F; hazzeh &#8217;&#259;&#353;er-&#8217;at&acirc; &#x1E07;&#333;neh &#8217;im-t&#275;l&#275;&#x1E35;&#601; b&#601;&#x1E25;uqq&#333;&#x1E6F;ay w&#601;&#8217;e&#x1E6F;-mi&#353;&#601;p&#257;&#x1E6D;ay t<sup>a</sup>&#8216;&#259;&#347;eh w&#601;&#353;&#257;mar&#601;t&#257; &#8217;e&#x1E6F;-k&#257;l-mi&#x1E63;&#601;w&#333;&#x1E6F;ay l&#257;le&#x1E35;e&#x1E6F; b&acirc;em wah&#259;qim&#333;&#x1E6F;&icirc; &#8217;e&#x1E6F;-d&#601;&#x1E07;&#257;r&icirc; &#8217;it&#257;&#x1E35;&#601; &#8217;&#259;&#353;er dibar&#601;t&icirc; &#8217;el-d&#257;wi&#x1E0F; &#8217;&#257;&#x1E07;&icirc;&#x1E35;&#257;: </P>
<P>13&nbsp;w&#601;&#353;&#257;&#x1E35;an&#601;t&icirc; b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l w&#601;l&#333;&#8217; &#8217;e&#8216;&#277;z&#333;&#x1E07; &#8217;e&#x1E6F;-&#8216;amm&icirc; yi&#347;&#601;r&#257;&#8217;&#275;l: s</P>
<P>14&nbsp;wayyi&#x1E07;en &#353;&#601;l&#333;m&#333;h &#8217;e&#x1E6F;-habayi&#x1E6F; way&#601;&#x1E35;all&#275;h&ucirc;: </P>
<P>15&nbsp;wayyi&#x1E07;en &#8217;e&#x1E6F;-q&icirc;rw&#333;&#x1E6F; habayi&#x1E6F; mibay&#601;&#x1E6F;&acirc; b&#601;&#x1E63;al&#601;&#8216;w&#333;&#x1E6F; &#8217;&#259;r&#257;z&icirc;m miqqar&#601;q<sup>a</sup>&#8216; habayi&#x1E6F; &#8216;a&#x1E0F;-q&icirc;rw&#333;&#x1E6F; hassipun &#x1E63;ip&acirc; &#8216;&#275;&#x1E63; mib&#257;yi&#x1E6F; way&#601;&#x1E63;af &#8217;e&#x1E6F;-qar&#601;q<sup>a</sup>&#8216; habayi&#x1E6F; b&#601;&#x1E63;al&#601;&#8216;w&#333;&#x1E6F; b&#601;rw&#333;&#353;&icirc;m: </P>
<P>16&nbsp;wayyi&#x1E07;en &#8217;e&#x1E6F;-&#8216;e&#347;&#601;r&icirc;m &#8217;amm&acirc; <font color="brown">m&icirc;yar&#601;kw&#333;&#x1E6F;&ecirc;</font> <font color="blue">m&icirc;yar&#601;k&#601;&#x1E6F;&ecirc;</font> habayi&#x1E6F; b&#601;&#x1E63;al&#601;&#8216;w&#333;&#x1E6F; &#8217;&#259;r&#257;z&icirc;m min-haqqar&#601;q<sup>a</sup>&#8216; &#8216;a&#x1E0F;-haqq&icirc;rw&#333;&#x1E6F; wayyi&#x1E07;en lw&#333; mibayi&#x1E6F; li&#x1E0F;&#601;&#x1E07;&icirc;r l&#601;q&#333;&#x1E0F;e&#353; haqq&#335;&#x1E0F;&#257;&#353;&icirc;m: </P>
<P>17&nbsp;w&#601;&#8217;ar&#601;b&#257;&#8216;&icirc;m b&#257;&#8217;amm&acirc; h&#257;y&acirc; hab&#257;yi&#x1E6F; h&ucirc;&#8217; hah&ecirc;&#x1E35;&#257;l lif&#601;n&#257;y: </P>
<P>18&nbsp;w&#601;&#8217;erez &#8217;el-habayi&#x1E6F; p&#601;n&icirc;m&acirc; miq&#601;l<sup>a</sup>&#8216;a&#x1E6F; p&#601;q&#257;&#8216;&icirc;m &ucirc;f&#601;&#x1E6D;&ucirc;r&ecirc; &#x1E63;i&#x1E63;&#x1E63;&icirc;m hak&#333;l &#8217;erez &#8217;&ecirc;n &#8217;e&#x1E07;en nir&#601;&#8217;&acirc;: </P>
<P>19&nbsp;&ucirc;&#x1E0F;&#601;&#x1E07;&icirc;r b&#601;&#x1E6F;w&#333;&#x1E35;&#601;-habayi&#x1E6F; mip&#601;n&icirc;m&acirc; h&#275;&#x1E35;&icirc;n l&#601;&#x1E6F;it&#275;n &#353;&#257;m &#8217;e&#x1E6F;-&#8217;&#259;rw&#333;n b&#601;r&icirc;&#x1E6F; y&#601;hw&acirc;: </P>
<P>20&nbsp;w&#601;lif&#601;n&ecirc; had&#601;&#x1E07;&icirc;r &#8216;e&#347;&#601;r&icirc;m &#8217;amm&acirc; &#8217;&#333;re&#x1E35;&#601; w&#601;&#8216;e&#347;&#601;r&icirc;m &#8217;amm&acirc; r&#333;&#x1E25;a&#x1E07; w&#601;&#8216;e&#347;&#601;r&icirc;m &#8217;amm&acirc; qw&#333;m&#257;&#x1E6F;w&#333; way&#601;&#x1E63;ap&#275;h&ucirc; z&acirc;&#257;&#x1E07; s&#257;&#x1E21;&ucirc;r way&#601;&#x1E63;af miz&#601;b&#275;&#x1E25;a &#8217;&#257;rez: </P>
<P>21&nbsp;way&#601;&#x1E63;af &#353;&#601;l&#333;m&#333;h &#8217;e&#x1E6F;-habayi&#x1E6F; mip&#601;n&icirc;m&acirc; z&acirc;&#257;&#x1E07; s&#257;&#x1E21;&ucirc;r way&#601;&#8216;ab&#275;r <font color="brown">b&#601;rat&icirc;qw&#333;&#x1E6F;</font> <font color="blue">b&#601;rat&ucirc;qw&#333;&#x1E6F;</font> z&acirc;&#257;&#x1E07; lif&#601;n&ecirc; had&#601;&#x1E07;&icirc;r way&#601;&#x1E63;ap&#275;h&ucirc; z&acirc;&#257;&#x1E07;: </P>
<P>22&nbsp;w&#601;&#8217;e&#x1E6F;-k&#257;l-habayi&#x1E6F; &#x1E63;ip&acirc; z&acirc;&#257;&#x1E07; &#8216;a&#x1E0F;-t&#333;m k&#257;l-hab&#257;yi&#x1E6F; w&#601;&#x1E35;&#257;l-hammiz&#601;b&#275;&#x1E25;a &#8217;&#259;&#x200D;&#353;er-lad&#601;&#x1E07;&icirc;r &#x1E63;ip&acirc; z&acirc;&#257;&#x1E07;: </P>
<P>23&nbsp;wayy<sup>a</sup>&#8216;a&#347; bad&#601;&#x1E07;&icirc;r &#353;&#601;n&ecirc; &#x1E35;&#601;r&ucirc;&#x1E07;&icirc;m &#8216;&#259;&#x1E63;&ecirc;-&#353;&#257;men &#8216;e&#347;er &#8217;ammw&#333;&#x1E6F; qw&#333;m&#257;&#x1E6F;w&#333;: </P>
<P>24&nbsp;w&#601;&#x1E25;&#257;m&#275;&#353; &#8217;ammw&#333;&#x1E6F; k&#601;naf hak&#601;r&ucirc;&#x1E07; h&#257;&#8217;e&#x1E25;&#257;&#x1E6F; w&#601;&#x1E25;&#257;m&#275;&#353; &#8217;ammw&#333;&#x1E6F; k&#601;naf hak&#601;r&ucirc;&#x1E07; ha&#353;&#353;&#275;n&icirc;&#x1E6F; &#8216;e&#347;er &#8217;ammw&#333;&#x1E6F; miq&#601;&#x1E63;w&#333;&#x1E6F; k&#601;n&#257;f&#257;yw w&#601;&#8216;a&#x1E0F;-q&#601;&#x1E63;w&#333;&#x1E6F; k&#601;n&#257;f&#257;yw: </P>
<P>25&nbsp;w&#601;&#8216;e&#347;er b&#257;&#8217;amm&acirc; hak&#601;r&ucirc;&#x1E07; ha&#353;&#353;&#275;n&icirc; mid&acirc; &#8217;<sup>a</sup>&#x1E25;a&#x1E6F; w&#601;qe&#x1E63;e&#x1E07; &#8217;e&#x1E25;&#257;&#x1E0F; li&#353;&#601;n&ecirc; hak&#601;ru&#x1E07;&icirc;m: </P>
<P>26&nbsp;qw&#333;ma&#x1E6F; hak&#601;r&ucirc;&#x1E07; h&#257;&#8217;e&#x1E25;&#257;&#x1E0F; &#8216;e&#347;er b&#257;&#8217;amm&acirc; w&#601;&#x1E35;&#275;n hak&#601;r&ucirc;&#x1E07; ha&#353;&#353;&#275;n&icirc;: </P>
<P>27&nbsp;wayyit&#275;n &#8217;e&#x1E6F;-hak&#601;r&ucirc;&#x1E07;&icirc;m b&#601;&#x1E6F;w&#333;&#x1E35;&#601;| habayi&#x1E6F; hap&#601;n&icirc;m&icirc; wayyif&#601;r&#601;&#347;&ucirc; &#8217;e&#x1E6F;-kan&#601;f&ecirc; hak&#601;ru&#x1E07;&icirc;m watig<sup>a</sup>&#8216; k&#601;naf-h&#257;&#8217;e&#x1E25;&#257;&#x1E0F; baqq&icirc;r &ucirc;&#x1E35;&#601;naf hak&#601;r&ucirc;&#x1E07; ha&#353;&#353;&#275;n&icirc; n&#333;&#x1E21;<sup>a</sup>&#8216;a&#x1E6F; baqq&icirc;r ha&#353;&#353;&#275;n&icirc;<font color="red"><sup>3</font></sup> w&#601;&#x1E35;an&#601;f&ecirc;hem &#8217;el-tw&#333;&#x1E35;&#601; habayi&#x1E6F; n&#333;&#x1E21;&#601;&#8216;&#333;&#x1E6F; k&#257;n&#257;f &#8217;el-k&#257;n&#257;f: </P>
<P>28&nbsp;way&#601;&#x1E63;af &#8217;e&#x1E6F;-hak&#601;r&ucirc;&#x1E07;&icirc;m z&acirc;&#257;&#x1E07;: </P>
<P>29&nbsp;w&#601;&#8217;&#275;&#x1E6F; k&#257;l-q&icirc;rw&#333;&#x1E6F; habayi&#x1E6F; m&#275;sa&#x1E07;| q&#257;l<sup>a</sup>&#8216; pit&ucirc;&#x1E25;&ecirc; miq&#601;l&#601;&#8216;w&#333;&#x1E6F; k&#601;r&ucirc;&#x1E07;&icirc;m w&#601;&#x1E6F;im&#333;r&#333;&#x1E6F; &ucirc;f&#601;&#x1E6D;&ucirc;r&ecirc; &#x1E63;i&#x1E63;&#x1E63;&icirc;m millif&#601;n&icirc;m w&#601;l<sup>a</sup>&#x1E25;&icirc;&#x1E63;w&#333;n: </P>
<P>30&nbsp;w&#601;&#8217;e&#x1E6F;-qar&#601;q<sup>a</sup>&#8216; habayi&#x1E6F; &#x1E63;ip&acirc; z&acirc;&#257;&#x1E07; lif&#601;n&icirc;m&acirc; w&#601;l<sup>a</sup>&#x1E25;&icirc;&#x1E63;w&#333;n: </P>
<P>31&nbsp;w&#601;&#8217;&#275;&#x1E6F; pe&#x1E6F;<sup>a</sup>&#x1E25; had&#601;&#x1E07;&icirc;r &#8216;&#257;&#347;&acirc; dal&#601;&#x1E6F;w&#333;&#x1E6F; &#8216;&#259;&#x1E63;&ecirc;-&#353;&#257;men h&#257;&#8217;ayil m&#601;z&ucirc;zw&#333;&#x1E6F; &#x1E25;&#259;mi&#353;&icirc;&#x1E6F;: </P>
<P>32&nbsp;&ucirc;&#353;&#601;t&ecirc; dal&#601;&#x1E6F;w&#333;&#x1E6F; &#8216;&#259;&#x1E63;&ecirc;-&#353;emen w&#601;q&#257;l<sup>a</sup>&#8216; &#8216;&#259;l&ecirc;hem miq&#601;l&#601;&#8216;w&#333;&#x1E6F; k&#601;r&ucirc;&#x1E07;&icirc;m w&#601;&#x1E6F;im&#333;rw&#333;&#x1E6F; &ucirc;f&#601;&#x1E6D;&ucirc;r&ecirc; &#x1E63;i&#x1E63;&#x1E63;&icirc;m w&#601;&#x1E63;ip&acirc; z&acirc;&#257;&#x1E07; wayy&#257;re&#x1E0F; &#8216;al-hak&#601;r&ucirc;&#x1E07;&icirc;m w&#601;&#8216;al-hatim&#333;rw&#333;&#x1E6F; &#8217;e&#x1E6F;-hazz&acirc;&#257;&#x1E07;: </P>
<P>33&nbsp;w&#601;&#x1E35;&#275;n &#8216;&#257;&#347;&acirc; l&#601;fe&#x1E6F;<sup>a</sup>&#x1E25; hah&ecirc;&#x1E35;&#257;l m&#601;z&ucirc;zw&#333;&#x1E6F; &#8216;&#259;&#x1E63;&ecirc;-&#353;&#257;men m&#275;&#8217;&#275;&#x1E6F; r&#601;&#x1E07;i&#8216;&icirc;&#x1E6F;: </P>
<P>34&nbsp;&ucirc;&#353;&#601;t&ecirc; &#x1E0F;al&#601;&#x1E6F;w&#333;&#x1E6F; &#8216;&#259;&#x1E63;&ecirc; &#x1E07;&#601;rw&#333;&#353;&icirc;m &#353;&#601;n&ecirc; &#x1E63;&#601;l&#257;&#8216;&icirc;m hadele&#x1E6F; h&#257;&#8217;<sup>a</sup>&#x1E25;a&#x1E6F; g&#601;l&icirc;l&icirc;m &ucirc;&#353;&#601;n&ecirc; q&#601;l&#257;&#8216;&icirc;m hadele&#x1E6F; ha&#353;&#353;&#275;n&icirc;&#x1E6F; g&#601;l&icirc;l&icirc;m: </P>
<P>35&nbsp;w&#601;q&#257;l<sup>a</sup>&#8216; k&#601;r&ucirc;&#x1E07;&icirc;m w&#601;&#x1E6F;im&#333;rw&#333;&#x1E6F; &ucirc;f&#601;&#x1E6D;ur&ecirc; &#x1E63;i&#x1E63;&#x1E63;&icirc;m w&#601;&#x1E63;ip&acirc; z&acirc;&#257;&#x1E07; m&#601;yu&#353;&#353;&#257;r &#8216;al-hamm&#601;&#x1E25;uqqeh: </P>
<P>36&nbsp;wayyi&#x1E07;en &#8217;e&#x1E6F;-he&#x1E25;&#257;&#x1E63;&#275;r hap&#601;n&icirc;m&icirc;&#x1E6F; &#353;&#601;l&#333;&#353;&acirc; &#x1E6D;&ucirc;r&ecirc; &#x1E21;&#257;z&icirc;&#x1E6F; w&#601;&#x1E6D;&ucirc;r k&#601;ru&#x1E6F;&#333;&#x1E6F; &#8217;&#259;r&#257;z&icirc;m: </P>
<P>37&nbsp;ba&#353;&#353;&#257;n&acirc; h&#257;r&#601;&#x1E07;&icirc;&#8216;&icirc;&#x1E6F; yussa&#x1E0F; b&ecirc;&#x1E6F; y&#601;hw&acirc; b&#601;yer<sup>a</sup>&#x1E25; ziw: </P>
<P>38&nbsp;&ucirc;&#x1E07;a&#353;&#353;&#257;n&acirc; h&#257;&#8217;<sup>a</sup>&#x1E25;a&#x1E6F; &#8216;e&#347;&#601;r&#275;h b&#601;yer<sup>a</sup>&#x1E25; b&ucirc;l h&ucirc;&#8217; h<sup>a</sup>&#x1E25;&#333;&#x1E0F;e&#353; ha&#353;&#353;&#601;m&icirc;n&icirc; k&#257;l&acirc; habayi&#x1E6F; l&#601;&#x1E35;&#257;l-d&#601;&#x1E07;&#257;r&#257;yw &ucirc;l&#601;&#x1E35;&#257;l-<font color="brown">mi&#353;&#601;p&#257;&#x1E6D;&#257;w</font> <font color="blue">mi&#353;&#601;p&#257;&#x1E6D;&#257;yw</font> wayyi&#x1E07;&#601;n&#275;h&ucirc; &#353;e&#x1E07;<sup>a</sup>&#8216; &#353;&#257;n&icirc;m: </P>
</TD>
</TABLE>
<P><HR>
<CENTER>
<A HREF="kg1007.htm">Next: 1 Kings (1 Melakhim) Chapter 7</A></CENTER>
</BODY>
</HTML>
