[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa105)  [KJV](../kjv/psa105)  [Sep](../sep/psa105.md) 
[Vul](../vul/psa105.md)   
  
[Psalms (Tehilim) Index](psa.md)  
  [Previous](psa104)  [Next](psa106.md) 

------------------------------------------------------------------------

### Tanach (Hebrew): Psalms (Tehilim) Chapter 105

‎<span id="001">1</span> ‏הוֹד֣וּ לַ֭יהוָה קִרְא֣וּ בִּשְׁמ֑וֹ
הוֹדִ֥יעוּ בָ֝עַמִּ֗ים עֲלִילוֹתָֽיו׃

‎<span id="002">2</span> ‏שִֽׁירוּ־ל֖וֹ זַמְּרוּ־ל֑וֹ שִׂ֝֗יחוּ
בְּכָל־נִפְלְאוֹתָֽיו׃

‎<span id="003">3</span> ‏הִֽ֭תְהַלְלוּ בְּשֵׁ֣ם קָדְשׁ֑וֹ יִ֝שְׂמַ֗ח
לֵ֤ב׀ מְבַקְשֵׁ֬י יְהוָֽה׃

‎<span id="004">4</span> ‏דִּרְשׁ֣וּ יְהוָ֣ה וְעֻזּ֑וֹ בַּקְּשׁ֖וּ
פָנָ֣יו תָּמִֽיד׃

‎<span id="005">5</span> ‏זִכְר֗וּ נִפְלְאוֹתָ֥יו אֲשֶׁר־עָשָׂ֑ה
מֹ֝פְתָ֗יו וּמִשְׁפְּטֵי־פִֽיו׃

‎<span id="006">6</span> ‏זֶ֭רַע אַבְרָהָ֣ם עַבְדּ֑וֹ בְּנֵ֖י יַעֲקֹ֣ב
בְּחִירָֽיו׃

‎<span id="007">7</span> ‏ה֭וּא יְהוָ֣ה אֱלֹהֵ֑ינוּ בְּכָל־הָ֝אָ֗רֶץ
מִשְׁפָּטָֽיו׃

‎<span id="008">8</span> ‏זָכַ֣ר לְעוֹלָ֣ם בְּרִית֑וֹ דָּבָ֥ר צִ֝וָּ֗ה
לְאֶ֣לֶף דּֽוֹר׃

‎<span id="009">9</span> ‏אֲשֶׁ֣ר כָּ֭רַת אֶת־אַבְרָהָ֑ם וּשְׁב֖וּעָת֣וֹ
לְיִשְׂחָֽק׃

‎<span id="010">10</span> ‏וַיַּֽעֲמִידֶ֣הָ לְיַעֲקֹ֣ב לְחֹ֑ק
לְ֝יִשְׂרָאֵ֗ל בְּרִ֣ית עוֹלָֽם׃

‎<span id="011">11</span> ‏לֵאמֹ֗ר לְךָ֗ אֶתֵּ֥ן אֶת־אֶֽרֶץ־כְּנָ֑עַן
חֶ֝֗בֶל נַחֲלַתְכֶֽם׃

‎<span id="012">12</span> ‏בִּֽ֭הְיוֹתָם מְתֵ֣י מִסְפָּ֑ר כִּ֝מְעַ֗ט
וְגָרִ֥ים בָּֽהּ׃

‎<span id="013">13</span> ‏וַֽ֭יִּתְהַלְּכוּ מִגּ֣וֹי אֶל־גּ֑וֹי
מִ֝מַּמְלָכָ֗ה אֶל־עַ֥ם אַחֵֽר׃

‎<span id="014">14</span> ‏לֹֽא־הִנִּ֣יחַ אָדָ֣ם לְעָשְׁקָ֑ם וַיּ֖וֹכַח
עֲלֵיהֶ֣ם מְלָכִֽים׃

‎<span id="015">15</span> ‏אַֽל־תִּגְּע֥וּ בִמְשִׁיחָ֑י וְ֝לִנְבִיאַי
אַל־תָּרֵֽעוּ׃

‎<span id="016">16</span> ‏וַיִּקְרָ֣א רָ֭עָב עַל־הָאָ֑רֶץ
כָּֽל־מַטֵּה־לֶ֥חֶם שָׁבָֽר׃

‎<span id="017">17</span> ‏שָׁלַ֣ח לִפְנֵיהֶ֣ם אִ֑ישׁ לְ֝עֶ֗בֶד
נִמְכַּ֥ר יוֹסֵֽף׃

‎<span id="018">18</span> ‏עִנּ֣וּ בַכֶּ֣בֶל רגליו רַגְל֑וֹ בַּ֝רְזֶ֗ל
בָּ֣אָה נַפְשֽׁוֹ׃

‎<span id="019">19</span> ‏עַד־עֵ֥ת בֹּֽא־דְבָר֑וֹ אִמְרַ֖ת יְהוָ֣ה
צְרָפָֽתְהוּ׃

‎<span id="020">20</span> ‏שָׁ֣לַח מֶ֭לֶךְ וַיַּתִּירֵ֑הוּ מֹשֵׁ֥ל
עַ֝מִּ֗ים וַֽיְפַתְּחֵֽהוּ׃

‎<span id="021">21</span> ‏שָׂמ֣וֹ אָד֣וֹן לְבֵית֑וֹ וּ֝מֹשֵׁ֗ל
בְּכָל־קִנְיָנֽוֹ׃

‎<span id="022">22</span> ‏לֶאְסֹ֣ר שָׂרָ֣יו בְּנַפְשׁ֑וֹ וּזְקֵנָ֥יו
יְחַכֵּֽם׃

‎<span id="023">23</span> ‏וַיָּבֹ֣א יִשְׂרָאֵ֣ל מִצְרָ֑יִם וְ֝יַעֲקֹ֗ב
גָּ֣ר בְּאֶֽרֶץ־חָֽם׃

‎<span id="024">24</span> ‏וַיֶּ֣פֶר אֶת־עַמּ֣וֹ מְאֹ֑ד וַ֝יַּֽעֲצִמֵהוּ
מִצָּרָֽיו׃

‎<span id="025">25</span> ‏הָפַ֣ךְ לִ֭בָּם לִשְׂנֹ֣א עַמּ֑וֹ
לְ֝הִתְנַכֵּ֗ל בַּעֲבָדָֽיו׃

‎<span id="026">26</span> ‏שָׁ֭לַח מֹשֶׁ֣ה עַבְדּ֑וֹ אַ֝הֲרֹ֗ן אֲשֶׁ֣ר
בָּֽחַר־בּֽוֹ׃

‎<span id="027">27</span> ‏שָֽׂמוּ־בָ֭ם דִּבְרֵ֣י אֹתוֹתָ֑יו
וּ֝מֹפְתִ֗ים בְּאֶ֣רֶץ חָֽם׃

‎<span id="028">28</span> ‏שָׁ֣לַֽח חֹ֭שֶׁךְ וַיַּחְשִׁ֑ךְ
וְלֹֽא־מָ֝ר֗וּ אֶת־דברוו<sup>1</sup> דְּבָרֽוֹ׃

‎<span id="029">29</span> ‏הָפַ֣ךְ אֶת־מֵימֵיהֶ֣ם לְדָ֑ם וַ֝יָּ֗מֶת
אֶת־דְּגָתָֽם׃

‎<span id="030">30</span> ‏שָׁרַ֣ץ אַרְצָ֣ם צְפַרְדְּעִ֑ים בְּ֝חַדְרֵ֗י
מַלְכֵיהֶֽם׃

‎<span id="031">31</span> ‏אָ֭מַר וַיָּבֹ֣א עָרֹ֑ב כִּ֝נִּ֗ים
בְּכָל־גְּבוּלָֽם׃

‎<span id="032">32</span> ‏נָתַ֣ן גִּשְׁמֵיהֶ֣ם בָּרָ֑ד אֵ֖שׁ לֶהָב֣וֹת
בְּאַרְצָֽם׃

‎<span id="033">33</span> ‏וַיַּ֣ךְ גַּ֭פְנָם וּתְאֵנָתָ֑ם וַ֝יְשַׁבֵּ֗ר
עֵ֣ץ גְּבוּלָֽם׃

‎<span id="034">34</span> ‏אָ֭מַר וַיָּבֹ֣א אַרְבֶּ֑ה וְ֝יֶ֗לֶק וְאֵ֣ין
מִסְפָּֽר׃

‎<span id="035">35</span> ‏וַיֹּ֣אכַל כָּל־עֵ֣שֶׂב בְּאַרְצָ֑ם
וַ֝יֹּ֗אכַל פְּרִ֣י אַדְמָתָֽם׃

‎<span id="036">36</span> ‏וַיַּ֣ךְ כָּל־בְּכ֣וֹר בְּאַרְצָ֑ם רֵ֝אשִׁ֗ית
לְכָל־אוֹנָֽם׃

‎<span id="037">37</span> ‏וַֽ֭יּוֹצִיאֵם בְּכֶ֣סֶף וְזָהָ֑ב וְאֵ֖ין
בִּשְׁבָטָ֣יו כּוֹשֵֽׁל׃

‎<span id="038">38</span> ‏שָׂמַ֣ח מִצְרַ֣יִם בְּצֵאתָ֑ם כִּֽי־נָפַ֖ל
פַּחְדָּ֣ם עֲלֵיהֶֽם׃

‎<span id="039">39</span> ‏פָּרַ֣שׂ עָנָ֣ן לְמָסָ֑ךְ וְ֝אֵ֗שׁ לְהָאִ֥יר
לָֽיְלָה׃

‎<span id="040">40</span> ‏שָׁאַ֣ל וַיָּבֵ֣א שְׂלָ֑ו וְלֶ֥חֶם שָׁ֝מַ֗יִם
יַשְׂבִּיעֵֽם׃

‎<span id="041">41</span> ‏פָּ֣תַח צ֭וּר וַיָּז֣וּבוּ מָ֑יִם הָ֝לְכ֗וּ
בַּצִּיּ֥וֹת נָהָֽר׃

‎<span id="042">42</span> ‏כִּֽי־זָ֭כַר אֶת־דְּבַ֣ר קָדְשׁ֑וֹ
אֶֽת־אַבְרָהָ֥ם עַבְדּֽוֹ׃

‎<span id="043">43</span> ‏וַיּוֹצִ֣א עַמּ֣וֹ בְשָׂשׂ֑וֹן בְּ֝רִנָּ֗ה
אֶת־בְּחִירָֽיו׃

‎<span id="044">44</span> ‏וַיִּתֵּ֣ן לָ֭הֶם אַרְצ֣וֹת גּוֹיִ֑ם וַעֲמַ֖ל
לְאֻמִּ֣ים יִירָֽשׁוּ׃

‎<span id="045">45</span> ‏בַּעֲב֤וּר׀ יִשְׁמְר֣וּ חֻ֭קָּיו וְתוֹרֹתָ֥יו
יִנְצֹ֗רוּ הַֽלְלוּ־יָֽהּ׃

1 hwōḏû layhwâ qirə’û bišəmwō hwōḏî‘û ḇā‘ammîm ‘ălîlwōṯāyw:

2 šîrû-lwō zammərû-lwō śîḥû bəḵāl-nifələ’wōṯāyw:

3 hiṯəhaləlû bəšēm qāḏəšwō yiśəm<sup>a</sup>ḥ lēḇ\| məḇaqəšê yəhwâ:

4 dirəšû yəhwâ wə‘uzzwō baqqəšû fānāyw tāmîḏ:

5 ziḵərû nifələ’wōṯāyw ’ăšer-‘āśâ mōfəṯāyw ûmišəpəṭê-fîw:

6 zer<sup>a</sup>‘ ’aḇərâām ‘aḇədwō bənê y<sup>a</sup>‘ăqōḇ bəḥîrāyw:

7 hû’ yəhwâ ’ĕlōhênû bəḵāl-hā’āreṣ mišəpāṭāyw:

8 zāḵar lə‘wōlām bərîṯwō dāḇār ṣiûâ lə’elef dwōr:

9 ’ăšer kāraṯ ’eṯ-’aḇərâām ûšəḇû‘āṯwō ləyiśəḥāq:

10 wayy<sup>a</sup>‘ămîḏehā ləy<sup>a</sup>‘ăqōḇ ləḥōq ləyiśərā’ēl bərîṯ
‘wōlām:

11 lē’mōr ləḵā ’etēn ’eṯ-’ereṣ-kənā‘an ḥeḇel n<sup>a</sup>ḥălaṯəḵem:

12 bihəywōṯām məṯê misəpār kimə‘aṭ wəḡārîm bāh:

13 wayyiṯəhalləḵû migwōy ’el-gwōy mimmaməlāḵâ ’el-‘am ’<sup>a</sup>ḥēr:

14 lō’-hinnîḥa ’āḏām lə‘āšəqām wayywōḵ<sup>a</sup>ḥ ‘ălêhem məlāḵîm:

15 ’al-tigə‘û ḇiməšîḥāy wəlinəḇî’ay ’al-tārē‘û:

16 wayyiqərā’ rā‘āḇ ‘al-hā’āreṣ kāl-maṭṭēh-leḥem šāḇār:

17 šāl<sup>a</sup>ḥ lifənêhem ’îš lə‘eḇeḏ niməkar ywōsēf:

18 ‘innû ḇakeḇel raḡəlāyw raḡəlwō barəzel bā’â nafəšwō:

19 ‘aḏ-‘ēṯ bō’-ḏəḇārwō ’iməraṯ yəhwâ ṣərāfāṯəhû:

20 šāl<sup>a</sup>ḥ meleḵə wayyatîrēhû mōšēl ‘ammîm wayəfatəḥēhû:

21 śāmwō ’āḏwōn ləḇêṯwō ûmōšēl bəḵāl-qinəyānwō:

22 le’əsōr śārāyw bənafəšwō ûzəqēnāyw yəḥakēm:

23 wayyāḇō’ yiśərā’ēl miṣərāyim wəy<sup>a</sup>‘ăqōḇ gār bə’ereṣ-ḥām:

24 wayyefer ’eṯ-‘ammwō mə’ōḏ wayy<sup>a</sup>‘ăṣimēhû miṣṣārāyw:

25 hāfaḵə libām liśənō’ ‘ammwō ləhiṯənakēl b<sup>a</sup>‘ăḇāḏāyw:

26 šāl<sup>a</sup>ḥ mōšeh ‘aḇədwō ’ahărōn ’ăšer bāḥar-bwō:

27 śāmû-ḇām diḇərê ’ōṯwōṯāyw ûmōfəṯîm bə’ereṣ ḥām:

28 šāl<sup>a</sup>ḥ ḥōšeḵə wayy<sup>a</sup>ḥəšiḵə wəlō’-mārû
’eṯ-dəḇārāww<sup>1</sup> dəḇārwō:

29 hāfaḵə ’eṯ-mêmêhem ləḏām wayyāmeṯ ’eṯ-dəḡāṯām:

30 šāraṣ ’arəṣām ṣəfarədə‘îm bəḥaḏərê maləḵêhem:

31 ’āmar wayyāḇō’ ‘ārōḇ kinnîm bəḵāl-gəḇûlām:

32 nāṯan gišəmêhem bārāḏ ’ēš lehāḇwōṯ bə’arəṣām:

33 wayyaḵə gafənām ûṯə’ēnāṯām wayəšabēr ‘ēṣ gəḇûlām:

34 ’āmar wayyāḇō’ ’arəbeh wəyeleq wə’ên misəpār:

35 wayyō’ḵal kāl-‘ēśeḇ bə’arəṣām wayyō’ḵal pərî ’aḏəmāṯām:

36 wayyaḵə kāl-bəḵwōr bə’arəṣām rē’šîṯ ləḵāl-’wōnām:

37 wayywōṣî’ēm bəḵesef wəzâāḇ wə’ên bišəḇāṭāyw kwōšēl:

38 śām<sup>a</sup>ḥ miṣərayim bəṣē’ṯām kî-nāfal p<sup>a</sup>ḥədām
‘ălêhem:

39 pāraś ‘ānān ləmāsāḵə wə’ēš ləhā’îr lāyəlâ:

40 šā’al wayyāḇē’ śəlāw wəleḥem šāmayim yaśəbî‘ēm:

41 pāṯ<sup>a</sup>ḥ ṣûr wayyāzûḇû māyim hāləḵû baṣṣîywōṯ nâār:

42 kî-zāḵar ’eṯ-dəḇar qāḏəšwō ’eṯ-’aḇərâām ‘aḇədwō:

43 wayywōṣi’ ‘ammwō ḇəśāśwōn bərinnâ ’eṯ-bəḥîrāyw:

44 wayyitēn lâem ’arəṣwōṯ gwōyim w<sup>a</sup>‘ămal lə’ummîm yîrāšû:

45 b<sup>a</sup>‘ăḇûr\| yišəmərû ḥuqqāyw wəṯwōrōṯāyw yinəṣōrû
haləlû-yāh:

------------------------------------------------------------------------

[Next: Psalms (Tehilim) Chapter 106](psa106.md)
