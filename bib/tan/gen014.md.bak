[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen014)  [KJV](../kjv/gen014)  [Sep](../sep/gen014.md) 
[Vul](../vul/gen014.md)   
  
[Genesis (Bereshit) Index](gen.md)  
  [Previous](gen013)  [Next](gen015.md) 

------------------------------------------------------------------------

### Tanach (Hebrew): Genesis (Bereshit) Chapter 14

‎<span id="001">1</span> ‏וַיְהִ֗י בִּימֵי֙ אַמְרָפֶ֣ל מֶֽלֶךְ־שִׁנְעָ֔ר
אַרְי֖וֹךְ מֶ֣לֶךְ אֶלָּסָ֑ר כְּדָרְלָעֹ֙מֶר֙ מֶ֣לֶךְ עֵילָ֔ם וְתִדְעָ֖ל
מֶ֥לֶךְ גּוֹיִֽם׃

‎<span id="002">2</span> ‏עָשׂ֣וּ מִלְחָמָ֗ה אֶת־בֶּ֙רַע֙ מֶ֣לֶךְ סְדֹ֔ם
וְאֶת־בִּרְשַׁ֖ע מֶ֣לֶךְ עֲמֹרָ֑ה שִׁנְאָ֣ב׀ מֶ֣לֶךְ אַדְמָ֗ה
וְשֶׁמְאֵ֙בֶר֙ מֶ֣לֶךְ צביים צְבוֹיִ֔ים<sup>3</sup> וּמֶ֥לֶךְ בֶּ֖לַע
הִיא־צֹֽעַר׃

‎<span id="003">3</span> ‏כָּל־אֵ֙לֶּה֙ חָֽבְר֔וּ אֶל־עֵ֖מֶק
הַשִּׂדִּ֑ים ה֖וּא יָ֥ם הַמֶּֽלַח׃

‎<span id="004">4</span> ‏שְׁתֵּ֤ים עֶשְׂרֵה֙ שָׁנָ֔ה עָבְד֖וּ
אֶת־כְּדָרְלָעֹ֑מֶר וּשְׁלֹשׁ־עֶשְׂרֵ֥ה שָׁנָ֖ה מָרָֽדוּ׃

‎<span id="005">5</span> ‏וּבְאַרְבַּע֩ עֶשְׂרֵ֨ה שָׁנָ֜ה בָּ֣א
כְדָרְלָעֹ֗מֶר וְהַמְּלָכִים֙ אֲשֶׁ֣ר אִתּ֔וֹ וַיַּכּ֤וּ אֶת־רְפָאִים֙
בְּעַשְׁתְּרֹ֣ת קַרְנַ֔יִם וְאֶת־הַזּוּזִ֖ים בְּהָ֑ם וְאֵת֙ הָֽאֵימִ֔ים
בְּשָׁוֵ֖ה קִרְיָתָֽיִם׃

‎<span id="006">6</span> ‏וְאֶת־הַחֹרִ֖י בְּהַרְרָ֣ם שֵׂעִ֑יר עַ֚ד אֵ֣יל
פָּארָ֔ן אֲשֶׁ֖ר עַל־הַמִּדְבָּֽר׃

‎<span id="007">7</span> ‏וַ֠יָּשֻׁבוּ וַיָּבֹ֜אוּ אֶל־עֵ֤ין מִשְׁפָּט֙
הִ֣וא קָדֵ֔שׁ וַיַּכּ֕וּ אֶֽת־כָּל־שְׂדֵ֖ה הָעֲמָלֵקִ֑י וְגַם֙
אֶת־הָ֣אֱמֹרִ֔י הַיֹּשֵׁ֖ב בְּחַֽצְצֹ֥ן תָּמָֽר׃

‎<span id="008">8</span> ‏וַיֵּצֵ֨א מֶֽלֶךְ־סְדֹ֜ם וּמֶ֣לֶךְ עֲמֹרָ֗ה
וּמֶ֤לֶךְ אַדְמָה֙ וּמֶ֣לֶךְ צביים צְבוֹיִ֔ם וּמֶ֥לֶךְ בֶּ֖לַע
הִוא־צֹ֑עַר וַיַּֽעַרְכ֤וּ אִתָּם֙ מִלְחָמָ֔ה בְּעֵ֖מֶק הַשִּׂדִּֽים׃

‎<span id="009">9</span> ‏אֵ֣ת כְּדָרְלָעֹ֜מֶר מֶ֣לֶךְ עֵילָ֗ם
וְתִדְעָל֙ מֶ֣לֶךְ גּוֹיִ֔ם וְאַמְרָפֶל֙ מֶ֣לֶךְ שִׁנְעָ֔ר וְאַרְי֖וֹךְ
מֶ֣לֶךְ אֶלָּסָ֑ר אַרְבָּעָ֥ה מְלָכִ֖ים אֶת־הַחֲמִשָּֽׁה׃

‎<span id="010">10</span> ‏וְעֵ֣מֶק הַשִׂדִּ֗ים<sup>1</sup> בֶּֽאֱרֹ֤ת
בֶּאֱרֹת֙ חֵמָ֔ר וַיָּנֻ֛סוּ מֶֽלֶךְ־סְדֹ֥ם וַעֲמֹרָ֖ה
וַיִּפְּלוּ־שָׁ֑מָּה וְהַנִּשְׁאָרִ֖ים הֶ֥רָה נָּֽסוּ׃

‎<span id="011">11</span> ‏וַ֠יִּקְחוּ אֶת־כָּל־רְכֻ֨שׁ סְדֹ֧ם
וַעֲמֹרָ֛ה וְאֶת־כָּל־אָכְלָ֖ם וַיֵּלֵֽכוּ׃

‎<span id="012">12</span> ‏וַיִּקְח֨וּ אֶת־ל֧וֹט וְאֶת־רְכֻשׁ֛וֹ
בֶּן־אֲחִ֥י אַבְרָ֖ם וַיֵּלֵ֑כוּ וְה֥וּא יֹשֵׁ֖ב בִּסְדֹֽם׃

‎<span id="013">13</span> ‏וַיָּבֹא֙ הַפָּלִ֔יט וַיַּגֵּ֖ד לְאַבְרָ֣ם
הָעִבְרִ֑י וְהוּא֩ שֹׁכֵ֨ן בְּאֵֽלֹנֵ֜י מַמְרֵ֣א הָאֱמֹרִ֗י אֲחִ֤י
אֶשְׁכֹּל֙ וַאֲחִ֣י עָנֵ֔ר וְהֵ֖ם בַּעֲלֵ֥י בְרִית־אַבְרָֽם׃

‎<span id="014">14</span> ‏וַיִּשְׁמַ֣ע אַבְרָ֔ם כִּ֥י נִשְׁבָּ֖ה
אָחִ֑יו וַיָּ֨רֶק אֶת־חֲנִיכָ֜יו יְלִידֵ֣י בֵית֗וֹ שְׁמֹנָ֤ה עָשָׂר֙
וּשְׁלֹ֣שׁ מֵא֔וֹת וַיִּרְדֹּ֖ף עַד־דָּֽן׃

‎<span id="015">15</span> ‏וַיֵּחָלֵ֨ק עֲלֵיהֶ֧ם׀ לַ֛יְלָה ה֥וּא
וַעֲבָדָ֖יו וַיַּכֵּ֑ם וַֽיִּרְדְּפֵם֙ עַד־חוֹבָ֔ה אֲשֶׁ֥ר מִשְּׂמֹ֖אל
לְדַמָּֽשֶׂק׃

‎<span id="016">16</span> ‏וַיָּ֕שֶׁב אֵ֖ת כָּל־הָרְכֻ֑שׁ וְגַם֩
אֶת־ל֨וֹט אָחִ֤יו וּרְכֻשׁוֹ֙ הֵשִׁ֔יב וְגַ֥ם אֶת־הַנָּשִׁ֖ים
וְאֶת־הָעָֽם׃

‎<span id="017">17</span> ‏וַיֵּצֵ֣א מֶֽלֶךְ־סְדֹם֮ לִקְרָאתוֹ֒ אַחֲרֵ֣י
שׁוּב֗וֹ מֵֽהַכּוֹת֙ אֶת־כְּדָר־לָעֹ֔מֶר<sup>1</sup> וְאֶת־הַמְּלָכִ֖ים
אֲשֶׁ֣ר אִתּ֑וֹ אֶל־עֵ֣מֶק שָׁוֵ֔ה ה֖וּא עֵ֥מֶק הַמֶּֽלֶךְ׃

‎<span id="018">18</span> ‏וּמַלְכִּי־צֶ֙דֶק֙ מֶ֣לֶךְ שָׁלֵ֔ם הוֹצִ֖יא
לֶ֣חֶם וָיָ֑יִן וְה֥וּא כֹהֵ֖ן לְאֵ֥ל עֶלְיֽוֹן׃

‎<span id="019">19</span> ‏וַֽיְבָרְכֵ֖הוּ וַיֹּאמַ֑ר בָּר֤וּךְ אַבְרָם֙
לְאֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃

‎<span id="020">20</span> ‏וּבָרוּךְ֙ אֵ֣ל עֶלְי֔וֹן אֲשֶׁר־מִגֵּ֥ן
צָרֶ֖יךָ בְּיָדֶ֑ךָ וַיִּתֶּן־ל֥וֹ מַעֲשֵׂ֖ר מִכֹּֽל׃

‎<span id="021">21</span> ‏וַיֹּ֥אמֶר מֶֽלֶךְ־סְדֹ֖ם אֶל־אַבְרָ֑ם
תֶּן־לִ֣י הַנֶּ֔פֶשׁ וְהָרְכֻ֖שׁ קַֽח־לָֽךְ׃

‎<span id="022">22</span> ‏וַיֹּ֥אמֶר אַבְרָ֖ם אֶל־מֶ֣לֶךְ סְדֹ֑ם
הֲרִימֹ֨תִי יָדִ֤י אֶל־יְהוָה֙ אֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃

‎<span id="023">23</span> ‏אִם־מִחוּט֙ וְעַ֣ד שְׂרֽוֹךְ־נַ֔עַל
וְאִם־אֶקַּ֖ח מִכָּל־אֲשֶׁר־לָ֑ךְ וְלֹ֣א תֹאמַ֔ר אֲנִ֖י הֶעֱשַׁ֥רְתִּי
אֶת־אַבְרָֽם׃

‎<span id="024">24</span> ‏בִּלְעָדַ֗י רַ֚ק אֲשֶׁ֣ר אָֽכְל֣וּ
הַנְּעָרִ֔ים וְחֵ֙לֶק֙ הָֽאֲנָשִׁ֔ים אֲשֶׁ֥ר הָלְכ֖וּ אִתִּ֑י עָנֵר֙
אֶשְׁכֹּ֣ל וּמַמְרֵ֔א הֵ֖ם יִקְח֥וּ חֶלְקָֽם׃ ס

1 wayəhî bîmê ’amərāfel meleḵə-šinə‘ār ’arəywōḵə meleḵə ’ellāsār
kəḏārəlā‘ōmer meleḵə ‘êlām wəṯiḏə‘āl meleḵə gwōyim:

2 ‘āśû miləḥāmâ ’eṯ-ber<sup>a</sup>‘ meleḵə səḏōm
wə’eṯ-birəš<sup>a</sup>‘ meleḵə ‘ămōrâ šinə’āḇ\| meleḵə ’aḏəmâ
wəšemə’ēḇer meleḵə ṣəḇōyîm ṣəḇwōyîm<sup>3</sup> ûmeleḵə bel<sup>a</sup>‘
hî’-ṣō‘ar:

3 kāl-’ēlleh ḥāḇərû ’el-‘ēmeq haśśidîm hû’ yām hammel<sup>a</sup>ḥ:

4 šətêm ‘eśərēh šānâ ‘āḇəḏû ’eṯ-kəḏārəlā‘ōmer ûšəlōš-‘eśərēh šānâ
mārāḏû:

5 ûḇə’arəb<sup>a</sup>‘ ‘eśərēh šānâ bā’ ḵəḏārəlā‘ōmer wəhamməlāḵîm
’ăšer ’itwō wayyakû ’eṯ-rəfā’îm bə‘ašətərōṯ qarənayim wə’eṯ-hazzûzîm
bəhām wə’ēṯ hā’êmîm bəšāwēh qirəyāṯāyim:

6 wə’eṯ-h<sup>a</sup>ḥōrî bəharərām śē‘îr ‘aḏ ’êl pā’rān ’ăšer
‘al-hammiḏəbār:

7 wayyāšuḇû wayyāḇō’û ’el-‘ên mišəpāṭ hiw’ qāḏēš wayyakû ’eṯ-kāl-śəḏēh
hā‘ămālēqî wəḡam ’eṯ-hā’ĕmōrî hayyōšēḇ bəḥaṣəṣōn tāmār:

8 wayyēṣē’ meleḵə-səḏōm ûmeleḵə ‘ămōrâ ûmeleḵə ’aḏəmâ ûmeleḵə ṣəḇōyîm
ṣəḇwōyim ûmeleḵə bel<sup>a</sup>‘ hiw’-ṣō‘ar wayy<sup>a</sup>‘arəḵû
’itām miləḥāmâ bə‘ēmeq haśśidîm:

9 ’ēṯ kəḏārəlā‘ōmer meleḵə ‘êlām wəṯiḏə‘āl meleḵə gwōyim wə’amərāfel
meleḵə šinə‘ār wə’arəywōḵə meleḵə ’ellāsār ’arəbā‘â məlāḵîm
’eṯ-h<sup>a</sup>ḥămiššâ:

10 wə‘ēmeq haśidîm<sup>1</sup> be’ĕrōṯ be’ĕrōṯ ḥēmār wayyānusû
meleḵə-səḏōm w<sup>a</sup>‘ămōrâ wayyipəlû-šāmmâ wəhannišə’ārîm herâ
nnāsû:

11 wayyiqəḥû ’eṯ-kāl-rəḵuš səḏōm w<sup>a</sup>‘ămōrâ wə’eṯ-kāl-’āḵəlām
wayyēlēḵû:

12 wayyiqəḥû ’eṯ-lwōṭ wə’eṯ-rəḵušwō ben-’ăḥî ’aḇərām wayyēlēḵû wəhû’
yōšēḇ bisəḏōm:

13 wayyāḇō’ hapālîṭ wayyagēḏ lə’aḇərām hā‘iḇərî wəhû’ šōḵēn bə’ēlōnê
mamərē’ hā’ĕmōrî ’ăḥî ’ešəkōl wa’ăḥî ‘ānēr wəhēm b<sup>a</sup>‘ălê
ḇərîṯ-’aḇərām:

14 wayyišəm<sup>a</sup>‘ ’aḇərām kî nišəbâ ’āḥîw wayyāreq ’eṯ-ḥănîḵāyw
yəlîḏê ḇêṯwō šəmōnâ ‘āśār ûšəlōš mē’wōṯ wayyirədōf ‘aḏ-dān:

15 wayyēḥālēq ‘ălêhem\| layəlâ hû’ w<sup>a</sup>‘ăḇāḏāyw wayyakēm
wayyirədəfēm ‘aḏ-ḥwōḇâ ’ăšer miśśəmō’l ləḏammāśeq:

16 wayyāšeḇ ’ēṯ kāl-hārəḵuš wəḡam ’eṯ-lwōṭ ’āḥîw ûrəḵušwō hēšîḇ wəḡam
’eṯ-hannāšîm wə’eṯ-hā‘ām:

17 wayyēṣē’ meleḵə-səḏōm liqərā’ṯwō ’<sup>a</sup>ḥărê šûḇwō mēhakwōṯ
’eṯ-kəḏār-lā‘ōmer<sup>1</sup> wə’eṯ-hamməlāḵîm ’ăšer ’itwō ’el-‘ēmeq
šāwēh hû’ ‘ēmeq hammeleḵə:

18 ûmaləkî-ṣeḏeq meleḵə šālēm hwōṣî’ leḥem wāyāyin wəhû’ ḵōhēn lə’ēl
‘eləywōn:

19 wayəḇārəḵēhû wayyō’mar bārûḵə ’aḇərām lə’ēl ‘eləywōn qōnēh šāmayim
wā’āreṣ:

20 ûḇārûḵə ’ēl ‘eləywōn ’ăšer-migēn ṣāreyḵā bəyāḏeḵā wayyiten-lwō
m<sup>a</sup>‘ăśēr mikōl:

21 wayyō’mer meleḵə-səḏōm ’el-’aḇərām ten-lî hannefeš wəhārəḵuš
q<sup>a</sup>ḥ-lāḵə:

22 wayyō’mer ’aḇərām ’el-meleḵə səḏōm hărîmōṯî yāḏî ’el-yəhwâ ’ēl
‘eləywōn qōnēh šāmayim wā’āreṣ:

23 ’im-miḥûṭ wə‘aḏ śərwōḵə-n<sup>a</sup>‘al wə’im-’eqq<sup>a</sup>ḥ
mikāl-’ăšer-lāḵə wəlō’ ṯō’mar ’ănî he‘ĕšarətî ’eṯ-’aḇərām:

24 bilə‘āḏay raq ’ăšer ’āḵəlû hannə‘ārîm wəḥēleq hā’ănāšîm ’ăšer hāləḵû
’itî ‘ānēr ’ešəkōl ûmamərē’ hēm yiqəḥû ḥeləqām: s

------------------------------------------------------------------------

[Next: Genesis (Bereshit) Chapter 15](gen015.md)
