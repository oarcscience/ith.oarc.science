[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa111)  [KJV](../kjv/psa111)  [Sep](../sep/psa111.md) 
[Vul](../vul/psa111.md)   
  
[Psalms (Tehilim) Index](psa.md)  
  [Previous](psa110)  [Next](psa112.md) 

------------------------------------------------------------------------

### Tanach (Hebrew): Psalms (Tehilim) Chapter 111

‎<span id="001">1</span> ‏הַ֥לְלוּ יָ֨הּ׀ אוֹדֶ֣ה יְ֭הוָה בְּכָל־לֵבָ֑ב
בְּס֖וֹד יְשָׁרִ֣ים וְעֵדָֽה׃

‎<span id="002">2</span> ‏גְּ֭דֹלִים מַעֲשֵׂ֣י יְהוָ֑ה דְּ֝רוּשִׁ֗ים
לְכָל־חֶפְצֵיהֶֽם׃

‎<span id="003">3</span> ‏הוֹד־וְהָדָ֥ר פָּֽעֳל֑וֹ וְ֝צִדְקָת֗וֹ
עֹמֶ֥דֶת לָעַֽד׃

‎<span id="004">4</span> ‏זֵ֣כֶר עָ֭שָׂה לְנִפְלְאֹתָ֑יו חַנּ֖וּן
וְרַח֣וּם יְהוָֽה׃

‎<span id="005">5</span> ‏טֶ֭רֶף נָתַ֣ן לִֽירֵאָ֑יו יִזְכֹּ֖ר לְעוֹלָ֣ם
בְּרִיתֽוֹ׃

‎<span id="006">6</span> ‏כֹּ֣חַ מַ֭עֲשָׂיו הִגִּ֣יד לְעַמּ֑וֹ לָתֵ֥ת
לָ֝הֶ֗ם נַחֲלַ֥ת גּוֹיִֽם׃

‎<span id="007">7</span> ‏מַעֲשֵׂ֣י יָ֭דָיו אֱמֶ֣ת וּמִשְׁפָּ֑ט
נֶ֝אֱמָנִ֗ים כָּל־פִּקּוּדָֽיו׃

‎<span id="008">8</span> ‏סְמוּכִ֣ים לָעַ֣ד לְעוֹלָ֑ם עֲ֝שׂוּיִ֗ם
בֶּאֱמֶ֥ת וְיָשָֽׁר׃

‎<span id="009">9</span> ‏פְּד֤וּת׀ שָׁ֘לַ֤ח לְעַמּ֗וֹ צִוָּֽה־לְעוֹלָ֥ם
בְּרִית֑וֹ קָד֖וֹשׁ וְנוֹרָ֣א שְׁמֽוֹ׃

‎<span id="010">10</span> ‏רֵ֘אשִׁ֤ית חָכְמָ֨ה׀ יִרְאַ֬ת יְהוָ֗ה שֵׂ֣כֶל
ט֖וֹב לְכָל־עֹשֵׂיהֶ֑ם תְּ֝הִלָּת֗וֹ עֹמֶ֥דֶת לָעַֽד׃

1 haləlû yāh\| ’wōḏeh yəhwâ bəḵāl-lēḇāḇ bəswōḏ yəšārîm wə‘ēḏâ:

2 gəḏōlîm m<sup>a</sup>‘ăśê yəhwâ dərûšîm ləḵāl-ḥefəṣêhem:

3 hwōḏ-wəhāḏār pā‘ŏlwō wəṣiḏəqāṯwō ‘ōmeḏeṯ lā‘aḏ:

4 zēḵer ‘āśâ lənifələ’ōṯāyw ḥannûn wər<sup>a</sup>ḥûm yəhwâ:

5 ṭeref nāṯan lîrē’āyw yizəkōr lə‘wōlām bərîṯwō:

6 kōḥa m<sup>a</sup>‘ăśāyw higîḏ lə‘ammwō lāṯēṯ lâem n<sup>a</sup>ḥălaṯ
gwōyim:

7 m<sup>a</sup>‘ăśê yāḏāyw ’ĕmeṯ ûmišəpāṭ ne’ĕmānîm kāl-piqqûḏāyw:

8 səmûḵîm lā‘aḏ lə‘wōlām ‘ăśûyim be’ĕmeṯ wəyāšār:

9 pəḏûṯ\| šāl<sup>a</sup>ḥ lə‘ammwō ṣiûâ-lə‘wōlām bərîṯwō qāḏwōš
wənwōrā’ šəmwō:

10 rē’šîṯ ḥāḵəmâ\| yirə’aṯ yəhwâ śēḵel ṭwōḇ ləḵāl-‘ōśêhem təhillāṯwō
‘ōmeḏeṯ lā‘aḏ:

------------------------------------------------------------------------

[Next: Psalms (Tehilim) Chapter 112](psa112.md)
