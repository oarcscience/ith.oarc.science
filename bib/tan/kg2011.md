[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2011)  [KJV](../kjv/kg2011)  [Sep](../sep/kg2011) 
[Vul](../vul/kg2011)   
  
[2 Kings (2 Melakhim) Index](kg2)  
  [Previous](kg2010)  [Next](kg2012) 

------------------------------------------------------------------------

### Tanach (Hebrew): 2 Kings (2 Melakhim) Chapter 11

‎<span id="001">1</span> ‏וַֽעֲתַלְיָה֙ אֵ֣ם אֲחַזְיָ֔הוּ וראתה רָאֲתָ֖ה
כִּ֣י מֵ֣ת בְּנָ֑הּ וַתָּ֙קָם֙ וַתְּאַבֵּ֔ד אֵ֖ת כָּל־זֶ֥רַע
הַמַּמְלָכָֽה׃

‎<span id="002">2</span> ‏וַתִּקַּ֣ח יְהוֹשֶׁ֣בַע
בַּת־הַמֶּֽלֶךְ־י֠וֹרָם אֲח֨וֹת אֲחַזְיָ֜הוּ אֶת־יוֹאָ֣שׁ
בֶּן־אֲחַזְיָ֗ה וַתִּגְנֹ֤ב אֹתוֹ֙ מִתּ֤וֹךְ בְּנֵֽי־הַמֶּ֙לֶךְ֙
הממותתים הַמּ֣וּמָתִ֔ים אֹת֥וֹ וְאֶת־מֵינִקְתּ֖וֹ בַּחֲדַ֣ר הַמִּטּ֑וֹת
וַיַּסְתִּ֧רוּ אֹת֛וֹ מִפְּנֵ֥י עֲתַלְיָ֖הוּ וְלֹ֥א הוּמָֽת׃

‎<span id="003">3</span> ‏וַיְהִ֤י אִתָּהּ֙ בֵּ֣ית יְהוָ֔ה מִתְחַבֵּ֖א
שֵׁ֣שׁ שָׁנִ֑ים וַעֲתַלְיָ֖ה מֹלֶ֥כֶת עַל־הָאָֽרֶץ׃ פ

‎<span id="004">4</span> ‏וּבַשָּׁנָ֣ה הַ֠שְּׁבִיעִית שָׁלַ֨ח
יְהוֹיָדָ֜ע וַיִּקַּ֣ח׀ אֶת־שָׂרֵ֣י המאיות הַמֵּא֗וֹת לַכָּרִי֙
וְלָ֣רָצִ֔ים וַיָּבֵ֥א אֹתָ֛ם אֵלָ֖יו בֵּ֣ית יְהוָ֑ה וַיִּכְרֹת֩ לָהֶ֨ם
בְּרִ֜ית וַיַּשְׁבַּ֤ע אֹתָם֙ בְּבֵ֣ית יְהוָ֔ה וַיַּ֥רְא אֹתָ֖ם
אֶת־בֶּן־הַמֶּֽלֶךְ׃

‎<span id="005">5</span> ‏וַיְצַוֵּ֣ם לֵאמֹ֔ר זֶ֥ה הַדָּבָ֖ר אֲשֶׁ֣ר
תַּעֲשׂ֑וּן הַשְּׁלִשִׁ֤ית מִכֶּם֙ בָּאֵ֣י הַשַּׁבָּ֔ת וְשֹׁ֣מְרֵ֔י
מִשְׁמֶ֖רֶת בֵּ֥ית הַמֶּֽלֶךְ׃

‎<span id="006">6</span> ‏וְהַשְּׁלִשִׁית֙ בְּשַׁ֣עַר ס֔וּר
וְהַשְּׁלִשִׁ֥ית בַּשַּׁ֖עַר אַחַ֣ר הָרָצִ֑ים וּשְׁמַרְתֶּ֛ם
אֶת־מִשְׁמֶ֥רֶת הַבַּ֖יִת מַסָּֽח׃

‎<span id="007">7</span> ‏וּשְׁתֵּ֤י הַיָּדוֹת֙ בָּכֶ֔ם כֹּ֖ל יֹצְאֵ֣י
הַשַּׁבָּ֑ת וְשָֽׁמְר֛וּ אֶת־מִשְׁמֶ֥רֶת בֵּית־יְהוָ֖ה אֶל־הַמֶּֽלֶךְ׃

‎<span id="008">8</span> ‏וְהִקַּפְתֶּ֨ם עַל־הַמֶּ֜לֶךְ סָבִ֗יב אִ֚ישׁ
וְכֵלָ֣יו בְּיָד֔וֹ וְהַבָּ֥א אֶל־הַשְּׂדֵר֖וֹת יוּמָ֑ת וִהְי֥וּ
אֶת־הַמֶּ֖לֶךְ בְּצֵאת֥וֹ וּבְבֹאֽוֹ׃

‎<span id="009">9</span> ‏וַֽיַּעֲשׂ֞וּ שָׂרֵ֣י המאיות הַמֵּא֗וֹת
כְּכֹ֣ל אֲשֶׁר־צִוָּה֮ יְהוֹיָדָ֣ע הַכֹּהֵן֒ וַיִּקְחוּ֙ אִ֣ישׁ
אֶת־אֲנָשָׁ֔יו בָּאֵ֣י הַשַּׁבָּ֔ת עִ֖ם יֹצְאֵ֣י הַשַּׁבָּ֑ת וַיָּבֹ֖אוּ
אֶל־יְהוֹיָדָ֥ע הַכֹּהֵֽן׃

‎<span id="010">10</span> ‏וַיִּתֵּ֨ן הַכֹּהֵ֜ן לְשָׂרֵ֣י המאיות
הַמֵּא֗וֹת אֶֽת־הַחֲנִית֙ וְאֶת־הַשְּׁלָטִ֔ים אֲשֶׁ֖ר לַמֶּ֣לֶךְ דָּוִ֑ד
אֲשֶׁ֖ר בְּבֵ֥ית יְהוָֽה׃

‎<span id="011">11</span> ‏וַיַּעַמְד֨וּ הָרָצִ֜ים אִ֣ישׁ׀ וְכֵלָ֣יו
בְּיָד֗וֹ מִכֶּ֨תֶף הַבַּ֤יִת הַיְמָנִית֙ עַד־כֶּ֤תֶף הַבַּ֙יִת֙
הַשְּׂמָאלִ֔ית לַמִּזְבֵּ֖חַ וְלַבָּ֑יִת עַל־הַמֶּ֖לֶךְ סָבִֽיב׃

‎<span id="012">12</span> ‏וַיּוֹצִ֣א אֶת־בֶּן־הַמֶּ֗לֶךְ וַיִּתֵּ֤ן
עָלָיו֙ אֶת־הַנֵּ֙זֶר֙ וְאֶת־הָ֣עֵד֔וּת וַיַּמְלִ֥כוּ אֹת֖וֹ
וַיִּמְשָׁחֻ֑הוּ וַיַּכּוּ־כָ֔ף וַיֹּאמְר֖וּ יְחִ֥י הַמֶּֽלֶךְ׃ ס

‎<span id="013">13</span> ‏וַתִּשְׁמַ֣ע עֲתַלְיָ֔ה אֶת־ק֥וֹל הָֽרָצִ֖ין
הָעָ֑ם וַתָּבֹ֥א אֶל־הָעָ֖ם בֵּ֥ית יְהוָֽה׃

‎<span id="014">14</span> ‏וַתֵּ֡רֶא וְהִנֵּ֣ה הַמֶּלֶךְ֩ עֹמֵ֨ד
עַֽל־הָעַמּ֜וּד כַּמִּשְׁפָּ֗ט וְהַשָּׂרִ֤ים וְהַחֲצֹֽצְרוֹת֙
אֶל־הַמֶּ֔לֶךְ וְכָל־עַ֤ם הָאָ֙רֶץ֙ שָׂמֵ֔חַ וְתֹקֵ֖עַ בַּחֲצֹֽצְר֑וֹת
וַתִּקְרַ֤ע עֲתַלְיָה֙ אֶת־בְּגָדֶ֔יהָ וַתִּקְרָ֖א קֶ֥שֶׁר קָֽשֶׁר׃ ס

‎<span id="015">15</span> ‏וַיְצַו֩ יְהוֹיָדָ֨ע הַכֹּהֵ֜ן אֶת־שָׂרֵ֥י
המיאות הַמֵּא֣וֹת׀ פְּקֻדֵ֣י הַחַ֗יִל וַיֹּ֤אמֶר אֲלֵיהֶם֙ הוֹצִ֤יאוּ
אֹתָהּ֙ אֶל־מִבֵּ֣ית לַשְּׂדֵרֹ֔ת וְהַבָּ֥א אַחֲרֶ֖יהָ הָמֵ֣ת בֶּחָ֑רֶב
כִּ֚י אָמַ֣ר הַכֹּהֵ֔ן אַל־תּוּמַ֖ת בֵּ֥ית יְהוָֽה׃

‎<span id="016">16</span> ‏וַיָּשִׂ֤מוּ לָהּ֙ יָדַ֔יִם וַתָּב֛וֹא
דֶּֽרֶךְ־מְב֥וֹא הַסּוּסִ֖ים בֵּ֣ית הַמֶּ֑לֶךְ וַתּוּמַ֖ת שָֽׁם׃ ס

‎<span id="017">17</span> ‏וַיִּכְרֹ֨ת יְהוֹיָדָ֜ע אֶֽת־הַבְּרִ֗ית
בֵּ֤ין יְהוָה֙ וּבֵ֤ין הַמֶּ֙לֶךְ֙ וּבֵ֣ין הָעָ֔ם לִהְי֥וֹת לְעָ֖ם
לַֽיהוָ֑ה וּבֵ֥ין הַמֶּ֖לֶךְ וּבֵ֥ין הָעָֽם׃

‎<span id="018">18</span> ‏וַיָּבֹ֣אוּ כָל־עַם֩ הָאָ֨רֶץ בֵּית־הַבַּ֜עַל
וַֽיִּתְּצֻ֗הוּ אֶת־מזבחתו מִזְבְּחֹתָ֤יו וְאֶת־צְלָמָיו֙ שִׁבְּר֣וּ
הֵיטֵ֔ב וְאֵ֗ת מַתָּן֙ כֹּהֵ֣ן הַבַּ֔עַל הָרְג֖וּ לִפְנֵ֣י
הַֽמִּזְבְּח֑וֹת וַיָּ֧שֶׂם הַכֹּהֵ֛ן פְּקֻדּ֖וֹת עַל־בֵּ֥ית יְהוָֽה׃

‎<span id="019">19</span> ‏וַיִּקַּ֣ח אֶת־שָׂרֵ֣י הַ֠מֵּאוֹת
וְאֶת־הַכָּרִ֨י וְאֶת־הָרָצִ֜ים וְאֵ֣ת׀ כָּל־עַ֣ם הָאָ֗רֶץ וַיֹּרִ֤ידוּ
אֶת־הַמֶּ֙לֶךְ֙ מִבֵּ֣ית יְהוָ֔ה וַיָּב֛וֹאוּ
דֶּֽרֶך־שַׁ֥עַר<sup>1</sup> הָרָצִ֖ים בֵּ֣ית הַמֶּ֑לֶךְ וַיֵּ֖שֶׁב
עַל־כִּסֵּ֥א הַמְּלָכִֽים׃

‎<span id="020">20</span> ‏וַיִּשְׂמַ֥ח כָּל־עַם־הָאָ֖רֶץ וְהָעִ֣יר
שָׁקָ֑טָה וְאֶת־עֲתַלְיָ֛הוּ הֵמִ֥יתוּ בַחֶ֖רֶב בֵּ֥ית מלך הַמֶּֽלֶךְ׃ ס

1 w<sup>a</sup>‘ăṯaləyâ ’ēm ’ăḥazəyâû wərā’ăṯâ rā’ăṯâ kî mēṯ bənāh
watāqām watə’abēḏ ’ēṯ kāl-zer<sup>a</sup>‘ hammaməlāḵâ:

2 watiqq<sup>a</sup>ḥ yəhwōšeḇ<sup>a</sup>‘ baṯ-hammeleḵə-ywōrām ’ăḥwōṯ
’ăḥazəyâû ’eṯ-ywō’āš ben-’ăḥazəyâ watiḡənōḇ ’ōṯwō mitwōḵə bənê-hammeleḵə
hammāmwōṯəṯîm hammûmāṯîm ’ōṯwō wə’eṯ-mêniqətwō b<sup>a</sup>ḥăḏar
hammiṭṭwōṯ wayyasətirû ’ōṯwō mipənê ‘ăṯaləyâû wəlō’ hûmāṯ:

3 wayəhî ’itāh bêṯ yəhwâ miṯəḥabē’ šēš šānîm w<sup>a</sup>‘ăṯaləyâ
mōleḵeṯ ‘al-hā’āreṣ: f

4 ûḇaššānâ haššəḇî‘îṯ šāl<sup>a</sup>ḥ yəhwōyāḏā‘ wayyiqq<sup>a</sup>ḥ\|
’eṯ-śārê hammē’ywōṯ hammē’wōṯ lakārî wəlārāṣîm wayyāḇē’ ’ōṯām ’ēlāyw bêṯ
yəhwâ wayyiḵərōṯ lâem bərîṯ wayyašəb<sup>a</sup>‘ ’ōṯām bəḇêṯ yəhwâ
wayyarə’ ’ōṯām ’eṯ-ben-hammeleḵə:

5 wayəṣaûēm lē’mōr zeh hadāḇār ’ăšer t<sup>a</sup>‘ăśûn haššəlišîṯ mikem
bā’ê haššabāṯ wəšōmərê mišəmereṯ bêṯ hammeleḵə:

6 wəhaššəlišîṯ bəš<sup>a</sup>‘ar sûr wəhaššəlišîṯ bašš<sup>a</sup>‘ar
’<sup>a</sup>ḥar hārāṣîm ûšəmarətem ’eṯ-mišəmereṯ habayiṯ massāḥ:

7 ûšətê hayyāḏwōṯ bāḵem kōl yōṣə’ê haššabāṯ wəšāmərû ’eṯ-mišəmereṯ
bêṯ-yəhwâ ’el-hammeleḵə:

8 wəhiqqafətem ‘al-hammeleḵə sāḇîḇ ’îš wəḵēlāyw bəyāḏwō wəhabā’
’el-haśśəḏērwōṯ yûmāṯ wihəyû ’eṯ-hammeleḵə bəṣē’ṯwō ûḇəḇō’wō:

9 wayy<sup>a</sup>‘ăśû śārê hammē’ywōṯ hammē’wōṯ kəḵōl ’ăšer-ṣiûâ
yəhwōyāḏā‘ hakōhēn wayyiqəḥû ’îš ’eṯ-’ănāšāyw bā’ê haššabāṯ ‘im yōṣə’ê
haššabāṯ wayyāḇō’û ’el-yəhwōyāḏā‘ hakōhēn:

10 wayyitēn hakōhēn ləśārê hammē’ywōṯ hammē’wōṯ ’eṯ-h<sup>a</sup>ḥănîṯ
wə’eṯ-haššəlāṭîm ’ăšer lammeleḵə dāwiḏ ’ăšer bəḇêṯ yəhwâ:

11 wayy<sup>a</sup>‘aməḏû hārāṣîm ’îš\| wəḵēlāyw bəyāḏwō mikeṯef habayiṯ
hayəmānîṯ ‘aḏ-keṯef habayiṯ haśśəmā’lîṯ lammizəbēḥa wəlabāyiṯ
‘al-hammeleḵə sāḇîḇ:

12 wayywōṣi’ ’eṯ-ben-hammeleḵə wayyitēn ‘ālāyw ’eṯ-hannēzer
wə’eṯ-hā‘ēḏûṯ wayyaməliḵû ’ōṯwō wayyiməšāḥuhû wayyakû-ḵāf wayyō’mərû
yəḥî hammeleḵə: s

13 watišəm<sup>a</sup>‘ ‘ăṯaləyâ ’eṯ-qwōl hārāṣîn hā‘ām watāḇō’
’el-hā‘ām bêṯ yəhwâ:

14 watēre’ wəhinnēh hammeleḵə ‘ōmēḏ ‘al-hā‘ammûḏ kammišəpāṭ wəhaśśārîm
wəh<sup>a</sup>ḥăṣōṣərwōṯ ’el-hammeleḵə wəḵāl-‘am hā’āreṣ śāmēḥa
wəṯōqē‘a b<sup>a</sup>ḥăṣōṣərwōṯ watiqər<sup>a</sup>‘ ‘ăṯaləyâ
’eṯ-bəḡāḏeyhā watiqərā’ qešer qāšer: s

15 wayəṣaw yəhwōyāḏā‘ hakōhēn ’eṯ-śārê hammê’wōṯ hammē’wōṯ\| pəquḏê
h<sup>a</sup>ḥayil wayyō’mer ’ălêhem hwōṣî’û ’ōṯāh ’el-mibêṯ laśśəḏērōṯ
wəhabā’ ’<sup>a</sup>ḥăreyhā hāmēṯ beḥāreḇ kî ’āmar hakōhēn ’al-tûmaṯ
bêṯ yəhwâ:

16 wayyāśimû lāh yāḏayim watāḇwō’ dereḵə-məḇwō’ hassûsîm bêṯ hammeleḵə
watûmaṯ šām: s

17 wayyiḵərōṯ yəhwōyāḏā‘ ’eṯ-habərîṯ bên yəhwâ ûḇên hammeleḵə ûḇên hā‘ām
lihəywōṯ lə‘ām layhwâ ûḇên hammeleḵə ûḇên hā‘ām:

18 wayyāḇō’û ḵāl-‘am hā’āreṣ bêṯ-hab<sup>a</sup>‘al wayyitəṣuhû
’eṯ-mizəbəḥōṯāw mizəbəḥōṯāyw wə’eṯ-ṣəlāmāyw šibərû hêṭēḇ wə’ēṯ matān
kōhēn hab<sup>a</sup>‘al hārəḡû lifənê hammizəbəḥwōṯ wayyāśem hakōhēn
pəqudwōṯ ‘al-bêṯ yəhwâ:

19 wayyiqq<sup>a</sup>ḥ ’eṯ-śārê hammē’wōṯ wə’eṯ-hakārî wə’eṯ-hārāṣîm
wə’ēṯ\| kāl-‘am hā’āreṣ wayyōrîḏû ’eṯ-hammeleḵə mibêṯ yəhwâ wayyāḇwō’û
dereḵ-š<sup>a</sup>‘ar<sup>1</sup> hārāṣîm bêṯ hammeleḵə wayyēšeḇ
‘al-kissē’ hamməlāḵîm:

20 wayyiśəm<sup>a</sup>ḥ kāl-‘am-hā’āreṣ wəhā‘îr šāqāṭâ wə’eṯ-‘ăṯaləyâû
hēmîṯû ḇ<sup>a</sup>ḥereḇ bêṯ meleḵə hammeleḵə: s

------------------------------------------------------------------------

[Next: 2 Kings (2 Melakhim) Chapter 12](kg2012)
