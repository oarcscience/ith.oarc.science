[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1025)  [KJV](../kjv/ch1025)  [Sep](../sep/ch1025.md) 
[Vul](../vul/ch1025.md)   
  
[1 Chronicles (1 Divrey Yamim) Index](ch1.md)  
  [Previous](ch1024)  [Next](ch1026.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 25

‎<span id="001">1</span> ‏וַיַּבְדֵּ֣ל דָּוִיד֩ וְשָׂרֵ֨י הַצָּבָ֜א
לַעֲבֹדָ֗ה לִבְנֵ֤י אָסָף֙ וְהֵימָ֣ן וִֽידוּת֔וּן הנביאים
הַֽנִּבְּאִ֛ים<sup>y</sup> בְּכִנֹּר֥וֹת בִּנְבָלִ֖ים וּבִמְצִלְתָּ֑יִם
וַֽיְהִי֙ מִסְפָּרָ֔ם אַנְשֵׁ֥י מְלָאכָ֖ה לַעֲבֹדָתָֽם׃

‎<span id="002">2</span> ‏לִבְנֵ֣י אָסָ֗ף זַכּ֧וּר וְיוֹסֵ֛ף
וּנְתַנְיָ֥ה וַאֲשַׂרְאֵ֖לָה בְּנֵ֣י אָסָ֑ף עַ֚ל יַד־אָסָ֔ף הַנִּבָּ֖א
עַל־יְדֵ֥י הַמֶּֽלֶךְ׃

‎<span id="003">3</span> ‏לִידוּת֑וּן בְּנֵ֣י יְדוּת֡וּן גְּדַלְיָ֡הוּ
וּצְרִ֡י וִֽ֠ישַׁעְיָהוּ חֲשַׁבְיָ֨הוּ וּמַתִּתְיָ֜הוּ שִׁשָּׁ֗ה עַל֩
יְדֵ֨י אֲבִיהֶ֤ם יְדוּתוּן֙ בַּכִּנּ֔וֹר הַנִּבָּ֕א עַל־הֹד֥וֹת
וְהַלֵּ֖ל לַיהוָֽה׃ ס

‎<span id="004">4</span> ‏לְהֵימָ֑ן בְּנֵ֣י הֵימָ֡ן בֻּקִּיָּ֡הוּ
מַתַּנְיָ֡הוּ עֻ֠זִּיאֵל שְׁבוּאֵ֨ל וִֽירִימ֜וֹת חֲנַנְיָ֣ה חֲנָ֗נִי
אֱלִיאָ֤תָה גִדַּ֙לְתִּי֙ וְרֹמַ֣מְתִּי עֶ֔זֶר יָשְׁבְּקָ֣שָׁה
מַלּ֔וֹתִי הוֹתִ֖יר מַחֲזִיאֽוֹת׃

‎<span id="005">5</span> ‏כָּל־אֵ֨לֶּה בָנִ֜ים לְהֵימָ֗ן חֹזֵ֥ה
הַמֶּ֛לֶךְ בְּדִבְרֵ֥י הָאֱלֹהִ֖ים לְהָרִ֣ים קָ֑רֶן וַיִּתֵּ֨ן
הָאֱלֹהִ֜ים לְהֵימָ֗ן בָּנִ֛ים אַרְבָּעָ֥ה עָשָׂ֖ר וּבָנ֥וֹת שָׁלֽוֹשׁ׃

‎<span id="006">6</span> ‏כָּל־אֵ֣לֶּה עַל־יְדֵי֩ אֲבִיהֶ֨ם בַּשִּׁ֜יר
בֵּ֣ית יְהוָ֗ה בִּמְצִלְתַּ֙יִם֙ נְבָלִ֣ים וְכִנֹּר֔וֹת לַעֲבֹדַ֖ת
בֵּ֣ית הָאֱלֹהִ֑ים עַ֚ל יְדֵ֣י הַמֶּ֔לֶךְ סאָסָ֥ף וִידוּת֖וּן וְהֵימָֽן׃

‎<span id="007">7</span> ‏וַיְהִ֤י מִסְפָּרָם֙ עִם־אֲחֵיהֶ֔ם
מְלֻמְּדֵי־שִׁ֖יר לַיהוָ֑ה כָּל־הַ֨מֵּבִ֔ין מָאתַ֖יִם שְׁמוֹנִ֥ים
וּשְׁמוֹנָֽה׃

‎<span id="008">8</span> ‏וַיַּפִּ֜ילוּ גּוֹרָל֣וֹת מִשְׁמֶ֗רֶת
לְעֻמַּת֙ כַּקָּטֹ֣ן כַּגָּד֔וֹל מֵבִ֖ין עִם־תַּלְמִֽיד׃ פ

‎<span id="009">9</span> ‏וַיֵּצֵ֞א הַגּוֹרָ֧ל הָרִאשׁ֛וֹן לְאָסָ֖ף
לְיוֹסֵ֑ף גְּדַלְיָ֙הוּ֙ הַשֵּׁנִ֔י הֽוּא־וְאֶחָ֥יו וּבָנָ֖יו שְׁנֵ֥ים
עָשָֽׂר׃

‎<span id="010">10</span> ‏הַשְּׁלִשִׁ֣י זַכּ֔וּר בָּנָ֥יו וְאֶחָ֖יו
שְׁנֵ֥ים עָשָֽׂר׃

‎<span id="011">11</span> ‏הָרְבִיעִי֙ לַיִּצְרִ֔י בָּנָ֥יו וְאֶחָ֖יו
שְׁנֵ֥ים עָשָֽׂר׃

‎<span id="012">12</span> ‏הַחֲמִישִׁ֣י נְתַנְיָ֔הוּ בָּנָ֥יו וְאֶחָ֖יו
שְׁנֵ֥ים עָשָֽׂר׃

‎<span id="013">13</span> ‏הַשִּׁשִּׁ֣י בֻקִּיָּ֔הוּ בָּנָ֥יו וְאֶחָ֖יו
שְׁנֵ֥ים עָשָֽׂר׃

‎<span id="014">14</span> ‏הַשְּׁבִעִ֣י יְשַׂרְאֵ֔לָה בָּנָ֥יו וְאֶחָ֖יו
שְׁנֵ֥ים עָשָֽׂר׃

‎<span id="015">15</span> ‏הַשְּׁמִינִ֣י יְשַֽׁעְיָ֔הוּ בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="016">16</span> ‏הַתְּשִׁיעִ֣י מַתַּנְיָ֔הוּ בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="017">17</span> ‏הָעֲשִׂירִ֣י שִׁמְעִ֔י בָּנָ֥יו וְאֶחָ֖יו
שְׁנֵ֥ים עָשָֽׂר׃

‎<span id="018">18</span> ‏עַשְׁתֵּֽי־עָשָׂ֣ר עֲזַרְאֵ֔ל בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="019">19</span> ‏הַשְּׁנֵ֤ים עָשָׂר֙ לַחֲשַׁבְיָ֔ה בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="020">20</span> ‏לִשְׁלֹשָׁ֤ה עָשָׂר֙ שֽׁוּבָאֵ֔ל בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="021">21</span> ‏לְאַרְבָּעָ֤ה עָשָׂר֙ מַתִּתְיָ֔הוּ בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="022">22</span> ‏לַחֲמִשָּׁ֤ה עָשָׂר֙ לִֽירֵמ֔וֹת בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="023">23</span> ‏לְשִׁשָּׁ֤ה עָשָׂר֙ לַחֲנַנְיָ֔הוּ בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="024">24</span> ‏לְשִׁבְעָ֤ה עָשָׂר֙ לְיָשְׁבְּקָ֔שָׁה
בָּנָ֥יו וְאֶחָ֖יו שְׁנֵ֥ים עָשָֽׂר׃

‎<span id="025">25</span> ‏לִשְׁמוֹנָ֤ה עָשָׂר֙ לַחֲנָ֔נִי בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="026">26</span> ‏לְתִשְׁעָ֤ה עָשָׂר֙ לְמַלּ֔וֹתִי בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="027">27</span> ‏לְעֶשְׂרִים֙ לֶֽאֱלִיָּ֔תָה בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="028">28</span> ‏לְאֶחָ֤ד וְעֶשְׂרִים֙ לְהוֹתִ֔יר בָּנָ֥יו
וְאֶחָ֖יו שְׁנֵ֥ים עָשָֽׂר׃

‎<span id="029">29</span> ‏לִשְׁנַ֤יִם וְעֶשְׂרִים֙ לְגִדַּ֔לְתִּי
בָּנָ֥יו וְאֶחָ֖יו שְׁנֵ֥ים עָשָֽׂר׃

‎<span id="030">30</span> ‏לִשְׁלֹשָׁ֤ה וְעֶשְׂרִים֙ לְמַ֣חֲזִיא֔וֹת
בָּנָ֥יו וְאֶחָ֖יו שְׁנֵ֥ים עָשָֽׂר׃

‎<span id="031">31</span> ‏לְאַרְבָּעָ֤ה וְעֶשְׂרִים֙ לְרוֹמַ֣מְתִּי
עָ֔זֶר בָּנָ֥יו וְאֶחָ֖יו שְׁנֵ֥ים עָשָֽׂר׃ פ

1 wayyaḇədēl dāwîḏ wəśārê haṣṣāḇā’ l<sup>a</sup>‘ăḇōḏâ liḇənê ’āsāf
wəhêmān wîḏûṯûn hannəbî’îm hannibə’îm<sup>y</sup> bəḵinnōrwōṯ binəḇālîm
ûḇiməṣilətāyim wayəhî misəpārām ’anəšê məlā’ḵâ l<sup>a</sup>‘ăḇōḏāṯām:

2 liḇənê ’āsāf zakûr wəywōsēf ûnəṯanəyâ wa’ăśarə’ēlâ bənê ’āsāf ‘al
yaḏ-’āsāf hannibā’ ‘al-yəḏê hammeleḵə:

3 lîḏûṯûn bənê yəḏûṯûn gəḏaləyâû ûṣərî wîš<sup>a</sup>‘əyâû ḥăšaḇəyâû
ûmatiṯəyâû šiššâ ‘al yəḏê ’ăḇîhem yəḏûṯûn bakinnwōr hannibā’ ‘al-hōḏwōṯ
wəhallēl layhwâ: s

4 ləhêmān bənê hêmān buqqîyâû matanəyâû ‘uzzî’ēl šəḇû’ēl wîrîmwōṯ
ḥănanəyâ ḥănānî ’ĕlî’āṯâ ḡidalətî wərōmamətî ‘ezer yāšəbəqāšâ mallwōṯî
hwōṯîr m<sup>a</sup>ḥăzî’wōṯ:

5 kāl-’ēlleh ḇānîm ləhêmān ḥōzēh hammeleḵə bəḏiḇərê hā’ĕlōhîm ləhārîm
qāren wayyitēn hā’ĕlōhîm ləhêmān bānîm ’arəbā‘â ‘āśār ûḇānwōṯ šālwōš:

6 kāl-’ēlleh ‘al-yəḏê ’ăḇîhem baššîr bêṯ yəhwâ biməṣilətayim nəḇālîm
wəḵinnōrwōṯ l<sup>a</sup>‘ăḇōḏaṯ bêṯ hā’ĕlōhîm ‘al yəḏê hammeleḵə s’āsāf
wîḏûṯûn wəhêmān:

7 wayəhî misəpārām ‘im-’ăḥêhem məlumməḏê-šîr layhwâ kāl-hammēḇîn
mā’ṯayim šəmwōnîm ûšəmwōnâ:

8 wayyapîlû gwōrālwōṯ mišəmereṯ lə‘ummaṯ kaqqāṭōn kagāḏwōl mēḇîn
‘im-taləmîḏ: f

9 wayyēṣē’ hagwōrāl hāri’šwōn lə’āsāf ləywōsēf gəḏaləyâû haššēnî
hû’-wə’eḥāyw ûḇānāyw šənêm ‘āśār:

10 haššəlišî zakûr bānāyw wə’eḥāyw šənêm ‘āśār:

11 hārəḇî‘î layyiṣərî bānāyw wə’eḥāyw šənêm ‘āśār:

12 h<sup>a</sup>ḥămîšî nəṯanəyâû bānāyw wə’eḥāyw šənêm ‘āśār:

13 haššiššî ḇuqqîyâû bānāyw wə’eḥāyw šənêm ‘āśār:

14 haššəḇi‘î yəśarə’ēlâ bānāyw wə’eḥāyw šənêm ‘āśār:

15 haššəmînî yəš<sup>a</sup>‘əyâû bānāyw wə’eḥāyw šənêm ‘āśār:

16 hatəšî‘î matanəyâû bānāyw wə’eḥāyw šənêm ‘āśār:

17 hā‘ăśîrî šimə‘î bānāyw wə’eḥāyw šənêm ‘āśār:

18 ‘ašətê-‘āśār ‘ăzarə’ēl bānāyw wə’eḥāyw šənêm ‘āśār:

19 haššənêm ‘āśār l<sup>a</sup>ḥăšaḇəyâ bānāyw wə’eḥāyw šənêm ‘āśār:

20 lišəlōšâ ‘āśār šûḇā’ēl bānāyw wə’eḥāyw šənêm ‘āśār:

21 lə’arəbā‘â ‘āśār matiṯəyâû bānāyw wə’eḥāyw šənêm ‘āśār:

22 l<sup>a</sup>ḥămiššâ ‘āśār lîrēmwōṯ bānāyw wə’eḥāyw šənêm ‘āśār:

23 ləšiššâ ‘āśār l<sup>a</sup>ḥănanəyâû bānāyw wə’eḥāyw šənêm ‘āśār:

24 ləšiḇə‘â ‘āśār ləyāšəbəqāšâ bānāyw wə’eḥāyw šənêm ‘āśār:

25 lišəmwōnâ ‘āśār l<sup>a</sup>ḥănānî bānāyw wə’eḥāyw šənêm ‘āśār:

26 ləṯišə‘â ‘āśār ləmallwōṯî bānāyw wə’eḥāyw šənêm ‘āśār:

27 lə‘eśərîm le’ĕlîyāṯâ bānāyw wə’eḥāyw šənêm ‘āśār:

28 lə’eḥāḏ wə‘eśərîm ləhwōṯîr bānāyw wə’eḥāyw šənêm ‘āśār:

29 lišənayim wə‘eśərîm ləḡidalətî bānāyw wə’eḥāyw šənêm ‘āśār:

30 lišəlōšâ wə‘eśərîm ləm<sup>a</sup>ḥăzî’wōṯ bānāyw wə’eḥāyw šənêm
‘āśār:

31 lə’arəbā‘â wə‘eśərîm lərwōmamətî ‘āzer bānāyw wə’eḥāyw šənêm ‘āśār: f

------------------------------------------------------------------------

[Next: 1 Chronicles (1 Divrey Yamim) Chapter 26](ch1026.md)
