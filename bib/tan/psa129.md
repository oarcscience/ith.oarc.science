[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa129)  [KJV](../kjv/psa129)  [Sep](../sep/psa129.md) 
[Vul](../vul/psa129.md)   
  
[Psalms (Tehilim) Index](psa.md)  
  [Previous](psa128)  [Next](psa130.md) 

------------------------------------------------------------------------

### Tanach (Hebrew): Psalms (Tehilim) Chapter 129

‎<span id="001">1</span> ‏שִׁ֗יר הַֽמַּ֫עֲל֥וֹת רַ֭בַּת צְרָר֣וּנִי
מִנְּעוּרַ֑י יֹֽאמַר־נָ֝א יִשְׂרָאֵֽל׃

‎<span id="002">2</span> ‏רַ֭בַּת צְרָר֣וּנִי מִנְּעוּרָ֑י גַּ֝ם
לֹא־יָ֥כְלוּ לִֽי׃

‎<span id="003">3</span> ‏עַל־גַּ֭בִּי חָרְשׁ֣וּ חֹרְשִׁ֑ים הֶ֝אֱרִ֗יכוּ
למענותם לְמַעֲנִיתָֽם׃

‎<span id="004">4</span> ‏יְהוָ֥ה צַדִּ֑יק קִ֝צֵּ֗ץ עֲב֣וֹת רְשָׁעִֽים׃

‎<span id="005">5</span> ‏יֵ֭בֹשׁוּ וְיִסֹּ֣גוּ אָח֑וֹר כֹּ֝֗ל שֹׂנְאֵ֥י
צִיּֽוֹן׃

‎<span id="006">6</span> ‏יִ֭הְיוּ כַּחֲצִ֣יר גַּגּ֑וֹת שֶׁקַּדְמַ֖ת
שָׁלַ֣ף יָבֵֽשׁ׃

‎<span id="007">7</span> ‏שֶׁלֹּ֤א מִלֵּ֖א כַפּ֥וֹ קוֹצֵ֗ר וְחִצְנ֥וֹ
מְעַמֵּֽר׃

‎<span id="008">8</span> ‏וְלֹ֤א אָֽמְר֨וּ׀ הָעֹבְרִ֗ים
בִּרְכַּֽת־יְהוָ֥ה אֲלֵיכֶ֑ם בֵּרַ֥כְנוּ אֶ֝תְכֶ֗ם בְּשֵׁ֣ם יְהוָֽה׃

1 šîr hamm<sup>a</sup>‘ălwōṯ rabaṯ ṣərārûnî minnə‘ûray yō’mar-nā’
yiśərā’ēl:

2 rabaṯ ṣərārûnî minnə‘ûrāy gam lō’-yāḵəlû lî:

3 ‘al-gabî ḥārəšû ḥōrəšîm he’ĕrîḵû ləm<sup>a</sup>‘ănwōṯām
ləm<sup>a</sup>‘ănîṯām:

4 yəhwâ ṣadîq qiṣṣēṣ ‘ăḇwōṯ rəšā‘îm:

5 yēḇōšû wəyissōḡû ’āḥwōr kōl śōnə’ê ṣîywōn:

6 yihəyû k<sup>a</sup>ḥăṣîr gagwōṯ šeqqaḏəmaṯ šālaf yāḇēš:

7 šellō’ millē’ ḵapwō qwōṣēr wəḥiṣənwō mə‘ammēr:

8 wəlō’ ’āmərû\| hā‘ōḇərîm birəkaṯ-yəhwâ ’ălêḵem bēraḵənû ’eṯəḵem bəšēm
yəhwâ:

------------------------------------------------------------------------

[Next: Psalms (Tehilim) Chapter 130](psa130.md)
