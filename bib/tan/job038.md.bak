[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job038)  [KJV](../kjv/job038)  [Sep](../sep/job038.md) 
[Vul](../vul/job038.md)   
  
[Job (Iyov) Index](job.md)  
  [Previous](job037)  [Next](job039.md) 

------------------------------------------------------------------------

### Tanach (Hebrew): Job (Iyov) Chapter 38

‎<span id="001">1</span> ‏וַיַּֽעַן־יְהוָ֣ה אֶת־אִ֭יּוֹב מן<sup>m</sup>
הסערה מִ֥ן׀ הַסְּעָרָ֗ה וַיֹּאמַֽר׃

‎<span id="002">2</span> ‏מִ֤י זֶ֨ה׀ מַחְשִׁ֖יךְ עֵצָ֥ה
בְמִלִּ֗ין<sup>3</sup> בְּֽלִי־דָֽעַת׃

‎<span id="003">3</span> ‏אֱזָר־נָ֣א כְגֶ֣בֶר חֲלָצֶ֑יךָ וְ֝אֶשְׁאָלְךָ֗
וְהוֹדִיעֵֽנִי׃

‎<span id="004">4</span> ‏אֵיפֹ֣ה הָ֭יִיתָ בְּיָסְדִי־אָ֑רֶץ הַ֝גֵּ֗ד
אִם־יָדַ֥עְתָּ בִינָֽה׃

‎<span id="005">5</span> ‏מִי־שָׂ֣ם מְ֭מַדֶּיהָ כִּ֣י תֵדָ֑ע א֤וֹ
מִֽי־נָטָ֖ה עָלֶ֣יהָ קָּֽו׃

‎<span id="006">6</span> ‏עַל־מָ֭ה אֲדָנֶ֣יהָ הָטְבָּ֑עוּ א֥וֹ
מִֽי־יָ֝רָ֗ה אֶ֣בֶן פִּנָּתָֽהּ׃

‎<span id="007">7</span> ‏בְּרָן־יַ֭חַד כּ֣וֹכְבֵי בֹ֑קֶר וַ֝יָּרִ֗יעוּ
כָּל־בְּנֵ֥י אֱלֹהִֽים׃

‎<span id="008">8</span> ‏וַיָּ֣סֶךְ בִּדְלָתַ֣יִם יָ֑ם בְּ֝גִיח֗וֹ
מֵרֶ֥חֶם יֵצֵֽא׃

‎<span id="009">9</span> ‏בְּשׂוּמִ֣י עָנָ֣ן לְבֻשׁ֑וֹ וַ֝עֲרָפֶ֗ל
חֲתֻלָּתֽוֹ׃

‎<span id="010">10</span> ‏וָאֶשְׁבֹּ֣ר עָלָ֣יו חֻקִּ֑י וָֽ֝אָשִׂ֗ים
בְּרִ֣יחַ וּדְלָתָֽיִם׃

‎<span id="011">11</span> ‏וָאֹמַ֗ר עַד־פֹּ֣ה תָ֭בוֹא וְלֹ֣א תֹסִ֑יף
וּפֹ֥א־יָ֝שִׁ֗ית בִּגְא֥וֹן גַּלֶּֽיךָ׃

‎<span id="012">12</span> ‏הְֽ֭מִיָּמֶיךָ<sup>1</sup> צִוִּ֣יתָ בֹּ֑קֶר
ידעתה שחר יִדַּ֖עְתָּ<sup>3</sup> הַשַּׁ֣חַר מְקֹמֽוֹ׃

‎<span id="013">13</span> ‏לֶ֭אֱחֹז בְּכַנְפ֣וֹת הָאָ֑רֶץ וְיִנָּעֲר֖וּ
רְשָׁעִ֣<sup>7</sup>ים מִמֶּֽנָּה׃

‎<span id="014">14</span> ‏תִּ֭תְהַפֵּךְ כְּחֹ֣מֶר חוֹתָ֑ם
וְ֝יִֽתְיַצְּב֗וּ כְּמ֣וֹ לְבֽוּשׁ׃

‎<span id="015">15</span> ‏וְיִמָּנַ֣ע מֵרְשָׁעִ֣<sup>7</sup>ים אוֹרָ֑ם
וּזְר֥וֹעַ רָ֝מָ֗ה תִּשָּׁבֵֽר׃

‎<span id="016">16</span> ‏הֲ֭בָאתָ עַד־נִבְכֵי־יָ֑ם וּבְחֵ֥קֶר
תְּ֝ה֗וֹם הִתְהַלָּֽכְתָּ׃

‎<span id="017">17</span> ‏הֲנִגְל֣וּ לְ֭ךָ שַׁעֲרֵי־מָ֑וֶת וְשַׁעֲרֵ֖י
צַלְמָ֣וֶת תִּרְאֶֽה׃

‎<span id="018">18</span> ‏הִ֭תְבֹּנַנְתָּ עַד־רַחֲבֵי־אָ֑רֶץ הַ֝גֵּ֗ד
אִם־יָדַ֥עְתָּ כֻלָּֽהּ׃

‎<span id="019">19</span> ‏אֵי־זֶ֣ה הַ֭דֶּרֶךְ יִשְׁכָּן־א֑וֹר
וְ֝חֹ֗שֶׁךְ אֵי־זֶ֥ה מְקֹמֽוֹ׃

‎<span id="020">20</span> ‏כִּ֣י תִ֭קָּחֶנּוּ אֶל־גְּבוּל֑וֹ
וְכִֽי־תָ֝בִ֗ין<sup>3</sup> נְתִיב֥וֹת בֵּיתֽוֹ׃

‎<span id="021">21</span> ‏יָ֭דַעְתָּ כִּי־אָ֣ז תִּוָּלֵ֑ד וּמִסְפַּ֖ר
יָמֶ֣יךָ רַבִּֽים׃

‎<span id="022">22</span> ‏הֲ֭בָאתָ אֶל־אֹצְר֣וֹת שָׁ֑לֶג וְאֹצְר֖וֹת
בָּרָ֣ד תִּרְאֶֽה׃

‎<span id="023">23</span> ‏אֲשֶׁר־חָשַׂ֥כְתִּי לְעֶת־צָ֑ר לְי֥וֹם
קְ֝רָ֗ב וּמִלְחָמָֽה׃

‎<span id="024">24</span> ‏אֵי־זֶ֣ה הַ֭דֶּרֶךְ יֵחָ֣לֶק א֑וֹר יָפֵ֖ץ
קָדִ֣ים עֲלֵי־אָֽרֶץ׃

‎<span id="025">25</span> ‏מִֽי־פִלַּ֣ג לַשֶּׁ֣טֶף תְּעָלָ֑ה וְ֝דֶ֗רֶךְ
לַחֲזִ֥יז קֹלֽוֹת׃

‎<span id="026">26</span> ‏לְ֭הַמְטִיר עַל־אֶ֣רֶץ לֹא־אִ֑ישׁ מִ֝דְבָּ֗ר
לֹא־אָדָ֥ם בּֽוֹ׃

‎<span id="027">27</span> ‏לְהַשְׂבִּ֣יעַ שֹׁ֖אָה וּמְשֹׁאָ֑ה
וּ֝לְהַצְמִ֗יחַ מֹ֣צָא דֶֽשֶׁא׃

‎<span id="028">28</span> ‏הֲיֵשׁ־לַמָּטָ֥ר אָ֑ב א֥וֹ מִי־ה֝וֹלִ֗יד
אֶגְלֵי־טָֽל׃

‎<span id="029">29</span> ‏מִבֶּ֣טֶן מִ֭י יָצָ֣א הַקָּ֑רַח וּכְפֹ֥ר
שָׁ֝מַיִם<sup>3</sup> מִ֣י יְלָדֽוֹ׃

‎<span id="030">30</span> ‏כָּ֭אֶבֶן מַ֣יִם יִתְחַבָּ֑אוּ וּפְנֵ֥י
תְ֝ה֗וֹם יִתְלַכָּֽדוּ׃

‎<span id="031">31</span> ‏הַֽ֭תְקַשֵּׁר מַעֲדַנּ֣וֹת כִּימָ֑ה
אֽוֹ־מֹשְׁכ֖וֹת כְּסִ֣יל תְּפַתֵּֽחַ׃

‎<span id="032">32</span> ‏הֲתֹצִ֣יא מַזָּר֣וֹת בְּעִתּ֑וֹ וְ֝עַ֗יִשׁ
עַל־בָּנֶ֥יהָ תַנְחֵֽם׃

‎<span id="033">33</span> ‏הֲ֭יָדַעְתָּ חֻקּ֣וֹת שָׁמָ֑יִם אִם־תָּשִׂ֖ים
מִשְׁטָר֣וֹ בָאָֽרֶץ׃

‎<span id="034">34</span> ‏הֲתָרִ֣ים לָעָ֣ב קוֹלֶ֑ךָ וְֽשִׁפְעַת־מַ֥יִם
תְּכַסֶּֽךָּ׃

‎<span id="035">35</span> ‏הַֽתְשַׁלַּ֣ח בְּרָקִ֣ים וְיֵלֵ֑כוּ
וְיֹאמְר֖וּ לְךָ֣ הִנֵּֽנוּ׃

‎<span id="036">36</span> ‏מִי־שָׁ֭ת בַּטֻּח֣וֹת חָכְמָ֑ה א֤וֹ
מִֽי־נָתַ֖ן לַשֶּׂ֣כְוִי בִינָֽה׃

‎<span id="037">37</span> ‏מִֽי־יְסַפֵּ֣ר שְׁחָקִ֣ים בְּחָכְמָ֑ה
וְנִבְלֵ֥י שָׁ֝מַ֗יִם מִ֣י יַשְׁכִּֽיב׃

‎<span id="038">38</span> ‏בְּצֶ֣קֶת עָ֭פָר לַמּוּצָ֑ק וּרְגָבִ֥ים
יְדֻבָּֽקוּ׃

‎<span id="039">39</span> ‏הֲתָצ֣וּד לְלָבִ֣יא טָ֑רֶף וְחַיַּ֖ת
כְּפִירִ֣ים תְּמַלֵּֽא׃

‎<span id="040">40</span> ‏כִּי־יָשֹׁ֥חוּ בַמְּעוֹנ֑וֹת יֵשְׁב֖וּ
בַסֻּכָּ֣ה לְמוֹ־אָֽרֶב׃

‎<span id="041">41</span> ‏מִ֤י יָכִ֥ין לָעֹרֵ֗ב צֵ֫יד֥וֹ כִּֽי־ילדו
יְ֭לָדָיו אֶל־אֵ֣ל יְשַׁוֵּ֑עוּ יִ֝תְע֗וּ לִבְלִי־אֹֽכֶל׃

1 wayy<sup>a</sup>‘an-yəhwâ ’eṯ-’îywōḇ min<sup>m</sup> hassə‘ārâ min\|
hassə‘ārâ wayyō’mar:

2 mî zeh\| m<sup>a</sup>ḥəšîḵə ‘ēṣâ ḇəmillîn<sup>3</sup> bəlî-ḏā‘aṯ:

3 ’ĕzār-nā’ ḵəḡeḇer ḥălāṣeyḵā wə’ešə’āləḵā wəhwōḏî‘ēnî:

4 ’êfōh hāyîṯā bəyāsəḏî-’āreṣ hagēḏ ’im-yāḏ<sup>a</sup>‘ətā ḇînâ:

5 mî-śām məmadeyhā kî ṯēḏā‘ ’wō mî-nāṭâ ‘āleyhā qqāw:

6 ‘al-mâ ’ăḏāneyhā hāṭəbā‘û ’wō mî-yārâ ’eḇen pinnāṯāh:

7 bərān-y<sup>a</sup>ḥaḏ kwōḵəḇê ḇōqer wayyārî‘û kāl-bənê ’ĕlōhîm:

8 wayyāseḵə biḏəlāṯayim yām bəḡîḥwō mēreḥem yēṣē’:

9 bəśûmî ‘ānān ləḇušwō w<sup>a</sup>‘ărāfel ḥăṯullāṯwō:

10 wā’ešəbōr ‘ālāyw ḥuqqî wā’āśîm bərîḥa ûḏəlāṯāyim:

11 wā’ōmar ‘aḏ-pōh ṯāḇwō’ wəlō’ ṯōsîf ûfō’-yāšîṯ biḡə’wōn galleyḵā:

12 həmîyāmeyḵā<sup>1</sup> ṣiûîṯā bōqer yid<sup>a</sup>‘ətâ
š<sup>a</sup>ḥar yid<sup>a</sup>‘ətā<sup>3</sup> hašš<sup>a</sup>ḥar
məqōmwō:

13 le’ĕḥōz bəḵanəfwōṯ hā’āreṣ wəyinnā‘ărû rəšā‘i<sup>7</sup>ym mimmennâ:

14 tiṯəhapēḵə kəḥōmer ḥwōṯām wəyiṯəyaṣṣəḇû kəmwō ləḇûš:

15 wəyimmān<sup>a</sup>‘ mērəšā‘i<sup>7</sup>ym ’wōrām ûzərwō‘a rāmâ
tiššāḇēr:

16 hăḇā’ṯā ‘aḏ-niḇəḵê-yām ûḇəḥēqer təhwōm hiṯəhallāḵətā:

17 hăniḡəlû ləḵā š<sup>a</sup>‘ărê-māweṯ wəš<sup>a</sup>‘ărê ṣaləmāweṯ
tirə’eh:

18 hiṯəbōnanətā ‘aḏ-r<sup>a</sup>ḥăḇê-’āreṣ hagēḏ
’im-yāḏ<sup>a</sup>‘ətā ḵullāh:

19 ’ê-zeh hadereḵə yišəkān-’wōr wəḥōšeḵə ’ê-zeh məqōmwō:

20 kî ṯiqqāḥennû ’el-gəḇûlwō wəḵî-ṯāḇîn<sup>3</sup> nəṯîḇwōṯ bêṯwō:

21 yāḏ<sup>a</sup>‘ətā kî-’āz tiûālēḏ ûmisəpar yāmeyḵā rabîm:

22 hăḇā’ṯā ’el-’ōṣərwōṯ šāleḡ wə’ōṣərwōṯ bārāḏ tirə’eh:

23 ’ăšer-ḥāśaḵətî lə‘eṯ-ṣār ləywōm qərāḇ ûmiləḥāmâ:

24 ’ê-zeh hadereḵə yēḥāleq ’wōr yāfēṣ qāḏîm ‘ălê-’āreṣ:

25 mî-fillaḡ laššeṭef tə‘ālâ wəḏereḵə l<sup>a</sup>ḥăzîz qōlwōṯ:

26 ləhaməṭîr ‘al-’ereṣ lō’-’îš miḏəbār lō’-’āḏām bwō:

27 ləhaśəbî‘a šō’â ûməšō’â ûləhaṣəmîḥa mōṣā’ ḏeše’:

28 hăyēš-lammāṭār ’āḇ ’wō mî-hwōlîḏ ’eḡəlê-ṭāl:

29 mibeṭen mî yāṣā’ haqqār<sup>a</sup>ḥ ûḵəfōr šāmayim<sup>3</sup> mî
yəlāḏwō:

30 kā’eḇen mayim yiṯəḥabā’û ûfənê ṯəhwōm yiṯəlakāḏû:

31 haṯəqaššēr m<sup>a</sup>‘ăḏannwōṯ kîmâ ’wō-mōšəḵwōṯ kəsîl təfatēḥa:

32 hăṯōṣî’ mazzārwōṯ bə‘itwō wə‘ayiš ‘al-bāneyhā ṯanəḥēm:

33 hăyāḏ<sup>a</sup>‘ətā ḥuqqwōṯ šāmāyim ’im-tāśîm mišəṭārwō ḇā’āreṣ:

34 hăṯārîm lā‘āḇ qwōleḵā wəšifə‘aṯ-mayim təḵasseḵḵā:

35 haṯəšall<sup>a</sup>ḥ bərāqîm wəyēlēḵû wəyō’mərû ləḵā hinnēnû:

36 mî-šāṯ baṭṭuḥwōṯ ḥāḵəmâ ’wō mî-nāṯan laśśeḵəwî ḇînâ:

37 mî-yəsapēr šəḥāqîm bəḥāḵəmâ wəniḇəlê šāmayim mî yašəkîḇ:

38 bəṣeqeṯ ‘āfār lammûṣāq ûrəḡāḇîm yəḏubāqû:

39 hăṯāṣûḏ ləlāḇî’ ṭāref wəḥayyaṯ kəfîrîm təmallē’:

40 kî-yāšōḥû ḇammə‘wōnwōṯ yēšəḇû ḇassukâ ləmwō-’āreḇ:

41 mî yāḵîn lā‘ōrēḇ ṣêḏwō kî-yəlāḏāw yəlāḏāyw ’el-’ēl yəšaûē‘û yiṯə‘û
liḇəlî-’ōḵel:

------------------------------------------------------------------------

[Next: Job (Iyov) Chapter 39](job039.md)
