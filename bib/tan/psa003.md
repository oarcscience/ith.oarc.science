[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa003)  [KJV](../kjv/psa003)  [Sep](../sep/psa003) 
[Vul](../vul/psa003)   
  
[Psalms (Tehilim) Index](psa)  
  [Previous](psa002)  [Next](psa004) 

------------------------------------------------------------------------

### Tanach (Hebrew): Psalms (Tehilim) Chapter 3

‎<span id="001">1</span> ‏מִזְמ֥וֹר לְדָוִ֑ד בְּ֝בָרְח֗וֹ מִפְּנֵ֤י׀
אַבְשָׁל֬וֹם בְּנֽוֹ׃

‎<span id="002">2</span> ‏יְ֭הוָה מָֽה־רַבּ֣וּ צָרָ֑י רַ֝בִּ֗ים קָמִ֥ים
עָלָֽי׃

‎<span id="003">3</span> ‏רַבִּים֮ אֹמְרִ֪ים לְנַ֫פְשִׁ֥י אֵ֤ין
יְֽשׁוּעָ֓תָה לּ֬וֹ בֵֽאלֹהִ֬ים סֶֽלָה׃

‎<span id="004">4</span> ‏וְאַתָּ֣ה יְ֭הוָה מָגֵ֣ן בַּעֲדִ֑י כְּ֝בוֹדִ֗י
וּמֵרִ֥ים רֹאשִֽׁי׃

‎<span id="005">5</span> ‏ק֭וֹלִי אֶל־יְהוָ֣ה אֶקְרָ֑א וַיַּֽעֲנֵ֨נִי
מֵהַ֖ר קָדְשׁ֣וֹ סֶֽלָה׃

‎<span id="006">6</span> ‏אֲנִ֥י שָׁכַ֗בְתִּי וָֽאִ֫ישָׁ֥נָה
הֱקִיצ֑וֹתִי כִּ֖י יְהוָ֣ה יִסְמְכֵֽנִי׃

‎<span id="007">7</span> ‏לֹֽא־אִ֭ירָא מֵרִבְב֥וֹת עָ֑ם אֲשֶׁ֥ר סָ֝בִ֗יב
שָׁ֣תוּ עָלָֽי׃

‎<span id="008">8</span> ‏ק֘וּמָ֤ה יְהוָ֨ה׀ הוֹשִׁ֘יעֵ֤נִי אֱלֹהַ֗י
כִּֽי־הִכִּ֣יתָ אֶת־כָּל־אֹיְבַ֣י לֶ֑חִי שִׁנֵּ֖י רְשָׁעִ֣ים
שִׁבַּֽרְתָּ׃

‎<span id="009">9</span> ‏לַיהוָ֥ה הַיְשׁוּעָ֑ה עַֽל־עַמְּךָ֖
בִרְכָתֶ֣ךָ סֶּֽלָה׃

1 mizəmwōr ləḏāwiḏ bəḇārəḥwō mipənê\| ’aḇəšālwōm bənwō:

2 yəhwâ mâ-rabû ṣārāy rabîm qāmîm ‘ālāy:

3 rabîm ’ōmərîm lənafəšî ’ên yəšû‘āṯâ llwō ḇē’lōhîm selâ:

4 wə’atâ yəhwâ māḡēn b<sup>a</sup>‘ăḏî kəḇwōḏî ûmērîm rō’šî:

5 qwōlî ’el-yəhwâ ’eqərā’ wayy<sup>a</sup>‘ănēnî mēhar qāḏəšwō selâ:

6 ’ănî šāḵaḇətî wā’îšānâ hĕqîṣwōṯî kî yəhwâ yisəməḵēnî:

7 lō’-’îrā’ mēriḇəḇwōṯ ‘ām ’ăšer sāḇîḇ šāṯû ‘ālāy:

8 qûmâ yəhwâ\| hwōšî‘ēnî ’ĕlōhay kî-hikîṯā ’eṯ-kāl-’ōyəḇay leḥî šinnê
rəšā‘îm šibarətā:

9 layhwâ hayəšû‘â ‘al-‘amməḵā ḇirəḵāṯeḵā sselâ:

------------------------------------------------------------------------

[Next: Psalms (Tehilim) Chapter 4](psa004)
