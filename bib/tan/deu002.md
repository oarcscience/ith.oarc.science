[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/deu002)  [KJV](../kjv/deu002)  [Sep](../sep/deu002.md) 
[Vul](../vul/deu002.md)   
  
[Deuteronomy (Devarim) Index](deu.md)  
  [Previous](deu001)  [Next](deu003.md) 

------------------------------------------------------------------------

### Tanach (Hebrew): Deuteronomy (Devarim) Chapter 2

‎<span id="001">1</span> ‏וַנֵּ֜פֶן וַנִּסַּ֤ע הַמִּדְבָּ֙רָה֙ דֶּ֣רֶךְ
יַם־ס֔וּף כַּאֲשֶׁ֛ר דִּבֶּ֥ר יְהוָ֖ה אֵלָ֑י וַנָּ֥סָב אֶת־הַר־שֵׂעִ֖יר
יָמִ֥ים רַבִּֽים׃ ס

‎<span id="002">2</span> ‏וַיֹּ֥אמֶר יְהוָ֖ה אֵלַ֥י לֵאמֹֽר׃

‎<span id="003">3</span> ‏רַב־לָכֶ֕ם סֹ֖ב אֶת־הָהָ֣ר הַזֶּ֑ה פְּנ֥וּ
לָכֶ֖ם צָפֹֽנָה׃

‎<span id="004">4</span> ‏וְאֶת־הָעָם֮ צַ֣ו לֵאמֹר֒ אַתֶּ֣ם עֹֽבְרִ֗ים
בִּגְבוּל֙ אֲחֵיכֶ֣ם בְּנֵי־עֵשָׂ֔ו הַיֹּשְׁבִ֖ים בְּשֵׂעִ֑יר
וְיִֽירְא֣וּ מִכֶּ֔ם וְנִשְׁמַרְתֶּ֖ם מְאֹֽד׃

‎<span id="005">5</span> ‏אַל־תִּתְגָּר֣וּ בָ֔ם כִּ֠י לֹֽא־אֶתֵּ֤ן
לָכֶם֙ מֵֽאַרְצָ֔ם עַ֖ד מִדְרַ֣ךְ כַּף־רָ֑גֶל כִּֽי־יְרֻשָּׁ֣ה לְעֵשָׂ֔ו
נָתַ֖תִּי אֶת־הַ֥ר שֵׂעִֽיר׃

‎<span id="006">6</span> ‏אֹ֣כֶל תִּשְׁבְּר֧וּ מֵֽאִתָּ֛ם בַּכֶּ֖סֶף
וַאֲכַלְתֶּ֑ם וְגַם־מַ֜יִם תִּכְר֧וּ מֵאִתָּ֛ם בַּכֶּ֖סֶף וּשְׁתִיתֶֽם׃

‎<span id="007">7</span> ‏כִּי֩ יְהוָ֨ה אֱלֹהֶ֜יךָ בֵּֽרַכְךָ֗ בְּכֹל֙
מַעֲשֵׂ֣ה יָדֶ֔ךָ יָדַ֣ע לֶכְתְּךָ֔ אֶת־הַמִּדְבָּ֥ר הַגָּדֹ֖ל הַזֶּ֑ה
זֶ֣ה׀ אַרְבָּעִ֣ים שָׁנָ֗ה יְהוָ֤ה אֱלֹהֶ֙יךָ֙ עִמָּ֔ךְ לֹ֥א חָסַ֖רְתָּ
דָּבָֽר׃

‎<span id="008">8</span> ‏וַֽנַּעֲבֹ֞ר מֵאֵ֧ת אַחֵ֣ינוּ בְנֵי־עֵשָׂ֗ו
הַיֹּֽשְׁבִים֙ בְּשֵׂעִ֔יר מִדֶּ֙רֶךְ֙ הָֽעֲרָבָ֔ה מֵאֵילַ֖ת
וּמֵעֶצְיֹ֣ן גָּ֑בֶר סוַנֵּ֙פֶן֙ וַֽנַּעֲבֹ֔ר דֶּ֖רֶךְ מִדְבַּ֥ר
מוֹאָֽב׃

‎<span id="009">9</span> ‏וַיֹּ֨אמֶר יְהוָ֜ה אֵלַ֗י
אֶל־תָּ֙צַר֙<sup>1</sup> אֶת־מוֹאָ֔ב וְאַל־תִּתְגָּ֥ר בָּ֖ם מִלְחָמָ֑ה
כִּ֠י לֹֽא־אֶתֵּ֨ן לְךָ֤ מֵֽאַרְצוֹ֙ יְרֻשָּׁ֔ה כִּ֣י לִבְנֵי־ל֔וֹט
נָתַ֥תִּי אֶת־עָ֖ר יְרֻשָּׁה׃<sup>1</sup>

‎<span id="010">10</span> ‏הָאֵמִ֥ים לְפָנִ֖ים יָ֣שְׁבוּ בָ֑הּ עַ֣ם
גָּד֥וֹל וְרַ֛ב וָרָ֖ם כָּעֲנָקִֽים׃

‎<span id="011">11</span> ‏רְפָאִ֛ים יֵחָשְׁב֥וּ אַף־הֵ֖ם כָּעֲנָקִ֑ים
וְהַמֹּ֣אָבִ֔ים יִקְרְא֥וּ לָהֶ֖ם אֵמִֽים׃

‎<span id="012">12</span> ‏וּבְשֵׂעִ֞יר יָשְׁב֣וּ הַחֹרִים֮ לְפָנִים֒
וּבְנֵ֧י עֵשָׂ֣ו יִֽירָשׁ֗וּם וַיַּשְׁמִידוּם֙ מִפְּנֵיהֶ֔ם וַיֵּשְׁב֖וּ
תַּחְתָּ֑ם כַּאֲשֶׁ֧ר עָשָׂ֣ה יִשְׂרָאֵ֗ל לְאֶ֙רֶץ֙ יְרֻשָּׁת֔וֹ
אֲשֶׁר־נָתַ֥ן יְהוָ֖ה לָהֶֽם׃

‎<span id="013">13</span> ‏עַתָּ֗ה קֻ֛מוּ וְעִבְר֥וּ לָכֶ֖ם אֶת־נַ֣חַל
זָ֑רֶד וַֽנַּעֲבֹ֖ר אֶת־נַ֥חַל זָֽרֶד׃

‎<span id="014">14</span> ‏וְהַיָּמִ֞ים אֲשֶׁר־הָלַ֣כְנוּ׀ מִקָּדֵ֣שׁ
בַּרְנֵ֗עַ עַ֤ד אֲשֶׁר־עָבַ֙רְנוּ֙ אֶת־נַ֣חַל זֶ֔רֶד שְׁלֹשִׁ֥ים
וּשְׁמֹנֶ֖ה שָׁנָ֑ה עַד־תֹּ֨ם כָּל־הַדּ֜וֹר אַנְשֵׁ֤י הַמִּלְחָמָה֙
מִקֶּ֣רֶב הַֽמַּחֲנֶ֔ה כַּאֲשֶׁ֛ר נִשְׁבַּ֥ע יְהוָ֖ה לָהֶֽם׃

‎<span id="015">15</span> ‏וְגַ֤ם יַד־יְהוָה֙ הָ֣יְתָה בָּ֔ם לְהֻמָּ֖ם
מִקֶּ֣רֶב הַֽמַּחֲנֶ֑ה עַ֖ד תֻּמָּֽם׃

‎<span id="016">16</span> ‏וַיְהִ֨י כַאֲשֶׁר־תַּ֜מּוּ כָּל־אַנְשֵׁ֧י
הַמִּלְחָמָ֛ה לָמ֖וּת מִקֶּ֥רֶב הָעָֽם׃ ס

‎<span id="017">17</span> ‏וַיְדַבֵּ֥ר יְהוָ֖ה אֵלַ֥י לֵאמֹֽר׃

‎<span id="018">18</span> ‏אַתָּ֨ה עֹבֵ֥ר הַיּ֛וֹם אֶת־גְּב֥וּל מוֹאָ֖ב
אֶת־עָֽר׃

‎<span id="019">19</span> ‏וְקָרַבְתָּ֗ מ֚וּל בְּנֵ֣י עַמּ֔וֹן
אַל־תְּצֻרֵ֖ם וְאַל־תִּתְגָּ֣ר בָּ֑ם כִּ֣י לֹֽא־אֶ֠תֵּן מֵאֶ֨רֶץ
בְּנֵי־עַמּ֤וֹן לְךָ֙ יְרֻשָּׁ֔ה כִּ֥י לִבְנֵי־ל֖וֹט נְתַתִּ֥יהָ
יְרֻשָּֽׁה׃

‎<span id="020">20</span> ‏אֶֽרֶץ־רְפָאִ֥ים תֵּחָשֵׁ֖ב אַף־הִ֑וא
רְפָאִ֤ים יָֽשְׁבוּ־בָהּ֙ לְפָנִ֔ים וְהָֽעַמֹּנִ֔ים יִקְרְא֥וּ לָהֶ֖ם
זַמְזֻמִּֽים׃

‎<span id="021">21</span> ‏עַ֣ם גָּד֥וֹל וְרַ֛ב וָרָ֖ם כָּעֲנָקִ֑ים
וַיַּשְׁמִידֵ֤ם יְהוָה֙ מִפְּנֵיהֶ֔ם וַיִּירָשֻׁ֖ם וַיֵּשְׁב֥וּ
תַחְתָּֽם׃

‎<span id="022">22</span> ‏כַּאֲשֶׁ֤ר עָשָׂה֙ לִבְנֵ֣י עֵשָׂ֔ו
הַיֹּשְׁבִ֖ים בְּשֵׂעִ֑יר אֲשֶׁ֨ר הִשְׁמִ֤יד אֶת־הַחֹרִי֙ מִפְּנֵיהֶ֔ם
וַיִּֽירָשֻׁם֙ וַיֵּשְׁב֣וּ תַחְתָּ֔ם עַ֖ד הַיּ֥וֹם הַזֶּֽה׃

‎<span id="023">23</span> ‏וְהָֽעַוִּ֛ים הַיֹּשְׁבִ֥ים בַּחֲצֵרִ֖ים
עַד־עַזָּ֑ה כַּפְתֹּרִים֙ הַיֹּצְאִ֣ים מִכַּפְתּ֔וֹר הִשְׁמִידֻ֖ם
וַיֵּשְׁב֥וּ תַחְתָּֽם׃

‎<span id="024">24</span> ‏ק֣וּמוּ סְּע֗וּ וְעִבְרוּ֮ אֶת־נַ֣חַל
אַרְנֹן֒ רְאֵ֣ה נָתַ֣תִּי בְ֠יָדְךָ אֶת־סִיחֹ֨ן מֶֽלֶךְ־חֶשְׁבּ֧וֹן
הָֽאֱמֹרִ֛י וְאֶת־אַרְצ֖וֹ הָחֵ֣ל רָ֑שׁ וְהִתְגָּ֥ר בּ֖וֹ מִלְחָמָֽה׃

‎<span id="025">25</span> ‏הַיּ֣וֹם הַזֶּ֗ה אָחֵל֙ תֵּ֤ת פַּחְדְּךָ֙
וְיִרְאָ֣תְךָ֔ עַל־פְּנֵי֙ הָֽעַמִּ֔ים תַּ֖חַת כָּל־הַשָּׁמָ֑יִם אֲשֶׁ֤ר
יִשְׁמְעוּן֙ שִׁמְעֲךָ֔ וְרָגְז֥וּ וְחָל֖וּ מִפָּנֶֽיךָ׃<sup>3</sup>

‎<span id="026">26</span> ‏וָאֶשְׁלַ֤ח מַלְאָכִים֙ מִמִּדְבַּ֣ר
קְדֵמ֔וֹת אֶל־סִיח֖וֹן מֶ֣לֶךְ חֶשְׁבּ֑וֹן דִּבְרֵ֥י שָׁל֖וֹם לֵאמֹֽר׃

‎<span id="027">27</span> ‏אֶעְבְּרָ֣ה בְאַרְצֶ֔ךָ בַּדֶּ֥רֶךְ
בַּדֶּ֖רֶךְ אֵלֵ֑ךְ לֹ֥א אָס֖וּר יָמִ֥ין וּשְׂמֹֽאול׃

‎<span id="028">28</span> ‏אֹ֣כֶל בַּכֶּ֤סֶף תַּשְׁבִּרֵ֙נִי֙
וְאָכַ֔לְתִּי וּמַ֛יִם בַּכֶּ֥סֶף תִּתֶּן־לִ֖י וְשָׁתִ֑יתִי רַ֖ק
אֶעְבְּרָ֥ה בְרַגְלָֽי׃

‎<span id="029">29</span> ‏כַּאֲשֶׁ֨ר עָֽשׂוּ־לִ֜י בְּנֵ֣י עֵשָׂ֗ו
הַיֹּֽשְׁבִים֙ בְּשֵׂעִ֔יר וְהַמּ֣וֹאָבִ֔ים הַיֹּשְׁבִ֖ים בְּעָ֑ר עַ֤ד
אֲשֶֽׁר־אֶֽעֱבֹר֙ אֶת־הַיַּרְדֵּ֔ן אֶל־הָאָ֕רֶץ אֲשֶׁר־יְהוָ֥ה
אֱלֹהֵ֖ינוּ נֹתֵ֥ן לָֽנוּ׃

‎<span id="030">30</span> ‏וְלֹ֣א אָבָ֗ה סִיחֹן֙ מֶ֣לֶךְ חֶשְׁבּ֔וֹן
הַעֲבִרֵ֖נוּ בּ֑וֹ כִּֽי־הִקְשָׁה֩ יְהוָ֨ה אֱלֹהֶ֜יךָ אֶת־רוּח֗וֹ
וְאִמֵּץ֙ אֶת־לְבָב֔וֹ לְמַ֛עַן תִּתּ֥וֹ בְיָדְךָ֖ כַּיּ֥וֹם הַזֶּֽה׃ ס

‎<span id="031">31</span> ‏וַיֹּ֤אמֶר יְהוָה֙ אֵלַ֔י רְאֵ֗ה
הַֽחִלֹּ֙תִי֙ תֵּ֣ת לְפָנֶ֔יךָ אֶת־סִיחֹ֖ן וְאֶת־אַרְצ֑וֹ הָחֵ֣ל רָ֔שׁ
לָרֶ֖שֶׁת אֶת־אַרְצֽוֹ׃

‎<span id="032">32</span> ‏וַיֵּצֵא֩ סִיחֹ֨ן לִקְרָאתֵ֜נוּ ה֧וּא
וְכָל־עַמּ֛וֹ לַמִּלְחָמָ֖ה יָֽהְצָה׃

‎<span id="033">33</span> ‏וַֽיִּתְּנֵ֛הוּ יְהוָ֥ה אֱלֹהֵ֖ינוּ
לְפָנֵ֑ינוּ וַנַּ֥ךְ אֹת֛וֹ וְאֶת־בנו בָּנָ֖יו וְאֶת־כָּל־עַמּֽוֹ׃

‎<span id="034">34</span> ‏וַנִּלְכֹּ֤ד אֶת־כָּל־עָרָיו֙ בָּעֵ֣ת הַהִ֔וא
וַֽנַּחֲרֵם֙ אֶת־כָּל־עִ֣יר מְתִ֔ם וְהַנָּשִׁ֖ים וְהַטָּ֑ף לֹ֥א
הִשְׁאַ֖רְנוּ שָׂרִֽיד׃

‎<span id="035">35</span> ‏רַ֥ק הַבְּהֵמָ֖ה בָּזַ֣זְנוּ לָ֑נוּ וּשְׁלַ֥ל
הֶעָרִ֖ים אֲשֶׁ֥ר לָכָֽדְנוּ׃

‎<span id="036">36</span> ‏מֵֽעֲרֹעֵ֡ר אֲשֶׁר֩ עַל־שְׂפַת־נַ֨חַל
אַרְנֹ֜ן וְהָעִ֨יר אֲשֶׁ֤ר בַּנַּ֙חַל֙ וְעַד־הַגִּלְעָ֔ד לֹ֤א הָֽיְתָה֙
קִרְיָ֔ה אֲשֶׁ֥ר שָׂגְבָ֖ה מִמֶּ֑נּוּ אֶת־הַכֹּ֕ל נָתַ֛ן יְהוָ֥ה
אֱלֹהֵ֖ינוּ לְפָנֵֽינוּ׃

‎<span id="037">37</span> ‏רַ֛ק אֶל־אֶ֥רֶץ בְּנֵי־עַמּ֖וֹן לֹ֣א
קָרָ֑בְתָּ כָּל־יַ֞ד נַ֤חַל יַבֹּק֙ וְעָרֵ֣י הָהָ֔ר וְכֹ֥ל
אֲשֶׁר־צִוָּ֖ה יְהוָ֥ה אֱלֹהֵֽינוּ׃

1 wannēfen wanniss<sup>a</sup>‘ hammiḏəbārâ dereḵə yam-sûf ka’ăšer diber
yəhwâ ’ēlāy wannāsāḇ ’eṯ-har-śē‘îr yāmîm rabîm: s

2 wayyō’mer yəhwâ ’ēlay lē’mōr:

3 raḇ-lāḵem sōḇ ’eṯ-hâār hazzeh pənû lāḵem ṣāfōnâ:

4 wə’eṯ-hā‘ām ṣaw lē’mōr ’atem ‘ōḇərîm biḡəḇûl ’ăḥêḵem bənê-‘ēśāw
hayyōšəḇîm bəśē‘îr wəyîrə’û mikem wənišəmarətem mə’ōḏ:

5 ’al-tiṯəgārû ḇām kî lō’-’etēn lāḵem mē’arəṣām ‘aḏ miḏəraḵə kaf-rāḡel
kî-yəruššâ lə‘ēśāw nāṯatî ’eṯ-har śē‘îr:

6 ’ōḵel tišəbərû mē’itām bakesef wa’ăḵalətem wəḡam-mayim tiḵərû mē’itām
bakesef ûšəṯîṯem:

7 kî yəhwâ ’ĕlōheyḵā bēraḵəḵā bəḵōl m<sup>a</sup>‘ăśēh yāḏeḵā
yāḏ<sup>a</sup>‘ leḵətəḵā ’eṯ-hammiḏəbār hagāḏōl hazzeh zeh\| ’arəbā‘îm
šānâ yəhwâ ’ĕlōheyḵā ‘immāḵə lō’ ḥāsarətā dāḇār:

8 wann<sup>a</sup>‘ăḇōr mē’ēṯ ’<sup>a</sup>ḥênû ḇənê-‘ēśāw hayyōšəḇîm
bəśē‘îr midereḵə hā‘ărāḇâ mē’êlaṯ ûmē‘eṣəyōn gāḇer swannēfen
wann<sup>a</sup>‘ăḇōr dereḵə miḏəbar mwō’āḇ:

9 wayyō’mer yəhwâ ’ēlay ’el-tāṣar<sup>1</sup> ’eṯ-mwō’āḇ wə’al-tiṯəgār
bām miləḥāmâ kî lō’-’etēn ləḵā mē’arəṣwō yəruššâ kî liḇənê-lwōṭ nāṯatî
’eṯ-‘ār yəruššâ:<sup>1</sup>

10 hā’ēmîm ləfānîm yāšəḇû ḇāh ‘am gāḏwōl wəraḇ wārām kā‘ănāqîm:

11 rəfā’îm yēḥāšəḇû ’af-hēm kā‘ănāqîm wəhammō’āḇîm yiqərə’û lâem ’ēmîm:

12 ûḇəśē‘îr yāšəḇû h<sup>a</sup>ḥōrîm ləfānîm ûḇənê ‘ēśāw yîrāšûm
wayyašəmîḏûm mipənêhem wayyēšəḇû t<sup>a</sup>ḥətām ka’ăšer ‘āśâ
yiśərā’ēl lə’ereṣ yəruššāṯwō ’ăšer-nāṯan yəhwâ lâem:

13 ‘atâ qumû wə‘iḇərû lāḵem ’eṯ-n<sup>a</sup>ḥal zāreḏ
wann<sup>a</sup>‘ăḇōr ’eṯ-n<sup>a</sup>ḥal zāreḏ:

14 wəhayyāmîm ’ăšer-hālaḵənû\| miqqāḏēš barənē‘a ‘aḏ ’ăšer-‘āḇarənû
’eṯ-n<sup>a</sup>ḥal zereḏ šəlōšîm ûšəmōneh šānâ ‘aḏ-tōm kāl-hadwōr
’anəšê hammiləḥāmâ miqqereḇ hamm<sup>a</sup>ḥăneh ka’ăšer
nišəb<sup>a</sup>‘ yəhwâ lâem:

15 wəḡam yaḏ-yəhwâ hāyəṯâ bām ləhummām miqqereḇ hamm<sup>a</sup>ḥăneh
‘aḏ tummām:

16 wayəhî ḵa’ăšer-tammû kāl-’anəšê hammiləḥāmâ lāmûṯ miqqereḇ hā‘ām: s

17 wayəḏabēr yəhwâ ’ēlay lē’mōr:

18 ’atâ ‘ōḇēr hayywōm ’eṯ-gəḇûl mwō’āḇ ’eṯ-‘ār:

19 wəqāraḇətā mûl bənê ‘ammwōn ’al-təṣurēm wə’al-tiṯəgār bām kî
lō’-’etēn mē’ereṣ bənê-‘ammwōn ləḵā yəruššâ kî liḇənê-lwōṭ nəṯatîhā
yəruššâ:

20 ’ereṣ-rəfā’îm tēḥāšēḇ ’af-hiw’ rəfā’îm yāšəḇû-ḇāh ləfānîm
wəhā‘ammōnîm yiqərə’û lâem zaməzummîm:

21 ‘am gāḏwōl wəraḇ wārām kā‘ănāqîm wayyašəmîḏēm yəhwâ mipənêhem
wayyîrāšum wayyēšəḇû ṯ<sup>a</sup>ḥətām:

22 ka’ăšer ‘āśâ liḇənê ‘ēśāw hayyōšəḇîm bəśē‘îr ’ăšer hišəmîḏ
’eṯ-h<sup>a</sup>ḥōrî mipənêhem wayyîrāšum wayyēšəḇû ṯ<sup>a</sup>ḥətām
‘aḏ hayywōm hazzeh:

23 wəhā‘aûîm hayyōšəḇîm b<sup>a</sup>ḥăṣērîm ‘aḏ-‘azzâ kafətōrîm
hayyōṣə’îm mikafətwōr hišəmîḏum wayyēšəḇû ṯ<sup>a</sup>ḥətām:

24 qûmû ssə‘û wə‘iḇərû ’eṯ-n<sup>a</sup>ḥal ’arənōn rə’ēh nāṯatî
ḇəyāḏəḵā ’eṯ-sîḥōn meleḵə-ḥešəbwōn hā’ĕmōrî wə’eṯ-’arəṣwō hāḥēl rāš
wəhiṯəgār bwō miləḥāmâ:

25 hayywōm hazzeh ’āḥēl tēṯ p<sup>a</sup>ḥədəḵā wəyirə’āṯəḵā ‘al-pənê
hā‘ammîm t<sup>a</sup>ḥaṯ kāl-haššāmāyim ’ăšer yišəmə‘ûn šimə‘ăḵā
wərāḡəzû wəḥālû mipāneyḵā:<sup>3</sup>

26 wā’ešəl<sup>a</sup>ḥ malə’āḵîm mimmiḏəbar qəḏēmwōṯ ’el-sîḥwōn meleḵə
ḥešəbwōn diḇərê šālwōm lē’mōr:

27 ’e‘əbərâ ḇə’arəṣeḵā badereḵə badereḵə ’ēlēḵə lō’ ’āsûr yāmîn
ûśəmō’wl:

28 ’ōḵel bakesef tašəbirēnî wə’āḵalətî ûmayim bakesef titen-lî wəšāṯîṯî
raq ’e‘əbərâ ḇəraḡəlāy:

29 ka’ăšer ‘āśû-lî bənê ‘ēśāw hayyōšəḇîm bəśē‘îr wəhammwō’āḇîm
hayyōšəḇîm bə‘ār ‘aḏ ’ăšer-’e‘ĕḇōr ’eṯ-hayyarədēn ’el-hā’āreṣ
’ăšer-yəhwâ ’ĕlōhênû nōṯēn lānû:

30 wəlō’ ’āḇâ sîḥōn meleḵə ḥešəbwōn h<sup>a</sup>‘ăḇirēnû bwō kî-hiqəšâ
yəhwâ ’ĕlōheyḵā ’eṯ-rûḥwō wə’immēṣ ’eṯ-ləḇāḇwō ləm<sup>a</sup>‘an titwō
ḇəyāḏəḵā kayywōm hazzeh: s

31 wayyō’mer yəhwâ ’ēlay rə’ēh h<sup>a</sup>ḥillōṯî tēṯ ləfāneyḵā
’eṯ-sîḥōn wə’eṯ-’arəṣwō hāḥēl rāš lārešeṯ ’eṯ-’arəṣwō:

32 wayyēṣē’ sîḥōn liqərā’ṯēnû hû’ wəḵāl-‘ammwō lammiləḥāmâ yâəṣâ:

33 wayyitənēhû yəhwâ ’ĕlōhênû ləfānênû wannaḵə ’ōṯwō wə’eṯ-bənwō bānāyw
wə’eṯ-kāl-‘ammwō:

34 wanniləkōḏ ’eṯ-kāl-‘ārāyw bā‘ēṯ hahiw’ wann<sup>a</sup>ḥărēm
’eṯ-kāl-‘îr məṯim wəhannāšîm wəhaṭṭāf lō’ hišə’arənû śārîḏ:

35 raq habəhēmâ bāzazənû lānû ûšəlal he‘ārîm ’ăšer lāḵāḏənû:

36 mē‘ărō‘ēr ’ăšer ‘al-śəfaṯ-n<sup>a</sup>ḥal ’arənōn wəhā‘îr ’ăšer
bann<sup>a</sup>ḥal wə‘aḏ-hagilə‘āḏ lō’ hāyəṯâ qirəyâ ’ăšer śāḡəḇâ
mimmennû ’eṯ-hakōl nāṯan yəhwâ ’ĕlōhênû ləfānênû:

37 raq ’el-’ereṣ bənê-‘ammwōn lō’ qārāḇətā kāl-yaḏ n<sup>a</sup>ḥal
yabōq wə‘ārê hâār wəḵōl ’ăšer-ṣiûâ yəhwâ ’ĕlōhênû:

------------------------------------------------------------------------

[Next: Deuteronomy (Devarim) Chapter 3](deu003.md)
