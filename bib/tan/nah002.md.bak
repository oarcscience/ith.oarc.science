[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/nah002)  [KJV](../kjv/nah002)  [Sep](../sep/nah002.md) 
[Vul](../vul/nah002.md)   
  
[Nahum (Nahum) Index](nah.md)  
  [Previous](nah001)  [Next](nah003.md) 

------------------------------------------------------------------------

### Tanach (Hebrew): Nahum (Nahum) Chapter 2

‎<span id="001">1</span> ‏הִנֵּ֨ה עַל־הֶהָרִ֜ים רַגְלֵ֤י מְבַשֵּׂר֙
מַשְׁמִ֣יעַ שָׁל֔וֹם חָגִּ֧י יְהוּדָ֛ה חַגַּ֖יִךְ שַׁלְּמִ֣י נְדָרָ֑יִךְ
כִּי֩ לֹ֨א יוֹסִ֥יף ע֛וֹד לעבור־ לַֽעֲבָר־ בָּ֥ךְ בְּלִיַּ֖עַל כֻּלֹּ֥ה
נִכְרָֽת׃

‎<span id="002">2</span> ‏עָלָ֥ה מֵפִ֛יץ עַל־פָּנַ֖יִךְ נָצ֣וֹר מְצֻרָ֑ה
צַפֵּה־דֶ֙רֶךְ֙ חַזֵּ֣ק מָתְנַ֔יִם אַמֵּ֥ץ כֹּ֖חַ מְאֹֽד׃

‎<span id="003">3</span> ‏כִּ֣י שָׁ֤ב יְהוָה֙ אֶת־גְּא֣וֹן יַעֲקֹ֔ב
כִּגְא֖וֹן יִשְׂרָאֵ֑ל כִּ֤י בְקָקוּם֙ בֹּֽקְקִ֔ים וּזְמֹרֵיהֶ֖ם
שִׁחֵֽתוּ׃

‎<span id="004">4</span> ‏מָגֵ֨ן גִּבֹּרֵ֜יהוּ מְאָדָּ֗ם
אַנְשֵׁי־חַ֙יִל֙ מְתֻלָּעִ֔ים בְּאֵשׁ־פְּלָד֥וֹת הָרֶ֖כֶב בְּי֣וֹם
הֲכִינ֑וֹ וְהַבְּרֹשִׁ֖ים הָרְעָֽלוּ׃

‎<span id="005">5</span> ‏בַּֽחוּצוֹת֙ יִתְהוֹלְל֣וּ הָרֶ֔כֶב
יִֽשְׁתַּקְשְׁק֖וּן בָּרְחֹב֑וֹת מַרְאֵיהֶן֙ כַּלַּפִּידִ֔ם
כַּבְּרָקִ֖ים יְרוֹצֵֽצוּ׃

‎<span id="006">6</span> ‏יִזְכֹּר֙ אַדִּירָ֔יו יִכָּשְׁל֖וּ בהלכותם
בַּהֲלִֽיכָתָ֑ם יְמַֽהֲרוּ֙ חֽוֹמָתָ֔הּ וְהֻכַ֖ן הַסֹּכֵֽךְ׃

‎<span id="007">7</span> ‏שַׁעֲרֵ֥י הַנְּהָר֖וֹת נִפְתָּ֑חוּ
וְהַֽהֵיכָ֖ל נָמֽוֹג׃

‎<span id="008">8</span> ‏וְהֻצַּ֖ב גֻּלְּתָ֣ה הֹֽעֲלָ֑תָה
וְאַמְהֹתֶ֗יהָ מְנַֽהֲגוֹת֙ כְּק֣וֹל יוֹנִ֔ים מְתֹפְפֹ֖ת עַל־לִבְבֵהֶֽן׃

‎<span id="009">9</span> ‏וְנִינְוֵ֥ה כִבְרֵֽכַת־מַ֖יִם מִ֣ימֵי הִ֑יא
וְהֵ֣מָּה נָסִ֔ים עִמְד֥וּ עֲמֹ֖דוּ וְאֵ֥ין מַפְנֶֽה׃

‎<span id="010">10</span> ‏בֹּ֥זּוּ כֶ֖סֶף בֹּ֣זּוּ זָהָ֑ב וְאֵ֥ין
קֵ֙צֶה֙ לַתְּכוּנָ֔ה כָּבֹ֕ד מִכֹּ֖ל כְּלִ֥י חֶמְדָּֽה׃

‎<span id="011">11</span> ‏בּוּקָ֥ה וּמְבוּקָ֖ה וּמְבֻלָּקָ֑ה וְלֵ֨ב
נָמֵ֜ס וּפִ֣ק בִּרְכַּ֗יִם וְחַלְחָלָה֙ בְּכָל־מָתְנַ֔יִם וּפְנֵ֥י
כֻלָּ֖ם קִבְּצ֥וּ פָארֽוּר׃

‎<span id="012">12</span> ‏אַיֵּה֙ מְע֣וֹן אֲרָי֔וֹת וּמִרְעֶ֥ה ה֖וּא
לַכְּפִרִ֑ים אֲשֶׁ֣ר הָלַךְ֩ אַרְיֵ֨ה לָבִ֥יא שָׁ֛ם גּ֥וּר אַרְיֵ֖ה
וְאֵ֥ין מַחֲרִֽיד׃

‎<span id="013">13</span> ‏אַרְיֵ֤ה טֹרֵף֙ בְּדֵ֣י גֹֽרוֹתָ֔יו
וּמְחַנֵּ֖ק לְלִבְאֹתָ֑יו וַיְמַלֵּא־טֶ֣רֶף חֹרָ֔יו וּמְעֹֽנֹתָ֖יו
טְרֵפָֽה׃

‎<span id="014">14</span> ‏הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת
וְהִבְעַרְתִּ֤י בֶֽעָשָׁן֙ רִכְבָּ֔הּ וּכְפִירַ֖יִךְ תֹּ֣אכַל חָ֑רֶב
וְהִכְרַתִּ֤י מֵאֶ֙רֶץ֙ טַרְפֵּ֔ךְ וְלֹֽא־יִשָּׁמַ֥ע ע֖וֹד ק֥וֹל
מַלְאָכֵֽכֵה׃ ס

1 hinnēh ‘al-hehārîm raḡəlê məḇaśśēr mašəmî‘a šālwōm ḥāgî yəhûḏâ
ḥagayiḵə šalləmî nəḏārāyiḵə kî lō’ ywōsîf ‘wōḏ l<sup>a</sup>‘ăḇwōr-
l<sup>a</sup>‘ăḇār- bāḵə bəlîy<sup>a</sup>‘al kullōh niḵərāṯ:

2 ‘ālâ mēfîṣ ‘al-pānayiḵə nāṣwōr məṣurâ ṣapēh-ḏereḵə ḥazzēq māṯənayim
’ammēṣ kōḥa mə’ōḏ:

3 kî šāḇ yəhwâ ’eṯ-gə’wōn y<sup>a</sup>‘ăqōḇ kiḡə’wōn yiśərā’ēl kî
ḇəqāqûm bōqəqîm ûzəmōrêhem šiḥēṯû:

4 māḡēn gibōrêhû mə’ādām ’anəšê-ḥayil məṯullā‘îm bə’ēš-pəlāḏwōṯ hāreḵeḇ
bəywōm hăḵînwō wəhabərōšîm hārə‘ālû:

5 b<sup>a</sup>ḥûṣwōṯ yiṯəhwōləlû hāreḵeḇ yišətaqəšəqûn bārəḥōḇwōṯ
marə’êhen kallapîḏim kabərāqîm yərwōṣēṣû:

6 yizəkōr ’adîrāyw yikāšəlû ḇahăliḵwōṯām bahălîḵāṯām yəmahărû ḥwōmāṯāh
wəhuḵan hassōḵēḵə:

7 š<sup>a</sup>‘ărê hannəhārwōṯ nifətāḥû wəhahêḵāl nāmwōḡ:

8 wəhuṣṣaḇ gulləṯâ hō‘ălāṯâ wə’aməhōṯeyhā mənahăḡwōṯ kəqwōl ywōnîm
məṯōfəfōṯ ‘al-liḇəḇēhen:

9 wənînəwēh ḵiḇərēḵaṯ-mayim mîmê hî’ wəhēmmâ nāsîm ‘iməḏû ‘ămōḏû wə’ên
mafəneh:

10 bōzzû ḵesef bōzzû zâāḇ wə’ên qēṣeh latəḵûnâ kāḇōḏ mikōl kəlî ḥemədâ:

11 bûqâ ûməḇûqâ ûməḇullāqâ wəlēḇ nāmēs ûfiq birəkayim wəḥaləḥālâ
bəḵāl-māṯənayim ûfənê ḵullām qibəṣû fā’rûr:

12 ’ayyēh mə‘wōn ’ărāywōṯ ûmirə‘eh hû’ lakəfirîm ’ăšer hālaḵə ’arəyēh
lāḇî’ šām gûr ’arəyēh wə’ên m<sup>a</sup>ḥărîḏ:

13 ’arəyēh ṭōrēf bəḏê ḡōrwōṯāyw ûməḥannēq ləliḇə’ōṯāyw wayəmallē’-ṭeref
ḥōrāyw ûmə‘ōnōṯāyw ṭərēfâ:

14 hinənî ’ēlayiḵə nə’um yəhwâ ṣəḇā’wōṯ wəhiḇə‘arətî ḇe‘āšān riḵəbāh
ûḵəfîrayiḵə tō’ḵal ḥāreḇ wəhiḵəratî mē’ereṣ ṭarəpēḵə
wəlō’-yiššām<sup>a</sup>‘ ‘wōḏ qwōl malə’āḵēḵēh: s

------------------------------------------------------------------------

[Next: Nahum (Nahum) Chapter 3](nah003.md)
