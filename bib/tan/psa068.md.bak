[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa068)  [KJV](../kjv/psa068)  [Sep](../sep/psa068.md) 
[Vul](../vul/psa068.md)   
  
[Psalms (Tehilim) Index](psa.md)  
  [Previous](psa067)  [Next](psa069.md) 

------------------------------------------------------------------------

### Tanach (Hebrew): Psalms (Tehilim) Chapter 68

‎<span id="001">1</span> ‏לַמְנַצֵּ֥חַ לְדָוִ֗ד מִזְמ֥וֹר שִֽׁיר׃

‎<span id="002">2</span> ‏יָק֣וּם אֱ֭לֹהִים יָפ֣וּצוּ אוֹיְבָ֑יו
וְיָנ֥וּסוּ מְ֝שַׂנְאָ֗יו מִפָּנָֽיו׃

‎<span id="003">3</span> ‏כְּהִנְדֹּ֥ף עָשָׁ֗ן תִּ֫נְדֹּ֥ף כְּהִמֵּ֣ס
דּ֭וֹנַג מִפְּנֵי־אֵ֑שׁ יֹאבְד֥וּ רְ֝שָׁעִ֗ים מִפְּנֵ֥י אֱלֹהִֽים׃

‎<span id="004">4</span> ‏וְֽצַדִּיקִ֗ים יִשְׂמְח֣וּ יַֽ֭עַלְצוּ
לִפְנֵ֥י אֱלֹהִ֗ים וְיָשִׂ֥ישׂוּ בְשִׂמְחָֽה׃

‎<span id="005">5</span> ‏שִׁ֤ירוּ׀ לֵֽאלֹהִים֮ זַמְּר֪וּ שְׁ֫מ֥וֹ
סֹ֡לּוּ לָרֹכֵ֣ב בָּ֭עֲרָבוֹת בְּיָ֥הּ שְׁמ֗וֹ וְעִלְז֥וּ לְפָנָֽיו׃

‎<span id="006">6</span> ‏אֲבִ֣י יְ֭תוֹמִים וְדַיַּ֣ן אַלְמָנ֑וֹת
אֱ֝לֹהִ֗ים בִּמְע֥וֹן קָדְשֽׁוֹ׃

‎<span id="007">7</span> ‏אֱלֹהִ֤ים׀ מ֘וֹשִׁ֤יב יְחִידִ֨ים׀ בַּ֗יְתָה
מוֹצִ֣יא אֲ֭סִירִים בַּכּוֹשָׁר֑וֹת אַ֥ךְ ס֝וֹרֲרִ֗ים שָׁכְנ֥וּ
צְחִיחָֽה׃

‎<span id="008">8</span> ‏אֱ‍ֽלֹהִ֗ים בְּ֭צֵאתְךָ לִפְנֵ֣י עַמֶּ֑ךָ
בְּצַעְדְּךָ֖ בִֽישִׁימ֣וֹן סֶֽלָה׃

‎<span id="009">9</span> ‏אֶ֤רֶץ רָעָ֨שָׁה׀ אַף־שָׁמַ֣יִם נָטְפוּ֮
מִפְּנֵ֪י אֱלֹ֫הִ֥ים זֶ֥ה סִינַ֑י מִפְּנֵ֥י אֱ֝לֹהִ֗ים אֱלֹהֵ֥י
יִשְׂרָאֵֽל׃

‎<span id="010">10</span> ‏גֶּ֣שֶׁם נְ֭דָבוֹת תָּנִ֣יף אֱלֹהִ֑ים
נַחֲלָתְךָ֥ וְ֝נִלְאָ֗ה אַתָּ֥ה כֽוֹנַנְתָּֽהּ׃

‎<span id="011">11</span> ‏חַיָּתְךָ֥ יָֽשְׁבוּ־בָ֑הּ תָּ֤כִ֥ין
בְּטוֹבָתְךָ֖ לֶעָנִ֣י אֱלֹהִֽים׃

‎<span id="012">12</span> ‏אֲדֹנָ֥י יִתֶּן־אֹ֑מֶר הַֽ֝מְבַשְּׂר֗וֹת
צָבָ֥א רָֽב׃

‎<span id="013">13</span> ‏מַלְכֵ֣י צְ֭בָאוֹת יִדֹּד֣וּן יִדֹּד֑וּן
וּנְוַת בַּ֝֗יִת תְּחַלֵּ֥ק שָׁלָֽל׃

‎<span id="014">14</span> ‏אִֽם־תִּשְׁכְּבוּן֮ בֵּ֪ין שְׁפַ֫תָּ֥יִם
כַּנְפֵ֣י י֭וֹנָה נֶחְפָּ֣ה בַכֶּ֑סֶף וְ֝אֶבְרוֹתֶ֗יהָ בִּֽירַקְרַ֥ק
חָרֽוּץ׃

‎<span id="015">15</span> ‏בְּפָ֘רֵ֤שׂ שַׁדַּ֓י מְלָ֘כִ֤ים בָּ֗הּ
תַּשְׁלֵ֥ג בְּצַלְמֽוֹן׃

‎<span id="016">16</span> ‏הַר־אֱ֭לֹהִים הַר־בָּשָׁ֑ן הַ֥ר
גַּ֝בְנֻנִּ֗ים הַר־בָּשָֽׁן׃

‎<span id="017">17</span> ‏לָ֤מָּה׀ תְּֽרַצְּדוּן֮ הָרִ֪ים
גַּבְנֻ֫נִּ֥ים הָהָ֗ר חָמַ֣ד אֱלֹהִ֣ים לְשִׁבְתּ֑וֹ אַף־יְ֝הוָ֗ה
יִשְׁכֹּ֥ן לָנֶֽצַח׃

‎<span id="018">18</span> ‏רֶ֤כֶב אֱלֹהִ֗ים רִבֹּתַ֣יִם אַלְפֵ֣י
שִׁנְאָ֑ן אֲדֹנָ֥י בָ֝֗ם סִינַ֥י בַּקֹּֽדֶשׁ׃

‎<span id="019">19</span> ‏עָ֘לִ֤יתָ לַמָּר֨וֹם׀ שָׁ֘בִ֤יתָ שֶּׁ֗בִי
לָקַ֣חְתָּ מַ֭תָּנוֹת בָּאָדָ֑ם וְאַ֥ף ס֝וֹרְרִ֗ים לִשְׁכֹּ֤ן׀ יָ֬הּ
אֱלֹהִֽים׃

‎<span id="020">20</span> ‏בָּ֤ר֣וּךְ אֲדֹנָי֮ י֤וֹם׀ י֥וֹם
יַֽעֲמָס־לָ֗נוּ הָ֘אֵ֤ל יְֽשׁוּעָתֵ֬נוּ סֶֽלָה׃

‎<span id="021">21</span> ‏הָ֤אֵ֣ל׀ לָנוּ֮ אֵ֤ל לְֽמוֹשָׁ֫ע֥וֹת
וְלֵיהוִ֥ה אֲדֹנָ֑י לַ֝מָּ֗וֶת תּוֹצָאֽוֹת׃

‎<span id="022">22</span> ‏אַךְ־אֱלֹהִ֗ים יִמְחַץ֮ רֹ֤אשׁ אֹ֫יְבָ֥יו
קָדְקֹ֥ד שֵׂעָ֑ר מִ֝תְהַלֵּ֗ךְ בַּאֲשָׁמָֽיו׃

‎<span id="023">23</span> ‏אָמַ֣ר אֲ֭דֹנָי מִבָּשָׁ֣ן אָשִׁ֑יב אָ֝שִׁ֗יב
מִֽמְּצֻל֥וֹת יָֽם׃

‎<span id="024">24</span> ‏לְמַ֤עַן׀ תִּֽמְחַ֥ץ רַגְלְךָ֗ בְּ֫דָ֥ם
לְשׁ֥וֹן כְּלָבֶ֑יךָ מֵאֹיְבִ֥ים מִנֵּֽהוּ׃

‎<span id="025">25</span> ‏רָא֣וּ הֲלִיכוֹתֶ֣יךָ אֱלֹהִ֑ים הֲלִ֘יכ֤וֹת
אֵלִ֖י מַלְכִּ֣י בַקֹּֽדֶשׁ׃

‎<span id="026">26</span> ‏קִדְּמ֣וּ שָׁ֭רִים אַחַ֣ר נֹגְנִ֑ים בְּת֥וֹךְ
עֲ֝לָמ֗וֹת תּוֹפֵפֽוֹת׃

‎<span id="027">27</span> ‏בְּֽ֭מַקְהֵלוֹת בָּרְכ֣וּ אֱלֹהִ֑ים יְ֝הוָ֗ה
מִמְּק֥וֹר יִשְׂרָאֵֽל׃

‎<span id="028">28</span> ‏שָׁ֤ם בִּנְיָמִ֨ן׀ צָעִ֡יר רֹדֵ֗ם שָׂרֵ֣י
יְ֭הוּדָה רִגְמָתָ֑ם שָׂרֵ֥י זְ֝בֻל֗וּן שָׂרֵ֥י נַפְתָּלִֽי׃

‎<span id="029">29</span> ‏צִוָּ֥ה אֱלֹהֶ֗יךָ עֻ֫זֶּ֥ךָ עוּזָּ֥ה
אֱלֹהִ֑ים ז֝֗וּ פָּעַ֥לְתָּ לָּֽנוּ׃

‎<span id="030">30</span> ‏מֵֽ֭הֵיכָלֶךָ עַל־יְרוּשָׁלִָ֑ם לְךָ֤
יוֹבִ֖ילוּ מְלָכִ֣ים שָֽׁי׃

‎<span id="031">31</span> ‏גְּעַ֨ר חַיַּ֪ת קָנֶ֡ה עֲדַ֤ת אַבִּירִ֨ים׀
בְּעֶגְלֵ֬י עַמִּ֗ים מִתְרַפֵּ֥ס בְּרַצֵּי־כָ֑סֶף בִּזַּ֥ר עַ֝מִּ֗ים
קְרָב֥וֹת יֶחְפָּֽצוּ׃

‎<span id="032">32</span> ‏יֶאֱתָ֣יוּ חַ֭שְׁמַנִּים מִנִּ֣י מִצְרָ֑יִם
כּ֥וּשׁ תָּרִ֥יץ יָ֝דָ֗יו לֵאלֹהִֽים׃

‎<span id="033">33</span> ‏מַמְלְכ֣וֹת הָ֭אָרֶץ שִׁ֣ירוּ לֵאלֹהִ֑ים
זַמְּר֖וּ אֲדֹנָ֣י סֶֽלָה׃

‎<span id="034">34</span> ‏לָ֭רֹכֵב בִּשְׁמֵ֣י שְׁמֵי־קֶ֑דֶם הֵ֥ן
יִתֵּ֥ן בְּ֝קוֹלוֹ ק֣וֹל עֹֽז׃

‎<span id="035">35</span> ‏תְּנ֥וּ עֹ֗ז לֵֽאלֹ֫הִ֥ים עַֽל־יִשְׂרָאֵ֥ל
גַּאֲוָת֑וֹ וְ֝עֻזּ֗וֹ בַּשְּׁחָקִֽים׃

‎<span id="036">36</span> ‏נ֤וֹרָ֥א אֱלֹהִ֗ים מִֽמִּקְדָּ֫שֶׁ֥יךָ אֵ֤ל
יִשְׂרָאֵ֗ל ה֤וּא נֹתֵ֨ן׀ עֹ֖ז וְתַעֲצֻמ֥וֹת לָעָ֗ם בָּר֥וּךְ אֱלֹהִֽים׃

1 lamənaṣṣēḥa ləḏāwiḏ mizəmwōr šîr:

2 yāqûm ’ĕlōhîm yāfûṣû ’wōyəḇāyw wəyānûsû məśanə’āyw mipānāyw:

3 kəhinədōf ‘āšān tinədōf kəhimmēs dwōnaḡ mipənê-’ēš yō’ḇəḏû rəšā‘îm
mipənê ’ĕlōhîm:

4 wəṣadîqîm yiśəməḥû y<sup>a</sup>‘aləṣû lifənê ’ĕlōhîm wəyāśîśû
ḇəśiməḥâ:

5 šîrû\| lē’lōhîm zammərû šəmwō sōllû lārōḵēḇ bā‘ărāḇwōṯ bəyāh šəmwō
wə‘iləzû ləfānāyw:

6 ’ăḇî yəṯwōmîm wəḏayyan ’aləmānwōṯ ’ĕlōhîm bimə‘wōn qāḏəšwō:

7 ’ĕlōhîm\| mwōšîḇ yəḥîḏîm\| bayəṯâ mwōṣî’ ’ăsîrîm bakwōšārwōṯ ’aḵə
swōrărîm šāḵənû ṣəḥîḥâ:

8 ’ĕ‍lōhîm bəṣē’ṯəḵā lifənê ‘ammeḵā bəṣ<sup>a</sup>‘ədəḵā ḇîšîmwōn selâ:

9 ’ereṣ rā‘āšâ\| ’af-šāmayim nāṭəfû mipənê ’ĕlōhîm zeh sînay mipənê
’ĕlōhîm ’ĕlōhê yiśərā’ēl:

10 gešem nəḏāḇwōṯ tānîf ’ĕlōhîm n<sup>a</sup>ḥălāṯəḵā wənilə’â ’atâ
ḵwōnanətāh:

11 ḥayyāṯəḵā yāšəḇû-ḇāh tāḵîn bəṭwōḇāṯəḵā le‘ānî ’ĕlōhîm:

12 ’ăḏōnāy yiten-’ōmer haməḇaśśərwōṯ ṣāḇā’ rāḇ:

13 maləḵê ṣəḇā’wōṯ yidōḏûn yidōḏûn ûnəwaṯ bayiṯ təḥallēq šālāl:

14 ’im-tišəkəḇûn bên šəfatāyim kanəfê ywōnâ neḥəpâ ḇakesef
wə’eḇərwōṯeyhā bîraqəraq ḥārûṣ:

15 bəfārēś šaday məlāḵîm bāh tašəlēḡ bəṣaləmwōn:

16 har-’ĕlōhîm har-bāšān har gaḇənunnîm har-bāšān:

17 lāmmâ\| təraṣṣəḏûn hārîm gaḇənunnîm hâār ḥāmaḏ ’ĕlōhîm ləšiḇətwō
’af-yəhwâ yišəkōn lāneṣ<sup>a</sup>ḥ:

18 reḵeḇ ’ĕlōhîm ribōṯayim ’aləfê šinə’ān ’ăḏōnāy ḇām sînay baqqōḏeš:

19 ‘ālîṯā lammārwōm\| šāḇîṯā ššeḇî lāq<sup>a</sup>ḥətā matānwōṯ bā’āḏām
wə’af swōrərîm lišəkōn\| yāh ’ĕlōhîm:

20 bārûḵə ’ăḏōnāy ywōm\| ywōm y<sup>a</sup>‘ămās-lānû hā’ēl yəšû‘āṯēnû
selâ:

21 hā’ēl\| lānû ’ēl ləmwōšā‘wōṯ wəlêhwih ’ăḏōnāy lammāweṯ twōṣā’wōṯ:

22 ’aḵə-’ĕlōhîm yiməḥaṣ rō’š ’ōyəḇāyw qāḏəqōḏ śē‘ār miṯəhallēḵə
ba’ăšāmāyw:

23 ’āmar ’ăḏōnāy mibāšān ’āšîḇ ’āšîḇ mimməṣulwōṯ yām:

24 ləm<sup>a</sup>‘an\| timəḥaṣ raḡələḵā bəḏām ləšwōn kəlāḇeyḵā
mē’ōyəḇîm minnēhû:

25 rā’û hălîḵwōṯeyḵā ’ĕlōhîm hălîḵwōṯ ’ēlî maləkî ḇaqqōḏeš:

26 qidəmû šārîm ’<sup>a</sup>ḥar nōḡənîm bəṯwōḵə ‘ălāmwōṯ twōfēfwōṯ:

27 bəmaqəhēlwōṯ bārəḵû ’ĕlōhîm yəhwâ mimməqwōr yiśərā’ēl:

28 šām binəyāmin\| ṣā‘îr rōḏēm śārê yəhûḏâ riḡəmāṯām śārê zəḇulûn śārê
nafətālî:

29 ṣiûâ ’ĕlōheyḵā ‘uzzeḵā ‘ûzzâ ’ĕlōhîm zû pā‘alətā llānû:

30 mēhêḵāleḵā ‘al-yərûšālāim ləḵā ywōḇîlû məlāḵîm šāy:

31 gə‘ar ḥayyaṯ qāneh ‘ăḏaṯ ’abîrîm\| bə‘eḡəlê ‘ammîm miṯərapēs
bəraṣṣê-ḵāsef bizzar ‘ammîm qərāḇwōṯ yeḥəpāṣû:

32 ye’ĕṯāyû ḥašəmannîm minnî miṣərāyim kûš tārîṣ yāḏāyw lē’lōhîm:

33 mamələḵwōṯ hā’āreṣ šîrû lē’lōhîm zammərû ’ăḏōnāy selâ:

34 lārōḵēḇ bišəmê šəmê-qeḏem hēn yitēn bəqwōlwō qwōl ‘ōz:

35 tənû ‘ōz lē’lōhîm ‘al-yiśərā’ēl ga’ăwāṯwō wə‘uzzwō baššəḥāqîm:

36 nwōrā’ ’ĕlōhîm mimmiqədāšeyḵā ’ēl yiśərā’ēl hû’ nōṯēn\| ‘ōz
wəṯ<sup>a</sup>‘ăṣumwōṯ lā‘ām bārûḵə ’ĕlōhîm:

------------------------------------------------------------------------

[Next: Psalms (Tehilim) Chapter 69](psa069.md)
