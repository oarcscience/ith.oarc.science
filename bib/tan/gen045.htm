<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 45</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen045.htm">Polyglot</A>&nbsp;
<A HREF="../kjv/gen045.htm">KJV</A>&nbsp;
<A HREF="../sep/gen045.htm">Sep</A>&nbsp;
<A HREF="../vul/gen045.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen044.htm">Previous</A>&nbsp;
<A HREF="gen046.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 45</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְלֹֽא־יָכֹ֨ל יוֹסֵ֜ף לְהִתְאַפֵּ֗ק לְכֹ֤ל הַנִּצָּבִים֙ עָלָ֔יו וַיִּקְרָ֕א הוֹצִ֥יאוּ כָל־אִ֖ישׁ מֵעָלָ֑י וְלֹא־עָ֤מַד אִישׁ֙ אִתּ֔וֹ בְּהִתְוַדַּ֥ע יוֹסֵ֖ף אֶל־אֶחָֽיו׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּתֵּ֥ן אֶת־קֹל֖וֹ בִּבְכִ֑י וַיִּשְׁמְע֣וּ מִצְרַ֔יִם וַיִּשְׁמַ֖ע בֵּ֥ית פַּרְעֹֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֨אמֶר יוֹסֵ֤ף אֶל־אֶחָיו֙ אֲנִ֣י יוֹסֵ֔ף הַע֥וֹד אָבִ֖י חָ֑י וְלֹֽא־יָכְל֤וּ אֶחָיו֙ לַעֲנ֣וֹת אֹת֔וֹ כִּ֥י נִבְהֲל֖וּ מִפָּנָֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֨אמֶר יוֹסֵ֧ף אֶל־אֶחָ֛יו גְּשׁוּ־נָ֥א אֵלַ֖י וַיִּגָּ֑שׁוּ וַיֹּ֗אמֶר אֲנִי֙ יוֹסֵ֣ף אֲחִיכֶ֔ם אֲשֶׁר־מְכַרְתֶּ֥ם אֹתִ֖י מִצְרָֽיְמָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעַתָּ֣ה׀ אַל־תֵּעָ֣צְב֗וּ וְאַל־יִ֙חַר֙ בְּעֵ֣ינֵיכֶ֔ם כִּֽי־מְכַרְתֶּ֥ם אֹתִ֖י הֵ֑נָּה כִּ֣י לְמִֽחְיָ֔ה שְׁלָחַ֥נִי אֱלֹהִ֖ים לִפְנֵיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּי־זֶ֛ה שְׁנָתַ֥יִם הָרָעָ֖ב בְּקֶ֣רֶב הָאָ֑רֶץ וְעוֹד֙ חָמֵ֣שׁ שָׁנִ֔ים אֲשֶׁ֥ר אֵין־חָרִ֖ישׁ וְקָצִּֽיר׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּשְׁלָחֵ֤נִי אֱלֹהִים֙ לִפְנֵיכֶ֔ם לָשׂ֥וּם לָכֶ֛ם שְׁאֵרִ֖ית בָּאָ֑רֶץ וּלְהַחֲי֣וֹת לָכֶ֔ם לִפְלֵיטָ֖ה גְּדֹלָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְעַתָּ֗ה לֹֽא־אַתֶּ֞ם שְׁלַחְתֶּ֤ם אֹתִי֙ הֵ֔נָּה כִּ֖י הָאֱלֹהִ֑ים וַיְשִׂימֵ֨נִֽי לְאָ֜ב לְפַרְעֹ֗ה וּלְאָדוֹן֙ לְכָל־בֵּית֔וֹ וּמֹשֵׁ֖ל בְּכָל־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מַהֲרוּ֮ וַעֲל֣וּ אֶל־אָבִי֒ וַאֲמַרְתֶּ֣ם אֵלָ֗יו כֹּ֤ה אָמַר֙ בִּנְךָ֣ יוֹסֵ֔ף שָׂמַ֧נִי אֱלֹהִ֛ים לְאָד֖וֹן לְכָל־מִצְרָ֑יִם רְדָ֥ה אֵלַ֖י אַֽל־תַּעֲמֹֽד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְיָשַׁבְתָּ֣ בְאֶֽרֶץ־גֹּ֗שֶׁן וְהָיִ֤יתָ קָרוֹב֙ אֵלַ֔י אַתָּ֕ה וּבָנֶ֖יךָ וּבְנֵ֣י בָנֶ֑יךָ וְצֹאנְךָ֥ וּבְקָרְךָ֖ וְכָל־אֲשֶׁר־לָֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְכִלְכַּלְתִּ֤י אֹֽתְךָ֙ שָׁ֔ם כִּי־ע֛וֹד חָמֵ֥שׁ שָׁנִ֖ים רָעָ֑ב פֶּן־תִּוָּרֵ֛שׁ אַתָּ֥ה וּבֵֽיתְךָ֖ וְכָל־אֲשֶׁר־לָֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהִנֵּ֤ה עֵֽינֵיכֶם֙ רֹא֔וֹת וְעֵינֵ֖י אָחִ֣י בִנְיָמִ֑ין כִּי־פִ֖י הַֽמְדַבֵּ֥ר אֲלֵיכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהִגַּדְתֶּ֣ם לְאָבִ֗י אֶת־כָּל־כְּבוֹדִי֙ בְּמִצְרַ֔יִם וְאֵ֖ת כָּל־אֲשֶׁ֣ר רְאִיתֶ֑ם וּמִֽהַרְתֶּ֛ם וְהוֹרַדְתֶּ֥ם אֶת־אָבִ֖י הֵֽנָּה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּפֹּ֛ל עַל־צַוְּארֵ֥י בִנְיָמִֽן־אָחִ֖יו וַיֵּ֑בְךְּ וּבִנְיָמִ֔ן בָּכָ֖ה עַל־צַוָּארָֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיְנַשֵּׁ֥ק לְכָל־אֶחָ֖יו וַיֵּ֣בְךְּ עֲלֵיהֶ֑ם וְאַ֣חֲרֵי כֵ֔ן דִּבְּר֥וּ אֶחָ֖יו אִתּֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהַקֹּ֣ל נִשְׁמַ֗ע בֵּ֤ית פַּרְעֹה֙ לֵאמֹ֔ר בָּ֖אוּ אֲחֵ֣י יוֹסֵ֑ף וַיִּיטַב֙ בְּעֵינֵ֣י פַרְעֹ֔ה וּבְעֵינֵ֖י עֲבָדָֽיו׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֤אמֶר פַּרְעֹה֙ אֶל־יוֹסֵ֔ף אֱמֹ֥ר אֶל־אַחֶ֖יךָ זֹ֣את עֲשׂ֑וּ טַֽעֲנוּ֙ אֶת־בְּעִ֣ירְכֶ֔ם וּלְכוּ־בֹ֖אוּ אַ֥רְצָה כְּנָֽעַן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּקְח֧וּ אֶת־אֲבִיכֶ֛ם וְאֶת־בָּתֵּיכֶ֖ם וּבֹ֣אוּ אֵלָ֑י וְאֶתְּנָ֣ה לָכֶ֗ם אֶת־טוּב֙ אֶ֣רֶץ מִצְרַ֔יִם וְאִכְל֖וּ אֶת־חֵ֥לֶב הָאָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַתָּ֥ה צֻוֵּ֖יתָה זֹ֣את עֲשׂ֑וּ קְחוּ־לָכֶם֩ מֵאֶ֨רֶץ מִצְרַ֜יִם עֲגָל֗וֹת לְטַפְּכֶם֙ וְלִנְשֵׁיכֶ֔ם וּנְשָׂאתֶ֥ם אֶת־אֲבִיכֶ֖ם וּבָאתֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְעֵ֣ינְכֶ֔ם אַל־תָּחֹ֖ס עַל־כְּלֵיכֶ֑ם כִּי־ט֛וּב כָּל־אֶ֥רֶץ מִצְרַ֖יִם לָכֶ֥ם הֽוּא׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּֽעֲשׂוּ־כֵן֙ בְּנֵ֣י יִשְׂרָאֵ֔ל וַיִּתֵּ֨ן לָהֶ֥ם יוֹסֵ֛ף עֲגָל֖וֹת עַל־פִּ֣י פַרְעֹ֑ה וַיִּתֵּ֥ן לָהֶ֛ם צֵדָ֖ה לַדָּֽרֶךְ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לְכֻלָּ֥ם נָתַ֛ן לָאִ֖ישׁ חֲלִפ֣וֹת שְׂמָלֹ֑ת וּלְבִנְיָמִ֤ן נָתַן֙ שְׁלֹ֣שׁ מֵא֣וֹת כֶּ֔סֶף וְחָמֵ֖שׁ חֲלִפֹ֥ת שְׂמָלֹֽת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּלְאָבִ֞יו שָׁלַ֤ח כְּזֹאת֙ עֲשָׂרָ֣ה חֲמֹרִ֔ים נֹשְׂאִ֖ים מִטּ֣וּב מִצְרָ֑יִם וְעֶ֣שֶׂר אֲתֹנֹ֡ת נֹֽ֠שְׂאֹת בָּ֣ר וָלֶ֧חֶם וּמָז֛וֹן לְאָבִ֖יו לַדָּֽרֶךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְשַׁלַּ֥ח אֶת־אֶחָ֖יו וַיֵּלֵ֑כוּ וַיֹּ֣אמֶר אֲלֵהֶ֔ם אַֽל־תִּרְגְּז֖וּ בַּדָּֽרֶךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַֽיַּעֲל֖וּ מִמִּצְרָ֑יִם וַיָּבֹ֙אוּ֙ אֶ֣רֶץ כְּנַ֔עַן אֶֽל־יַעֲקֹ֖ב אֲבִיהֶֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּגִּ֨דוּ ל֜וֹ לֵאמֹ֗ר ע֚וֹד<font color="red"><sup>3</font></sup> יוֹסֵ֣ף חַ֔י וְכִֽי־ה֥וּא מֹשֵׁ֖ל בְּכָל־אֶ֣רֶץ מִצְרָ֑יִם וַיָּ֣פָג לִבּ֔וֹ כִּ֥י לֹא־הֶאֱמִ֖ין לָהֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְדַבְּר֣וּ אֵלָ֗יו אֵ֣ת כָּל־דִּבְרֵ֤י יוֹסֵף֙ אֲשֶׁ֣ר דִּבֶּ֣ר אֲלֵהֶ֔ם וַיַּרְא֙ אֶת־הָ֣עֲגָל֔וֹת אֲשֶׁר־שָׁלַ֥ח יוֹסֵ֖ף לָשֵׂ֣את אֹת֑וֹ וַתְּחִ֕י ר֖וּחַ יַעֲקֹ֥ב אֲבִיהֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּ֙אמֶר֙ יִשְׂרָאֵ֔ל רַ֛ב עוֹד־יוֹסֵ֥ף בְּנִ֖י חָ֑י אֵֽלְכָ֥ה וְאֶרְאֶ֖נּוּ בְּטֶ֥רֶם אָמֽוּת׃ </P>
</TD>
<TD WIDTH="50%">
<P>1&nbsp;w&#601;l&#333;&#8217;-y&#257;&#x1E35;&#333;l yw&#333;s&#275;f l&#601;hi&#x1E6F;&#601;&#8217;ap&#275;q l&#601;&#x1E35;&#333;l hanni&#x1E63;&#x1E63;&#257;&#x1E07;&icirc;m &#8216;&#257;l&#257;yw wayyiq&#601;r&#257;&#8217; hw&#333;&#x1E63;&icirc;&#8217;&ucirc; &#x1E35;&#257;l-&#8217;&icirc;&#353; m&#275;&#8216;&#257;l&#257;y w&#601;l&#333;&#8217;-&#8216;&#257;ma&#x1E0F; &#8217;&icirc;&#353; &#8217;itw&#333; b&#601;hi&#x1E6F;&#601;wad<sup>a</sup>&#8216; yw&#333;s&#275;f &#8217;el-&#8217;e&#x1E25;&#257;yw: </P>
<P>2&nbsp;wayyit&#275;n &#8217;e&#x1E6F;-q&#333;lw&#333; bi&#x1E07;&#601;&#x1E35;&icirc; wayyi&#353;&#601;m&#601;&#8216;&ucirc; mi&#x1E63;&#601;rayim wayyi&#353;&#601;m<sup>a</sup>&#8216; b&ecirc;&#x1E6F; par&#601;&#8216;&#333;h: </P>
<P>3&nbsp;wayy&#333;&#8217;mer yw&#333;s&#275;f &#8217;el-&#8217;e&#x1E25;&#257;yw &#8217;&#259;n&icirc; yw&#333;s&#275;f h<sup>a</sup>&#8216;w&#333;&#x1E0F; &#8217;&#257;&#x1E07;&icirc; &#x1E25;&#257;y w&#601;l&#333;&#8217;-y&#257;&#x1E35;&#601;l&ucirc; &#8217;e&#x1E25;&#257;yw l<sup>a</sup>&#8216;&#259;nw&#333;&#x1E6F; &#8217;&#333;&#x1E6F;w&#333; k&icirc; ni&#x1E07;&#601;h&#259;l&ucirc; mip&#257;n&#257;yw: </P>
<P>4&nbsp;wayy&#333;&#8217;mer yw&#333;s&#275;f &#8217;el-&#8217;e&#x1E25;&#257;yw g&#601;&#353;&ucirc;-n&#257;&#8217; &#8217;&#275;lay wayyig&#257;&#353;&ucirc; wayy&#333;&#8217;mer &#8217;&#259;n&icirc; yw&#333;s&#275;f &#8217;&#259;&#x1E25;&icirc;&#x1E35;em &#8217;&#259;&#353;er-m&#601;&#x1E35;ar&#601;tem &#8217;&#333;&#x1E6F;&icirc; mi&#x1E63;&#601;r&#257;y&#601;m&acirc;: </P>
<P>5&nbsp;w&#601;&#8216;at&acirc;| &#8217;al-t&#275;&#8216;&#257;&#x1E63;&#601;&#x1E07;&ucirc; w&#601;&#8217;al-yi&#x1E25;ar b&#601;&#8216;&ecirc;n&ecirc;&#x1E35;em k&icirc;-m&#601;&#x1E35;ar&#601;tem &#8217;&#333;&#x1E6F;&icirc; h&#275;nn&acirc; k&icirc; l&#601;mi&#x1E25;&#601;y&acirc; &#353;&#601;l&#257;&#x1E25;an&icirc; &#8217;&#277;l&#333;h&icirc;m lif&#601;n&ecirc;&#x1E35;em: </P>
<P>6&nbsp;k&icirc;-zeh &#353;&#601;n&#257;&#x1E6F;ayim h&#257;r&#257;&#8216;&#257;&#x1E07; b&#601;qere&#x1E07; h&#257;&#8217;&#257;re&#x1E63; w&#601;&#8216;w&#333;&#x1E0F; &#x1E25;&#257;m&#275;&#353; &#353;&#257;n&icirc;m &#8217;&#259;&#353;er &#8217;&ecirc;n-&#x1E25;&#257;r&icirc;&#353; w&#601;q&#257;&#x1E63;&#x1E63;&icirc;r:<font color="red"><sup>1</font></sup> </P>
<P>7&nbsp;wayyi&#353;&#601;l&#257;&#x1E25;&#275;n&icirc; &#8217;&#277;l&#333;h&icirc;m lif&#601;n&ecirc;&#x1E35;em l&#257;&#347;&ucirc;m l&#257;&#x1E35;em &#353;&#601;&#8217;&#275;r&icirc;&#x1E6F; b&#257;&#8217;&#257;re&#x1E63; &ucirc;l&#601;h<sup>a</sup>&#x1E25;&#259;yw&#333;&#x1E6F; l&#257;&#x1E35;em lif&#601;l&ecirc;&#x1E6D;&acirc; g&#601;&#x1E0F;&#333;l&acirc;: </P>
<P>8&nbsp;w&#601;&#8216;at&acirc; l&#333;&#8217;-&#8217;atem &#353;&#601;l<sup>a</sup>&#x1E25;&#601;tem &#8217;&#333;&#x1E6F;&icirc; h&#275;nn&acirc; k&icirc; h&#257;&#8217;&#277;l&#333;h&icirc;m way&#601;&#347;&icirc;m&#275;n&icirc; l&#601;&#8217;&#257;&#x1E07; l&#601;far&#601;&#8216;&#333;h &ucirc;l&#601;&#8217;&#257;&#x1E0F;w&#333;n l&#601;&#x1E35;&#257;l-b&ecirc;&#x1E6F;w&#333; &ucirc;m&#333;&#353;&#275;l b&#601;&#x1E35;&#257;l-&#8217;ere&#x1E63; mi&#x1E63;&#601;r&#257;yim: </P>
<P>9&nbsp;mah&#259;r&ucirc; w<sup>a</sup>&#8216;&#259;l&ucirc; &#8217;el-&#8217;&#257;&#x1E07;&icirc; wa&#8217;&#259;mar&#601;tem &#8217;&#275;l&#257;yw k&#333;h &#8217;&#257;mar bin&#601;&#x1E35;&#257; yw&#333;s&#275;f &#347;&#257;man&icirc; &#8217;&#277;l&#333;h&icirc;m l&#601;&#8217;&#257;&#x1E0F;w&#333;n l&#601;&#x1E35;&#257;l-mi&#x1E63;&#601;r&#257;yim r&#601;&#x1E0F;&acirc; &#8217;&#275;lay &#8217;al-t<sup>a</sup>&#8216;&#259;m&#333;&#x1E0F;: </P>
<P>10&nbsp;w&#601;y&#257;&#353;a&#x1E07;&#601;t&#257; &#x1E07;&#601;&#8217;ere&#x1E63;-g&#333;&#353;en w&#601;h&#257;y&icirc;&#x1E6F;&#257; q&#257;rw&#333;&#x1E07; &#8217;&#275;lay &#8217;at&acirc; &ucirc;&#x1E07;&#257;ney&#x1E35;&#257; &ucirc;&#x1E07;&#601;n&ecirc; &#x1E07;&#257;ney&#x1E35;&#257; w&#601;&#x1E63;&#333;&#8217;n&#601;&#x1E35;&#257; &ucirc;&#x1E07;&#601;q&#257;r&#601;&#x1E35;&#257; w&#601;&#x1E35;&#257;l-&#8217;&#259;&#353;er-l&#257;&#x1E35;&#601;: </P>
<P>11&nbsp;w&#601;&#x1E35;il&#601;kal&#601;t&icirc; &#8217;&#333;&#x1E6F;&#601;&#x1E35;&#257; &#353;&#257;m k&icirc;-&#8216;w&#333;&#x1E0F; &#x1E25;&#257;m&#275;&#353; &#353;&#257;n&icirc;m r&#257;&#8216;&#257;&#x1E07; pen-ti&ucirc;&#257;r&#275;&#353; &#8217;at&acirc; &ucirc;&#x1E07;&ecirc;&#x1E6F;&#601;&#x1E35;&#257; w&#601;&#x1E35;&#257;l-&#8217;&#259;&#353;er-l&#257;&#x1E35;&#601;: </P>
<P>12&nbsp;w&#601;hinn&#275;h &#8216;&ecirc;n&ecirc;&#x1E35;em r&#333;&#8217;w&#333;&#x1E6F; w&#601;&#8216;&ecirc;n&ecirc; &#8217;&#257;&#x1E25;&icirc; &#x1E07;in&#601;y&#257;m&icirc;n k&icirc;-f&icirc; ham&#601;&#x1E0F;ab&#275;r &#8217;&#259;l&ecirc;&#x1E35;em: </P>
<P>13&nbsp;w&#601;higa&#x1E0F;&#601;tem l&#601;&#8217;&#257;&#x1E07;&icirc; &#8217;e&#x1E6F;-k&#257;l-k&#601;&#x1E07;w&#333;&#x1E0F;&icirc; b&#601;mi&#x1E63;&#601;rayim w&#601;&#8217;&#275;&#x1E6F; k&#257;l-&#8217;&#259;&#353;er r&#601;&#8217;&icirc;&#x1E6F;em &ucirc;mihar&#601;tem w&#601;hw&#333;ra&#x1E0F;&#601;tem &#8217;e&#x1E6F;-&#8217;&#257;&#x1E07;&icirc; h&#275;nn&acirc;: </P>
<P>14&nbsp;wayyip&#333;l &#8216;al-&#x1E63;a&ucirc;&#601;&#8217;r&ecirc; &#x1E07;in&#601;y&#257;min-&#8217;&#257;&#x1E25;&icirc;w wayy&#275;&#x1E07;&#601;&#x1E35;&#x1E35;&#601; &ucirc;&#x1E07;in&#601;y&#257;min b&#257;&#x1E35;&acirc; &#8216;al-&#x1E63;a&ucirc;&#257;&#8217;r&#257;yw: </P>
<P>15&nbsp;way&#601;na&#353;&#353;&#275;q l&#601;&#x1E35;&#257;l-&#8217;e&#x1E25;&#257;yw wayy&#275;&#x1E07;&#601;&#x1E35;&#x1E35;&#601; &#8216;&#259;l&ecirc;hem w&#601;&#8217;<sup>a</sup>&#x1E25;&#259;r&ecirc; &#x1E35;&#275;n dib&#601;r&ucirc; &#8217;e&#x1E25;&#257;yw &#8217;itw&#333;: </P>
<P>16&nbsp;w&#601;haqq&#333;l ni&#353;&#601;m<sup>a</sup>&#8216; b&ecirc;&#x1E6F; par&#601;&#8216;&#333;h l&#275;&#8217;m&#333;r b&#257;&#8217;&ucirc; &#8217;&#259;&#x1E25;&ecirc; yw&#333;s&#275;f wayy&icirc;&#x1E6D;a&#x1E07; b&#601;&#8216;&ecirc;n&ecirc; far&#601;&#8216;&#333;h &ucirc;&#x1E07;&#601;&#8216;&ecirc;n&ecirc; &#8216;&#259;&#x1E07;&#257;&#x1E0F;&#257;yw: </P>
<P>17&nbsp;wayy&#333;&#8217;mer par&#601;&#8216;&#333;h &#8217;el-yw&#333;s&#275;f &#8217;&#277;m&#333;r &#8217;el-&#8217;<sup>a</sup>&#x1E25;ey&#x1E35;&#257; z&#333;&#8217;&#x1E6F; &#8216;&#259;&#347;&ucirc; &#x1E6D;<sup>a</sup>&#8216;&#259;n&ucirc; &#8217;e&#x1E6F;-b&#601;&#8216;&icirc;r&#601;&#x1E35;em &ucirc;l&#601;&#x1E35;&ucirc;-&#x1E07;&#333;&#8217;&ucirc; &#8217;ar&#601;&#x1E63;&acirc; k&#601;n&#257;&#8216;an: </P>
<P>18&nbsp;&ucirc;q&#601;&#x1E25;&ucirc; &#8217;e&#x1E6F;-&#8217;&#259;&#x1E07;&icirc;&#x1E35;em w&#601;&#8217;e&#x1E6F;-b&#257;t&ecirc;&#x1E35;em &ucirc;&#x1E07;&#333;&#8217;&ucirc; &#8217;&#275;l&#257;y w&#601;&#8217;et&#601;n&acirc; l&#257;&#x1E35;em &#8217;e&#x1E6F;-&#x1E6D;&ucirc;&#x1E07; &#8217;ere&#x1E63; mi&#x1E63;&#601;rayim w&#601;&#8217;i&#x1E35;&#601;l&ucirc; &#8217;e&#x1E6F;-&#x1E25;&#275;le&#x1E07; h&#257;&#8217;&#257;re&#x1E63;: </P>
<P>19&nbsp;w&#601;&#8217;at&acirc; &#x1E63;u&ucirc;&ecirc;&#x1E6F;&acirc; z&#333;&#8217;&#x1E6F; &#8216;&#259;&#347;&ucirc; q&#601;&#x1E25;&ucirc;-l&#257;&#x1E35;em m&#275;&#8217;ere&#x1E63; mi&#x1E63;&#601;rayim &#8216;&#259;&#x1E21;&#257;lw&#333;&#x1E6F; l&#601;&#x1E6D;ap&#601;&#x1E35;em w&#601;lin&#601;&#353;&ecirc;&#x1E35;em &ucirc;n&#601;&#347;&#257;&#8217;&#x1E6F;em &#8217;e&#x1E6F;-&#8217;&#259;&#x1E07;&icirc;&#x1E35;em &ucirc;&#x1E07;&#257;&#8217;&#x1E6F;em: </P>
<P>20&nbsp;w&#601;&#8216;&ecirc;n&#601;&#x1E35;em &#8217;al-t&#257;&#x1E25;&#333;s &#8216;al-k&#601;l&ecirc;&#x1E35;em k&icirc;-&#x1E6D;&ucirc;&#x1E07; k&#257;l-&#8217;ere&#x1E63; mi&#x1E63;&#601;rayim l&#257;&#x1E35;em h&ucirc;&#8217;: </P>
<P>21&nbsp;wayy<sup>a</sup>&#8216;&#259;&#347;&ucirc;-&#x1E35;&#275;n b&#601;n&ecirc; yi&#347;&#601;r&#257;&#8217;&#275;l wayyit&#275;n l&acirc;em yw&#333;s&#275;f &#8216;&#259;&#x1E21;&#257;lw&#333;&#x1E6F; &#8216;al-p&icirc; far&#601;&#8216;&#333;h wayyit&#275;n l&acirc;em &#x1E63;&#275;&#x1E0F;&acirc; lad&#257;re&#x1E35;&#601;: </P>
<P>22&nbsp;l&#601;&#x1E35;ull&#257;m n&#257;&#x1E6F;an l&#257;&#8217;&icirc;&#353; &#x1E25;&#259;lifw&#333;&#x1E6F; &#347;&#601;m&#257;l&#333;&#x1E6F; &ucirc;l&#601;&#x1E07;in&#601;y&#257;min n&#257;&#x1E6F;an &#353;&#601;l&#333;&#353; m&#275;&#8217;w&#333;&#x1E6F; kesef w&#601;&#x1E25;&#257;m&#275;&#353; &#x1E25;&#259;lif&#333;&#x1E6F; &#347;&#601;m&#257;l&#333;&#x1E6F;: </P>
<P>23&nbsp;&ucirc;l&#601;&#8217;&#257;&#x1E07;&icirc;w &#353;&#257;l<sup>a</sup>&#x1E25; k&#601;z&#333;&#8217;&#x1E6F; &#8216;&#259;&#347;&#257;r&acirc; &#x1E25;&#259;m&#333;r&icirc;m n&#333;&#347;&#601;&#8217;&icirc;m mi&#x1E6D;&#x1E6D;&ucirc;&#x1E07; mi&#x1E63;&#601;r&#257;yim w&#601;&#8216;e&#347;er &#8217;&#259;&#x1E6F;&#333;n&#333;&#x1E6F; n&#333;&#347;&#601;&#8217;&#333;&#x1E6F; b&#257;r w&#257;le&#x1E25;em &ucirc;m&#257;zw&#333;n l&#601;&#8217;&#257;&#x1E07;&icirc;w lad&#257;re&#x1E35;&#601;: </P>
<P>24&nbsp;way&#601;&#353;all<sup>a</sup>&#x1E25; &#8217;e&#x1E6F;-&#8217;e&#x1E25;&#257;yw wayy&#275;l&#275;&#x1E35;&ucirc; wayy&#333;&#8217;mer &#8217;&#259;l&#275;hem &#8217;al-tir&#601;g&#601;z&ucirc; bad&#257;re&#x1E35;&#601;: </P>
<P>25&nbsp;wayy<sup>a</sup>&#8216;&#259;l&ucirc; mimmi&#x1E63;&#601;r&#257;yim wayy&#257;&#x1E07;&#333;&#8217;&ucirc; &#8217;ere&#x1E63; k&#601;n<sup>a</sup>&#8216;an &#8217;el-y<sup>a</sup>&#8216;&#259;q&#333;&#x1E07; &#8217;&#259;&#x1E07;&icirc;hem: </P>
<P>26&nbsp;wayyagi&#x1E0F;&ucirc; lw&#333; l&#275;&#8217;m&#333;r &#8216;w&#333;&#x1E0F;<font color="red"><sup>3</font></sup> yw&#333;s&#275;f &#x1E25;ay w&#601;&#x1E35;&icirc;-h&ucirc;&#8217; m&#333;&#353;&#275;l b&#601;&#x1E35;&#257;l-&#8217;ere&#x1E63; mi&#x1E63;&#601;r&#257;yim wayy&#257;f&#257;&#x1E21; libw&#333; k&icirc; l&#333;&#8217;-he&#8217;&#277;m&icirc;n l&acirc;em: </P>
<P>27&nbsp;way&#601;&#x1E0F;ab&#601;r&ucirc; &#8217;&#275;l&#257;yw &#8217;&#275;&#x1E6F; k&#257;l-di&#x1E07;&#601;r&ecirc; yw&#333;s&#275;f &#8217;&#259;&#353;er diber &#8217;&#259;l&#275;hem wayyar&#601;&#8217; &#8217;e&#x1E6F;-h&#257;&#8216;&#259;&#x1E21;&#257;lw&#333;&#x1E6F; &#8217;&#259;&#353;er-&#353;&#257;l<sup>a</sup>&#x1E25; yw&#333;s&#275;f l&#257;&#347;&#275;&#8217;&#x1E6F; &#8217;&#333;&#x1E6F;w&#333; wat&#601;&#x1E25;&icirc; r&ucirc;&#x1E25;a y<sup>a</sup>&#8216;&#259;q&#333;&#x1E07; &#8217;&#259;&#x1E07;&icirc;hem: </P>
<P>28&nbsp;wayy&#333;&#8217;mer yi&#347;&#601;r&#257;&#8217;&#275;l ra&#x1E07; &#8216;w&#333;&#x1E0F;-yw&#333;s&#275;f b&#601;n&icirc; &#x1E25;&#257;y &#8217;&#275;l&#601;&#x1E35;&acirc; w&#601;&#8217;er&#601;&#8217;enn&ucirc; b&#601;&#x1E6D;erem &#8217;&#257;m&ucirc;&#x1E6F;: </P>
</TD>
</TABLE>
<P><HR>
<CENTER>
<A HREF="gen046.htm">Next: Genesis (Bereshit) Chapter 46</A></CENTER>
</BODY>
</HTML>
