[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze023)  [KJV](../kjv/eze023)  [Sep](../sep/eze023.md) 
[Vul](../vul/eze023.md)   
  
[Ezekiel (Yechezqel) Index](eze.md)  
  [Previous](eze022)  [Next](eze024.md) 

------------------------------------------------------------------------

### Tanach (Hebrew): Ezekiel (Yechezqel) Chapter 23

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏בֶּן־אָדָ֑ם שְׁתַּ֣יִם נָשִׁ֔ים בְּנ֥וֹת
אֵם־אַחַ֖ת הָיֽוּ׃

‎<span id="003">3</span> ‏וַתִּזְנֶ֣ינָה בְמִצְרַ֔יִם בִּנְעוּרֵיהֶ֖ן
זָנ֑וּ שָׁ֚מָּה מֹעֲכ֣וּ שְׁדֵיהֶ֔ן וְשָׁ֣ם עִשּׂ֔וּ דַּדֵּ֖י
בְּתוּלֵיהֶֽן׃

‎<span id="004">4</span> ‏וּשְׁמוֹתָ֗ן אָהֳלָ֤ה הַגְּדוֹלָה֙
וְאָהֳלִיבָ֣ה אֲחוֹתָ֔הּ וַתִּֽהְיֶ֣ינָה לִ֔י וַתֵּלַ֖דְנָה בָּנִ֣ים
וּבָנ֑וֹת וּשְׁמוֹתָ֕ן שֹׁמְר֣וֹן אָהֳלָ֔ה וִירוּשָׁלִַ֖ם אָהֳלִיבָֽה׃

‎<span id="005">5</span> ‏וַתִּ֥זֶן אָהֳלָ֖ה תַּחְתָּ֑י וַתַּעְגַּב֙
עַֽל־מְאַהֲבֶ֔יהָ אֶל־אַשּׁ֖וּר קְרוֹבִֽים׃

‎<span id="006">6</span> ‏לְבֻשֵׁ֤י תְכֵ֙לֶת֙ פַּח֣וֹת וּסְגָנִ֔ים
בַּח֥וּרֵי חֶ֖מֶד כֻּלָּ֑ם פָּרָשִׁ֕ים רֹכְבֵ֖י סוּסִֽים׃

‎<span id="007">7</span> ‏וַתִּתֵּ֤ן תַּזְנוּתֶ֙יהָ֙ עֲלֵיהֶ֔ם מִבְחַ֥ר
בְּנֵֽי־אַשּׁ֖וּר כֻּלָּ֑ם וּבְכֹ֧ל אֲשֶׁר־עָֽגְבָ֛ה
בְּכָל־גִּלּוּלֵיהֶ֖ם נִטְמָֽאָה׃

‎<span id="008">8</span> ‏וְאֶת־תַּזְנוּתֶ֤יהָ מִמִּצְרַ֙יִם֙ לֹ֣א
עָזָ֔בָה כִּ֤י אוֹתָהּ֙ שָׁכְב֣וּ בִנְעוּרֶ֔יהָ וְהֵ֥מָּה עִשּׂ֖וּ
דַּדֵּ֣י בְתוּלֶ֑יהָ וַיִּשְׁפְּכ֥וּ תַזְנוּתָ֖ם עָלֶֽיהָ׃

‎<span id="009">9</span> ‏לָכֵ֥ן נְתַתִּ֖יהָ בְּיַד־מְאַֽהֲבֶ֑יהָ
בְּיַד֙ בְּנֵ֣י אַשּׁ֔וּר אֲשֶׁ֥ר עָגְבָ֖ה עֲלֵיהֶֽם׃

‎<span id="010">10</span> ‏הֵמָּה֮ גִּלּ֣וּ עֶרְוָתָהּ֒ בָּנֶ֤יהָ
וּבְנוֹתֶ֙יהָ֙ לָקָ֔חוּ וְאוֹתָ֖הּ בַּחֶ֣רֶב הָרָ֑גוּ וַתְּהִי־שֵׁם֙
לַנָּשִׁ֔ים וּשְׁפוּטִ֖ים עָ֥שׂוּ בָֽהּ׃ ס

‎<span id="011">11</span> ‏וַתֵּ֙רֶא֙ אֲחוֹתָ֣הּ אָהֳלִיבָ֔ה
וַתַּשְׁחֵ֥ת עַגְבָתָ֖הּ מִמֶּ֑נָּה וְאֶת־תַּ֨זְנוּתֶ֔יהָ מִזְּנוּנֵ֖י
אֲחוֹתָֽהּ׃

‎<span id="012">12</span> ‏אֶל־בְּנֵי֩ אַשּׁ֨וּר עָגָ֜בָה פַּח֨וֹת
וּסְגָנִ֤ים קְרֹבִים֙ לְבֻשֵׁ֣י מִכְל֔וֹל פָּרָשִׁ֖ים רֹכְבֵ֣י סוּסִ֑ים
בַּח֥וּרֵי חֶ֖מֶד כֻּלָּֽם׃

‎<span id="013">13</span> ‏וָאֵ֖רֶא כִּ֣י נִטְמָ֑אָה דֶּ֥רֶךְ אֶחָ֖ד
לִשְׁתֵּיהֶֽן׃

‎<span id="014">14</span> ‏וַתּ֖וֹסֶף אֶל־תַּזְנוּתֶ֑יהָ וַתֵּ֗רֶא
אַנְשֵׁי֙ מְחֻקֶּ֣ה עַל־הַקִּ֔יר צַלְמֵ֣י כשדיים כַשְׂדִּ֔ים חֲקֻקִ֖ים
בַּשָּׁשַֽׁר׃

‎<span id="015">15</span> ‏חֲגוֹרֵ֨י אֵז֜וֹר בְּמָתְנֵיהֶ֗ם סְרוּחֵ֤י
טְבוּלִים֙ בְּרָ֣אשֵׁיהֶ֔ם מַרְאֵ֥ה שָׁלִשִׁ֖ים כֻּלָּ֑ם דְּמ֤וּת
בְּנֵֽי־בָבֶל֙ כַּשְׂדִּ֔ים אֶ֖רֶץ מוֹלַדְתָּֽם׃

‎<span id="016">16</span> ‏ותעגב וַתַּעְגְּבָ֥ה עֲלֵיהֶ֖ם לְמַרְאֵ֣ה
עֵינֶ֑יהָ וַתִּשְׁלַ֧ח מַלְאָכִ֛ים אֲלֵיהֶ֖ם כַּשְׂדִּֽימָה׃

‎<span id="017">17</span> ‏וַיָּבֹ֨אוּ אֵלֶ֤יהָ בְנֵֽי־בָבֶל֙
לְמִשְׁכַּ֣ב דֹּדִ֔ים וַיְטַמְּא֥וּ אוֹתָ֖הּ בְּתַזְנוּתָ֑ם
וַתִּ֨טְמָא־בָ֔ם וַתֵּ֥קַע נַפְשָׁ֖הּ מֵהֶֽם׃

‎<span id="018">18</span> ‏וַתְּגַל֙ תַּזְנוּתֶ֔יהָ וַתְּגַ֖ל
אֶת־עֶרְוָתָ֑הּ וַתֵּ֤קַע נַפְשִׁי֙ מֵֽעָלֶ֔יהָ כַּאֲשֶׁ֛ר נָקְעָ֥ה
נַפְשִׁ֖י מֵעַ֥ל אֲחוֹתָֽהּ׃

‎<span id="019">19</span> ‏וַתַּרְבֶּ֖ה אֶת־תַּזְנוּתֶ֑יהָ לִזְכֹּר֙
אֶת־יְמֵ֣י נְעוּרֶ֔יהָ אֲשֶׁ֥ר זָנְתָ֖ה בְּאֶ֥רֶץ מִצְרָֽיִם׃

‎<span id="020">20</span> ‏וַֽתַּעְגְּבָ֔ה עַ֖ל פִּֽלַגְשֵׁיהֶ֑ם אֲשֶׁ֤ר
בְּשַׂר־חֲמוֹרִים֙ בְּשָׂרָ֔ם וְזִרְמַ֥ת סוּסִ֖ים זִרְמָתָֽם׃

‎<span id="021">21</span> ‏וַֽתִּפְקְדִ֔י אֵ֖ת זִמַּ֣ת נְעוּרָ֑יִךְ
בַּעְשׂ֤וֹת מִמִּצְרַ֙יִם֙ דַּדַּ֔יִךְ לְמַ֖עַן שְׁדֵ֥י נְעוּרָֽיִךְ׃ ס

‎<span id="022">22</span> ‏לָכֵ֣ן אָהֳלִיבָ֗ה כֹּֽה־אָמַר֮ אֲדֹנָ֣י
יְהוִה֒ הִנְנִ֨י מֵעִ֤יר אֶת־מְאַהֲבַ֙יִךְ֙ עָלַ֔יִךְ אֵ֛ת
אֲשֶׁר־נָקְעָ֥ה נַפְשֵׁ֖ךְ מֵהֶ֑ם וַהֲבֵאתִ֥ים עָלַ֖יִךְ מִסָּבִֽיב׃

‎<span id="023">23</span> ‏בְּנֵ֧י בָבֶ֣ל וְכָל־כַּשְׂדִּ֗ים פְּק֤וֹד
וְשׁ֙וֹעַ֙ וְק֔וֹעַ כָּל־בְּנֵ֥י אַשּׁ֖וּר אוֹתָ֑ם בַּח֨וּרֵי חֶ֜מֶד
פַּח֤וֹת וּסְגָנִים֙ כֻּלָּ֔ם שָֽׁלִשִׁים֙ וּקְרוּאִ֔ים רֹכְבֵ֥י
סוּסִ֖ים כֻּלָּֽם׃

‎<span id="024">24</span> ‏וּבָ֣אוּ עָלַ֡יִךְ הֹ֠צֶן רֶ֤כֶב וְגַלְגַּל֙
וּבִקְהַ֣ל עַמִּ֔ים צִנָּ֤ה וּמָגֵן֙ וְקוֹבַ֔ע יָשִׂ֥ימוּ עָלַ֖יִךְ
סָבִ֑יב וְנָתַתִּ֤י לִפְנֵיהֶם֙ מִשְׁפָּ֔ט וּשְׁפָט֖וּךְ
בְּמִשְׁפְּטֵיהֶֽם׃

‎<span id="025">25</span> ‏וְנָתַתִּ֨י קִנְאָתִ֜י בָּ֗ךְ וְעָשׂ֤וּ
אוֹתָךְ֙ בְּחֵמָ֔ה אַפֵּ֤ךְ וְאָזְנַ֙יִךְ֙ יָסִ֔ירוּ וְאַחֲרִיתֵ֖ךְ
בַּחֶ֣רֶב תִּפּ֑וֹל הֵ֗מָּה בָּנַ֤יִךְ וּבְנוֹתַ֙יִךְ֙ יִקָּ֔חוּ
וְאַחֲרִיתֵ֖ךְ תֵּאָכֵ֥ל בָּאֵֽשׁ׃

‎<span id="026">26</span> ‏וְהִפְשִׁיט֖וּךְ אֶת־בְּגָדָ֑יִךְ וְלָקְח֖וּ
כְּלֵ֥י תִפְאַרְתֵּֽךְ׃

‎<span id="027">27</span> ‏וְהִשְׁבַּתִּ֤י זִמָּתֵךְ֙ מִמֵּ֔ךְ
וְאֶת־זְנוּתֵ֖ךְ מֵאֶ֣רֶץ מִצְרָ֑יִם וְלֹֽא־תִשְׂאִ֤י עֵינַ֙יִךְ֙
אֲלֵיהֶ֔ם וּמִצְרַ֖יִם לֹ֥א תִזְכְּרִי־עֽוֹד׃ ס

‎<span id="028">28</span> ‏כִּ֣י כֹ֤ה אָמַר֙ אֲדֹנָ֣י יְהוִ֔ה הִנְנִי֙
נֹֽתְנָ֔ךְ בְּיַ֖ד אֲשֶׁ֣ר שָׂנֵ֑את בְּיַ֛ד אֲשֶׁר־נָקְעָ֥ה נַפְשֵׁ֖ךְ
מֵהֶֽם׃

‎<span id="029">29</span> ‏וְעָשׂ֨וּ אוֹתָ֜ךְ בְּשִׂנְאָ֗ה וְלָקְחוּ֙
כָּל־יְגִיעֵ֔ךְ וַעֲזָב֖וּךְ עֵירֹ֣ם וְעֶרְיָ֑ה וְנִגְלָה֙ עֶרְוַ֣ת
זְנוּנַ֔יִךְ וְזִמָּתֵ֖ךְ וְתַזְנוּתָֽיִךְ׃

‎<span id="030">30</span> ‏עָשֹׂ֥ה אֵ֖לֶּה לָ֑ךְ בִּזְנוֹתֵךְ֙ אַחֲרֵ֣י
גוֹיִ֔ם עַ֥ל אֲשֶׁר־נִטְמֵ֖את בְּגִלּוּלֵיהֶֽם׃

‎<span id="031">31</span> ‏בְּדֶ֥רֶךְ אֲחוֹתֵ֖ךְ הָלָ֑כְתְּ וְנָתַתִּ֥י
כוֹסָ֖הּ בְּיָדֵֽךְ׃ ס

‎<span id="032">32</span> ‏כֹּ֤ה אָמַר֙ אֲדֹנָ֣י יְהוִֹ֔ה כּ֤וֹס
אֲחוֹתֵךְ֙ תִּשְׁתִּ֔י הָעֲמֻקָּ֖ה וְהָרְחָבָ֑ה תִּהְיֶ֥ה לִצְחֹ֛ק
וּלְלַ֖עַג מִרְבָּ֥ה לְהָכִֽיל׃

‎<span id="033">33</span> ‏שִׁכָּר֥וֹן וְיָג֖וֹן תִּמָּלֵ֑אִי כּ֚וֹס
שַׁמָּ֣ה וּשְׁמָמָ֔ה כּ֖וֹס אֲחוֹתֵ֥ךְ שֹׁמְרֽוֹן׃

‎<span id="034">34</span> ‏וְשָׁתִ֨ית אוֹתָ֜הּ וּמָצִ֗ית
וְאֶת־חֲרָשֶׂ֛יהָ תְּגָרֵ֖מִי וְשָׁדַ֣יִךְ תְּנַתֵּ֑קִי כִּ֚י אֲנִ֣י
דִבַּ֔רְתִּי נְאֻ֖ם אֲדֹנָ֥י יְהוִֽה׃ ס

‎<span id="035">35</span> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֚עַן
שָׁכַ֣חַתְּ אוֹתִ֔י וַתַּשְׁלִ֥יכִי אוֹתִ֖י אַחֲרֵ֣י גַוֵּ֑ךְ
וְגַם־אַ֛תְּ שְׂאִ֥י זִמָּתֵ֖ךְ וְאֶת־תַּזְנוּתָֽיִךְ׃ ס

‎<span id="036">36</span> ‏וַיֹּ֤אמֶר יְהוָה֙ אֵלַ֔י בֶּן־אָדָ֕ם
הֲתִשְׁפּ֥וֹט אֶֽת־אָהֳלָ֖ה וְאֶת־אָהֳלִיבָ֑ה וְהַגֵּ֣ד לָהֶ֔ן אֵ֖ת
תוֹעֲבוֹתֵיהֶֽן׃

‎<span id="037">37</span> ‏כִּ֣י נִאֵ֗פוּ וְדָם֙ בִּֽידֵיהֶ֔ן
וְאֶת־גִּלּֽוּלֵיהֶ֖ן נִאֵ֑פוּ וְגַ֤ם אֶת־בְּנֵיהֶן֙ אֲשֶׁ֣ר
יָֽלְדוּ־לִ֔י הֶעֱבִ֥ירוּ לָהֶ֖ם לְאָכְלָֽה׃

‎<span id="038">38</span> ‏ע֥וֹד זֹ֖את עָ֣שׂוּ לִ֑י טִמְּא֤וּ
אֶת־מִקְדָּשִׁי֙ בַּיּ֣וֹם הַה֔וּא וְאֶת־שַׁבְּתוֹתַ֖י חִלֵּֽלוּ׃

‎<span id="039">39</span> ‏וּֽבְשַׁחֲטָ֤ם אֶת־בְּנֵיהֶם֙
לְגִלּ֣וּלֵיהֶ֔ם וַיָּבֹ֧אוּ אֶל־מִקְדָּשִׁ֛י בַּיּ֥וֹם הַה֖וּא
לְחַלְּל֑וֹ וְהִנֵּה־כֹ֥ה עָשׂ֖וּ בְּת֥וֹךְ בֵּיתִֽי׃

‎<span id="040">40</span> ‏וְאַ֗ף כִּ֤י תִשְׁלַ֙חְנָה֙ לַֽאֲנָשִׁ֔ים
בָּאִ֖ים מִמֶּרְחָ֑ק אֲשֶׁ֨ר מַלְאָ֜ךְ שָׁל֤וּחַ אֲלֵיהֶם֙
וְהִנֵּה־בָ֔אוּ לַאֲשֶׁ֥ר רָחַ֛צְתְּ כָּחַ֥לְתְּ עֵינַ֖יִךְ וְעָ֥דִית
עֶֽדִי׃

‎<span id="041">41</span> ‏וְיָשַׁבְתְּ֙ עַל־מִטָּ֣ה כְבוּדָּ֔ה
וְשֻׁלְחָ֥ן עָר֖וּךְ לְפָנֶ֑יהָ וּקְטָרְתִּ֥י וְשַׁמְנִ֖י שַׂ֥מְתְּ
עָלֶֽיהָ׃

‎<span id="042">42</span> ‏וְק֣וֹל הָמוֹן֮ שָׁלֵ֣ו בָהּ֒
וְאֶל־אֲנָשִׁים֙ מֵרֹ֣ב אָדָ֔ם מוּבָאִ֥ים סובאים סָבָאִ֖ים מִמִּדְבָּ֑ר
וַֽיִּתְּנ֤וּ צְמִידִים֙ אֶל־יְדֵיהֶ֔ן וַעֲטֶ֥רֶת תִּפְאֶ֖רֶת
עַל־רָאשֵׁיהֶֽן׃

‎<span id="043">43</span> ‏וָאֹמַ֕ר לַבָּלָ֖ה נִֽאוּפִ֑ים עת עַתָּ֛ה
יזנה יִזְנ֥וּ תַזְנוּתֶ֖הָ וָהִֽיא׃

‎<span id="044">44</span> ‏וַיָּב֣וֹא אֵלֶ֔יהָ כְּב֖וֹא אֶל־אִשָּׁ֣ה
זוֹנָ֑ה כֵּ֣ן בָּ֗אוּ אֶֽל־אָֽהֳלָה֙ וְאֶל־אָ֣הֳלִיבָ֔ה אִשֹּׁ֖ת
הַזִּמָּֽה׃

‎<span id="045">45</span> ‏וַאֲנָשִׁ֣ים צַדִּיקִ֗ם הֵ֚מָּה יִשְׁפְּט֣וּ
אֽוֹתְהֶ֔ם מִשְׁפַּט֙ נֹֽאֲפ֔וֹת וּמִשְׁפַּ֖ט שֹׁפְכ֣וֹת דָּ֑ם כִּ֤י
נֹֽאֲפֹת֙ הֵ֔נָּה וְדָ֖ם בִּֽידֵיהֶֽן׃ ס

‎<span id="046">46</span> ‏כִּ֛י כֹּ֥ה אָמַ֖ר אֲדֹנָ֣י יְהוִ֑ה הַעֲלֵ֤ה
עֲלֵיהֶם֙ קָהָ֔ל וְנָתֹ֥ן אֶתְהֶ֖ן לְזַעֲוָ֥ה וְלָבַֽז׃

‎<span id="047">47</span> ‏וְרָגְמ֨וּ עֲלֵיהֶ֥ן אֶ֙בֶן֙ קָהָ֔ל וּבָרֵ֥א
אוֹתְהֶ֖ן בְּחַרְבוֹתָ֑ם בְּנֵיהֶ֤ם וּבְנֽוֹתֵיהֶם֙ יַהֲרֹ֔גוּ
וּבָתֵּיהֶ֖ן בָּאֵ֥שׁ יִשְׂרֹֽפוּ׃

‎<span id="048">48</span> ‏וְהִשְׁבַּתִּ֥י זִמָּ֖ה מִן־הָאָ֑רֶץ
וְנִֽוַּסְּרוּ֙ כָּל־הַנָּשִׁ֔ים וְלֹ֥א תַעֲשֶׂ֖ינָה כְּזִמַּתְכֶֽנָה׃

‎<span id="049">49</span> ‏וְנָתְנ֤וּ זִמַּתְכֶ֙נָה֙ עֲלֵיכֶ֔ן
וַחֲטָאֵ֥י גִלּוּלֵיכֶ֖ן תִּשֶּׂ֑אינָה וִידַעְתֶּ֕ם כִּ֥י אֲנִ֖י
אֲדֹנָ֥י יְהוִֽה׃ פ

1 wayəhî ḏəḇar-yəhwâ ’ēlay lē’mōr:

2 ben-’āḏām šətayim nāšîm bənwōṯ ’ēm-’<sup>a</sup>ḥaṯ hāyû:

3 watizəneynâ ḇəmiṣərayim binə‘ûrêhen zānû šāmmâ mō‘ăḵû šəḏêhen wəšām
‘iśśû dadê bəṯûlêhen:

4 ûšəmwōṯān ’âŏlâ hagəḏwōlâ wə’âŏlîḇâ ’ăḥwōṯāh watihəyeynâ lî watēlaḏənâ
bānîm ûḇānwōṯ ûšəmwōṯān šōmərwōn ’âŏlâ wîrûšālaim ’âŏlîḇâ:

5 watizen ’âŏlâ t<sup>a</sup>ḥətāy wat<sup>a</sup>‘əgaḇ ‘al-mə’ahăḇeyhā
’el-’aššûr qərwōḇîm:

6 ləḇušê ṯəḵēleṯ p<sup>a</sup>ḥwōṯ ûsəḡānîm b<sup>a</sup>ḥûrê ḥemeḏ
kullām pārāšîm rōḵəḇê sûsîm:

7 watitēn tazənûṯeyhā ‘ălêhem miḇəḥar bənê-’aššûr kullām ûḇəḵōl
’ăšer-‘āḡəḇâ bəḵāl-gillûlêhem niṭəmā’â:

8 wə’eṯ-tazənûṯeyhā mimmiṣərayim lō’ ‘āzāḇâ kî ’wōṯāh šāḵəḇû ḇinə‘ûreyhā
wəhēmmâ ‘iśśû dadê ḇəṯûleyhā wayyišəpəḵû ṯazənûṯām ‘āleyhā:

9 lāḵēn nəṯatîhā bəyaḏ-mə’ahăḇeyhā bəyaḏ bənê ’aššûr ’ăšer ‘āḡəḇâ
‘ălêhem:

10 hēmmâ gillû ‘erəwāṯāh bāneyhā ûḇənwōṯeyhā lāqāḥû wə’wōṯāh
b<sup>a</sup>ḥereḇ hārāḡû watəhî-šēm lannāšîm ûšəfûṭîm ‘āśû ḇāh: s

11 watēre’ ’ăḥwōṯāh ’âŏlîḇâ watašəḥēṯ ‘aḡəḇāṯāh mimmennâ
wə’eṯ-tazənûṯeyhā mizzənûnê ’ăḥwōṯāh:

12 ’el-bənê ’aššûr ‘āḡāḇâ p<sup>a</sup>ḥwōṯ ûsəḡānîm qərōḇîm ləḇušê
miḵəlwōl pārāšîm rōḵəḇê sûsîm b<sup>a</sup>ḥûrê ḥemeḏ kullām:

13 wā’ēre’ kî niṭəmā’â dereḵə ’eḥāḏ lišətêhen:

14 watwōsef ’el-tazənûṯeyhā watēre’ ’anəšê məḥuqqeh ‘al-haqqîr ṣaləmê
ḵaśədîyîm ḵaśədîm ḥăquqîm baššāšar:

15 ḥăḡwōrê ’ēzwōr bəmāṯənêhem sərûḥê ṭəḇûlîm bərā’šêhem marə’ēh šālišîm
kullām dəmûṯ bənê-ḇāḇel kaśədîm ’ereṣ mwōlaḏətām:

16 wat<sup>a</sup>‘əgaḇ wat<sup>a</sup>‘əgəḇâ ‘ălêhem ləmarə’ēh ‘êneyhā
watišəl<sup>a</sup>ḥ malə’āḵîm ’ălêhem kaśədîmâ:

17 wayyāḇō’û ’ēleyhā ḇənê-ḇāḇel ləmišəkaḇ dōḏîm wayəṭammə’û ’wōṯāh
bəṯazənûṯām watiṭəmā’-ḇām watēq<sup>a</sup>‘ nafəšāh mēhem:

18 watəḡal tazənûṯeyhā watəḡal ’eṯ-‘erəwāṯāh watēq<sup>a</sup>‘ nafəšî
mē‘āleyhā ka’ăšer nāqə‘â nafəšî mē‘al ’ăḥwōṯāh:

19 watarəbeh ’eṯ-tazənûṯeyhā lizəkōr ’eṯ-yəmê nə‘ûreyhā ’ăšer zānəṯâ
bə’ereṣ miṣərāyim:

20 wat<sup>a</sup>‘əgəḇâ ‘al pilaḡəšêhem ’ăšer bəśar-ḥămwōrîm bəśārām
wəzirəmaṯ sûsîm zirəmāṯām:

21 watifəqəḏî ’ēṯ zimmaṯ nə‘ûrāyiḵə b<sup>a</sup>‘əśwōṯ mimmiṣərayim
dadayiḵə ləm<sup>a</sup>‘an šəḏê nə‘ûrāyiḵə: s

22 lāḵēn ’âŏlîḇâ kōh-’āmar ’ăḏōnāy yəhwih hinənî mē‘îr ’eṯ-mə’ahăḇayiḵə
‘ālayiḵə ’ēṯ ’ăšer-nāqə‘â nafəšēḵə mēhem wahăḇē’ṯîm ‘ālayiḵə missāḇîḇ:

23 bənê ḇāḇel wəḵāl-kaśədîm pəqwōḏ wəšwō‘a wəqwō‘a kāl-bənê ’aššûr
’wōṯām b<sup>a</sup>ḥûrê ḥemeḏ p<sup>a</sup>ḥwōṯ ûsəḡānîm kullām šālišîm
ûqərû’îm rōḵəḇê sûsîm kullām:

24 ûḇā’û ‘ālayiḵə hōṣen reḵeḇ wəḡaləgal ûḇiqəhal ‘ammîm ṣinnâ ûmāḡēn
wəqwōḇ<sup>a</sup>‘ yāśîmû ‘ālayiḵə sāḇîḇ wənāṯatî lifənêhem mišəpāṭ
ûšəfāṭûḵə bəmišəpəṭêhem:

25 wənāṯatî qinə’āṯî bāḵə wə‘āśû ’wōṯāḵə bəḥēmâ ’apēḵə wə’āzənayiḵə
yāsîrû wə’<sup>a</sup>ḥărîṯēḵə b<sup>a</sup>ḥereḇ tipwōl hēmmâ bānayiḵə
ûḇənwōṯayiḵə yiqqāḥû wə’<sup>a</sup>ḥărîṯēḵə tē’āḵēl bā’ēš:

26 wəhifəšîṭûḵə ’eṯ-bəḡāḏāyiḵə wəlāqəḥû kəlê ṯifə’arətēḵə:

27 wəhišəbatî zimmāṯēḵə mimmēḵə wə’eṯ-zənûṯēḵə mē’ereṣ miṣərāyim
wəlō’-ṯiśə’î ‘ênayiḵə ’ălêhem ûmiṣərayim lō’ ṯizəkərî-‘wōḏ: s

28 kî ḵōh ’āmar ’ăḏōnāy yəhwih hinənî nōṯənāḵə bəyaḏ ’ăšer śānē’ṯ bəyaḏ
’ăšer-nāqə‘â nafəšēḵə mēhem:

29 wə‘āśû ’wōṯāḵə bəśinə’â wəlāqəḥû kāl-yəḡî‘ēḵə w<sup>a</sup>‘ăzāḇûḵə
‘êrōm wə‘erəyâ wəniḡəlâ ‘erəwaṯ zənûnayiḵə wəzimmāṯēḵə wəṯazənûṯāyiḵə:

30 ‘āśōh ’ēlleh lāḵə bizənwōṯēḵə ’<sup>a</sup>ḥărê ḡwōyim ‘al
’ăšer-niṭəmē’ṯ bəḡillûlêhem:

31 bəḏereḵə ’ăḥwōṯēḵə hālāḵətə wənāṯatî ḵwōsāh bəyāḏēḵə: s

32 kōh ’āmar ’ăḏōnāy yəhwōih kwōs ’ăḥwōṯēḵə tišətî hā‘ămuqqâ wəhārəḥāḇâ
tihəyeh liṣəḥōq ûləl<sup>a</sup>‘aḡ mirəbâ ləhāḵîl:

33 šikārwōn wəyāḡwōn timmālē’î kwōs šammâ ûšəmāmâ kwōs ’ăḥwōṯēḵə
šōmərwōn:

34 wəšāṯîṯ ’wōṯāh ûmāṣîṯ wə’eṯ-ḥărāśeyhā təḡārēmî wəšāḏayiḵə tənatēqî kî
’ănî ḏibarətî nə’um ’ăḏōnāy yəhwih: s

35 lāḵēn kōh ’āmar ’ăḏōnāy yəhwih y<sup>a</sup>‘an šāḵ<sup>a</sup>ḥatə
’wōṯî watašəlîḵî ’wōṯî ’<sup>a</sup>ḥărê ḡaûēḵə wəḡam-’atə śə’î
zimmāṯēḵə wə’eṯ-tazənûṯāyiḵə: s

36 wayyō’mer yəhwâ ’ēlay ben-’āḏām hăṯišəpwōṭ ’eṯ-’âŏlâ wə’eṯ-’âŏlîḇâ
wəhagēḏ lâen ’ēṯ ṯwō‘ăḇwōṯêhen:

37 kî ni’ēfû wəḏām bîḏêhen wə’eṯ-gillûlêhen ni’ēfû wəḡam ’eṯ-bənêhen
’ăšer yāləḏû-lî he‘ĕḇîrû lâem lə’āḵəlâ:

38 ‘wōḏ zō’ṯ ‘āśû lî ṭimmə’û ’eṯ-miqədāšî bayywōm hahû’ wə’eṯ-šabəṯwōṯay
ḥillēlû:

39 ûḇəš<sup>a</sup>ḥăṭām ’eṯ-bənêhem ləḡillûlêhem wayyāḇō’û ’el-miqədāšî
bayywōm hahû’ ləḥalləlwō wəhinnēh-ḵōh ‘āśû bəṯwōḵə bêṯî:

40 wə’af kî ṯišəl<sup>a</sup>ḥənâ la’ănāšîm bā’îm mimmerəḥāq ’ăšer
malə’āḵə šālûḥa ’ălêhem wəhinnēh-ḇā’û la’ăšer rāḥaṣətə kāḥalətə ‘ênayiḵə
wə‘āḏîṯ ‘eḏî:

41 wəyāšaḇətə ‘al-miṭṭâ ḵəḇûdâ wəšuləḥān ‘ārûḵə ləfāneyhā ûqəṭārətî
wəšamənî śamətə ‘āleyhā:

42 wəqwōl hāmwōn šālēw ḇāh wə’el-’ănāšîm mērōḇ ’āḏām mûḇā’îm swōḇā’îm
sāḇā’îm mimmiḏəbār wayyitənû ṣəmîḏîm ’el-yəḏêhen w<sup>a</sup>‘ăṭereṯ
tifə’ereṯ ‘al-rā’šêhen:

43 wā’ōmar labālâ ni’ûfîm ‘atā ‘atâ yizənuh yizənû ṯazənûṯehā wâî’:

44 wayyāḇwō’ ’ēleyhā kəḇwō’ ’el-’iššâ zwōnâ kēn bā’û ’el-’âŏlâ
wə’el-’âŏlîḇâ ’iššōṯ hazzimmâ:

45 wa’ănāšîm ṣadîqim hēmmâ yišəpəṭû ’wōṯəhem mišəpaṭ nō’ăfwōṯ ûmišəpaṭ
šōfəḵwōṯ dām kî nō’ăfōṯ hēnnâ wəḏām bîḏêhen: s

46 kî kōh ’āmar ’ăḏōnāy yəhwih h<sup>a</sup>‘ălēh ‘ălêhem qâāl wənāṯōn
’eṯəhen ləz<sup>a</sup>‘ăwâ wəlāḇaz:

47 wərāḡəmû ‘ălêhen ’eḇen qâāl ûḇārē’ ’wōṯəhen bəḥarəḇwōṯām bənêhem
ûḇənwōṯêhem yahărōḡû ûḇātêhen bā’ēš yiśərōfû:

48 wəhišəbatî zimmâ min-hā’āreṣ wəniûassərû kāl-hannāšîm wəlō’
ṯ<sup>a</sup>‘ăśeynâ kəzimmaṯəḵenâ:

49 wənāṯənû zimmaṯəḵenâ ‘ălêḵen w<sup>a</sup>ḥăṭā’ê ḡillûlêḵen tiśśe’ynâ
wîḏ<sup>a</sup>‘ətem kî ’ănî ’ăḏōnāy yəhwih: f

------------------------------------------------------------------------

[Next: Ezekiel (Yechezqel) Chapter 24](eze024.md)
