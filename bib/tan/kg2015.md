[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2015)  [KJV](../kjv/kg2015)  [Sep](../sep/kg2015) 
[Vul](../vul/kg2015)   
  
[2 Kings (2 Melakhim) Index](kg2)  
  [Previous](kg2014)  [Next](kg2016) 

------------------------------------------------------------------------

### Tanach (Hebrew): 2 Kings (2 Melakhim) Chapter 15

‎<span id="001">1</span> ‏בִּשְׁנַ֨ת עֶשְׂרִ֤ים וָשֶׁ֙בַע֙ שָׁנָ֔ה
לְיָרָבְעָ֖ם מֶ֣לֶךְ יִשְׂרָאֵ֑ל מָלַ֛ךְ עֲזַרְיָ֥ה בֶן־אֲמַצְיָ֖ה
מֶ֥לֶךְ יְהוּדָֽה׃

‎<span id="002">2</span> ‏בֶּן־שֵׁ֨שׁ עֶשְׂרֵ֤ה שָׁנָה֙ הָיָ֣ה
בְמָלְכ֔וֹ וַחֲמִשִּׁ֤ים וּשְׁתַּ֙יִם֙ שָׁנָ֔ה מָלַ֖ךְ בִּירוּשָׁלִָ֑ם
וְשֵׁ֣ם אִמּ֔וֹ יְכָלְיָ֖הוּ מִירוּשָׁלִָֽם׃

‎<span id="003">3</span> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה
כְּכֹ֥ל אֲשֶׁר־עָשָׂ֖ה אֲמַצְיָ֥הוּ אָבִֽיו׃

‎<span id="004">4</span> ‏רַ֥ק הַבָּמ֖וֹת לֹא־סָ֑רוּ ע֥וֹד הָעָ֛ם
מְזַבְּחִ֥ים וּֽמְקַטְּרִ֖ים בַּבָּמֽוֹת׃

‎<span id="005">5</span> ‏וַיְנַגַּ֨ע יְהוָ֜ה אֶת־הַמֶּ֗לֶךְ וַיְהִ֤י
מְצֹרָע֙ עַד־י֣וֹם מֹת֔וֹ וַיֵּ֖שֶׁב בְּבֵ֣ית הַחָפְשִׁ֑ית וְיוֹתָ֤ם
בֶּן־הַמֶּ֙לֶךְ֙ עַל־הַבַּ֔יִת שֹׁפֵ֖ט אֶת־עַ֥ם הָאָֽרֶץ׃

‎<span id="006">6</span> ‏וְיֶ֛תֶר דִּבְרֵ֥י עֲזַרְיָ֖הוּ וְכָל־אֲשֶׁ֣ר
עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים
לְמַלְכֵ֥י יְהוּדָֽה׃

‎<span id="007">7</span> ‏וַיִּשְׁכַּ֤ב עֲזַרְיָה֙ עִם־אֲבֹתָ֔יו
וַיִּקְבְּר֥וּ אֹת֛וֹ עִם־אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ
יוֹתָ֥ם בְּנ֖וֹ תַּחְתָּֽיו׃ פ

‎<span id="008">8</span> ‏בִּשְׁנַ֨ת שְׁלֹשִׁ֤ים וּשְׁמֹנֶה֙ שָׁנָ֔ה
לַעֲזַרְיָ֖הוּ מֶ֣לֶךְ יְהוּדָ֑ה מָ֠לַךְ זְכַרְיָ֨הוּ בֶן־יָרָבְעָ֧ם
עַל־יִשְׂרָאֵ֛ל בְּשֹׁמְר֖וֹן שִׁשָּׁ֥ה חֳדָשִֽׁים׃

‎<span id="009">9</span> ‏וַיַּ֤עַשׂ הָרַע֙ בְּעֵינֵ֣י יְהוָ֔ה
כַּאֲשֶׁ֥ר עָשׂ֖וּ אֲבֹתָ֑יו לֹ֣א סָ֗ר מֵֽחַטֹּאות֙ יָרָבְעָ֣ם
בֶּן־נְבָ֔ט אֲשֶׁ֥ר הֶחֱטִ֖יא אֶת־יִשְׂרָאֵֽל׃

‎<span id="010">10</span> ‏וַיִּקְשֹׁ֤ר עָלָיו֙ שַׁלֻּ֣ם בֶּן־יָבֵ֔שׁ
וַיַּכֵּ֥הוּ קָֽבָלְ־עָ֖ם וַיְמִיתֵ֑הוּ וַיִּמְלֹ֖ךְ תַּחְתָּֽיו׃

‎<span id="011">11</span> ‏וְיֶ֖תֶר דִּבְרֵ֣י זְכַרְיָ֑ה הִנָּ֣ם
כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃

‎<span id="012">12</span> ‏ה֣וּא דְבַר־יְהוָ֗ה אֲשֶׁ֨ר דִּבֶּ֤ר
אֶל־יֵהוּא֙ לֵאמֹ֔ר בְּנֵ֣י רְבִיעִ֔ים יֵשְׁב֥וּ לְךָ֖ עַל־כִּסֵּ֣א
יִשְׂרָאֵ֑ל וַֽיְהִי־כֵֽן׃ פ

‎<span id="013">13</span> ‏שַׁלּ֤וּם בֶּן־יָבֵישׁ֙ מָלַ֔ךְ בִּשְׁנַ֨ת
שְׁלֹשִׁ֤ים וָתֵ֙שַׁע֙ שָׁנָ֔ה לְעֻזִיָּ֖ה מֶ֣לֶךְ יְהוּדָ֑ה
וַיִּמְלֹ֥ךְ יֶֽרַח־יָמִ֖ים בְּשֹׁמְרֽוֹן׃

‎<span id="014">14</span> ‏וַיַּעַל֩ מְנַחֵ֨ם בֶּן־גָּדִ֜י מִתִּרְצָ֗ה
וַיָּבֹא֙ שֹׁמְר֔וֹן וַיַּ֛ךְ אֶת־שַׁלּ֥וּם בֶּן־יָבֵ֖ישׁ בְּשֹׁמְר֑וֹן
וַיְמִיתֵ֖הוּ וַיִּמְלֹ֥ךְ תַּחְתָּֽיו׃

‎<span id="015">15</span> ‏וְיֶ֙תֶר֙ דִּבְרֵ֣י שַׁלּ֔וּם וְקִשְׁר֖וֹ
אֲשֶׁ֣ר קָשָׁ֑ר הִנָּ֣ם כְּתֻבִ֗ים עַל־סֵ֛פֶר דִּבְרֵ֥י הַיָּמִ֖ים
לְמַלְכֵ֥י יִשְׂרָאֵֽל׃ ס

‎<span id="016">16</span> ‏אָ֣ז יַכֶּֽה־מְ֠נַחֵם אֶת־תִּפְסַ֨ח
וְאֶת־כָּל־אֲשֶׁר־בָּ֤הּ וְאֶת־גְּבוּלֶ֙יהָ֙ מִתִּרְצָ֔ה כִּ֛י לֹ֥א
פָתַ֖ח וַיַּ֑ךְ אֵ֛ת כָּל־הֶהָ֥רוֹתֶ֖יהָ בִּקֵּֽעַ׃ פ

‎<span id="017">17</span> ‏בִּשְׁנַ֨ת שְׁלֹשִׁ֤ים וָתֵ֙שַׁע֙ שָׁנָ֔ה
לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ מְנַחֵ֨ם בֶּן־גָּדִ֧י
עַל־יִשְׂרָאֵ֛ל עֶ֥שֶׂר שָׁנִ֖ים בְּשֹׁמְרֽוֹן׃

‎<span id="018">18</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א
סָ֠ר מֵעַ֨ל חַטֹּ֜אות יָרָבְעָ֧ם בֶּן־נְבָ֛ט אֲשֶׁר־הֶחֱטִ֥יא
אֶת־יִשְׂרָאֵ֖ל כָּל־יָמָֽיו׃

‎<span id="019">19</span> ‏בָּ֣א פ֤וּל מֶֽלֶךְ־אַשּׁוּר֙ עַל־הָאָ֔רֶץ
וַיִּתֵּ֤ן מְנַחֵם֙ לְפ֔וּל אֶ֖לֶף כִּכַּר־כָּ֑סֶף לִהְי֤וֹת יָדָיו֙
אִתּ֔וֹ לְהַחֲזִ֥יק הַמַּמְלָכָ֖ה בְּיָדֽוֹ׃

‎<span id="020">20</span> ‏וַיֹּצֵא֩ מְנַחֵ֨ם אֶת־הַכֶּ֜סֶף
עַל־יִשְׂרָאֵ֗ל עַ֚ל כָּל־גִּבּוֹרֵ֣י הַחַ֔יִל לָתֵת֙ לְמֶ֣לֶךְ
אַשּׁ֔וּר חֲמִשִּׁ֧ים שְׁקָלִ֛ים כֶּ֖סֶף לְאִ֣ישׁ אֶחָ֑ד וַיָּ֙שָׁב֙
מֶ֣לֶךְ אַשּׁ֔וּר וְלֹא־עָ֥מַד שָׁ֖ם בָּאָֽרֶץ׃

‎<span id="021">21</span> ‏וְיֶ֛תֶר דִּבְרֵ֥י מְנַחֵ֖ם וְכָל־אֲשֶׁ֣ר
עָשָׂ֑ה הֲלוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים
לְמַלְכֵ֥י יִשְׂרָאֵֽל׃

‎<span id="022">22</span> ‏וַיִּשְׁכַּ֥ב מְנַחֵ֖ם עִם־אֲבֹתָ֑יו
וַיִּמְלֹ֛ךְ פְּקַחְיָ֥ה בְנ֖וֹ תַּחְתָּֽיו׃ פ

‎<span id="023">23</span> ‏בִּשְׁנַת֙ חֲמִשִּׁ֣ים שָׁנָ֔ה לַעֲזַרְיָ֖ה
מֶ֣לֶךְ יְהוּדָ֑ה מָ֠לַךְ פְּקַֽחְיָ֨ה בֶן־מְנַחֵ֧ם עַל־יִשְׂרָאֵ֛ל
בְּשֹׁמְר֖וֹן שְׁנָתָֽיִם׃

‎<span id="024">24</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א
סָ֗ר מֵֽחַטֹּאות֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא
אֶת־יִשְׂרָאֵֽל׃

‎<span id="025">25</span> ‏וַיִּקְשֹׁ֣ר עָלָיו֩ פֶּ֨קַח
בֶּן־רְמַלְיָ֜הוּ שָׁלִישׁ֗וֹ וַיַּכֵּ֨הוּ בְשֹׁמְר֜וֹן בְּאַרְמ֤וֹן
בֵּית־מלך הַמֶּ֙לֶךְ֙ אֶת־אַרְגֹּ֣ב וְאֶת־הָאַרְיֵ֔ה וְעִמּ֛וֹ
חֲמִשִּׁ֥ים אִ֖ישׁ מִבְּנֵ֣י גִלְעָדִ֑ים וַיְמִיתֵ֖הוּ וַיִּמְלֹ֥ךְ
תַּחְתָּֽיו׃

‎<span id="026">26</span> ‏וְיֶ֛תֶר דִּבְרֵ֥י פְקַחְיָ֖ה וְכָל־אֲשֶׁ֣ר
עָשָׂ֑ה הִנָּ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י
יִשְׂרָאֵֽל׃ פ

‎<span id="027">27</span> ‏בִּשְׁנַ֨ת חֲמִשִּׁ֤ים וּשְׁתַּ֙יִם֙ שָׁנָ֔ה
לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ פֶּ֣קַח בֶּן־רְמַלְיָ֧הוּ
עַל־יִשְׂרָאֵ֛ל בְּשֹׁמְר֖וֹן עֶשְׂרִ֥ים שָׁנָֽה׃

‎<span id="028">28</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א
סָ֗ר מִן־חַטֹּאות֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא
אֶת־יִשְׂרָאֵֽל׃

‎<span id="029">29</span> ‏בִּימֵ֞י פֶּ֣קַח מֶֽלֶךְ־יִשְׂרָאֵ֗ל בָּא֮
תִּגְלַ֣ת פִּלְאֶסֶר֮ מֶ֣לֶךְ אַשּׁוּר֒ וַיִּקַּ֣ח אֶת־עִיּ֡וֹן
וְאֶת־אָבֵ֣ל בֵּֽית־מַעֲכָ֡ה וְאֶת־יָ֠נוֹחַ וְאֶת־קֶ֨דֶשׁ וְאֶת־חָצ֤וֹר
וְאֶת־הַגִּלְעָד֙ וְאֶת־הַגָּלִ֔ילָה כֹּ֖ל אֶ֣רֶץ נַפְתָּלִ֑י
וַיַּגְלֵ֖ם אַשּֽׁוּרָה׃

‎<span id="030">30</span> ‏וַיִּקְשָׁר־קֶ֜שֶׁר הוֹשֵׁ֣עַ בֶּן־אֵלָ֗ה
עַל־פֶּ֙קַח֙ בֶּן־רְמַלְיָ֔הוּ וַיַּכֵּ֙הוּ֙ וַיְמִיתֵ֔הוּ וַיִּמְלֹ֖ךְ
תַּחְתָּ֑יו בִּשְׁנַ֣ת עֶשְׂרִ֔ים לְיוֹתָ֖ם בֶּן־עֻזִיָּֽה׃

‎<span id="031">31</span> ‏וְיֶ֥תֶר דִּבְרֵי־פֶ֖קַח וְכָל־אֲשֶׁ֣ר
עָשָׂ֑ה הִנָּ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י
יִשְׂרָאֵֽל׃ פ

‎<span id="032">32</span> ‏בִּשְׁנַ֣ת שְׁתַּ֔יִם לְפֶ֥קַח
בֶּן־רְמַלְיָ֖הוּ מֶ֣לֶךְ יִשְׂרָאֵ֑ל מָלַ֛ךְ יוֹתָ֥ם בֶּן־עֻזִיָּ֖הוּ
מֶ֥לֶךְ יְהוּדָֽה׃

‎<span id="033">33</span> ‏בֶּן־עֶשְׂרִ֨ים וְחָמֵ֤שׁ שָׁנָה֙ הָיָ֣ה
בְמָלְכ֔וֹ וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם
אִמּ֔וֹ יְרוּשָׁ֖א בַּת־צָדֽוֹק׃

‎<span id="034">34</span> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה
כְּכֹ֧ל אֲשֶׁר־עָשָׂ֛ה עֻזִיָּ֥הוּ אָבִ֖יו עָשָֽׂה׃

‎<span id="035">35</span> ‏רַ֤ק הַבָּמוֹת֙ לֹ֣א סָ֔רוּ ע֗וֹד הָעָ֛ם
מְזַבְּחִ֥ים וּֽמְקַטְּרִ֖ים בַּבָּמ֑וֹת ה֗וּא בָּנָ֛ה אֶת־שַׁ֥עַר
בֵּית־יְהוָ֖ה הָעֶלְיֽוֹן׃

‎<span id="036">36</span> ‏וְיֶ֛תֶר דִּבְרֵ֥י יוֹתָ֖ם אֲשֶׁ֣ר עָשָׂ֑ה
הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י
יְהוּדָֽה׃

‎<span id="037">37</span> ‏בַּיָּמִ֣ים הָהֵ֔ם הֵחֵ֣ל יְהוָ֗ה
לְהַשְׁלִ֙יחַ֙ בִּֽיהוּדָ֔ה רְצִ֖ין מֶ֣לֶךְ אֲרָ֑ם וְאֵ֖ת פֶּ֥קַח
בֶּן־רְמַלְיָֽהוּ׃

‎<span id="038">38</span> ‏וַיִּשְׁכַּ֤ב יוֹתָם֙ עִם־אֲבֹתָ֔יו
וַיִּקָּבֵר֙ עִם־אֲבֹתָ֔יו בְּעִ֖יר דָּוִ֣ד אָבִ֑יו וַיִּמְלֹ֛ךְ אָחָ֥ז
בְּנ֖וֹ תַּחְתָּֽיו׃ פ

1 bišənaṯ ‘eśərîm wāšeḇ<sup>a</sup>‘ šānâ ləyārāḇə‘ām meleḵə yiśərā’ēl
mālaḵə ‘ăzarəyâ ḇen-’ămaṣəyâ meleḵə yəhûḏâ:

2 ben-šēš ‘eśərēh šānâ hāyâ ḇəmāləḵwō w<sup>a</sup>ḥămiššîm ûšətayim
šānâ mālaḵə bîrûšālāim wəšēm ’immwō yəḵāləyâû mîrûšālāim:

3 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ ’ămaṣəyâû
’āḇîw:

4 raq habāmwōṯ lō’-sārû ‘wōḏ hā‘ām məzabəḥîm ûməqaṭṭərîm babāmwōṯ:

5 wayənag<sup>a</sup>‘ yəhwâ ’eṯ-hammeleḵə wayəhî məṣōrā‘ ‘aḏ-ywōm mōṯwō
wayyēšeḇ bəḇêṯ h<sup>a</sup>ḥāfəšîṯ wəywōṯām ben-hammeleḵə ‘al-habayiṯ
šōfēṭ ’eṯ-‘am hā’āreṣ:

6 wəyeṯer diḇərê ‘ăzarəyâû wəḵāl-’ăšer ‘āśâ hălō’-hēm kəṯûḇîm ‘al-sēfer
diḇərê hayyāmîm ləmaləḵê yəhûḏâ:

7 wayyišəkaḇ ‘ăzarəyâ ‘im-’ăḇōṯāyw wayyiqəbərû ’ōṯwō ‘im-’ăḇōṯāyw bə‘îr
dāwiḏ wayyiməlōḵə ywōṯām bənwō t<sup>a</sup>ḥətāyw: f

8 bišənaṯ šəlōšîm ûšəmōneh šānâ l<sup>a</sup>‘ăzarəyâû meleḵə yəhûḏâ
mālaḵə zəḵarəyâû ḇen-yārāḇə‘ām ‘al-yiśərā’ēl bəšōmərwōn šiššâ ḥŏḏāšîm:

9 wayy<sup>a</sup>‘aś hār<sup>a</sup>‘ bə‘ênê yəhwâ ka’ăšer ‘āśû
’ăḇōṯāyw lō’ sār mēḥaṭṭō’wṯ yārāḇə‘ām ben-nəḇāṭ ’ăšer heḥĕṭî’
’eṯ-yiśərā’ēl:

10 wayyiqəšōr ‘ālāyw šallum ben-yāḇēš wayyakēhû qāḇālə-‘ām wayəmîṯēhû
wayyiməlōḵə t<sup>a</sup>ḥətāyw:

11 wəyeṯer diḇərê zəḵarəyâ hinnām kəṯûḇîm ‘al-sēfer diḇərê hayyāmîm
ləmaləḵê yiśərā’ēl:

12 hû’ ḏəḇar-yəhwâ ’ăšer diber ’el-yēhû’ lē’mōr bənê rəḇî‘îm yēšəḇû ləḵā
‘al-kissē’ yiśərā’ēl wayəhî-ḵēn: f

13 šallûm ben-yāḇêš mālaḵə bišənaṯ šəlōšîm wāṯēš<sup>a</sup>‘ šānâ
lə‘uzîyâ meleḵə yəhûḏâ wayyiməlōḵə yer<sup>a</sup>ḥ-yāmîm bəšōmərwōn:

14 wayy<sup>a</sup>‘al mən<sup>a</sup>ḥēm ben-gāḏî mitirəṣâ wayyāḇō’
šōmərwōn wayyaḵə ’eṯ-šallûm ben-yāḇêš bəšōmərwōn wayəmîṯēhû wayyiməlōḵə
t<sup>a</sup>ḥətāyw:

15 wəyeṯer diḇərê šallûm wəqišərwō ’ăšer qāšār hinnām kəṯuḇîm ‘al-sēfer
diḇərê hayyāmîm ləmaləḵê yiśərā’ēl: s

16 ’āz yakeh-mən<sup>a</sup>ḥēm ’eṯ-tifəs<sup>a</sup>ḥ
wə’eṯ-kāl-’ăšer-bāh wə’eṯ-gəḇûleyhā mitirəṣâ kî lō’ fāṯ<sup>a</sup>ḥ
wayyaḵə ’ēṯ kāl-hehārwōṯeyhā biqqē‘a: f

17 bišənaṯ šəlōšîm wāṯēš<sup>a</sup>‘ šānâ l<sup>a</sup>‘ăzarəyâ meleḵə
yəhûḏâ mālaḵə mən<sup>a</sup>ḥēm ben-gāḏî ‘al-yiśərā’ēl ‘eśer šānîm
bəšōmərwōn:

18 wayy<sup>a</sup>‘aś hār<sup>a</sup>‘ bə‘ênê yəhwâ lō’ sār mē‘al
ḥaṭṭō’wṯ yārāḇə‘ām ben-nəḇāṭ ’ăšer-heḥĕṭî’ ’eṯ-yiśərā’ēl kāl-yāmāyw:

19 bā’ fûl meleḵə-’aššûr ‘al-hā’āreṣ wayyitēn mən<sup>a</sup>ḥēm ləfûl
’elef kikar-kāsef lihəywōṯ yāḏāyw ’itwō ləh<sup>a</sup>ḥăzîq hammaməlāḵâ
bəyāḏwō:

20 wayyōṣē’ mən<sup>a</sup>ḥēm ’eṯ-hakesef ‘al-yiśərā’ēl ‘al kāl-gibwōrê
h<sup>a</sup>ḥayil lāṯēṯ ləmeleḵə ’aššûr ḥămiššîm šəqālîm kesef lə’îš
’eḥāḏ wayyāšāḇ meleḵə ’aššûr wəlō’-‘āmaḏ šām bā’āreṣ:

21 wəyeṯer diḇərê mən<sup>a</sup>ḥēm wəḵāl-’ăšer ‘āśâ hălwō’-hēm kəṯûḇîm
‘al-sēfer diḇərê hayyāmîm ləmaləḵê yiśərā’ēl:

22 wayyišəkaḇ mən<sup>a</sup>ḥēm ‘im-’ăḇōṯāyw wayyiməlōḵə
pəq<sup>a</sup>ḥəyâ ḇənwō t<sup>a</sup>ḥətāyw: f

23 bišənaṯ ḥămiššîm šānâ l<sup>a</sup>‘ăzarəyâ meleḵə yəhûḏâ mālaḵə
pəq<sup>a</sup>ḥəyâ ḇen-mən<sup>a</sup>ḥēm ‘al-yiśərā’ēl bəšōmərwōn
šənāṯāyim:

24 wayy<sup>a</sup>‘aś hār<sup>a</sup>‘ bə‘ênê yəhwâ lō’ sār mēḥaṭṭō’wṯ
yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl:

25 wayyiqəšōr ‘ālāyw peq<sup>a</sup>ḥ ben-rəmaləyâû šālîšwō wayyakēhû
ḇəšōmərwōn bə’arəmwōn bêṯ-meleḵə hammeleḵə ’eṯ-’arəgōḇ wə’eṯ-hā’arəyēh
wə‘immwō ḥămiššîm ’îš mibənê ḡilə‘āḏîm wayəmîṯēhû wayyiməlōḵə
t<sup>a</sup>ḥətāyw:

26 wəyeṯer diḇərê fəq<sup>a</sup>ḥəyâ wəḵāl-’ăšer ‘āśâ hinnām kəṯûḇîm
‘al-sēfer diḇərê hayyāmîm ləmaləḵê yiśərā’ēl: f

27 bišənaṯ ḥămiššîm ûšətayim šānâ l<sup>a</sup>‘ăzarəyâ meleḵə yəhûḏâ
mālaḵə peq<sup>a</sup>ḥ ben-rəmaləyâû ‘al-yiśərā’ēl bəšōmərwōn ‘eśərîm
šānâ:

28 wayy<sup>a</sup>‘aś hār<sup>a</sup>‘ bə‘ênê yəhwâ lō’ sār
min-ḥaṭṭō’wṯ yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl:

29 bîmê peq<sup>a</sup>ḥ meleḵə-yiśərā’ēl bā’ tiḡəlaṯ pilə’eser meleḵə
’aššûr wayyiqq<sup>a</sup>ḥ ’eṯ-‘îywōn wə’eṯ-’āḇēl bêṯ-m<sup>a</sup>‘ăḵâ
wə’eṯ-yānwōḥa wə’eṯ-qeḏeš wə’eṯ-ḥāṣwōr wə’eṯ-hagilə‘āḏ wə’eṯ-hagālîlâ
kōl ’ereṣ nafətālî wayyaḡəlēm ’aššûrâ:

30 wayyiqəšār-qešer hwōšē‘a ben-’ēlâ ‘al-peq<sup>a</sup>ḥ ben-rəmaləyâû
wayyakēhû wayəmîṯēhû wayyiməlōḵə t<sup>a</sup>ḥətāyw bišənaṯ ‘eśərîm
ləywōṯām ben-‘uzîyâ:

31 wəyeṯer diḇərê-feq<sup>a</sup>ḥ wəḵāl-’ăšer ‘āśâ hinnām kəṯûḇîm
‘al-sēfer diḇərê hayyāmîm ləmaləḵê yiśərā’ēl: f

32 bišənaṯ šətayim ləfeq<sup>a</sup>ḥ ben-rəmaləyâû meleḵə yiśərā’ēl
mālaḵə ywōṯām ben-‘uzîyâû meleḵə yəhûḏâ:

33 ben-‘eśərîm wəḥāmēš šānâ hāyâ ḇəmāləḵwō wəšēš-‘eśərēh šānâ mālaḵə
bîrûšālāim wəšēm ’immwō yərûšā’ baṯ-ṣāḏwōq:

34 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ ‘uzîyâû
’āḇîw ‘āśâ:

35 raq habāmwōṯ lō’ sārû ‘wōḏ hā‘ām məzabəḥîm ûməqaṭṭərîm babāmwōṯ hû’
bānâ ’eṯ-š<sup>a</sup>‘ar bêṯ-yəhwâ hā‘eləywōn:

36 wəyeṯer diḇərê ywōṯām ’ăšer ‘āśâ hălō’-hēm kəṯûḇîm ‘al-sēfer diḇərê
hayyāmîm ləmaləḵê yəhûḏâ:

37 bayyāmîm hâēm hēḥēl yəhwâ ləhašəlîḥa bîhûḏâ rəṣîn meleḵə ’ărām wə’ēṯ
peq<sup>a</sup>ḥ ben-rəmaləyâû:

38 wayyišəkaḇ ywōṯām ‘im-’ăḇōṯāyw wayyiqqāḇēr ‘im-’ăḇōṯāyw bə‘îr dāwiḏ
’āḇîw wayyiməlōḵə ’āḥāz bənwō t<sup>a</sup>ḥətāyw: f

------------------------------------------------------------------------

[Next: 2 Kings (2 Melakhim) Chapter 16](kg2016)
