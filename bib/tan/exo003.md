[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo003)  [KJV](../kjv/exo003)  [Sep](../sep/exo003) 
[Vul](../vul/exo003)   
  
[Exodus (Shemot) Index](exo)  
  [Previous](exo002)  [Next](exo004) 

------------------------------------------------------------------------

### Tanach (Hebrew): Exodus (Shemot) Chapter 3

‎<span id="001">1</span> ‏וּמֹשֶׁ֗ה הָיָ֥ה רֹעֶ֛ה אֶת־צֹ֛אן יִתְר֥וֹ
חֹתְנ֖וֹ כֹּהֵ֣ן מִדְיָ֑ן וַיִּנְהַ֤ג אֶת־הַצֹּאן֙ אַחַ֣ר הַמִּדְבָּ֔ר
וַיָּבֹ֛א אֶל־הַ֥ר הָאֱלֹהִ֖ים חֹרֵֽבָה׃

‎<span id="002">2</span> ‏וַ֠יֵּרָא מַלְאַ֨ךְ יְהוָֹ֥ה אֵלָ֛יו
בְּלַבַּת־אֵ֖שׁ מִתּ֣וֹךְ הַסְּנֶ֑ה וַיַּ֗רְא וְהִנֵּ֤ה הַסְּנֶה֙
בֹּעֵ֣ר בָּאֵ֔שׁ וְהַסְּנֶ֖ה אֵינֶ֥נּוּ אֻכָּֽל׃

‎<span id="003">3</span> ‏וַיֹּ֣אמֶר מֹשֶׁ֔ה אָסֻֽרָה־נָּ֣א וְאֶרְאֶ֔ה
אֶת־הַמַּרְאֶ֥ה הַגָּדֹ֖ל הַזֶּ֑ה מַדּ֖וּעַ לֹא־יִבְעַ֥ר הַסְּנֶֽה׃

‎<span id="004">4</span> ‏וַיַּ֥רְא יְהוָ֖ה כִּ֣י סָ֣ר לִרְא֑וֹת
וַיִּקְרָא֩ אֵלָ֨יו אֱלֹהִ֜ים מִתּ֣וֹךְ הַסְּנֶ֗ה וַיֹּ֛אמֶר מֹשֶׁ֥ה
מֹשֶׁ֖ה וַיֹּ֥אמֶר הִנֵּֽנִי׃

‎<span id="005">5</span> ‏וַיֹּ֖אמֶר אַל־תִּקְרַ֣ב הֲלֹ֑ם
שַׁל־נְעָלֶ֙יךָ֙ מֵעַ֣ל רַגְלֶ֔יךָ כִּ֣י הַמָּק֗וֹם אֲשֶׁ֤ר אַתָּה֙
עוֹמֵ֣ד עָלָ֔יו אַדְמַת־קֹ֖דֶשׁ הֽוּא׃

‎<span id="006">6</span> ‏וַיֹּ֗אמֶר אָנֹכִי֙ אֱלֹהֵ֣י אָבִ֔יךָ אֱלֹהֵ֧י
אַבְרָהָ֛ם אֱלֹהֵ֥י יִצְחָ֖ק וֵאלֹהֵ֣י יַעֲקֹ֑ב וַיַּסְתֵּ֤ר מֹשֶׁה֙
פָּנָ֔יו כִּ֣י יָרֵ֔א מֵהַבִּ֖יט אֶל־הָאֱלֹהִֽים׃

‎<span id="007">7</span> ‏וַיֹּ֣אמֶר יְהוָ֔ה רָאֹ֥ה רָאִ֛יתִי אֶת־עֳנִ֥י
עַמִּ֖י אֲשֶׁ֣ר בְּמִצְרָ֑יִם וְאֶת־צַעֲקָתָ֤ם שָׁמַ֙עְתִּי֙ מִפְּנֵ֣י
נֹֽגְשָׂ֔יו כִּ֥י יָדַ֖עְתִּי אֶת־מַכְאֹבָֽיו׃

‎<span id="008">8</span> ‏וָאֵרֵ֞ד לְהַצִּיל֣וֹ׀ מִיַּ֣ד מִצְרַ֗יִם
וּֽלְהַעֲלֹתוֹ֮ מִן־הָאָ֣רֶץ הַהִוא֒ אֶל־אֶ֤רֶץ טוֹבָה֙ וּרְחָבָ֔ה
אֶל־אֶ֛רֶץ זָבַ֥ת חָלָ֖ב וּדְבָ֑שׁ אֶל־מְק֤וֹם הַֽכְּנַעֲנִי֙
וְהַ֣חִתִּ֔י וְהָֽאֱמֹרִי֙ וְהַפְּרִזִּ֔י וְהַחִוִּ֖י וְהַיְבוּסִֽי׃

‎<span id="009">9</span> ‏וְעַתָּ֕ה הִנֵּ֛ה צַעֲקַ֥ת בְּנֵי־יִשְׂרָאֵ֖ל
בָּ֣אָה אֵלָ֑י וְגַם־רָאִ֙יתִי֙ אֶת־הַלַּ֔חַץ אֲשֶׁ֥ר מִצְרַ֖יִם
לֹחֲצִ֥ים אֹתָֽם׃

‎<span id="010">10</span> ‏וְעַתָּ֣ה לְכָ֔ה וְאֶֽשְׁלָחֲךָ֖
אֶל־פַּרְעֹ֑ה וְהוֹצֵ֛א אֶת־עַמִּ֥י בְנֵֽי־יִשְׂרָאֵ֖ל מִמִּצְרָֽיִם׃

‎<span id="011">11</span> ‏וַיֹּ֤אמֶר מֹשֶׁה֙ אֶל־הָ֣אֱלֹהִ֔ים מִ֣י
אָנֹ֔כִי כִּ֥י אֵלֵ֖ךְ אֶל־פַּרְעֹ֑ה וְכִ֥י אוֹצִ֛יא אֶת־בְּנֵ֥י
יִשְׂרָאֵ֖ל מִמִּצְרָֽיִם׃

‎<span id="012">12</span> ‏וַיֹּ֙אמֶר֙ כִּֽי־אֶֽהְיֶ֣ה עִמָּ֔ךְ
וְזֶה־לְּךָ֣ הָא֔וֹת כִּ֥י אָנֹכִ֖י שְׁלַחְתִּ֑יךָ בְּהוֹצִֽיאֲךָ֤
אֶת־הָעָם֙ מִמִּצְרַ֔יִם תַּֽעַבְדוּן֙ אֶת־הָ֣אֱלֹהִ֔ים עַ֖ל הָהָ֥ר
הַזֶּֽה׃

‎<span id="013">13</span> ‏וַיֹּ֨אמֶר מֹשֶׁ֜ה אֶל־הָֽאֱלֹהִ֗ים הִנֵּ֨ה
אָנֹכִ֣י בָא֮ אֶל־בְּנֵ֣י יִשְׂרָאֵל֒ וְאָמַרְתִּ֣י לָהֶ֔ם אֱלֹהֵ֥י
אֲבוֹתֵיכֶ֖ם שְׁלָחַ֣נִי אֲלֵיכֶ֑ם וְאָֽמְרוּ־לִ֣י מַה־שְּׁמ֔וֹ מָ֥ה
אֹמַ֖ר אֲלֵהֶֽם׃

‎<span id="014">14</span> ‏וַיֹּ֤אמֶר אֱלֹהִים֙ אֶל־מֹשֶׁ֔ה אֶֽהְיֶ֖ה
אֲשֶׁ֣ר אֶֽהְיֶ֑ה וַיֹּ֗אמֶר כֹּ֤ה תֹאמַר֙ לִבְנֵ֣י יִשְׂרָאֵ֔ל
אֶֽהְיֶ֖ה שְׁלָחַ֥נִי אֲלֵיכֶֽם׃

‎<span id="015">15</span> ‏וַיֹּאמֶר֩ ע֨וֹד אֱלֹהִ֜ים אֶל־מֹשֶׁ֗ה
כֹּֽה־תֹאמַר֮ אֶל־בְּנֵ֣י יִשְׂרָאֵל֒ יְהוָ֞ה אֱלֹהֵ֣י אֲבֹתֵיכֶ֗ם
אֱלֹהֵ֨י אַבְרָהָ֜ם אֱלֹהֵ֥י יִצְחָ֛ק וֵאלֹהֵ֥י יַעֲקֹ֖ב שְׁלָחַ֣נִי
אֲלֵיכֶ֑ם זֶה־שְּׁמִ֣י לְעֹלָ֔ם וְזֶ֥ה זִכְרִ֖י לְדֹ֥ר דֹּֽר׃

‎<span id="016">16</span> ‏לֵ֣ךְ וְאָֽסַפְתָּ֞ אֶת־זִקְנֵ֣י יִשְׂרָאֵ֗ל
וְאָמַרְתָּ֤ אֲלֵהֶם֙ יְהוָ֞ה אֱלֹהֵ֤י אֲבֹֽתֵיכֶם֙ נִרְאָ֣ה אֵלַ֔י
אֱלֹהֵ֧י אַבְרָהָ֛ם יִצְחָ֥ק וְיַעֲקֹ֖ב לֵאמֹ֑ר פָּקֹ֤ד פָּקַ֙דְתִּי֙
אֶתְכֶ֔ם וְאֶת־הֶעָשׂ֥וּי לָכֶ֖ם בְּמִצְרָֽיִם׃

‎<span id="017">17</span> ‏וָאֹמַ֗ר אַעֲלֶ֣ה אֶתְכֶם֮ מֵעֳנִ֣י
מִצְרַיִם֒ אֶל־אֶ֤רֶץ הַֽכְּנַעֲנִי֙ וְהַ֣חִתִּ֔י וְהָֽאֱמֹרִי֙
וְהַפְּרִזִּ֔י וְהַחִוִּ֖י וְהַיְבוּסִ֑י אֶל־אֶ֛רֶץ זָבַ֥ת חָלָ֖ב
וּדְבָֽשׁ׃

‎<span id="018">18</span> ‏וְשָׁמְע֖וּ לְקֹלֶ֑ךָ וּבָאתָ֡ אַתָּה֩
וְזִקְנֵ֨י יִשְׂרָאֵ֜ל אֶל־מֶ֣לֶךְ מִצְרַ֗יִם וַאֲמַרְתֶּ֤ם אֵלָיו֙
יְהוָ֞ה אֱלֹהֵ֤י הָֽעִבְרִיִּים֙ נִקְרָ֣ה עָלֵ֔ינוּ וְעַתָּ֗ה
נֵֽלֲכָה־נָּ֞א דֶּ֣רֶךְ שְׁלֹ֤שֶׁת יָמִים֙ בַּמִּדְבָּ֔ר וְנִזְבְּחָ֖ה
לַֽיהוָ֥ה אֱלֹהֵֽינוּ׃

‎<span id="019">19</span> ‏וַאֲנִ֣י יָדַ֔עְתִּי כִּ֠י לֹֽא־יִתֵּ֥ן
אֶתְכֶ֛ם מֶ֥לֶךְ מִצְרַ֖יִם לַהֲלֹ֑ךְ וְלֹ֖א בְּיָ֥ד חֲזָקָֽה׃

‎<span id="020">20</span> ‏וְשָׁלַחְתִּ֤י אֶת־יָדִי֙ וְהִכֵּיתִ֣י
אֶת־מִצְרַ֔יִם בְּכֹל֙ נִפְלְאֹתַ֔י אֲשֶׁ֥ר אֶֽעֱשֶׂ֖ה בְּקִרְבּ֑וֹ
וְאַחֲרֵי־כֵ֖ן יְשַׁלַּ֥ח אֶתְכֶֽם׃

‎<span id="021">21</span> ‏וְנָתַתִּ֛י אֶת־חֵ֥ן הָֽעָם־הַזֶּ֖ה
בְּעֵינֵ֣י מִצְרָ֑יִם וְהָיָה֙ כִּ֣י תֵֽלֵכ֔וּן לֹ֥א תֵלְכ֖וּ רֵיקָֽם׃

‎<span id="022">22</span> ‏וְשָׁאֲלָ֨ה אִשָּׁ֤ה מִשְּׁכֶנְתָּהּ֙
וּמִגָּרַ֣ת בֵּיתָ֔הּ כְּלֵי־כֶ֛סֶף וּכְלֵ֥י זָהָ֖ב וּשְׂמָלֹ֑ת
וְשַׂמְתֶּ֗ם עַל־בְּנֵיכֶם֙ וְעַל־בְּנֹ֣תֵיכֶ֔ם וְנִצַּלְתֶּ֖ם
אֶת־מִצְרָֽיִם׃

1 ûmōšeh hāyâ rō‘eh ’eṯ-ṣō’n yiṯərwō ḥōṯənwō kōhēn miḏəyān wayyinəhaḡ
’eṯ-haṣṣō’n ’<sup>a</sup>ḥar hammiḏəbār wayyāḇō’ ’el-har hā’ĕlōhîm
ḥōrēḇâ:

2 wayyērā’ malə’aḵə yəhwōâ ’ēlāyw bəlabaṯ-’ēš mitwōḵə hassəneh wayyarə’
wəhinnēh hassəneh bō‘ēr bā’ēš wəhassəneh ’ênennû ’ukāl:

3 wayyō’mer mōšeh ’āsurâ-nnā’ wə’erə’eh ’eṯ-hammarə’eh hagāḏōl hazzeh
madû‘a lō’-yiḇə‘ar hassəneh:

4 wayyarə’ yəhwâ kî sār lirə’wōṯ wayyiqərā’ ’ēlāyw ’ĕlōhîm mitwōḵə
hassəneh wayyō’mer mōšeh mōšeh wayyō’mer hinnēnî:

5 wayyō’mer ’al-tiqəraḇ hălōm šal-nə‘āleyḵā mē‘al raḡəleyḵā kî hammāqwōm
’ăšer ’atâ ‘wōmēḏ ‘ālāyw ’aḏəmaṯ-qōḏeš hû’:

6 wayyō’mer ’ānōḵî ’ĕlōhê ’āḇîḵā ’ĕlōhê ’aḇərâām ’ĕlōhê yiṣəḥāq wē’lōhê
y<sup>a</sup>‘ăqōḇ wayyasətēr mōšeh pānāyw kî yārē’ mēhabîṭ
’el-hā’ĕlōhîm:

7 wayyō’mer yəhwâ rā’ōh rā’îṯî ’eṯ-‘ŏnî ‘ammî ’ăšer bəmiṣərāyim
wə’eṯ-ṣ<sup>a</sup>‘ăqāṯām šām<sup>a</sup>‘ətî mipənê nōḡəśāyw kî
yāḏ<sup>a</sup>‘ətî ’eṯ-maḵə’ōḇāyw:

8 wā’ērēḏ ləhaṣṣîlwō\| mîyaḏ miṣərayim ûləh<sup>a</sup>‘ălōṯwō
min-hā’āreṣ hahiw’ ’el-’ereṣ ṭwōḇâ ûrəḥāḇâ ’el-’ereṣ zāḇaṯ ḥālāḇ ûḏəḇāš
’el-məqwōm hakən<sup>a</sup>‘ănî wəh<sup>a</sup>ḥitî wəhā’ĕmōrî
wəhapərizzî wəh<sup>a</sup>ḥiûî wəhayəḇûsî:

9 wə‘atâ hinnēh ṣ<sup>a</sup>‘ăqaṯ bənê-yiśərā’ēl bā’â ’ēlāy
wəḡam-rā’îṯî ’eṯ-hall<sup>a</sup>ḥaṣ ’ăšer miṣərayim lōḥăṣîm ’ōṯām:

10 wə‘atâ ləḵâ wə’ešəlāḥăḵā ’el-parə‘ōh wəhwōṣē’ ’eṯ-‘ammî
ḇənê-yiśərā’ēl mimmiṣərāyim:

11 wayyō’mer mōšeh ’el-hā’ĕlōhîm mî ’ānōḵî kî ’ēlēḵə ’el-parə‘ōh wəḵî
’wōṣî’ ’eṯ-bənê yiśərā’ēl mimmiṣərāyim:

12 wayyō’mer kî-’ehəyeh ‘immāḵə wəzeh-lləḵā hā’wōṯ kî ’ānōḵî
šəl<sup>a</sup>ḥətîḵā bəhwōṣî’ăḵā ’eṯ-hā‘ām mimmiṣərayim
t<sup>a</sup>‘aḇəḏûn ’eṯ-hā’ĕlōhîm ‘al hâār hazzeh:

13 wayyō’mer mōšeh ’el-hā’ĕlōhîm hinnēh ’ānōḵî ḇā’ ’el-bənê yiśərā’ēl
wə’āmarətî lâem ’ĕlōhê ’ăḇwōṯêḵem šəlāḥanî ’ălêḵem wə’āmərû-lî
mah-ššəmwō mâ ’ōmar ’ălēhem:

14 wayyō’mer ’ĕlōhîm ’el-mōšeh ’ehəyeh ’ăšer ’ehəyeh wayyō’mer kōh
ṯō’mar liḇənê yiśərā’ēl ’ehəyeh šəlāḥanî ’ălêḵem:

15 wayyō’mer ‘wōḏ ’ĕlōhîm ’el-mōšeh kōh-ṯō’mar ’el-bənê yiśərā’ēl yəhwâ
’ĕlōhê ’ăḇōṯêḵem ’ĕlōhê ’aḇərâām ’ĕlōhê yiṣəḥāq wē’lōhê
y<sup>a</sup>‘ăqōḇ šəlāḥanî ’ălêḵem zeh-ššəmî lə‘ōlām wəzeh ziḵərî ləḏōr
dōr:

16 lēḵə wə’āsafətā ’eṯ-ziqənê yiśərā’ēl wə’āmarətā ’ălēhem yəhwâ ’ĕlōhê
’ăḇōṯêḵem nirə’â ’ēlay ’ĕlōhê ’aḇərâām yiṣəḥāq wəy<sup>a</sup>‘ăqōḇ
lē’mōr pāqōḏ pāqaḏətî ’eṯəḵem wə’eṯ-he‘āśûy lāḵem bəmiṣərāyim:

17 wā’ōmar ’<sup>a</sup>‘ăleh ’eṯəḵem mē‘ŏnî miṣərayim ’el-’ereṣ
hakən<sup>a</sup>‘ănî wəh<sup>a</sup>ḥitî wəhā’ĕmōrî wəhapərizzî
wəh<sup>a</sup>ḥiûî wəhayəḇûsî ’el-’ereṣ zāḇaṯ ḥālāḇ ûḏəḇāš:

18 wəšāmə‘û ləqōleḵā ûḇā’ṯā ’atâ wəziqənê yiśərā’ēl ’el-meleḵə miṣərayim
wa’ămarətem ’ēlāyw yəhwâ ’ĕlōhê hā‘iḇərîyîm niqərâ ‘ālênû wə‘atâ
nēlăḵâ-nnā’ dereḵə šəlōšeṯ yāmîm bammiḏəbār wənizəbəḥâ layhwâ ’ĕlōhênû:

19 wa’ănî yāḏ<sup>a</sup>‘ətî kî lō’-yitēn ’eṯəḵem meleḵə miṣərayim
lahălōḵə wəlō’ bəyāḏ ḥăzāqâ:

20 wəšāl<sup>a</sup>ḥətî ’eṯ-yāḏî wəhikêṯî ’eṯ-miṣərayim bəḵōl
nifələ’ōṯay ’ăšer ’e‘ĕśeh bəqirəbwō wə’<sup>a</sup>ḥărê-ḵēn
yəšall<sup>a</sup>ḥ ’eṯəḵem:

21 wənāṯatî ’eṯ-ḥēn hā‘ām-hazzeh bə‘ênê miṣərāyim wəhāyâ kî ṯēlēḵûn lō’
ṯēləḵû rêqām:

22 wəšā’ălâ ’iššâ miššəḵenətāh ûmigāraṯ bêṯāh kəlê-ḵesef ûḵəlê zâāḇ
ûśəmālōṯ wəśamətem ‘al-bənêḵem wə‘al-bənōṯêḵem wəniṣṣalətem
’eṯ-miṣərāyim:

------------------------------------------------------------------------

[Next: Exodus (Shemot) Chapter 4](exo004)
