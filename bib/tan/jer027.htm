<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 27</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer027.htm">Polyglot</A>&nbsp;
<A HREF="../kjv/jer027.htm">KJV</A>&nbsp;
<A HREF="../sep/jer027.htm">Sep</A>&nbsp;
<A HREF="../vul/jer027.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer026.htm">Previous</A>&nbsp;
<A HREF="jer028.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 27</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בְּרֵאשִׁ֗ית מַמְלֶ֛כֶת יְהוֹיָקִ֥ם בֶּן־יֹאושִׁיָּ֖הוּ מֶ֣לֶךְ יְהוּדָ֑ה הָיָ֞ה הַדָּבָ֤ר הַזֶּה֙ אֶֽל־יִרְמְיָ֔ה מֵאֵ֥ת יְהוָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּֽה־אָמַ֤ר יְהוָה֙ אֵלַ֔י עֲשֵׂ֣ה לְךָ֔ מוֹסֵר֖וֹת וּמֹט֑וֹת וּנְתַתָּ֖ם עַל־צַוָּארֶֽךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְשִׁלַּחְתָּם֩ אֶל־מֶ֨לֶךְ אֱד֜וֹם וְאֶל־מֶ֣לֶךְ מוֹאָ֗ב וְאֶל־מֶ֙לֶךְ֙ בְּנֵ֣י עַמּ֔וֹן וְאֶל־מֶ֥לֶךְ צֹ֖ר וְאֶל־מֶ֣לֶךְ צִיד֑וֹן בְּיַ֤ד מַלְאָכִים֙ הַבָּאִ֣ים יְרוּשָׁלִַ֔ם אֶל־צִדְקִיָּ֖הוּ מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְצִוִּיתָ֣ אֹתָ֔ם אֶל־אֲדֹֽנֵיהֶ֖ם לֵאמֹ֑ר כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל כֹּ֥ה תֹֽאמְר֖וּ אֶל־אֲדֹֽנֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָנֹכִ֞י עָשִׂ֣יתִי אֶת־הָאָ֗רֶץ אֶת־הָאָדָ֤ם וְאֶת־הַבְּהֵמָה֙ אֲשֶׁר֙ עַל־פְּנֵ֣י הָאָ֔רֶץ בְּכֹחִי֙ הַגָּד֔וֹל וּבִזְרוֹעִ֖י הַנְּטוּיָ֑ה וּנְתַתִּ֕יהָ לַאֲשֶׁ֖ר יָשַׁ֥ר בְּעֵינָֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְעַתָּ֗ה אָֽנֹכִי֙ נָתַ֙תִּי֙ אֶת־כָּל־הָאֲרָצ֣וֹת הָאֵ֔לֶּה בְּיַ֛ד נְבוּכַדְנֶאצַּ֥ר מֶֽלֶךְ־בָּבֶ֖ל עַבְדִּ֑י וְגַם֙ אֶת־חַיַּ֣ת הַשָּׂדֶ֔ה נָתַ֥תִּי ל֖וֹ לְעָבְדֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְעָבְד֤וּ אֹתוֹ֙ כָּל־הַגּוֹיִ֔ם וְאֶת־בְּנ֖וֹ וְאֶֽת־בֶּן־בְּנ֑וֹ עַ֣ד בֹּא־עֵ֤ת אַרְצוֹ֙ גַּם־ה֔וּא וְעָ֤בְדוּ בוֹ֙ גּוֹיִ֣ם רַבִּ֔ים וּמְלָכִ֖ים גְּדֹלִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֨ה הַגּ֜וֹי וְהַמַּמְלָכָ֗ה אֲשֶׁ֨ר לֹֽא־יַעַבְד֤וּ אֹתוֹ֙ אֶת־נְבוּכַדְנֶאצַּ֣ר מֶֽלֶךְ־בָּבֶ֔ל וְאֵ֨ת אֲשֶׁ֤ר לֹֽא־יִתֵּן֙ אֶת־צַוָּאר֔וֹ בְּעֹ֖ל מֶ֣לֶךְ בָּבֶ֑ל בַּחֶרֶב֩ וּבָרָעָ֨ב וּבַדֶּ֜בֶר אֶפְקֹ֨ד עַל־הַגּ֤וֹי הַהוּא֙ נְאֻם־יְהוָ֔ה עַד־תֻּמִּ֥י אֹתָ֖ם בְּיָדֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְ֠אַתֶּם אַל־תִּשְׁמְע֨וּ אֶל־נְבִיאֵיכֶ֜ם וְאֶל־קֹֽסְמֵיכֶ֗ם וְאֶל֙ חֲלֹמֹ֣תֵיכֶ֔ם וְאֶל־עֹֽנְנֵיכֶ֖ם וְאֶל־כַּשָּׁפֵיכֶ֑ם אֲשֶׁר־הֵ֞ם אֹמְרִ֤ים אֲלֵיכֶם֙ לֵאמֹ֔ר לֹ֥א תַעַבְד֖וּ אֶת־מֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י שֶׁ֔קֶר הֵ֖ם נִבְּאִ֣ים לָכֶ֑ם לְמַ֨עַן הַרְחִ֤יק אֶתְכֶם֙ מֵעַ֣ל אַדְמַתְכֶ֔ם וְהִדַּחְתִּ֥י אֶתְכֶ֖ם וַאֲבַדְתֶּֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהַגּ֗וֹי אֲשֶׁ֨ר יָבִ֧יא אֶת־צַוָּאר֛וֹ בְּעֹ֥ל מֶֽלֶךְ־בָּבֶ֖ל וַֽעֲבָד֑וֹ וְהִנַּחְתִּ֤יו עַל־אַדְמָתוֹ֙ נְאֻם־יְהוָ֔ה וַֽעֲבָדָ֖הּ וְיָ֥שַׁב בָּֽהּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאֶל־צִדְקִיָּ֤ה מֶֽלֶךְ־יְהוּדָה֙ דִּבַּ֔רְתִּי כְּכָל־הַדְּבָרִ֥ים הָאֵ֖לֶּה לֵאמֹ֑ר הָבִ֨יאוּ אֶת־צַוְּארֵיכֶ֜ם בְּעֹ֣ל מֶֽלֶךְ־בָּבֶ֗ל וְעִבְד֥וּ אֹת֛וֹ וְעַמּ֖וֹ וִֽחְיֽוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לָ֤מָּה תָמ֙וּתוּ֙ אַתָּ֣ה וְעַמֶּ֔ךָ בַּחֶ֖רֶב בָּרָעָ֣ב וּבַדָּ֑בֶר֙ כַּֽאֲשֶׁר֙ דִּבֶּ֣ר יְהוָ֔ה אֶל־הַגּ֕וֹי אֲשֶׁ֥ר לֹֽא־יַעֲבֹ֖ד אֶת־מֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאַֽל־תִּשְׁמְע֞וּ אֶל־דִּבְרֵ֣י הַנְּבִאִ֗ים הָאֹמְרִ֤ים אֲלֵיכֶם֙ לֵאמֹ֔ר לֹ֥א תַעַבְד֖וּ אֶת־מֶ֣לֶךְ בָּבֶ֑ל כִּ֣י שֶׁ֔קֶר הֵ֖ם נִבְּאִ֥ים לָכֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֣י לֹ֤א שְׁלַחְתִּים֙ נְאֻם־יְהוָ֔ה וְהֵ֛ם נִבְּאִ֥ים בִּשְׁמִ֖י לַשָּׁ֑קֶר לְמַ֨עַן הַדִּיחִ֤י אֶתְכֶם֙ וַאֲבַדְתֶּ֔ם אַתֶּ֕ם וְהַנְּבִאִ֖ים הַֽנִּבְּאִ֥ים לָכֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֶל־הַכֹּהֲנִים֩ וְאֶל־כָּל־הָעָ֨ם הַזֶּ֜ה דִּבַּ֣רְתִּי לֵאמֹ֗ר כֹּה֮ אָמַ֣ר יְהוָה֒ אַֽל־תִּשְׁמְע֞וּ אֶל־דִּבְרֵ֣י נְבִֽיאֵיכֶ֗ם הַֽנִּבְּאִ֤ים לָכֶם֙ לֵאמֹ֔ר הִנֵּ֨ה כְלֵ֧י בֵית־יְהוָ֛ה מוּשָׁבִ֥ים מִבָּבֶ֖לָה עַתָּ֣ה מְהֵרָ֑ה כִּ֣י שֶׁ֔קֶר הֵ֖מָּה נִבְּאִ֥ים לָכֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַל־תִּשְׁמְע֣וּ אֲלֵיהֶ֔ם עִבְד֥וּ אֶת־מֶֽלֶךְ־בָּבֶ֖ל וִֽחְי֑וּ לָ֧מָּה תִֽהְיֶ֛ה הָעִ֥יר הַזֹּ֖את חָרְבָּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאִם־נְבִאִ֣ים הֵ֔ם וְאִם־יֵ֥שׁ דְּבַר־יְהוָ֖ה אִתָּ֑ם יִפְגְּעוּ־נָא֙ בַּֽיהוָ֣ה צְבָא֔וֹת לְבִלְתִּי־בֹ֜אוּ הַכֵּלִ֣ים׀ הַנּוֹתָרִ֣ים בְּבֵית־יְהוָ֗ה וּבֵ֨ית מֶ֧לֶךְ יְהוּדָ֛ה וּבִירוּשָׁלִַ֖ם בָּבֶֽלָה׃ פ</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֣י כֹ֤ה אָמַר֙ יְהוָ֣ה צְבָא֔וֹת אֶל־הָֽעַמֻּדִ֔ים וְעַל־הַיָּ֖ם וְעַל־הַמְּכֹנ֑וֹת וְעַל֙ יֶ֣תֶר הַכֵּלִ֔ים הַנּוֹתָרִ֖ים בָּעִ֥יר הַזֹּֽאת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אֲשֶׁ֣ר לֹֽא־לְקָחָ֗ם נְבֽוּכַדְנֶאצַּר֙ מֶ֣לֶךְ בָּבֶ֔ל בַּ֠גְלוֹתוֹ אֶת־<font color="brown">יכוניה</font> <font color="blue">יְכָנְיָ֨ה<font color="red"><sup>m</font></sup></font> בֶן־יְהוֹיָקִ֧ים מֶֽלֶךְ־יְהוּדָ֛ה מִירֽוּשָׁלִַ֖ם בָּבֶ֑לָה וְאֵ֛ת כָּל־חֹרֵ֥י יְהוּדָ֖ה וִירוּשָׁלִָֽם׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּ֣י כֹ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל עַל־הַכֵּלִ֗ים הַנּֽוֹתָרִים֙ בֵּ֣ית יְהוָ֔ה וּבֵ֥ית מֶֽלֶךְ־יְהוּדָ֖ה וִירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;בָּבֶ֥לָה יוּבָ֖אוּ וְשָׁ֣מָּה יִֽהְי֑וּ עַ֠ד י֣וֹם פָּקְדִ֤י אֹתָם֙ נְאֻם־יְהוָ֔ה וְהַֽעֲלִיתִים֙ וַהֲשִׁ֣יבֹתִ֔ים אֶל־הַמָּק֖וֹם הַזֶּֽה׃ פ</P>
</TD>
<TD WIDTH="50%">
<P>1&nbsp;b&#601;r&#275;&#8217;&#353;&icirc;&#x1E6F; mam&#601;le&#x1E35;e&#x1E6F; y&#601;hw&#333;y&#257;qim ben-y&#333;&#8217;w&#353;&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; h&#257;y&acirc; had&#257;&#x1E07;&#257;r hazzeh &#8217;el-yir&#601;m&#601;y&acirc; m&#275;&#8217;&#275;&#x1E6F; y&#601;hw&acirc; l&#275;&#8217;m&#333;r: </P>
<P>2&nbsp;k&#333;h-&#8217;&#257;mar y&#601;hw&acirc; &#8217;&#275;lay &#8216;&#259;&#347;&#275;h l&#601;&#x1E35;&#257; mw&#333;s&#275;rw&#333;&#x1E6F; &ucirc;m&#333;&#x1E6D;w&#333;&#x1E6F; &ucirc;n&#601;&#x1E6F;at&#257;m &#8216;al-&#x1E63;a&ucirc;&#257;&#8217;re&#x1E35;&#257;: </P>
<P>3&nbsp;w&#601;&#353;ill<sup>a</sup>&#x1E25;&#601;t&#257;m &#8217;el-mele&#x1E35;&#601; &#8217;&#277;&#x1E0F;w&#333;m w&#601;&#8217;el-mele&#x1E35;&#601; mw&#333;&#8217;&#257;&#x1E07; w&#601;&#8217;el-mele&#x1E35;&#601; b&#601;n&ecirc; &#8216;ammw&#333;n w&#601;&#8217;el-mele&#x1E35;&#601; &#x1E63;&#333;r w&#601;&#8217;el-mele&#x1E35;&#601; &#x1E63;&icirc;&#x1E0F;w&#333;n b&#601;ya&#x1E0F; mal&#601;&#8217;&#257;&#x1E35;&icirc;m hab&#257;&#8217;&icirc;m y&#601;r&ucirc;&#353;&#257;laim &#8217;el-&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc;: </P>
<P>4&nbsp;w&#601;&#x1E63;i&ucirc;&icirc;&#x1E6F;&#257; &#8217;&#333;&#x1E6F;&#257;m &#8217;el-&#8217;&#259;&#x1E0F;&#333;n&ecirc;hem l&#275;&#8217;m&#333;r k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l k&#333;h &#x1E6F;&#333;&#8217;m&#601;r&ucirc; &#8217;el-&#8217;&#259;&#x1E0F;&#333;n&ecirc;&#x1E35;em: </P>
<P>5&nbsp;&#8217;&#257;n&#333;&#x1E35;&icirc; &#8216;&#257;&#347;&icirc;&#x1E6F;&icirc; &#8217;e&#x1E6F;-h&#257;&#8217;&#257;re&#x1E63; &#8217;e&#x1E6F;-h&#257;&#8217;&#257;&#x1E0F;&#257;m w&#601;&#8217;e&#x1E6F;-hab&#601;h&#275;m&acirc; &#8217;&#259;&#353;er &#8216;al-p&#601;n&ecirc; h&#257;&#8217;&#257;re&#x1E63; b&#601;&#x1E35;&#333;&#x1E25;&icirc; hag&#257;&#x1E0F;w&#333;l &ucirc;&#x1E07;iz&#601;rw&#333;&#8216;&icirc; hann&#601;&#x1E6D;&ucirc;y&acirc; &ucirc;n&#601;&#x1E6F;at&icirc;h&#257; la&#8217;&#259;&#353;er y&#257;&#353;ar b&#601;&#8216;&ecirc;n&#257;y: </P>
<P>6&nbsp;w&#601;&#8216;at&acirc; &#8217;&#257;n&#333;&#x1E35;&icirc; n&#257;&#x1E6F;at&icirc; &#8217;e&#x1E6F;-k&#257;l-h&#257;&#8217;&#259;r&#257;&#x1E63;w&#333;&#x1E6F; h&#257;&#8217;&#275;lleh b&#601;ya&#x1E0F; n&#601;&#x1E07;&ucirc;&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el &#8216;a&#x1E07;&#601;d&icirc; w&#601;&#x1E21;am &#8217;e&#x1E6F;-&#x1E25;ayya&#x1E6F; ha&#347;&#347;&#257;&#x1E0F;eh n&#257;&#x1E6F;at&icirc; lw&#333; l&#601;&#8216;&#257;&#x1E07;&#601;&#x1E0F;w&#333;: </P>
<P>7&nbsp;w&#601;&#8216;&#257;&#x1E07;&#601;&#x1E0F;&ucirc; &#8217;&#333;&#x1E6F;w&#333; k&#257;l-hagw&#333;yim w&#601;&#8217;e&#x1E6F;-b&#601;nw&#333; w&#601;&#8217;e&#x1E6F;-ben-b&#601;nw&#333; &#8216;a&#x1E0F; b&#333;&#8217;-&#8216;&#275;&#x1E6F; &#8217;ar&#601;&#x1E63;w&#333; gam-h&ucirc;&#8217; w&#601;&#8216;&#257;&#x1E07;&#601;&#x1E0F;&ucirc; &#x1E07;w&#333; gw&#333;yim rab&icirc;m &ucirc;m&#601;l&#257;&#x1E35;&icirc;m g&#601;&#x1E0F;&#333;l&icirc;m: </P>
<P>8&nbsp;w&#601;h&#257;y&acirc; hagw&#333;y w&#601;hammam&#601;l&#257;&#x1E35;&acirc; &#8217;&#259;&#353;er l&#333;&#8217;-y<sup>a</sup>&#8216;a&#x1E07;&#601;&#x1E0F;&ucirc; &#8217;&#333;&#x1E6F;w&#333; &#8217;e&#x1E6F;-n&#601;&#x1E07;&ucirc;&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601;-b&#257;&#x1E07;el w&#601;&#8217;&#275;&#x1E6F; &#8217;&#259;&#353;er l&#333;&#8217;-yit&#275;n &#8217;e&#x1E6F;-&#x1E63;a&ucirc;&#257;&#8217;rw&#333; b&#601;&#8216;&#333;l mele&#x1E35;&#601; b&#257;&#x1E07;el b<sup>a</sup>&#x1E25;ere&#x1E07; &ucirc;&#x1E07;&#257;r&#257;&#8216;&#257;&#x1E07; &ucirc;&#x1E07;ade&#x1E07;er &#8217;ef&#601;q&#333;&#x1E0F; &#8216;al-hagw&#333;y hah&ucirc;&#8217; n&#601;&#8217;um-y&#601;hw&acirc; &#8216;a&#x1E0F;-tumm&icirc; &#8217;&#333;&#x1E6F;&#257;m b&#601;y&#257;&#x1E0F;w&#333;: </P>
<P>9&nbsp;w&#601;&#8217;atem &#8217;al-ti&#353;&#601;m&#601;&#8216;&ucirc; &#8217;el-n&#601;&#x1E07;&icirc;&#8217;&ecirc;&#x1E35;em w&#601;&#8217;el-q&#333;s&#601;m&ecirc;&#x1E35;em w&#601;&#8217;el &#x1E25;&#259;l&#333;m&#333;&#x1E6F;&ecirc;&#x1E35;em w&#601;&#8217;el-&#8216;&#333;n&#601;n&ecirc;&#x1E35;em w&#601;&#8217;el-ka&#353;&#353;&#257;f&ecirc;&#x1E35;em &#8217;&#259;&#353;er-h&#275;m &#8217;&#333;m&#601;r&icirc;m &#8217;&#259;l&ecirc;&#x1E35;em l&#275;&#8217;m&#333;r l&#333;&#8217; &#x1E6F;<sup>a</sup>&#8216;a&#x1E07;&#601;&#x1E0F;&ucirc; &#8217;e&#x1E6F;-mele&#x1E35;&#601; b&#257;&#x1E07;el: </P>
<P>10&nbsp;k&icirc; &#353;eqer h&#275;m nib&#601;&#8217;&icirc;m l&#257;&#x1E35;em l&#601;m<sup>a</sup>&#8216;an har&#601;&#x1E25;&icirc;q &#8217;e&#x1E6F;&#601;&#x1E35;em m&#275;&#8216;al &#8217;a&#x1E0F;&#601;ma&#x1E6F;&#601;&#x1E35;em w&#601;hid<sup>a</sup>&#x1E25;&#601;t&icirc; &#8217;e&#x1E6F;&#601;&#x1E35;em wa&#8217;&#259;&#x1E07;a&#x1E0F;&#601;tem: </P>
<P>11&nbsp;w&#601;hagw&#333;y &#8217;&#259;&#353;er y&#257;&#x1E07;&icirc;&#8217; &#8217;e&#x1E6F;-&#x1E63;a&ucirc;&#257;&#8217;rw&#333; b&#601;&#8216;&#333;l mele&#x1E35;&#601;-b&#257;&#x1E07;el w<sup>a</sup>&#8216;&#259;&#x1E07;&#257;&#x1E0F;w&#333; w&#601;hinn<sup>a</sup>&#x1E25;&#601;t&icirc;w &#8216;al-&#8217;a&#x1E0F;&#601;m&#257;&#x1E6F;w&#333; n&#601;&#8217;um-y&#601;hw&acirc; w<sup>a</sup>&#8216;&#259;&#x1E07;&#257;&#x1E0F;&#257;h w&#601;y&#257;&#353;a&#x1E07; b&#257;h: </P>
<P>12&nbsp;w&#601;&#8217;el-&#x1E63;i&#x1E0F;&#601;q&icirc;y&acirc; mele&#x1E35;&#601;-y&#601;h&ucirc;&#x1E0F;&acirc; dibar&#601;t&icirc; k&#601;&#x1E35;&#257;l-had&#601;&#x1E07;&#257;r&icirc;m h&#257;&#8217;&#275;lleh l&#275;&#8217;m&#333;r h&#257;&#x1E07;&icirc;&#8217;&ucirc; &#8217;e&#x1E6F;-&#x1E63;a&ucirc;&#601;&#8217;r&ecirc;&#x1E35;em b&#601;&#8216;&#333;l mele&#x1E35;&#601;-b&#257;&#x1E07;el w&#601;&#8216;i&#x1E07;&#601;&#x1E0F;&ucirc; &#8217;&#333;&#x1E6F;w&#333; w&#601;&#8216;ammw&#333; wi&#x1E25;&#601;y&ucirc;: </P>
<P>13&nbsp;l&#257;mm&acirc; &#x1E6F;&#257;m&ucirc;&#x1E6F;&ucirc; &#8217;at&acirc; w&#601;&#8216;amme&#x1E35;&#257; b<sup>a</sup>&#x1E25;ere&#x1E07; b&#257;r&#257;&#8216;&#257;&#x1E07; &ucirc;&#x1E07;ad&#257;&#x1E07;er ka&#8217;&#259;&#353;er diber y&#601;hw&acirc; &#8217;el-hagw&#333;y &#8217;&#259;&#353;er l&#333;&#8217;-y<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-mele&#x1E35;&#601; b&#257;&#x1E07;el: </P>
<P>14&nbsp;w&#601;&#8217;al-ti&#353;&#601;m&#601;&#8216;&ucirc; &#8217;el-di&#x1E07;&#601;r&ecirc; hann&#601;&#x1E07;i&#8217;&icirc;m h&#257;&#8217;&#333;m&#601;r&icirc;m &#8217;&#259;l&ecirc;&#x1E35;em l&#275;&#8217;m&#333;r l&#333;&#8217; &#x1E6F;<sup>a</sup>&#8216;a&#x1E07;&#601;&#x1E0F;&ucirc; &#8217;e&#x1E6F;-mele&#x1E35;&#601; b&#257;&#x1E07;el k&icirc; &#353;eqer h&#275;m nib&#601;&#8217;&icirc;m l&#257;&#x1E35;em: </P>
<P>15&nbsp;k&icirc; l&#333;&#8217; &#353;&#601;l<sup>a</sup>&#x1E25;&#601;t&icirc;m n&#601;&#8217;um-y&#601;hw&acirc; w&#601;h&#275;m nib&#601;&#8217;&icirc;m bi&#353;&#601;m&icirc; la&#353;&#353;&#257;qer l&#601;m<sup>a</sup>&#8216;an had&icirc;&#x1E25;&icirc; &#8217;e&#x1E6F;&#601;&#x1E35;em wa&#8217;&#259;&#x1E07;a&#x1E0F;&#601;tem &#8217;atem w&#601;hann&#601;&#x1E07;i&#8217;&icirc;m hannib&#601;&#8217;&icirc;m l&#257;&#x1E35;em: </P>
<P>16&nbsp;w&#601;&#8217;el-hak&#333;h&#259;n&icirc;m w&#601;&#8217;el-k&#257;l-h&#257;&#8216;&#257;m hazzeh dibar&#601;t&icirc; l&#275;&#8217;m&#333;r k&#333;h &#8217;&#257;mar y&#601;hw&acirc; &#8217;al-ti&#353;&#601;m&#601;&#8216;&ucirc; &#8217;el-di&#x1E07;&#601;r&ecirc; n&#601;&#x1E07;&icirc;&#8217;&ecirc;&#x1E35;em hannib&#601;&#8217;&icirc;m l&#257;&#x1E35;em l&#275;&#8217;m&#333;r hinn&#275;h &#x1E35;&#601;l&ecirc; &#x1E07;&ecirc;&#x1E6F;-y&#601;hw&acirc; m&ucirc;&#353;&#257;&#x1E07;&icirc;m mib&#257;&#x1E07;el&acirc; &#8216;at&acirc; m&#601;h&#275;r&acirc; k&icirc; &#353;eqer h&#275;mm&acirc; nib&#601;&#8217;&icirc;m l&#257;&#x1E35;em: </P>
<P>17&nbsp;&#8217;al-ti&#353;&#601;m&#601;&#8216;&ucirc; &#8217;&#259;l&ecirc;hem &#8216;i&#x1E07;&#601;&#x1E0F;&ucirc; &#8217;e&#x1E6F;-mele&#x1E35;&#601;-b&#257;&#x1E07;el wi&#x1E25;&#601;y&ucirc; l&#257;mm&acirc; &#x1E6F;ih&#601;yeh h&#257;&#8216;&icirc;r hazz&#333;&#8217;&#x1E6F; &#x1E25;&#257;r&#601;b&acirc;: </P>
<P>18&nbsp;w&#601;&#8217;im-n&#601;&#x1E07;i&#8217;&icirc;m h&#275;m w&#601;&#8217;im-y&#275;&#353; d&#601;&#x1E07;ar-y&#601;hw&acirc; &#8217;it&#257;m yif&#601;g&#601;&#8216;&ucirc;-n&#257;&#8217; bayhw&acirc; &#x1E63;&#601;&#x1E07;&#257;&#8217;w&#333;&#x1E6F; l&#601;&#x1E07;il&#601;t&icirc;-&#x1E07;&#333;&#8217;&ucirc; hak&#275;l&icirc;m| hannw&#333;&#x1E6F;&#257;r&icirc;m b&#601;&#x1E07;&ecirc;&#x1E6F;-y&#601;hw&acirc; &ucirc;&#x1E07;&ecirc;&#x1E6F; mele&#x1E35;&#601; y&#601;h&ucirc;&#x1E0F;&acirc; &ucirc;&#x1E07;&icirc;r&ucirc;&#353;&#257;laim b&#257;&#x1E07;el&acirc;: f</P>
<P>19&nbsp;k&icirc; &#x1E35;&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;el-h&#257;&#8216;ammu&#x1E0F;&icirc;m w&#601;&#8216;al-hayy&#257;m w&#601;&#8216;al-hamm&#601;&#x1E35;&#333;nw&#333;&#x1E6F; w&#601;&#8216;al ye&#x1E6F;er hak&#275;l&icirc;m hannw&#333;&#x1E6F;&#257;r&icirc;m b&#257;&#8216;&icirc;r hazz&#333;&#8217;&#x1E6F;: </P>
<P>20&nbsp;&#8217;&#259;&#353;er l&#333;&#8217;-l&#601;q&#257;&#x1E25;&#257;m n&#601;&#x1E07;&ucirc;&#x1E35;a&#x1E0F;&#601;ne&#8217;&#x1E63;&#x1E63;ar mele&#x1E35;&#601; b&#257;&#x1E07;el ba&#x1E21;&#601;lw&#333;&#x1E6F;w&#333; &#8217;e&#x1E6F;-<font color="brown">y&#601;&#x1E35;w&#333;n&#601;y&acirc;</font> <font color="blue">y&#601;&#x1E35;&#257;n&#601;y&acirc;<font color="red"><sup>m</font></sup></font> &#x1E07;en-y&#601;hw&#333;y&#257;q&icirc;m mele&#x1E35;&#601;-y&#601;h&ucirc;&#x1E0F;&acirc; m&icirc;r&ucirc;&#353;&#257;laim b&#257;&#x1E07;el&acirc; w&#601;&#8217;&#275;&#x1E6F; k&#257;l-&#x1E25;&#333;r&ecirc; y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im: s</P>
<P>21&nbsp;k&icirc; &#x1E35;&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8216;al-hak&#275;l&icirc;m hannw&#333;&#x1E6F;&#257;r&icirc;m b&ecirc;&#x1E6F; y&#601;hw&acirc; &ucirc;&#x1E07;&ecirc;&#x1E6F; mele&#x1E35;&#601;-y&#601;h&ucirc;&#x1E0F;&acirc; w&icirc;r&ucirc;&#353;&#257;l&#257;im: </P>
<P>22&nbsp;b&#257;&#x1E07;el&acirc; y&ucirc;&#x1E07;&#257;&#8217;&ucirc; w&#601;&#353;&#257;mm&acirc; yih&#601;y&ucirc; &#8216;a&#x1E0F; yw&#333;m p&#257;q&#601;&#x1E0F;&icirc; &#8217;&#333;&#x1E6F;&#257;m n&#601;&#8217;um-y&#601;hw&acirc; w&#601;h<sup>a</sup>&#8216;&#259;l&icirc;&#x1E6F;&icirc;m wah&#259;&#353;&icirc;&#x1E07;&#333;&#x1E6F;&icirc;m &#8217;el-hamm&#257;qw&#333;m hazzeh: f</P>
</TD>
</TABLE>
<P><HR>
<CENTER>
<A HREF="jer028.htm">Next: Jeremiah (Yermiyah) Chapter 28</A></CENTER>
</BODY>
</HTML>
