[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lev015)  [KJV](../kjv/lev015)  [Sep](../sep/lev015) 
[Vul](../vul/lev015)   
  
[Leviticus (Vayikra) Index](lev)  
  [Previous](lev014)  [Next](lev016) 

------------------------------------------------------------------------

### Tanach (Hebrew): Leviticus (Vayikra) Chapter 15

‎<span id="001">1</span> ‏וַיְדַבֵּ֣ר יְהוָ֔ה אֶל־מֹשֶׁ֥ה
וְאֶֽל־אַהֲרֹ֖ן לֵאמֹֽר׃

‎<span id="002">2</span> ‏דַּבְּרוּ֙ אֶל־בְּנֵ֣י יִשְׂרָאֵ֔ל
וַאֲמַרְתֶּ֖ם אֲלֵהֶ֑ם אִ֣ישׁ אִ֗ישׁ כִּ֤י יִהְיֶה֙ זָ֣ב מִבְּשָׂר֔וֹ
זוֹב֖וֹ טָמֵ֥א הֽוּא׃

‎<span id="003">3</span> ‏וְזֹ֛את תִּהְיֶ֥ה טֻמְאָת֖וֹ בְּזוֹב֑וֹ רָ֣ר
בְּשָׂר֞וֹ אֶת־זוֹב֗וֹ אֽוֹ־הֶחְתִּ֤ים<sup>3</sup> בְּשָׂרוֹ֙ מִזּוֹב֔וֹ
טֻמְאָת֖וֹ הִֽוא׃

‎<span id="004">4</span> ‏כָּל־הַמִּשְׁכָּ֗ב אֲשֶׁ֨ר יִשְׁכַּ֥ב עָלָ֛יו
הַזָּ֖ב יִטְמָ֑א וְכָֽל־הַכְּלִ֛י אֲשֶׁר־יֵשֵׁ֥ב עָלָ֖יו יִטְמָֽא׃

‎<span id="005">5</span> ‏וְאִ֕ישׁ אֲשֶׁ֥ר יִגַּ֖ע בְּמִשְׁכָּב֑וֹ
יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־הָעָֽרֶב׃

‎<span id="006">6</span> ‏וְהַיֹּשֵׁב֙ עַֽל־הַכְּלִ֔י אֲשֶׁר־יֵשֵׁ֥ב
עָלָ֖יו הַזָּ֑ב יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א
עַד־הָעָֽרֶב׃

‎<span id="007">7</span> ‏וְהַנֹּגֵ֖עַ בִּבְשַׂ֣ר הַזָּ֑ב יְכַבֵּ֧ס
בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־הָעָֽרֶב׃

‎<span id="008">8</span> ‏וְכִֽי־יָרֹ֛ק הַזָּ֖ב בַּטָּה֑וֹר וְכִבֶּ֧ס
בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־הָעָֽרֶב׃

‎<span id="009">9</span> ‏וְכָל־הַמֶּרְכָּ֗ב אֲשֶׁ֨ר יִרְכַּ֥ב עָלָ֛יו
הַזָּ֖ב יִטְמָֽא׃

‎<span id="010">10</span> ‏וְכָל־הַנֹּגֵ֗עַ בְּכֹל֙ אֲשֶׁ֣ר יִהְיֶ֣ה
תַחְתָּ֔יו יִטְמָ֖א עַד־הָעָ֑רֶב וְהַנּוֹשֵׂ֣א אוֹתָ֔ם יְכַבֵּ֧ס
בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־הָעָֽרֶב׃

‎<span id="011">11</span> ‏וְכֹ֨ל אֲשֶׁ֤ר יִגַּע־בּוֹ֙ הַזָּ֔ב וְיָדָ֖יו
לֹא־שָׁטַ֣ף בַּמָּ֑יִם וְכִבֶּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א
עַד־הָעָֽרֶב׃

‎<span id="012">12</span> ‏וּכְלִי־חֶ֛רֶשׂ אֲשֶׁר־יִגַּע־בּ֥וֹ הַזָּ֖ב
יִשָּׁבֵ֑ר וְכָל־כְּלִי־עֵ֔ץ יִשָּׁטֵ֖ף בַּמָּֽיִם׃

‎<span id="013">13</span> ‏וְכִֽי־יִטְהַ֤ר הַזָּב֙ מִזּוֹב֔וֹ וְסָ֨פַר
ל֜וֹ שִׁבְעַ֥ת יָמִ֛ים לְטָהֳרָת֖וֹ וְכִבֶּ֣ס בְּגָדָ֑יו וְרָחַ֧ץ
בְּשָׂר֛וֹ בְּמַ֥יִם חַיִּ֖ים וְטָהֵֽר׃

‎<span id="014">14</span> ‏וּבַיּ֣וֹם הַשְּׁמִינִ֗י יִֽקַּֽח־לוֹ֙
שְׁתֵּ֣י תֹרִ֔ים א֥וֹ שְׁנֵ֖י בְּנֵ֣י יוֹנָ֑ה וּבָ֣א׀ לִפְנֵ֣י יְהוָ֗ה
אֶל־פֶּ֙תַח֙ אֹ֣הֶל מוֹעֵ֔ד וּנְתָנָ֖ם אֶל־הַכֹּהֵֽן׃

‎<span id="015">15</span> ‏וְעָשָׂ֤ה אֹתָם֙ הַכֹּהֵ֔ן אֶחָ֣ד חַטָּ֔את
וְהָאֶחָ֖ד עֹלָ֑ה וְכִפֶּ֨ר עָלָ֧יו הַכֹּהֵ֛ן לִפְנֵ֥י יְהוָ֖ה
מִזּוֹבֽוֹ׃ ס

‎<span id="016">16</span> ‏וְאִ֕ישׁ כִּֽי־תֵצֵ֥א מִמֶּ֖נּוּ
שִׁכְבַת־זָ֑רַע וְרָחַ֥ץ בַּמַּ֛יִם אֶת־כָּל־בְּשָׂר֖וֹ וְטָמֵ֥א
עַד־הָעָֽרֶב׃

‎<span id="017">17</span> ‏וְכָל־בֶּ֣גֶד וְכָל־ע֔וֹר אֲשֶׁר־יִהְיֶ֥ה
עָלָ֖יו שִׁכְבַת־זָ֑רַע וְכֻבַּ֥ס בַּמַּ֖יִם וְטָמֵ֥א עַד־הָעָֽרֶב׃ פ

‎<span id="018">18</span> ‏וְאִשָּׁ֕ה אֲשֶׁ֨ר יִשְׁכַּ֥ב אִ֛ישׁ אֹתָ֖הּ
שִׁכְבַת־זָ֑רַע וְרָחֲצ֣וּ בַמַּ֔יִם וְטָמְא֖וּ עַד־הָעָֽרֶב׃

‎<span id="019">19</span> ‏וְאִשָּׁה֙ כִּֽי־תִהְיֶ֣ה זָבָ֔ה דָּ֛ם
יִהְיֶ֥ה זֹבָ֖הּ בִּבְשָׂרָ֑הּ שִׁבְעַ֤ת יָמִים֙ תִּהְיֶ֣ה בְנִדָּתָ֔הּ
וְכָל־הַנֹּגֵ֥עַ בָּ֖הּ יִטְמָ֥א עַד־הָעָֽרֶב׃

‎<span id="020">20</span> ‏וְכֹל֩ אֲשֶׁ֨ר תִּשְׁכַּ֥ב עָלָ֛יו
בְּנִדָּתָ֖הּ יִטְמָ֑א וְכֹ֛ל אֲשֶׁר־תֵּשֵׁ֥ב עָלָ֖יו יִטְמָֽא׃

‎<span id="021">21</span> ‏וְכָל־הַנֹּגֵ֖עַ בְּמִשְׁכָּבָ֑הּ יְכַבֵּ֧ס
בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־הָעָֽרֶב׃

‎<span id="022">22</span> ‏וְכָל־הַנֹּגֵ֔עַ בְּכָל־כְּלִ֖י
אֲשֶׁר־תֵּשֵׁ֣ב עָלָ֑יו יְכַבֵּ֧ס בְּגָדָ֛יו וְרָחַ֥ץ בַּמַּ֖יִם
וְטָמֵ֥א עַד־הָעָֽרֶב׃

‎<span id="023">23</span> ‏וְאִ֨ם עַֽל־הַמִּשְׁכָּ֜ב ה֗וּא א֧וֹ
עַֽל־הַכְּלִ֛י אֲשֶׁר־הִ֥וא יֹשֶֽׁבֶת־עָלָ֖יו בְּנָגְעוֹ־ב֑וֹ יִטְמָ֖א
עַד־הָעָֽרֶב׃

‎<span id="024">24</span> ‏וְאִ֡ם שָׁכֹב֩ יִשְׁכַּ֨ב אִ֜ישׁ אֹתָ֗הּ
וּתְהִ֤י נִדָּתָהּ֙ עָלָ֔יו וְטָמֵ֖א שִׁבְעַ֣ת יָמִ֑ים
וְכָל־הַמִּשְׁכָּ֛ב אֲשֶׁר־יִשְׁכַּ֥ב עָלָ֖יו יִטְמָֽא׃ פ

‎<span id="025">25</span> ‏וְאִשָּׁ֡ה כִּֽי־יָזוּב֩ ז֨וֹב דָּמָ֜הּ
יָמִ֣ים רַבִּ֗ים בְּלֹא֙ עֶת־נִדָּתָ֔הּ א֥וֹ כִֽי־תָז֖וּב עַל־נִדָּתָ֑הּ
כָּל־יְמֵ֞י ז֣וֹב טֻמְאָתָ֗הּ כִּימֵ֧י נִדָּתָ֛הּ תִּהְיֶ֖ה טְמֵאָ֥ה
הִֽוא׃

‎<span id="026">26</span> ‏כָּל־הַמִּשְׁכָּ֞ב אֲשֶׁר־תִּשְׁכַּ֤ב עָלָיו֙
כָּל־יְמֵ֣י זוֹבָ֔הּ כְּמִשְׁכַּ֥ב נִדָּתָ֖הּ יִֽהְיֶה־לָּ֑הּ
וְכָֽל־הַכְּלִי֙ אֲשֶׁ֣ר תֵּשֵׁ֣ב עָלָ֔יו טָמֵ֣א יִהְיֶ֔ה כְּטֻמְאַ֖ת
נִדָּתָֽהּ׃

‎<span id="027">27</span> ‏וְכָל־הַנּוֹגֵ֥עַ בָּ֖ם יִטְמָ֑א וְכִבֶּ֧ס
בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־הָעָֽרֶב׃

‎<span id="028">28</span> ‏וְאִֽם־טָהֲרָ֖ה מִזּוֹבָ֑הּ וְסָ֥פְרָה לָּ֛הּ
שִׁבְעַ֥ת יָמִ֖ים וְאַחַ֥ר תִּטְהָֽר׃

‎<span id="029">29</span> ‏וּבַיּ֣וֹם הַשְּׁמִינִ֗י תִּֽקַּֽח־לָהּ֙
שְׁתֵּ֣י תֹרִ֔ים א֥וֹ שְׁנֵ֖י בְּנֵ֣י יוֹנָ֑ה וְהֵבִיאָ֤ה אוֹתָם֙
אֶל־הַכֹּהֵ֔ן אֶל־פֶּ֖תַח אֹ֥הֶל מוֹעֵֽד׃

‎<span id="030">30</span> ‏וְעָשָׂ֤ה הַכֹּהֵן֙ אֶת־הָאֶחָ֣ד חַטָּ֔את
וְאֶת־הָאֶחָ֖ד עֹלָ֑ה וְכִפֶּ֨ר עָלֶ֤יהָ הַכֹּהֵן֙ לִפְנֵ֣י יְהוָ֔ה
מִזּ֖וֹב טֻמְאָתָֽהּ׃

‎<span id="031">31</span> ‏וְהִזַּרְתֶּ֥ם אֶת־בְּנֵי־יִשְׂרָאֵ֖ל
מִטֻּמְאָתָ֑ם וְלֹ֤א יָמֻ֙תוּ֙ בְּטֻמְאָתָ֔ם בְּטַמְּאָ֥ם
אֶת־מִשְׁכָּנִ֖י אֲשֶׁ֥ר בְּתוֹכָֽם׃

‎<span id="032">32</span> ‏זֹ֥את תּוֹרַ֖ת<sup>3</sup> הַזָּ֑ב וַאֲשֶׁ֨ר
תֵּצֵ֥א מִמֶּ֛נּוּ שִׁכְבַת־זֶ֖רַע לְטָמְאָה־בָֽהּ׃

‎<span id="033">33</span> ‏וְהַדָּוָה֙ בְּנִדָּתָ֔הּ וְהַזָּב֙
אֶת־זוֹב֔וֹ לַזָּכָ֖ר וְלַנְּקֵבָ֑ה וּלְאִ֕ישׁ אֲשֶׁ֥ר יִשְׁכַּ֖ב
עִם־טְמֵאָֽה׃ פ

1 wayəḏabēr yəhwâ ’el-mōšeh wə’el-’ahărōn lē’mōr:

2 dabərû ’el-bənê yiśərā’ēl wa’ămarətem ’ălēhem ’îš ’îš kî yihəyeh zāḇ
mibəśārwō zwōḇwō ṭāmē’ hû’:

3 wəzō’ṯ tihəyeh ṭumə’āṯwō bəzwōḇwō rār bəśārwō ’eṯ-zwōḇwō
’wō-heḥətîm<sup>3</sup> bəśārwō mizzwōḇwō ṭumə’āṯwō hiw’:

4 kāl-hammišəkāḇ ’ăšer yišəkaḇ ‘ālāyw hazzāḇ yiṭəmā’ wəḵāl-hakəlî
’ăšer-yēšēḇ ‘ālāyw yiṭəmā’:

5 wə’îš ’ăšer yig<sup>a</sup>‘ bəmišəkāḇwō yəḵabēs bəḡāḏāyw wərāḥaṣ
bammayim wəṭāmē’ ‘aḏ-hā‘āreḇ:

6 wəhayyōšēḇ ‘al-hakəlî ’ăšer-yēšēḇ ‘ālāyw hazzāḇ yəḵabēs bəḡāḏāyw
wərāḥaṣ bammayim wəṭāmē’ ‘aḏ-hā‘āreḇ:

7 wəhannōḡē‘a biḇəśar hazzāḇ yəḵabēs bəḡāḏāyw wərāḥaṣ bammayim wəṭāmē’
‘aḏ-hā‘āreḇ:

8 wəḵî-yārōq hazzāḇ baṭṭâwōr wəḵibes bəḡāḏāyw wərāḥaṣ bammayim wəṭāmē’
‘aḏ-hā‘āreḇ:

9 wəḵāl-hammerəkāḇ ’ăšer yirəkaḇ ‘ālāyw hazzāḇ yiṭəmā’:

10 wəḵāl-hannōḡē‘a bəḵōl ’ăšer yihəyeh ṯ<sup>a</sup>ḥətāyw yiṭəmā’
‘aḏ-hā‘āreḇ wəhannwōśē’ ’wōṯām yəḵabēs bəḡāḏāyw wərāḥaṣ bammayim wəṭāmē’
‘aḏ-hā‘āreḇ:

11 wəḵōl ’ăšer yig<sup>a</sup>‘-bwō hazzāḇ wəyāḏāyw lō’-šāṭaf bammāyim
wəḵibes bəḡāḏāyw wərāḥaṣ bammayim wəṭāmē’ ‘aḏ-hā‘āreḇ:

12 ûḵəlî-ḥereś ’ăšer-yig<sup>a</sup>‘-bwō hazzāḇ yiššāḇēr wəḵāl-kəlî-‘ēṣ
yiššāṭēf bammāyim:

13 wəḵî-yiṭəhar hazzāḇ mizzwōḇwō wəsāfar lwō šiḇə‘aṯ yāmîm ləṭâŏrāṯwō
wəḵibes bəḡāḏāyw wərāḥaṣ bəśārwō bəmayim ḥayyîm wəṭâēr:

14 ûḇayywōm haššəmînî yiqq<sup>a</sup>ḥ-lwō šətê ṯōrîm ’wō šənê bənê
ywōnâ ûḇā’\| lifənê yəhwâ ’el-peṯ<sup>a</sup>ḥ ’ōhel mwō‘ēḏ ûnəṯānām
’el-hakōhēn:

15 wə‘āśâ ’ōṯām hakōhēn ’eḥāḏ ḥaṭṭā’ṯ wəhā’eḥāḏ ‘ōlâ wəḵiper ‘ālāyw
hakōhēn lifənê yəhwâ mizzwōḇwō: s

16 wə’îš kî-ṯēṣē’ mimmennû šiḵəḇaṯ-zār<sup>a</sup>‘ wərāḥaṣ bammayim
’eṯ-kāl-bəśārwō wəṭāmē’ ‘aḏ-hā‘āreḇ:

17 wəḵāl-beḡeḏ wəḵāl-‘wōr ’ăšer-yihəyeh ‘ālāyw šiḵəḇaṯ-zār<sup>a</sup>‘
wəḵubas bammayim wəṭāmē’ ‘aḏ-hā‘āreḇ: f

18 wə’iššâ ’ăšer yišəkaḇ ’îš ’ōṯāh šiḵəḇaṯ-zār<sup>a</sup>‘ wərāḥăṣû
ḇammayim wəṭāmə’û ‘aḏ-hā‘āreḇ:

19 wə’iššâ kî-ṯihəyeh zāḇâ dām yihəyeh zōḇāh biḇəśārāh šiḇə‘aṯ yāmîm
tihəyeh ḇənidāṯāh wəḵāl-hannōḡē‘a bāh yiṭəmā’ ‘aḏ-hā‘āreḇ:

20 wəḵōl ’ăšer tišəkaḇ ‘ālāyw bənidāṯāh yiṭəmā’ wəḵōl ’ăšer-tēšēḇ ‘ālāyw
yiṭəmā’:

21 wəḵāl-hannōḡē‘a bəmišəkāḇāh yəḵabēs bəḡāḏāyw wərāḥaṣ bammayim wəṭāmē’
‘aḏ-hā‘āreḇ:

22 wəḵāl-hannōḡē‘a bəḵāl-kəlî ’ăšer-tēšēḇ ‘ālāyw yəḵabēs bəḡāḏāyw
wərāḥaṣ bammayim wəṭāmē’ ‘aḏ-hā‘āreḇ:

23 wə’im ‘al-hammišəkāḇ hû’ ’wō ‘al-hakəlî ’ăšer-hiw’ yōšeḇeṯ-‘ālāyw
bənāḡə‘wō-ḇwō yiṭəmā’ ‘aḏ-hā‘āreḇ:

24 wə’im šāḵōḇ yišəkaḇ ’îš ’ōṯāh ûṯəhî nidāṯāh ‘ālāyw wəṭāmē’ šiḇə‘aṯ
yāmîm wəḵāl-hammišəkāḇ ’ăšer-yišəkaḇ ‘ālāyw yiṭəmā’: f

25 wə’iššâ kî-yāzûḇ zwōḇ dāmāh yāmîm rabîm bəlō’ ‘eṯ-nidāṯāh ’wō
ḵî-ṯāzûḇ ‘al-nidāṯāh kāl-yəmê zwōḇ ṭumə’āṯāh kîmê nidāṯāh tihəyeh ṭəmē’â
hiw’:

26 kāl-hammišəkāḇ ’ăšer-tišəkaḇ ‘ālāyw kāl-yəmê zwōḇāh kəmišəkaḇ nidāṯāh
yihəyeh-llāh wəḵāl-hakəlî ’ăšer tēšēḇ ‘ālāyw ṭāmē’ yihəyeh kəṭumə’aṯ
nidāṯāh:

27 wəḵāl-hannwōḡē‘a bām yiṭəmā’ wəḵibes bəḡāḏāyw wərāḥaṣ bammayim
wəṭāmē’ ‘aḏ-hā‘āreḇ:

28 wə’im-ṭâărâ mizzwōḇāh wəsāfərâ llāh šiḇə‘aṯ yāmîm wə’<sup>a</sup>ḥar
tiṭəhār:

29 ûḇayywōm haššəmînî tiqq<sup>a</sup>ḥ-lāh šətê ṯōrîm ’wō šənê bənê
ywōnâ wəhēḇî’â ’wōṯām ’el-hakōhēn ’el-peṯ<sup>a</sup>ḥ ’ōhel mwō‘ēḏ:

30 wə‘āśâ hakōhēn ’eṯ-hā’eḥāḏ ḥaṭṭā’ṯ wə’eṯ-hā’eḥāḏ ‘ōlâ wəḵiper ‘āleyhā
hakōhēn lifənê yəhwâ mizzwōḇ ṭumə’āṯāh:

31 wəhizzarətem ’eṯ-bənê-yiśərā’ēl miṭṭumə’āṯām wəlō’ yāmuṯû bəṭumə’āṯām
bəṭammə’ām ’eṯ-mišəkānî ’ăšer bəṯwōḵām:

32 zō’ṯ twōraṯ<sup>3</sup> hazzāḇ wa’ăšer tēṣē’ mimmennû
šiḵəḇaṯ-zer<sup>a</sup>‘ ləṭāmə’â-ḇāh:

33 wəhadāwâ bənidāṯāh wəhazzāḇ ’eṯ-zwōḇwō lazzāḵār wəlannəqēḇâ ûlə’îš
’ăšer yišəkaḇ ‘im-ṭəmē’â: f

------------------------------------------------------------------------

[Next: Leviticus (Vayikra) Chapter 16](lev016)
