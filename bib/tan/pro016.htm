<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro016.htm">Polyglot</A>&nbsp;
<A HREF="../kjv/pro016.htm">KJV</A>&nbsp;
<A HREF="../sep/pro016.htm">Sep</A>&nbsp;
<A HREF="../vul/pro016.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro015.htm">Previous</A>&nbsp;
<A HREF="pro017.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 16</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לְאָדָ֥ם מַֽעַרְכֵי־לֵ֑ב וּ֝מֵיְהוָ֗ה מַעֲנֵ֥ה לָשֽׁוֹן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כָּֽל־דַּרְכֵי־אִ֭ישׁ זַ֣ךְ בְּעֵינָ֑יו וְתֹכֵ֖ן רוּח֣וֹת יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;גֹּ֣ל אֶל־יְהוָ֣ה מַעֲשֶׂ֑יךָ וְ֝יִכֹּ֗נוּ מַחְשְׁבֹתֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כֹּ֤ל<font color="red"><sup>3</font></sup> פָּעַ֣ל יְ֭הוָה לַֽמַּעֲנֵ֑הוּ וְגַם־רָ֝שָׁ֗ע לְי֣וֹם רָעָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;תּוֹעֲבַ֣ת יְ֭הוָה כָּל־גְּבַהּ־לֵ֑ב יָ֥ד לְ֝יָ֗ד לֹ֣א יִנָּקֶֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּחֶ֣סֶד וֶ֭אֱמֶת יְכֻפַּ֣ר עָוֹ֑ן וּבְיִרְאַ֥ת יְ֝הוָ֗ה ס֣וּר מֵרָֽע׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בִּרְצ֣וֹת יְ֭הוָה דַּרְכֵי־אִ֑ישׁ גַּם־א֝וֹיְבָ֗יו יַשְׁלִ֥ם אִתּֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;טוֹב־מְ֭עַט בִּצְדָקָ֑ה מֵרֹ֥ב תְּ֝בוּא֗וֹת בְּלֹ֣א מִשְׁפָּֽט׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לֵ֣ב אָ֭דָם יְחַשֵּׁ֣ב דַּרְכּ֑וֹ וַֽ֝יהוָ֗ה יָכִ֥ין צַעֲדֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;קֶ֤סֶם׀ עַֽל־שִׂפְתֵי־מֶ֑לֶךְ בְּ֝מִשְׁפָּ֗ט לֹ֣א יִמְעַל־פִּֽיו׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;פֶּ֤לֶס׀ וּמֹאזְנֵ֣י מִ֭שְׁפָּט לַֽיהוָ֑ה מַ֝עֲשֵׂ֗הוּ כָּל־אַבְנֵי־כִֽיס׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;תּוֹעֲבַ֣ת מְ֭לָכִים עֲשׂ֣וֹת רֶ֑שַׁע כִּ֥י בִ֝צְדָקָ֗ה יִכּ֥וֹן כִּסֵּֽא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;רְצ֣וֹן מְ֭לָכִים שִׂפְתֵי־צֶ֑דֶק וְדֹבֵ֖ר יְשָׁרִ֣ים יֶאֱהָֽב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;חֲמַת־מֶ֥לֶךְ מַלְאֲכֵי־מָ֑וֶת וְאִ֖ישׁ חָכָ֣ם יְכַפְּרֶֽנָּה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּאוֹר־פְּנֵי־מֶ֥לֶךְ חַיִּ֑ים וּ֝רְצוֹנ֗וֹ כְּעָ֣ב מַלְקֽוֹשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;קְֽנֹה־חָכְמָ֗ה מַה־טּ֥וֹב מֵחָר֑וּץ וּקְנ֥וֹת בִּ֝ינָ֗ה נִבְחָ֥ר מִכָּֽסֶף׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מְסִלַּ֣ת יְ֭שָׁרִים ס֣וּר מֵרָ֑ע שֹׁמֵ֥ר נַ֝פְשׁ֗וֹ נֹצֵ֥ר דַּרְכּֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לִפְנֵי־שֶׁ֥בֶר גָּא֑וֹן וְלִפְנֵ֥י כִ֝שָּׁל֗וֹן גֹּ֣בַהּ רֽוּחַ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;ט֣וֹב שְׁפַל־ר֭וּחַ אֶת־<font color="brown">עניים</font> <font color="blue">עֲנָוִ֑ים</font> מֵֽחַלֵּ֥ק שָׁ֝לָ֗ל אֶת־גֵּאִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מַשְׂכִּ֣יל עַל־דָּ֭בָר יִמְצָא־ט֑וֹב וּבוֹטֵ֖חַ בַּיהוָ֣ה אַשְׁרָֽיו׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לַחֲכַם־לֵ֭ב יִקָּרֵ֣א נָב֑וֹן וּמֶ֥תֶק שְׂ֝פָתַ֗יִם יֹסִ֥יף לֶֽקַח׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;מְק֣וֹר חַ֭יִּים שֵׂ֣כֶל בְּעָלָ֑יו וּמוּסַ֖ר אֱוִלִ֣ים אִוֶּֽלֶת׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לֵ֣ב חָ֭כָם יַשְׂכִּ֣יל פִּ֑יהוּ וְעַל־שְׂ֝פָתָ֗יו יֹסִ֥יף לֶֽקַח׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;צוּף־דְּ֭בַשׁ אִמְרֵי־נֹ֑עַם מָת֥וֹק לַ֝נֶּפֶשׁ וּמַרְפֵּ֥א לָעָֽצֶם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַחֲרִיתָ֗הּ דַּרְכֵי־מָֽוֶת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;נֶ֣פֶשׁ עָ֭מֵל עָ֣מְלָה לּ֑וֹ כִּֽי־אָכַ֖ף עָלָ֣יו פִּֽיהוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אִ֣ישׁ בְּ֭לִיַּעַל כֹּרֶ֣ה רָעָ֑ה וְעַל־<font color="brown">שפתיו</font> <font color="blue">שְׂ֝פָת֗וֹ</font> כְּאֵ֣שׁ צָרָֽבֶת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;אִ֣ישׁ תַּ֭הְפֻּכוֹת יְשַׁלַּ֣ח מָד֑וֹן וְ֝נִרְגָּ֗ן<font color="red"><sup>6</font></sup> מַפְרִ֥יד אַלּֽוּף׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אִ֣ישׁ חָ֭מָס יְפַתֶּ֣ה רֵעֵ֑הוּ וְ֝הוֹלִיכ֗וֹ בְּדֶ֣רֶךְ לֹא־טֽוֹב׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;עֹצֶ֣ה עֵ֭ינָיו לַחְשֹׁ֣ב תַּהְפֻּכ֑וֹת קֹרֵ֥ץ שְׂ֝פָתָ֗יו כִּלָּ֥ה רָעָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;עֲטֶ֣רֶת תִּפְאֶ֣רֶת שֵׂיבָ֑ה בְּדֶ֥רֶךְ צְ֝דָקָ֗ה תִּמָּצֵֽא׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;ט֤וֹב אֶ֣רֶךְ אַ֭פַּיִם מִגִּבּ֑וֹר וּמֹשֵׁ֥ל בְּ֝רוּח֗וֹ מִלֹּכֵ֥ד עִֽיר׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;בַּ֭חֵיק יוּטַ֣ל אֶת־הַגּוֹרָ֑ל וּ֝מֵיְהוָ֗ה כָּל־מִשְׁפָּטֽוֹ׃ </P>
</TD>
<TD WIDTH="50%">
<P>1&nbsp;l&#601;&#8217;&#257;&#x1E0F;&#257;m m<sup>a</sup>&#8216;ar&#601;&#x1E35;&ecirc;-l&#275;&#x1E07; &ucirc;m&ecirc;&#601;hw&acirc; m<sup>a</sup>&#8216;&#259;n&#275;h l&#257;&#353;w&#333;n: </P>
<P>2&nbsp;k&#257;l-dar&#601;&#x1E35;&ecirc;-&#8217;&icirc;&#353; za&#x1E35;&#601; b&#601;&#8216;&ecirc;n&#257;yw w&#601;&#x1E6F;&#333;&#x1E35;&#275;n r&ucirc;&#x1E25;w&#333;&#x1E6F; y&#601;hw&acirc;: </P>
<P>3&nbsp;g&#333;l &#8217;el-y&#601;hw&acirc; m<sup>a</sup>&#8216;&#259;&#347;ey&#x1E35;&#257; w&#601;yik&#333;n&ucirc; m<sup>a</sup>&#x1E25;&#601;&#353;&#601;&#x1E07;&#333;&#x1E6F;ey&#x1E35;&#257;: </P>
<P>4&nbsp;k&#333;l<font color="red"><sup>3</font></sup> p&#257;&#8216;al y&#601;hw&acirc; lamm<sup>a</sup>&#8216;&#259;n&#275;h&ucirc; w&#601;&#x1E21;am-r&#257;&#353;&#257;&#8216; l&#601;yw&#333;m r&#257;&#8216;&acirc;: </P>
<P>5&nbsp;tw&#333;&#8216;&#259;&#x1E07;a&#x1E6F; y&#601;hw&acirc; k&#257;l-g&#601;&#x1E07;<sup>a</sup>h-l&#275;&#x1E07; y&#257;&#x1E0F; l&#601;y&#257;&#x1E0F; l&#333;&#8217; yinn&#257;qeh: </P>
<P>6&nbsp;b&#601;&#x1E25;ese&#x1E0F; we&#8217;&#277;me&#x1E6F; y&#601;&#x1E35;upar &#8216;&#257;w&#333;n &ucirc;&#x1E07;&#601;yir&#601;&#8217;a&#x1E6F; y&#601;hw&acirc; s&ucirc;r m&#275;r&#257;&#8216;: </P>
<P>7&nbsp;bir&#601;&#x1E63;w&#333;&#x1E6F; y&#601;hw&acirc; dar&#601;&#x1E35;&ecirc;-&#8217;&icirc;&#353; gam-&#8217;w&#333;y&#601;&#x1E07;&#257;yw ya&#353;&#601;lim &#8217;itw&#333;: </P>
<P>8&nbsp;&#x1E6D;w&#333;&#x1E07;-m&#601;&#8216;a&#x1E6D; bi&#x1E63;&#601;&#x1E0F;&#257;q&acirc; m&#275;r&#333;&#x1E07; t&#601;&#x1E07;&ucirc;&#8217;w&#333;&#x1E6F; b&#601;l&#333;&#8217; mi&#353;&#601;p&#257;&#x1E6D;: </P>
<P>9&nbsp;l&#275;&#x1E07; &#8217;&#257;&#x1E0F;&#257;m y&#601;&#x1E25;a&#353;&#353;&#275;&#x1E07; dar&#601;kw&#333; wayhw&acirc; y&#257;&#x1E35;&icirc;n &#x1E63;<sup>a</sup>&#8216;&#259;&#x1E0F;w&#333;: </P>
<P>10&nbsp;qesem| &#8216;al-&#347;if&#601;&#x1E6F;&ecirc;-mele&#x1E35;&#601; b&#601;mi&#353;&#601;p&#257;&#x1E6D; l&#333;&#8217; yim&#601;&#8216;al-p&icirc;w: </P>
<P>11&nbsp;peles| &ucirc;m&#333;&#8217;z&#601;n&ecirc; mi&#353;&#601;p&#257;&#x1E6D; layhw&acirc; m<sup>a</sup>&#8216;&#259;&#347;&#275;h&ucirc; k&#257;l-&#8217;a&#x1E07;&#601;n&ecirc;-&#x1E35;&icirc;s: </P>
<P>12&nbsp;tw&#333;&#8216;&#259;&#x1E07;a&#x1E6F; m&#601;l&#257;&#x1E35;&icirc;m &#8216;&#259;&#347;w&#333;&#x1E6F; re&#353;<sup>a</sup>&#8216; k&icirc; &#x1E07;i&#x1E63;&#601;&#x1E0F;&#257;q&acirc; yikw&#333;n kiss&#275;&#8217;: </P>
<P>13&nbsp;r&#601;&#x1E63;w&#333;n m&#601;l&#257;&#x1E35;&icirc;m &#347;if&#601;&#x1E6F;&ecirc;-&#x1E63;e&#x1E0F;eq w&#601;&#x1E0F;&#333;&#x1E07;&#275;r y&#601;&#353;&#257;r&icirc;m ye&#8217;&#277;h&#257;&#x1E07;: </P>
<P>14&nbsp;&#x1E25;&#259;ma&#x1E6F;-mele&#x1E35;&#601; mal&#601;&#8217;&#259;&#x1E35;&ecirc;-m&#257;we&#x1E6F; w&#601;&#8217;&icirc;&#353; &#x1E25;&#257;&#x1E35;&#257;m y&#601;&#x1E35;ap&#601;renn&acirc;: </P>
<P>15&nbsp;b&#601;&#8217;w&#333;r-p&#601;n&ecirc;-mele&#x1E35;&#601; &#x1E25;ayy&icirc;m &ucirc;r&#601;&#x1E63;w&#333;nw&#333; k&#601;&#8216;&#257;&#x1E07; mal&#601;qw&#333;&#353;: </P>
<P>16&nbsp;q&#601;n&#333;h-&#x1E25;&#257;&#x1E35;&#601;m&acirc; mah-&#x1E6D;&#x1E6D;w&#333;&#x1E07; m&#275;&#x1E25;&#257;r&ucirc;&#x1E63; &ucirc;q&#601;nw&#333;&#x1E6F; b&icirc;n&acirc; ni&#x1E07;&#601;&#x1E25;&#257;r mik&#257;sef: </P>
<P>17&nbsp;m&#601;silla&#x1E6F; y&#601;&#353;&#257;r&icirc;m s&ucirc;r m&#275;r&#257;&#8216; &#353;&#333;m&#275;r naf&#601;&#353;w&#333; n&#333;&#x1E63;&#275;r dar&#601;kw&#333;: </P>
<P>18&nbsp;lif&#601;n&ecirc;-&#353;e&#x1E07;er g&#257;&#8217;w&#333;n w&#601;lif&#601;n&ecirc; &#x1E35;i&#353;&#353;&#257;lw&#333;n g&#333;&#x1E07;<sup>a</sup>h r&ucirc;&#x1E25;a: </P>
<P>19&nbsp;&#x1E6D;w&#333;&#x1E07; &#353;&#601;fal-r&ucirc;&#x1E25;a &#8217;e&#x1E6F;-<font color="brown">&#8216;&#259;n&icirc;y&icirc;m</font> <font color="blue">&#8216;&#259;n&#257;w&icirc;m</font> m&#275;&#x1E25;all&#275;q &#353;&#257;l&#257;l &#8217;e&#x1E6F;-g&#275;&#8217;&icirc;m: </P>
<P>20&nbsp;ma&#347;&#601;k&icirc;l &#8216;al-d&#257;&#x1E07;&#257;r yim&#601;&#x1E63;&#257;&#8217;-&#x1E6D;w&#333;&#x1E07; &ucirc;&#x1E07;w&#333;&#x1E6D;&#275;&#x1E25;a bayhw&acirc; &#8217;a&#353;&#601;r&#257;yw: </P>
<P>21&nbsp;l<sup>a</sup>&#x1E25;&#259;&#x1E35;am-l&#275;&#x1E07; yiqq&#257;r&#275;&#8217; n&#257;&#x1E07;w&#333;n &ucirc;me&#x1E6F;eq &#347;&#601;f&#257;&#x1E6F;ayim y&#333;s&icirc;f leq<sup>a</sup>&#x1E25;: </P>
<P>22&nbsp;m&#601;qw&#333;r &#x1E25;ayy&icirc;m &#347;&#275;&#x1E35;el b&#601;&#8216;&#257;l&#257;yw &ucirc;m&ucirc;sar &#8217;&#277;wil&icirc;m &#8217;i&ucirc;ele&#x1E6F;: </P>
<P>23&nbsp;l&#275;&#x1E07; &#x1E25;&#257;&#x1E35;&#257;m ya&#347;&#601;k&icirc;l p&icirc;h&ucirc; w&#601;&#8216;al-&#347;&#601;f&#257;&#x1E6F;&#257;yw y&#333;s&icirc;f leq<sup>a</sup>&#x1E25;: </P>
<P>24&nbsp;&#x1E63;&ucirc;f-d&#601;&#x1E07;a&#353; &#8217;im&#601;r&ecirc;-n&#333;&#8216;am m&#257;&#x1E6F;w&#333;q lannefe&#353; &ucirc;mar&#601;p&#275;&#8217; l&#257;&#8216;&#257;&#x1E63;em: </P>
<P>25&nbsp;y&#275;&#353; dere&#x1E35;&#601; y&#257;&#353;&#257;r lif&#601;n&ecirc;-&#8217;&icirc;&#353; w&#601;&#8217;<sup>a</sup>&#x1E25;&#259;r&icirc;&#x1E6F;&#257;h dar&#601;&#x1E35;&ecirc;-m&#257;we&#x1E6F;: </P>
<P>26&nbsp;nefe&#353; &#8216;&#257;m&#275;l &#8216;&#257;m&#601;l&acirc; llw&#333; k&icirc;-&#8217;&#257;&#x1E35;af &#8216;&#257;l&#257;yw p&icirc;h&ucirc;: </P>
<P>27&nbsp;&#8217;&icirc;&#353; b&#601;l&icirc;y<sup>a</sup>&#8216;al k&#333;reh r&#257;&#8216;&acirc; w&#601;&#8216;al-<font color="brown">&#347;&#601;f&#257;&#x1E6F;&#257;yw</font> <font color="blue">&#347;&#601;f&#257;&#x1E6F;w&#333;</font> k&#601;&#8217;&#275;&#353; &#x1E63;&#257;r&#257;&#x1E07;e&#x1E6F;: </P>
<P>28&nbsp;&#8217;&icirc;&#353; tah&#601;pu&#x1E35;w&#333;&#x1E6F; y&#601;&#353;all<sup>a</sup>&#x1E25; m&#257;&#x1E0F;w&#333;n w&#601;nir&#601;g&#257;n<font color="red"><sup>6</font></sup> maf&#601;r&icirc;&#x1E0F; &#8217;all&ucirc;f: </P>
<P>29&nbsp;&#8217;&icirc;&#353; &#x1E25;&#257;m&#257;s y&#601;fateh r&#275;&#8216;&#275;h&ucirc; w&#601;hw&#333;l&icirc;&#x1E35;w&#333; b&#601;&#x1E0F;ere&#x1E35;&#601; l&#333;&#8217;-&#x1E6D;w&#333;&#x1E07;: </P>
<P>30&nbsp;&#8216;&#333;&#x1E63;eh &#8216;&ecirc;n&#257;yw l<sup>a</sup>&#x1E25;&#601;&#353;&#333;&#x1E07; tah&#601;pu&#x1E35;w&#333;&#x1E6F; q&#333;r&#275;&#x1E63; &#347;&#601;f&#257;&#x1E6F;&#257;yw kill&acirc; r&#257;&#8216;&acirc;: </P>
<P>31&nbsp;&#8216;&#259;&#x1E6D;ere&#x1E6F; tif&#601;&#8217;ere&#x1E6F; &#347;&ecirc;&#x1E07;&acirc; b&#601;&#x1E0F;ere&#x1E35;&#601; &#x1E63;&#601;&#x1E0F;&#257;q&acirc; timm&#257;&#x1E63;&#275;&#8217;: </P>
<P>32&nbsp;&#x1E6D;w&#333;&#x1E07; &#8217;ere&#x1E35;&#601; &#8217;apayim migibw&#333;r &ucirc;m&#333;&#353;&#275;l b&#601;r&ucirc;&#x1E25;w&#333; mill&#333;&#x1E35;&#275;&#x1E0F; &#8216;&icirc;r: </P>
<P>33&nbsp;b<sup>a</sup>&#x1E25;&ecirc;q y&ucirc;&#x1E6D;al &#8217;e&#x1E6F;-hagw&#333;r&#257;l &ucirc;m&ecirc;&#601;hw&acirc; k&#257;l-mi&#353;&#601;p&#257;&#x1E6D;w&#333;: </P>
</TD>
</TABLE>
<P><HR>
<CENTER>
<A HREF="pro017.htm">Next: Proverbs (Mishlei) Chapter 17</A></CENTER>
</BODY>
</HTML>
