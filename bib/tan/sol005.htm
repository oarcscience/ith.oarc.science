<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Song of Solomon (Shir Hashirim): Song of Solomon (Shir Hashirim) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sol005.htm">Polyglot</A>&nbsp;
<A HREF="../kjv/sol005.htm">KJV</A>&nbsp;
<A HREF="../sep/sol005.htm">Sep</A>&nbsp;
<A HREF="../vul/sol005.htm">Vul</A>&nbsp;

<BR>
<BR><A HREF="sol.htm">Song of Solomon (Shir Hashirim) Index</A><BR>
&nbsp;
<A HREF="sol004.htm">Previous</A>&nbsp;
<A HREF="sol006.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Song of Solomon (Shir Hashirim) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בָּ֣אתִי לְגַנִּי֮ אֲחֹתִ֣י כַלָּה֒ אָרִ֤יתִי מוֹרִי֙ עִם־בְּשָׂמִ֔י אָכַ֤לְתִּי יַעְרִי֙ עִם־דִּבְשִׁ֔י שָׁתִ֥יתִי יֵינִ֖י עִם־חֲלָבִ֑י אִכְל֣וּ רֵעִ֔ים שְׁת֥וּ וְשִׁכְר֖וּ דּוֹדִֽים׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֲנִ֥י יְשֵׁנָ֖ה וְלִבִּ֣י עֵ֑ר ק֣וֹל׀ דּוֹדִ֣י דוֹפֵ֗ק פִּתְחִי־לִ֞י אֲחֹתִ֤י רַעְיָתִי֙ יוֹנָתִ֣י תַמָּתִ֔י שֶׁרֹּאשִׁי֙ נִמְלָא־טָ֔ל קְוֻּצּוֹתַ֖י רְסִ֥יסֵי לָֽיְלָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;פָּשַׁ֙טְתִּי֙ אֶת־כֻּתָּנְתִּ֔י אֵיכָ֖כָה אֶלְבָּשֶׁ֑נָּה רָחַ֥צְתִּי אֶת־רַגְלַ֖י אֵיכָ֥כָה אֲטַנְּפֵֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;דּוֹדִ֗י שָׁלַ֤ח יָדוֹ֙ מִן־הַחֹ֔ר וּמֵעַ֖י הָמ֥וּ עָלָֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;קַ֥מְתִּֽי אֲנִ֖י לִפְתֹּ֣חַ לְדוֹדִ֑י וְיָדַ֣י נָֽטְפוּ־מ֗וֹר וְאֶצְבְּעֹתַי֙ מ֣וֹר עֹבֵ֔ר עַ֖ל כַּפּ֥וֹת הַמַּנְעֽוּל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;פָּתַ֤חְתִּֽי אֲנִי֙ לְדוֹדִ֔י וְדוֹדִ֖י חָמַ֣ק עָבָ֑ר נַפְשִׁי֙ יָֽצְאָ֣ה בְדַבְּר֔וֹ בִּקַּשְׁתִּ֙יהוּ֙ וְלֹ֣א מְצָאתִ֔יהוּ קְרָאתִ֖יו וְלֹ֥א עָנָֽנִי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מְצָאֻ֧נִי הַשֹּׁמְרִ֛ים הַסֹּבְבִ֥ים בָּעִ֖יר הִכּ֣וּנִי פְצָע֑וּנִי נָשְׂא֤וּ אֶת־רְדִידִי֙ מֵֽעָלַ֔י שֹׁמְרֵ֖י הַחֹמֽוֹת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִשְׁבַּ֥עְתִּי אֶתְכֶ֖ם בְּנ֣וֹת יְרוּשָׁלִָ֑ם אִֽם־תִּמְצְאוּ֙ אֶת־דּוֹדִ֔י מַה־תַּגִּ֣ידוּ ל֔וֹ שֶׁחוֹלַ֥ת אַהֲבָ֖ה אָֽנִי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מַה־דּוֹדֵ֣ךְ מִדּ֔וֹד הַיָּפָ֖ה בַּנָּשִׁ֑ים מַה־דּוֹדֵ֣ךְ מִדּ֔וֹד שֶׁכָּ֖כָה הִשְׁבַּעְתָּֽנוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;דּוֹדִ֥י צַח֙ וְאָד֔וֹם דָּג֖וּל מֵרְבָבָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;רֹאשׁ֖וֹ כֶּ֣תֶם פָּ֑ז קְוּצּוֹתָיו֙<font color="red"><sup>1</font></sup> תַּלְתַּלִּ֔ים שְׁחֹר֖וֹת כָּעוֹרֵֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עֵינָ֕יו כְּיוֹנִ֖ים עַל־אֲפִ֣יקֵי מָ֑יִם רֹֽחֲצוֹת֙ בֶּֽחָלָ֔ב יֹשְׁב֖וֹת עַל־מִלֵּֽאת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְחָיָו֙ כַּעֲרוּגַ֣ת הַבֹּ֔שֶׂם מִגְדְּל֖וֹת מֶרְקָחִ֑ים שִׂפְתוֹתָיו֙ שֽׁוֹשַׁנִּ֔ים נֹטְפ֖וֹת מ֥וֹר עֹבֵֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;יָדָיו֙ גְּלִילֵ֣י זָהָ֔ב מְמֻלָּאִ֖ים בַּתַּרְשִׁ֑ישׁ מֵעָיו֙ עֶ֣שֶׁת שֵׁ֔ן מְעֻלֶּ֖פֶת סַפִּירִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שׁוֹקָיו֙ עַמּ֣וּדֵי שֵׁ֔שׁ מְיֻסָּדִ֖ים עַל־אַדְנֵי־פָ֑ז מַרְאֵ֙הוּ֙ כַּלְּבָנ֔וֹן בָּח֖וּר כָּאֲרָזִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;חִכּוֹ֙ מַֽמְתַקִּ֔ים וְכֻלּ֖וֹ מַחֲמַדִּ֑ים זֶ֤ה דוֹדִי֙ וְזֶ֣ה רֵעִ֔י בְּנ֖וֹת יְרוּשָׁלִָֽם׃ </P>
</TD>
<TD WIDTH="50%">
<P>1&nbsp;b&#257;&#8217;&#x1E6F;&icirc; l&#601;&#x1E21;ann&icirc; &#8217;&#259;&#x1E25;&#333;&#x1E6F;&icirc; &#x1E35;all&acirc; &#8217;&#257;r&icirc;&#x1E6F;&icirc; mw&#333;r&icirc; &#8216;im-b&#601;&#347;&#257;m&icirc; &#8217;&#257;&#x1E35;al&#601;t&icirc; y<sup>a</sup>&#8216;&#601;r&icirc; &#8216;im-di&#x1E07;&#601;&#353;&icirc; &#353;&#257;&#x1E6F;&icirc;&#x1E6F;&icirc; y&ecirc;n&icirc; &#8216;im-&#x1E25;&#259;l&#257;&#x1E07;&icirc; &#8217;i&#x1E35;&#601;l&ucirc; r&#275;&#8216;&icirc;m &#353;&#601;&#x1E6F;&ucirc; w&#601;&#353;i&#x1E35;&#601;r&ucirc; dw&#333;&#x1E0F;&icirc;m: s</P>
<P>2&nbsp;&#8217;&#259;n&icirc; y&#601;&#353;&#275;n&acirc; w&#601;lib&icirc; &#8216;&#275;r qw&#333;l| dw&#333;&#x1E0F;&icirc; &#x1E0F;w&#333;f&#275;q pi&#x1E6F;&#601;&#x1E25;&icirc;-l&icirc; &#8217;&#259;&#x1E25;&#333;&#x1E6F;&icirc; r<sup>a</sup>&#8216;&#601;y&#257;&#x1E6F;&icirc; yw&#333;n&#257;&#x1E6F;&icirc; &#x1E6F;amm&#257;&#x1E6F;&icirc; &#353;err&#333;&#8217;&#353;&icirc; nim&#601;l&#257;&#8217;-&#x1E6D;&#257;l q&#601;&ucirc;u&#x1E63;&#x1E63;w&#333;&#x1E6F;ay r&#601;s&icirc;s&ecirc; l&#257;y&#601;l&acirc;: </P>
<P>3&nbsp;p&#257;&#353;a&#x1E6D;&#601;t&icirc; &#8217;e&#x1E6F;-kut&#257;n&#601;t&icirc; &#8217;&ecirc;&#x1E35;&#257;&#x1E35;&acirc; &#8217;el&#601;b&#257;&#353;enn&acirc; r&#257;&#x1E25;a&#x1E63;&#601;t&icirc; &#8217;e&#x1E6F;-ra&#x1E21;&#601;lay &#8217;&ecirc;&#x1E35;&#257;&#x1E35;&acirc; &#8217;&#259;&#x1E6D;ann&#601;f&#275;m: </P>
<P>4&nbsp;dw&#333;&#x1E0F;&icirc; &#353;&#257;l<sup>a</sup>&#x1E25; y&#257;&#x1E0F;w&#333; min-h<sup>a</sup>&#x1E25;&#333;r &ucirc;m&#275;&#8216;ay h&#257;m&ucirc; &#8216;&#257;l&#257;yw: </P>
<P>5&nbsp;qam&#601;t&icirc; &#8217;&#259;n&icirc; lif&#601;t&#333;&#x1E25;a l&#601;&#x1E0F;w&#333;&#x1E0F;&icirc; w&#601;y&#257;&#x1E0F;ay n&#257;&#x1E6D;&#601;f&ucirc;-mw&#333;r w&#601;&#8217;e&#x1E63;&#601;b&#601;&#8216;&#333;&#x1E6F;ay mw&#333;r &#8216;&#333;&#x1E07;&#275;r &#8216;al kapw&#333;&#x1E6F; hamman&#601;&#8216;&ucirc;l: </P>
<P>6&nbsp;p&#257;&#x1E6F;<sup>a</sup>&#x1E25;&#601;t&icirc; &#8217;&#259;n&icirc; l&#601;&#x1E0F;w&#333;&#x1E0F;&icirc; w&#601;&#x1E0F;w&#333;&#x1E0F;&icirc; &#x1E25;&#257;maq &#8216;&#257;&#x1E07;&#257;r naf&#601;&#353;&icirc; y&#257;&#x1E63;&#601;&#8217;&acirc; &#x1E07;&#601;&#x1E0F;ab&#601;rw&#333; biqqa&#353;&#601;t&icirc;h&ucirc; w&#601;l&#333;&#8217; m&#601;&#x1E63;&#257;&#8217;&#x1E6F;&icirc;h&ucirc; q&#601;r&#257;&#8217;&#x1E6F;&icirc;w w&#601;l&#333;&#8217; &#8216;&#257;n&#257;n&icirc;: </P>
<P>7&nbsp;m&#601;&#x1E63;&#257;&#8217;un&icirc; ha&#353;&#353;&#333;m&#601;r&icirc;m hass&#333;&#x1E07;&#601;&#x1E07;&icirc;m b&#257;&#8216;&icirc;r hik&ucirc;n&icirc; f&#601;&#x1E63;&#257;&#8216;&ucirc;n&icirc; n&#257;&#347;&#601;&#8217;&ucirc; &#8217;e&#x1E6F;-r&#601;&#x1E0F;&icirc;&#x1E0F;&icirc; m&#275;&#8216;&#257;lay &#353;&#333;m&#601;r&ecirc; h<sup>a</sup>&#x1E25;&#333;mw&#333;&#x1E6F;: </P>
<P>8&nbsp;hi&#353;&#601;b<sup>a</sup>&#8216;&#601;t&icirc; &#8217;e&#x1E6F;&#601;&#x1E35;em b&#601;nw&#333;&#x1E6F; y&#601;r&ucirc;&#353;&#257;l&#257;im &#8217;im-tim&#601;&#x1E63;&#601;&#8217;&ucirc; &#8217;e&#x1E6F;-dw&#333;&#x1E0F;&icirc; mah-tag&icirc;&#x1E0F;&ucirc; lw&#333; &#353;e&#x1E25;w&#333;la&#x1E6F; &#8217;ah&#259;&#x1E07;&acirc; &#8217;&#257;n&icirc;: </P>
<P>9&nbsp;mah-dw&#333;&#x1E0F;&#275;&#x1E35;&#601; midw&#333;&#x1E0F; hayy&#257;f&acirc; bann&#257;&#353;&icirc;m mah-dw&#333;&#x1E0F;&#275;&#x1E35;&#601; midw&#333;&#x1E0F; &#353;ek&#257;&#x1E35;&acirc; hi&#353;&#601;b<sup>a</sup>&#8216;&#601;t&#257;n&ucirc;: </P>
<P>10&nbsp;dw&#333;&#x1E0F;&icirc; &#x1E63;<sup>a</sup>&#x1E25; w&#601;&#8217;&#257;&#x1E0F;w&#333;m d&#257;&#x1E21;&ucirc;l m&#275;r&#601;&#x1E07;&#257;&#x1E07;&acirc;: </P>
<P>11&nbsp;r&#333;&#8217;&#353;w&#333; ke&#x1E6F;em p&#257;z q&#601;&ucirc;&#x1E63;&#x1E63;w&#333;&#x1E6F;&#257;yw<font color="red"><sup>1</font></sup> tal&#601;tall&icirc;m &#353;&#601;&#x1E25;&#333;rw&#333;&#x1E6F; k&#257;&#8216;w&#333;r&#275;&#x1E07;: </P>
<P>12&nbsp;&#8216;&ecirc;n&#257;yw k&#601;yw&#333;n&icirc;m &#8216;al-&#8217;&#259;f&icirc;q&ecirc; m&#257;yim r&#333;&#x1E25;&#259;&#x1E63;w&#333;&#x1E6F; be&#x1E25;&#257;l&#257;&#x1E07; y&#333;&#353;&#601;&#x1E07;w&#333;&#x1E6F; &#8216;al-mill&#275;&#8217;&#x1E6F;: </P>
<P>13&nbsp;l&#601;&#x1E25;&#257;y&#257;w k<sup>a</sup>&#8216;&#259;r&ucirc;&#x1E21;a&#x1E6F; hab&#333;&#347;em mi&#x1E21;&#601;d&#601;lw&#333;&#x1E6F; mer&#601;q&#257;&#x1E25;&icirc;m &#347;if&#601;&#x1E6F;w&#333;&#x1E6F;&#257;yw &#353;w&#333;&#353;ann&icirc;m n&#333;&#x1E6D;&#601;fw&#333;&#x1E6F; mw&#333;r &#8216;&#333;&#x1E07;&#275;r: </P>
<P>14&nbsp;y&#257;&#x1E0F;&#257;yw g&#601;l&icirc;l&ecirc; z&acirc;&#257;&#x1E07; m&#601;mull&#257;&#8217;&icirc;m batar&#601;&#353;&icirc;&#353; m&#275;&#8216;&#257;yw &#8216;e&#353;e&#x1E6F; &#353;&#275;n m&#601;&#8216;ullefe&#x1E6F; sap&icirc;r&icirc;m: </P>
<P>15&nbsp;&#353;w&#333;q&#257;yw &#8216;amm&ucirc;&#x1E0F;&ecirc; &#353;&#275;&#353; m&#601;yuss&#257;&#x1E0F;&icirc;m &#8216;al-&#8217;a&#x1E0F;&#601;n&ecirc;-f&#257;z mar&#601;&#8217;&#275;h&ucirc; kall&#601;&#x1E07;&#257;nw&#333;n b&#257;&#x1E25;&ucirc;r k&#257;&#8217;&#259;r&#257;z&icirc;m: </P>
<P>16&nbsp;&#x1E25;ikw&#333; mam&#601;&#x1E6F;aqq&icirc;m w&#601;&#x1E35;ullw&#333; m<sup>a</sup>&#x1E25;&#259;mad&icirc;m zeh &#x1E0F;w&#333;&#x1E0F;&icirc; w&#601;zeh r&#275;&#8216;&icirc; b&#601;nw&#333;&#x1E6F; y&#601;r&ucirc;&#353;&#257;l&#257;im: </P>
</TD>
</TABLE>
<P><HR>
<CENTER>
<A HREF="sol006.htm">Next: Song of Solomon (Shir Hashirim) Chapter 6</A></CENTER>
</BODY>
</HTML>
