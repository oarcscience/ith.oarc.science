<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze011.htm">Polyglot</A>&nbsp;
<A HREF="../kjv/eze011.htm">KJV</A>&nbsp;
<A HREF="../sep/eze011.htm">Sep</A>&nbsp;
<A HREF="../vul/eze011.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze010.htm">Previous</A>&nbsp;
<A HREF="eze012.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַתִּשָּׂ֨א אֹתִ֜י ר֗וּחַ וַתָּבֵ֣א אֹ֠תִי אֶל־שַׁ֨עַר בֵּית־יְהוָ֤ה הַקַּדְמוֹנִי֙ הַפּוֹנֶ֣ה קָדִ֔ימָה וְהִנֵּה֙ בְּפֶ֣תַח הַשַּׁ֔עַר עֶשְׂרִ֥ים וַחֲמִשָּׁ֖ה אִ֑ישׁ וָאֶרְאֶ֨ה בְתוֹכָ֜ם אֶת־יַאֲזַנְיָ֧ה בֶן־עַזֻּ֛ר וְאֶת־פְּלַטְיָ֥הוּ בֶן־בְּנָיָ֖הוּ שָׂרֵ֖י הָעָֽם׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֖אמֶר אֵלָ֑י בֶּן־אָדָ֕ם אֵ֣לֶּה הָאֲנָשִׁ֞ים הַחֹשְׁבִ֥ים אָ֛וֶן וְהַיֹּעֲצִ֥ים עֲצַת־רָ֖ע בָּעִ֥יר הַזֹּֽאת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הָאֹ֣מְרִ֔ים לֹ֥א בְקָר֖וֹב בְּנ֣וֹת בָּתִּ֑ים הִ֣יא הַסִּ֔יר וַאֲנַ֖חְנוּ הַבָּשָֽׂר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לָכֵ֖ן הִנָּבֵ֣א עֲלֵיהֶ֑ם הִנָּבֵ֖א בֶּן־אָדָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתִּפֹּ֣ל עָלַי֮ ר֣וּחַ יְהוָה֒ וַיֹּ֣אמֶר אֵלַ֗י אֱמֹר֙ כֹּה־אָמַ֣ר יְהוָ֔ה כֵּ֥ן אֲמַרְתֶּ֖ם בֵּ֣ית יִשְׂרָאֵ֑ל וּמַעֲל֥וֹת רֽוּחֲכֶ֖ם אֲנִ֥י יְדַעְתִּֽיהָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִרְבֵּיתֶ֥ם חַלְלֵיכֶ֖ם בָּעִ֣יר הַזֹּ֑את וּמִלֵּאתֶ֥ם חוּצֹתֶ֖יהָ חָלָֽל׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לָכֵ֗ן כֹּֽה־אָמַר֮ אֲדֹנָ֣י יְהוִה֒ חַלְלֵיכֶם֙ אֲשֶׁ֣ר שַׂמְתֶּ֣ם בְּתוֹכָ֔הּ הֵ֥מָּה הַבָּשָׂ֖ר וְהִ֣יא הַסִּ֑יר וְאֶתְכֶ֖ם הוֹצִ֥יא מִתּוֹכָֽהּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חֶ֖רֶב יְרֵאתֶ֑ם וְחֶ֙רֶב֙ אָבִ֣יא עֲלֵיכֶ֔ם נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהוֹצֵאתִ֤י אֶתְכֶם֙ מִתּוֹכָ֔הּ וְנָתַתִּ֥י אֶתְכֶ֖ם בְּיַד־זָרִ֑ים וְעָשִׂ֛יתִי בָכֶ֖ם שְׁפָטִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בַּחֶ֣רֶב תִּפֹּ֔לוּ עַל־גְּב֥וּל יִשְׂרָאֵ֖ל אֶשְׁפּ֣וֹט אֶתְכֶ֑ם וִֽידַעְתֶּ֖ם כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הִ֗יא לֹֽא־תִהְיֶ֤ה לָכֶם֙ לְסִ֔יר וְאַתֶּ֛ם תִּהְי֥וּ בְתוֹכָ֖הּ לְבָשָׂ֑ר אֶל־גְּב֥וּל יִשְׂרָאֵ֖ל אֶשְׁפֹּ֥ט אֶתְכֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וִֽידַעְתֶּם֙ כִּֽי־אֲנִ֣י יְהוָ֔ה אֲשֶׁ֤ר בְּחֻקַּי֙ לֹ֣א הֲלַכְתֶּ֔ם וּמִשְׁפָּטַ֖י לֹ֣א עֲשִׂיתֶ֑ם וּֽכְמִשְׁפְּטֵ֧י הַגּוֹיִ֛ם אֲשֶׁ֥ר סְבִיבוֹתֵיכֶ֖ם עֲשִׂיתֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַֽיְהִי֙ כְּהִנָּ֣בְאִ֔י וּפְלַטְיָ֥הוּ בֶן־בְּנָיָ֖ה מֵ֑ת וָאֶפֹּ֨ל עַל־פָּנַ֜י וָאֶזְעַ֣ק קוֹל־גָּד֗וֹל וָאֹמַר֙ אֲהָהּ֙ אֲדֹנָ֣י יְהוִ֔ה כָּלָה֙ אַתָּ֣ה עֹשֶׂ֔ה אֵ֖ת שְׁאֵרִ֥ית יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בֶּן־אָדָ֗ם אַחֶ֤יךָ אַחֶ֙יךָ֙ אַנְשֵׁ֣י גְאֻלָּתֶ֔ךָ וְכָל־בֵּ֥ית יִשְׂרָאֵ֖ל כֻּלֹּ֑ה אֲשֶׁר֩ אָמְר֨וּ לָהֶ֜ם יֹשְׁבֵ֣י יְרוּשָׁלִַ֗ם רַֽחֲקוּ֙ מֵעַ֣ל יְהוָ֔ה לָ֥נוּ הִ֛יא נִתְּנָ֥ה הָאָ֖רֶץ לְמוֹרָשָֽׁה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לָכֵ֣ן אֱמֹ֗ר כֹּֽה־אָמַר֮ אֲדֹנָ֣י יְהוִה֒ כִּ֤י הִרְחַקְתִּים֙ בַּגּוֹיִ֔ם וְכִ֥י הֲפִֽיצוֹתִ֖ים בָּאֲרָצ֑וֹת וָאֱהִ֤י לָהֶם֙ לְמִקְדָּ֣שׁ מְעַ֔ט בָּאֲרָצ֖וֹת אֲשֶׁר־בָּ֥אוּ שָֽׁם׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לָכֵ֣ן אֱמֹ֗ר כֹּֽה־אָמַר֮ אֲדֹנָ֣י יְהוִה֒ וְקִבַּצְתִּ֤י אֶתְכֶם֙ מִן־הָ֣עַמִּ֔ים וְאָסַפְתִּ֣י אֶתְכֶ֔ם מִן־הָ֣אֲרָצ֔וֹת אֲשֶׁ֥ר נְפֹצוֹתֶ֖ם בָּהֶ֑ם וְנָתַתִּ֥י לָכֶ֖ם אֶת־אַדְמַ֥ת יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּבָ֖אוּ־שָׁ֑מָּה וְהֵסִ֜ירוּ אֶת־כָּל־שִׁקּוּצֶ֛יהָ וְאֶת־כָּל־תּוֹעֲבוֹתֶ֖יהָ מִמֶּֽנָּה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְנָתַתִּ֤י לָהֶם֙ לֵ֣ב אֶחָ֔ד וְר֥וּחַ חֲדָשָׁ֖ה אֶתֵּ֣ן בְּקִרְבְּכֶ֑ם וַהֲסִ֨רֹתִ֜י לֵ֤ב הָאֶ֙בֶן֙ מִבְּשָׂרָ֔ם וְנָתַתִּ֥י לָהֶ֖ם לֵ֥ב בָּשָֽׂר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לְמַ֙עַן֙ בְּחֻקֹּתַ֣י יֵלֵ֔כוּ וְאֶת־מִשְׁפָּטַ֥י יִשְׁמְר֖וּ וְעָשׂ֣וּ אֹתָ֑ם וְהָיוּ־לִ֣י לְעָ֔ם וַאֲנִ֕י אֶהְיֶ֥ה לָהֶ֖ם לֵאלֹהִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאֶל־לֵ֧ב שִׁקּוּצֵיהֶ֛ם וְתוֹעֲבוֹתֵיהֶ֖ם לִבָּ֣ם הֹלֵ֑ךְ דַּרְכָּם֙ בְּרֹאשָׁ֣ם נָתַ֔תִּי נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּשְׂא֤וּ הַכְּרוּבִים֙ אֶת־כַּנְפֵיהֶ֔ם וְהָאֽוֹפַנִּ֖ים לְעֻמָּתָ֑ם וּכְב֧וֹד אֱלֹהֵֽי־יִשְׂרָאֵ֛ל עֲלֵיהֶ֖ם מִלְמָֽעְלָה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּ֙עַל֙ כְּב֣וֹד יְהוָ֔ה מֵעַ֖ל תּ֣וֹךְ הָעִ֑יר וַֽיַּעֲמֹד֙ עַל־הָהָ֔ר אֲשֶׁ֖ר מִקֶּ֥דֶם לָעִֽיר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְר֣וּחַ נְשָׂאַ֗תְנִי וַתְּבִיאֵ֤נִי כַשְׂדִּ֙ימָה֙ אֶל־הַגּוֹלָ֔ה בַּמַּרְאֶ֖ה בְּר֣וּחַ אֱלֹהִ֑ים וַיַּ֙עַל֙ מֵֽעָלַ֔י הַמַּרְאֶ֖ה אֲשֶׁ֥ר רָאִֽיתִי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וָאֲדַבֵּ֖ר אֶל־הַגּוֹלָ֑ה אֵ֛ת כָּל־דִּבְרֵ֥י יְהוָ֖ה אֲשֶׁ֥ר הֶרְאָֽנִי׃ פ</P>
</TD>
<TD WIDTH="50%">
<P>1&nbsp;wati&#347;&#347;&#257;&#8217; &#8217;&#333;&#x1E6F;&icirc; r&ucirc;&#x1E25;a wat&#257;&#x1E07;&#275;&#8217; &#8217;&#333;&#x1E6F;&icirc; &#8217;el-&#353;<sup>a</sup>&#8216;ar b&ecirc;&#x1E6F;-y&#601;hw&acirc; haqqa&#x1E0F;&#601;mw&#333;n&icirc; hapw&#333;neh q&#257;&#x1E0F;&icirc;m&acirc; w&#601;hinn&#275;h b&#601;fe&#x1E6F;<sup>a</sup>&#x1E25; ha&#353;&#353;<sup>a</sup>&#8216;ar &#8216;e&#347;&#601;r&icirc;m w<sup>a</sup>&#x1E25;&#259;mi&#353;&#353;&acirc; &#8217;&icirc;&#353; w&#257;&#8217;er&#601;&#8217;eh &#x1E07;&#601;&#x1E6F;w&#333;&#x1E35;&#257;m &#8217;e&#x1E6F;-ya&#8217;&#259;zan&#601;y&acirc; &#x1E07;en-&#8216;azzur w&#601;&#8217;e&#x1E6F;-p&#601;la&#x1E6D;&#601;y&acirc;&ucirc; &#x1E07;en-b&#601;n&#257;y&acirc;&ucirc; &#347;&#257;r&ecirc; h&#257;&#8216;&#257;m: f</P>
<P>2&nbsp;wayy&#333;&#8217;mer &#8217;&#275;l&#257;y ben-&#8217;&#257;&#x1E0F;&#257;m &#8217;&#275;lleh h&#257;&#8217;&#259;n&#257;&#353;&icirc;m h<sup>a</sup>&#x1E25;&#333;&#353;&#601;&#x1E07;&icirc;m &#8217;&#257;wen w&#601;hayy&#333;&#8216;&#259;&#x1E63;&icirc;m &#8216;&#259;&#x1E63;a&#x1E6F;-r&#257;&#8216; b&#257;&#8216;&icirc;r hazz&#333;&#8217;&#x1E6F;: </P>
<P>3&nbsp;h&#257;&#8217;&#333;m&#601;r&icirc;m l&#333;&#8217; &#x1E07;&#601;q&#257;rw&#333;&#x1E07; b&#601;nw&#333;&#x1E6F; b&#257;t&icirc;m h&icirc;&#8217; hass&icirc;r wa&#8217;&#259;n<sup>a</sup>&#x1E25;&#601;n&ucirc; hab&#257;&#347;&#257;r: </P>
<P>4&nbsp;l&#257;&#x1E35;&#275;n hinn&#257;&#x1E07;&#275;&#8217; &#8216;&#259;l&ecirc;hem hinn&#257;&#x1E07;&#275;&#8217; ben-&#8217;&#257;&#x1E0F;&#257;m: </P>
<P>5&nbsp;watip&#333;l &#8216;&#257;lay r&ucirc;&#x1E25;a y&#601;hw&acirc; wayy&#333;&#8217;mer &#8217;&#275;lay &#8217;&#277;m&#333;r k&#333;h-&#8217;&#257;mar y&#601;hw&acirc; k&#275;n &#8217;&#259;mar&#601;tem b&ecirc;&#x1E6F; yi&#347;&#601;r&#257;&#8217;&#275;l &ucirc;m<sup>a</sup>&#8216;&#259;lw&#333;&#x1E6F; r&ucirc;&#x1E25;&#259;&#x1E35;em &#8217;&#259;n&icirc; y&#601;&#x1E0F;<sup>a</sup>&#8216;&#601;t&icirc;h&#257;: </P>
<P>6&nbsp;hir&#601;b&ecirc;&#x1E6F;em &#x1E25;al&#601;l&ecirc;&#x1E35;em b&#257;&#8216;&icirc;r hazz&#333;&#8217;&#x1E6F; &ucirc;mill&#275;&#8217;&#x1E6F;em &#x1E25;&ucirc;&#x1E63;&#333;&#x1E6F;eyh&#257; &#x1E25;&#257;l&#257;l: f</P>
<P>7&nbsp;l&#257;&#x1E35;&#275;n k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih &#x1E25;al&#601;l&ecirc;&#x1E35;em &#8217;&#259;&#353;er &#347;am&#601;tem b&#601;&#x1E6F;w&#333;&#x1E35;&#257;h h&#275;mm&acirc; hab&#257;&#347;&#257;r w&#601;h&icirc;&#8217; hass&icirc;r w&#601;&#8217;e&#x1E6F;&#601;&#x1E35;em hw&#333;&#x1E63;&icirc;&#8217; mitw&#333;&#x1E35;&#257;h: </P>
<P>8&nbsp;&#x1E25;ere&#x1E07; y&#601;r&#275;&#8217;&#x1E6F;em w&#601;&#x1E25;ere&#x1E07; &#8217;&#257;&#x1E07;&icirc;&#8217; &#8216;&#259;l&ecirc;&#x1E35;em n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>9&nbsp;w&#601;hw&#333;&#x1E63;&#275;&#8217;&#x1E6F;&icirc; &#8217;e&#x1E6F;&#601;&#x1E35;em mitw&#333;&#x1E35;&#257;h w&#601;n&#257;&#x1E6F;at&icirc; &#8217;e&#x1E6F;&#601;&#x1E35;em b&#601;ya&#x1E0F;-z&#257;r&icirc;m w&#601;&#8216;&#257;&#347;&icirc;&#x1E6F;&icirc; &#x1E07;&#257;&#x1E35;em &#353;&#601;f&#257;&#x1E6D;&icirc;m: </P>
<P>10&nbsp;b<sup>a</sup>&#x1E25;ere&#x1E07; tip&#333;l&ucirc; &#8216;al-g&#601;&#x1E07;&ucirc;l yi&#347;&#601;r&#257;&#8217;&#275;l &#8217;e&#353;&#601;pw&#333;&#x1E6D; &#8217;e&#x1E6F;&#601;&#x1E35;em w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;: </P>
<P>11&nbsp;h&icirc;&#8217; l&#333;&#8217;-&#x1E6F;ih&#601;yeh l&#257;&#x1E35;em l&#601;s&icirc;r w&#601;&#8217;atem tih&#601;y&ucirc; &#x1E07;&#601;&#x1E6F;w&#333;&#x1E35;&#257;h l&#601;&#x1E07;&#257;&#347;&#257;r &#8217;el-g&#601;&#x1E07;&ucirc;l yi&#347;&#601;r&#257;&#8217;&#275;l &#8217;e&#353;&#601;p&#333;&#x1E6D; &#8217;e&#x1E6F;&#601;&#x1E35;em: </P>
<P>12&nbsp;w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc; &#8217;&#259;&#353;er b&#601;&#x1E25;uqqay l&#333;&#8217; h&#259;la&#x1E35;&#601;tem &ucirc;mi&#353;&#601;p&#257;&#x1E6D;ay l&#333;&#8217; &#8216;&#259;&#347;&icirc;&#x1E6F;em &ucirc;&#x1E35;&#601;mi&#353;&#601;p&#601;&#x1E6D;&ecirc; hagw&#333;yim &#8217;&#259;&#353;er s&#601;&#x1E07;&icirc;&#x1E07;w&#333;&#x1E6F;&ecirc;&#x1E35;em &#8216;&#259;&#347;&icirc;&#x1E6F;em: </P>
<P>13&nbsp;way&#601;h&icirc; k&#601;hinn&#257;&#x1E07;&#601;&#8217;&icirc; &ucirc;f&#601;la&#x1E6D;&#601;y&acirc;&ucirc; &#x1E07;en-b&#601;n&#257;y&acirc; m&#275;&#x1E6F; w&#257;&#8217;ep&#333;l &#8216;al-p&#257;nay w&#257;&#8217;ez&#601;&#8216;aq qw&#333;l-g&#257;&#x1E0F;w&#333;l w&#257;&#8217;&#333;mar &#8217;&#259;h&#257;h &#8217;&#259;&#x1E0F;&#333;n&#257;y y&#601;hwih k&#257;l&acirc; &#8217;at&acirc; &#8216;&#333;&#347;eh &#8217;&#275;&#x1E6F; &#353;&#601;&#8217;&#275;r&icirc;&#x1E6F; yi&#347;&#601;r&#257;&#8217;&#275;l: f</P>
<P>14&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>15&nbsp;ben-&#8217;&#257;&#x1E0F;&#257;m &#8217;<sup>a</sup>&#x1E25;ey&#x1E35;&#257; &#8217;<sup>a</sup>&#x1E25;ey&#x1E35;&#257; &#8217;an&#601;&#353;&ecirc; &#x1E21;&#601;&#8217;ull&#257;&#x1E6F;e&#x1E35;&#257; w&#601;&#x1E35;&#257;l-b&ecirc;&#x1E6F; yi&#347;&#601;r&#257;&#8217;&#275;l kull&#333;h &#8217;&#259;&#353;er &#8217;&#257;m&#601;r&ucirc; l&acirc;em y&#333;&#353;&#601;&#x1E07;&ecirc; y&#601;r&ucirc;&#353;&#257;laim r<sup>a</sup>&#x1E25;&#259;q&ucirc; m&#275;&#8216;al y&#601;hw&acirc; l&#257;n&ucirc; h&icirc;&#8217; nit&#601;n&acirc; h&#257;&#8217;&#257;re&#x1E63; l&#601;mw&#333;r&#257;&#353;&acirc;: s</P>
<P>16&nbsp;l&#257;&#x1E35;&#275;n &#8217;&#277;m&#333;r k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih k&icirc; hir&#601;&#x1E25;aq&#601;t&icirc;m bagw&#333;yim w&#601;&#x1E35;&icirc; h&#259;f&icirc;&#x1E63;w&#333;&#x1E6F;&icirc;m b&#257;&#8217;&#259;r&#257;&#x1E63;w&#333;&#x1E6F; w&#257;&#8217;&#277;h&icirc; l&acirc;em l&#601;miq&#601;d&#257;&#353; m&#601;&#8216;a&#x1E6D; b&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er-b&#257;&#8217;&ucirc; &#353;&#257;m: s</P>
<P>17&nbsp;l&#257;&#x1E35;&#275;n &#8217;&#277;m&#333;r k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih w&#601;qiba&#x1E63;&#601;t&icirc; &#8217;e&#x1E6F;&#601;&#x1E35;em min-h&#257;&#8216;amm&icirc;m w&#601;&#8217;&#257;saf&#601;t&icirc; &#8217;e&#x1E6F;&#601;&#x1E35;em min-h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er n&#601;f&#333;&#x1E63;w&#333;&#x1E6F;em b&acirc;em w&#601;n&#257;&#x1E6F;at&icirc; l&#257;&#x1E35;em &#8217;e&#x1E6F;-&#8217;a&#x1E0F;&#601;ma&#x1E6F; yi&#347;&#601;r&#257;&#8217;&#275;l: </P>
<P>18&nbsp;&ucirc;&#x1E07;&#257;&#8217;&ucirc;-&#353;&#257;mm&acirc; w&#601;h&#275;s&icirc;r&ucirc; &#8217;e&#x1E6F;-k&#257;l-&#353;iqq&ucirc;&#x1E63;eyh&#257; w&#601;&#8217;e&#x1E6F;-k&#257;l-tw&#333;&#8216;&#259;&#x1E07;w&#333;&#x1E6F;eyh&#257; mimmenn&acirc;: </P>
<P>19&nbsp;w&#601;n&#257;&#x1E6F;at&icirc; l&acirc;em l&#275;&#x1E07; &#8217;e&#x1E25;&#257;&#x1E0F; w&#601;r&ucirc;&#x1E25;a &#x1E25;&#259;&#x1E0F;&#257;&#353;&acirc; &#8217;et&#275;n b&#601;qir&#601;b&#601;&#x1E35;em wah&#259;sir&#333;&#x1E6F;&icirc; l&#275;&#x1E07; h&#257;&#8217;e&#x1E07;en mib&#601;&#347;&#257;r&#257;m w&#601;n&#257;&#x1E6F;at&icirc; l&acirc;em l&#275;&#x1E07; b&#257;&#347;&#257;r: </P>
<P>20&nbsp;l&#601;m<sup>a</sup>&#8216;an b&#601;&#x1E25;uqq&#333;&#x1E6F;ay y&#275;l&#275;&#x1E35;&ucirc; w&#601;&#8217;e&#x1E6F;-mi&#353;&#601;p&#257;&#x1E6D;ay yi&#353;&#601;m&#601;r&ucirc; w&#601;&#8216;&#257;&#347;&ucirc; &#8217;&#333;&#x1E6F;&#257;m w&#601;h&#257;y&ucirc;-l&icirc; l&#601;&#8216;&#257;m wa&#8217;&#259;n&icirc; &#8217;eh&#601;yeh l&acirc;em l&#275;&#8217;l&#333;h&icirc;m: </P>
<P>21&nbsp;w&#601;&#8217;el-l&#275;&#x1E07; &#353;iqq&ucirc;&#x1E63;&ecirc;hem w&#601;&#x1E6F;w&#333;&#8216;&#259;&#x1E07;w&#333;&#x1E6F;&ecirc;hem lib&#257;m h&#333;l&#275;&#x1E35;&#601; dar&#601;k&#257;m b&#601;r&#333;&#8217;&#353;&#257;m n&#257;&#x1E6F;at&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>22&nbsp;wayyi&#347;&#601;&#8217;&ucirc; hak&#601;r&ucirc;&#x1E07;&icirc;m &#8217;e&#x1E6F;-kan&#601;f&ecirc;hem w&#601;h&#257;&#8217;w&#333;fann&icirc;m l&#601;&#8216;umm&#257;&#x1E6F;&#257;m &ucirc;&#x1E35;&#601;&#x1E07;w&#333;&#x1E0F; &#8217;&#277;l&#333;h&ecirc;-yi&#347;&#601;r&#257;&#8217;&#275;l &#8216;&#259;l&ecirc;hem mil&#601;m&#257;&#8216;&#601;l&acirc;: </P>
<P>23&nbsp;wayy<sup>a</sup>&#8216;al k&#601;&#x1E07;w&#333;&#x1E0F; y&#601;hw&acirc; m&#275;&#8216;al tw&#333;&#x1E35;&#601; h&#257;&#8216;&icirc;r wayy<sup>a</sup>&#8216;&#259;m&#333;&#x1E0F; &#8216;al-h&acirc;&#257;r &#8217;&#259;&#353;er miqqe&#x1E0F;em l&#257;&#8216;&icirc;r: </P>
<P>24&nbsp;w&#601;r&ucirc;&#x1E25;a n&#601;&#347;&#257;&#8217;a&#x1E6F;&#601;n&icirc; wat&#601;&#x1E07;&icirc;&#8217;&#275;n&icirc; &#x1E35;a&#347;&#601;d&icirc;m&acirc; &#8217;el-hagw&#333;l&acirc; bammar&#601;&#8217;eh b&#601;r&ucirc;&#x1E25;a &#8217;&#277;l&#333;h&icirc;m wayy<sup>a</sup>&#8216;al m&#275;&#8216;&#257;lay hammar&#601;&#8217;eh &#8217;&#259;&#353;er r&#257;&#8217;&icirc;&#x1E6F;&icirc;: </P>
<P>25&nbsp;w&#257;&#8217;&#259;&#x1E0F;ab&#275;r &#8217;el-hagw&#333;l&acirc; &#8217;&#275;&#x1E6F; k&#257;l-di&#x1E07;&#601;r&ecirc; y&#601;hw&acirc; &#8217;&#259;&#353;er her&#601;&#8217;&#257;n&icirc;: f</P>
</TD>
</TABLE>
<P><HR>
<CENTER>
<A HREF="eze012.htm">Next: Ezekiel (Yechezqel) Chapter 12</A></CENTER>
</BODY>
</HTML>
