[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa027)  [KJV](../kjv/isa027)  [Sep](../sep/isa027) 
[Vul](../vul/isa027)   
  
[Isaiah (Yisheyah) Index](isa)  
  [Previous](isa026)  [Next](isa028) 

------------------------------------------------------------------------

### Tanach (Hebrew): Isaiah (Yisheyah) Chapter 27

‎<span id="001">1</span> ‏בַּיּ֣וֹם הַה֡וּא יִפְקֹ֣ד יְהוָה֩
בְּחַרְב֨וֹ<sup>1</sup> הַקָּשָׁ֜ה וְהַגְּדוֹלָ֣ה וְהַֽחֲזָקָ֗ה עַ֤ל
לִוְיָתָן֙ נָחָ֣שׁ בָּרִ֔חַ וְעַל֙ לִוְיָתָ֔ן נָחָ֖שׁ עֲקַלָּת֑וֹן
וְהָרַ֥ג אֶת־הַתַּנִּ֖ין אֲשֶׁ֥ר בַּיָּֽם׃ ס

‎<span id="002">2</span> ‏בַּיּ֖וֹם הַה֑וּא כֶּ֥רֶם חֶ֖מֶד עַנּוּ־לָֽהּ׃

‎<span id="003">3</span> ‏אֲנִ֤י יְהוָה֙ נֹֽצְרָ֔הּ לִרְגָעִ֖ים
אַשְׁקֶ֑נָּה פֶּ֚ן יִפְקֹ֣ד עָלֶ֔יהָ לַ֥יְלָה וָי֖וֹם אֶצֳּרֶֽנָּה׃

‎<span id="004">4</span> ‏חֵמָ֖ה אֵ֣ין לִ֑י מִֽי־יִתְּנֵ֜נִי שָׁמִ֥יר
שַׁ֙יִת֙ בַּמִּלְחָמָ֔ה אֶפְשְׂעָ֥ה בָ֖הּ אֲצִיתֶ֥נָּה יָּֽחַד׃

‎<span id="005">5</span> ‏א֚וֹ יַחֲזֵ֣ק בְּמָעוּזִּ֔י יַעֲשֶׂ֥ה שָׁל֖וֹם
לִ֑י שָׁל֖וֹם יַֽעֲשֶׂה־לִּֽי׃

‎<span id="006">6</span> ‏הַבָּאִים֙ יַשְׁרֵ֣שׁ יַֽעֲקֹ֔ב יָצִ֥יץ
וּפָרַ֖ח יִשְׂרָאֵ֑ל וּמָלְא֥וּ פְנֵי־תֵבֵ֖ל תְּנוּבָֽה׃ ס

‎<span id="007">7</span> ‏הַכְּמַכַּ֥ת מַכֵּ֖הוּ הִכָּ֑הוּ אִם־כְּהֶ֥רֶג
הֲרֻגָ֖יו הֹרָֽג׃

‎<span id="008">8</span> ‏בְּסַאסְּאָ֖ה בְּשַׁלְחָ֣הּ תְּרִיבֶ֑נָּה
הָגָ֛ה בְּרוּח֥וֹ הַקָּשָׁ֖ה בְּי֥וֹם קָדִֽים׃

‎<span id="009">9</span> ‏לָכֵ֗ן בְּזֹאת֙ יְכֻפַּ֣ר עֲוֹֽן־יַעֲקֹ֔ב
וְזֶ֕ה כָּל־פְּרִ֖י הָסִ֣ר חַטָּאת֑וֹ בְּשׂוּמ֣וֹ׀ כָּל־אַבְנֵ֣י
מִזְבֵּ֗חַ כְּאַבְנֵי־גִר֙ מְנֻפָּצ֔וֹת לֹֽא־יָקֻ֥מוּ אֲשֵׁרִ֖ים
וְחַמָּנִֽים׃

‎<span id="010">10</span> ‏כִּ֣י עִ֤יר בְּצוּרָה֙ בָּדָ֔ד נָוֶ֕ה
מְשֻׁלָּ֥ח וְנֶעֱזָ֖ב כַּמִּדְבָּ֑ר שָׁ֣ם יִרְעֶ֥ה עֵ֛גֶל וְשָׁ֥ם
יִרְבָּ֖ץ וְכִלָּ֥ה סְעִפֶֽיהָ׃

‎<span id="011">11</span> ‏בִּיבֹ֤שׁ קְצִירָהּ֙ תִּשָּׁבַ֔רְנָה נָשִׁ֕ים
בָּא֖וֹת מְאִיר֣וֹת אוֹתָ֑הּ כִּ֣י לֹ֤א עַם־בִּינוֹת֙ ה֔וּא עַל־כֵּן֙
לֹֽא־יְרַחֲמֶ֣נּוּ עֹשֵׂ֔הוּ וְיֹצְר֖וֹ לֹ֥א יְחֻנֶּֽנּוּ׃ ס

‎<span id="012">12</span> ‏וְהָיָה֙ בַּיּ֣וֹם הַה֔וּא יַחְבֹּ֧ט יְהוָ֛ה
מִשִּׁבֹּ֥לֶת הַנָּהָ֖ר עַד־נַ֣חַל מִצְרָ֑יִם וְאַתֶּ֧ם תְּלֻקְּט֛וּ
לְאַחַ֥ד אֶחָ֖ד בְּנֵ֥י יִשְׂרָאֵֽל׃ ס

‎<span id="013">13</span> ‏וְהָיָ֣ה׀ בַּיּ֣וֹם הַה֗וּא יִתָּקַע֮
בְּשׁוֹפָ֣ר גָּדוֹל֒ וּבָ֗אוּ הָאֹֽבְדִים֙ בְּאֶ֣רֶץ אַשּׁ֔וּר
וְהַנִּדָּחִ֖ים בְּאֶ֣רֶץ מִצְרָ֑יִם וְהִשְׁתַּחֲו֧וּ לַיהוָ֛ה בְּהַ֥ר
הַקֹּ֖דֶשׁ בִּירוּשָׁלִָֽם׃

1 bayywōm hahû’ yifəqōḏ yəhwâ bəḥarəḇwō<sup>1</sup> haqqāšâ wəhagəḏwōlâ
wəh<sup>a</sup>ḥăzāqâ ‘al liwəyāṯān nāḥāš bāriḥa wə‘al liwəyāṯān nāḥāš
‘ăqallāṯwōn wəhāraḡ ’eṯ-hatannîn ’ăšer bayyām: s

2 bayywōm hahû’ kerem ḥemeḏ ‘annû-lāh:

3 ’ănî yəhwâ nōṣərāh lirəḡā‘îm ’ašəqennâ pen yifəqōḏ ‘āleyhā layəlâ
wāywōm ’eṣṣŏrennâ:

4 ḥēmâ ’ên lî mî-yitənēnî šāmîr šayiṯ bammiləḥāmâ ’efəśə‘â ḇāh ’ăṣîṯennâ
yyāḥaḏ:

5 ’wō y<sup>a</sup>ḥăzēq bəmā‘ûzzî y<sup>a</sup>‘ăśeh šālwōm lî šālwōm
y<sup>a</sup>‘ăśeh-llî:

6 habā’îm yašərēš y<sup>a</sup>‘ăqōḇ yāṣîṣ ûfār<sup>a</sup>ḥ yiśərā’ēl
ûmālə’û fənê-ṯēḇēl tənûḇâ: s

7 hakəmakaṯ makēhû hikâû ’im-kəhereḡ hăruḡāyw hōrāḡ:

8 bəsa’ssə’â bəšaləḥāh tərîḇennâ hāḡâ bərûḥwō haqqāšâ bəywōm qāḏîm:

9 lāḵēn bəzō’ṯ yəḵupar ‘ăwōn-y<sup>a</sup>‘ăqōḇ wəzeh kāl-pərî hāsir
ḥaṭṭā’ṯwō bəśûmwō\| kāl-’aḇənê mizəbēḥa kə’aḇənê-ḡir mənupāṣwōṯ
lō’-yāqumû ’ăšērîm wəḥammānîm:

10 kî ‘îr bəṣûrâ bāḏāḏ nāweh məšullāḥ wəne‘ĕzāḇ kammiḏəbār šām yirə‘eh
‘ēḡel wəšām yirəbāṣ wəḵillâ sə‘ifeyhā:

11 bîḇōš qəṣîrāh tiššāḇarənâ nāšîm bā’wōṯ mə’îrwōṯ ’wōṯāh kî lō’
‘am-bînwōṯ hû’ ‘al-kēn lō’-yər<sup>a</sup>ḥămennû ‘ōśēhû wəyōṣərwō lō’
yəḥunnennû: s

12 wəhāyâ bayywōm hahû’ y<sup>a</sup>ḥəbōṭ yəhwâ miššibōleṯ hannâār
‘aḏ-n<sup>a</sup>ḥal miṣərāyim wə’atem təluqqəṭû lə’<sup>a</sup>ḥaḏ
’eḥāḏ bənê yiśərā’ēl: s

13 wəhāyâ\| bayywōm hahû’ yitāq<sup>a</sup>‘ bəšwōfār gāḏwōl ûḇā’û
hā’ōḇəḏîm bə’ereṣ ’aššûr wəhannidāḥîm bə’ereṣ miṣərāyim
wəhišət<sup>a</sup>ḥăwû layhwâ bəhar haqqōḏeš bîrûšālāim:

------------------------------------------------------------------------

[Next: Isaiah (Yisheyah) Chapter 28](isa028)
