[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa062)  [KJV](../kjv/isa062)  [Sep](../sep/isa062.md) 
[Vul](../vul/isa062.md)   
  
[Isaiah (Yisheyah) Index](isa.md)  
  [Previous](isa061)  [Next](isa063.md) 

------------------------------------------------------------------------

### Tanach (Hebrew): Isaiah (Yisheyah) Chapter 62

‎<span id="001">1</span> ‏לְמַ֤עַן צִיּוֹן֙ לֹ֣א אֶחֱשֶׁ֔ה וּלְמַ֥עַן
יְרוּשָׁלִַ֖ם לֹ֣א אֶשְׁק֑וֹט עַד־יֵצֵ֤א כַנֹּ֙גַהּ֙<sup>3</sup>
צִדְקָ֔הּ וִישׁוּעָתָ֖הּ כְּלַפִּ֥יד יִבְעָֽר׃

‎<span id="002">2</span> ‏וְרָא֤וּ גוֹיִם֙ צִדְקֵ֔ךְ וְכָל־מְלָכִ֖ים
כְּבוֹדֵ֑ךְ וְקֹ֤רָא לָךְ֙ שֵׁ֣ם חָדָ֔שׁ אֲשֶׁ֛ר פִּ֥י יְהוָ֖ה
יִקֳּבֶֽנּוּ׃

‎<span id="003">3</span> ‏וְהָיִ֛יתְ<sup>1</sup> עֲטֶ֥רֶת תִּפְאֶ֖רֶת
בְּיַד־יְהוָ֑ה וצנוף וּצְנִ֥יף מְלוּכָ֖ה בְּכַף־אֱלֹהָֽיִךְ׃

‎<span id="004">4</span> ‏לֹֽא־יֵאָמֵר֩ לָ֨ךְ ע֜וֹד עֲזוּבָ֗ה
וּלְאַרְצֵךְ֙ לֹא־יֵאָמֵ֥ר עוֹד֙ שְׁמָמָ֔ה כִּ֣י לָ֗ךְ יִקָּרֵא֙
חֶפְצִי־בָ֔הּ וּלְאַרְצֵ֖ךְ בְּעוּלָ֑ה כִּֽי־חָפֵ֤ץ יְהוָה֙ בָּ֔ךְ
וְאַרְצֵ֖ךְ תִּבָּעֵֽל׃

‎<span id="005">5</span> ‏כִּֽי־יִבְעַ֤ל בָּחוּר֙ בְּתוּלָ֔ה
יִבְעָל֖וּךְ בָּנָ֑יִךְ וּמְשׂ֤וֹשׂ חָתָן֙ עַל־כַּלָּ֔ה יָשִׂ֥ישׂ
עָלַ֖יִךְ אֱלֹהָֽיִךְ׃

‎<span id="006">6</span> ‏עַל־חוֹמֹתַ֣יִךְ יְרוּשָׁלִַ֗ם הִפְקַ֙דְתִּי֙
שֹֽׁמְרִ֔ים כָּל־הַיּ֧וֹם וְכָל־הַלַּ֛יְלָה תָּמִ֖יד לֹ֣א יֶחֱשׁ֑וּ
הַמַּזְכִּרִים֙ אֶת־יְהוָ֔ה אַל־דֳּמִ֖י לָכֶֽם׃

‎<span id="007">7</span> ‏וְאַֽל־תִּתְּנ֥וּ דֳמִ֖י ל֑וֹ עַד־יְכוֹנֵ֞ן
וְעַד־יָשִׂ֧ים אֶת־יְרֽוּשָׁלִַ֛ם תְּהִלָּ֖ה בָּאָֽרֶץ׃

‎<span id="008">8</span> ‏נִשְׁבַּ֧ע יְהוָ֛ה בִּֽימִינ֖וֹ וּבִזְר֣וֹעַ
עֻזּ֑וֹ אִם־אֶתֵּן֩ אֶת־דְּגָנֵ֨ךְ ע֤וֹד מַֽאֲכָל֙ לְאֹ֣יְבַ֔יִךְ
וְאִם־יִשְׁתּ֤וּ בְנֵֽי־נֵכָר֙ תִּֽירוֹשֵׁ֔ךְ אֲשֶׁ֥ר יָגַ֖עַתְּ בּֽוֹ׃

‎<span id="009">9</span> ‏כִּ֤י מְאַסְפָיו֙ יֹאכְלֻ֔הוּ וְהִֽלְל֖וּ
אֶת־יְהוָ֑ה וּֽמְקַבְּצָ֥יו יִשְׁתֻּ֖הוּ בְּחַצְר֥וֹת קָדְשִֽׁי׃ ס

‎<span id="010">10</span> ‏עִבְר֤וּ עִבְרוּ֙ בַּשְּׁעָרִ֔ים פַּנּ֖וּ
דֶּ֣רֶךְ הָעָ֑ם סֹ֣לּוּ סֹ֤לּוּ הַֽמְסִלָּה֙ סַקְּל֣וּ מֵאֶ֔בֶן
הָרִ֥ימוּ נֵ֖ס עַל־הָעַמִּֽים׃

‎<span id="011">11</span> ‏הִנֵּ֣ה יְהוָ֗ה הִשְׁמִ֙יעַ֙ אֶל־קְצֵ֣ה
הָאָ֔רֶץ אִמְרוּ֙ לְבַת־צִיּ֔וֹן הִנֵּ֥ה יִשְׁעֵ֖ךְ בָּ֑א הִנֵּ֤ה
שְׂכָרוֹ֙ אִתּ֔וֹ וּפְעֻלָּת֖וֹ לְפָנָֽיו׃

‎<span id="012">12</span> ‏וְקָרְא֥וּ לָהֶ֛ם עַם־הַקֹּ֖דֶשׁ גְּאוּלֵ֣י
יְהוָ֑ה וְלָךְ֙ יִקָּרֵ֣א דְרוּשָׁ֔ה עִ֖יר לֹ֥א נֶעֱזָֽבָה׃ ס

1 ləm<sup>a</sup>‘an ṣîywōn lō’ ’eḥĕšeh ûləm<sup>a</sup>‘an yərûšālaim
lō’ ’ešəqwōṭ ‘aḏ-yēṣē’ ḵannōḡ<sup>a</sup>h<sup>3</sup> ṣiḏəqāh wîšû‘āṯāh
kəlapîḏ yiḇə‘ār:

2 wərā’û ḡwōyim ṣiḏəqēḵə wəḵāl-məlāḵîm kəḇwōḏēḵə wəqōrā’ lāḵə šēm ḥāḏāš
’ăšer pî yəhwâ yiqqŏḇennû:

3 wəhāyîṯə<sup>1</sup> ‘ăṭereṯ tifə’ereṯ bəyaḏ-yəhwâ ûṣənwōf ûṣənîf
məlûḵâ bəḵaf-’ĕlōhāyiḵə:

4 lō’-yē’āmēr lāḵə ‘wōḏ ‘ăzûḇâ ûlə’arəṣēḵə lō’-yē’āmēr ‘wōḏ šəmāmâ kî
lāḵə yiqqārē’ ḥefəṣî-ḇāh ûlə’arəṣēḵə bə‘ûlâ kî-ḥāfēṣ yəhwâ bāḵə
wə’arəṣēḵə tibā‘ēl:

5 kî-yiḇə‘al bāḥûr bəṯûlâ yiḇə‘ālûḵə bānāyiḵə ûməśwōś ḥāṯān ‘al-kallâ
yāśîś ‘ālayiḵə ’ĕlōhāyiḵə:

6 ‘al-ḥwōmōṯayiḵə yərûšālaim hifəqaḏətî šōmərîm kāl-hayywōm
wəḵāl-hallayəlâ tāmîḏ lō’ yeḥĕšû hammazəkirîm ’eṯ-yəhwâ ’al-dŏmî lāḵem:

7 wə’al-titənû ḏŏmî lwō ‘aḏ-yəḵwōnēn wə‘aḏ-yāśîm ’eṯ-yərûšālaim təhillâ
bā’āreṣ:

8 nišəb<sup>a</sup>‘ yəhwâ bîmînwō ûḇizərwō‘a ‘uzzwō ’im-’etēn
’eṯ-dəḡānēḵə ‘wōḏ ma’ăḵāl lə’ōyəḇayiḵə wə’im-yišətû ḇənê-nēḵār tîrwōšēḵə
’ăšer yāḡ<sup>a</sup>‘atə bwō:

9 kî mə’asəfāyw yō’ḵəluhû wəhiləlû ’eṯ-yəhwâ ûməqabəṣāyw yišətuhû
bəḥaṣərwōṯ qāḏəšî: s

10 ‘iḇərû ‘iḇərû baššə‘ārîm pannû dereḵə hā‘ām sōllû sōllû haməsillâ
saqqəlû mē’eḇen hārîmû nēs ‘al-hā‘ammîm:

11 hinnēh yəhwâ hišəmî‘a ’el-qəṣēh hā’āreṣ ’imərû ləḇaṯ-ṣîywōn hinnēh
yišə‘ēḵə bā’ hinnēh śəḵārwō ’itwō ûfə‘ullāṯwō ləfānāyw:

12 wəqārə’û lâem ‘am-haqqōḏeš gə’ûlê yəhwâ wəlāḵə yiqqārē’ ḏərûšâ ‘îr
lō’ ne‘ĕzāḇâ: s

------------------------------------------------------------------------

[Next: Isaiah (Yisheyah) Chapter 63](isa063.md)
