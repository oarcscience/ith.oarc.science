[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/hab001)  [KJV](../kjv/hab001)  [Sep](../sep/hab001) 
[Vul](../vul/hab001)   
  
[Habakkuk (Chavaquq) Index](hab)  
  [Previous](nah003)  [Next](hab002) 

------------------------------------------------------------------------

### Tanach (Hebrew): Habakkuk (Chavaquq) Chapter 1

‎<span id="001">1</span> ‏הַמַּשָּׂא֙ אֲשֶׁ֣ר חָזָ֔ה חֲבַקּ֖וּק
הַנָּבִֽיא׃

‎<span id="002">2</span> ‏עַד־אָ֧נָה יְהוָ֛ה שִׁוַּ֖עְתִּי וְלֹ֣א
תִשְׁמָ֑ע אֶזְעַ֥ק אֵלֶ֛יךָ חָמָ֖ס וְלֹ֥א תוֹשִֽׁיעַ׃

‎<span id="003">3</span> ‏לָ֣מָּה תַרְאֵ֤נִי אָ֙וֶן֙ וְעָמָ֣ל תַּבִּ֔יט
וְשֹׁ֥ד וְחָמָ֖ס לְנֶגְדִּ֑י וַיְהִ֧י רִ֦יב וּמָד֖וֹן יִשָּֽׂא׃

‎<span id="004">4</span> ‏עַל־כֵּן֙ תָּפ֣וּג תּוֹרָ֔ה וְלֹֽא־יֵצֵ֥א
לָנֶ֖צַח מִשְׁפָּ֑ט כִּ֤י רָשָׁע֙ מַכְתִּ֣יר אֶת־הַצַּדִּ֔יק עַל־כֵּ֛ן
יֵצֵ֥א מִשְׁפָּ֖ט מְעֻקָּֽל׃

‎<span id="005">5</span> ‏רְא֤וּ בַגּוֹיִם֙ וְֽהַבִּ֔יטוּ
וְהִֽתַּמְּה֖וּ תְּמָ֑הוּ כִּי־פֹ֙עַל֙ פֹּעֵ֣ל בִּֽימֵיכֶ֔ם לֹ֥א
תַאֲמִ֖ינוּ כִּ֥י יְסֻפָּֽר׃

‎<span id="006">6</span> ‏כִּֽי־הִנְנִ֤י מֵקִים֙ אֶת־הַכַּשְׂדִּ֔ים
הַגּ֖וֹי הַמַּ֣ר וְהַנִּמְהָ֑ר הַֽהוֹלֵךְ֙ לְמֶרְחֲבֵי־אֶ֔רֶץ לָרֶ֖שֶׁת
מִשְׁכָּנ֥וֹת לֹּא־לֽוֹ׃

‎<span id="007">7</span> ‏אָיֹ֥ם וְנוֹרָ֖א ה֑וּא מִמֶּ֕נּוּ מִשְׁפָּט֥וֹ
וּשְׂאֵת֖וֹ יֵצֵֽא׃

‎<span id="008">8</span> ‏וְקַלּ֨וּ מִנְּמֵרִ֜ים סוּסָ֗יו וְחַדּוּ֙
מִזְּאֵ֣בֵי עֶ֔רֶב וּפָ֖שׁוּ פָּֽרָשָׁ֑יו וּפָֽרָשָׁיו֙ מֵרָח֣וֹק
יָבֹ֔אוּ יָעֻ֕פוּ כְּנֶ֖שֶׁר חָ֥שׁ לֶאֱכֽוֹל׃

‎<span id="009">9</span> ‏כֻּלֹּה֙ לְחָמָ֣ס יָב֔וֹא מְגַמַּ֥ת פְּנֵיהֶ֖ם
קָדִ֑ימָה וַיֶּאֱסֹ֥ף כַּח֖וֹל שֶֽׁבִי׃

‎<span id="010">10</span> ‏וְהוּא֙ בַּמְּלָכִ֣ים יִתְקַלָּ֔ס וְרֹזְנִ֖ים
מִשְׂחָ֣ק ל֑וֹ ה֚וּא לְכָל־מִבְצָ֣ר יִשְׂחָ֔ק וַיִּצְבֹּ֥ר עָפָ֖ר
וַֽיִּלְכְּדָֽהּ׃

‎<span id="011">11</span> ‏אָ֣ז חָלַ֥ף ר֛וּחַ וַֽיַּעֲבֹ֖ר וְאָשֵׁ֑ם
ז֥וּ כֹח֖וֹ לֵאלֹהֽוֹ׃

‎<span id="012">12</span> ‏הֲל֧וֹא אַתָּ֣ה מִקֶּ֗דֶם יְהוָ֧ה אֱלֹהַ֛י
קְדֹשִׁ֖י לֹ֣א נָמ֑וּת יְהוָה֙ לְמִשְׁפָּ֣ט שַׂמְתּ֔וֹ וְצ֖וּר
לְהוֹכִ֥יחַ יְסַדְתּֽוֹ׃

‎<span id="013">13</span> ‏טְה֤וֹר עֵינַ֙יִם֙ מֵרְא֣וֹת רָ֔ע וְהַבִּ֥יט
אֶל־עָמָ֖ל לֹ֣א תוּכָ֑ל לָ֤מָּה תַבִּיט֙ בּֽוֹגְדִ֔ים תַּחֲרִ֕ישׁ
בְּבַלַּ֥ע רָשָׁ֖ע צַדִּ֥יק מִמֶּֽנּוּ׃

‎<span id="014">14</span> ‏וַתַּעֲשֶׂ֥ה אָדָ֖ם כִּדְגֵ֣י הַיָּ֑ם
כְּרֶ֖מֶשׂ לֹא־מֹשֵׁ֥ל בּֽוֹ׃

‎<span id="015">15</span> ‏כֻּלֹּה֙ בְּחַכָּ֣ה הֵֽעֲלָ֔ה יְגֹרֵ֣הוּ
בְחֶרְמ֔וֹ וְיַאַסְפֵ֖הוּ בְּמִכְמַרְתּ֑וֹ עַל־כֵּ֖ן יִשְׂמַ֥ח
וְיָגִֽיל׃

‎<span id="016">16</span> ‏עַל־כֵּן֙ יְזַבֵּ֣חַ לְחֶרְמ֔וֹ וִֽיקַטֵּ֖ר
לְמִכְמַרְתּ֑וֹ כִּ֤י בָהֵ֙מָּה֙ שָׁמֵ֣ן חֶלְק֔וֹ וּמַאֲכָל֖וֹ
בְּרִאָֽה׃

‎<span id="017">17</span> ‏הַ֥עַל כֵּ֖ן יָרִ֣יק חֶרְמ֑וֹ וְתָמִ֛יד
לַהֲרֹ֥ג גּוֹיִ֖ם לֹ֥א יַחְמֽוֹל׃ ס

1 hammaśśā’ ’ăšer ḥāzâ ḥăḇaqqûq hannāḇî’:

2 ‘aḏ-’ānâ yəhwâ šiû<sup>a</sup>‘ətî wəlō’ ṯišəmā‘ ’ezə‘aq ’ēleyḵā ḥāmās
wəlō’ ṯwōšî‘a:

3 lāmmâ ṯarə’ēnî ’āwen wə‘āmāl tabîṭ wəšōḏ wəḥāmās ləneḡədî wayəhî rîḇ
ûmāḏwōn yiśśā’:

4 ‘al-kēn tāfûḡ twōrâ wəlō’-yēṣē’ lāneṣ<sup>a</sup>ḥ mišəpāṭ kî rāšā‘
maḵətîr ’eṯ-haṣṣadîq ‘al-kēn yēṣē’ mišəpāṭ mə‘uqqāl:

5 rə’û ḇagwōyim wəhabîṭû wəhitamməhû təmâû kî-fō‘al pō‘ēl bîmêḵem lō’
ṯa’ămînû kî yəsupār:

6 kî-hinənî mēqîm ’eṯ-hakaśədîm hagwōy hammar wəhanniməhār hahwōlēḵə
ləmerəḥăḇê-’ereṣ lārešeṯ mišəkānwōṯ llō’-lwō:

7 ’āyōm wənwōrā’ hû’ mimmennû mišəpāṭwō ûśə’ēṯwō yēṣē’:

8 wəqallû minnəmērîm sûsāyw wəḥadû mizzə’ēḇê ‘ereḇ ûfāšû pārāšāyw
ûfārāšāyw mērāḥwōq yāḇō’û yā‘ufû kənešer ḥāš le’ĕḵwōl:

9 kullōh ləḥāmās yāḇwō’ məḡammaṯ pənêhem qāḏîmâ wayye’ĕsōf
k<sup>a</sup>ḥwōl šeḇî:

10 wəhû’ bamməlāḵîm yiṯəqallās wərōzənîm miśəḥāq lwō hû’ ləḵāl-miḇəṣār
yiśəḥāq wayyiṣəbōr ‘āfār wayyiləkəḏāh:

11 ’āz ḥālaf rûḥa wayy<sup>a</sup>‘ăḇōr wə’āšēm zû ḵōḥwō lē’lōhwō:

12 hălwō’ ’atâ miqqeḏem yəhwâ ’ĕlōhay qəḏōšî lō’ nāmûṯ yəhwâ ləmišəpāṭ
śamətwō wəṣûr ləhwōḵîḥa yəsaḏətwō:

13 ṭəhwōr ‘ênayim mērə’wōṯ rā‘ wəhabîṭ ’el-‘āmāl lō’ ṯûḵāl lāmmâ ṯabîṭ
bwōḡəḏîm t<sup>a</sup>ḥărîš bəḇall<sup>a</sup>‘ rāšā‘ ṣadîq mimmennû:

14 wat<sup>a</sup>‘ăśeh ’āḏām kiḏəḡê hayyām kəremeś lō’-mōšēl bwō:

15 kullōh bəḥakâ hē‘ălâ yəḡōrēhû ḇəḥerəmwō wəya’asəfēhû bəmiḵəmarətwō
‘al-kēn yiśəm<sup>a</sup>ḥ wəyāḡîl:

16 ‘al-kēn yəzabēḥa ləḥerəmwō wîqaṭṭēr ləmiḵəmarətwō kî ḇâēmmâ šāmēn
ḥeləqwō ûma’ăḵālwō bəri’â:

17 h<sup>a</sup>‘al kēn yārîq ḥerəmwō wəṯāmîḏ lahărōḡ gwōyim lō’
y<sup>a</sup>ḥəmwōl: s

------------------------------------------------------------------------

[Next: Habakkuk (Chavaquq) Chapter 2](hab002)
