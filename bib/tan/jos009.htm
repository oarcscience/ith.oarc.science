<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos009.htm">Polyglot</A>&nbsp;
<A HREF="../kjv/jos009.htm">KJV</A>&nbsp;
<A HREF="../sep/jsb009.htm">Sep:JsB</A>&nbsp;
<A HREF="../vul/jos009.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos008.htm">Previous</A>&nbsp;
<A HREF="jos010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֣י כִשְׁמֹ֣עַ כָּֽל־הַמְּלָכִ֡ים אֲשֶׁר֩ בְּעֵ֨בֶר הַיַּרְדֵּ֜ן בָּהָ֣ר וּבַשְּׁפֵלָ֗ה וּבְכֹל֙ ח֚וֹף הַיָּ֣ם הַגָּד֔וֹל אֶל־מ֖וּל הַלְּבָנ֑וֹן הַֽחִתִּי֙ וְהָ֣אֱמֹרִ֔י הַֽכְּנַעֲנִי֙ הַפְּרִזִּ֔י הַחִוִּ֖י וְהַיְבוּסִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּֽתְקַבְּצ֣וּ יַחְדָּ֔ו לְהִלָּחֵ֥ם עִם־יְהוֹשֻׁ֖עַ וְעִם־יִשְׂרָאֵ֑ל פֶּ֖ה אֶחָֽד׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְיֹשְׁבֵ֨י גִבְע֜וֹן שָׁמְע֗וּ אֵת֩ אֲשֶׁ֨ר עָשָׂ֧ה יְהוֹשֻׁ֛עַ לִֽירִיח֖וֹ וְלָעָֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּעֲשׂ֤וּ גַם־הֵ֙מָּה֙ בְּעָרְמָ֔ה וַיֵּלְכ֖וּ וַיִּצְטַיָּ֑רוּ וַיִּקְח֞וּ שַׂקִּ֤ים בָּלִים֙ לַחֲמ֣וֹרֵיהֶ֔ם וְנֹאד֥וֹת יַ֙יִן֙ בָּלִ֔ים וּמְבֻקָּעִ֖ים וּמְצֹרָרִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּנְעָל֨וֹת בָּל֤וֹת וּמְטֻלָּאוֹת֙ בְּרַגְלֵיהֶ֔ם וּשְׂלָמ֥וֹת בָּל֖וֹת עֲלֵיהֶ֑ם וְכֹל֙ לֶ֣חֶם צֵידָ֔ם יָבֵ֖שׁ הָיָ֥ה נִקֻּדִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֵּלְכ֧וּ אֶל־יְהוֹשֻׁ֛עַ אֶל־הַֽמַּחֲנֶ֖ה הַגִּלְגָּ֑ל וַיֹּאמְר֨וּ אֵלָ֜יו וְאֶל־אִ֣ישׁ יִשְׂרָאֵ֗ל מֵאֶ֤רֶץ רְחוֹקָה֙ בָּ֔אנוּ וְעַתָּ֖ה כִּרְתוּ־לָ֥נוּ בְרִֽית׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;<font color="brown">ויאמרו</font> <font color="blue">וַיֹּ֥אמֶר</font> אִֽישׁ־יִשְׂרָאֵ֖ל אֶל־הַחִוִּ֑י אוּלַ֗י בְּקִרְבִּי֙ אַתָּ֣ה יוֹשֵׁ֔ב וְאֵ֖יךְ <font color="brown">אכרות־</font> <font color="blue">אֶֽכְרָת־</font> לְךָ֥ בְרִֽית׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּאמְר֥וּ אֶל־יְהוֹשֻׁ֖עַ עֲבָדֶ֣יךָ אֲנָ֑חְנוּ וַיֹּ֨אמֶר אֲלֵהֶ֧ם יְהוֹשֻׁ֛עַ מִ֥י אַתֶּ֖ם וּמֵאַ֥יִן תָּבֹֽאוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּאמְר֣וּ אֵלָ֗יו מֵאֶ֨רֶץ רְחוֹקָ֤ה מְאֹד֙ בָּ֣אוּ עֲבָדֶ֔יךָ לְשֵׁ֖ם יְהוָ֣ה אֱלֹהֶ֑יךָ כִּֽי־שָׁמַ֣עְנוּ שָׁמְע֔וֹ וְאֵ֛ת כָּל־אֲשֶׁ֥ר עָשָׂ֖ה בְּמִצְרָֽיִם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֵ֣ת׀ כָּל־אֲשֶׁ֣ר עָשָׂ֗ה לִשְׁנֵי֙ מַלְכֵ֣י הָאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן לְסִיחוֹן֙ מֶ֣לֶךְ חֶשְׁבּ֔וֹן וּלְע֥וֹג מֶֽלֶךְ־הַבָּשָׁ֖ן אֲשֶׁ֥ר בְּעַשְׁתָּרֽוֹת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּאמְר֣וּ אֵלֵ֡ינוּ זְֽקֵינֵינוּ֩ וְכָל־יֹשְׁבֵ֨י אַרְצֵ֜נוּ לֵאמֹ֗ר קְח֨וּ בְיֶדְכֶ֤ם צֵידָה֙ לַדֶּ֔רֶךְ וּלְכ֖וּ לִקְרָאתָ֑ם וַאֲמַרְתֶּ֤ם אֲלֵיהֶם֙ עַבְדֵיכֶ֣ם אֲנַ֔חְנוּ וְעַתָּ֖ה כִּרְתוּ־לָ֥נוּ בְרִֽית׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;זֶ֣ה׀ לַחְמֵ֗נוּ חָ֞ם הִצְטַיַּ֤דְנוּ אֹתוֹ֙ מִבָּ֣תֵּ֔ינוּ בְּי֥וֹם צֵאתֵ֖נוּ לָלֶ֣כֶת אֲלֵיכֶ֑ם וְעַתָּה֙ הִנֵּ֣ה יָבֵ֔שׁ וְהָיָ֖ה נִקֻּדִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאֵ֨לֶּה נֹאד֤וֹת הַיַּ֙יִן֙ אֲשֶׁ֣ר מִלֵּ֣אנוּ חֲדָשִׁ֔ים וְהִנֵּ֖ה הִתְבַּקָּ֑עוּ וְאֵ֤לֶּה שַׂלְמוֹתֵ֙ינוּ֙ וּנְעָלֵ֔ינוּ בָּל֕וּ מֵרֹ֥ב הַדֶּ֖רֶךְ מְאֹֽד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּקְח֥וּ הָֽאֲנָשִׁ֖ים מִצֵּידָ֑ם וְאֶת־פִּ֥י יְהוָ֖ה לֹ֥א שָׁאָֽלוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֨עַשׂ לָהֶ֤ם יְהוֹשֻׁ֙עַ֙ שָׁל֔וֹם וַיִּכְרֹ֥ת לָהֶ֛ם בְּרִ֖ית לְחַיּוֹתָ֑ם וַיִּשָּׁבְע֣וּ לָהֶ֔ם נְשִׂיאֵ֖י הָעֵדָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֗י מִקְצֵה֙ שְׁלֹ֣שֶׁת יָמִ֔ים אַחֲרֵ֕י אֲשֶׁר־כָּרְת֥וּ לָהֶ֖ם בְּרִ֑ית וַֽיִּשְׁמְע֗וּ כִּי־קְרֹבִ֥ים הֵם֙ אֵלָ֔יו וּבְקִרְבּ֖וֹ הֵ֥ם יֹשְׁבִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּסְע֣וּ בְנֵֽי־יִשְׂרָאֵ֗ל וַיָּבֹ֛אוּ אֶל־עָרֵיהֶ֖ם בַּיּ֣וֹם הַשְּׁלִישִׁ֑י וְעָרֵיהֶם֙ גִּבְע֣וֹן וְהַכְּפִירָ֔ה וּבְאֵר֖וֹת וְקִרְיַ֥ת יְעָרִֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלֹ֤א הִכּוּם֙ בְּנֵ֣י יִשְׂרָאֵ֔ל כִּֽי־נִשְׁבְּע֤וּ לָהֶם֙ נְשִׂיאֵ֣י הָֽעֵדָ֔ה בַּֽיהוָ֖ה אֱלֹהֵ֣י יִשְׂרָאֵ֑ל וַיִּלֹּ֥נוּ כָל־הָעֵדָ֖ה עַל־הַנְּשִׂיאִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּאמְר֤וּ כָל־הַנְּשִׂיאִים֙ אֶל־כָּל־הָ֣עֵדָ֔ה אֲנַ֙חְנוּ֙ נִשְׁבַּ֣עְנוּ לָהֶ֔ם בַּֽיהוָ֖ה אֱלֹהֵ֣י יִשְׂרָאֵ֑ל וְעַתָּ֕ה לֹ֥א נוּכַ֖ל לִנְגֹּ֥עַ בָּהֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;זֹ֛את נַעֲשֶׂ֥ה לָהֶ֖ם וְהַחֲיֵ֣ה אוֹתָ֑ם וְלֹֽא־יִֽהְיֶ֤ה עָלֵ֙ינוּ֙ קֶ֔צֶף עַל־הַשְּׁבוּעָ֖ה אֲשֶׁר־נִשְׁבַּ֥עְנוּ לָהֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּאמְר֧וּ אֲלֵיהֶ֛ם הַנְּשִׂיאִ֖ים יִֽחְי֑וּ וַ֠יִּֽהְיוּ חֹטְבֵ֨י עֵצִ֤ים וְשֹֽׁאֲבֵי־מַ֙יִם֙ לְכָל־הָ֣עֵדָ֔ה כַּאֲשֶׁ֛ר דִּבְּר֥וּ לָהֶ֖ם הַנְּשִׂיאִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּקְרָ֤א לָהֶם֙ יְהוֹשֻׁ֔עַ וַיְדַבֵּ֥ר אֲלֵיהֶ֖ם לֵאמֹ֑ר לָמָּה֩ רִמִּיתֶ֨ם אֹתָ֜נוּ לֵאמֹ֗ר רְחוֹקִ֨ים אֲנַ֤חְנוּ מִכֶּם֙ מְאֹ֔ד וְאַתֶּ֖ם בְּקִרְבֵּ֥נוּ יֹשְׁבִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעַתָּ֖ה אֲרוּרִ֣ים אַתֶּ֑ם וְלֹֽא־יִכָּרֵ֨ת מִכֶּ֜ם עֶ֗בֶד וְחֹטְבֵ֥י עֵצִ֛ים וְשֹֽׁאֲבֵי־מַ֖יִם לְבֵ֥ית אֱלֹהָֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיַּעֲנ֨וּ אֶת־יְהוֹשֻׁ֜עַ וַיֹּאמְר֗וּ כִּי֩ הֻגֵּ֨ד הֻגַּ֤ד לַעֲבָדֶ֙יךָ֙ אֵת֩ אֲשֶׁ֨ר צִוָּ֜ה יְהוָ֤ה אֱלֹהֶ֙יךָ֙ אֶת־מֹשֶׁ֣ה עַבְדּ֔וֹ לָתֵ֤ת לָכֶם֙ אֶת־כָּל־הָאָ֔רֶץ וּלְהַשְׁמִ֛יד אֶת־כָּל־יֹשְׁבֵ֥י הָאָ֖רֶץ מִפְּנֵיכֶ֑ם וַנִּירָ֨א מְאֹ֤ד לְנַפְשֹׁתֵ֙ינוּ֙ מִפְּנֵיכֶ֔ם וַֽנַּעֲשֵׂ֖ה אֶת־הַדָּבָ֥ר הַזֶּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְעַתָּ֖ה הִנְנ֣וּ בְיָדֶ֑ךָ כַּטּ֨וֹב וְכַיָּשָׁ֧ר בְּעֵינֶ֛יךָ לַעֲשׂ֥וֹת לָ֖נוּ עֲשֵֽׂה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּ֥עַשׂ לָהֶ֖ם כֵּ֑ן וַיַּצֵּ֥ל אוֹתָ֛ם מִיַּ֥ד בְּנֵֽי־יִשְׂרָאֵ֖ל וְלֹ֥א הֲרָגֽוּם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּתְּנֵ֨ם יְהוֹשֻׁ֜עַ בַּיּ֣וֹם הַה֗וּא חֹטְבֵ֥י עֵצִ֛ים וְשֹׁ֥אֲבֵי מַ֖יִם לָֽעֵדָ֑ה וּלְמִזְבַּ֤ח יְהוָה֙ עַד־הַיּ֣וֹם הַזֶּ֔ה אֶל־הַמָּק֖וֹם אֲשֶׁ֥ר יִבְחָֽר׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E35;i&#353;&#601;m&#333;&#8216;a k&#257;l-hamm&#601;l&#257;&#x1E35;&icirc;m &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n b&acirc;&#257;r &ucirc;&#x1E07;a&#353;&#353;&#601;f&#275;l&acirc; &ucirc;&#x1E07;&#601;&#x1E35;&#333;l &#x1E25;w&#333;f hayy&#257;m hag&#257;&#x1E0F;w&#333;l &#8217;el-m&ucirc;l hall&#601;&#x1E07;&#257;nw&#333;n h<sup>a</sup>&#x1E25;it&icirc; w&#601;h&#257;&#8217;&#277;m&#333;r&icirc; hak&#601;n<sup>a</sup>&#8216;&#259;n&icirc; hap&#601;rizz&icirc; h<sup>a</sup>&#x1E25;i&ucirc;&icirc; w&#601;hay&#601;&#x1E07;&ucirc;s&icirc;: </P>
<P>2&nbsp;wayyi&#x1E6F;&#601;qab&#601;&#x1E63;&ucirc; y<sup>a</sup>&#x1E25;&#601;d&#257;w l&#601;hill&#257;&#x1E25;&#275;m &#8216;im-y&#601;hw&#333;&#353;u&#8216;a w&#601;&#8216;im-yi&#347;&#601;r&#257;&#8217;&#275;l peh &#8217;e&#x1E25;&#257;&#x1E0F;: f</P>
<P>3&nbsp;w&#601;y&#333;&#353;&#601;&#x1E07;&ecirc; &#x1E21;i&#x1E07;&#601;&#8216;w&#333;n &#353;&#257;m&#601;&#8216;&ucirc; &#8217;&#275;&#x1E6F; &#8217;&#259;&#353;er &#8216;&#257;&#347;&acirc; y&#601;hw&#333;&#353;u&#8216;a l&icirc;r&icirc;&#x1E25;w&#333; w&#601;l&#257;&#8216;&#257;y: </P>
<P>4&nbsp;wayy<sup>a</sup>&#8216;&#259;&#347;&ucirc; &#x1E21;am-h&#275;mm&acirc; b&#601;&#8216;&#257;r&#601;m&acirc; wayy&#275;l&#601;&#x1E35;&ucirc; wayyi&#x1E63;&#601;&#x1E6D;ayy&#257;r&ucirc; wayyiq&#601;&#x1E25;&ucirc; &#347;aqq&icirc;m b&#257;l&icirc;m l<sup>a</sup>&#x1E25;&#259;mw&#333;r&ecirc;hem w&#601;n&#333;&#8217;&#x1E0F;w&#333;&#x1E6F; yayin b&#257;l&icirc;m &ucirc;m&#601;&#x1E07;uqq&#257;&#8216;&icirc;m &ucirc;m&#601;&#x1E63;&#333;r&#257;r&icirc;m: </P>
<P>5&nbsp;&ucirc;n&#601;&#8216;&#257;lw&#333;&#x1E6F; b&#257;lw&#333;&#x1E6F; &ucirc;m&#601;&#x1E6D;ull&#257;&#8217;w&#333;&#x1E6F; b&#601;ra&#x1E21;&#601;l&ecirc;hem &ucirc;&#347;&#601;l&#257;mw&#333;&#x1E6F; b&#257;lw&#333;&#x1E6F; &#8216;&#259;l&ecirc;hem w&#601;&#x1E35;&#333;l le&#x1E25;em &#x1E63;&ecirc;&#x1E0F;&#257;m y&#257;&#x1E07;&#275;&#353; h&#257;y&acirc; niqqu&#x1E0F;&icirc;m: </P>
<P>6&nbsp;wayy&#275;l&#601;&#x1E35;&ucirc; &#8217;el-y&#601;hw&#333;&#353;u&#8216;a &#8217;el-hamm<sup>a</sup>&#x1E25;&#259;neh hagil&#601;g&#257;l wayy&#333;&#8217;m&#601;r&ucirc; &#8217;&#275;l&#257;yw w&#601;&#8217;el-&#8217;&icirc;&#353; yi&#347;&#601;r&#257;&#8217;&#275;l m&#275;&#8217;ere&#x1E63; r&#601;&#x1E25;w&#333;q&acirc; b&#257;&#8217;n&ucirc; w&#601;&#8216;at&acirc; kir&#601;&#x1E6F;&ucirc;-l&#257;n&ucirc; &#x1E07;&#601;r&icirc;&#x1E6F;: </P>
<P>7&nbsp;<font color="brown">wayy&#333;&#8217;m&#601;r&ucirc;</font> <font color="blue">wayy&#333;&#8217;mer</font> &#8217;&icirc;&#353;-yi&#347;&#601;r&#257;&#8217;&#275;l &#8217;el-h<sup>a</sup>&#x1E25;i&ucirc;&icirc; &#8217;&ucirc;lay b&#601;qir&#601;b&icirc; &#8217;at&acirc; yw&#333;&#353;&#275;&#x1E07; w&#601;&#8217;&ecirc;&#x1E35;&#601; <font color="brown">&#8217;e&#x1E35;&#601;rw&#333;&#x1E6F;-</font> <font color="blue">&#8217;e&#x1E35;&#601;r&#257;&#x1E6F;-</font> l&#601;&#x1E35;&#257; &#x1E07;&#601;r&icirc;&#x1E6F;: </P>
<P>8&nbsp;wayy&#333;&#8217;m&#601;r&ucirc; &#8217;el-y&#601;hw&#333;&#353;u&#8216;a &#8216;&#259;&#x1E07;&#257;&#x1E0F;ey&#x1E35;&#257; &#8217;&#259;n&#257;&#x1E25;&#601;n&ucirc; wayy&#333;&#8217;mer &#8217;&#259;l&#275;hem y&#601;hw&#333;&#353;u&#8216;a m&icirc; &#8217;atem &ucirc;m&#275;&#8217;ayin t&#257;&#x1E07;&#333;&#8217;&ucirc;: </P>
<P>9&nbsp;wayy&#333;&#8217;m&#601;r&ucirc; &#8217;&#275;l&#257;yw m&#275;&#8217;ere&#x1E63; r&#601;&#x1E25;w&#333;q&acirc; m&#601;&#8217;&#333;&#x1E0F; b&#257;&#8217;&ucirc; &#8216;&#259;&#x1E07;&#257;&#x1E0F;ey&#x1E35;&#257; l&#601;&#353;&#275;m y&#601;hw&acirc; &#8217;&#277;l&#333;hey&#x1E35;&#257; k&icirc;-&#353;&#257;m<sup>a</sup>&#8216;&#601;n&ucirc; &#353;&#257;m&#601;&#8216;w&#333; w&#601;&#8217;&#275;&#x1E6F; k&#257;l-&#8217;&#259;&#353;er &#8216;&#257;&#347;&acirc; b&#601;mi&#x1E63;&#601;r&#257;yim: </P>
<P>10&nbsp;w&#601;&#8217;&#275;&#x1E6F;| k&#257;l-&#8217;&#259;&#353;er &#8216;&#257;&#347;&acirc; li&#353;&#601;n&ecirc; mal&#601;&#x1E35;&ecirc; h&#257;&#8217;&#277;m&#333;r&icirc; &#8217;&#259;&#353;er b&#601;&#8216;&#275;&#x1E07;er hayyar&#601;d&#275;n l&#601;s&icirc;&#x1E25;w&#333;n mele&#x1E35;&#601; &#x1E25;e&#353;&#601;bw&#333;n &ucirc;l&#601;&#8216;w&#333;&#x1E21; mele&#x1E35;&#601;-hab&#257;&#353;&#257;n &#8217;&#259;&#353;er b&#601;&#8216;a&#353;&#601;t&#257;rw&#333;&#x1E6F;: </P>
<P>11&nbsp;wayy&#333;&#8217;m&#601;r&ucirc; &#8217;&#275;l&ecirc;n&ucirc; z&#601;q&ecirc;n&ecirc;n&ucirc; w&#601;&#x1E35;&#257;l-y&#333;&#353;&#601;&#x1E07;&ecirc; &#8217;ar&#601;&#x1E63;&#275;n&ucirc; l&#275;&#8217;m&#333;r q&#601;&#x1E25;&ucirc; &#x1E07;&#601;ye&#x1E0F;&#601;&#x1E35;em &#x1E63;&ecirc;&#x1E0F;&acirc; ladere&#x1E35;&#601; &ucirc;l&#601;&#x1E35;&ucirc; liq&#601;r&#257;&#8217;&#x1E6F;&#257;m wa&#8217;&#259;mar&#601;tem &#8217;&#259;l&ecirc;hem &#8216;a&#x1E07;&#601;&#x1E0F;&ecirc;&#x1E35;em &#8217;&#259;n<sup>a</sup>&#x1E25;&#601;n&ucirc; w&#601;&#8216;at&acirc; kir&#601;&#x1E6F;&ucirc;-l&#257;n&ucirc; &#x1E07;&#601;r&icirc;&#x1E6F;: </P>
<P>12&nbsp;zeh| l<sup>a</sup>&#x1E25;&#601;m&#275;n&ucirc; &#x1E25;&#257;m hi&#x1E63;&#601;&#x1E6D;ayya&#x1E0F;&#601;n&ucirc; &#8217;&#333;&#x1E6F;w&#333; mib&#257;t&ecirc;n&ucirc; b&#601;yw&#333;m &#x1E63;&#275;&#8217;&#x1E6F;&#275;n&ucirc; l&#257;le&#x1E35;e&#x1E6F; &#8217;&#259;l&ecirc;&#x1E35;em w&#601;&#8216;at&acirc; hinn&#275;h y&#257;&#x1E07;&#275;&#353; w&#601;h&#257;y&acirc; niqqu&#x1E0F;&icirc;m: </P>
<P>13&nbsp;w&#601;&#8217;&#275;lleh n&#333;&#8217;&#x1E0F;w&#333;&#x1E6F; hayyayin &#8217;&#259;&#353;er mill&#275;&#8217;n&ucirc; &#x1E25;&#259;&#x1E0F;&#257;&#353;&icirc;m w&#601;hinn&#275;h hi&#x1E6F;&#601;baqq&#257;&#8216;&ucirc; w&#601;&#8217;&#275;lleh &#347;al&#601;mw&#333;&#x1E6F;&ecirc;n&ucirc; &ucirc;n&#601;&#8216;&#257;l&ecirc;n&ucirc; b&#257;l&ucirc; m&#275;r&#333;&#x1E07; hadere&#x1E35;&#601; m&#601;&#8217;&#333;&#x1E0F;: </P>
<P>14&nbsp;wayyiq&#601;&#x1E25;&ucirc; h&#257;&#8217;&#259;n&#257;&#353;&icirc;m mi&#x1E63;&#x1E63;&ecirc;&#x1E0F;&#257;m w&#601;&#8217;e&#x1E6F;-p&icirc; y&#601;hw&acirc; l&#333;&#8217; &#353;&#257;&#8217;&#257;l&ucirc;: </P>
<P>15&nbsp;wayy<sup>a</sup>&#8216;a&#347; l&acirc;em y&#601;hw&#333;&#353;u&#8216;a &#353;&#257;lw&#333;m wayyi&#x1E35;&#601;r&#333;&#x1E6F; l&acirc;em b&#601;r&icirc;&#x1E6F; l&#601;&#x1E25;ayyw&#333;&#x1E6F;&#257;m wayyi&#353;&#353;&#257;&#x1E07;&#601;&#8216;&ucirc; l&acirc;em n&#601;&#347;&icirc;&#8217;&ecirc; h&#257;&#8216;&#275;&#x1E0F;&acirc;: </P>
<P>16&nbsp;way&#601;h&icirc; miq&#601;&#x1E63;&#275;h &#353;&#601;l&#333;&#353;e&#x1E6F; y&#257;m&icirc;m &#8217;<sup>a</sup>&#x1E25;&#259;r&ecirc; &#8217;&#259;&#353;er-k&#257;r&#601;&#x1E6F;&ucirc; l&acirc;em b&#601;r&icirc;&#x1E6F; wayyi&#353;&#601;m&#601;&#8216;&ucirc; k&icirc;-q&#601;r&#333;&#x1E07;&icirc;m h&#275;m &#8217;&#275;l&#257;yw &ucirc;&#x1E07;&#601;qir&#601;bw&#333; h&#275;m y&#333;&#353;&#601;&#x1E07;&icirc;m: </P>
<P>17&nbsp;wayyis&#601;&#8216;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l wayy&#257;&#x1E07;&#333;&#8217;&ucirc; &#8217;el-&#8216;&#257;r&ecirc;hem bayyw&#333;m ha&#353;&#353;&#601;l&icirc;&#353;&icirc; w&#601;&#8216;&#257;r&ecirc;hem gi&#x1E07;&#601;&#8216;w&#333;n w&#601;hak&#601;f&icirc;r&acirc; &ucirc;&#x1E07;&#601;&#8217;&#275;rw&#333;&#x1E6F; w&#601;qir&#601;ya&#x1E6F; y&#601;&#8216;&#257;r&icirc;m: </P>
<P>18&nbsp;w&#601;l&#333;&#8217; hik&ucirc;m b&#601;n&ecirc; yi&#347;&#601;r&#257;&#8217;&#275;l k&icirc;-ni&#353;&#601;b&#601;&#8216;&ucirc; l&acirc;em n&#601;&#347;&icirc;&#8217;&ecirc; h&#257;&#8216;&#275;&#x1E0F;&acirc; bayhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l wayyill&#333;n&ucirc; &#x1E35;&#257;l-h&#257;&#8216;&#275;&#x1E0F;&acirc; &#8216;al-hann&#601;&#347;&icirc;&#8217;&icirc;m: </P>
<P>19&nbsp;wayy&#333;&#8217;m&#601;r&ucirc; &#x1E35;&#257;l-hann&#601;&#347;&icirc;&#8217;&icirc;m &#8217;el-k&#257;l-h&#257;&#8216;&#275;&#x1E0F;&acirc; &#8217;&#259;n<sup>a</sup>&#x1E25;&#601;n&ucirc; ni&#353;&#601;b<sup>a</sup>&#8216;&#601;n&ucirc; l&acirc;em bayhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;&#8216;at&acirc; l&#333;&#8217; n&ucirc;&#x1E35;al lin&#601;g&#333;&#8216;a b&acirc;em: </P>
<P>20&nbsp;z&#333;&#8217;&#x1E6F; n<sup>a</sup>&#8216;&#259;&#347;eh l&acirc;em w&#601;h<sup>a</sup>&#x1E25;&#259;y&#275;h &#8217;w&#333;&#x1E6F;&#257;m w&#601;l&#333;&#8217;-yih&#601;yeh &#8216;&#257;l&ecirc;n&ucirc; qe&#x1E63;ef &#8216;al-ha&#353;&#353;&#601;&#x1E07;&ucirc;&#8216;&acirc; &#8217;&#259;&#353;er-ni&#353;&#601;b<sup>a</sup>&#8216;&#601;n&ucirc; l&acirc;em: </P>
<P>21&nbsp;wayy&#333;&#8217;m&#601;r&ucirc; &#8217;&#259;l&ecirc;hem hann&#601;&#347;&icirc;&#8217;&icirc;m yi&#x1E25;&#601;y&ucirc; wayyih&#601;y&ucirc; &#x1E25;&#333;&#x1E6D;&#601;&#x1E07;&ecirc; &#8216;&#275;&#x1E63;&icirc;m w&#601;&#353;&#333;&#8217;&#259;&#x1E07;&ecirc;-mayim l&#601;&#x1E35;&#257;l-h&#257;&#8216;&#275;&#x1E0F;&acirc; ka&#8217;&#259;&#353;er dib&#601;r&ucirc; l&acirc;em hann&#601;&#347;&icirc;&#8217;&icirc;m: </P>
<P>22&nbsp;wayyiq&#601;r&#257;&#8217; l&acirc;em y&#601;hw&#333;&#353;u&#8216;a way&#601;&#x1E0F;ab&#275;r &#8217;&#259;l&ecirc;hem l&#275;&#8217;m&#333;r l&#257;mm&acirc; rimm&icirc;&#x1E6F;em &#8217;&#333;&#x1E6F;&#257;n&ucirc; l&#275;&#8217;m&#333;r r&#601;&#x1E25;w&#333;q&icirc;m &#8217;&#259;n<sup>a</sup>&#x1E25;&#601;n&ucirc; mikem m&#601;&#8217;&#333;&#x1E0F; w&#601;&#8217;atem b&#601;qir&#601;b&#275;n&ucirc; y&#333;&#353;&#601;&#x1E07;&icirc;m: </P>
<P>23&nbsp;w&#601;&#8216;at&acirc; &#8217;&#259;r&ucirc;r&icirc;m &#8217;atem w&#601;l&#333;&#8217;-yik&#257;r&#275;&#x1E6F; mikem &#8216;e&#x1E07;e&#x1E0F; w&#601;&#x1E25;&#333;&#x1E6D;&#601;&#x1E07;&ecirc; &#8216;&#275;&#x1E63;&icirc;m w&#601;&#353;&#333;&#8217;&#259;&#x1E07;&ecirc;-mayim l&#601;&#x1E07;&ecirc;&#x1E6F; &#8217;&#277;l&#333;h&#257;y: </P>
<P>24&nbsp;wayy<sup>a</sup>&#8216;&#259;n&ucirc; &#8217;e&#x1E6F;-y&#601;hw&#333;&#353;u&#8216;a wayy&#333;&#8217;m&#601;r&ucirc; k&icirc; hug&#275;&#x1E0F; huga&#x1E0F; l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; &#8217;&#275;&#x1E6F; &#8217;&#259;&#353;er &#x1E63;i&ucirc;&acirc; y&#601;hw&acirc; &#8217;&#277;l&#333;hey&#x1E35;&#257; &#8217;e&#x1E6F;-m&#333;&#353;eh &#8216;a&#x1E07;&#601;dw&#333; l&#257;&#x1E6F;&#275;&#x1E6F; l&#257;&#x1E35;em &#8217;e&#x1E6F;-k&#257;l-h&#257;&#8217;&#257;re&#x1E63; &ucirc;l&#601;ha&#353;&#601;m&icirc;&#x1E0F; &#8217;e&#x1E6F;-k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63; mip&#601;n&ecirc;&#x1E35;em wann&icirc;r&#257;&#8217; m&#601;&#8217;&#333;&#x1E0F; l&#601;naf&#601;&#353;&#333;&#x1E6F;&ecirc;n&ucirc; mip&#601;n&ecirc;&#x1E35;em wann<sup>a</sup>&#8216;&#259;&#347;&#275;h &#8217;e&#x1E6F;-had&#257;&#x1E07;&#257;r hazzeh: </P>
<P>25&nbsp;w&#601;&#8216;at&acirc; hin&#601;n&ucirc; &#x1E07;&#601;y&#257;&#x1E0F;e&#x1E35;&#257; ka&#x1E6D;&#x1E6D;w&#333;&#x1E07; w&#601;&#x1E35;ayy&#257;&#353;&#257;r b&#601;&#8216;&ecirc;ney&#x1E35;&#257; l<sup>a</sup>&#8216;&#259;&#347;w&#333;&#x1E6F; l&#257;n&ucirc; &#8216;&#259;&#347;&#275;h: </P>
<P>26&nbsp;wayy<sup>a</sup>&#8216;a&#347; l&acirc;em k&#275;n wayya&#x1E63;&#x1E63;&#275;l &#8217;w&#333;&#x1E6F;&#257;m m&icirc;ya&#x1E0F; b&#601;n&ecirc;-yi&#347;&#601;r&#257;&#8217;&#275;l w&#601;l&#333;&#8217; h&#259;r&#257;&#x1E21;&ucirc;m: </P>
<P>27&nbsp;wayyit&#601;n&#275;m y&#601;hw&#333;&#353;u&#8216;a bayyw&#333;m hah&ucirc;&#8217; &#x1E25;&#333;&#x1E6D;&#601;&#x1E07;&ecirc; &#8216;&#275;&#x1E63;&icirc;m w&#601;&#353;&#333;&#8217;&#259;&#x1E07;&ecirc; mayim l&#257;&#8216;&#275;&#x1E0F;&acirc; &ucirc;l&#601;miz&#601;b<sup>a</sup>&#x1E25; y&#601;hw&acirc; &#8216;a&#x1E0F;-hayyw&#333;m hazzeh &#8217;el-hamm&#257;qw&#333;m &#8217;&#259;&#353;er yi&#x1E07;&#601;&#x1E25;&#257;r: f</P>
</TD>
</TABLE>
<P><HR>
<CENTER>
<A HREF="jos010.htm">Next: Joshua (Yehoshua) Chapter 10</A></CENTER>
</BODY>
</HTML>
