[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job005)  [KJV](../kjv/job005)  [Sep](../sep/job005.md) 
[Vul](../vul/job005.md)   
  
[Job (Iyov) Index](job.md)  
  [Previous](job004)  [Next](job006.md) 

------------------------------------------------------------------------

### Tanach (Hebrew): Job (Iyov) Chapter 5

‎<span id="001">1</span> ‏קְֽרָא־נָ֭א הֲיֵ֣שׁ עוֹנֶ֑ךָּ וְאֶל־מִ֖י
מִקְּדֹשִׁ֣ים<sup>3</sup> תִּפְנֶֽה׃

‎<span id="002">2</span> ‏כִּֽי־לֶֽ֭אֱוִיל יַהֲרָג־כָּ֑עַשׂ וּ֝פֹתֶ֗ה
תָּמִ֥ית קִנְאָֽה׃

‎<span id="003">3</span> ‏אֲ‍ֽנִי־רָ֭אִיתִי אֱוִ֣יל מַשְׁרִ֑ישׁ
וָאֶקּ֖וֹב נָוֵ֣הוּ פִתְאֹֽם׃

‎<span id="004">4</span> ‏יִרְחֲק֣וּ בָנָ֣יו מִיֶּ֑שַׁע וְיִֽדַּכְּא֥וּ
בַ֝שַּׁ֗עַר וְאֵ֣ין מַצִּֽיל׃

‎<span id="005">5</span> ‏אֲשֶׁ֤ר קְצִיר֨וֹ׀ רָ֘עֵ֤ב יֹאכֵ֗ל
וְאֶֽל־מִצִּנִּ֥ים יִקָּחֵ֑הוּ וְשָׁאַ֖ף צַמִּ֣ים חֵילָֽם׃

‎<span id="006">6</span> ‏כִּ֤י׀ לֹא־יֵצֵ֣א מֵעָפָ֣ר אָ֑וֶן
וּ֝מֵאֲדָמָ֗ה לֹא־יִצְמַ֥ח עָמָֽל׃

‎<span id="007">7</span> ‏כִּֽי־אָ֭דָם לְעָמָ֣ל יוּלָּ֑ד
וּבְנֵי־רֶ֝֗שֶׁף יַגְבִּ֥יהוּ עֽוּף׃

‎<span id="008">8</span> ‏אוּלָ֗ם אֲ֭נִי אֶדְרֹ֣שׁ אֶל־אֵ֑ל
וְאֶל־אֱ֝לֹהִ֗ים אָשִׂ֥ים דִּבְרָתִֽי׃

‎<span id="009">9</span> ‏עֹשֶׂ֣ה גְ֭דֹלוֹת וְאֵ֣ין חֵ֑קֶר נִ֝פְלָא֗וֹת
עַד־אֵ֥ין מִסְפָּֽר׃

‎<span id="010">10</span> ‏הַנֹּתֵ֣ן מָ֭טָר עַל־פְּנֵי־אָ֑רֶץ
וְשֹׁ֥לֵֽחַ מַ֝יִם עַל־פְּנֵ֥י חוּצֽוֹת׃

‎<span id="011">11</span> ‏לָשׂ֣וּם שְׁפָלִ֣ים לְמָר֑וֹם וְ֝קֹדְרִ֗ים
שָׂ֣גְבוּ יֶֽשַׁע׃

‎<span id="012">12</span> ‏מֵ֭פֵר מַחְשְׁב֣וֹת עֲרוּמִ֑ים
וְֽלֹא־תַעֲשֶׂ֥ינָה יְ֝דֵיהֶ֗ם תּוּשִׁיָּֽה׃

‎<span id="013">13</span> ‏לֹכֵ֣ד חֲכָמִ֣ים בְּעָרְמָ֑ם וַעֲצַ֖ת
נִפְתָּלִ֣ים נִמְהָֽרָה׃

‎<span id="014">14</span> ‏יוֹמָ֥ם יְפַגְּשׁוּ־חֹ֑שֶׁךְ וְ֝כַלַּ֗יְלָה
יְֽמַשְׁשׁ֥וּ בַֽצָּהֳרָֽיִם׃

‎<span id="015">15</span> ‏וַיֹּ֣שַׁע מֵ֭חֶרֶב מִפִּיהֶ֑ם וּמִיַּ֖ד
חָזָ֣ק אֶבְיֽוֹן׃

‎<span id="016">16</span> ‏וַתְּהִ֣י לַדַּ֣ל תִּקְוָ֑ה וְ֝עֹלָ֗תָה
קָ֣פְצָה פִּֽיהָ׃

‎<span id="017">17</span> ‏הִנֵּ֤ה אַשְׁרֵ֣י אֱ֭נוֹשׁ יוֹכִחֶ֣נּֽוּ
אֱל֑וֹהַּ וּמוּסַ֥ר שַׁ֝דַּ֗י אַל־תִּמְאָֽס׃

‎<span id="018">18</span> ‏כִּ֤י ה֣וּא יַכְאִ֣יב וְיֶחְבָּ֑שׁ יִ֝מְחַ֗ץ
וידו וְיָדָ֥יו תִּרְפֶּֽינָה׃

‎<span id="019">19</span> ‏בְּשֵׁ֣שׁ צָ֭רוֹת יַצִּילֶ֑ךָּ וּבְשֶׁ֓בַע׀
לֹא־יִגַּ֖ע בְּךָ֣ רָֽע׃

‎<span id="020">20</span> ‏בְּ֭רָעָב פָּֽדְךָ֣ מִמָּ֑וֶת וּ֝בְמִלְחָמָ֗ה
מִ֣ידֵי חָֽרֶב׃

‎<span id="021">21</span> ‏בְּשׁ֣וֹט לָ֭שׁוֹן תֵּחָבֵ֑א וְֽלֹא־תִירָ֥א
מִ֝שֹּׁ֗ד כִּ֣י יָבֽוֹא׃

‎<span id="022">22</span> ‏לְשֹׁ֣ד וּלְכָפָ֣ן תִּשְׂחָ֑ק וּֽמֵחַיַּ֥ת
הָ֝אָ֗רֶץ אַל־תִּירָֽא׃

‎<span id="023">23</span> ‏כִּ֤י עִם־אַבְנֵ֣י הַשָּׂדֶ֣ה בְרִיתֶ֑ךָ
וְחַיַּ֥ת הַ֝שָּׂדֶ֗ה הָשְׁלְמָה־לָֽךְ׃

‎<span id="024">24</span> ‏וְֽ֭יָדַעְתָּ כִּי־שָׁל֣וֹם אָהֳלֶ֑ךָ
וּֽפָקַדְתָּ֥ נָ֝וְךָ וְלֹ֣א תֶחֱטָֽא׃

‎<span id="025">25</span> ‏וְֽ֭יָדַעְתָּ כִּי־רַ֣ב זַרְעֶ֑ךָ
וְ֝צֶאֱצָאֶ֗יךָ כְּעֵ֣שֶׂב הָאָֽרֶץ׃

‎<span id="026">26</span> ‏תָּב֣וֹא בְכֶ֣לַח אֱלֵי־קָ֑בֶר כַּעֲל֖וֹת
גָּדִ֣ישׁ בְּעִתּֽוֹ׃

‎<span id="027">27</span> ‏הִנֵּה־זֹ֭את חֲקַרְנ֥וּהָ כֶּֽן־הִ֑יא
שְׁ֝מָעֶ֗נָּה וְאַתָּ֥ה דַֽע־לָֽךְ׃ פ

1 qərā’-nā’ hăyēš ‘wōneḵḵā wə’el-mî miqqəḏōšîm<sup>3</sup> tifəneh:

2 kî-le’ĕwîl yahărāḡ-kā‘aś ûfōṯeh tāmîṯ qinə’â:

3 ’ă‍nî-rā’îṯî ’ĕwîl mašərîš wā’eqqwōḇ nāwēhû fiṯə’ōm:

4 yirəḥăqû ḇānāyw mîyeš<sup>a</sup>‘ wəyidakə’û ḇašš<sup>a</sup>‘ar
wə’ên maṣṣîl:

5 ’ăšer qəṣîrwō\| rā‘ēḇ yō’ḵēl wə’el-miṣṣinnîm yiqqāḥēhû wəšā’af ṣammîm
ḥêlām:

6 kî\| lō’-yēṣē’ mē‘āfār ’āwen ûmē’ăḏāmâ lō’-yiṣəm<sup>a</sup>ḥ ‘āmāl:

7 kî-’āḏām lə‘āmāl yûllāḏ ûḇənê-rešef yaḡəbîhû ‘ûf:

8 ’ûlām ’ănî ’eḏərōš ’el-’ēl wə’el-’ĕlōhîm ’āśîm diḇərāṯî:

9 ‘ōśeh ḡəḏōlwōṯ wə’ên ḥēqer nifəlā’wōṯ ‘aḏ-’ên misəpār:

10 hannōṯēn māṭār ‘al-pənê-’āreṣ wəšōlēḥa mayim ‘al-pənê ḥûṣwōṯ:

11 lāśûm šəfālîm ləmārwōm wəqōḏərîm śāḡəḇû yeš<sup>a</sup>‘:

12 mēfēr m<sup>a</sup>ḥəšəḇwōṯ ‘ărûmîm wəlō’-ṯ<sup>a</sup>‘ăśeynâ
yəḏêhem tûšîyâ:

13 lōḵēḏ ḥăḵāmîm bə‘ārəmām w<sup>a</sup>‘ăṣaṯ nifətālîm niməhārâ:

14 ywōmām yəfagəšû-ḥōšeḵə wəḵallayəlâ yəmašəšû ḇaṣṣâŏrāyim:

15 wayyōš<sup>a</sup>‘ mēḥereḇ mipîhem ûmîyaḏ ḥāzāq ’eḇəywōn:

16 watəhî ladal tiqəwâ wə‘ōlāṯâ qāfəṣâ pîhā:

17 hinnēh ’ašərê ’ĕnwōš ywōḵiḥennû ’ĕlwōhha ûmûsar šaday ’al-timə’ās:

18 kî hû’ yaḵə’îḇ wəyeḥəbāš yiməḥaṣ wəyāḏwō wəyāḏāyw tirəpeynâ:

19 bəšēš ṣārwōṯ yaṣṣîleḵḵā ûḇəšeḇ<sup>a</sup>‘\| lō’-yig<sup>a</sup>‘
bəḵā rā‘:

20 bərā‘āḇ pāḏəḵā mimmāweṯ ûḇəmiləḥāmâ mîḏê ḥāreḇ:

21 bəšwōṭ lāšwōn tēḥāḇē’ wəlō’-ṯîrā’ miššōḏ kî yāḇwō’:

22 ləšōḏ ûləḵāfān tiśəḥāq ûmēḥayyaṯ hā’āreṣ ’al-tîrā’:

23 kî ‘im-’aḇənê haśśāḏeh ḇərîṯeḵā wəḥayyaṯ haśśāḏeh hāšələmâ-lāḵə:

24 wəyāḏ<sup>a</sup>‘ətā kî-šālwōm ’âŏleḵā ûfāqaḏətā nāwəḵā wəlō’
ṯeḥĕṭā’:

25 wəyāḏ<sup>a</sup>‘ətā kî-raḇ zarə‘eḵā wəṣe’ĕṣā’eyḵā kə‘ēśeḇ hā’āreṣ:

26 tāḇwō’ ḇəḵel<sup>a</sup>ḥ ’ĕlê-qāḇer k<sup>a</sup>‘ălwōṯ gāḏîš
bə‘itwō:

27 hinnēh-zō’ṯ ḥăqarənûhā ken-hî’ šəmā‘ennâ wə’atâ ḏ<sup>a</sup>‘-lāḵə:
f

------------------------------------------------------------------------

[Next: Job (Iyov) Chapter 6](job006.md)
