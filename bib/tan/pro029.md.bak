[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro029)  [KJV](../kjv/pro029.md) 
[Vul](../vul/pro029.md)   
  
[Proverbs (Mishlei) Index](pro.md)  
  [Previous](pro028)  [Next](pro030.md) 

------------------------------------------------------------------------

### Tanach (Hebrew): Proverbs (Mishlei) Chapter 29

‎<span id="001">1</span> ‏אִ֣ישׁ תּ֭וֹכָחוֹת מַקְשֶׁה־עֹ֑רֶף פֶּ֥תַע
יִ֝שָּׁבֵ֗ר וְאֵ֣ין מַרְפֵּֽא׃

‎<span id="002">2</span> ‏בִּרְב֣וֹת צַ֭דִּיקִים יִשְׂמַ֣ח הָעָ֑ם
וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃

‎<span id="003">3</span> ‏אִֽישׁ־אֹהֵ֣ב חָ֭כְמָה יְשַׂמַּ֣ח אָבִ֑יו
וְרֹעֶ֥ה ז֝וֹנ֗וֹת יְאַבֶּד־הֽוֹן׃

‎<span id="004">4</span> ‏מֶ֗לֶךְ בְּ֭מִשְׁפָּט יַעֲמִ֣יד אָ֑רֶץ
וְאִ֖ישׁ תְּרוּמ֣וֹת יֶֽהֶרְסֶֽנָּה׃

‎<span id="005">5</span> ‏גֶּ֭בֶר מַחֲלִ֣יק עַל־רֵעֵ֑הוּ רֶ֝֗שֶׁת
פּוֹרֵ֥שׂ עַל־פְּעָמָֽיו׃

‎<span id="006">6</span> ‏בְּפֶ֤שַֽׁע אִ֣ישׁ רָ֣ע מוֹקֵ֑שׁ וְ֝צַדִּ֗יק
יָר֥וּן וְשָׂמֵֽחַ׃

‎<span id="007">7</span> ‏יֹדֵ֣עַ צַ֭דִּיק דִּ֣ין דַּלִּ֑ים רָ֝שָׁ֗ע
לֹא־יָבִ֥ין דָּֽעַת׃

‎<span id="008">8</span> ‏אַנְשֵׁ֣י לָ֭צוֹן יָפִ֣יחוּ קִרְיָ֑ה
וַ֝חֲכָמִ֗ים יָשִׁ֥יבוּ אָֽף׃

‎<span id="009">9</span> ‏אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל
וְרָגַ֥ז וְ֝שָׂחַ֗ק וְאֵ֣ין נָֽחַת׃

‎<span id="010">10</span> ‏אַנְשֵׁ֣י דָ֭מִים יִשְׂנְאוּ־תָ֑ם
וִֽ֝ישָׁרִ֗ים יְבַקְשׁ֥וּ נַפְשֽׁוֹ׃

‎<span id="011">11</span> ‏כָּל־ר֭וּחוֹ יוֹצִ֣יא כְסִ֑יל וְ֝חָכָ֗ם
בְּאָח֥וֹר יְשַׁבְּחֶֽנָּה׃

‎<span id="012">12</span> ‏מֹ֭שֵׁל מַקְשִׁ֣יב עַל־דְּבַר־שָׁ֑קֶר
כָּֽל־מְשָׁרְתָ֥יו רְשָׁעִֽים׃

‎<span id="013">13</span> ‏רָ֤שׁ וְאִ֣ישׁ תְּכָכִ֣ים נִפְגָּ֑שׁוּ
מֵ֤אִיר־עֵינֵ֖י שְׁנֵיהֶ֣ם יְהוָֽה׃

‎<span id="014">14</span> ‏מֶ֤לֶךְ שׁוֹפֵ֣ט בֶּֽאֱמֶ֣ת דַּלִּ֑ים
כִּ֝סְא֗וֹ לָעַ֥ד יִכּֽוֹן׃

‎<span id="015">15</span> ‏שֵׁ֣בֶט וְ֭תוֹכַחַת יִתֵּ֣ן חָכְמָ֑ה וְנַ֥עַר
מְ֝שֻׁלָּ֗ח מֵבִ֥ישׁ אִמּֽוֹ׃

‎<span id="016">16</span> ‏בִּרְב֣וֹת רְ֭שָׁעִים יִרְבֶּה־פָּ֑שַׁע
וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃

‎<span id="017">17</span> ‏יַסֵּ֣ר בִּ֭נְךָ וִֽינִיחֶ֑ךָ וְיִתֵּ֖ן
מַעֲדַנִּ֣ים לְנַפְשֶֽׁךָ׃ פ

‎<span id="018">18</span> ‏בְּאֵ֣ין חָ֭זוֹן יִפָּ֣רַֽע עָ֑ם וְשֹׁמֵ֖ר
תּוֹרָ֣ה אַשְׁרֵֽהוּ׃

‎<span id="019">19</span> ‏בִּ֭דְבָרִים לֹא־יִוָּ֣סֶר עָ֑בֶד
כִּֽי־יָ֝בִ֗ין וְאֵ֣ין מַעֲנֶֽה׃

‎<span id="020">20</span> ‏חָזִ֗יתָ אִ֭ישׁ אָ֣ץ בִּדְבָרָ֑יו תִּקְוָ֖ה
לִכְסִ֣יל מִמֶּֽנּוּ׃

‎<span id="021">21</span> ‏מְפַנֵּ֣ק מִנֹּ֣עַר עַבְדּ֑וֹ וְ֝אַחֲרִית֗וֹ
יִהְיֶ֥ה מָנֽוֹן׃

‎<span id="022">22</span> ‏אִֽישׁ־אַ֭ף יְגָרֶ֣ה מָד֑וֹן וּבַ֖עַל חֵמָ֣ה
רַב־פָּֽשַׁע׃

‎<span id="023">23</span> ‏גַּאֲוַ֣ת אָ֭דָם תַּשְׁפִּילֶ֑נּוּ
וּשְׁפַל־ר֝֗וּחַ יִתְמֹ֥ךְ כָּבֽוֹד׃

‎<span id="024">24</span> ‏חוֹלֵ֣ק עִם־גַּ֭נָּב שׂוֹנֵ֣א נַפְשׁ֑וֹ
אָלָ֥ה יִ֝שְׁמַ֗ע וְלֹ֣א יַגִּֽיד׃

‎<span id="025">25</span> ‏חֶרְדַּ֣ת אָ֭דָם יִתֵּ֣ן מוֹקֵ֑שׁ וּבוֹטֵ֖חַ
בַּיהוָ֣ה יְשֻׂגָּֽב׃

‎<span id="026">26</span> ‏רַ֭בִּים מְבַקְשִׁ֣ים פְּנֵי־מוֹשֵׁ֑ל
וּ֝מֵיְהוָ֗ה מִשְׁפַּט־אִֽישׁ׃

‎<span id="027">27</span> ‏תּוֹעֲבַ֣ת צַ֭דִּיקִים אִ֣ישׁ עָ֑וֶל
וְתוֹעֲבַ֖ת רָשָׁ֣ע יְשַׁר־דָּֽרֶךְ׃ פ

1 ’îš twōḵāḥwōṯ maqəšeh-‘ōref peṯ<sup>a</sup>‘ yiššāḇēr wə’ên marəpē’:

2 birəḇwōṯ ṣadîqîm yiśəm<sup>a</sup>ḥ hā‘ām ûḇiməšōl rāšā‘
yē’ān<sup>a</sup>ḥ ‘ām:

3 ’îš-’ōhēḇ ḥāḵəmâ yəśamm<sup>a</sup>ḥ ’āḇîw wərō‘eh zwōnwōṯ
yə’abeḏ-hwōn:

4 meleḵə bəmišəpāṭ y<sup>a</sup>‘ămîḏ ’āreṣ wə’îš tərûmwōṯ yeherəsennâ:

5 geḇer m<sup>a</sup>ḥălîq ‘al-rē‘ēhû rešeṯ pwōrēś ‘al-pə‘āmāyw:

6 bəfeš<sup>a</sup>‘ ’îš rā‘ mwōqēš wəṣadîq yārûn wəśāmēḥa:

7 yōḏē‘a ṣadîq dîn dallîm rāšā‘ lō’-yāḇîn dā‘aṯ:

8 ’anəšê lāṣwōn yāfîḥû qirəyâ w<sup>a</sup>ḥăḵāmîm yāšîḇû ’āf:

9 ’îš-ḥāḵām nišəpāṭ ’eṯ-’îš ’ĕwîl wərāḡaz wəśāḥaq wə’ên nāḥaṯ:

10 ’anəšê ḏāmîm yiśənə’û-ṯām wîšārîm yəḇaqəšû nafəšwō:

11 kāl-rûḥwō ywōṣî’ ḵəsîl wəḥāḵām bə’āḥwōr yəšabəḥennâ:

12 mōšēl maqəšîḇ ‘al-dəḇar-šāqer kāl-məšārəṯāyw rəšā‘îm:

13 rāš wə’îš təḵāḵîm nifəgāšû mē’îr-‘ênê šənêhem yəhwâ:

14 meleḵə šwōfēṭ be’ĕmeṯ dallîm kisə’wō lā‘aḏ yikwōn:

15 šēḇeṭ wəṯwōḵ<sup>a</sup>ḥaṯ yitēn ḥāḵəmâ wən<sup>a</sup>‘ar məšullāḥ
mēḇîš ’immwō:

16 birəḇwōṯ rəšā‘îm yirəbeh-pāš<sup>a</sup>‘ wəṣadîqîm bəmapalətām
yirə’û:

17 yassēr binəḵā wînîḥeḵā wəyitēn m<sup>a</sup>‘ăḏannîm lənafəšeḵā: f

18 bə’ên ḥāzwōn yipār<sup>a</sup>‘ ‘ām wəšōmēr twōrâ ’ašərēhû:

19 biḏəḇārîm lō’-yiûāser ‘āḇeḏ kî-yāḇîn wə’ên m<sup>a</sup>‘ăneh:

20 ḥāzîṯā ’îš ’āṣ biḏəḇārāyw tiqəwâ liḵəsîl mimmennû:

21 məfannēq minnō‘ar ‘aḇədwō wə’<sup>a</sup>ḥărîṯwō yihəyeh mānwōn:

22 ’îš-’af yəḡāreh māḏwōn ûḇ<sup>a</sup>‘al ḥēmâ raḇ-pāš<sup>a</sup>‘:

23 ga’ăwaṯ ’āḏām tašəpîlennû ûšəfal-rûḥa yiṯəmōḵə kāḇwōḏ:

24 ḥwōlēq ‘im-gannāḇ śwōnē’ nafəšwō ’ālâ yišəm<sup>a</sup>‘ wəlō’ yagîḏ:

25 ḥerədaṯ ’āḏām yitēn mwōqēš ûḇwōṭēḥa bayhwâ yəśugāḇ:

26 rabîm məḇaqəšîm pənê-mwōšēl ûmêəhwâ mišəpaṭ-’îš:

27 twō‘ăḇaṯ ṣadîqîm ’îš ‘āwel wəṯwō‘ăḇaṯ rāšā‘ yəšar-dāreḵə: f

------------------------------------------------------------------------

[Next: Proverbs (Mishlei) Chapter 30](pro030.md)
