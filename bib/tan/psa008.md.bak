[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa008)  [KJV](../kjv/psa008)  [Sep](../sep/psa008.md) 
[Vul](../vul/psa008.md)   
  
[Psalms (Tehilim) Index](psa.md)  
  [Previous](psa007)  [Next](psa009.md) 

------------------------------------------------------------------------

### Tanach (Hebrew): Psalms (Tehilim) Chapter 8

‎<span id="001">1</span> ‏לַמְנַצֵּ֥חַ עַֽל־הַגִּתִּ֗ית מִזְמ֥וֹר
לְדָוִֽד׃

‎<span id="002">2</span> ‏יְהוָ֤ה אֲדֹנֵ֗ינוּ מָֽה־אַדִּ֣יר שִׁ֭מְךָ
בְּכָל־הָאָ֑רֶץ אֲשֶׁ֥ר תְּנָ֥ה ה֝וֹדְךָ֗ עַל־הַשָּׁמָֽיִם׃

‎<span id="003">3</span> ‏מִפִּ֤י עֽוֹלְלִ֨ים׀ וְֽיֹנְקִים֮ יִסַּ֪דְתָּ֫
עֹ֥ז לְמַ֥עַן צוֹרְרֶ֑יךָ לְהַשְׁבִּ֥ית א֝וֹיֵ֗ב וּמִתְנַקֵּֽם׃

‎<span id="004">4</span> ‏כִּֽי־אֶרְאֶ֣ה שָׁ֭מֶיךָ מַעֲשֵׂ֣י
אֶצְבְּעֹתֶ֑יךָ יָרֵ֥חַ וְ֝כוֹכָבִ֗ים אֲשֶׁ֣ר כּוֹנָֽנְתָּה׃

‎<span id="005">5</span> ‏מָֽה־אֱנ֥וֹשׁ כִּֽי־תִזְכְּרֶ֑נּוּ
וּבֶן־אָ֝דָ֗ם כִּ֣י תִפְקְדֶֽנּוּ׃

‎<span id="006">6</span> ‏וַתְּחַסְּרֵ֣הוּ מְּ֭עַט מֵאֱלֹהִ֑ים וְכָב֖וֹד
וְהָדָ֣ר תְּעַטְּרֵֽהוּ׃

‎<span id="007">7</span> ‏תַּ֭מְשִׁילֵהוּ בְּמַעֲשֵׂ֣י יָדֶ֑יךָ כֹּ֝ל
שַׁ֣תָּה תַֽחַת־רַגְלָֽיו׃

‎<span id="008">8</span> ‏צֹנֶ֣ה וַאֲלָפִ֣ים כֻּלָּ֑ם וְ֝גַ֗ם בַּהֲמ֥וֹת
שָׂדָֽי׃

‎<span id="009">9</span> ‏צִפּ֣וֹר שָׁ֭מַיִם וּדְגֵ֣י הַיָּ֑ם עֹ֝בֵ֗ר
אָרְח֥וֹת יַמִּֽים׃

‎<span id="010">10</span> ‏יְהוָ֥ה אֲדֹנֵ֑ינוּ מָֽה־אַדִּ֥יר שִׁ֝מְךָ֗
בְּכָל־הָאָֽרֶץ׃

1 lamənaṣṣēḥa ‘al-hagitîṯ mizəmwōr ləḏāwiḏ:

2 yəhwâ ’ăḏōnênû mâ-’adîr šiməḵā bəḵāl-hā’āreṣ ’ăšer tənâ hwōḏəḵā
‘al-haššāmāyim:

3 mipî ‘wōləlîm\| wəyōnəqîm yissaḏətā ‘ōz ləm<sup>a</sup>‘an ṣwōrəreyḵā
ləhašəbîṯ ’wōyēḇ ûmiṯənaqqēm:

4 kî-’erə’eh šāmeyḵā m<sup>a</sup>‘ăśê ’eṣəbə‘ōṯeyḵā yārēḥa wəḵwōḵāḇîm
’ăšer kwōnānətâ:

5 mâ-’ĕnwōš kî-ṯizəkərennû ûḇen-’āḏām kî ṯifəqəḏennû:

6 watəḥassərēhû mmə‘aṭ mē’ĕlōhîm wəḵāḇwōḏ wəhāḏār tə‘aṭṭərēhû:

7 taməšîlēhû bəm<sup>a</sup>‘ăśê yāḏeyḵā kōl šatâ
ṯ<sup>a</sup>ḥaṯ-raḡəlāyw:

8 ṣōneh wa’ălāfîm kullām wəḡam bahămwōṯ śāḏāy:

9 ṣipwōr šāmayim ûḏəḡê hayyām ‘ōḇēr ’ārəḥwōṯ yammîm:

10 yəhwâ ’ăḏōnênû mâ-’adîr šiməḵā bəḵāl-hā’āreṣ:

------------------------------------------------------------------------

[Next: Psalms (Tehilim) Chapter 9](psa009.md)
