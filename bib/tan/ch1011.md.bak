[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1011)  [KJV](../kjv/ch1011)  [Sep](../sep/ch1011.md) 
[Vul](../vul/ch1011.md)   
  
[1 Chronicles (1 Divrey Yamim) Index](ch1.md)  
  [Previous](ch1010)  [Next](ch1012.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 11

‎<span id="001">1</span> ‏וַיִּקָּבְצ֧וּ כָֽל־יִשְׂרָאֵ֛ל אֶל־דָּוִ֖יד
חֶבְר֣וֹנָה לֵאמֹ֑ר הִנֵּ֛ה עַצְמְךָ֥ וּֽבְשָׂרְךָ֖ אֲנָֽחְנוּ׃

‎<span id="002">2</span> ‏גַּם־תְּמ֣וֹל גַּם־שִׁלְשׁ֗וֹם גַּ֚ם
בִּהְי֣וֹת שָׁא֣וּל מֶ֔לֶךְ אַתָּ֛ה הַמּוֹצִ֥יא וְהַמֵּבִ֖יא
אֶת־יִשְׂרָאֵ֑ל וַיֹּאמֶר֩ יְהוָ֨ה אֱלֹהֶ֜יךָ לְךָ֗ אַתָּ֨ה תִרְעֶ֤ה
אֶת־עַמִּי֙ אֶת־יִשְׂרָאֵ֔ל וְאַתָּה֙ תִּהְיֶ֣ה נָגִ֔יד עַ֖ל עַמִּ֥י
יִשְׂרָאֵֽל׃

‎<span id="003">3</span> ‏וַ֠יָּבֹאוּ כָּל־זִקְנֵ֨י יִשְׂרָאֵ֤ל
אֶל־הַמֶּ֙לֶךְ֙ חֶבְר֔וֹנָה וַיִּכְרֹת֩ לָהֶ֨ם דָּוִ֥יד בְּרִ֛ית
בְּחֶבְר֖וֹן לִפְנֵ֣י יְהוָ֑ה וַיִּמְשְׁח֨וּ אֶת־דָּוִ֤יד לְמֶ֙לֶךְ֙
עַל־יִשְׂרָאֵ֔ל כִּדְבַ֥ר יְהוָ֖ה בְּיַד־שְׁמוּאֵֽל׃ ס

‎<span id="004">4</span> ‏וַיֵּ֨לֶךְ דָּוִ֧יד וְכָל־יִשְׂרָאֵ֛ל
יְרוּשָׁלִַ֖ם הִ֣יא יְב֑וּס וְשָׁם֙ הַיְבוּסִ֔י יֹשְׁבֵ֖י הָאָֽרֶץ׃

‎<span id="005">5</span> ‏וַיֹּ֨אמְר֜וּ יֹשְׁבֵ֤י יְבוּס֙ לְדָוִ֔יד לֹ֥א
תָב֖וֹא הֵ֑נָּה וַיִּלְכֹּ֤ד דָּוִיד֙ אֶת־מְצֻדַ֣ת צִיּ֔וֹן הִ֖יא עִ֥יר
דָּוִֽיד׃

‎<span id="006">6</span> ‏וַיֹּ֣אמֶר דָּוִ֔יד כָּל־מַכֵּ֤ה יְבוּסִי֙
בָּרִ֣אשׁוֹנָ֔ה יִהְיֶ֥ה לְרֹ֖אשׁ וּלְשָׂ֑ר וַיַּ֧עַל בָּרִאשׁוֹנָ֛ה
יוֹאָ֥ב בֶּן־צְרוּיָ֖ה וַיְהִ֥י לְרֹֽאשׁ׃

‎<span id="007">7</span> ‏וַיֵּ֥שֶׁב דָּוִ֖יד בַּמְצָ֑ד עַל־כֵּ֥ן
קָרְאוּ־ל֖וֹ עִ֥יר דָּוִֽיד׃

‎<span id="008">8</span> ‏וַיִּ֤בֶן הָעִיר֙ מִסָּבִ֔יב מִן־הַמִּלּ֖וֹא
וְעַד־הַסָּבִ֑יב וְיוֹאָ֕ב יְחַיֶּ֖ה אֶת־שְׁאָ֥ר הָעִֽיר׃

‎<span id="009">9</span> ‏וַיֵּ֥לֶךְ דָּוִ֖יד הָל֣וֹךְ וְגָד֑וֹל
וַיהוָ֥ה צְבָא֖וֹת עִמּֽוֹ׃ פ

‎<span id="010">10</span> ‏וְאֵ֨לֶּה רָאשֵׁ֤י הַגִּבּוֹרִים֙ אֲשֶׁ֣ר
לְדָוִ֔יד הַמִּתְחַזְּקִ֨ים עִמּ֧וֹ בְמַלְכוּת֛וֹ עִם־כָּל־יִשְׂרָאֵ֖ל
לְהַמְלִיכ֑וֹ כִּדְבַ֥ר יְהוָ֖ה עַל־יִשְׂרָאֵֽל׃ ס

‎<span id="011">11</span> ‏וְאֵ֛לֶּה מִסְפַּ֥ר הַגִּבֹּרִ֖ים אֲשֶׁ֣ר
לְדָוִ֑יד יָשָׁבְעָ֣ם בֶּן־חַכְמוֹנִ֗י רֹ֚אשׁ השלושים הַשָּׁ֣לִישִׁ֔ים
הֽוּא־עוֹרֵ֧ר אֶת־חֲנִית֛וֹ עַל־שְׁלֹשׁ־מֵא֥וֹת חָלָ֖ל בְּפַ֥עַם אֶחָֽת׃

‎<span id="012">12</span> ‏וְאַחֲרָ֛יו אֶלְעָזָ֥ר בֶּן־דּוֹד֖וֹ
הָאֲחוֹחִ֑י ה֖וּא בִּשְׁלוֹשָׁ֥ה הַגִּבֹּרִֽים׃

‎<span id="013">13</span> ‏הֽוּא־הָיָ֨ה עִם־דָּוִ֜יד בַּפַּ֣ס דַּמִּ֗ים
וְהַפְּלִשְׁתִּים֙ נֶאֱסְפוּ־שָׁ֣ם לַמִּלְחָמָ֔ה וַתְּהִ֛י חֶלְקַ֥ת
הַשָּׂדֶ֖ה מְלֵאָ֣ה שְׂעוֹרִ֑ים וְהָעָ֥ם נָ֖סוּ מִפְּנֵ֥י פְלִשְׁתִּֽים׃

‎<span id="014">14</span> ‏וַיִּֽתְיַצְּב֤וּ בְתוֹךְ־הַחֶלְקָה֙
וַיַּצִּיל֔וּהָ וַיַּכּ֖וּ אֶת־פְּלִשְׁתִּ֑ים וַיּ֥וֹשַׁע יְהוָ֖ה
תְּשׁוּעָ֥ה גְדוֹלָֽה׃

‎<span id="015">15</span> ‏וַיֵּרְד֡וּ שְֽׁלוֹשָׁה֩ מִן־הַשְּׁלוֹשִׁ֨ים
רֹ֤אשׁ עַל־הַצֻּר֙ אֶל־דָּוִ֔יד אֶל־מְעָרַ֖ת עֲדֻלָּ֑ם וּמַחֲנֵ֣ה
פְלִשְׁתִּ֔ים חֹנָ֖ה בְּעֵ֥מֶק רְפָאִֽים׃

‎<span id="016">16</span> ‏וְדָוִ֖יד אָ֣ז בַּמְּצוּדָ֑ה וּנְצִ֣יב
פְּלִשְׁתִּ֔ים אָ֖ז בְּבֵ֥ית לָֽחֶם׃

‎<span id="017">17</span> ‏ויתאו וַיִּתְאָ֥יו דָּוִ֖יד וַיֹּאמַ֑ר מִ֚י
יַשְׁקֵ֣נִי מַ֔יִם מִבּ֥וֹר בֵּֽית־לֶ֖חֶם אֲשֶׁ֥ר בַּשָּֽׁעַר׃

‎<span id="018">18</span> ‏וַיִּבְקְע֨וּ הַשְּׁלֹשָׁ֜ה בְּמַחֲנֵ֣ה
פְלִשְׁתִּ֗ים וַיִּֽשְׁאֲבוּ־מַ֙יִם֙ מִבּ֤וֹר בֵּֽית־לֶ֙חֶם֙ אֲשֶׁ֣ר
בַּשַּׁ֔עַר וַיִּשְׂא֖וּ וַיָּבִ֣אוּ אֶל־דָּוִ֑יד וְלֹֽא־אָבָ֤ה דָוִיד֙
לִשְׁתּוֹתָ֔ם וַיְנַסֵּ֥ךְ אֹתָ֖ם לַיהוָֽה׃

‎<span id="019">19</span> ‏וַיֹּ֡אמֶר חָלִילָה֩ לִּ֨י מֵאֱלֹהַ֜י
מֵעֲשׂ֣וֹת זֹ֗את הֲדַ֣ם הָאֲנָשִׁים֩ הָאֵ֨לֶּה אֶשְׁתֶּ֤ה בְנַפְשׁוֹתָם֙
כִּ֣י בְנַפְשׁוֹתָ֣ם הֱבִיא֔וּם וְלֹ֥א אָבָ֖ה לִשְׁתּוֹתָ֑ם אֵ֣לֶּה
עָשׂ֔וּ שְׁלֹ֖שֶׁת הַגִּבּוֹרִֽים׃

‎<span id="020">20</span> ‏וְאַבְשַׁ֣י אֲחִֽי־יוֹאָ֗ב ה֚וּא הָיָה֙
רֹ֣אשׁ הַשְּׁלוֹשָׁ֔ה וְהוּא֙ עוֹרֵ֣ר אֶת־חֲנִית֔וֹ עַל־שְׁלֹ֥שׁ מֵא֖וֹת
חָלָ֑ל ולא־ וְלוֹ־ שֵׁ֖ם בַּשְּׁלוֹשָֽׁה׃

‎<span id="021">21</span> ‏מִן־הַשְּׁלוֹשָׁ֤ה בַשְּׁנַ֙יִם֙ נִכְבָּ֔ד
וַיְהִ֥י לָהֶ֖ם לְשָׂ֑ר וְעַד־הַשְּׁלוֹשָׁ֖ה לֹֽא־בָֽא׃ ס

‎<span id="022">22</span> ‏בְּנָיָ֨ה בֶן־יְהוֹיָדָ֧ע בֶּן־אִֽישׁ־חַ֛יִל
רַב־פְּעָלִ֖ים מִֽן־קַבְצְאֵ֑ל ה֣וּא הִכָּ֗ה אֵ֣ת שְׁנֵ֤י אֲרִיאֵל֙
מוֹאָ֔ב וְ֠הוּא יָרַ֞ד וְהִכָּ֧ה אֶֽת־הָאֲרִ֛י בְּת֥וֹךְ הַבּ֖וֹר
בְּי֥וֹם הַשָּֽׁלֶג׃

‎<span id="023">23</span> ‏וְהֽוּא־הִכָּה֩ אֶת־הָאִ֨ישׁ הַמִּצְרִ֜י
אִ֥ישׁ מִדָּ֣ה׀ חָמֵ֣שׁ בָּאַמָּ֗ה וּבְיַ֨ד הַמִּצְרִ֤י חֲנִית֙
כִּמְנ֣וֹר אֹרְגִ֔ים וַיֵּ֥רֶד אֵלָ֖יו בַּשָּׁ֑בֶט וַיִּגְזֹ֤ל
אֶֽת־הַחֲנִית֙ מִיַּ֣ד הַמִּצְרִ֔י וַיַּהַרְגֵ֖הוּ בַּחֲנִיתֽוֹ׃

‎<span id="024">24</span> ‏אֵ֣לֶּה עָשָׂ֔ה בְּנָיָ֖הוּ בֶּן־יְהוֹיָדָ֑ע
וְלוֹ־שֵׁ֖ם בִּשְׁלוֹשָׁ֥ה הַגִּבֹּרִֽים׃

‎<span id="025">25</span> ‏מִן־הַשְּׁלוֹשִׁ֗ים הִנּ֤וֹ נִכְבָּד֙ ה֔וּא
וְאֶל־הַשְּׁלוֹשָׁ֖ה לֹא־בָ֑א וַיְשִׂימֵ֥הוּ דָוִ֖יד עַל־מִשְׁמַעְתּֽוֹ׃
ס

‎<span id="026">26</span> ‏וְגִבּוֹרֵ֖י הַחֲיָלִ֑ים עֲשָׂה־אֵל֙ אֲחִ֣י
יוֹאָ֔ב אֶלְחָנָ֥ן בֶּן־דּוֹד֖וֹ מִבֵּ֥ית לָֽחֶם׃ ס

‎<span id="027">27</span> ‏שַׁמּוֹת֙ הַהֲרוֹרִ֔י חֶ֖לֶץ הַפְּלוֹנִֽי׃ ס

‎<span id="028">28</span> ‏עִירָ֤א בֶן־עִקֵּשׁ֙ הַתְּקוֹעִ֔י אֲבִיעֶ֖זֶר
הָעֲנְּתוֹתִֽי׃ ס

‎<span id="029">29</span> ‏סִבְּכַי֙ הַחֻ֣שָׁתִ֔י עִילַ֖י הָאֲחוֹחִֽי׃ ס

‎<span id="030">30</span> ‏מַהְרַי֙ הַנְּטֹ֣פָתִ֔י חֵ֥לֶד
בֶּֽן־בַּֽעֲנָ֖ה הַנְּטוֹפָתִֽי׃ ס

‎<span id="031">31</span> ‏אִיתַ֣י בֶּן־רִיבַ֗י מִגִּבְעַת֙ בְּנֵ֣י
בִנְיָמִ֔ן סבְּנָיָ֖ה הַפִּרְעָתֹנִֽי׃

‎<span id="032">32</span> ‏חוּרַי֙ מִנַּ֣חֲלֵי גָ֔עַשׁ סאֲבִיאֵ֖ל
הָעַרְבָתִֽי׃ ס

‎<span id="033">33</span> ‏עַזְמָ֙וֶת֙ הַבַּ֣חֲרוּמִ֔י אֶלְיַחְבָּ֖א
הַשַּׁעַלְבֹנִֽי׃ ס

‎<span id="034">34</span> ‏בְּנֵ֗י הָשֵׁם֙ הַגִּ֣זוֹנִ֔י יוֹנָתָ֥ן
בֶּן־שָׁגֵ֖ה הַהֲרָרִֽי׃ ס

‎<span id="035">35</span> ‏אֲחִיאָ֧ם בֶּן־שָׂכָ֛ר הַהֲרָרִ֖י אֱלִיפַ֥ל
בֶּן־אֽוּר׃ ס

‎<span id="036">36</span> ‏חֵ֚פֶר הַמְּכֵ֣רָתִ֔י אֲחִיָּ֖ה הַפְּלֹנִֽי׃
ס

‎<span id="037">37</span> ‏חֶצְרוֹ֙ הַֽכַּרְמְלִ֔י נַעֲרַ֖י
בֶּן־אֶזְבָּֽי׃ ס

‎<span id="038">38</span> ‏יוֹאֵל֙ אֲחִ֣י נָתָ֔ן מִבְחָ֖ר בֶּן־הַגְרִֽי׃
ס

‎<span id="039">39</span> ‏צֶ֖לֶק הָעַמּוֹנִ֑י נַחְרַי֙ הַבֵּ֣רֹתִ֔י
נֹשֵׂ֕א כְּלֵ֖י יוֹאָ֥ב בֶּן־צְרוּיָֽה׃ ס

‎<span id="040">40</span> ‏עִירָא֙ הַיִּתְרִ֔י גָּרֵ֖ב הַיִּתְרִֽי׃ ס

‎<span id="041">41</span> ‏אֽוּרִיָּה֙ הַחִתִּ֔י זָבָ֖ד בֶּן־אַחְלָֽי׃ ס

‎<span id="042">42</span> ‏עֲדִינָ֨א בֶן־שִׁיזָ֜א הָרֽאוּבֵנִ֗י רֹ֛אשׁ
לָרֽאוּבֵנִ֖י וְעָלָ֥יו שְׁלוֹשִֽׁים׃ ס

‎<span id="043">43</span> ‏חָנָן֙ בֶּֽן־מַעֲכָ֔ה וְיוֹשָׁפָ֖ט
הַמִּתְנִֽי׃ ס

‎<span id="044">44</span> ‏עֻזִיָּ֖א הָעֲשְׁתְּרָתִ֑י שָׁמָע֙ ויעואל
וִֽיעִיאֵ֔ל סבְּנֵ֖י חוֹתָ֥ם הָעֲרֹעֵרִֽי׃ ס

‎<span id="045">45</span> ‏יְדִֽיעֲאֵל֙ בֶּן־שִׁמְרִ֔י וְיֹחָ֥א אָחִ֖יו
הַתִּיצִֽי׃ ס

‎<span id="046">46</span> ‏אֱלִיאֵל֙ הַֽמַּחֲוִ֔ים וִירִיבַ֥י
וְיוֹשַׁוְיָ֖ה בְּנֵ֣י אֶלְנָ֑עַם וְיִתְמָ֖ה הַמּוֹאָבִֽי׃

‎<span id="047">47</span> ‏אֱלִיאֵ֣ל וְעוֹבֵ֔ד וְיַעֲשִׂיאֵ֖ל
הַמְּצֹבָיָֽה׃ פ

1 wayyiqqāḇəṣû ḵāl-yiśərā’ēl ’el-dāwîḏ ḥeḇərwōnâ lē’mōr hinnēh ‘aṣəməḵā
ûḇəśārəḵā ’ănāḥənû:

2 gam-təmwōl gam-šiləšwōm gam bihəywōṯ šā’ûl meleḵə ’atâ hammwōṣî’
wəhammēḇî’ ’eṯ-yiśərā’ēl wayyō’mer yəhwâ ’ĕlōheyḵā ləḵā ’atâ ṯirə‘eh
’eṯ-‘ammî ’eṯ-yiśərā’ēl wə’atâ tihəyeh nāḡîḏ ‘al ‘ammî yiśərā’ēl:

3 wayyāḇō’û kāl-ziqənê yiśərā’ēl ’el-hammeleḵə ḥeḇərwōnâ wayyiḵərōṯ lâem
dāwîḏ bərîṯ bəḥeḇərwōn lifənê yəhwâ wayyiməšəḥû ’eṯ-dāwîḏ ləmeleḵə
‘al-yiśərā’ēl kiḏəḇar yəhwâ bəyaḏ-šəmû’ēl: s

4 wayyēleḵə dāwîḏ wəḵāl-yiśərā’ēl yərûšālaim hî’ yəḇûs wəšām hayəḇûsî
yōšəḇê hā’āreṣ:

5 wayyō’mərû yōšəḇê yəḇûs ləḏāwîḏ lō’ ṯāḇwō’ hēnnâ wayyiləkōḏ dāwîḏ
’eṯ-məṣuḏaṯ ṣîywōn hî’ ‘îr dāwîḏ:

6 wayyō’mer dāwîḏ kāl-makēh yəḇûsî bāri’šwōnâ yihəyeh lərō’š ûləśār
wayy<sup>a</sup>‘al bāri’šwōnâ ywō’āḇ ben-ṣərûyâ wayəhî lərō’š:

7 wayyēšeḇ dāwîḏ baməṣāḏ ‘al-kēn qārə’û-lwō ‘îr dāwîḏ:

8 wayyiḇen hā‘îr missāḇîḇ min-hammillwō’ wə‘aḏ-hassāḇîḇ wəywō’āḇ
yəḥayyeh ’eṯ-šə’ār hā‘îr:

9 wayyēleḵə dāwîḏ hālwōḵə wəḡāḏwōl wayhwâ ṣəḇā’wōṯ ‘immwō: f

10 wə’ēlleh rā’šê hagibwōrîm ’ăšer ləḏāwîḏ hammiṯəḥazzəqîm ‘immwō
ḇəmaləḵûṯwō ‘im-kāl-yiśərā’ēl ləhaməlîḵwō kiḏəḇar yəhwâ ‘al-yiśərā’ēl: s

11 wə’ēlleh misəpar hagibōrîm ’ăšer ləḏāwîḏ yāšāḇə‘ām ben-ḥaḵəmwōnî rō’š
haššəlwōšîm haššālîšîm hû’-‘wōrēr ’eṯ-ḥănîṯwō ‘al-šəlōš-mē’wōṯ ḥālāl
bəf<sup>a</sup>‘am ’eḥāṯ:

12 wə’<sup>a</sup>ḥărāyw ’elə‘āzār ben-dwōḏwō hā’ăḥwōḥî hû’ bišəlwōšâ
hagibōrîm:

13 hû’-hāyâ ‘im-dāwîḏ bapas dammîm wəhapəlišətîm ne’ĕsəfû-šām
lammiləḥāmâ watəhî ḥeləqaṯ haśśāḏeh məlē’â śə‘wōrîm wəhā‘ām nāsû mipənê
fəlišətîm:

14 wayyiṯəyaṣṣəḇû ḇəṯwōḵə-h<sup>a</sup>ḥeləqâ wayyaṣṣîlûhā wayyakû
’eṯ-pəlišətîm wayywōš<sup>a</sup>‘ yəhwâ təšû‘â ḡəḏwōlâ:

15 wayyērəḏû šəlwōšâ min-haššəlwōšîm rō’š ‘al-haṣṣur ’el-dāwîḏ
’el-mə‘āraṯ ‘ăḏullām ûm<sup>a</sup>ḥănēh fəlišətîm ḥōnâ bə‘ēmeq rəfā’îm:

16 wəḏāwîḏ ’āz bamməṣûḏâ ûnəṣîḇ pəlišətîm ’āz bəḇêṯ lāḥem:

17 wayyiṯə’āw wayyiṯə’āyw dāwîḏ wayyō’mar mî yašəqēnî mayim mibwōr
bêṯ-leḥem ’ăšer baššā‘ar:

18 wayyiḇəqə‘û haššəlōšâ bəm<sup>a</sup>ḥănēh fəlišətîm
wayyišə’ăḇû-mayim mibwōr bêṯ-leḥem ’ăšer bašš<sup>a</sup>‘ar wayyiśə’û
wayyāḇi’û ’el-dāwîḏ wəlō’-’āḇâ ḏāwîḏ lišətwōṯām wayənassēḵə ’ōṯām
layhwâ:

19 wayyō’mer ḥālîlâ llî mē’ĕlōhay mē‘ăśwōṯ zō’ṯ hăḏam hā’ănāšîm hā’ēlleh
’ešəteh ḇənafəšwōṯām kî ḇənafəšwōṯām hĕḇî’ûm wəlō’ ’āḇâ lišətwōṯām
’ēlleh ‘āśû šəlōšeṯ hagibwōrîm:

20 wə’aḇəšay ’ăḥî-ywō’āḇ hû’ hāyâ rō’š haššəlwōšâ wəhû’ ‘wōrēr
’eṯ-ḥănîṯwō ‘al-šəlōš mē’wōṯ ḥālāl wəlō’- wəlwō- šēm baššəlwōšâ:

21 min-haššəlwōšâ ḇaššənayim niḵəbāḏ wayəhî lâem ləśār wə‘aḏ-haššəlwōšâ
lō’-ḇā’: s

22 bənāyâ ḇen-yəhwōyāḏā‘ ben-’îš-ḥayil raḇ-pə‘ālîm min-qaḇəṣə’ēl hû’
hikâ ’ēṯ šənê ’ărî’ēl mwō’āḇ wəhû’ yāraḏ wəhikâ ’eṯ-hā’ărî bəṯwōḵə
habwōr bəywōm haššāleḡ:

23 wəhû’-hikâ ’eṯ-hā’îš hammiṣərî ’îš midâ\| ḥāmēš bā’ammâ ûḇəyaḏ
hammiṣərî ḥănîṯ kimənwōr ’ōrəḡîm wayyēreḏ ’ēlāyw baššāḇeṭ wayyiḡəzōl
’eṯ-h<sup>a</sup>ḥănîṯ mîyaḏ hammiṣərî wayyaharəḡēhû
b<sup>a</sup>ḥănîṯwō:

24 ’ēlleh ‘āśâ bənāyâû ben-yəhwōyāḏā‘ wəlwō-šēm bišəlwōšâ hagibōrîm:

25 min-haššəlwōšîm hinnwō niḵəbāḏ hû’ wə’el-haššəlwōšâ lō’-ḇā’
wayəśîmēhû ḏāwîḏ ‘al-mišəm<sup>a</sup>‘ətwō: s

26 wəḡibwōrê h<sup>a</sup>ḥăyālîm ‘ăśâ-’ēl ’ăḥî ywō’āḇ ’eləḥānān
ben-dwōḏwō mibêṯ lāḥem: s

27 šammwōṯ hahărwōrî ḥeleṣ hapəlwōnî: s

28 ‘îrā’ ḇen-‘iqqēš hatəqwō‘î ’ăḇî‘ezer hā‘ănnəṯwōṯî: s

29 sibəḵay h<sup>a</sup>ḥušāṯî ‘îlay hā’ăḥwōḥî: s

30 mahəray hannəṭōfāṯî ḥēleḏ ben-b<sup>a</sup>‘ănâ hannəṭwōfāṯî: s

31 ’îṯay ben-rîḇay migiḇə‘aṯ bənê ḇinəyāmin sbənāyâ hapirə‘āṯōnî:

32 ḥûray minn<sup>a</sup>ḥălê ḡā‘aš s’ăḇî’ēl hā‘arəḇāṯî: s

33 ‘azəmāweṯ hab<sup>a</sup>ḥărûmî ’eləy<sup>a</sup>ḥəbā’
hašš<sup>a</sup>‘aləḇōnî: s

34 bənê hāšēm hagizwōnî ywōnāṯān ben-šāḡēh hahărārî: s

35 ’ăḥî’ām ben-śāḵār hahărārî ’ĕlîfal ben-’ûr: s

36 ḥēfer hamməḵērāṯî ’ăḥîyâ hapəlōnî: s

37 ḥeṣərwō hakarəməlî n<sup>a</sup>‘ăray ben-’ezəbāy: s

38 ywō’ēl ’ăḥî nāṯān miḇəḥār ben-haḡərî: s

39 ṣeleq hā‘ammwōnî n<sup>a</sup>ḥəray habērōṯî nōśē’ kəlê ywō’āḇ
ben-ṣərûyâ: s

40 ‘îrā’ hayyiṯərî gārēḇ hayyiṯərî: s

41 ’ûrîyâ h<sup>a</sup>ḥitî zāḇāḏ ben-’<sup>a</sup>ḥəlāy: s

42 ‘ăḏînā’ ḇen-šîzā’ hār’ûḇēnî rō’š lār’ûḇēnî wə‘ālāyw šəlwōšîm: s

43 ḥānān ben-m<sup>a</sup>‘ăḵâ wəywōšāfāṭ hammiṯənî: s

44 ‘uzîyā’ hā‘ăšətərāṯî šāmā‘ wî‘û’ēl wî‘î’ēl sbənê ḥwōṯām hā‘ărō‘ērî: s

45 yəḏî‘ă’ēl ben-šimərî wəyōḥā’ ’āḥîw hatîṣî: s

46 ’ĕlî’ēl hamm<sup>a</sup>ḥăwîm wîrîḇay wəywōšawəyâ bənê ’elənā‘am
wəyiṯəmâ hammwō’āḇî:

47 ’ĕlî’ēl wə‘wōḇēḏ wəy<sup>a</sup>‘ăśî’ēl hamməṣōḇāyâ: f

------------------------------------------------------------------------

[Next: 1 Chronicles (1 Divrey Yamim) Chapter 12](ch1012.md)
