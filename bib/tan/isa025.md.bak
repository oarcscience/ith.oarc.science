[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa025)  [KJV](../kjv/isa025)  [Sep](../sep/isa025.md) 
[Vul](../vul/isa025.md)   
  
[Isaiah (Yisheyah) Index](isa.md)  
  [Previous](isa024)  [Next](isa026.md) 

------------------------------------------------------------------------

### Tanach (Hebrew): Isaiah (Yisheyah) Chapter 25

‎<span id="001">1</span> ‏יְהוָ֤ה אֱלֹהַי֙ אַתָּ֔ה אֲרֽוֹמִמְךָ֙ אוֹדֶ֣ה
שִׁמְךָ֔ כִּ֥י עָשִׂ֖יתָ פֶּ֑לֶא עֵצ֥וֹת מֵֽרָח֖וֹק אֱמ֥וּנָה אֹֽמֶן׃

‎<span id="002">2</span> ‏כִּ֣י שַׂ֤מְתָּ מֵעִיר֙ לַגָּ֔ל קִרְיָ֥ה
בְצוּרָ֖ה לְמַפֵּלָ֑ה אַרְמ֤וֹן זָרִים֙ מֵעִ֔יר לְעוֹלָ֖ם לֹ֥א
יִבָּנֶֽה׃

‎<span id="003">3</span> ‏עַל־כֵּ֖ן יְכַבְּד֣וּךָ עַם־עָ֑ז קִרְיַ֛ת
גּוֹיִ֥ם עָרִיצִ֖ים יִירָאֽוּךָ׃

‎<span id="004">4</span> ‏כִּֽי־הָיִ֨יתָ מָע֥וֹז לַדָּ֛ל מָע֥וֹז
לָאֶבְי֖וֹן בַּצַּר־ל֑וֹ מַחְסֶ֤ה מִזֶּ֙רֶם֙ צֵ֣ל מֵחֹ֔רֶב כִּ֛י ר֥וּחַ
עָרִיצִ֖ים כְּזֶ֥רֶם קִֽיר׃

‎<span id="005">5</span> ‏כְּחֹ֣רֶב בְּצָי֔וֹן שְׁא֥וֹן זָרִ֖ים
תַּכְנִ֑יעַ חֹ֚רֶב בְּצֵ֣ל עָ֔ב זְמִ֥יר עָֽרִיצִ֖ים יַעֲנֶֽה׃ פ

‎<span id="006">6</span> ‏וְעָשָׂה֩ יְהוָ֨ה צְבָא֜וֹת לְכָל־הָֽעַמִּים֙
בָּהָ֣ר הַזֶּ֔ה מִשְׁתֵּ֥ה שְׁמָנִ֖ים מִשְׁתֵּ֣ה שְׁמָרִ֑ים שְׁמָנִים֙
מְמֻ֣חָיִ֔ם שְׁמָרִ֖ים מְזֻקָּקִֽים׃

‎<span id="007">7</span> ‏וּבִלַּע֙ בָּהָ֣ר הַזֶּ֔ה פְּנֵֽי־הַלּ֥וֹט׀
הַלּ֖וֹט עַל־כָּל־הָֽעַמִּ֑ים וְהַמַּסֵּכָ֥ה הַנְּסוּכָ֖ה
עַל־כָּל־הַגּוֹיִֽם׃

‎<span id="008">8</span> ‏בִּלַּ֤ע הַמָּ֙וֶת֙ לָנֶ֔צַח וּמָחָ֨ה אֲדֹנָ֧י
יְהוִ֛ה דִּמְעָ֖ה מֵעַ֣ל כָּל־פָּנִ֑ים וְחֶרְפַּ֣ת עַמּ֗וֹ יָסִיר֙
מֵעַ֣ל כָּל־הָאָ֔רֶץ כִּ֥י יְהוָ֖ה דִּבֵּֽר׃ פ

‎<span id="009">9</span> ‏וְאָמַר֙ בַּיּ֣וֹם הַה֔וּא הִנֵּ֨ה אֱלֹהֵ֥ינוּ
זֶ֛ה קִוִּ֥ינוּ ל֖וֹ וְיֽוֹשִׁיעֵ֑נוּ זֶ֤ה יְהוָה֙ קִוִּ֣ינוּ ל֔וֹ
נָגִ֥ילָה וְנִשְׂמְחָ֖ה בִּישׁוּעָתֽוֹ׃

‎<span id="010">10</span> ‏כִּֽי־תָנ֥וּחַ יַד־יְהוָ֖ה בָּהָ֣ר הַזֶּ֑ה
וְנָ֤דוֹשׁ מוֹאָב֙ תַּחְתָּ֔יו כְּהִדּ֥וּשׁ מַתְבֵּ֖ן במי בְּמ֥וֹ
מַדְמֵנָֽה׃

‎<span id="011">11</span> ‏וּפֵרַ֤שׂ יָדָיו֙ בְּקִרְבּ֔וֹ כַּאֲשֶׁ֛ר
יְפָרֵ֥שׂ הַשֹּׂחֶ֖ה לִשְׂח֑וֹת וְהִשְׁפִּיל֙ גַּֽאֲוָת֔וֹ עִ֖ם
אָרְבּ֥וֹת יָדָֽיו׃

‎<span id="012">12</span> ‏וּמִבְצַ֞ר מִשְׂגַּ֣ב חוֹמֹתֶ֗יךָ הֵשַׁ֥ח
הִשְׁפִּ֛יל הִגִּ֥יעַ לָאָ֖רֶץ עַד־עָפָֽר׃ ס

1 yəhwâ ’ĕlōhay ’atâ ’ărwōmiməḵā ’wōḏeh šiməḵā kî ‘āśîṯā pele’ ‘ēṣwōṯ
mērāḥwōq ’ĕmûnâ ’ōmen:

2 kî śamətā mē‘îr lagāl qirəyâ ḇəṣûrâ ləmapēlâ ’arəmwōn zārîm mē‘îr
lə‘wōlām lō’ yibāneh:

3 ‘al-kēn yəḵabəḏûḵā ‘am-‘āz qirəyaṯ gwōyim ‘ārîṣîm yîrā’ûḵā:

4 kî-hāyîṯā mā‘wōz ladāl mā‘wōz lā’eḇəywōn baṣṣar-lwō m<sup>a</sup>ḥəseh
mizzerem ṣēl mēḥōreḇ kî rûḥa ‘ārîṣîm kəzerem qîr:

5 kəḥōreḇ bəṣāywōn šə’wōn zārîm taḵənî‘a ḥōreḇ bəṣēl ‘āḇ zəmîr ‘ārîṣîm
y<sup>a</sup>‘ăneh: f

6 wə‘āśâ yəhwâ ṣəḇā’wōṯ ləḵāl-hā‘ammîm bâār hazzeh mišətēh šəmānîm
mišətēh šəmārîm šəmānîm məmuḥāyim šəmārîm məzuqqāqîm:

7 ûḇill<sup>a</sup>‘ bâār hazzeh pənê-hallwōṭ\| hallwōṭ ‘al-kāl-hā‘ammîm
wəhammassēḵâ hannəsûḵâ ‘al-kāl-hagwōyim:

8 bill<sup>a</sup>‘ hammāweṯ lāneṣ<sup>a</sup>ḥ ûmāḥâ ’ăḏōnāy yəhwih
dimə‘â mē‘al kāl-pānîm wəḥerəpaṯ ‘ammwō yāsîr mē‘al kāl-hā’āreṣ kî yəhwâ
dibēr: f

9 wə’āmar bayywōm hahû’ hinnēh ’ĕlōhênû zeh qiûînû lwō wəywōšî‘ēnû zeh
yəhwâ qiûînû lwō nāḡîlâ wəniśəməḥâ bîšû‘āṯwō:

10 kî-ṯānûḥa yaḏ-yəhwâ bâār hazzeh wənāḏwōš mwō’āḇ t<sup>a</sup>ḥətāyw
kəhidûš maṯəbēn bəmê bəmwō maḏəmēnâ:

11 ûfēraś yāḏāyw bəqirəbwō ka’ăšer yəfārēś haśśōḥeh liśəḥwōṯ wəhišəpîl
ga’ăwāṯwō ‘im ’ārəbwōṯ yāḏāyw:

12 ûmiḇəṣar miśəgaḇ ḥwōmōṯeyḵā hēš<sup>a</sup>ḥ hišəpîl higî‘a lā’āreṣ
‘aḏ-‘āfār: s

------------------------------------------------------------------------

[Next: Isaiah (Yisheyah) Chapter 26](isa026.md)
