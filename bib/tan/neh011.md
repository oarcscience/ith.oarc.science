[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/neh011)  [KJV](../kjv/neh011) 
[Vul](../vul/neh011)   
  
[Nehemiah (Nechemiyah) Index](neh)  
  [Previous](neh010)  [Next](neh012) 

------------------------------------------------------------------------

### Tanach (Hebrew): Nehemiah (Nechemiyah) Chapter 11

‎<span id="001">1</span> ‏וַיֵּשְׁב֥וּ שָׂרֵֽי־הָעָ֖ם בִּירוּשָׁלִָ֑ם
וּשְׁאָ֣ר הָ֠עָם הִפִּ֨ילוּ גוֹרָל֜וֹת לְהָבִ֣יא׀ אֶחָ֣ד מִן־הָעֲשָׂרָ֗ה
לָשֶׁ֙בֶת֙ בִּֽירוּשָׁלִַ֙ם֙ עִ֣יר הַקֹּ֔דֶשׁ וְתֵ֥שַׁע הַיָּד֖וֹת
בֶּעָרִֽים׃

‎<span id="002">2</span> ‏וַֽיְבָרֲכ֖וּ הָעָ֑ם לְכֹל֙ הָֽאֲנָשִׁ֔ים
הַמִּֽתְנַדְּבִ֔ים לָשֶׁ֖בֶת בִּירוּשָׁלִָֽם׃ פ

‎<span id="003">3</span> ‏וְאֵ֙לֶּה֙ רָאשֵׁ֣י הַמְּדִינָ֔ה אֲשֶׁ֥ר
יָשְׁב֖וּ בִּירוּשָׁלִָ֑ם וּבְעָרֵ֣י יְהוּדָ֗ה יָֽשְׁב֞וּ אִ֤ישׁ
בַּאֲחֻזָּתוֹ֙ בְּעָ֣רֵיהֶ֔ם יִשְׂרָאֵ֤ל הַכֹּהֲנִים֙ וְהַלְוִיִּ֣ם
וְהַנְּתִינִ֔ים וּבְנֵ֖י עַבְדֵ֥י שְׁלֹמֹֽה׃

‎<span id="004">4</span> ‏וּבִֽירוּשָׁלִַ֙ם֙ יָֽשְׁב֔וּ מִבְּנֵ֥י
יְהוּדָ֖ה וּמִבְּנֵ֣י בִנְיָמִ֑ן מִבְּנֵ֣י יְ֠הוּדָה עֲתָיָ֨ה
בֶן־עֻזִּיָּ֜ה בֶּן־זְכַרְיָ֧ה בֶן־אֲמַרְיָ֛ה בֶּן־שְׁפַטְיָ֥ה
בֶן־מַהֲלַלְאֵ֖ל מִבְּנֵי־פָֽרֶץ׃

‎<span id="005">5</span> ‏וּמַעֲשֵׂיָ֣ה בֶן־בָּר֣וּךְ בֶּן־כָּל־חֹ֠זֶה
בֶּן־חֲזָיָ֨ה בֶן־עֲדָיָ֧ה בֶן־יוֹיָרִ֛יב בֶּן־זְכַרְיָ֖ה
בֶּן־הַשִּׁלֹנִֽי׃<sup>3</sup>

‎<span id="006">6</span> ‏כָּל־בְּנֵי־פֶ֕רֶץ הַיֹּשְׁבִ֖ים
בִּירוּשָׁלִָ֑ם אַרְבַּ֥ע מֵא֛וֹת שִׁשִּׁ֥ים וּשְׁמֹנָ֖ה
אַנְשֵׁי־חָֽיִל׃ ס

‎<span id="007">7</span> ‏וְאֵ֖לֶּה בְּנֵ֣י בִנְיָמִ֑ן סַלֻּ֡א
בֶּן־מְשֻׁלָּ֡ם בֶּן־יוֹעֵ֡ד בֶּן־פְּדָיָה֩ בֶן־ק֨וֹלָיָ֧ה
בֶן־מַעֲשֵׂיָ֛ה בֶּן־אִֽיתִיאֵ֖ל בֶּן־יְשַֽׁעְיָֽה׃

‎<span id="008">8</span> ‏וְאַחֲרָ֖יו גַּבַּ֣י סַלָּ֑י תְּשַׁ֥ע מֵא֖וֹת
עֶשְׂרִ֥ים וּשְׁמֹנָֽה׃

‎<span id="009">9</span> ‏וְיוֹאֵ֥ל בֶּן־זִכְרִ֖י פָּקִ֣יד עֲלֵיהֶ֑ם
וִיהוּדָ֧ה בֶן־הַסְּנוּאָ֛ה עַל־הָעִ֖יר מִשְׁנֶֽה׃ פ

‎<span id="010">10</span> ‏מִן־הַֽכֹּהֲנִ֑ים יְדַֽעְיָ֥ה בֶן־יוֹיָרִ֖יב
יָכִֽין׃

‎<span id="011">11</span> ‏שְׂרָיָ֨ה בֶן־חִלְקִיָּ֜ה בֶּן־מְשֻׁלָּ֣ם
בֶּן־צָד֗וֹק בֶּן־מְרָיוֹת֙ בֶּן־אֲחִיט֔וּב נְגִ֖ד בֵּ֥ית הָאֱלֹהִֽים׃

‎<span id="012">12</span> ‏וַאֲחֵיהֶ֗ם עֹשֵׂ֤י הַמְּלָאכָה֙ לַבַּ֔יִת
שְׁמֹנֶ֥ה מֵא֖וֹת עֶשְׂרִ֣ים וּשְׁנָ֑יִם וַ֠עֲדָיָה בֶּן־יְרֹחָ֤ם
בֶּן־פְּלַלְיָה֙ בֶּן־אַמְצִ֣י בֶן־זְכַרְיָ֔ה בֶּן־פַּשְׁח֖וּר
בֶּן־מַלְכִּיָּֽה׃

‎<span id="013">13</span> ‏וְאֶחָיו֙ רָאשִׁ֣ים לְאָב֔וֹת מָאתַ֖יִם
אַרְבָּעִ֣ים וּשְׁנָ֑יִם וַעֲמַשְׁסַ֧י בֶּן־עֲזַרְאֵ֛ל בֶּן־אַחְזַ֥י
בֶּן־מְשִׁלֵּמ֖וֹת בֶּן־אִמֵּֽר׃

‎<span id="014">14</span> ‏וַאֲחֵיהֶם֙ גִּבּ֣וֹרֵי חַ֔יִל מֵאָ֖ה
עֶשְׂרִ֣ים וּשְׁמֹנָ֑ה וּפָקִ֣יד עֲלֵיהֶ֔ם זַבְדִּיאֵ֖ל
בֶּן־הַגְּדוֹלִֽים׃ ס

‎<span id="015">15</span> ‏וּמִֽן־הַלְוִיִּ֑ם שְׁמַעְיָ֧ה בֶן־חַשּׁ֛וּב
בֶּן־עַזְרִיקָ֥ם בֶּן־חֲשַׁבְיָ֖ה בֶּן־בּוּנִּֽי׃

‎<span id="016">16</span> ‏וְשַׁבְּתַ֨י וְיוֹזָבָ֜ד עַל־הַמְּלָאכָ֤ה
הַחִֽיצֹנָה֙ לְבֵ֣ית הָאֱלֹהִ֔ים מֵרָאשֵׁ֖י הַלְוִיִּֽם׃

‎<span id="017">17</span> ‏וּמַתַּנְיָ֣ה בֶן־מִ֠יכָה בֶּן־זַבְדִּ֨י
בֶן־אָסָ֜ף רֹ֗אשׁ הַתְּחִלָּה֙ יְהוֹדֶ֣ה לַתְּפִלָּ֔ה וּבַקְבֻּקְיָ֖ה
מִשְׁנֶ֣ה מֵאֶחָ֑יו וְעַבְדָּא֙ בֶּן־שַׁמּ֔וּעַ בֶּן־גָּלָ֖ל בֶּן־ידיתון
יְדוּתֽוּן׃

‎<span id="018">18</span> ‏כָּל־הַלְוִיִּם֙ בְּעִ֣יר הַקֹּ֔דֶשׁ
מָאתַ֖יִם שְׁמֹנִ֥ים וְאַרְבָּעָֽה׃ פ

‎<span id="019">19</span> ‏וְהַשּֽׁוֹעֲרִים֙ עַקּ֣וּב טַלְמ֔וֹן
וַאֲחֵיהֶ֖ם הַשֹּׁמְרִ֣ים בַּשְּׁעָרִ֑ים מֵאָ֖ה שִׁבְעִ֥ים וּשְׁנָֽיִם׃

‎<span id="020">20</span> ‏וּשְׁאָ֨ר יִשְׂרָאֵ֜ל הַכֹּהֲנִ֤ים
הַלְוִיִּם֙ בְּכָל־עָרֵ֣י יְהוּדָ֔ה אִ֖ישׁ בְּנַחֲלָתֽוֹ׃

‎<span id="021">21</span> ‏וְהַנְּתִינִ֖ים יֹשְׁבִ֣ים בָּעֹ֑פֶל
וְצִיחָ֥א וְגִשְׁפָּ֖א עַל־הַנְּתִינִֽים׃ פ

‎<span id="022">22</span> ‏וּפְקִ֤יד הַלְוִיִּם֙ בִּיר֣וּשָׁלִַ֔ם
עֻזִּ֤י בֶן־בָּנִי֙ בֶּן־חֲשַׁבְיָ֔ה בֶּן־מַתַּנְיָ֖ה בֶּן־מִיכָ֑א
מִבְּנֵ֤י אָסָף֙ הַמְשֹׁ֣רְרִ֔ים לְנֶ֖גֶד מְלֶ֥אכֶת בֵּית־הָאֱלֹהִֽים׃

‎<span id="023">23</span> ‏כִּֽי־מִצְוַ֥ת הַמֶּ֖לֶךְ עֲלֵיהֶ֑ם
וַאֲמָנָ֥ה עַל־הַמְשֹׁרְרִ֖ים דְּבַר־י֥וֹם בְּיוֹמֽוֹ׃

‎<span id="024">24</span> ‏וּפְתַֽחְיָ֨ה בֶּן־מְשֵֽׁיזַבְאֵ֜ל
מִבְּנֵי־זֶ֤רַח בֶּן־יְהוּדָה֙ לְיַ֣ד הַמֶּ֔לֶךְ לְכָל־דָּבָ֖ר לָעָֽם׃

‎<span id="025">25</span> ‏וְאֶל־הַחֲצֵרִ֖ים בִּשְׂדֹתָ֑ם מִבְּנֵ֣י
יְהוּדָ֗ה יָֽשְׁב֞וּ בְּקִרְיַ֤ת הָֽאַרְבַּע֙ וּבְנֹתֶ֔יהָ וּבְדִיבֹן֙
וּבְנֹתֶ֔יהָ וּבִֽיקַּבְצְאֵ֖ל וַחֲצֵרֶֽיהָ׃

‎<span id="026">26</span> ‏וּבְיֵשׁ֥וּעַ וּבְמוֹלָדָ֖ה וּבְבֵ֥ית
פָּֽלֶט׃

‎<span id="027">27</span> ‏וּבַחֲצַ֥ר שׁוּעָ֛ל וּבִבְאֵ֥ר שֶׁ֖בַע
וּבְנֹתֶֽיהָ׃

‎<span id="028">28</span> ‏וּבְצִֽקְלַ֥ג וּבִמְכֹנָ֖ה וּבִבְנֹתֶֽיהָ׃

‎<span id="029">29</span> ‏וּבְעֵ֥ין רִמּ֛וֹן וּבְצָרְעָ֖ה
וּבְיַרְמֽוּת׃

‎<span id="030">30</span> ‏זָנֹ֤חַ עֲדֻלָּם֙ וְחַצְרֵיהֶ֔ם לָכִישׁ֙
וּשְׂדֹתֶ֔יהָ עֲזֵקָ֖ה וּבְנֹתֶ֑יהָ וַיַּחֲנ֥וּ מִבְּאֵֽר־שֶׁ֖בַע
עַד־גֵּֽיא־הִנֹּֽם׃

‎<span id="031">31</span> ‏וּבְנֵ֥י בִנְיָמִ֖ן מִגָּ֑בַע מִכְמָ֣שׂ
וְעַיָּ֔ה וּבֵֽית־אֵ֖ל וּבְנֹתֶֽיהָ׃

‎<span id="032">32</span> ‏עֲנָת֥וֹת נֹ֖ב עֲנָֽנְיָֽה׃

‎<span id="033">33</span> ‏חָצ֥וֹר׀ רָמָ֖ה גִּתָּֽיִם׃

‎<span id="034">34</span> ‏חָדִ֥יד צְבֹעִ֖ים נְבַלָּֽט׃

‎<span id="035">35</span> ‏לֹ֥ד וְאוֹנ֖וֹ גֵּ֥י הַחֲרָשִֽׁים׃

‎<span id="036">36</span> ‏וּמִן־הַלְוִיִּ֔ם מַחְלְק֥וֹת יְהוּדָ֖ה
לְבִנְיָמִֽין׃ פ

1 wayyēšəḇû śārê-hā‘ām bîrûšālāim ûšə’ār hā‘ām hipîlû ḡwōrālwōṯ
ləhāḇî’\| ’eḥāḏ min-hā‘ăśārâ lāšeḇeṯ bîrûšālaim ‘îr haqqōḏeš
wəṯēš<sup>a</sup>‘ hayyāḏwōṯ be‘ārîm:

2 wayəḇārăḵû hā‘ām ləḵōl hā’ănāšîm hammiṯənadəḇîm lāšeḇeṯ bîrûšālāim: f

3 wə’ēlleh rā’šê hamməḏînâ ’ăšer yāšəḇû bîrûšālāim ûḇə‘ārê yəhûḏâ yāšəḇû
’îš ba’ăḥuzzāṯwō bə‘ārêhem yiśərā’ēl hakōhănîm wəhaləwîyim wəhannəṯînîm
ûḇənê ‘aḇəḏê šəlōmōh:

4 ûḇîrûšālaim yāšəḇû mibənê yəhûḏâ ûmibənê ḇinəyāmin mibənê yəhûḏâ
‘ăṯāyâ ḇen-‘uzzîyâ ben-zəḵarəyâ ḇen-’ămarəyâ ben-šəfaṭəyâ
ḇen-mahălalə’ēl mibənê-fāreṣ:

5 ûm<sup>a</sup>‘ăśêâ ḇen-bārûḵə ben-kāl-ḥōzeh ben-ḥăzāyâ ḇen-‘ăḏāyâ
ḇen-ywōyārîḇ ben-zəḵarəyâ ben-haššilōnî:<sup>3</sup>

6 kāl-bənê-fereṣ hayyōšəḇîm bîrûšālāim ’arəb<sup>a</sup>‘ mē’wōṯ šiššîm
ûšəmōnâ ’anəšê-ḥāyil: s

7 wə’ēlleh bənê ḇinəyāmin sallu’ ben-məšullām ben-ywō‘ēḏ ben-pəḏāyâ
ḇen-qwōlāyâ ḇen-m<sup>a</sup>‘ăśêâ ben-’îṯî’ēl ben-yəš<sup>a</sup>‘əyâ:

8 wə’<sup>a</sup>ḥărāyw gabay sallāy təš<sup>a</sup>‘ mē’wōṯ ‘eśərîm
ûšəmōnâ:

9 wəywō’ēl ben-ziḵərî pāqîḏ ‘ălêhem wîhûḏâ ḇen-hassənû’â ‘al-hā‘îr
mišəneh: f

10 min-hakōhănîm yəḏ<sup>a</sup>‘əyâ ḇen-ywōyārîḇ yāḵîn:

11 śərāyâ ḇen-ḥiləqîyâ ben-məšullām ben-ṣāḏwōq ben-mərāywōṯ ben-’ăḥîṭûḇ
nəḡiḏ bêṯ hā’ĕlōhîm:

12 wa’ăḥêhem ‘ōśê hamməlā’ḵâ labayiṯ šəmōneh mē’wōṯ ‘eśərîm ûšənāyim
w<sup>a</sup>‘ăḏāyâ ben-yərōḥām ben-pəlaləyâ ben-’aməṣî ḇen-zəḵarəyâ
ben-pašəḥûr ben-maləkîyâ:

13 wə’eḥāyw rā’šîm lə’āḇwōṯ mā’ṯayim ’arəbā‘îm ûšənāyim
w<sup>a</sup>‘ămašəsay ben-‘ăzarə’ēl ben-’<sup>a</sup>ḥəzay
ben-məšillēmwōṯ ben-’immēr:

14 wa’ăḥêhem gibwōrê ḥayil mē’â ‘eśərîm ûšəmōnâ ûfāqîḏ ‘ălêhem zaḇədî’ēl
ben-hagəḏwōlîm: s

15 ûmin-haləwîyim šəm<sup>a</sup>‘əyâ ḇen-ḥaššûḇ ben-‘azərîqām
ben-ḥăšaḇəyâ ben-bûnnî:

16 wəšabəṯay wəywōzāḇāḏ ‘al-hamməlā’ḵâ h<sup>a</sup>ḥîṣōnâ ləḇêṯ
hā’ĕlōhîm mērā’šê haləwîyim:

17 ûmatanəyâ ḇen-mîḵâ ben-zaḇədî ḇen-’āsāf rō’š hatəḥillâ yəhwōḏeh
latəfillâ ûḇaqəbuqəyâ mišəneh mē’eḥāyw wə‘aḇədā’ ben-šammû‘a ben-gālāl
ben-yəḏîṯûn yəḏûṯûn:

18 kāl-haləwîyim bə‘îr haqqōḏeš mā’ṯayim šəmōnîm wə’arəbā‘â: f

19 wəhaššwō‘ărîm ‘aqqûḇ ṭaləmwōn wa’ăḥêhem haššōmərîm baššə‘ārîm mē’â
šiḇə‘îm ûšənāyim:

20 ûšə’ār yiśərā’ēl hakōhănîm haləwîyim bəḵāl-‘ārê yəhûḏâ ’îš
bən<sup>a</sup>ḥălāṯwō:

21 wəhannəṯînîm yōšəḇîm bā‘ōfel wəṣîḥā’ wəḡišəpā’ ‘al-hannəṯînîm: f

22 ûfəqîḏ haləwîyim bîrûšālaim ‘uzzî ḇen-bānî ben-ḥăšaḇəyâ ben-matanəyâ
ben-mîḵā’ mibənê ’āsāf haməšōrərîm ləneḡeḏ məle’ḵeṯ bêṯ-hā’ĕlōhîm:

23 kî-miṣəwaṯ hammeleḵə ‘ălêhem wa’ămānâ ‘al-haməšōrərîm dəḇar-ywōm
bəywōmwō:

24 ûfəṯ<sup>a</sup>ḥəyâ ben-məšêzaḇə’ēl mibənê-zer<sup>a</sup>ḥ
ben-yəhûḏâ ləyaḏ hammeleḵə ləḵāl-dāḇār lā‘ām:

25 wə’el-h<sup>a</sup>ḥăṣērîm biśəḏōṯām mibənê yəhûḏâ yāšəḇû bəqirəyaṯ
hā’arəb<sup>a</sup>‘ ûḇənōṯeyhā ûḇəḏîḇōn ûḇənōṯeyhā ûḇîqqaḇəṣə’ēl
w<sup>a</sup>ḥăṣēreyhā:

26 ûḇəyēšû‘a ûḇəmwōlāḏâ ûḇəḇêṯ pāleṭ:

27 ûḇ<sup>a</sup>ḥăṣar šû‘āl ûḇiḇə’ēr šeḇ<sup>a</sup>‘ ûḇənōṯeyhā:

28 ûḇəṣiqəlaḡ ûḇiməḵōnâ ûḇiḇənōṯeyhā:

29 ûḇə‘ên rimmwōn ûḇəṣārə‘â ûḇəyarəmûṯ:

30 zānōḥa ‘ăḏullām wəḥaṣərêhem lāḵîš ûśəḏōṯeyhā ‘ăzēqâ ûḇənōṯeyhā
wayy<sup>a</sup>ḥănû mibə’ēr-šeḇ<sup>a</sup>‘ ‘aḏ-gê’-hinnōm:

31 ûḇənê ḇinəyāmin migāḇ<sup>a</sup>‘ miḵəmāś wə‘ayyâ ûḇêṯ-’ēl
ûḇənōṯeyhā:

32 ‘ănāṯwōṯ nōḇ ‘ănānəyâ:

33 ḥāṣwōr\| rāmâ gitāyim:

34 ḥāḏîḏ ṣəḇō‘îm nəḇallāṭ:

35 lōḏ wə’wōnwō gê h<sup>a</sup>ḥărāšîm:

36 ûmin-haləwîyim m<sup>a</sup>ḥələqwōṯ yəhûḏâ ləḇinəyāmîn: f

------------------------------------------------------------------------

[Next: Nehemiah (Nechemiyah) Chapter 12](neh012)
