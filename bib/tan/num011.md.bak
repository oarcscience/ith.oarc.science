[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num011)  [KJV](../kjv/num011)  [Sep](../sep/num011.md) 
[Vul](../vul/num011.md)   
  
[Numbers (Bemidbar) Index](num.md)  
  [Previous](num010)  [Next](num012.md) 

------------------------------------------------------------------------

### Tanach (Hebrew): Numbers (Bemidbar) Chapter 11

‎<span id="001">1</span> ‏וַיְהִ֤י הָעָם֙ כְּמִתְאֹ֣נְנִ֔ים רַ֖ע
בְּאָזְנֵ֣י יְהוָ֑ה וַיִּשְׁמַ֤ע יְהוָה֙ וַיִּ֣חַר אַפּ֔וֹ
וַתִּבְעַר־בָּם֙ אֵ֣שׁ יְהוָ֔ה וַתֹּ֖אכַל בִּקְצֵ֥ה הַֽמַּחֲנֶֽה׃

‎<span id="002">2</span> ‏וַיִּצְעַ֥ק הָעָ֖ם אֶל־מֹשֶׁ֑ה וַיִּתְפַּלֵּ֤ל
מֹשֶׁה֙ אֶל־יְהוָ֔ה וַתִּשְׁקַ֖ע הָאֵֽשׁ׃

‎<span id="003">3</span> ‏וַיִּקְרָ֛א שֵֽׁם־הַמָּק֥וֹם הַה֖וּא
תַּבְעֵרָ֑ה כִּֽי־בָעֲרָ֥ה בָ֖ם אֵ֥שׁ יְהוָֽה׃

‎<span id="004">4</span> ‏וְהָֽאסַפְסֻף֙ אֲשֶׁ֣ר בְּקִרְבּ֔וֹ
הִתְאַוּ֖וּ תַּאֲוָ֑ה וַיָּשֻׁ֣בוּ וַיִּבְכּ֗וּ גַּ֚ם בְּנֵ֣י
יִשְׂרָאֵ֔ל וַיֹּ֣אמְר֔וּ מִ֥י יַאֲכִלֵ֖נוּ בָּשָֽׂר׃

‎<span id="005">5</span> ‏זָכַ֙רְנוּ֙ אֶת־הַדָּגָ֔ה אֲשֶׁר־נֹאכַ֥ל
בְּמִצְרַ֖יִם חִנָּ֑ם אֵ֣ת הַקִּשֻּׁאִ֗ים וְאֵת֙ הָֽאֲבַטִּחִ֔ים
וְאֶת־הֶחָצִ֥יר וְאֶת־הַבְּצָלִ֖ים וְאֶת־הַשּׁוּמִֽים׃

‎<span id="006">6</span> ‏וְעַתָּ֛ה נַפְשֵׁ֥נוּ יְבֵשָׁ֖ה אֵ֣ין כֹּ֑ל
בִּלְתִּ֖י אֶל־הַמָּ֥ן עֵינֵֽינוּ׃

‎<span id="007">7</span> ‏וְהַמָּ֕ן כִּזְרַע־גַּ֖ד ה֑וּא וְעֵינ֖וֹ
כְּעֵ֥ין הַבְּדֹֽלַח׃

‎<span id="008">8</span> ‏שָׁטוּ֩ הָעָ֨ם וְלָֽקְט֜וּ וְטָחֲנ֣וּ
בָרֵחַ֗יִם א֤וֹ דָכוּ֙ בַּמְּדֹכָ֔ה וּבִשְּׁלוּ֙ בַּפָּר֔וּר וְעָשׂ֥וּ
אֹת֖וֹ עֻג֑וֹת וְהָיָ֣ה טַעְמ֔וֹ כְּטַ֖עַם לְשַׁ֥ד הַשָּֽׁמֶן׃

‎<span id="009">9</span> ‏וּבְרֶ֧דֶת הַטַּ֛ל עַל־הַֽמַּחֲנֶ֖ה לָ֑יְלָה
יֵרֵ֥ד הַמָּ֖ן עָלָֽיו׃

‎<span id="010">10</span> ‏וַיִּשְׁמַ֨ע מֹשֶׁ֜ה אֶת־הָעָ֗ם בֹּכֶה֙
לְמִשְׁפְּחֹתָ֔יו אִ֖ישׁ לְפֶ֣תַח אָהֳל֑וֹ וַיִּֽחַר־אַ֤ף יְהוָה֙ מְאֹ֔ד
וּבְעֵינֵ֥י מֹשֶׁ֖ה רָֽע׃

‎<span id="011">11</span> ‏וַיֹּ֨אמֶר מֹשֶׁ֜ה אֶל־יְהוָ֗ה לָמָ֤ה
הֲרֵעֹ֙תָ֙ לְעַבְדֶּ֔ךָ וְלָ֛מָּה לֹא־מָצָ֥תִי חֵ֖ן בְּעֵינֶ֑יךָ
לָשׂ֗וּם אֶת־מַשָּׂ֛א כָּל־הָעָ֥ם הַזֶּ֖ה עָלָֽי׃

‎<span id="012">12</span> ‏הֶאָנֹכִ֣י הָרִ֗יתִי אֵ֚ת כָּל־הָעָ֣ם הַזֶּ֔ה
אִם־אָנֹכִ֖י יְלִדְתִּ֑יהוּ כִּֽי־תֹאמַ֨ר אֵלַ֜י שָׂאֵ֣הוּ בְחֵיקֶ֗ךָ
כַּאֲשֶׁ֨ר יִשָּׂ֤א הָאֹמֵן֙ אֶת־הַיֹּנֵ֔ק עַ֚ל הָֽאֲדָמָ֔ה אֲשֶׁ֥ר
נִשְׁבַּ֖עְתָּ לַאֲבֹתָֽיו׃

‎<span id="013">13</span> ‏מֵאַ֤יִן לִי֙ בָּשָׂ֔ר לָתֵ֖ת לְכָל־הָעָ֣ם
הַזֶּ֑ה כִּֽי־יִבְכּ֤וּ עָלַי֙ לֵאמֹ֔ר תְּנָה־לָּ֥נוּ בָשָׂ֖ר
וְנֹאכֵֽלָה׃

‎<span id="014">14</span> ‏לֹֽא־אוּכַ֤ל אָנֹכִי֙ לְבַדִּ֔י לָשֵׂ֖את
אֶת־כָּל־הָעָ֣ם הַזֶּ֑ה כִּ֥י כָבֵ֖ד מִמֶּֽנִּי׃

‎<span id="015">15</span> ‏וְאִם־כָּ֣כָה׀ אַתְּ־עֹ֣שֶׂה לִּ֗י הָרְגֵ֤נִי
נָא֙ הָרֹ֔ג אִם־מָצָ֥אתִי חֵ֖ן בְּעֵינֶ֑יךָ וְאַל־אֶרְאֶ֖ה בְּרָעָתִֽי׃
פ

‎<span id="016">16</span> ‏וַיֹּ֨אמֶר יְהוָ֜ה אֶל־מֹשֶׁ֗ה אֶסְפָה־לִּ֞י
שִׁבְעִ֣ים אִישׁ֮ מִזִּקְנֵ֣י יִשְׂרָאֵל֒ אֲשֶׁ֣ר יָדַ֔עְתָּ כִּי־הֵ֛ם
זִקְנֵ֥י הָעָ֖ם וְשֹׁטְרָ֑יו וְלָקַחְתָּ֤ אֹתָם֙ אֶל־אֹ֣הֶל מוֹעֵ֔ד
וְהִֽתְיַצְּב֥וּ שָׁ֖ם עִמָּֽךְ׃

‎<span id="017">17</span> ‏וְיָרַדְתִּ֗י וְדִבַּרְתִּ֣י עִמְּךָ֮ שָׁם֒
וְאָצַלְתִּ֗י מִן־הָר֛וּחַ אֲשֶׁ֥ר עָלֶ֖יךָ וְשַׂמְתִּ֣י עֲלֵיהֶ֑ם
וְנָשְׂא֤וּ אִתְּךָ֙ בְּמַשָּׂ֣א הָעָ֔ם וְלֹא־תִשָּׂ֥א אַתָּ֖ה
לְבַדֶּֽךָ׃

‎<span id="018">18</span> ‏וְאֶל־הָעָ֨ם תֹּאמַ֜ר הִתְקַדְּשׁ֣וּ לְמָחָר֮
וַאֲכַלְתֶּ֣ם בָּשָׂר֒ כִּ֡י בְּכִיתֶם֩ בְּאָזְנֵ֨י יְהוָ֜ה לֵאמֹ֗ר מִ֤י
יַאֲכִלֵ֙נוּ֙ בָּשָׂ֔ר כִּי־ט֥וֹב לָ֖נוּ בְּמִצְרָ֑יִם וְנָתַ֨ן יְהוָ֥ה
לָכֶ֛ם בָּשָׂ֖ר וַאֲכַלְתֶּֽם׃

‎<span id="019">19</span> ‏לֹ֣א י֥וֹם אֶחָ֛ד תֹּאכְל֖וּן וְלֹ֣א
יוֹמָ֑יִם וְלֹ֣א׀ חֲמִשָּׁ֣ה יָמִ֗ים וְלֹא֙ עֲשָׂרָ֣ה יָמִ֔ים וְלֹ֖א
עֶשְׂרִ֥ים יֽוֹם׃

‎<span id="020">20</span> ‏עַ֣ד׀ חֹ֣דֶשׁ יָמִ֗ים עַ֤ד אֲשֶׁר־יֵצֵא֙
מֵֽאַפְּכֶ֔ם וְהָיָ֥ה לָכֶ֖ם לְזָרָ֑א יַ֗עַן כִּֽי־מְאַסְתֶּ֤ם
אֶת־יְהוָה֙ אֲשֶׁ֣ר בְּקִרְבְּכֶ֔ם וַתִּבְכּ֤וּ לְפָנָיו֙ לֵאמֹ֔ר
לָ֥מָּה זֶּ֖ה יָצָ֥אנוּ מִמִּצְרָֽיִם׃

‎<span id="021">21</span> ‏וַיֹּאמֶר֮ מֹשֶׁה֒ שֵׁשׁ־מֵא֥וֹת אֶ֙לֶף֙
רַגְלִ֔י הָעָ֕ם אֲשֶׁ֥ר אָנֹכִ֖י בְּקִרְבּ֑וֹ וְאַתָּ֣ה אָמַ֗רְתָּ
בָּשָׂר֙ אֶתֵּ֣ן לָהֶ֔ם וְאָכְל֖וּ חֹ֥דֶשׁ יָמִֽים׃

‎<span id="022">22</span> ‏הֲצֹ֧אן וּבָקָ֛ר יִשָּׁחֵ֥ט לָהֶ֖ם וּמָצָ֣א
לָהֶ֑ם אִ֣ם אֶֽת־כָּל־דְּגֵ֥י הַיָּ֛ם יֵאָסֵ֥ף לָהֶ֖ם וּמָצָ֥א לָהֶֽם׃ פ

‎<span id="023">23</span> ‏וַיֹּ֤אמֶר יְהוָה֙ אֶל־מֹשֶׁ֔ה הֲיַ֥ד יְהוָ֖ה
תִּקְצָ֑ר עַתָּ֥ה תִרְאֶ֛ה הֲיִקְרְךָ֥ דְבָרִ֖י אִם־לֹֽא׃

‎<span id="024">24</span> ‏וַיֵּצֵ֣א מֹשֶׁ֗ה וַיְדַבֵּר֙ אֶל־הָעָ֔ם אֵ֖ת
דִּבְרֵ֣י יְהוָ֑ה וַיֶּאֱסֹ֞ף שִׁבְעִ֥ים אִישׁ֙ מִזִּקְנֵ֣י הָעָ֔ם
וַֽיַּעֲמֵ֥ד אֹתָ֖ם סְבִיבֹ֥ת הָאֹֽהֶל׃

‎<span id="025">25</span> ‏וַיֵּ֨רֶד יְהוָ֥ה׀ בֶּעָנָן֮ וַיְדַבֵּ֣ר
אֵלָיו֒ וַיָּ֗אצֶל מִן־הָר֙וּחַ֙ אֲשֶׁ֣ר עָלָ֔יו וַיִּתֵּ֕ן
עַל־שִׁבְעִ֥ים<sup>3</sup> אִ֖ישׁ הַזְּקֵנִ֑ים וַיְהִ֗י כְּנ֤וֹחַ
עֲלֵיהֶם֙ הָר֔וּחַ וַיִּֽתְנַבְּא֖וּ וְלֹ֥א יָסָֽפוּ׃

‎<span id="026">26</span> ‏וַיִּשָּׁאֲר֣וּ שְׁנֵֽי־אֲנָשִׁ֣ים׀
בַּֽמַּחֲנֶ֡ה שֵׁ֣ם הָאֶחָ֣ד׀ אֶלְדָּ֡ד וְשֵׁם֩ הַשֵּׁנִ֨י מֵידָ֜ד
וַתָּ֧נַח עֲלֵיהֶ֣ם הָר֗וּחַ וְהֵ֙מָּה֙ בַּכְּתֻבִ֔ים וְלֹ֥א יָצְא֖וּ
הָאֹ֑הֱלָה וַיִּֽתְנַבְּא֖וּ בַּֽמַּחֲנֶֽה׃

‎<span id="027">27</span> ‏וַיָּ֣רָץ הַנַּ֔עַר וַיַּגֵּ֥ד לְמֹשֶׁ֖ה
וַיֹּאמַ֑ר אֶלְדָּ֣ד וּמֵידָ֔ד מִֽתְנַבְּאִ֖ים בַּֽמַּחֲנֶֽה׃

‎<span id="028">28</span> ‏וַיַּ֜עַן יְהוֹשֻׁ֣עַ בִּן־נ֗וּן מְשָׁרֵ֥ת
מֹשֶׁ֛ה מִבְּחֻרָ֖יו וַיֹּאמַ֑ר אֲדֹנִ֥י מֹשֶׁ֖ה כְּלָאֵֽם׃

‎<span id="029">29</span> ‏וַיֹּ֤אמֶר לוֹ֙ מֹשֶׁ֔ה הַֽמְקַנֵּ֥א אַתָּ֖ה
לִ֑י וּמִ֨י יִתֵּ֜ן כָּל־עַ֤ם יְהוָה֙ נְבִיאִ֔ים כִּי־יִתֵּ֧ן יְהוָ֛ה
אֶת־רוּח֖וֹ עֲלֵיהֶֽם׃

‎<span id="030">30</span> ‏וַיֵּאָסֵ֥ף מֹשֶׁ֖ה אֶל־הַֽמַּחֲנֶ֑ה ה֖וּא
וְזִקְנֵ֥י יִשְׂרָאֵֽל׃

‎<span id="031">31</span> ‏וְר֜וּחַ נָסַ֣ע׀ מֵאֵ֣ת יְהוָ֗ה וַיָּ֣גָז
שַׂלְוִים֮ מִן־הַיָּם֒ וַיִּטֹּ֨שׁ עַל־הַֽמַּחֲנֶ֜ה כְּדֶ֧רֶךְ י֣וֹם
כֹּ֗ה וּכְדֶ֤רֶךְ יוֹם֙ כֹּ֔ה סְבִיב֖וֹת הַֽמַּחֲנֶ֑ה וּכְאַמָּתַ֖יִם
עַל־פְּנֵ֥י הָאָֽרֶץ׃

‎<span id="032">32</span> ‏וַיָּ֣קָם הָעָ֡ם כָּל־הַיּוֹם֩ הַה֨וּא
וְכָל־הַלַּ֜יְלָה וְכֹ֣ל׀ י֣וֹם הַֽמָּחֳרָ֗ת וַיַּֽאַסְפוּ֙
אֶת־הַשְּׂלָ֔ו הַמַּמְעִ֕יט אָסַ֖ף עֲשָׂרָ֣ה חֳמָרִ֑ים וַיִּשְׁטְח֤וּ
לָהֶם֙ שָׁט֔וֹחַ סְבִיב֖וֹת הַֽמַּחֲנֶֽה׃

‎<span id="033">33</span> ‏הַבָּשָׂ֗ר עוֹדֶ֙נּוּ֙ בֵּ֣ין שִׁנֵּיהֶ֔ם
טֶ֖רֶם יִכָּרֵ֑ת וְאַ֤ף יְהוָה֙ חָרָ֣ה בָעָ֔ם וַיַּ֤ךְ יְהוָה֙ בָּעָ֔ם
מַכָּ֖ה רַבָּ֥ה מְאֹֽד׃

‎<span id="034">34</span> ‏וַיִּקְרָ֛א אֶת־שֵֽׁם־הַמָּק֥וֹם הַה֖וּא
קִבְר֣וֹת הַֽתַּאֲוָ֑ה כִּי־שָׁם֙ קָֽבְר֔וּ אֶת־הָעָ֖ם הַמִּתְאַוִּֽים׃

‎<span id="035">35</span> ‏מִקִּבְר֧וֹת הַֽתַּאֲוָ֛ה נָסְע֥וּ הָעָ֖ם
חֲצֵר֑וֹת וַיִּהְי֖וּ בַּחֲצֵרֽוֹת׃ פ

1 wayəhî hā‘ām kəmiṯə’ōnənîm r<sup>a</sup>‘ bə’āzənê yəhwâ
wayyišəm<sup>a</sup>‘ yəhwâ wayyiḥar ’apwō watiḇə‘ar-bām ’ēš yəhwâ
watō’ḵal biqəṣēh hamm<sup>a</sup>ḥăneh:

2 wayyiṣə‘aq hā‘ām ’el-mōšeh wayyiṯəpallēl mōšeh ’el-yəhwâ
watišəq<sup>a</sup>‘ hā’ēš:

3 wayyiqərā’ šēm-hammāqwōm hahû’ taḇə‘ērâ kî-ḇā‘ărâ ḇām ’ēš yəhwâ:

4 wəhā’safəsuf ’ăšer bəqirəbwō hiṯə’aûû ta’ăwâ wayyāšuḇû wayyiḇəkû gam
bənê yiśərā’ēl wayyō’mərû mî ya’ăḵilēnû bāśār:

5 zāḵarənû ’eṯ-hadāḡâ ’ăšer-nō’ḵal bəmiṣərayim ḥinnām ’ēṯ haqqiššu’îm
wə’ēṯ hā’ăḇaṭṭiḥîm wə’eṯ-heḥāṣîr wə’eṯ-habəṣālîm wə’eṯ-haššûmîm:

6 wə‘atâ nafəšēnû yəḇēšâ ’ên kōl bilətî ’el-hammān ‘ênênû:

7 wəhammān kizər<sup>a</sup>‘-gaḏ hû’ wə‘ênwō kə‘ên
habəḏōl<sup>a</sup>ḥ:

8 šāṭû hā‘ām wəlāqəṭû wəṭāḥănû ḇārēḥayim ’wō ḏāḵû bamməḏōḵâ ûḇiššəlû
bapārûr wə‘āśû ’ōṯwō ‘uḡwōṯ wəhāyâ ṭ<sup>a</sup>‘əmwō kəṭ<sup>a</sup>‘am
ləšaḏ haššāmen:

9 ûḇəreḏeṯ haṭṭal ‘al-hamm<sup>a</sup>ḥăneh lāyəlâ yērēḏ hammān ‘ālāyw:

10 wayyišəm<sup>a</sup>‘ mōšeh ’eṯ-hā‘ām bōḵeh ləmišəpəḥōṯāyw ’îš
ləfeṯ<sup>a</sup>ḥ ’âŏlwō wayyiḥar-’af yəhwâ mə’ōḏ ûḇə‘ênê mōšeh rā‘:

11 wayyō’mer mōšeh ’el-yəhwâ lāmâ hărē‘ōṯā lə‘aḇədeḵā wəlāmmâ lō’-māṣāṯî
ḥēn bə‘êneyḵā lāśûm ’eṯ-maśśā’ kāl-hā‘ām hazzeh ‘ālāy:

12 he’ānōḵî hārîṯî ’ēṯ kāl-hā‘ām hazzeh ’im-’ānōḵî yəliḏətîhû kî-ṯō’mar
’ēlay śā’ēhû ḇəḥêqeḵā ka’ăšer yiśśā’ hā’ōmēn ’eṯ-hayyōnēq ‘al hā’ăḏāmâ
’ăšer nišəb<sup>a</sup>‘ətā la’ăḇōṯāyw:

13 mē’ayin lî bāśār lāṯēṯ ləḵāl-hā‘ām hazzeh kî-yiḇəkû ‘ālay lē’mōr
tənâ-llānû ḇāśār wənō’ḵēlâ:

14 lō’-’ûḵal ’ānōḵî ləḇadî lāśē’ṯ ’eṯ-kāl-hā‘ām hazzeh kî ḵāḇēḏ
mimmennî:

15 wə’im-kāḵâ\| ’atə-‘ōśeh llî hārəḡēnî nā’ hārōḡ ’im-māṣā’ṯî ḥēn
bə‘êneyḵā wə’al-’erə’eh bərā‘āṯî: f

16 wayyō’mer yəhwâ ’el-mōšeh ’esəfâ-llî šiḇə‘îm ’îš mizziqənê yiśərā’ēl
’ăšer yāḏ<sup>a</sup>‘ətā kî-hēm ziqənê hā‘ām wəšōṭərāyw
wəlāq<sup>a</sup>ḥətā ’ōṯām ’el-’ōhel mwō‘ēḏ wəhiṯəyaṣṣəḇû šām ‘immāḵə:

17 wəyāraḏətî wəḏibarətî ‘imməḵā šām wə’āṣalətî min-hārûḥa ’ăšer ‘āleyḵā
wəśamətî ‘ălêhem wənāśə’û ’itəḵā bəmaśśā’ hā‘ām wəlō’-ṯiśśā’ ’atâ
ləḇadeḵā:

18 wə’el-hā‘ām tō’mar hiṯəqadəšû ləmāḥār wa’ăḵalətem bāśār kî bəḵîṯem
bə’āzənê yəhwâ lē’mōr mî ya’ăḵilēnû bāśār kî-ṭwōḇ lānû bəmiṣərāyim
wənāṯan yəhwâ lāḵem bāśār wa’ăḵalətem:

19 lō’ ywōm ’eḥāḏ tō’ḵəlûn wəlō’ ywōmāyim wəlō’\| ḥămiššâ yāmîm wəlō’
‘ăśārâ yāmîm wəlō’ ‘eśərîm ywōm:

20 ‘aḏ\| ḥōḏeš yāmîm ‘aḏ ’ăšer-yēṣē’ mē’apəḵem wəhāyâ lāḵem ləzārā’
y<sup>a</sup>‘an kî-mə’asətem ’eṯ-yəhwâ ’ăšer bəqirəbəḵem watiḇəkû
ləfānāyw lē’mōr lāmmâ zzeh yāṣā’nû mimmiṣərāyim:

21 wayyō’mer mōšeh šēš-mē’wōṯ ’elef raḡəlî hā‘ām ’ăšer ’ānōḵî bəqirəbwō
wə’atâ ’āmarətā bāśār ’etēn lâem wə’āḵəlû ḥōḏeš yāmîm:

22 hăṣō’n ûḇāqār yiššāḥēṭ lâem ûmāṣā’ lâem ’im ’eṯ-kāl-dəḡê hayyām
yē’āsēf lâem ûmāṣā’ lâem: f

23 wayyō’mer yəhwâ ’el-mōšeh hăyaḏ yəhwâ tiqəṣār ‘atâ ṯirə’eh hăyiqərəḵā
ḏəḇārî ’im-lō’:

24 wayyēṣē’ mōšeh wayəḏabēr ’el-hā‘ām ’ēṯ diḇərê yəhwâ wayye’ĕsōf
šiḇə‘îm ’îš mizziqənê hā‘ām wayy<sup>a</sup>‘ămēḏ ’ōṯām səḇîḇōṯ hā’ōhel:

25 wayyēreḏ yəhwâ\| be‘ānān wayəḏabēr ’ēlāyw wayyā’ṣel min-hārûḥa ’ăšer
‘ālāyw wayyitēn ‘al-šiḇə‘îm<sup>3</sup> ’îš hazzəqēnîm wayəhî kənwōḥa
‘ălêhem hārûḥa wayyiṯənabə’û wəlō’ yāsāfû:

26 wayyiššā’ărû šənê-’ănāšîm\| bamm<sup>a</sup>ḥăneh šēm hā’eḥāḏ\|
’elədāḏ wəšēm haššēnî mêḏāḏ watān<sup>a</sup>ḥ ‘ălêhem hārûḥa wəhēmmâ
bakəṯuḇîm wəlō’ yāṣə’û hā’ōhĕlâ wayyiṯənabə’û bamm<sup>a</sup>ḥăneh:

27 wayyārāṣ hann<sup>a</sup>‘ar wayyagēḏ ləmōšeh wayyō’mar ’elədāḏ
ûmêḏāḏ miṯənabə’îm bamm<sup>a</sup>ḥăneh:

28 wayy<sup>a</sup>‘an yəhwōšu‘a bin-nûn məšārēṯ mōšeh mibəḥurāyw
wayyō’mar ’ăḏōnî mōšeh kəlā’ēm:

29 wayyō’mer lwō mōšeh haməqannē’ ’atâ lî ûmî yitēn kāl-‘am yəhwâ
nəḇî’îm kî-yitēn yəhwâ ’eṯ-rûḥwō ‘ălêhem:

30 wayyē’āsēf mōšeh ’el-hamm<sup>a</sup>ḥăneh hû’ wəziqənê yiśərā’ēl:

31 wərûḥa nās<sup>a</sup>‘\| mē’ēṯ yəhwâ wayyāḡāz śaləwîm min-hayyām
wayyiṭṭōš ‘al-hamm<sup>a</sup>ḥăneh kəḏereḵə ywōm kōh ûḵəḏereḵə ywōm kōh
səḇîḇwōṯ hamm<sup>a</sup>ḥăneh ûḵə’ammāṯayim ‘al-pənê hā’āreṣ:

32 wayyāqām hā‘ām kāl-hayywōm hahû’ wəḵāl-hallayəlâ wəḵōl\| ywōm
hammāḥŏrāṯ wayya’asəfû ’eṯ-haśśəlāw hammamə‘îṭ ’āsaf ‘ăśārâ ḥŏmārîm
wayyišəṭəḥû lâem šāṭwōḥa səḇîḇwōṯ hamm<sup>a</sup>ḥăneh:

33 habāśār ‘wōḏennû bên šinnêhem ṭerem yikārēṯ wə’af yəhwâ ḥārâ ḇā‘ām
wayyaḵə yəhwâ bā‘ām makâ rabâ mə’ōḏ:

34 wayyiqərā’ ’eṯ-šēm-hammāqwōm hahû’ qiḇərwōṯ hata’ăwâ kî-šām qāḇərû
’eṯ-hā‘ām hammiṯə’aûîm:

35 miqqiḇərwōṯ hata’ăwâ nāsə‘û hā‘ām ḥăṣērwōṯ wayyihəyû
b<sup>a</sup>ḥăṣērwōṯ: f

------------------------------------------------------------------------

[Next: Numbers (Bemidbar) Chapter 12](num012.md)
