<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa007.htm">Polyglot</A>&nbsp;
<A HREF="../kjv/isa007.htm">KJV</A>&nbsp;
<A HREF="../sep/isa007.htm">Sep</A>&nbsp;
<A HREF="../vul/isa007.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa006.htm">Previous</A>&nbsp;
<A HREF="isa008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֡י בִּימֵ֣י אָ֠חָז בֶּן־יוֹתָ֨ם בֶּן־עֻזִּיָּ֜הוּ מֶ֣לֶךְ יְהוּדָ֗ה עָלָ֣ה רְצִ֣ין מֶֽלֶךְ־אֲ֠רָם וּפֶ֨קַח בֶּן־רְמַלְיָ֤הוּ מֶֽלֶךְ־יִשְׂרָאֵל֙ יְר֣וּשָׁלִַ֔ם לַמִּלְחָמָ֖ה עָלֶ֑יהָ וְלֹ֥א יָכֹ֖ל לְהִלָּחֵ֥ם עָלֶֽיהָ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֻּגַּ֗ד לְבֵ֤ית דָּוִד֙ לֵאמֹ֔ר נָ֥חָֽה אֲרָ֖ם עַל־אֶפְרָ֑יִם וַיָּ֤נַע לְבָבוֹ֙ וּלְבַ֣ב עַמּ֔וֹ כְּנ֥וֹעַ עֲצֵי־יַ֖עַר מִפְּנֵי־רֽוּחַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר יְהוָה֮ אֶֽל־יְשַׁעְיָהוּ֒ צֵא־נָא֙ לִקְרַ֣את אָחָ֔ז אַתָּ֕ה וּשְׁאָ֖ר יָשׁ֣וּב בְּנֶ֑ךָ אֶל־קְצֵ֗ה תְּעָלַת֙ הַבְּרֵכָ֣ה הָעֶלְיוֹנָ֔ה אֶל־מְסִלַּ֖ת שְׂדֵ֥ה כוֹבֵֽס׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאָמַרְתָּ֣ אֵ֠לָיו הִשָּׁמֵ֨ר וְהַשְׁקֵ֜ט אַל־תִּירָ֗א וּלְבָבְךָ֙ אַל־יֵרַ֔ךְ מִשְּׁנֵ֨י זַנְב֧וֹת הָאוּדִ֛ים הָעֲשֵׁנִ֖ים הָאֵ֑לֶּה בָּחֳרִי־אַ֛ף רְצִ֥ין וַאֲרָ֖ם וּבֶן־רְמַלְיָֽהוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יַ֗עַן כִּֽי־יָעַ֥ץ עָלֶ֛יךָ אֲרָ֖ם רָעָ֑ה אֶפְרַ֥יִם וּבֶן־רְמַלְיָ֖הוּ לֵאמֹֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;נַעֲלֶ֤ה בִֽיהוּדָה֙ וּנְקִיצֶ֔נָּה וְנַבְקִעֶ֖נָּה אֵלֵ֑ינוּ וְנַמְלִ֥יךְ מֶ֙לֶךְ֙ בְּתוֹכָ֔הּ אֵ֖ת בֶּן־טָֽבְאַֽל׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כֹּ֥ה אָמַ֖ר אֲדֹנָ֣י יְהוִ֑ה לֹ֥א תָק֖וּם וְלֹ֥א תִֽהְיֶֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֣י רֹ֤אשׁ אֲרָם֙ דַּמֶּ֔שֶׂק וְרֹ֥אשׁ דַּמֶּ֖שֶׂק רְצִ֑ין וּבְע֗וֹד שִׁשִּׁ֤ים וְחָמֵשׁ֙ שָׁנָ֔ה יֵחַ֥ת אֶפְרַ֖יִם מֵעָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְרֹ֤אשׁ אֶפְרַ֙יִם֙ שֹׁמְר֔וֹן וְרֹ֥אשׁ שֹׁמְר֖וֹן בֶּן־רְמַלְיָ֑הוּ אִ֚ם לֹ֣א תַאֲמִ֔ינוּ כִּ֖י לֹ֥א תֵאָמֵֽנוּ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיּ֣וֹסֶף יְהוָ֔ה דַּבֵּ֥ר אֶל־אָחָ֖ז לֵאמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;שְׁאַל־לְךָ֣ א֔וֹת מֵעִ֖ם יְהוָ֣ה אֱלֹהֶ֑יךָ הַעְמֵ֣ק שְׁאָ֔לָה א֖וֹ הַגְבֵּ֥הַּ לְמָֽעְלָה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֖אמֶר אָחָ֑ז לֹא־אֶשְׁאַ֥ל וְלֹֽא־אֲנַסֶּ֖ה אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֕אמֶר שִׁמְעוּ־נָ֖א בֵּ֣ית דָּוִ֑ד הַמְעַ֤ט מִכֶּם֙ הַלְא֣וֹת אֲנָשִׁ֔ים כִּ֥י תַלְא֖וּ גַּ֥ם אֶת־אֱלֹהָֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לָ֠כֵן יִתֵּ֨ן אֲדֹנָ֥י ה֛וּא לָכֶ֖ם א֑וֹת הִנֵּ֣ה הָעַלְמָ֗ה הָרָה֙ וְיֹלֶ֣דֶת בֵּ֔ן וְקָרָ֥את שְׁמ֖וֹ עִמָּ֥נוּ אֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;חֶמְאָ֥ה וּדְבַ֖שׁ יֹאכֵ֑ל לְדַעְתּ֛וֹ מָא֥וֹס בָּרָ֖ע וּבָח֥וֹר בַּטּֽוֹב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּ֠י בְּטֶ֨רֶם יֵדַ֥ע הַנַּ֛עַר מָאֹ֥ס בָּרָ֖ע וּבָחֹ֣ר בַּטּ֑וֹב תֵּעָזֵ֤ב הָאֲדָמָה֙ אֲשֶׁ֣ר אַתָּ֣ה קָ֔ץ מִפְּנֵ֖י שְׁנֵ֥י מְלָכֶֽיהָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יָבִ֨יא יְהוָ֜ה עָלֶ֗יךָ וְעַֽל־עַמְּךָ֮ וְעַל־בֵּ֣ית אָבִיךָ֒ יָמִים֙ אֲשֶׁ֣ר לֹא־בָ֔אוּ לְמִיּ֥וֹם סוּר־אֶפְרַ֖יִם מֵעַ֣ל יְהוּדָ֑ה אֵ֖ת מֶ֥לֶךְ אַשּֽׁוּר׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהָיָ֣ה׀ בַּיּ֣וֹם הַה֗וּא יִשְׁרֹ֤ק יְהוָה֙ לַזְּב֔וּב אֲשֶׁ֥ר בִּקְצֵ֖ה יְאֹרֵ֣י מִצְרָ֑יִם וְלַ֨דְּבוֹרָ֔ה אֲשֶׁ֖ר בְּאֶ֥רֶץ אַשּֽׁוּר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּבָ֨אוּ וְנָח֤וּ כֻלָּם֙ בְּנַחֲלֵ֣י הַבַּתּ֔וֹת וּבִנְקִיקֵ֖י הַסְּלָעִ֑ים וּבְכֹל֙ הַנַּ֣עֲצוּצִ֔ים וּבְכֹ֖ל הַנַּהֲלֹלִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בַּיּ֣וֹם הַה֡וּא יְגַלַּ֣ח אֲדֹנָי֩ בְּתַ֨עַר הַשְּׂכִירָ֜ה בְּעֶבְרֵ֤י נָהָר֙ בְּמֶ֣לֶךְ אַשּׁ֔וּר אֶת־הָרֹ֖אשׁ וְשַׂ֣עַר הָרַגְלָ֑יִם<font color="red"><sup>3</font></sup> וְגַ֥ם אֶת־הַזָּקָ֖ן תִּסְפֶּֽה׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהָיָ֖ה בַּיּ֣וֹם הַה֑וּא יְחַיֶּה־אִ֛ישׁ עֶגְלַ֥ת בָּקָ֖ר וּשְׁתֵּי־צֹֽאן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהָיָ֗ה מֵרֹ֛ב עֲשׂ֥וֹת חָלָ֖ב יֹאכַ֣ל חֶמְאָ֑ה כִּֽי־חֶמְאָ֤ה וּדְבַשׁ֙ יֹאכֵ֔ל כָּל־הַנּוֹתָ֖ר בְּקֶ֥רֶב הָאָֽרֶץ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהָיָה֙ בַּיּ֣וֹם הַה֔וּא יִֽהְיֶ֣ה כָל־מָק֗וֹם אֲשֶׁ֧ר יִֽהְיֶה־שָּׁ֛ם אֶ֥לֶף גֶּ֖פֶן בְּאֶ֣לֶף כָּ֑סֶף לַשָּׁמִ֥יר וְלַשַּׁ֖יִת יִֽהְיֶֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בַּחִצִּ֥ים וּבַקֶּ֖שֶׁת יָ֣בוֹא שָׁ֑מָּה כִּי־שָׁמִ֥יר וָשַׁ֖יִת תִּֽהְיֶ֥ה כָל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְכֹ֣ל הֶהָרִ֗ים אֲשֶׁ֤ר בַּמַּעְדֵּר֙ יֵעָ֣דֵר֔וּן לֹֽא־תָב֣וֹא שָׁ֔מָּה יִרְאַ֖ת שָׁמִ֣יר וָשָׁ֑יִת וְהָיָה֙ לְמִשְׁלַ֣ח שׁ֔וֹר וּלְמִרְמַ֖ס שֶֽׂה׃ פ</P>
</TD>
<TD WIDTH="50%">
<P>1&nbsp;way&#601;h&icirc; b&icirc;m&ecirc; &#8217;&#257;&#x1E25;&#257;z ben-yw&#333;&#x1E6F;&#257;m ben-&#8216;uzz&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; &#8216;&#257;l&acirc; r&#601;&#x1E63;&icirc;n mele&#x1E35;&#601;-&#8217;&#259;r&#257;m &ucirc;feq<sup>a</sup>&#x1E25; ben-r&#601;mal&#601;y&acirc;&ucirc; mele&#x1E35;&#601;-yi&#347;&#601;r&#257;&#8217;&#275;l y&#601;r&ucirc;&#353;&#257;laim lammil&#601;&#x1E25;&#257;m&acirc; &#8216;&#257;leyh&#257; w&#601;l&#333;&#8217; y&#257;&#x1E35;&#333;l l&#601;hill&#257;&#x1E25;&#275;m &#8216;&#257;leyh&#257;: </P>
<P>2&nbsp;wayyuga&#x1E0F; l&#601;&#x1E07;&ecirc;&#x1E6F; d&#257;wi&#x1E0F; l&#275;&#8217;m&#333;r n&#257;&#x1E25;&acirc; &#8217;&#259;r&#257;m &#8216;al-&#8217;ef&#601;r&#257;yim wayy&#257;n<sup>a</sup>&#8216; l&#601;&#x1E07;&#257;&#x1E07;w&#333; &ucirc;l&#601;&#x1E07;a&#x1E07; &#8216;ammw&#333; k&#601;nw&#333;&#8216;a &#8216;&#259;&#x1E63;&ecirc;-y<sup>a</sup>&#8216;ar mip&#601;n&ecirc;-r&ucirc;&#x1E25;a: </P>
<P>3&nbsp;wayy&#333;&#8217;mer y&#601;hw&acirc; &#8217;el-y&#601;&#353;<sup>a</sup>&#8216;&#601;y&acirc;&ucirc; &#x1E63;&#275;&#8217;-n&#257;&#8217; liq&#601;ra&#8217;&#x1E6F; &#8217;&#257;&#x1E25;&#257;z &#8217;at&acirc; &ucirc;&#353;&#601;&#8217;&#257;r y&#257;&#353;&ucirc;&#x1E07; b&#601;ne&#x1E35;&#257; &#8217;el-q&#601;&#x1E63;&#275;h t&#601;&#8216;&#257;la&#x1E6F; hab&#601;r&#275;&#x1E35;&acirc; h&#257;&#8216;el&#601;yw&#333;n&acirc; &#8217;el-m&#601;silla&#x1E6F; &#347;&#601;&#x1E0F;&#275;h &#x1E35;w&#333;&#x1E07;&#275;s: </P>
<P>4&nbsp;w&#601;&#8217;&#257;mar&#601;t&#257; &#8217;&#275;l&#257;yw hi&#353;&#353;&#257;m&#275;r w&#601;ha&#353;&#601;q&#275;&#x1E6D; &#8217;al-t&icirc;r&#257;&#8217; &ucirc;l&#601;&#x1E07;&#257;&#x1E07;&#601;&#x1E35;&#257; &#8217;al-y&#275;ra&#x1E35;&#601; mi&#353;&#353;&#601;n&ecirc; zan&#601;&#x1E07;w&#333;&#x1E6F; h&#257;&#8217;&ucirc;&#x1E0F;&icirc;m h&#257;&#8216;&#259;&#353;&#275;n&icirc;m h&#257;&#8217;&#275;lleh b&#257;&#x1E25;&#335;r&icirc;-&#8217;af r&#601;&#x1E63;&icirc;n wa&#8217;&#259;r&#257;m &ucirc;&#x1E07;en-r&#601;mal&#601;y&acirc;&ucirc;: </P>
<P>5&nbsp;y<sup>a</sup>&#8216;an k&icirc;-y&#257;&#8216;a&#x1E63; &#8216;&#257;ley&#x1E35;&#257; &#8217;&#259;r&#257;m r&#257;&#8216;&acirc; &#8217;ef&#601;rayim &ucirc;&#x1E07;en-r&#601;mal&#601;y&acirc;&ucirc; l&#275;&#8217;m&#333;r: </P>
<P>6&nbsp;n<sup>a</sup>&#8216;&#259;leh &#x1E07;&icirc;h&ucirc;&#x1E0F;&acirc; &ucirc;n&#601;q&icirc;&#x1E63;enn&acirc; w&#601;na&#x1E07;&#601;qi&#8216;enn&acirc; &#8217;&#275;l&ecirc;n&ucirc; w&#601;nam&#601;l&icirc;&#x1E35;&#601; mele&#x1E35;&#601; b&#601;&#x1E6F;w&#333;&#x1E35;&#257;h &#8217;&#275;&#x1E6F; ben-&#x1E6D;&#257;&#x1E07;&#601;&#8217;al: s</P>
<P>7&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih l&#333;&#8217; &#x1E6F;&#257;q&ucirc;m w&#601;l&#333;&#8217; &#x1E6F;ih&#601;yeh: </P>
<P>8&nbsp;k&icirc; r&#333;&#8217;&#353; &#8217;&#259;r&#257;m damme&#347;eq w&#601;r&#333;&#8217;&#353; damme&#347;eq r&#601;&#x1E63;&icirc;n &ucirc;&#x1E07;&#601;&#8216;w&#333;&#x1E0F; &#353;i&#353;&#353;&icirc;m w&#601;&#x1E25;&#257;m&#275;&#353; &#353;&#257;n&acirc; y&#275;&#x1E25;a&#x1E6F; &#8217;ef&#601;rayim m&#275;&#8216;&#257;m: </P>
<P>9&nbsp;w&#601;r&#333;&#8217;&#353; &#8217;ef&#601;rayim &#353;&#333;m&#601;rw&#333;n w&#601;r&#333;&#8217;&#353; &#353;&#333;m&#601;rw&#333;n ben-r&#601;mal&#601;y&acirc;&ucirc; &#8217;im l&#333;&#8217; &#x1E6F;a&#8217;&#259;m&icirc;n&ucirc; k&icirc; l&#333;&#8217; &#x1E6F;&#275;&#8217;&#257;m&#275;n&ucirc;: s</P>
<P>10&nbsp;wayyw&#333;sef y&#601;hw&acirc; dab&#275;r &#8217;el-&#8217;&#257;&#x1E25;&#257;z l&#275;&#8217;m&#333;r: </P>
<P>11&nbsp;&#353;&#601;&#8217;al-l&#601;&#x1E35;&#257; &#8217;w&#333;&#x1E6F; m&#275;&#8216;im y&#601;hw&acirc; &#8217;&#277;l&#333;hey&#x1E35;&#257; h<sup>a</sup>&#8216;&#601;m&#275;q &#353;&#601;&#8217;&#257;l&acirc; &#8217;w&#333; ha&#x1E21;&#601;b&#275;hha l&#601;m&#257;&#8216;&#601;l&acirc;: </P>
<P>12&nbsp;wayy&#333;&#8217;mer &#8217;&#257;&#x1E25;&#257;z l&#333;&#8217;-&#8217;e&#353;&#601;&#8217;al w&#601;l&#333;&#8217;-&#8217;&#259;nasseh &#8217;e&#x1E6F;-y&#601;hw&acirc;: </P>
<P>13&nbsp;wayy&#333;&#8217;mer &#353;im&#601;&#8216;&ucirc;-n&#257;&#8217; b&ecirc;&#x1E6F; d&#257;wi&#x1E0F; ham&#601;&#8216;a&#x1E6D; mikem hal&#601;&#8217;w&#333;&#x1E6F; &#8217;&#259;n&#257;&#353;&icirc;m k&icirc; &#x1E6F;al&#601;&#8217;&ucirc; gam &#8217;e&#x1E6F;-&#8217;&#277;l&#333;h&#257;y: </P>
<P>14&nbsp;l&#257;&#x1E35;&#275;n yit&#275;n &#8217;&#259;&#x1E0F;&#333;n&#257;y h&ucirc;&#8217; l&#257;&#x1E35;em &#8217;w&#333;&#x1E6F; hinn&#275;h h&#257;&#8216;al&#601;m&acirc; h&#257;r&acirc; w&#601;y&#333;le&#x1E0F;e&#x1E6F; b&#275;n w&#601;q&#257;r&#257;&#8217;&#x1E6F; &#353;&#601;mw&#333; &#8216;imm&#257;n&ucirc; &#8217;&#275;l: </P>
<P>15&nbsp;&#x1E25;em&#601;&#8217;&acirc; &ucirc;&#x1E0F;&#601;&#x1E07;a&#353; y&#333;&#8217;&#x1E35;&#275;l l&#601;&#x1E0F;<sup>a</sup>&#8216;&#601;tw&#333; m&#257;&#8217;w&#333;s b&#257;r&#257;&#8216; &ucirc;&#x1E07;&#257;&#x1E25;w&#333;r ba&#x1E6D;&#x1E6D;w&#333;&#x1E07;: </P>
<P>16&nbsp;k&icirc; b&#601;&#x1E6D;erem y&#275;&#x1E0F;<sup>a</sup>&#8216; hann<sup>a</sup>&#8216;ar m&#257;&#8217;&#333;s b&#257;r&#257;&#8216; &ucirc;&#x1E07;&#257;&#x1E25;&#333;r ba&#x1E6D;&#x1E6D;w&#333;&#x1E07; t&#275;&#8216;&#257;z&#275;&#x1E07; h&#257;&#8217;&#259;&#x1E0F;&#257;m&acirc; &#8217;&#259;&#353;er &#8217;at&acirc; q&#257;&#x1E63; mip&#601;n&ecirc; &#353;&#601;n&ecirc; m&#601;l&#257;&#x1E35;eyh&#257;: </P>
<P>17&nbsp;y&#257;&#x1E07;&icirc;&#8217; y&#601;hw&acirc; &#8216;&#257;ley&#x1E35;&#257; w&#601;&#8216;al-&#8216;amm&#601;&#x1E35;&#257; w&#601;&#8216;al-b&ecirc;&#x1E6F; &#8217;&#257;&#x1E07;&icirc;&#x1E35;&#257; y&#257;m&icirc;m &#8217;&#259;&#353;er l&#333;&#8217;-&#x1E07;&#257;&#8217;&ucirc; l&#601;m&icirc;yw&#333;m s&ucirc;r-&#8217;ef&#601;rayim m&#275;&#8216;al y&#601;h&ucirc;&#x1E0F;&acirc; &#8217;&#275;&#x1E6F; mele&#x1E35;&#601; &#8217;a&#353;&#353;&ucirc;r: f</P>
<P>18&nbsp;w&#601;h&#257;y&acirc;| bayyw&#333;m hah&ucirc;&#8217; yi&#353;&#601;r&#333;q y&#601;hw&acirc; lazz&#601;&#x1E07;&ucirc;&#x1E07; &#8217;&#259;&#353;er biq&#601;&#x1E63;&#275;h y&#601;&#8217;&#333;r&ecirc; mi&#x1E63;&#601;r&#257;yim w&#601;lad&#601;&#x1E07;w&#333;r&acirc; &#8217;&#259;&#353;er b&#601;&#8217;ere&#x1E63; &#8217;a&#353;&#353;&ucirc;r: </P>
<P>19&nbsp;&ucirc;&#x1E07;&#257;&#8217;&ucirc; w&#601;n&#257;&#x1E25;&ucirc; &#x1E35;ull&#257;m b&#601;n<sup>a</sup>&#x1E25;&#259;l&ecirc; habatw&#333;&#x1E6F; &ucirc;&#x1E07;in&#601;q&icirc;q&ecirc; hass&#601;l&#257;&#8216;&icirc;m &ucirc;&#x1E07;&#601;&#x1E35;&#333;l hann<sup>a</sup>&#8216;&#259;&#x1E63;&ucirc;&#x1E63;&icirc;m &ucirc;&#x1E07;&#601;&#x1E35;&#333;l hannah&#259;l&#333;l&icirc;m: </P>
<P>20&nbsp;bayyw&#333;m hah&ucirc;&#8217; y&#601;&#x1E21;all<sup>a</sup>&#x1E25; &#8217;&#259;&#x1E0F;&#333;n&#257;y b&#601;&#x1E6F;<sup>a</sup>&#8216;ar ha&#347;&#347;&#601;&#x1E35;&icirc;r&acirc; b&#601;&#8216;e&#x1E07;&#601;r&ecirc; n&acirc;&#257;r b&#601;mele&#x1E35;&#601; &#8217;a&#353;&#353;&ucirc;r &#8217;e&#x1E6F;-h&#257;r&#333;&#8217;&#353; w&#601;&#347;<sup>a</sup>&#8216;ar h&#257;ra&#x1E21;&#601;l&#257;yim<font color="red"><sup>3</font></sup> w&#601;&#x1E21;am &#8217;e&#x1E6F;-hazz&#257;q&#257;n tis&#601;peh: s</P>
<P>21&nbsp;w&#601;h&#257;y&acirc; bayyw&#333;m hah&ucirc;&#8217; y&#601;&#x1E25;ayyeh-&#8217;&icirc;&#353; &#8216;e&#x1E21;&#601;la&#x1E6F; b&#257;q&#257;r &ucirc;&#353;&#601;t&ecirc;-&#x1E63;&#333;&#8217;n: </P>
<P>22&nbsp;w&#601;h&#257;y&acirc; m&#275;r&#333;&#x1E07; &#8216;&#259;&#347;w&#333;&#x1E6F; &#x1E25;&#257;l&#257;&#x1E07; y&#333;&#8217;&#x1E35;al &#x1E25;em&#601;&#8217;&acirc; k&icirc;-&#x1E25;em&#601;&#8217;&acirc; &ucirc;&#x1E0F;&#601;&#x1E07;a&#353; y&#333;&#8217;&#x1E35;&#275;l k&#257;l-hannw&#333;&#x1E6F;&#257;r b&#601;qere&#x1E07; h&#257;&#8217;&#257;re&#x1E63;: </P>
<P>23&nbsp;w&#601;h&#257;y&acirc; bayyw&#333;m hah&ucirc;&#8217; yih&#601;yeh &#x1E35;&#257;l-m&#257;qw&#333;m &#8217;&#259;&#353;er yih&#601;yeh-&#353;&#353;&#257;m &#8217;elef gefen b&#601;&#8217;elef k&#257;sef la&#353;&#353;&#257;m&icirc;r w&#601;la&#353;&#353;ayi&#x1E6F; yih&#601;yeh: </P>
<P>24&nbsp;b<sup>a</sup>&#x1E25;i&#x1E63;&#x1E63;&icirc;m &ucirc;&#x1E07;aqqe&#353;e&#x1E6F; y&#257;&#x1E07;w&#333;&#8217; &#353;&#257;mm&acirc; k&icirc;-&#353;&#257;m&icirc;r w&#257;&#353;ayi&#x1E6F; tih&#601;yeh &#x1E35;&#257;l-h&#257;&#8217;&#257;re&#x1E63;: </P>
<P>25&nbsp;w&#601;&#x1E35;&#333;l heh&#257;r&icirc;m &#8217;&#259;&#353;er bamm<sup>a</sup>&#8216;&#601;d&#275;r y&#275;&#8216;&#257;&#x1E0F;&#275;r&ucirc;n l&#333;&#8217;-&#x1E6F;&#257;&#x1E07;w&#333;&#8217; &#353;&#257;mm&acirc; yir&#601;&#8217;a&#x1E6F; &#353;&#257;m&icirc;r w&#257;&#353;&#257;yi&#x1E6F; w&#601;h&#257;y&acirc; l&#601;mi&#353;&#601;l<sup>a</sup>&#x1E25; &#353;w&#333;r &ucirc;l&#601;mir&#601;mas &#347;eh: f</P>
</TD>
</TABLE>
<P><HR>
<CENTER>
<A HREF="isa008.htm">Next: Isaiah (Yisheyah) Chapter 8</A></CENTER>
</BODY>
</HTML>
