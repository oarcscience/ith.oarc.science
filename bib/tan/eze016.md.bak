[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze016)  [KJV](../kjv/eze016)  [Sep](../sep/eze016.md) 
[Vul](../vul/eze016.md)   
  
[Ezekiel (Yechezqel) Index](eze.md)  
  [Previous](eze015)  [Next](eze017.md) 

------------------------------------------------------------------------

### Tanach (Hebrew): Ezekiel (Yechezqel) Chapter 16

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏בֶּן־אָדָ֕ם הוֹדַ֥ע אֶת־יְרוּשָׁלִַ֖ם
אֶת־תּוֹעֲבֹתֶֽיהָ׃

‎<span id="003">3</span> ‏וְאָמַרְתָּ֞ כֹּה־אָמַ֨ר אֲדֹנָ֤י יְהוִה֙
לִיר֣וּשָׁלִַ֔ם מְכֹרֹתַ֙יִךְ֙ וּמֹ֣לְדֹתַ֔יִךְ מֵאֶ֖רֶץ הַֽכְּנַעֲנִ֑י
אָבִ֥יךְ הָאֱמֹרִ֖י וְאִמֵּ֥ךְ חִתִּֽית׃

‎<span id="004">4</span> ‏וּמוֹלְדוֹתַ֗יִךְ בְּי֨וֹם הוּלֶּ֤דֶת אֹתָךְ֙
לֹֽא־כָרַּ֣ת שָׁרֵּ֔ךְ וּבְמַ֥יִם לֹֽא־רֻחַ֖צְתְּ לְמִשְׁעִ֑י
וְהָמְלֵ֙חַ֙ לֹ֣א הֻמְלַ֔חַתְּ וְהָחְתֵּ֖ל לֹ֥א חֻתָּֽלְתְּ׃

‎<span id="005">5</span> ‏לֹא־חָ֨סָה עָלַ֜יִךְ עַ֗יִן לַעֲשׂ֥וֹת לָ֛ךְ
אַחַ֥ת מֵאֵ֖לֶּה לְחֻמְלָ֣ה עָלָ֑יִךְ וַֽתֻּשְׁלְכִ֞י אֶל־פְּנֵ֤י
הַשָּׂדֶה֙ בְּגֹ֣עַל נַפְשֵׁ֔ךְ בְּי֖וֹם הֻלֶּ֥דֶת אֹתָֽךְ׃

‎<span id="006">6</span> ‏וָאֶעֱבֹ֤ר עָלַ֙יִךְ֙ וָֽאֶרְאֵ֔ךְ
מִתְבּוֹסֶ֖סֶת בְּדָמָ֑יִךְ וָאֹ֤מַר לָךְ֙ בְּדָמַ֣יִךְ חֲיִ֔י וָאֹ֥מַר
לָ֖ךְ בְּדָמַ֥יִךְ חֲיִֽי׃

‎<span id="007">7</span> ‏רְבָבָ֗ה כְּצֶ֤מַח הַשָּׂדֶה֙ נְתַתִּ֔יךְ
וַתִּרְבִּי֙ וַֽתִּגְדְּלִ֔י וַתָּבֹ֖אִי בַּעֲדִ֣י עֲדָיִ֑ים שָׁדַ֤יִם
נָכֹ֙נוּ֙ וּשְׂעָרֵ֣ךְ צִמֵּ֔חַ וְאַ֖תְּ עֵרֹ֥ם וְעֶרְיָֽה׃

‎<span id="008">8</span> ‏וָאֶעֱבֹ֨ר עָלַ֜יִךְ וָאֶרְאֵ֗ךְ וְהִנֵּ֤ה
עִתֵּךְ֙ עֵ֣ת דֹּדִ֔ים וָאֶפְרֹ֤שׂ כְּנָפִי֙ עָלַ֔יִךְ וָאֲכַסֶּ֖ה
עֶרְוָתֵ֑ךְ וָאֶשָּׁ֣בַֽע לָ֠ךְ וָאָב֨וֹא בִבְרִ֜ית אֹתָ֗ךְ נְאֻ֛ם
אֲדֹנָ֥י יְהוִ֖ה וַתִּ֥הְיִי לִֽי׃

‎<span id="009">9</span> ‏וָאֶרְחָצֵ֣ךְ בַּמַּ֔יִם וָאֶשְׁטֹ֥ף
דָּמַ֖יִךְ מֵֽעָלָ֑יִךְ וָאֲסֻכֵ֖ךְ בַּשָּֽׁמֶן׃

‎<span id="010">10</span> ‏וָאַלְבִּישֵׁ֣ךְ רִקְמָ֔ה וָאֶנְעֲלֵ֖ךְ
תָּ֑חַשׁ וָאֶחְבְּשֵׁ֣ךְ בַּשֵּׁ֔שׁ וַאֲכַסֵּ֖ךְ מֶֽשִׁי׃

‎<span id="011">11</span> ‏וָאֶעְדֵּ֖ךְ עֶ֑דִי וָאֶתְּנָ֤ה צְמִידִים֙
עַל־יָדַ֔יִךְ וְרָבִ֖יד עַל־גְּרוֹנֵֽךְ׃

‎<span id="012">12</span> ‏וָאֶתֵּ֥ן נֶ֙זֶם֙ עַל־אַפֵּ֔ךְ וַעֲגִילִ֖ים
עַל־אָזְנָ֑יִךְ וַעֲטֶ֥רֶת תִּפְאֶ֖רֶת בְּרֹאשֵֽׁךְ׃

‎<span id="013">13</span> ‏וַתַּעְדִּ֞י זָהָ֣ב וָכֶ֗סֶף וּמַלְבּוּשֵׁךְ֙
ששי שֵׁ֤שׁ וָמֶ֙שִׁי֙ וְרִקְמָ֔ה סֹ֧לֶת וּדְבַ֛שׁ וָשֶׁ֖מֶן אכלתי
אָכָ֑לְתְּ וַתִּ֙יפִי֙ בִּמְאֹ֣ד מְאֹ֔ד וַֽתִּצְלְחִ֖י לִמְלוּכָֽה׃

‎<span id="014">14</span> ‏וַיֵּ֨צֵא לָ֥ךְ שֵׁ֛ם בַּגּוֹיִ֖ם
בְּיָפְיֵ֑ךְ כִּ֣י׀ כָּלִ֣יל ה֗וּא בַּֽהֲדָרִי֙ אֲשֶׁר־שַׂ֣מְתִּי
עָלַ֔יִךְ נְאֻ֖ם אֲדֹנָ֥י יְהוִֽה׃

‎<span id="015">15</span> ‏וַתִּבְטְחִ֣י בְיָפְיֵ֔ךְ וַתִּזְנִ֖י
עַל־שְׁמֵ֑ךְ וַתִּשְׁפְּכִ֧י אֶת־תַּזְנוּתַ֛יִךְ עַל־כָּל־עוֹבֵ֖ר
לוֹ־יֶֽהִי׃

‎<span id="016">16</span> ‏וַתִּקְחִ֣י מִבְּגָדַ֗יִךְ וַתַּֽעֲשִׂי־לָךְ֙
בָּמ֣וֹת טְלֻא֔וֹת וַתִּזְנִ֖י עֲלֵיהֶ֑ם לֹ֥א בָא֖וֹת וְלֹ֥א יִהְיֶֽה׃

‎<span id="017">17</span> ‏וַתִּקְחִ֞י כְּלֵ֣י תִפְאַרְתֵּ֗ךְ
מִזְּהָבִ֤י וּמִכַּסְפִּי֙ אֲשֶׁ֣ר נָתַ֣תִּי לָ֔ךְ וַתַּעֲשִׂי־לָ֖ךְ
צַלְמֵ֣י זָכָ֑ר וַתִּזְנִי־בָֽם׃

‎<span id="018">18</span> ‏וַתִּקְחִ֛י אֶת־בִּגְדֵ֥י רִקְמָתֵ֖ךְ
וַתְּכַסִּ֑ים וְשַׁמְנִי֙ וּקְטָרְתִּ֔י נתתי נָתַ֖תְּ לִפְנֵיהֶֽם׃

‎<span id="019">19</span> ‏וְלַחְמִי֩ אֲשֶׁר־נָתַ֨תִּי לָ֜ךְ סֹ֣לֶת
וָשֶׁ֤מֶן וּדְבַשׁ֙ הֶֽאֱכַלְתִּ֔יךְ וּנְתַתִּ֧יהוּ לִפְנֵיהֶ֛ם לְרֵ֥יחַ
נִיחֹ֖חַ וַיֶּ֑הִי נְאֻ֖ם אֲדֹנָ֥י יְהוִֽה׃

‎<span id="020">20</span> ‏וַתִּקְחִ֞י אֶת־בָּנַ֤יִךְ
וְאֶת־בְּנוֹתַ֙יִךְ֙ אֲשֶׁ֣ר יָלַ֣דְתְּ לִ֔י וַתִּזְבָּחִ֥ים לָהֶ֖ם
לֶאֱכ֑וֹל הַמְעַ֖ט מתזנתך מִתַּזְנוּתָֽיִךְ׃

‎<span id="021">21</span> ‏וַֽתִּשְׁחֲטִ֖י אֶת־בָּנָ֑י וַֽתִּתְּנִ֔ים
בְּהַעֲבִ֥יר אוֹתָ֖ם לָהֶֽם׃

‎<span id="022">22</span> ‏וְאֵ֤ת כָּל־תּוֹעֲבֹתַ֙יִךְ֙ וְתַזְנֻתַ֔יִךְ
לֹ֥א זכרתי זָכַ֖רְתְּ אֶת־יְמֵ֣י נְעוּרָ֑יִךְ בִּֽהְיוֹתֵךְ֙ עֵרֹ֣ם
וְעֶרְיָ֔ה מִתְבּוֹסֶ֥סֶת בְּדָמֵ֖ךְ הָיִֽית׃

‎<span id="023">23</span> ‏וַיְהִ֕י אַחֲרֵ֖י כָּל־רָעָתֵ֑ךְ א֣וֹי א֣וֹי
לָ֔ךְ נְאֻ֖ם אֲדֹנָ֥י יְהוִֽה׃

‎<span id="024">24</span> ‏וַתִּבְנִי־לָ֖ךְ גֶּ֑ב<sup>1</sup>
וַתַּעֲשִׂי־לָ֥ךְ רָמָ֖ה בְּכָל־רְחֽוֹב׃

‎<span id="025">25</span> ‏אֶל־כָּל־רֹ֣אשׁ דֶּ֗רֶךְ בָּנִית֙ רָֽמָתֵ֔ךְ
וַתְּתַֽעֲבִי֙ אֶת־יָפְיֵ֔ךְ וַתְּפַשְּׂקִ֥י אֶת־רַגְלַ֖יִךְ
לְכָל־עוֹבֵ֑ר וַתַּרְבִּ֖י אֶת־תזנתך תַּזְנוּתָֽיִךְ׃

‎<span id="026">26</span> ‏וַתִּזְנִ֧י אֶל־בְּנֵֽי־מִצְרַ֛יִם
שְׁכֵנַ֖יִךְ גִּדְלֵ֣י בָשָׂ֑ר וַתַּרְבִּ֥י אֶת־תַּזְנֻתֵ֖ךְ
לְהַכְעִיסֵֽנִי׃

‎<span id="027">27</span> ‏וְהִנֵּ֨ה נָטִ֤יתִי יָדִי֙ עָלַ֔יִךְ
וָאֶגְרַ֖ע חֻקֵּ֑ךְ וָאֶתְּנֵ֞ךְ בְּנֶ֤פֶשׁ שֹׂנְאוֹתַ֙יִךְ֙ בְּנ֣וֹת
פְּלִשְׁתִּ֔ים הַנִּכְלָמ֖וֹת מִדַּרְכֵּ֥ךְ זִמָּֽה׃

‎<span id="028">28</span> ‏וַתִּזְנִי֙ אֶל־בְּנֵ֣י אַשּׁ֔וּר
מִבִּלְתִּ֖י שָׂבְעָתֵ֑ךְ וַתִּזְנִ֕ים וְגַ֖ם לֹ֥א שָׂבָֽעַתְּ׃

‎<span id="029">29</span> ‏וַתַּרְבִּ֧י אֶת־תַּזְנוּתֵ֛ךְ אֶל־אֶ֥רֶץ
כְּנַ֖עַן כַּשְׂדִּ֑ימָה וְגַם־בְּזֹ֖את לֹ֥א שָׂבָֽעַתְּ׃

‎<span id="030">30</span> ‏מָ֤ה אֲמֻלָה֙ לִבָּתֵ֔ךְ נְאֻ֖ם אֲדֹנָ֣י
יְהוִ֑ה בַּעֲשׂוֹתֵךְ֙ אֶת־כָּל־אֵ֔לֶּה מַעֲשֵׂ֥ה אִשָּֽׁה־זוֹנָ֖ה
שַׁלָּֽטֶת׃

‎<span id="031">31</span> ‏בִּבְנוֹתַ֤יִךְ גַּבֵּךְ֙ בְּרֹ֣אשׁ
כָּל־דֶּ֔רֶךְ וְרָמָתֵ֥ךְ עשיתי עָשִׂ֖ית בְּכָל־רְח֑וֹב וְלֹא־הייתי
הָיִ֥ית כַּזּוֹנָ֖ה לְקַלֵּ֥ס אֶתְנָֽן׃

‎<span id="032">32</span> ‏הָאִשָּׁ֖ה הַמְּנָאָ֑פֶת תַּ֣חַת אִישָׁ֔הּ
תִּקַּ֖ח אֶת־זָרִֽים׃

‎<span id="033">33</span> ‏לְכָל־זֹנ֖וֹת יִתְּנוּ־נֵ֑דֶה וְאַ֨תְּ
נָתַ֤תְּ אֶת־נְדָנַ֙יִךְ֙ לְכָל־מְאַֽהֲבַ֔יִךְ וַתִּשְׁחֳדִ֣י אוֹתָ֗ם
לָב֥וֹא אֵלַ֛יִךְ מִסָּבִ֖יב בְּתַזְנוּתָֽיִךְ׃

‎<span id="034">34</span> ‏וַיְהִי־בָ֨ךְ הֵ֤פֶךְ מִן־הַנָּשִׁים֙
בְּתַזְנוּתַ֔יִךְ וְאַחֲרַ֖יִךְ לֹ֣א זוּנָּ֑ה וּבְתִתֵּ֣ךְ אֶתְנָ֗ן
וְאֶתְנַ֛ן לֹ֥א נִתַּן־לָ֖ךְ וַתְּהִ֥י לְהֶֽפֶךְ׃

‎<span id="035">35</span> ‏לָכֵ֣ן זוֹנָ֔ה שִׁמְעִ֖י דְּבַר־יְהוָֽה׃ פ

‎<span id="036">36</span> ‏כֹּֽה־אָמַ֞ר אֲדֹנָ֣י יְהוִֹ֗ה יַ֣עַן
הִשָּׁפֵ֤ךְ נְחֻשְׁתֵּךְ֙ וַתִּגָּלֶ֣ה עֶרְוָתֵ֔ךְ בְּתַזְנוּתַ֖יִךְ
עַל־מְאַהֲבָ֑יִךְ וְעַל֙ כָּל־גִּלּוּלֵ֣י תוֹעֲבוֹתַ֔יִךְ וְכִדְמֵ֣י
בָנַ֔יִךְ אֲשֶׁ֥ר נָתַ֖תְּ לָהֶֽם׃

‎<span id="037">37</span> ‏לָ֠כֵן הִנְנִ֨י מְקַבֵּ֤ץ
אֶת־כָּל־מְאַהֲבַ֙יִךְ֙ אֲשֶׁ֣ר עָרַ֣בְתְּ עֲלֵיהֶ֔ם וְאֵת֙ כָּל־אֲשֶׁ֣ר
אָהַ֔בְתְּ עַ֖ל כָּל־אֲשֶׁ֣ר שָׂנֵ֑את וְקִבַּצְתִּי֩ אֹתָ֨ם עָלַ֜יִךְ
מִסָּבִ֗יב וְגִלֵּיתִ֤י עֶרְוָתֵךְ֙ אֲלֵהֶ֔ם וְרָא֖וּ
אֶת־כָּל־עֶרְוָתֵֽךְ׃

‎<span id="038">38</span> ‏וּשְׁפַטְתִּיךְ֙ מִשְׁפְּטֵ֣י נֹאֲפ֔וֹת
וְשֹׁפְכֹ֖ת דָּ֑ם וּנְתַתִּ֕יךְ דַּ֥ם חֵמָ֖ה וְקִנְאָֽה׃

‎<span id="039">39</span> ‏וְנָתַתִּ֨י אוֹתָ֜ךְ בְּיָדָ֗ם וְהָרְס֤וּ
גַבֵּךְ֙ וְנִתְּצ֣וּ רָמֹתַ֔יִךְ וְהִפְשִׁ֤יטוּ אוֹתָךְ֙ בְּגָדַ֔יִךְ
וְלָקְח֖וּ כְּלֵ֣י תִפְאַרְתֵּ֑ךְ וְהִנִּיח֖וּךְ עֵירֹ֥ם וְעֶרְיָֽה׃

‎<span id="040">40</span> ‏וְהֶעֱל֤וּ עָלַ֙יִךְ֙ קָהָ֔ל וְרָגְמ֥וּ
אוֹתָ֖ךְ בָּאָ֑בֶן וּבִתְּק֖וּךְ בְּחַרְבוֹתָֽם׃

‎<span id="041">41</span> ‏וְשָׂרְפ֤וּ בָתַּ֙יִךְ֙ בָּאֵ֔שׁ
וְעָשׂוּ־בָ֣ךְ שְׁפָטִ֔ים לְעֵינֵ֖י נָשִׁ֣ים רַבּ֑וֹת וְהִשְׁבַּתִּיךְ֙
מִזּוֹנָ֔ה וְגַם־אֶתְנַ֖ן לֹ֥א תִתְּנִי־עֽוֹד׃

‎<span id="042">42</span> ‏וַהֲנִחֹתִ֤י חֲמָתִי֙ בָּ֔ךְ וְסָ֥רָה
קִנְאָתִ֖י מִמֵּ֑ךְ וְשָׁ֣קַטְתִּ֔י וְלֹ֥א אֶכְעַ֖ס עֽוֹד׃

‎<span id="043">43</span> ‏יַ֗עַן אֲשֶׁ֤ר לֹֽא־זכרתי זָכַרְתְּ֙
אֶת־יְמֵ֣י נְעוּרַ֔יִךְ וַתִּרְגְּזִי־לִ֖י בְּכָל־אֵ֑לֶּה וְגַם־אֲנִ֨י
הֵ֜א דַּרְכֵּ֣ךְ׀ בְּרֹ֣אשׁ נָתַ֗תִּי נְאֻם֙ אֲדֹנָ֣י יְהוִ֔ה וְלֹ֤א
עשיתי עָשִׂית֙ אֶת־הַזִּמָּ֔ה עַ֖ל כָּל־תּוֹעֲבֹתָֽיִךְ׃

‎<span id="044">44</span> ‏הִנֵּה֙ כָּל־הַמֹּשֵׁ֔ל עָלַ֥יִךְ יִמְשֹׁ֖ל
לֵאמֹ֑ר כְּאִמָּ֖ה בִּתָּֽהּ׃

‎<span id="045">45</span> ‏בַּת־אִמֵּ֣ךְ אַ֔תְּ גֹּעֶ֥לֶת אִישָׁ֖הּ
וּבָנֶ֑יהָ וַאֲח֨וֹת אֲחוֹתֵ֜ךְ אַ֗תְּ אֲשֶׁ֤ר גָּֽעֲ֙לוּ֙ אַנְשֵׁיהֶ֣ן
וּבְנֵיהֶ֔ן אִמְּכֶ֣ן חִתִּ֔ית וַאֲבִיכֶ֖ן אֱמֹרִֽי׃

‎<span id="046">46</span> ‏וַאֲחוֹתֵ֨ךְ הַגְּדוֹלָ֤ה שֹֽׁמְרוֹן֙ הִ֣יא
וּבְנוֹתֶ֔יהָ הַיּוֹשֶׁ֖בֶת עַל־שְׂמֹאולֵ֑ךְ וַאֲחוֹתֵ֞ךְ הַקְּטַנָּ֣ה
מִמֵּ֗ךְ הַיּוֹשֶׁ֙בֶת֙ מִֽימִינֵ֔ךְ סְדֹ֖ם וּבְנוֹתֶֽיהָ׃

‎<span id="047">47</span> ‏וְלֹ֤א בְדַרְכֵיהֶן֙ הָלַ֔כְתְּ
וּבְתוֹעֲבֽוֹתֵיהֶ֖ן עשיתי עָשִׂ֑ית כִּמְעַ֣ט קָ֔ט וַתַּשְׁחִ֥תִי מֵהֵ֖ן
בְּכָל־דְּרָכָֽיִךְ׃

‎<span id="048">48</span> ‏חַי־אָ֗נִי נְאֻם֙ אֲדֹנָ֣י יְהוִ֔ה
אִם־עָֽשְׂתָה֙ סְדֹ֣ם אֲחוֹתֵ֔ךְ הִ֖יא וּבְנוֹתֶ֑יהָ כַּאֲשֶׁ֣ר עָשִׂ֔ית
אַ֖תְּ וּבְנוֹתָֽיִךְ׃

‎<span id="049">49</span> ‏הִנֵּה־זֶ֣ה הָיָ֔ה עֲוֹ֖ן סְדֹ֣ם אֲחוֹתֵ֑ךְ
גָּא֨וֹן שִׂבְעַת־לֶ֜חֶם וְשַׁלְוַ֣ת הַשְׁקֵ֗ט הָ֤יָה לָהּ֙
וְלִבְנוֹתֶ֔יהָ וְיַד־עָנִ֥י וְאֶבְי֖וֹן לֹ֥א הֶחֱזִֽיקָה׃

‎<span id="050">50</span> ‏וַֽתִּגְבְּהֶ֔ינָה וַתַּעֲשֶׂ֥ינָה תוֹעֵבָ֖ה
לְפָנָ֑י וָאָסִ֥יר אֶתְהֶ֖ן כַּאֲשֶׁ֥ר רָאִֽיתִי׃ ס

‎<span id="051">51</span> ‏וְשֹׁ֣מְר֔וֹן כַּחֲצִ֥י חַטֹּאתַ֖יִךְ לֹ֣א
חָטָ֑אָה וַתַּרְבִּ֤י אֶת־תּוֹעֲבוֹתַ֙יִךְ֙ מֵהֵ֔נָּה וַתְּצַדְּקִי֙
אֶת־אחותך אֲחוֹתַ֔יִךְ בְּכָל־תּוֹעֲבוֹתַ֖יִךְ אֲשֶׁ֥ר עשיתי עָשִֽׂית׃

‎<span id="052">52</span> ‏גַּם־אַ֣תְּ׀ שְׂאִ֣י כְלִמָּתֵ֗ךְ אֲשֶׁ֤ר
פִּלַּלְתְּ֙ לַֽאֲחוֹתֵ֔ךְ בְּחַטֹּאתַ֛יִךְ אֲשֶׁר־הִתְעַ֥בְתְּ מֵהֵ֖ן
תִּצְדַּ֣קְנָה מִמֵּ֑ךְ וְגַם־אַ֥תְּ בּ֙וֹשִׁי֙ וּשְׂאִ֣י כְלִמָּתֵ֔ךְ
בְּצַדֶּקְתֵּ֖ךְ אַחְיוֹתֵֽךְ׃

‎<span id="053">53</span> ‏וְשַׁבְתִּי֙ אֶת־שְׁבִ֣יתְהֶ֔ן אֶת־שבית
שְׁב֤וּת סְדֹם֙ וּבְנוֹתֶ֔יהָ וְאֶת־שבית שְׁב֥וּת שֹׁמְר֖וֹן
וּבְנוֹתֶ֑יהָ ושבית וּשְׁב֥וּת שְׁבִיתַ֖יִךְ בְּתוֹכָֽהְנָה׃

‎<span id="054">54</span> ‏לְמַ֙עַן֙ תִּשְׂאִ֣י כְלִמָּתֵ֔ךְ
וְנִכְלַ֕מְתְּ<sup>3</sup> מִכֹּ֖ל אֲשֶׁ֣ר עָשִׂ֑ית בְּנַחֲמֵ֖ךְ אֹתָֽן׃

‎<span id="055">55</span> ‏וַאֲחוֹתַ֗יִךְ סְדֹ֤ם וּבְנוֹתֶ֙יהָ֙
תָּשֹׁ֣בְןָ לְקַדְמָתָ֔ן וְשֹֽׁמְרוֹן֙ וּבְנוֹתֶ֔יהָ תָּשֹׁ֖בְןָ
לְקַדְמָתָ֑ן וְאַתְּ֙ וּבְנוֹתַ֔יִךְ תְּשֻׁבֶ֖ינָה לְקַדְמַתְכֶֽן׃

‎<span id="056">56</span> ‏וְל֤וֹא הָֽיְתָה֙ סְדֹ֣ם אֲחוֹתֵ֔ךְ
לִשְׁמוּעָ֖ה בְּפִ֑יךְ בְּי֖וֹם גְּאוֹנָֽיִךְ׃

‎<span id="057">57</span> ‏בְּטֶרֶם֮ תִּגָּלֶ֣ה רָעָתֵךְ֒ כְּמ֗וֹ עֵ֚ת
חֶרְפַּ֣ת בְּנוֹת־אֲרָ֔ם וְכָל־סְבִיבוֹתֶ֖יהָ בְּנ֣וֹת פְּלִשְׁתִּ֑ים
הַשָּׁאט֥וֹת אוֹתָ֖ךְ מִסָּבִֽיב׃

‎<span id="058">58</span> ‏אֶת־זִמָּתֵ֥ךְ וְאֶת־תּוֹעֲבוֹתַ֖יִךְ אַ֣תְּ
נְשָׂאתִ֑ים נְאֻ֖ם יְהוָֽה׃ ס

‎<span id="059">59</span> ‏כִּ֣י כֹ֤ה אָמַר֙ אֲדֹנָ֣י יְהוִ֔ה ועשית
וְעָשִׂ֥יתִי אוֹתָ֖ךְ כַּאֲשֶׁ֣ר עָשִׂ֑ית אֲשֶׁר־בָּזִ֥ית אָלָ֖ה
לְהָפֵ֥ר בְּרִֽית׃

‎<span id="060">60</span> ‏וְזָכַרְתִּ֨י אֲנִ֧י אֶת־בְּרִיתִ֛י אוֹתָ֖ךְ
בִּימֵ֣י נְעוּרָ֑יִךְ וַהֲקִמוֹתִ֥י לָ֖ךְ בְּרִ֥ית עוֹלָֽם׃

‎<span id="061">61</span> ‏וְזָכַ֣רְתְּ אֶת־דְּרָכַיִךְ֮ וְנִכְלַמְתְּ֒
בְּקַחְתֵּ֗ךְ אֶת־אֲחוֹתַ֙יִךְ֙ הַגְּדֹל֣וֹת מִמֵּ֔ךְ אֶל־הַקְּטַנּ֖וֹת
מִמֵּ֑ךְ וְנָתַתִּ֨י אֶתְהֶ֥ן לָ֛ךְ לְבָנ֖וֹת וְלֹ֥א מִבְּרִיתֵֽךְ׃

‎<span id="062">62</span> ‏וַהֲקִימוֹתִ֥י אֲנִ֛י אֶת־בְּרִיתִ֖י אִתָּ֑ךְ
וְיָדַ֖עַתְּ כִּֽי־אֲנִ֥י יְהוָֽה׃

‎<span id="063">63</span> ‏לְמַ֤עַן תִּזְכְּרִי֙ וָבֹ֔שְׁתְּ וְלֹ֨א
יִֽהְיֶה־לָּ֥ךְ עוֹד֙ פִּתְח֣וֹן פֶּ֔ה מִפְּנֵ֖י כְּלִמָּתֵ֑ךְ
בְּכַפְּרִי־לָךְ֙ לְכָל־אֲשֶׁ֣ר עָשִׂ֔ית נְאֻ֖ם אֲדֹנָ֥י יְהוִֽה׃ ס

1 wayəhî ḏəḇar-yəhwâ ’ēlay lē’mōr:

2 ben-’āḏām hwōḏ<sup>a</sup>‘ ’eṯ-yərûšālaim ’eṯ-twō‘ăḇōṯeyhā:

3 wə’āmarətā kōh-’āmar ’ăḏōnāy yəhwih lîrûšālaim məḵōrōṯayiḵə
ûmōləḏōṯayiḵə mē’ereṣ hakən<sup>a</sup>‘ănî ’āḇîḵə hā’ĕmōrî wə’immēḵə
ḥitîṯ:

4 ûmwōləḏwōṯayiḵə bəywōm hûlleḏeṯ ’ōṯāḵə lō’-ḵārraṯ šārrēḵə ûḇəmayim
lō’-ruḥaṣətə ləmišə‘î wəhāməlēḥa lō’ huməl<sup>a</sup>ḥatə wəhāḥətēl lō’
ḥutālətə:

5 lō’-ḥāsâ ‘ālayiḵə ‘ayin l<sup>a</sup>‘ăśwōṯ lāḵə ’<sup>a</sup>ḥaṯ
mē’ēlleh ləḥuməlâ ‘ālāyiḵə watušələḵî ’el-pənê haśśāḏeh bəḡō‘al nafəšēḵə
bəywōm hulleḏeṯ ’ōṯāḵə:

6 wā’e‘ĕḇōr ‘ālayiḵə wā’erə’ēḵə miṯəbwōseseṯ bəḏāmāyiḵə wā’ōmar lāḵə
bəḏāmayiḵə ḥăyî wā’ōmar lāḵə bəḏāmayiḵə ḥăyî:

7 rəḇāḇâ kəṣem<sup>a</sup>ḥ haśśāḏeh nəṯatîḵə watirəbî watiḡədəlî
watāḇō’î b<sup>a</sup>‘ăḏî ‘ăḏāyîm šāḏayim nāḵōnû ûśə‘ārēḵə ṣimmēḥa
wə’atə ‘ērōm wə‘erəyâ:

8 wā’e‘ĕḇōr ‘ālayiḵə wā’erə’ēḵə wəhinnēh ‘itēḵə ‘ēṯ dōḏîm wā’efərōś
kənāfî ‘ālayiḵə wā’ăḵasseh ‘erəwāṯēḵə wā’eššāḇ<sup>a</sup>‘ lāḵə
wā’āḇwō’ ḇiḇərîṯ ’ōṯāḵə nə’um ’ăḏōnāy yəhwih watihəyî lî:

9 wā’erəḥāṣēḵə bammayim wā’ešəṭōf dāmayiḵə mē‘ālāyiḵə wā’ăsuḵēḵə
baššāmen:

10 wā’aləbîšēḵə riqəmâ wā’enə‘ălēḵə tāḥaš wā’eḥəbəšēḵə baššēš
wa’ăḵassēḵə mešî:

11 wā’e‘ədēḵə ‘eḏî wā’etənâ ṣəmîḏîm ‘al-yāḏayiḵə wərāḇîḏ ‘al-gərwōnēḵə:

12 wā’etēn nezem ‘al-’apēḵə w<sup>a</sup>‘ăḡîlîm ‘al-’āzənāyiḵə
w<sup>a</sup>‘ăṭereṯ tifə’ereṯ bərō’šēḵə:

13 wat<sup>a</sup>‘ədî zâāḇ wāḵesef ûmaləbûšēḵə šēšî šēš wāmešî wəriqəmâ
sōleṯ ûḏəḇaš wāšemen ’āḵālətî ’āḵālətə watîfî bimə’ōḏ mə’ōḏ watiṣələḥî
liməlûḵâ:

14 wayyēṣē’ lāḵə šēm bagwōyim bəyāfəyēḵə kî\| kālîl hû’ bahăḏārî
’ăšer-śamətî ‘ālayiḵə nə’um ’ăḏōnāy yəhwih:

15 watiḇəṭəḥî ḇəyāfəyēḵə watizənî ‘al-šəmēḵə watišəpəḵî ’eṯ-tazənûṯayiḵə
‘al-kāl-‘wōḇēr lwō-yehî:

16 watiqəḥî mibəḡāḏayiḵə wat<sup>a</sup>‘ăśî-lāḵə bāmwōṯ ṭəlu’wōṯ
watizənî ‘ălêhem lō’ ḇā’wōṯ wəlō’ yihəyeh:

17 watiqəḥî kəlê ṯifə’arətēḵə mizzəhāḇî ûmikasəpî ’ăšer nāṯatî lāḵə
wat<sup>a</sup>‘ăśî-lāḵə ṣaləmê zāḵār watizənî-ḇām:

18 watiqəḥî ’eṯ-biḡəḏê riqəmāṯēḵə watəḵassîm wəšamənî ûqəṭārətî nāṯatî
nāṯatə lifənêhem:

19 wəl<sup>a</sup>ḥəmî ’ăšer-nāṯatî lāḵə sōleṯ wāšemen ûḏəḇaš
he’ĕḵalətîḵə ûnəṯatîhû lifənêhem lərêḥa nîḥōḥa wayyehî nə’um ’ăḏōnāy
yəhwih:

20 watiqəḥî ’eṯ-bānayiḵə wə’eṯ-bənwōṯayiḵə ’ăšer yālaḏətə lî watizəbāḥîm
lâem le’ĕḵwōl hamə‘aṭ mitazənuṯēḵə mitazənûṯāyiḵə:

21 watišəḥăṭî ’eṯ-bānāy watitənîm bəh<sup>a</sup>‘ăḇîr ’wōṯām lâem:

22 wə’ēṯ kāl-twō‘ăḇōṯayiḵə wəṯazənuṯayiḵə lō’ zāḵarətî zāḵarətə ’eṯ-yəmê
nə‘ûrāyiḵə bihəywōṯēḵə ‘ērōm wə‘erəyâ miṯəbwōseseṯ bəḏāmēḵə hāyîṯ:

23 wayəhî ’<sup>a</sup>ḥărê kāl-rā‘āṯēḵə ’wōy ’wōy lāḵə nə’um ’ăḏōnāy
yəhwih:

24 watiḇənî-lāḵə geḇ<sup>1</sup> wat<sup>a</sup>‘ăśî-lāḵə rāmâ
bəḵāl-rəḥwōḇ:

25 ’el-kāl-rō’š dereḵə bānîṯ rāmāṯēḵə watəṯ<sup>a</sup>‘ăḇî ’eṯ-yāfəyēḵə
watəfaśśəqî ’eṯ-raḡəlayiḵə ləḵāl-‘wōḇēr watarəbî ’eṯ-tazənuṯēḵə
tazənûṯāyiḵə:

26 watizənî ’el-bənê-miṣərayim šəḵēnayiḵə giḏəlê ḇāśār watarəbî
’eṯ-tazənuṯēḵə ləhaḵə‘îsēnî:

27 wəhinnēh nāṭîṯî yāḏî ‘ālayiḵə wā’eḡər<sup>a</sup>‘ ḥuqqēḵə wā’etənēḵə
bənefeš śōnə’wōṯayiḵə bənwōṯ pəlišətîm hanniḵəlāmwōṯ midarəkēḵə zimmâ:

28 watizənî ’el-bənê ’aššûr mibilətî śāḇə‘āṯēḵə watizənîm wəḡam lō’
śāḇā‘atə:

29 watarəbî ’eṯ-tazənûṯēḵə ’el-’ereṣ kən<sup>a</sup>‘an kaśədîmâ
wəḡam-bəzō’ṯ lō’ śāḇā‘atə:

30 mâ ’ămulâ libāṯēḵə nə’um ’ăḏōnāy yəhwih b<sup>a</sup>‘ăśwōṯēḵə
’eṯ-kāl-’ēlleh m<sup>a</sup>‘ăśēh ’iššâ-zwōnâ šallāṭeṯ:

31 biḇənwōṯayiḵə gabēḵə bərō’š kāl-dereḵə wərāmāṯēḵə ‘āśîṯî ‘āśîṯ
bəḵāl-rəḥwōḇ wəlō’-hāyîṯy hāyîṯ kazzwōnâ ləqallēs ’eṯənān:

32 hā’iššâ hammənā’āfeṯ t<sup>a</sup>ḥaṯ ’îšāh tiqq<sup>a</sup>ḥ
’eṯ-zārîm:

33 ləḵāl-zōnwōṯ yitənû-nēḏeh wə’atə nāṯatə ’eṯ-nəḏānayiḵə
ləḵāl-mə’ahăḇayiḵə watišəḥŏḏî ’wōṯām lāḇwō’ ’ēlayiḵə missāḇîḇ
bəṯazənûṯāyiḵə:

34 wayəhî-ḇāḵə hēfeḵə min-hannāšîm bəṯazənûṯayiḵə
wə’<sup>a</sup>ḥărayiḵə lō’ zûnnâ ûḇəṯitēḵə ’eṯənān wə’eṯənan lō’
nitan-lāḵə watəhî ləhefeḵə:

35 lāḵēn zwōnâ šimə‘î dəḇar-yəhwâ: f

36 kōh-’āmar ’ăḏōnāy yəhwōih y<sup>a</sup>‘an hiššāfēḵə nəḥušətēḵə
watigāleh ‘erəwāṯēḵə bəṯazənûṯayiḵə ‘al-mə’ahăḇāyiḵə wə‘al kāl-gillûlê
ṯwō‘ăḇwōṯayiḵə wəḵiḏəmê ḇānayiḵə ’ăšer nāṯatə lâem:

37 lāḵēn hinənî məqabēṣ ’eṯ-kāl-mə’ahăḇayiḵə ’ăšer ‘āraḇətə ‘ălêhem
wə’ēṯ kāl-’ăšer ’âaḇətə ‘al kāl-’ăšer śānē’ṯ wəqibaṣətî ’ōṯām ‘ālayiḵə
missāḇîḇ wəḡillêṯî ‘erəwāṯēḵə ’ălēhem wərā’û ’eṯ-kāl-‘erəwāṯēḵə:

38 ûšəfaṭətîḵə mišəpəṭê nō’ăfwōṯ wəšōfəḵōṯ dām ûnəṯatîḵə dam ḥēmâ
wəqinə’â:

39 wənāṯatî ’wōṯāḵə bəyāḏām wəhārəsû ḡabēḵə wənitəṣû rāmōṯayiḵə
wəhifəšîṭû ’wōṯāḵə bəḡāḏayiḵə wəlāqəḥû kəlê ṯifə’arətēḵə wəhinnîḥûḵə
‘êrōm wə‘erəyâ:

40 wəhe‘ĕlû ‘ālayiḵə qâāl wərāḡəmû ’wōṯāḵə bā’āḇen ûḇitəqûḵə
bəḥarəḇwōṯām:

41 wəśārəfû ḇātayiḵə bā’ēš wə‘āśû-ḇāḵə šəfāṭîm lə‘ênê nāšîm rabwōṯ
wəhišəbatîḵə mizzwōnâ wəḡam-’eṯənan lō’ ṯitənî-‘wōḏ:

42 wahăniḥōṯî ḥămāṯî bāḵə wəsārâ qinə’āṯî mimmēḵə wəšāqaṭətî wəlō’
’eḵə‘as ‘wōḏ:

43 y<sup>a</sup>‘an ’ăšer lō’-zāḵarətî zāḵarətə ’eṯ-yəmê nə‘ûrayiḵə
watirəgəzî-lî bəḵāl-’ēlleh wəḡam-’ănî hē’ darəkēḵə\| bərō’š nāṯatî nə’um
’ăḏōnāy yəhwih wəlō’ ‘āśîṯî ‘āśîṯ ’eṯ-hazzimmâ ‘al kāl-twō‘ăḇōṯāyiḵə:

44 hinnēh kāl-hammōšēl ‘ālayiḵə yiməšōl lē’mōr kə’immâ bitāh:

45 baṯ-’immēḵə ’atə gō‘eleṯ ’îšāh ûḇāneyhā wa’ăḥwōṯ ’ăḥwōṯēḵə ’atə ’ăšer
gā‘ălû ’anəšêhen ûḇənêhen ’imməḵen ḥitîṯ wa’ăḇîḵen ’ĕmōrî:

46 wa’ăḥwōṯēḵə hagəḏwōlâ šōmərwōn hî’ ûḇənwōṯeyhā hayywōšeḇeṯ
‘al-śəmō’wlēḵə wa’ăḥwōṯēḵə haqqəṭannâ mimmēḵə hayywōšeḇeṯ mîmînēḵə səḏōm
ûḇənwōṯeyhā:

47 wəlō’ ḇəḏarəḵêhen hālaḵətə ûḇəṯwō‘ăḇwōṯêhen ‘āśîṯî ‘āśîṯ kimə‘aṭ qāṭ
watašəḥiṯî mēhēn bəḵāl-dərāḵāyiḵə:

48 ḥay-’ānî nə’um ’ăḏōnāy yəhwih ’im-‘āśəṯâ səḏōm ’ăḥwōṯēḵə hî’
ûḇənwōṯeyhā ka’ăšer ‘āśîṯ ’atə ûḇənwōṯāyiḵə:

49 hinnēh-zeh hāyâ ‘ăwōn səḏōm ’ăḥwōṯēḵə gā’wōn śiḇə‘aṯ-leḥem wəšaləwaṯ
hašəqēṭ hāyâ lāh wəliḇənwōṯeyhā wəyaḏ-‘ānî wə’eḇəywōn lō’ heḥĕzîqâ:

50 watiḡəbəheynâ wat<sup>a</sup>‘ăśeynâ ṯwō‘ēḇâ ləfānāy wā’āsîr ’eṯəhen
ka’ăšer rā’îṯî: s

51 wəšōmərwōn k<sup>a</sup>ḥăṣî ḥaṭṭō’ṯayiḵə lō’ ḥāṭā’â watarəbî
’eṯ-twō‘ăḇwōṯayiḵə mēhēnnâ watəṣadəqî ’eṯ-’ăḥwōṯēḵə ’ăḥwōṯayiḵə
bəḵāl-twō‘ăḇwōṯayiḵə ’ăšer ‘āśîṯy ‘āśîṯ:

52 gam-’atə\| śə’î ḵəlimmāṯēḵə ’ăšer pillalətə la’ăḥwōṯēḵə
bəḥaṭṭō’ṯayiḵə ’ăšer-hiṯə‘aḇətə mēhēn tiṣədaqənâ mimmēḵə wəḡam-’atə
bwōšî ûśə’î ḵəlimmāṯēḵə bəṣadeqətēḵə ’<sup>a</sup>ḥəywōṯēḵə:

53 wəšaḇətî ’eṯ-šəḇîṯəhen ’eṯ-šəḇîṯ šəḇûṯ səḏōm ûḇənwōṯeyhā wə’eṯ-šəḇîṯ
šəḇûṯ šōmərwōn ûḇənwōṯeyhā ûšəḇîṯ ûšəḇûṯ šəḇîṯayiḵə bəṯwōḵâənâ:

54 ləm<sup>a</sup>‘an tiśə’î ḵəlimmāṯēḵə wəniḵəlamətə<sup>3</sup> mikōl
’ăšer ‘āśîṯ bən<sup>a</sup>ḥămēḵə ’ōṯān:

55 wa’ăḥwōṯayiḵə səḏōm ûḇənwōṯeyhā tāšōḇənā ləqaḏəmāṯān wəšōmərwōn
ûḇənwōṯeyhā tāšōḇənā ləqaḏəmāṯān wə’atə ûḇənwōṯayiḵə təšuḇeynâ
ləqaḏəmaṯəḵen:

56 wəlwō’ hāyəṯâ səḏōm ’ăḥwōṯēḵə lišəmû‘â bəfîḵə bəywōm gə’wōnāyiḵə:

57 bəṭerem tigāleh rā‘āṯēḵə kəmwō ‘ēṯ ḥerəpaṯ bənwōṯ-’ărām
wəḵāl-səḇîḇwōṯeyhā bənwōṯ pəlišətîm haššā’ṭwōṯ ’wōṯāḵə missāḇîḇ:

58 ’eṯ-zimmāṯēḵə wə’eṯ-twō‘ăḇwōṯayiḵə ’atə nəśā’ṯîm nə’um yəhwâ: s

59 kî ḵōh ’āmar ’ăḏōnāy yəhwih wə‘āśîṯ wə‘āśîṯî ’wōṯāḵə ka’ăšer ‘āśîṯ
’ăšer-bāzîṯ ’ālâ ləhāfēr bərîṯ:

60 wəzāḵarətî ’ănî ’eṯ-bərîṯî ’wōṯāḵə bîmê nə‘ûrāyiḵə wahăqimwōṯî lāḵə
bərîṯ ‘wōlām:

61 wəzāḵarətə ’eṯ-dərāḵayiḵə wəniḵəlamətə bəq<sup>a</sup>ḥətēḵə
’eṯ-’ăḥwōṯayiḵə hagəḏōlwōṯ mimmēḵə ’el-haqqəṭannwōṯ mimmēḵə wənāṯatî
’eṯəhen lāḵə ləḇānwōṯ wəlō’ mibərîṯēḵə:

62 wahăqîmwōṯî ’ănî ’eṯ-bərîṯî ’itāḵə wəyāḏ<sup>a</sup>‘atə kî-’ănî
yəhwâ:

63 ləm<sup>a</sup>‘an tizəkərî wāḇōšətə wəlō’ yihəyeh-llāḵə ‘wōḏ
piṯəḥwōn peh mipənê kəlimmāṯēḵə bəḵapərî-lāḵə ləḵāl-’ăšer ‘āśîṯ nə’um
’ăḏōnāy yəhwih: s

------------------------------------------------------------------------

[Next: Ezekiel (Yechezqel) Chapter 17](eze017.md)
