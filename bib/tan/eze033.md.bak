[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze033)  [KJV](../kjv/eze033)  [Sep](../sep/eze033.md) 
[Vul](../vul/eze033.md)   
  
[Ezekiel (Yechezqel) Index](eze.md)  
  [Previous](eze032)  [Next](eze034.md) 

------------------------------------------------------------------------

### Tanach (Hebrew): Ezekiel (Yechezqel) Chapter 33

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏בֶּן־אָדָ֗ם דַּבֵּ֤ר אֶל־בְּנֵֽי־עַמְּךָ֙
וְאָמַרְתָּ֣ אֲלֵיהֶ֔ם אֶ֕רֶץ כִּֽי־אָבִ֥יא עָלֶ֖יהָ חָ֑רֶב וְלָקְח֨וּ
עַם־הָאָ֜רֶץ אִ֤ישׁ אֶחָד֙ מִקְצֵיהֶ֔ם וְנָתְנ֥וּ אֹת֛וֹ לָהֶ֖ם
לְצֹפֶֽה׃

‎<span id="003">3</span> ‏וְרָאָ֥ה אֶת־הַחֶ֖רֶב בָּאָ֣ה עַל־הָאָ֑רֶץ
וְתָקַ֥ע בַּשּׁוֹפָ֖ר וְהִזְהִ֥יר אֶת־הָעָֽם׃

‎<span id="004">4</span> ‏וְשָׁמַ֨ע הַשֹּׁמֵ֜עַ אֶת־ק֤וֹל הַשּׁוֹפָר֙
וְלֹ֣א נִזְהָ֔ר וַתָּ֥בוֹא חֶ֖רֶב וַתִּקָּחֵ֑הוּ דָּמ֥וֹ בְרֹאשׁ֖וֹ
יִֽהְיֶֽה׃

‎<span id="005">5</span> ‏אֵת֩ ק֨וֹל הַשּׁוֹפָ֤ר שָׁמַע֙ וְלֹ֣א נִזְהָ֔ר
דָּמ֖וֹ בּ֣וֹ יִֽהְיֶ֑ה וְה֥וּא נִזְהָ֖ר נַפְשׁ֥וֹ מִלֵּֽט׃

‎<span id="006">6</span> ‏וְ֠הַצֹּפֶה כִּֽי־יִרְאֶ֨ה אֶת־הַחֶ֜רֶב
בָּאָ֗ה וְלֹֽא־תָקַ֤ע בַּשּׁוֹפָר֙ וְהָעָ֣ם לֹֽא־נִזְהָ֔ר וַתָּב֣וֹא
חֶ֔רֶב וַתִּקַּ֥ח מֵהֶ֖ם נָ֑פֶשׁ ה֚וּא בַּעֲוֹנ֣וֹ נִלְקָ֔ח וְדָמ֖וֹ
מִיַּֽד־הַצֹּפֶ֥ה אֶדְרֹֽשׁ׃ ס

‎<span id="007">7</span> ‏וְאַתָּ֣ה בֶן־אָדָ֔ם צֹפֶ֥ה נְתַתִּ֖יךָ
לְבֵ֣ית יִשְׂרָאֵ֑ל וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אֹתָ֖ם
מִמֶּֽנִּי׃

‎<span id="008">8</span> ‏בְּאָמְרִ֣י לָרָשָׁ֗ע רָשָׁע֙ מ֣וֹת תָּמ֔וּת
וְלֹ֣א דִבַּ֔רְתָּ לְהַזְהִ֥יר רָשָׁ֖ע מִדַּרְכּ֑וֹ ה֤וּא רָשָׁע֙
בַּעֲוֹנ֣וֹ יָמ֔וּת וְדָמ֖וֹ מִיָּדְךָ֥ אֲבַקֵּֽשׁ׃

‎<span id="009">9</span> ‏וְ֠אַתָּה כִּֽי־הִזְהַ֨רְתָּ רָשָׁ֤ע
מִדַּרְכּוֹ֙ לָשׁ֣וּב מִמֶּ֔נָּה וְלֹא־שָׁ֖ב מִדַּרְכּ֑וֹ ה֚וּא
בַּעֲוֹנ֣וֹ יָמ֔וּת וְאַתָּ֖ה נַפְשְׁךָ֥ הִצַּֽלְתָּ׃ ס

‎<span id="010">10</span> ‏וְאַתָּ֣ה בֶן־אָדָ֗ם אֱמֹר֙ אֶל־בֵּ֣ית
יִשְׂרָאֵ֔ל כֵּ֤ן אֲמַרְתֶּם֙ לֵאמֹ֔ר כִּֽי־פְשָׁעֵ֥ינוּ וְחַטֹּאתֵ֖ינוּ
עָלֵ֑ינוּ וּבָ֛ם אֲנַ֥חְנוּ נְמַקִּ֖ים וְאֵ֥יךְ נִֽחְיֶֽה׃

‎<span id="011">11</span> ‏אֱמֹ֨ר אֲלֵיהֶ֜ם חַי־אָ֣נִי׀ נְאֻ֣ם׀ אֲדֹנָ֣י
יְהוִ֗ה אִם־אֶחְפֹּץ֙ בְּמ֣וֹת הָרָשָׁ֔ע כִּ֣י אִם־בְּשׁ֥וּב רָשָׁ֛ע
מִדַּרְכּ֖וֹ וְחָיָ֑ה שׁ֣וּבוּ שׁ֜וּבוּ מִדַּרְכֵיכֶ֧ם הָרָעִ֛ים
וְלָ֥מָּה תָמ֖וּתוּ בֵּ֥ית יִשְׂרָאֵֽל׃ פ

‎<span id="012">12</span> ‏וְאַתָּ֣ה בֶן־אָדָ֗ם אֱמֹ֤ר
אֶל־בְּנֵֽי־עַמְּךָ֙ צִדְקַ֣ת הַצַּדִּ֗יק לֹ֤א תַצִּילֶ֙נּוּ֙ בְּי֣וֹם
פִּשְׁע֔וֹ וְרִשְׁעַ֤ת הָֽרָשָׁע֙ לֹֽא־יִכָּ֣שֶׁל בָּ֔הּ בְּי֖וֹם
שׁוּב֣וֹ מֵֽרִשְׁע֑וֹ וְצַדִּ֗יק לֹ֥א יוּכַ֛ל לִֽחְי֥וֹת בָּ֖הּ בְּי֥וֹם
חֲטֹאתֽוֹ׃

‎<span id="013">13</span> ‏בְּאָמְרִ֤י לַצַּדִּיק֙ חָיֹ֣ה יִֽחְיֶ֔ה
וְהֽוּא־בָטַ֥ח עַל־צִדְקָת֖וֹ וְעָ֣שָׂה עָ֑וֶל כָּל־צדקתו צִדְקֹתָיו֙
לֹ֣א תִזָּכַ֔רְנָה וּבְעַוְל֥וֹ אֲשֶׁר־עָשָׂ֖ה בּ֥וֹ יָמֽוּת׃

‎<span id="014">14</span> ‏וּבְאָמְרִ֥י לָֽרָשָׁ֖ע מ֣וֹת תָּמ֑וּת
וְשָׁב֙ מֵֽחַטָּאת֔וֹ וְעָשָׂ֥ה מִשְׁפָּ֖ט וּצְדָקָֽה׃

‎<span id="015">15</span> ‏חֲבֹ֨ל יָשִׁ֤יב רָשָׁע֙ גְּזֵלָ֣ה יְשַׁלֵּ֔ם
בְּחֻקּ֤וֹת הַֽחַיִּים֙ הָלַ֔ךְ לְבִלְתִּ֖י עֲשׂ֣וֹת עָ֑וֶל חָי֥וֹ
יִֽחְיֶ֖ה לֹ֥א יָמֽוּת׃

‎<span id="016">16</span> ‏כָּל־חטאתו חַטֹּאתָיו֙ אֲשֶׁ֣ר חָטָ֔א לֹ֥א
תִזָּכַ֖רְנָה ל֑וֹ מִשְׁפָּ֧ט וּצְדָקָ֛ה עָשָׂ֖ה חָי֥וֹ יִֽחְיֶֽה׃

‎<span id="017">17</span> ‏וְאָמְרוּ֙ בְּנֵ֣י עַמְּךָ֔ לֹ֥א יִתָּכֵ֖ן
דֶּ֣רֶךְ אֲדֹנָ֑י וְהֵ֖מָּה דַּרְכָּ֥ם לֹֽא־יִתָּכֵֽן׃

‎<span id="018">18</span> ‏בְּשׁוּב־צַדִּ֥יק מִצִּדְקָת֖וֹ וְעָ֣שָׂה
עָ֑וֶל וּמֵ֖ת בָּהֶֽם׃

‎<span id="019">19</span> ‏וּבְשׁ֤וּב רָשָׁע֙ מֵֽרִשְׁעָת֔וֹ וְעָשָׂ֥ה
מִשְׁפָּ֖ט וּצְדָקָ֑ה עֲלֵיהֶ֖ם ה֥וּא יִֽחְיֶֽה׃

‎<span id="020">20</span> ‏וַאֲמַרְתֶּ֕ם לֹ֥א יִתָּכֵ֖ן דֶּ֣רֶךְ
אֲדֹנָ֑י אִ֧ישׁ כִּדְרָכָ֛יו אֶשְׁפּ֥וֹט אֶתְכֶ֖ם בֵּ֥ית יִשְׂרָאֵֽל׃ פ

‎<span id="021">21</span> ‏וַיְהִ֞י בִּשְׁתֵּ֧י עֶשְׂרֵ֣ה שָׁנָ֗ה
בָּעֲשִׂרִ֛י בַּחֲמִשָּׁ֥ה לַחֹ֖דֶשׁ לְגָלוּתֵ֑נוּ בָּא־אֵלַ֨י
הַפָּלִ֧יט מִירוּשָׁלִַ֛ם לֵאמֹ֖ר הֻכְּתָ֥ה הָעִֽיר׃

‎<span id="022">22</span> ‏וְיַד־יְהוָה֩ הָיְתָ֨ה אֵלַ֜י בָּעֶ֗רֶב
לִפְנֵי֙ בּ֣וֹא הַפָּלִ֔יט וַיִּפְתַּ֣ח אֶת־פִּ֔י עַד־בּ֥וֹא אֵלַ֖י
בַּבֹּ֑קֶר וַיִּפָּ֣תַח פִּ֔י וְלֹ֥א נֶאֱלַ֖מְתִּי עֽוֹד׃ פ

‎<span id="023">23</span> ‏וַיְהִ֥י דְבַר־יְהוָ֖ה<sup>3</sup> אֵלַ֥י
לֵאמֹֽר׃

‎<span id="024">24</span> ‏בֶּן־אָדָ֗ם יֹ֠שְׁבֵי הֶחֳרָב֨וֹת הָאֵ֜לֶּה
עַל־אַדְמַ֤ת יִשְׂרָאֵל֙ אֹמְרִ֣ים לֵאמֹ֔ר אֶחָד֙ הָיָ֣ה אַבְרָהָ֔ם
וַיִּירַ֖שׁ אֶת־הָאָ֑רֶץ וַאֲנַ֣חְנוּ רַבִּ֔ים לָ֛נוּ נִתְּנָ֥ה הָאָ֖רֶץ
לְמוֹרָשָֽׁה׃ ס

‎<span id="025">25</span> ‏לָכֵן֩ אֱמֹ֨ר אֲלֵיהֶ֜ם כֹּֽה־אָמַ֣ר׀
אֲדֹנָ֣י יְהוִֹ֗ה עַל־הַדָּ֧ם׀ תֹּאכֵ֛לוּ וְעֵינֵכֶ֛ם תִּשְׂא֥וּ
אֶל־גִּלּוּלֵיכֶ֖ם וְדָ֣ם תִּשְׁפֹּ֑כוּ וְהָאָ֖רֶץ תִּירָֽשׁוּ׃

‎<span id="026">26</span> ‏עֲמַדְתֶּ֤ם עַֽל־חַרְבְּכֶם֙ עֲשִׂיתֶ֣ן
תּוֹעֵבָ֔ה וְאִ֛ישׁ אֶת־אֵ֥שֶׁת רֵעֵ֖הוּ טִמֵּאתֶ֑ם וְהָאָ֖רֶץ
תִּירָֽשׁוּ׃ ס

‎<span id="027">27</span> ‏כֹּֽה־תֹאמַ֨ר אֲלֵהֶ֜ם כֹּה־אָמַ֨ר אֲדֹנָ֣י
יְהוִה֮ חַי־אָנִי֒ אִם־לֹ֞א אֲשֶׁ֤ר בֶּֽחֳרָבוֹת֙ בַּחֶ֣רֶב יִפֹּ֔לוּ
וַֽאֲשֶׁר֙ עַל־פְּנֵ֣י הַשָּׂדֶ֔ה לַחַיָּ֥ה נְתַתִּ֖יו לְאָכְל֑וֹ
וַאֲשֶׁ֛ר בַּמְּצָד֥וֹת וּבַמְּעָר֖וֹת בַּדֶּ֥בֶר יָמֽוּתוּ׃

‎<span id="028">28</span> ‏וְנָתַתִּ֤י אֶת־הָאָ֙רֶץ֙ שְׁמָמָ֣ה
וּמְשַׁמָּ֔ה וְנִשְׁבַּ֖ת גְּא֣וֹן עֻזָּ֑הּ וְשָֽׁמְמ֛וּ הָרֵ֥י
יִשְׂרָאֵ֖ל מֵאֵ֥ין עוֹבֵֽר׃

‎<span id="029">29</span> ‏וְיָדְע֖וּ כִּֽי־אֲנִ֣י יְהוָ֑ה בְּתִתִּ֤י
אֶת־הָאָ֙רֶץ֙ שְׁמָמָ֣ה וּמְשַׁמָּ֔ה עַ֥ל כָּל־תּוֹעֲבֹתָ֖ם אֲשֶׁ֥ר
עָשֽׂוּ׃ ס

‎<span id="030">30</span> ‏וְאַתָּ֣ה בֶן־אָדָ֔ם בְּנֵ֣י עַמְּךָ֗
הַנִּדְבָּרִ֤ים בְּךָ֙ אֵ֣צֶל הַקִּיר֔וֹת וּבְפִתְחֵ֖י הַבָּתִּ֑ים
וְדִבֶּר־חַ֣ד אֶת־אַחַ֗ד אִ֤ישׁ אֶת־אָחִיו֙ לֵאמֹ֔ר בֹּֽאוּ־נָ֣א
וְשִׁמְע֔וּ מָ֣ה הַדָּבָ֔ר הַיּוֹצֵ֖א מֵאֵ֥ת יְהוָֽה׃

‎<span id="031">31</span> ‏וְיָב֣וֹאוּ אֵ֠לֶיךָ כִּמְבוֹא־עָ֞ם
וְיֵשְׁב֤וּ לְפָנֶ֙יךָ֙ עַמִּ֔י וְשָֽׁמְעוּ֙ אֶת־דְּבָרֶ֔יךָ וְאוֹתָ֖ם
לֹ֣א יַֽעֲשׂ֑וּ כִּֽי־עֲגָבִ֤ים בְּפִיהֶם֙ הֵ֣מָּה עֹשִׂ֔ים אַחֲרֵ֥י
בִצְעָ֖ם לִבָּ֥ם הֹלֵֽךְ׃

‎<span id="032">32</span> ‏וְהִנְּךָ֤ לָהֶם֙ כְּשִׁ֣יר עֲגָבִ֔ים יְפֵ֥ה
ק֖וֹל וּמֵטִ֣ב נַגֵּ֑ן וְשָֽׁמְעוּ֙ אֶת־דְּבָרֶ֔יךָ וְעֹשִׂ֥ים אֵינָ֖ם
אוֹתָֽם׃

‎<span id="033">33</span> ‏וּבְבֹאָ֑הּ הִנֵּ֣ה בָאָ֔ה וְיָ֣דְע֔וּ כִּ֥י
נָבִ֖יא הָיָ֥ה בְתוֹכָֽם׃ ס

1 wayəhî ḏəḇar-yəhwâ ’ēlay lē’mōr:

2 ben-’āḏām dabēr ’el-bənê-‘amməḵā wə’āmarətā ’ălêhem ’ereṣ kî-’āḇî’
‘āleyhā ḥāreḇ wəlāqəḥû ‘am-hā’āreṣ ’îš ’eḥāḏ miqəṣêhem wənāṯənû ’ōṯwō
lâem ləṣōfeh:

3 wərā’â ’eṯ-h<sup>a</sup>ḥereḇ bā’â ‘al-hā’āreṣ wəṯāq<sup>a</sup>‘
baššwōfār wəhizəhîr ’eṯ-hā‘ām:

4 wəšām<sup>a</sup>‘ haššōmē‘a ’eṯ-qwōl haššwōfār wəlō’ nizəhār watāḇwō’
ḥereḇ watiqqāḥēhû dāmwō ḇərō’šwō yihəyeh:

5 ’ēṯ qwōl haššwōfār šām<sup>a</sup>‘ wəlō’ nizəhār dāmwō bwō yihəyeh
wəhû’ nizəhār nafəšwō millēṭ:

6 wəhaṣṣōfeh kî-yirə’eh ’eṯ-h<sup>a</sup>ḥereḇ bā’â
wəlō’-ṯāq<sup>a</sup>‘ baššwōfār wəhā‘ām lō’-nizəhār watāḇwō’ ḥereḇ
watiqq<sup>a</sup>ḥ mēhem nāfeš hû’ b<sup>a</sup>‘ăwōnwō niləqāḥ wəḏāmwō
mîyaḏ-haṣṣōfeh ’eḏərōš: s

7 wə’atâ ḇen-’āḏām ṣōfeh nəṯatîḵā ləḇêṯ yiśərā’ēl wəšām<sup>a</sup>‘ətā
mipî dāḇār wəhizəharətā ’ōṯām mimmennî:

8 bə’āmərî lārāšā‘ rāšā‘ mwōṯ tāmûṯ wəlō’ ḏibarətā ləhazəhîr rāšā‘
midarəkwō hû’ rāšā‘ b<sup>a</sup>‘ăwōnwō yāmûṯ wəḏāmwō mîyāḏəḵā
’ăḇaqqēš:

9 wə’atâ kî-hizəharətā rāšā‘ midarəkwō lāšûḇ mimmennâ wəlō’-šāḇ
midarəkwō hû’ b<sup>a</sup>‘ăwōnwō yāmûṯ wə’atâ nafəšəḵā hiṣṣalətā: s

10 wə’atâ ḇen-’āḏām ’ĕmōr ’el-bêṯ yiśərā’ēl kēn ’ămarətem lē’mōr
kî-fəšā‘ênû wəḥaṭṭō’ṯênû ‘ālênû ûḇām ’ăn<sup>a</sup>ḥənû nəmaqqîm wə’êḵə
niḥəyeh:

11 ’ĕmōr ’ălêhem ḥay-’ānî\| nə’um\| ’ăḏōnāy yəhwih ’im-’eḥəpōṣ bəmwōṯ
hārāšā‘ kî ’im-bəšûḇ rāšā‘ midarəkwō wəḥāyâ šûḇû šûḇû midarəḵêḵem
hārā‘îm wəlāmmâ ṯāmûṯû bêṯ yiśərā’ēl: f

12 wə’atâ ḇen-’āḏām ’ĕmōr ’el-bənê-‘amməḵā ṣiḏəqaṯ haṣṣadîq lō’
ṯaṣṣîlennû bəywōm pišə‘wō wərišə‘aṯ hārāšā‘ lō’-yikāšel bāh bəywōm šûḇwō
mērišə‘wō wəṣadîq lō’ yûḵal liḥəywōṯ bāh bəywōm ḥăṭō’ṯwō:

13 bə’āmərî laṣṣadîq ḥāyōh yiḥəyeh wəhû’-ḇāṭ<sup>a</sup>ḥ ‘al-ṣiḏəqāṯwō
wə‘āśâ ‘āwel kāl-ṣiḏəqāṯwō ṣiḏəqōṯāyw lō’ ṯizzāḵarənâ ûḇə‘awəlwō
’ăšer-‘āśâ bwō yāmûṯ:

14 ûḇə’āmərî lārāšā‘ mwōṯ tāmûṯ wəšāḇ mēḥaṭṭā’ṯwō wə‘āśâ mišəpāṭ
ûṣəḏāqâ:

15 ḥăḇōl yāšîḇ rāšā‘ gəzēlâ yəšallēm bəḥuqqwōṯ h<sup>a</sup>ḥayyîm
hālaḵə ləḇilətî ‘ăśwōṯ ‘āwel ḥāywō yiḥəyeh lō’ yāmûṯ:

16 kāl-ḥaṭṭō’ṯāw ḥaṭṭō’ṯāyw ’ăšer ḥāṭā’ lō’ ṯizzāḵarənâ lwō mišəpāṭ
ûṣəḏāqâ ‘āśâ ḥāywō yiḥəyeh:

17 wə’āmərû bənê ‘amməḵā lō’ yitāḵēn dereḵə ’ăḏōnāy wəhēmmâ darəkām
lō’-yitāḵēn:

18 bəšûḇ-ṣadîq miṣṣiḏəqāṯwō wə‘āśâ ‘āwel ûmēṯ bâem:

19 ûḇəšûḇ rāšā‘ mērišə‘āṯwō wə‘āśâ mišəpāṭ ûṣəḏāqâ ‘ălêhem hû’ yiḥəyeh:

20 wa’ămarətem lō’ yitāḵēn dereḵə ’ăḏōnāy ’îš kiḏərāḵāyw ’ešəpwōṭ
’eṯəḵem bêṯ yiśərā’ēl: f

21 wayəhî bišətê ‘eśərēh šānâ bā‘ăśirî b<sup>a</sup>ḥămiššâ
l<sup>a</sup>ḥōḏeš ləḡālûṯēnû bā’-’ēlay hapālîṭ mîrûšālaim lē’mōr hukəṯâ
hā‘îr:

22 wəyaḏ-yəhwâ hāyəṯâ ’ēlay bā‘ereḇ lifənê bwō’ hapālîṭ
wayyifət<sup>a</sup>ḥ ’eṯ-pî ‘aḏ-bwō’ ’ēlay babōqer
wayyipāṯ<sup>a</sup>ḥ pî wəlō’ ne’ĕlamətî ‘wōḏ: f

23 wayəhî ḏəḇar-yəhwâ<sup>3</sup> ’ēlay lē’mōr:

24 ben-’āḏām yōšəḇê heḥŏrāḇwōṯ hā’ēlleh ‘al-’aḏəmaṯ yiśərā’ēl ’ōmərîm
lē’mōr ’eḥāḏ hāyâ ’aḇərâām wayyîraš ’eṯ-hā’āreṣ wa’ăn<sup>a</sup>ḥənû
rabîm lānû nitənâ hā’āreṣ ləmwōrāšâ: s

25 lāḵēn ’ĕmōr ’ălêhem kōh-’āmar\| ’ăḏōnāy yəhwōih ‘al-hadām\| tō’ḵēlû
wə‘ênēḵem tiśə’û ’el-gillûlêḵem wəḏām tišəpōḵû wəhā’āreṣ tîrāšû:

26 ‘ămaḏətem ‘al-ḥarəbəḵem ‘ăśîṯen twō‘ēḇâ wə’îš ’eṯ-’ēšeṯ rē‘ēhû
ṭimmē’ṯem wəhā’āreṣ tîrāšû: s

27 kōh-ṯō’mar ’ălēhem kōh-’āmar ’ăḏōnāy yəhwih ḥay-’ānî ’im-lō’ ’ăšer
beḥŏrāḇwōṯ b<sup>a</sup>ḥereḇ yipōlû wa’ăšer ‘al-pənê haśśāḏeh
l<sup>a</sup>ḥayyâ nəṯatîw lə’āḵəlwō wa’ăšer bamməṣāḏwōṯ ûḇammə‘ārwōṯ
badeḇer yāmûṯû:

28 wənāṯatî ’eṯ-hā’āreṣ šəmāmâ ûməšammâ wənišəbaṯ gə’wōn ‘uzzāh wəšāməmû
hārê yiśərā’ēl mē’ên ‘wōḇēr:

29 wəyāḏə‘û kî-’ănî yəhwâ bəṯitî ’eṯ-hā’āreṣ šəmāmâ ûməšammâ ‘al
kāl-twō‘ăḇōṯām ’ăšer ‘āśû: s

30 wə’atâ ḇen-’āḏām bənê ‘amməḵā hanniḏəbārîm bəḵā ’ēṣel haqqîrwōṯ
ûḇəfiṯəḥê habātîm wəḏiber-ḥaḏ ’eṯ-’<sup>a</sup>ḥaḏ ’îš ’eṯ-’āḥîw lē’mōr
bō’û-nā’ wəšimə‘û mâ hadāḇār hayywōṣē’ mē’ēṯ yəhwâ:

31 wəyāḇwō’û ’ēleyḵā kiməḇwō’-‘ām wəyēšəḇû ləfāneyḵā ‘ammî wəšāmə‘û
’eṯ-dəḇāreyḵā wə’wōṯām lō’ y<sup>a</sup>‘ăśû kî-‘ăḡāḇîm bəfîhem hēmmâ
‘ōśîm ’<sup>a</sup>ḥărê ḇiṣə‘ām libām hōlēḵə:

32 wəhinnəḵā lâem kəšîr ‘ăḡāḇîm yəfēh qwōl ûmēṭiḇ nagēn wəšāmə‘û
’eṯ-dəḇāreyḵā wə‘ōśîm ’ênām ’wōṯām:

33 ûḇəḇō’āh hinnēh ḇā’â wəyāḏə‘û kî nāḇî’ hāyâ ḇəṯwōḵām: s

------------------------------------------------------------------------

[Next: Ezekiel (Yechezqel) Chapter 34](eze034.md)
