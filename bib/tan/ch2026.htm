<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2026.htm">Polyglot</A>&nbsp;
<A HREF="../kjv/ch2026.htm">KJV</A>&nbsp;
<A HREF="../sep/ch2026.htm">Sep</A>&nbsp;
<A HREF="../vul/ch2026.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2025.htm">Previous</A>&nbsp;
<A HREF="ch2027.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּקְח֞וּ כָּל־עַ֤ם יְהוּדָה֙ אֶת־עֻזִּיָּ֔הוּ וְה֕וּא בֶּן־שֵׁ֥שׁ עֶשְׂרֵ֖ה שָׁנָ֑ה וַיַּמְלִ֣יכוּ אֹת֔וֹ תַּ֖חַת אָבִ֥יו אֲמַצְיָֽהוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;ה֚וּא בָּנָ֣ה אֶת־אֵיל֔וֹת וַיְשִׁיבֶ֖הָ לִֽיהוּדָ֑ה אַחֲרֵ֥י שְׁכַֽב־הַמֶּ֖לֶךְ עִם־אֲבֹתָֽיו׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בֶּן־שֵׁ֨שׁ עֶשְׂרֵ֤ה שָׁנָה֙ עֻזִּיָּ֣הוּ בְמָלְכ֔וֹ וַחֲמִשִּׁ֤ים וּשְׁתַּ֙יִם֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ <font color="brown">יכיליה</font> <font color="blue">יְכָלְיָ֖ה</font> מִן־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה אֲמַצְיָ֥הוּ אָבִֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְהִי֙ לִדְרֹ֣שׁ אֱלֹהִ֔ים בִּימֵ֣י זְכַרְיָ֔הוּ הַמֵּבִ֖ין בִּרְאֹ֣ת הָאֱלֹהִ֑ים וּבִימֵי֙ דָּרְשׁ֣וֹ אֶת־יְהוָ֔ה הִצְלִיח֖וֹ הָאֱלֹהִֽים׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֵּצֵא֙ וַיִּלָּ֣חֶם בַּפְּלִשְׁתִּ֔ים וַיִּפְרֹ֞ץ אֶת־ח֣וֹמַת גַּ֗ת וְאֵת֙ חוֹמַ֣ת יַבְנֵ֔ה וְאֵ֖ת חוֹמַ֣ת אַשְׁדּ֑וֹד וַיִּבְנֶ֣ה עָרִ֔ים בְּאַשְׁדּ֖וֹד וּבַפְּלִשְׁתִּֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּעְזְרֵ֨הוּ הָֽאֱלֹהִ֜ים עַל־פְּלִשְׁתִּ֧ים וְעַל־<font color="brown">הערביים</font> <font color="blue">הָֽעַרְבִ֛ים</font> הַיֹּשְׁבִ֥ים בְּגוּר־בָּ֖עַל וְהַמְּעוּנִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּתְּנ֧וּ הָֽעַמּוֹנִ֛ים מִנְחָ֖ה לְעֻזִּיָּ֑הוּ וַיֵּ֤לֶךְ שְׁמוֹ֙ עַד־לְב֣וֹא מִצְרַ֔יִם כִּ֥י הֶחֱזִ֖יק עַד־לְמָֽעְלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּ֨בֶן עֻזִּיָּ֤הוּ מִגְדָּלִים֙ בִּיר֣וּשָׁלִַ֔ם עַל־שַׁ֧עַר הַפִּנָּ֛ה וְעַל־שַׁ֥עַר הַגַּ֖יְא וְעַל־הַמִּקְצ֑וֹעַ וַֽיְחַזְּקֵֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּ֨בֶן מִגְדָּלִ֜ים בַּמִּדְבָּ֗ר וַיַּחְצֹב֙ בֹּר֣וֹת רַבִּ֔ים כִּ֤י מִקְנֶה־רַּב֙ הָ֣יָה ל֔וֹ וּבַשְּׁפֵלָ֖ה וּבַמִּישׁ֑וֹר אִכָּרִ֣ים וְכֹֽרְמִ֗ים בֶּהָרִים֙ וּבַכַּרְמֶ֔ל כִּֽי־אֹהֵ֥ב אֲדָמָ֖ה הָיָֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֣י לְעֻזִּיָּ֡הוּ חַיִל֩ עֹשֵׂ֨ה מִלְחָמָ֜ה יוֹצְאֵ֧י צָבָ֣א לִגְד֗וּד בְּמִסְפַּר֙ פְּקֻדָּתָ֔ם בְּיַד֙ <font color="brown">יעואל</font> <font color="blue">יְעִיאֵ֣ל</font> הַסּוֹפֵ֔ר וּמַעֲשֵׂיָ֖הוּ הַשּׁוֹטֵ֑ר עַ֚ל יַד־חֲנַנְיָ֔הוּ מִשָּׂרֵ֖י הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כֹּ֠ל מִסְפַּ֞ר רָאשֵׁ֤י הָאָבוֹת֙ לְגִבּ֣וֹרֵי חָ֔יִל אַלְפַּ֖יִם וְשֵׁ֥שׁ מֵאֽוֹת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַל־יָדָם֩ חֵ֨יל צָבָ֜א שְׁלֹ֧שׁ מֵא֣וֹת אֶ֗לֶף וְשִׁבְעַ֤ת אֲלָפִים֙ וַחֲמֵ֣שׁ מֵא֔וֹת עוֹשֵׂ֥י מִלְחָמָ֖ה בְּכֹ֣חַ חָ֑יִל לַעְזֹ֥ר לַמֶּ֖לֶךְ עַל־הָאוֹיֵֽב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּכֶן֩ לָהֶ֨ם עֻזִּיָּ֜הוּ לְכָל־הַצָּבָ֗א מָגִנִּ֤ים וּרְמָחִים֙ וְכ֣וֹבָעִ֔ים וְשִׁרְיֹנ֖וֹת וּקְשָׁת֑וֹת וּלְאַבְנֵ֖י קְלָעִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיַּ֣עַשׂ׀ בִּירוּשָׁלִַ֨ם חִשְּׁבֹנ֜וֹת מַחֲשֶׁ֣בֶת חוֹשֵׁ֗ב לִהְי֤וֹת עַל־הַמִּגְדָּלִים֙ וְעַל־הַפִּנּ֔וֹת לִירוֹא֙ בַּֽחִצִּ֔ים וּבָאֲבָנִ֖ים גְּדֹל֑וֹת וַיֵּצֵ֤א שְׁמוֹ֙ עַד־לְמֵ֣רָח֔וֹק כִּֽי־הִפְלִ֥יא לְהֵעָזֵ֖ר עַ֥ד כִּֽי־חָזָֽק׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּכְחֶזְקָת֗וֹ גָּבַ֤הּ לִבּוֹ֙ עַד־לְהַשְׁחִ֔ית וַיִּמְעַ֖ל בַּיהוָ֣ה אֱלֹהָ֑יו וַיָּבֹא֙ אֶל־הֵיכַ֣ל יְהוָ֔ה לְהַקְטִ֖יר עַל־מִזְבַּ֥ח הַקְּטֹֽרֶת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּבֹ֥א אַחֲרָ֖יו עֲזַרְיָ֣הוּ הַכֹּהֵ֑ן וְעִמּ֞וֹ כֹּהֲנִ֧ים׀ לַיהוָ֛ה שְׁמוֹנִ֖ים בְּנֵי־חָֽיִל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּעַמְד֞וּ עַל־עֻזִּיָּ֣הוּ הַמֶּ֗לֶךְ וַיֹּ֤אמְרוּ לוֹ֙ לֹא־לְךָ֣ עֻזִּיָּ֗הוּ לְהַקְטִיר֙ לַֽיהוָ֔ה כִּ֣י לַכֹּהֲנִ֧ים בְּנֵי־אַהֲרֹ֛ן הַמְקֻדָּשִׁ֖ים לְהַקְטִ֑יר צֵ֤א מִן־הַמִּקְדָּשׁ֙ כִּ֣י מָעַ֔לְתָּ וְלֹֽא־לְךָ֥ לְכָב֖וֹד מֵיְהוָ֥ה אֱלֹהִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּזְעַף֙ עֻזִּיָּ֔הוּ וּבְיָד֥וֹ מִקְטֶ֖רֶת לְהַקְטִ֑יר וּבְזַעְפּ֣וֹ עִם־הַכֹּהֲנִ֗ים וְ֠הַצָּרַעַת זָרְחָ֨ה בְמִצְח֜וֹ לִפְנֵ֤י הַכֹּֽהֲנִים֙ בְּבֵ֣ית יְהוָ֔ה מֵעַ֖ל לְמִזְבַּ֥ח הַקְּטֹֽרֶת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּ֣פֶן אֵלָ֡יו עֲזַרְיָהוּ֩ כֹהֵ֨ן הָרֹ֜אשׁ וְכָל־הַכֹּהֲנִ֗ים וְהִנֵּה־ה֤וּא מְצֹרָע֙ בְּמִצְח֔וֹ וַיַּבְהִל֖וּהוּ מִשָּׁ֑ם וְגַם־הוּא֙ נִדְחַ֣ף לָצֵ֔את כִּ֥י נִגְּע֖וֹ יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיְהִי֩ עֻזִּיָּ֨הוּ הַמֶּ֜לֶךְ מְצֹרָ֣ע׀ עַד־י֣וֹם מוֹת֗וֹ וַיֵּ֜שֶׁב בֵּ֤ית <font color="brown">החפשות</font> <font color="blue">הַֽחָפְשִׁית֙</font> מְצֹרָ֔ע כִּ֥י נִגְזַ֖ר מִבֵּ֣ית יְהוָ֑ה וְיוֹתָ֤ם בְּנוֹ֙ עַל־בֵּ֣ית הַמֶּ֔לֶךְ שׁוֹפֵ֖ט אֶת־עַ֥ם הָאָֽרֶץ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְיֶ֙תֶר֙ דִּבְרֵ֣י עֻזִּיָּ֔הוּ הָרִאשֹׁנִ֖ים וְהָאֲחֲרֹנִ֑ים<font color="red"><sup>1</font></sup> כָּתַ֛ב יְשַֽׁעְיָ֥הוּ בֶן־אָמ֖וֹץ הַנָּבִֽיא׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּשְׁכַּ֨ב עֻזִּיָּ֜הוּ עִם־אֲבֹתָ֗יו וַיִּקְבְּר֨וּ אֹת֤וֹ עִם־אֲבֹתָיו֙ בִּשְׂדֵ֤ה הַקְּבוּרָה֙ אֲשֶׁ֣ר לַמְּלָכִ֔ים כִּ֥י אָמְר֖וּ מְצוֹרָ֣ע ה֑וּא וַיִּמְלֹ֛ךְ יוֹתָ֥ם בְּנ֖וֹ תַּחְתָּֽיו׃ פ</P>
</TD>
<TD WIDTH="50%">
<P>1&nbsp;wayyiq&#601;&#x1E25;&ucirc; k&#257;l-&#8216;am y&#601;h&ucirc;&#x1E0F;&acirc; &#8217;e&#x1E6F;-&#8216;uzz&icirc;y&acirc;&ucirc; w&#601;h&ucirc;&#8217; ben-&#353;&#275;&#353; &#8216;e&#347;&#601;r&#275;h &#353;&#257;n&acirc; wayyam&#601;l&icirc;&#x1E35;&ucirc; &#8217;&#333;&#x1E6F;w&#333; t<sup>a</sup>&#x1E25;a&#x1E6F; &#8217;&#257;&#x1E07;&icirc;w &#8217;&#259;ma&#x1E63;&#601;y&acirc;&ucirc;: </P>
<P>2&nbsp;h&ucirc;&#8217; b&#257;n&acirc; &#8217;e&#x1E6F;-&#8217;&ecirc;lw&#333;&#x1E6F; way&#601;&#353;&icirc;&#x1E07;eh&#257; l&icirc;h&ucirc;&#x1E0F;&acirc; &#8217;<sup>a</sup>&#x1E25;&#259;r&ecirc; &#353;&#601;&#x1E35;a&#x1E07;-hammele&#x1E35;&#601; &#8216;im-&#8217;&#259;&#x1E07;&#333;&#x1E6F;&#257;yw: f</P>
<P>3&nbsp;ben-&#353;&#275;&#353; &#8216;e&#347;&#601;r&#275;h &#353;&#257;n&acirc; &#8216;uzz&icirc;y&acirc;&ucirc; &#x1E07;&#601;m&#257;l&#601;&#x1E35;w&#333; w<sup>a</sup>&#x1E25;&#259;mi&#353;&#353;&icirc;m &ucirc;&#353;&#601;tayim &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; <font color="brown">y&#601;&#x1E35;&icirc;l&#601;y&acirc;</font> <font color="blue">y&#601;&#x1E35;&#257;l&#601;y&acirc;</font> min-y&#601;r&ucirc;&#353;&#257;l&#257;im: </P>
<P>4&nbsp;wayy<sup>a</sup>&#8216;a&#347; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; &#8217;&#259;ma&#x1E63;&#601;y&acirc;&ucirc; &#8217;&#257;&#x1E07;&icirc;w: </P>
<P>5&nbsp;way&#601;h&icirc; li&#x1E0F;&#601;r&#333;&#353; &#8217;&#277;l&#333;h&icirc;m b&icirc;m&ecirc; z&#601;&#x1E35;ar&#601;y&acirc;&ucirc; hamm&#275;&#x1E07;&icirc;n bir&#601;&#8217;&#333;&#x1E6F; h&#257;&#8217;&#277;l&#333;h&icirc;m &ucirc;&#x1E07;&icirc;m&ecirc; d&#257;r&#601;&#353;w&#333; &#8217;e&#x1E6F;-y&#601;hw&acirc; hi&#x1E63;&#601;l&icirc;&#x1E25;w&#333; h&#257;&#8217;&#277;l&#333;h&icirc;m: s</P>
<P>6&nbsp;wayy&#275;&#x1E63;&#275;&#8217; wayyill&#257;&#x1E25;em bap&#601;li&#353;&#601;t&icirc;m wayyif&#601;r&#333;&#x1E63; &#8217;e&#x1E6F;-&#x1E25;w&#333;ma&#x1E6F; ga&#x1E6F; w&#601;&#8217;&#275;&#x1E6F; &#x1E25;w&#333;ma&#x1E6F; ya&#x1E07;&#601;n&#275;h w&#601;&#8217;&#275;&#x1E6F; &#x1E25;w&#333;ma&#x1E6F; &#8217;a&#353;&#601;dw&#333;&#x1E0F; wayyi&#x1E07;&#601;neh &#8216;&#257;r&icirc;m b&#601;&#8217;a&#353;&#601;dw&#333;&#x1E0F; &ucirc;&#x1E07;ap&#601;li&#353;&#601;t&icirc;m: </P>
<P>7&nbsp;wayy<sup>a</sup>&#8216;&#601;z&#601;r&#275;h&ucirc; h&#257;&#8217;&#277;l&#333;h&icirc;m &#8216;al-p&#601;li&#353;&#601;t&icirc;m w&#601;&#8216;al-<font color="brown">h&#257;&#8216;ar&#601;&#x1E07;&icirc;y&icirc;m</font> <font color="blue">h&#257;&#8216;ar&#601;&#x1E07;&icirc;m</font> hayy&#333;&#353;&#601;&#x1E07;&icirc;m b&#601;&#x1E21;&ucirc;r-b&#257;&#8216;al w&#601;hamm&#601;&#8216;&ucirc;n&icirc;m: </P>
<P>8&nbsp;wayyit&#601;n&ucirc; h&#257;&#8216;ammw&#333;n&icirc;m min&#601;&#x1E25;&acirc; l&#601;&#8216;uzz&icirc;y&acirc;&ucirc; wayy&#275;le&#x1E35;&#601; &#353;&#601;mw&#333; &#8216;a&#x1E0F;-l&#601;&#x1E07;w&#333;&#8217; mi&#x1E63;&#601;rayim k&icirc; he&#x1E25;&#277;z&icirc;q &#8216;a&#x1E0F;-l&#601;m&#257;&#8216;&#601;l&acirc;: </P>
<P>9&nbsp;wayyi&#x1E07;en &#8216;uzz&icirc;y&acirc;&ucirc; mi&#x1E21;&#601;d&#257;l&icirc;m b&icirc;r&ucirc;&#353;&#257;laim &#8216;al-&#353;<sup>a</sup>&#8216;ar hapinn&acirc; w&#601;&#8216;al-&#353;<sup>a</sup>&#8216;ar hagay&#601;&#8217; w&#601;&#8216;al-hammiq&#601;&#x1E63;w&#333;&#8216;a way&#601;&#x1E25;azz&#601;q&#275;m: </P>
<P>10&nbsp;wayyi&#x1E07;en mi&#x1E21;&#601;d&#257;l&icirc;m bammi&#x1E0F;&#601;b&#257;r wayy<sup>a</sup>&#x1E25;&#601;&#x1E63;&#333;&#x1E07; b&#333;rw&#333;&#x1E6F; rab&icirc;m k&icirc; miq&#601;neh-rra&#x1E07; h&#257;y&acirc; lw&#333; &ucirc;&#x1E07;a&#353;&#353;&#601;f&#275;l&acirc; &ucirc;&#x1E07;amm&icirc;&#353;w&#333;r &#8217;ik&#257;r&icirc;m w&#601;&#x1E35;&#333;r&#601;m&icirc;m beh&#257;r&icirc;m &ucirc;&#x1E07;akar&#601;mel k&icirc;-&#8217;&#333;h&#275;&#x1E07; &#8217;&#259;&#x1E0F;&#257;m&acirc; h&#257;y&acirc;: s</P>
<P>11&nbsp;way&#601;h&icirc; l&#601;&#8216;uzz&icirc;y&acirc;&ucirc; &#x1E25;ayil &#8216;&#333;&#347;&#275;h mil&#601;&#x1E25;&#257;m&acirc; yw&#333;&#x1E63;&#601;&#8217;&ecirc; &#x1E63;&#257;&#x1E07;&#257;&#8217; li&#x1E21;&#601;&#x1E0F;&ucirc;&#x1E0F; b&#601;mis&#601;par p&#601;qud&#257;&#x1E6F;&#257;m b&#601;ya&#x1E0F; <font color="brown">y&#601;&#8216;&ucirc;&#8217;&#275;l</font> <font color="blue">y&#601;&#8216;&icirc;&#8217;&#275;l</font> hassw&#333;f&#275;r &ucirc;m<sup>a</sup>&#8216;&#259;&#347;&ecirc;&acirc;&ucirc; ha&#353;&#353;w&#333;&#x1E6D;&#275;r &#8216;al ya&#x1E0F;-&#x1E25;&#259;nan&#601;y&acirc;&ucirc; mi&#347;&#347;&#257;r&ecirc; hammele&#x1E35;&#601;: </P>
<P>12&nbsp;k&#333;l mis&#601;par r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; l&#601;&#x1E21;ibw&#333;r&ecirc; &#x1E25;&#257;yil &#8217;al&#601;payim w&#601;&#353;&#275;&#353; m&#275;&#8217;w&#333;&#x1E6F;: </P>
<P>13&nbsp;w&#601;&#8216;al-y&#257;&#x1E0F;&#257;m &#x1E25;&ecirc;l &#x1E63;&#257;&#x1E07;&#257;&#8217; &#353;&#601;l&#333;&#353; m&#275;&#8217;w&#333;&#x1E6F; &#8217;elef w&#601;&#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F; &#8216;w&#333;&#347;&ecirc; mil&#601;&#x1E25;&#257;m&acirc; b&#601;&#x1E35;&#333;&#x1E25;a &#x1E25;&#257;yil l<sup>a</sup>&#8216;&#601;z&#333;r lammele&#x1E35;&#601; &#8216;al-h&#257;&#8217;w&#333;y&#275;&#x1E07;: </P>
<P>14&nbsp;wayy&#257;&#x1E35;en l&acirc;em &#8216;uzz&icirc;y&acirc;&ucirc; l&#601;&#x1E35;&#257;l-ha&#x1E63;&#x1E63;&#257;&#x1E07;&#257;&#8217; m&#257;&#x1E21;inn&icirc;m &ucirc;r&#601;m&#257;&#x1E25;&icirc;m w&#601;&#x1E35;w&#333;&#x1E07;&#257;&#8216;&icirc;m w&#601;&#353;ir&#601;y&#333;nw&#333;&#x1E6F; &ucirc;q&#601;&#353;&#257;&#x1E6F;w&#333;&#x1E6F; &ucirc;l&#601;&#8217;a&#x1E07;&#601;n&ecirc; q&#601;l&#257;&#8216;&icirc;m: </P>
<P>15&nbsp;wayy<sup>a</sup>&#8216;a&#347;| b&icirc;r&ucirc;&#353;&#257;laim &#x1E25;i&#353;&#353;&#601;&#x1E07;&#333;nw&#333;&#x1E6F; m<sup>a</sup>&#x1E25;&#259;&#353;e&#x1E07;e&#x1E6F; &#x1E25;w&#333;&#353;&#275;&#x1E07; lih&#601;yw&#333;&#x1E6F; &#8216;al-hammi&#x1E21;&#601;d&#257;l&icirc;m w&#601;&#8216;al-hapinnw&#333;&#x1E6F; l&icirc;rw&#333;&#8217; b<sup>a</sup>&#x1E25;i&#x1E63;&#x1E63;&icirc;m &ucirc;&#x1E07;&#257;&#8217;&#259;&#x1E07;&#257;n&icirc;m g&#601;&#x1E0F;&#333;lw&#333;&#x1E6F; wayy&#275;&#x1E63;&#275;&#8217; &#353;&#601;mw&#333; &#8216;a&#x1E0F;-l&#601;m&#275;r&#257;&#x1E25;w&#333;q k&icirc;-hif&#601;l&icirc;&#8217; l&#601;h&#275;&#8216;&#257;z&#275;r &#8216;a&#x1E0F; k&icirc;-&#x1E25;&#257;z&#257;q: </P>
<P>16&nbsp;&ucirc;&#x1E35;&#601;&#x1E25;ez&#601;q&#257;&#x1E6F;w&#333; g&#257;&#x1E07;<sup>a</sup>h libw&#333; &#8216;a&#x1E0F;-l&#601;ha&#353;&#601;&#x1E25;&icirc;&#x1E6F; wayyim&#601;&#8216;al bayhw&acirc; &#8217;&#277;l&#333;h&#257;yw wayy&#257;&#x1E07;&#333;&#8217; &#8217;el-h&ecirc;&#x1E35;al y&#601;hw&acirc; l&#601;haq&#601;&#x1E6D;&icirc;r &#8216;al-miz&#601;b<sup>a</sup>&#x1E25; haqq&#601;&#x1E6D;&#333;re&#x1E6F;: </P>
<P>17&nbsp;wayy&#257;&#x1E07;&#333;&#8217; &#8217;<sup>a</sup>&#x1E25;&#259;r&#257;yw &#8216;&#259;zar&#601;y&acirc;&ucirc; hak&#333;h&#275;n w&#601;&#8216;immw&#333; k&#333;h&#259;n&icirc;m| layhw&acirc; &#353;&#601;mw&#333;n&icirc;m b&#601;n&ecirc;-&#x1E25;&#257;yil: </P>
<P>18&nbsp;wayy<sup>a</sup>&#8216;am&#601;&#x1E0F;&ucirc; &#8216;al-&#8216;uzz&icirc;y&acirc;&ucirc; hammele&#x1E35;&#601; wayy&#333;&#8217;m&#601;r&ucirc; lw&#333; l&#333;&#8217;-l&#601;&#x1E35;&#257; &#8216;uzz&icirc;y&acirc;&ucirc; l&#601;haq&#601;&#x1E6D;&icirc;r layhw&acirc; k&icirc; lak&#333;h&#259;n&icirc;m b&#601;n&ecirc;-&#8217;ah&#259;r&#333;n ham&#601;qud&#257;&#353;&icirc;m l&#601;haq&#601;&#x1E6D;&icirc;r &#x1E63;&#275;&#8217; min-hammiq&#601;d&#257;&#353; k&icirc; m&#257;&#8216;al&#601;t&#257; w&#601;l&#333;&#8217;-l&#601;&#x1E35;&#257; l&#601;&#x1E35;&#257;&#x1E07;w&#333;&#x1E0F; m&ecirc;&#601;hw&acirc; &#8217;&#277;l&#333;h&icirc;m: </P>
<P>19&nbsp;wayyiz&#601;&#8216;af &#8216;uzz&icirc;y&acirc;&ucirc; &ucirc;&#x1E07;&#601;y&#257;&#x1E0F;w&#333; miq&#601;&#x1E6D;ere&#x1E6F; l&#601;haq&#601;&#x1E6D;&icirc;r &ucirc;&#x1E07;&#601;z<sup>a</sup>&#8216;&#601;pw&#333; &#8216;im-hak&#333;h&#259;n&icirc;m w&#601;ha&#x1E63;&#x1E63;&#257;r<sup>a</sup>&#8216;a&#x1E6F; z&#257;r&#601;&#x1E25;&acirc; &#x1E07;&#601;mi&#x1E63;&#601;&#x1E25;w&#333; lif&#601;n&ecirc; hak&#333;h&#259;n&icirc;m b&#601;&#x1E07;&ecirc;&#x1E6F; y&#601;hw&acirc; m&#275;&#8216;al l&#601;miz&#601;b<sup>a</sup>&#x1E25; haqq&#601;&#x1E6D;&#333;re&#x1E6F;: </P>
<P>20&nbsp;wayyifen &#8217;&#275;l&#257;yw &#8216;&#259;zar&#601;y&acirc;&ucirc; &#x1E35;&#333;h&#275;n h&#257;r&#333;&#8217;&#353; w&#601;&#x1E35;&#257;l-hak&#333;h&#259;n&icirc;m w&#601;hinn&#275;h-h&ucirc;&#8217; m&#601;&#x1E63;&#333;r&#257;&#8216; b&#601;mi&#x1E63;&#601;&#x1E25;w&#333; wayya&#x1E07;&#601;hil&ucirc;h&ucirc; mi&#353;&#353;&#257;m w&#601;&#x1E21;am-h&ucirc;&#8217; ni&#x1E0F;&#601;&#x1E25;af l&#257;&#x1E63;&#275;&#8217;&#x1E6F; k&icirc; nig&#601;&#8216;w&#333; y&#601;hw&acirc;: </P>
<P>21&nbsp;way&#601;h&icirc; &#8216;uzz&icirc;y&acirc;&ucirc; hammele&#x1E35;&#601; m&#601;&#x1E63;&#333;r&#257;&#8216;| &#8216;a&#x1E0F;-yw&#333;m mw&#333;&#x1E6F;w&#333; wayy&#275;&#353;e&#x1E07; b&ecirc;&#x1E6F; <font color="brown">h<sup>a</sup>&#x1E25;&#257;f&#601;&#353;&ucirc;&#x1E6F;</font> <font color="blue">h<sup>a</sup>&#x1E25;&#257;f&#601;&#353;&icirc;&#x1E6F;</font> m&#601;&#x1E63;&#333;r&#257;&#8216; k&icirc; ni&#x1E21;&#601;zar mib&ecirc;&#x1E6F; y&#601;hw&acirc; w&#601;yw&#333;&#x1E6F;&#257;m b&#601;nw&#333; &#8216;al-b&ecirc;&#x1E6F; hammele&#x1E35;&#601; &#353;w&#333;f&#275;&#x1E6D; &#8217;e&#x1E6F;-&#8216;am h&#257;&#8217;&#257;re&#x1E63;: </P>
<P>22&nbsp;w&#601;ye&#x1E6F;er di&#x1E07;&#601;r&ecirc; &#8216;uzz&icirc;y&acirc;&ucirc; h&#257;ri&#8217;&#353;&#333;n&icirc;m w&#601;h&#257;&#8217;&#259;&#x1E25;&#259;r&#333;n&icirc;m<font color="red"><sup>1</font></sup> k&#257;&#x1E6F;a&#x1E07; y&#601;&#353;<sup>a</sup>&#8216;&#601;y&acirc;&ucirc; &#x1E07;en-&#8217;&#257;mw&#333;&#x1E63; hann&#257;&#x1E07;&icirc;&#8217;: </P>
<P>23&nbsp;wayyi&#353;&#601;ka&#x1E07; &#8216;uzz&icirc;y&acirc;&ucirc; &#8216;im-&#8217;&#259;&#x1E07;&#333;&#x1E6F;&#257;yw wayyiq&#601;b&#601;r&ucirc; &#8217;&#333;&#x1E6F;w&#333; &#8216;im-&#8217;&#259;&#x1E07;&#333;&#x1E6F;&#257;yw bi&#347;&#601;&#x1E0F;&#275;h haqq&#601;&#x1E07;&ucirc;r&acirc; &#8217;&#259;&#353;er lamm&#601;l&#257;&#x1E35;&icirc;m k&icirc; &#8217;&#257;m&#601;r&ucirc; m&#601;&#x1E63;w&#333;r&#257;&#8216; h&ucirc;&#8217; wayyim&#601;l&#333;&#x1E35;&#601; yw&#333;&#x1E6F;&#257;m b&#601;nw&#333; t<sup>a</sup>&#x1E25;&#601;t&#257;yw: f</P>
</TD>
</TABLE>
<P><HR>
<CENTER>
<A HREF="ch2027.htm">Next: 2 Chronicles (2 Divrey Yamim) Chapter 27</A></CENTER>
</BODY>
</HTML>
