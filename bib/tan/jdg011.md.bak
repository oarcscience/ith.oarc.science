[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg011)  [KJV](../kjv/jdg011.md) 
[Sep:JdB](../sep/jdb011)  [Sep:JdA](../sep/jda011.md) 
[Vul](../vul/jdg011.md)   
  
[Judges (Shoftim) Index](jdg.md)  
  [Previous](jdg010)  [Next](jdg012.md) 

------------------------------------------------------------------------

### Tanach (Hebrew): Judges (Shoftim) Chapter 11

‎<span id="001">1</span> ‏וְיִפְתָּ֣ח הַגִּלְעָדִ֗י הָיָה֙ גִּבּ֣וֹר
חַ֔יִל וְה֖וּא בֶּן־אִשָּׁ֣ה זוֹנָ֑ה וַיּ֥וֹלֶד גִּלְעָ֖ד אֶת־יִפְתָּֽח׃

‎<span id="002">2</span> ‏וַתֵּ֧לֶד אֵֽשֶׁת־גִּלְעָ֛ד ל֖וֹ בָּנִ֑ים
וַיִּגְדְּל֨וּ בְֽנֵי־הָאִשָּׁ֜ה וַיְגָרְשׁ֣וּ אֶת־יִפְתָּ֗ח
וַיֹּ֤אמְרוּ לוֹ֙ לֹֽא־תִנְחַ֣ל בְּבֵית־אָבִ֔ינוּ כִּ֛י בֶּן־אִשָּׁ֥ה
אַחֶ֖רֶת אָֽתָּה׃

‎<span id="003">3</span> ‏וַיִּבְרַ֤ח יִפְתָּח֙ מִפְּנֵ֣י אֶחָ֔יו
וַיֵּ֖שֶׁב בְּאֶ֣רֶץ ט֑וֹב וַיִּֽתְלַקְּט֤וּ אֶל־יִפְתָּח֙ אֲנָשִׁ֣ים
רֵיקִ֔ים וַיֵּצְא֖וּ עִמּֽוֹ׃ פ

‎<span id="004">4</span> ‏וַיְהִ֖י מִיָּמִ֑ים וַיִּלָּחֲמ֥וּ
בְנֵֽי־עַמּ֖וֹן עִם־יִשְׂרָאֵֽל׃

‎<span id="005">5</span> ‏וַיְהִ֕י כַּאֲשֶׁר־נִלְחֲמ֥וּ בְנֵֽי־עַמּ֖וֹן
עִם־יִשְׂרָאֵ֑ל וַיֵּֽלְכוּ֙ זִקְנֵ֣י גִלְעָ֔ד לָקַ֥חַת אֶת־יִפְתָּ֖ח
מֵאֶ֥רֶץ טֽוֹב׃

‎<span id="006">6</span> ‏וַיֹּאמְר֣וּ לְיִפְתָּ֔ח לְכָ֕ה וְהָיִ֥יתָה
לָּ֖נוּ לְקָצִ֑ין וְנִֽלָּחֲמָ֖ה בִּבְנֵ֥י עַמּֽוֹן׃

‎<span id="007">7</span> ‏וַיֹּ֤אמֶר יִפְתָּח֙ לְזִקְנֵ֣י גִלְעָ֔ד
הֲלֹ֤א אַתֶּם֙ שְׂנֵאתֶ֣ם אוֹתִ֔י וַתְּגָרְשׁ֖וּנִי מִבֵּ֣ית אָבִ֑י
וּמַדּ֜וּעַ בָּאתֶ֤ם אֵלַי֙ עַ֔תָּה כַּאֲשֶׁ֖ר צַ֥ר לָכֶֽם׃

‎<span id="008">8</span> ‏וַיֹּאמְרוּ֩ זִקְנֵ֨י גִלְעָ֜ד אֶל־יִפְתָּ֗ח
לָכֵן֙ עַתָּה֙ שַׁ֣בְנוּ אֵלֶ֔יךָ וְהָלַכְתָּ֣ עִמָּ֔נוּ וְנִלְחַמְתָּ֖
בִּבְנֵ֣י עַמּ֑וֹן וְהָיִ֤יתָ לָּ֙נוּ֙ לְרֹ֔אשׁ לְכֹ֖ל יֹשְׁבֵ֥י
גִלְעָֽד׃

‎<span id="009">9</span> ‏וַיֹּ֨אמֶר יִפְתָּ֜ח אֶל־זִקְנֵ֣י גִלְעָ֗ד
אִם־מְשִׁיבִ֨ים אַתֶּ֤ם אוֹתִי֙ לְהִלָּחֵם֙ בִּבְנֵ֣י עַמּ֔וֹן וְנָתַ֧ן
יְהוָ֛ה אוֹתָ֖ם לְפָנָ֑י אָנֹכִ֕י אֶהְיֶ֥ה לָכֶ֖ם לְרֹֽאשׁ׃

‎<span id="010">10</span> ‏וַיֹּאמְר֥וּ זִקְנֵֽי־גִלְעָ֖ד אֶל־יִפְתָּ֑ח
יְהוָ֗ה יִהְיֶ֤ה שֹׁמֵ֙עַ֙ בֵּֽינוֹתֵ֔ינוּ אִם־לֹ֥א כִדְבָרְךָ֖ כֵּ֥ן
נַעֲשֶֽׂה׃

‎<span id="011">11</span> ‏וַיֵּ֤לֶךְ יִפְתָּח֙ עִם־זִקְנֵ֣י גִלְעָ֔ד
וַיָּשִׂ֨ימוּ הָעָ֥ם אוֹת֛וֹ עֲלֵיהֶ֖ם לְרֹ֣אשׁ וּלְקָצִ֑ין וַיְדַבֵּ֨ר
יִפְתָּ֧ח אֶת־כָּל־דְּבָרָ֛יו לִפְנֵ֥י יְהוָ֖ה בַּמִּצְפָּֽה׃ פ

‎<span id="012">12</span> ‏וַיִּשְׁלַ֤ח יִפְתָּח֙ מַלְאָכִ֔ים
אֶל־מֶ֥לֶךְ בְּנֵֽי־עַמּ֖וֹן לֵאמֹ֑ר מַה־לִּ֣י וָלָ֔ךְ כִּֽי־בָ֥אתָ
אֵלַ֖י לְהִלָּחֵ֥ם בְּאַרְצִֽי׃

‎<span id="013">13</span> ‏וַיֹּאמֶר֩ מֶ֨לֶךְ בְּנֵי־עַמּ֜וֹן
אֶל־מַלְאֲכֵ֣י יִפְתָּ֗ח כִּֽי־לָקַ֨ח יִשְׂרָאֵ֤ל אֶת־אַרְצִי֙
בַּעֲלוֹת֣וֹ מִמִּצְרַ֔יִם מֵאַרְנ֥וֹן וְעַד־הַיַּבֹּ֖ק
וְעַד־הַיַּרְדֵּ֑ן וְעַתָּ֕ה הָשִׁ֥יבָה אֶתְהֶ֖ן בְּשָׁלֽוֹם׃

‎<span id="014">14</span> ‏וַיּ֥וֹסֶף ע֖וֹד יִפְתָּ֑ח וַיִּשְׁלַח֙
מַלְאָכִ֔ים אֶל־מֶ֖לֶךְ בְּנֵ֥י עַמּֽוֹן׃

‎<span id="015">15</span> ‏וַיֹּ֣אמֶר ל֔וֹ כֹּ֖ה אָמַ֣ר יִפְתָּ֑ח
לֹֽא־לָקַ֤ח יִשְׂרָאֵל֙ אֶת־אֶ֣רֶץ מוֹאָ֔ב וְאֶת־אֶ֖רֶץ בְּנֵ֥י
עַמּֽוֹן׃

‎<span id="016">16</span> ‏כִּ֖י בַּעֲלוֹתָ֣ם מִמִּצְרָ֑יִם וַיֵּ֨לֶךְ
יִשְׂרָאֵ֤ל בַּמִּדְבָּר֙ עַד־יַם־ס֔וּף וַיָּבֹ֖א קָדֵֽשָׁה׃

‎<span id="017">17</span> ‏וַיִּשְׁלַ֣ח יִשְׂרָאֵ֣ל מַלְאָכִ֣ים׀
אֶל־מֶלֶךְ֩ אֱד֨וֹם׀ לֵאמֹ֜ר אֶעְבְּרָה־נָּ֣א בְאַרְצֶ֗ךָ וְלֹ֤א שָׁמַע֙
מֶ֣לֶךְ אֱד֔וֹם וְגַ֨ם אֶל־מֶ֧לֶךְ מוֹאָ֛ב שָׁלַ֖ח וְלֹ֣א אָבָ֑ה
וַיֵּ֥שֶׁב יִשְׂרָאֵ֖ל בְּקָדֵֽשׁ׃

‎<span id="018">18</span> ‏וַיֵּ֣לֶךְ בַּמִּדְבָּ֗ר וַיָּ֜סָב אֶת־אֶ֤רֶץ
אֱדוֹם֙ וְאֶת־אֶ֣רֶץ מוֹאָ֔ב וַיָּבֹ֤א מִמִּזְרַח־שֶׁ֙מֶשׁ֙ לְאֶ֣רֶץ
מוֹאָ֔ב וַֽיַּחֲנ֖וּן בְּעֵ֣בֶר אַרְנ֑וֹן וְלֹא־בָ֙אוּ֙ בִּגְב֣וּל
מוֹאָ֔ב כִּ֥י אַרְנ֖וֹן גְּב֥וּל מוֹאָֽב׃

‎<span id="019">19</span> ‏וַיִּשְׁלַ֤ח יִשְׂרָאֵל֙ מַלְאָכִ֔ים
אֶל־סִיח֥וֹן מֶֽלֶךְ־הָאֱמֹרִ֖י מֶ֣לֶךְ חֶשְׁבּ֑וֹן וַיֹּ֤אמֶר לוֹ֙
יִשְׂרָאֵ֔ל נַעְבְּרָה־נָּ֥א בְאַרְצְךָ֖ עַד־מְקוֹמִֽי׃

‎<span id="020">20</span> ‏וְלֹא־הֶאֱמִ֨ין סִיח֤וֹן אֶת־יִשְׂרָאֵל֙
עֲבֹ֣ר בִּגְבֻל֔וֹ וַיֶּאֱסֹ֤ף סִיחוֹן֙ אֶת־כָּל־עַמּ֔וֹ וַֽיַּחֲנ֖וּ
בְּיָ֑הְצָה וַיִּלָּ֖חֶם עִם־יִשְׂרָאֵֽל׃

‎<span id="021">21</span> ‏וַ֠יִּתֵּן יְהוָ֨ה אֱלֹהֵֽי־יִשְׂרָאֵ֜ל
אֶת־סִיח֧וֹן וְאֶת־כָּל־עַמּ֛וֹ בְּיַ֥ד יִשְׂרָאֵ֖ל וַיַּכּ֑וּם
וַיִּירַשׁ֙ יִשְׂרָאֵ֔ל אֵ֚ת כָּל־אֶ֣רֶץ הָאֱמֹרִ֔י יוֹשֵׁ֖ב הָאָ֥רֶץ
הַהִֽיא׃

‎<span id="022">22</span> ‏וַיִּ֣ירְשׁ֔וּ אֵ֖ת כָּל־גְּב֣וּל הָאֱמֹרִ֑י
מֵֽאַרְנוֹן֙ וְעַד־הַיַּבֹּ֔ק וּמִן־הַמִּדְבָּ֖ר וְעַד־הַיַּרְדֵּֽן׃

‎<span id="023">23</span> ‏וְעַתָּ֞ה יְהוָ֣ה׀ אֱלֹהֵ֣י יִשְׂרָאֵ֗ל
הוֹרִישׁ֙ אֶת־הָ֣אֱמֹרִ֔י מִפְּנֵ֖י עַמּ֣וֹ יִשְׂרָאֵ֑ל וְאַתָּ֖ה
תִּירָשֶֽׁנּוּ׃

‎<span id="024">24</span> ‏הֲלֹ֞א אֵ֣ת אֲשֶׁ֧ר יוֹרִֽישְׁךָ֛ כְּמ֥וֹשׁ
אֱלֹהֶ֖יךָ אוֹת֥וֹ תִירָ֑שׁ וְאֵת֩ כָּל־אֲשֶׁ֨ר הוֹרִ֜ישׁ יְהוָ֧ה
אֱלֹהֵ֛ינוּ מִפָּנֵ֖ינוּ אוֹת֥וֹ נִירָֽשׁ׃

‎<span id="025">25</span> ‏וְעַתָּ֗ה הֲט֥וֹב טוֹב֙ אַתָּ֔ה מִבָּלָ֥ק
בֶּן־צִפּ֖וֹר מֶ֣לֶךְ מוֹאָ֑ב הֲר֥וֹב רָב֙ עִם־יִשְׂרָאֵ֔ל אִם־נִלְחֹ֥ם
נִלְחַ֖ם בָּֽם׃

‎<span id="026">26</span> ‏בְּשֶׁ֣בֶת יִ֠שְׂרָאֵל בְּחֶשְׁבּ֨וֹן
וּבִבְנוֹתֶ֜יהָ וּבְעַרְע֣וֹר וּבִבְנוֹתֶ֗יהָ וּבְכָל־הֶֽעָרִים֙ אֲשֶׁר֙
עַל־יְדֵ֣י אַרְנ֔וֹן שְׁלֹ֥שׁ מֵא֖וֹת שָׁנָ֑ה וּמַדּ֥וּעַ
לֹֽא־הִצַּלְתֶּ֖ם בָּעֵ֥ת הַהִֽיא׃

‎<span id="027">27</span> ‏וְאָֽנֹכִי֙ לֹֽא־חָטָ֣אתִי לָ֔ךְ וְאַתָּ֞ה
עֹשֶׂ֥ה אִתִּ֛י רָעָ֖ה לְהִלָּ֣חֶם בִּ֑י יִשְׁפֹּ֨ט יְהוָ֤ה הַשֹּׁפֵט֙
הַיּ֔וֹם בֵּ֚ין בְּנֵ֣י יִשְׂרָאֵ֔ל וּבֵ֖ין בְּנֵ֥י עַמּֽוֹן׃

‎<span id="028">28</span> ‏וְלֹ֣א שָׁמַ֔ע מֶ֖לֶךְ בְּנֵ֣י עַמּ֑וֹן
אֶל־דִּבְרֵ֣י יִפְתָּ֔ח אֲשֶׁ֥ר שָׁלַ֖ח אֵלָֽיו׃ פ

‎<span id="029">29</span> ‏וַתְּהִ֤י עַל־יִפְתָּח֙ ר֣וּחַ יְהוָ֔ה
וַיַּעֲבֹ֥ר אֶת־הַגִּלְעָ֖ד וְאֶת־מְנַשֶּׁ֑ה וַֽיַּעֲבֹר֙ אֶת־מִצְפֵּ֣ה
גִלְעָ֔ד וּמִמִּצְפֵּ֣ה גִלְעָ֔ד עָבַ֖ר בְּנֵ֥י עַמּֽוֹן׃

‎<span id="030">30</span> ‏וַיִּדַּ֨ר יִפְתָּ֥ח נֶ֛דֶר לַיהוָ֖ה
וַיֹּאמַ֑ר אִם־נָת֥וֹן תִּתֵּ֛ן אֶת־בְּנֵ֥י עַמּ֖וֹן בְּיָדִֽי׃

‎<span id="031">31</span> ‏וְהָיָ֣ה הַיּוֹצֵ֗א אֲשֶׁ֨ר יֵצֵ֜א
מִדַּלְתֵ֤י בֵיתִי֙ לִקְרָאתִ֔י בְּשׁוּבִ֥י בְשָׁל֖וֹם מִבְּנֵ֣י
עַמּ֑וֹן וְהָיָה֙ לַֽיהוָ֔ה וְהַעֲלִיתִ֖הוּ עוֹלָֽה׃ פ

‎<span id="032">32</span> ‏וַיַּעֲבֹ֥ר יִפְתָּ֛ח אֶל־בְּנֵ֥י עַמּ֖וֹן
לְהִלָּ֣חֶם בָּ֑ם וַיִּתְּנֵ֥ם יְהוָ֖ה בְּיָדֽוֹ׃

‎<span id="033">33</span> ‏וַיַּכֵּ֡ם מֵעֲרוֹעֵר֩ וְעַד־בּוֹאֲךָ֙
מִנִּ֜ית עֶשְׂרִ֣ים עִ֗יר וְעַד֙ אָבֵ֣ל כְּרָמִ֔ים מַכָּ֖ה גְּדוֹלָ֣ה
מְאֹ֑ד וַיִּכָּֽנְעוּ֙ בְּנֵ֣י עַמּ֔וֹן מִפְּנֵ֖י בְּנֵ֥י יִשְׂרָאֵֽל׃ פ

‎<span id="034">34</span> ‏וַיָּבֹ֨א יִפְתָּ֣ח הַמִּצְפָּה֮ אֶל־בֵּיתוֹ֒
וְהִנֵּ֤ה בִתּוֹ֙ יֹצֵ֣את לִקְרָאת֔וֹ בְתֻפִּ֖ים וּבִמְחֹל֑וֹת וְרַק֙
הִ֣יא יְחִידָ֔ה אֵֽין־ל֥וֹ מִמֶּ֛נּוּ בֵּ֖ן אוֹ־בַֽת׃

‎<span id="035">35</span> ‏וַיְהִי֩ כִרְאוֹת֨וֹ אוֹתָ֜הּ וַיִּקְרַ֣ע
אֶת־בְּגָדָ֗יו וַיֹּ֙אמֶר֙ אֲהָ֤הּ בִּתִּי֙ הַכְרֵ֣עַ הִכְרַעְתִּ֔נִי
וְאַ֖תְּ הָיִ֣יתְ<sup>1</sup> בְּעֹֽכְרָ֑י וְאָנֹכִ֗י פָּצִ֤יתִי־פִי֙
אֶל־יְהוָ֔ה וְלֹ֥א אוּכַ֖ל לָשֽׁוּב׃

‎<span id="036">36</span> ‏וַתֹּ֣אמֶר אֵלָ֗יו אָבִי֙ פָּצִ֤יתָה
אֶת־פִּ֙יךָ֙ אֶל־יְהוָ֔ה עֲשֵׂ֣ה לִ֔י כַּאֲשֶׁ֖ר יָצָ֣א מִפִּ֑יךָ
אַחֲרֵ֡י אֲשֶׁ֣ר עָשָׂה֩ לְךָ֙ יְהוָ֧ה נְקָמ֛וֹת מֵאֹיְבֶ֖יךָ מִבְּנֵ֥י
עַמּֽוֹן׃

‎<span id="037">37</span> ‏וַתֹּ֙אמֶר֙ אֶל־אָבִ֔יהָ יֵעָ֥שֶׂה לִּ֖י
הַדָּבָ֣ר הַזֶּ֑ה הַרְפֵּ֨ה מִמֶּ֜נִּי שְׁנַ֣יִם חֳדָשִׁ֗ים וְאֵֽלְכָה֙
וְיָרַדְתִּ֣י עַל־הֶֽהָרִ֔ים וְאֶבְכֶּה֙ עַל־בְּתוּלַ֔י אָנֹכִ֖י ורעיתי
וְרֵעוֹתָֽי׃

‎<span id="038">38</span> ‏וַיֹּ֣אמֶר לֵ֔כִי וַיִּשְׁלַ֥ח אוֹתָ֖הּ
שְׁנֵ֣י חֳדָשִׁ֑ים וַתֵּ֤לֶךְ הִיא֙ וְרֵ֣עוֹתֶ֔יהָ וַתֵּ֥בְךְּ
עַל־בְּתוּלֶ֖יהָ עַל־הֶהָרִֽים׃

‎<span id="039">39</span> ‏וַיְהִ֞י מִקֵּ֣ץ׀ שְׁנַ֣יִם חֳדָשִׁ֗ים
וַתָּ֙שָׁב֙ אֶל־אָבִ֔יהָ וַיַּ֣עַשׂ לָ֔הּ אֶת־נִדְר֖וֹ אֲשֶׁ֣ר נָדָ֑ר
וְהִיא֙ לֹא־יָדְעָ֣ה אִ֔ישׁ וַתְּהִי־חֹ֖ק בְּיִשְׂרָאֵֽל׃

‎<span id="040">40</span> ‏מִיָּמִ֣ים׀ יָמִ֗ימָה תֵּלַ֙כְנָה֙ בְּנ֣וֹת
יִשְׂרָאֵ֔ל לְתַנּ֕וֹת לְבַת־יִפְתָּ֖ח הַגִּלְעָדִ֑י אַרְבַּ֥עַת יָמִ֖ים
בַּשָּׁנָֽה׃ ס

1 wəyifətāḥ hagilə‘āḏî hāyâ gibwōr ḥayil wəhû’ ben-’iššâ zwōnâ wayywōleḏ
gilə‘āḏ ’eṯ-yifətāḥ:

2 watēleḏ ’ēšeṯ-gilə‘āḏ lwō bānîm wayyiḡədəlû ḇənê-hā’iššâ wayəḡārəšû
’eṯ-yifətāḥ wayyō’mərû lwō lō’-ṯinəḥal bəḇêṯ-’āḇînû kî ben-’iššâ
’<sup>a</sup>ḥereṯ ’ātâ:

3 wayyiḇər<sup>a</sup>ḥ yifətāḥ mipənê ’eḥāyw wayyēšeḇ bə’ereṣ ṭwōḇ
wayyiṯəlaqqəṭû ’el-yifətāḥ ’ănāšîm rêqîm wayyēṣə’û ‘immwō: f

4 wayəhî mîyāmîm wayyillāḥămû ḇənê-‘ammwōn ‘im-yiśərā’ēl:

5 wayəhî ka’ăšer-niləḥămû ḇənê-‘ammwōn ‘im-yiśərā’ēl wayyēləḵû ziqənê
ḡilə‘āḏ lāq<sup>a</sup>ḥaṯ ’eṯ-yifətāḥ mē’ereṣ ṭwōḇ:

6 wayyō’mərû ləyifətāḥ ləḵâ wəhāyîṯâ llānû ləqāṣîn wənillāḥămâ biḇənê
‘ammwōn:

7 wayyō’mer yifətāḥ ləziqənê ḡilə‘āḏ hălō’ ’atem śənē’ṯem ’wōṯî
watəḡārəšûnî mibêṯ ’āḇî ûmadû‘a bā’ṯem ’ēlay ‘atâ ka’ăšer ṣar lāḵem:

8 wayyō’mərû ziqənê ḡilə‘āḏ ’el-yifətāḥ lāḵēn ‘atâ šaḇənû ’ēleyḵā
wəhālaḵətā ‘immānû wəniləḥamətā biḇənê ‘ammwōn wəhāyîṯā llānû lərō’š
ləḵōl yōšəḇê ḡilə‘āḏ:

9 wayyō’mer yifətāḥ ’el-ziqənê ḡilə‘āḏ ’im-məšîḇîm ’atem ’wōṯî
ləhillāḥēm biḇənê ‘ammwōn wənāṯan yəhwâ ’wōṯām ləfānāy ’ānōḵî ’ehəyeh
lāḵem lərō’š:

10 wayyō’mərû ziqənê-ḡilə‘āḏ ’el-yifətāḥ yəhwâ yihəyeh šōmē‘a bênwōṯênû
’im-lō’ ḵiḏəḇārəḵā kēn n<sup>a</sup>‘ăśeh:

11 wayyēleḵə yifətāḥ ‘im-ziqənê ḡilə‘āḏ wayyāśîmû hā‘ām ’wōṯwō ‘ălêhem
lərō’š ûləqāṣîn wayəḏabēr yifətāḥ ’eṯ-kāl-dəḇārāyw lifənê yəhwâ
bammiṣəpâ: f

12 wayyišəl<sup>a</sup>ḥ yifətāḥ malə’āḵîm ’el-meleḵə bənê-‘ammwōn
lē’mōr mah-llî wālāḵə kî-ḇā’ṯā ’ēlay ləhillāḥēm bə’arəṣî:

13 wayyō’mer meleḵə bənê-‘ammwōn ’el-malə’ăḵê yifətāḥ
kî-lāq<sup>a</sup>ḥ yiśərā’ēl ’eṯ-’arəṣî b<sup>a</sup>‘ălwōṯwō
mimmiṣərayim mē’arənwōn wə‘aḏ-hayyabōq wə‘aḏ-hayyarədēn wə‘atâ hāšîḇâ
’eṯəhen bəšālwōm:

14 wayywōsef ‘wōḏ yifətāḥ wayyišəl<sup>a</sup>ḥ malə’āḵîm ’el-meleḵə
bənê ‘ammwōn:

15 wayyō’mer lwō kōh ’āmar yifətāḥ lō’-lāq<sup>a</sup>ḥ yiśərā’ēl
’eṯ-’ereṣ mwō’āḇ wə’eṯ-’ereṣ bənê ‘ammwōn:

16 kî b<sup>a</sup>‘ălwōṯām mimmiṣərāyim wayyēleḵə yiśərā’ēl bammiḏəbār
‘aḏ-yam-sûf wayyāḇō’ qāḏēšâ:

17 wayyišəl<sup>a</sup>ḥ yiśərā’ēl malə’āḵîm\| ’el-meleḵə ’ĕḏwōm\|
lē’mōr ’e‘əbərâ-nnā’ ḇə’arəṣeḵā wəlō’ šām<sup>a</sup>‘ meleḵə ’ĕḏwōm
wəḡam ’el-meleḵə mwō’āḇ šāl<sup>a</sup>ḥ wəlō’ ’āḇâ wayyēšeḇ yiśərā’ēl
bəqāḏēš:

18 wayyēleḵə bammiḏəbār wayyāsāḇ ’eṯ-’ereṣ ’ĕḏwōm wə’eṯ-’ereṣ mwō’āḇ
wayyāḇō’ mimmizər<sup>a</sup>ḥ-šemeš lə’ereṣ mwō’āḇ
wayy<sup>a</sup>ḥănûn bə‘ēḇer ’arənwōn wəlō’-ḇā’û biḡəḇûl mwō’āḇ kî
’arənwōn gəḇûl mwō’āḇ:

19 wayyišəl<sup>a</sup>ḥ yiśərā’ēl malə’āḵîm ’el-sîḥwōn meleḵə-hā’ĕmōrî
meleḵə ḥešəbwōn wayyō’mer lwō yiśərā’ēl n<sup>a</sup>‘əbərâ-nnā’
ḇə’arəṣəḵā ‘aḏ-məqwōmî:

20 wəlō’-he’ĕmîn sîḥwōn ’eṯ-yiśərā’ēl ‘ăḇōr biḡəḇulwō wayye’ĕsōf sîḥwōn
’eṯ-kāl-‘ammwō wayy<sup>a</sup>ḥănû bəyâəṣâ wayyillāḥem ‘im-yiśərā’ēl:

21 wayyitēn yəhwâ ’ĕlōhê-yiśərā’ēl ’eṯ-sîḥwōn wə’eṯ-kāl-‘ammwō bəyaḏ
yiśərā’ēl wayyakûm wayyîraš yiśərā’ēl ’ēṯ kāl-’ereṣ hā’ĕmōrî ywōšēḇ
hā’āreṣ hahî’:

22 wayyîrəšû ’ēṯ kāl-gəḇûl hā’ĕmōrî mē’arənwōn wə‘aḏ-hayyabōq
ûmin-hammiḏəbār wə‘aḏ-hayyarədēn:

23 wə‘atâ yəhwâ\| ’ĕlōhê yiśərā’ēl hwōrîš ’eṯ-hā’ĕmōrî mipənê ‘ammwō
yiśərā’ēl wə’atâ tîrāšennû:

24 hălō’ ’ēṯ ’ăšer ywōrîšəḵā kəmwōš ’ĕlōheyḵā ’wōṯwō ṯîrāš wə’ēṯ
kāl-’ăšer hwōrîš yəhwâ ’ĕlōhênû mipānênû ’wōṯwō nîrāš:

25 wə‘atâ hăṭwōḇ ṭwōḇ ’atâ mibālāq ben-ṣipwōr meleḵə mwō’āḇ hărwōḇ rāḇ
‘im-yiśərā’ēl ’im-niləḥōm niləḥam bām:

26 bəšeḇeṯ yiśərā’ēl bəḥešəbwōn ûḇiḇənwōṯeyhā ûḇə‘arə‘wōr ûḇiḇənwōṯeyhā
ûḇəḵāl-he‘ārîm ’ăšer ‘al-yəḏê ’arənwōn šəlōš mē’wōṯ šānâ ûmadû‘a
lō’-hiṣṣalətem bā‘ēṯ hahî’:

27 wə’ānōḵî lō’-ḥāṭā’ṯî lāḵə wə’atâ ‘ōśeh ’itî rā‘â ləhillāḥem bî
yišəpōṭ yəhwâ haššōfēṭ hayywōm bên bənê yiśərā’ēl ûḇên bənê ‘ammwōn:

28 wəlō’ šām<sup>a</sup>‘ meleḵə bənê ‘ammwōn ’el-diḇərê yifətāḥ ’ăšer
šāl<sup>a</sup>ḥ ’ēlāyw: f

29 watəhî ‘al-yifətāḥ rûḥa yəhwâ wayy<sup>a</sup>‘ăḇōr ’eṯ-hagilə‘āḏ
wə’eṯ-mənaššeh wayy<sup>a</sup>‘ăḇōr ’eṯ-miṣəpēh ḡilə‘āḏ ûmimmiṣəpēh
ḡilə‘āḏ ‘āḇar bənê ‘ammwōn:

30 wayyidar yifətāḥ neḏer layhwâ wayyō’mar ’im-nāṯwōn titēn ’eṯ-bənê
‘ammwōn bəyāḏî:

31 wəhāyâ hayywōṣē’ ’ăšer yēṣē’ midaləṯê ḇêṯî liqərā’ṯî bəšûḇî ḇəšālwōm
mibənê ‘ammwōn wəhāyâ layhwâ wəh<sup>a</sup>‘ălîṯihû ‘wōlâ: f

32 wayy<sup>a</sup>‘ăḇōr yifətāḥ ’el-bənê ‘ammwōn ləhillāḥem bām
wayyitənēm yəhwâ bəyāḏwō:

33 wayyakēm mē‘ărwō‘ēr wə‘aḏ-bwō’ăḵā minnîṯ ‘eśərîm ‘îr wə‘aḏ ’āḇēl
kərāmîm makâ gəḏwōlâ mə’ōḏ wayyikānə‘û bənê ‘ammwōn mipənê bənê
yiśərā’ēl: f

34 wayyāḇō’ yifətāḥ hammiṣəpâ ’el-bêṯwō wəhinnēh ḇitwō yōṣē’ṯ liqərā’ṯwō
ḇəṯupîm ûḇiməḥōlwōṯ wəraq hî’ yəḥîḏâ ’ên-lwō mimmennû bēn ’wō-ḇaṯ:

35 wayəhî ḵirə’wōṯwō ’wōṯāh wayyiqər<sup>a</sup>‘ ’eṯ-bəḡāḏāyw wayyō’mer
’ăhāh bitî haḵərē‘a hiḵər<sup>a</sup>‘ətinî wə’atə hāyîṯə<sup>1</sup>
bə‘ōḵərāy wə’ānōḵî pāṣîṯî-fî ’el-yəhwâ wəlō’ ’ûḵal lāšûḇ:

36 watō’mer ’ēlāyw ’āḇî pāṣîṯâ ’eṯ-pîḵā ’el-yəhwâ ‘ăśēh lî ka’ăšer yāṣā’
mipîḵā ’<sup>a</sup>ḥărê ’ăšer ‘āśâ ləḵā yəhwâ nəqāmwōṯ mē’ōyəḇeyḵā
mibənê ‘ammwōn:

37 watō’mer ’el-’āḇîhā yē‘āśeh llî hadāḇār hazzeh harəpēh mimmennî
šənayim ḥŏḏāšîm wə’ēləḵâ wəyāraḏətî ‘al-hehārîm wə’eḇəkeh ‘al-bəṯûlay
’ānōḵî wərē‘əyōṯāy wərē‘wōṯāy:

38 wayyō’mer lēḵî wayyišəl<sup>a</sup>ḥ ’wōṯāh šənê ḥŏḏāšîm watēleḵə hî’
wərē‘wōṯeyhā watēḇəḵḵə ‘al-bəṯûleyhā ‘al-hehārîm:

39 wayəhî miqqēṣ\| šənayim ḥŏḏāšîm watāšāḇ ’el-’āḇîhā
wayy<sup>a</sup>‘aś lāh ’eṯ-niḏərwō ’ăšer nāḏār wəhî’ lō’-yāḏə‘â ’îš
watəhî-ḥōq bəyiśərā’ēl:

40 mîyāmîm\| yāmîmâ tēlaḵənâ bənwōṯ yiśərā’ēl ləṯannwōṯ ləḇaṯ-yifətāḥ
hagilə‘āḏî ’arəb<sup>a</sup>‘aṯ yāmîm baššānâ: s

------------------------------------------------------------------------

[Next: Judges (Shoftim) Chapter 12](jdg012.md)
