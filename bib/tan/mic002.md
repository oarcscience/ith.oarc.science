[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/mic002)  [KJV](../kjv/mic002)  [Sep](../sep/mic002.md) 
[Vul](../vul/mic002.md)   
  
[Micah (Mikhah) Index](mic.md)  
  [Previous](mic001)  [Next](mic003.md) 

------------------------------------------------------------------------

### Tanach (Hebrew): Micah (Mikhah) Chapter 2

‎<span id="001">1</span> ‏ה֧וֹי חֹֽשְׁבֵי־אָ֛וֶן וּפֹ֥עֲלֵי רָ֖ע
עַל־מִשְׁכְּבוֹתָ֑ם בְּא֤וֹר הַבֹּ֙קֶר֙ יַעֲשׂ֔וּהָ כִּ֥י יֶשׁ־לְאֵ֖ל
יָדָֽם׃

‎<span id="002">2</span> ‏וְחָמְד֤וּ שָׂדוֹת֙ וְגָזָ֔לוּ וּבָתִּ֖ים
וְנָשָׂ֑אוּ וְעָֽשְׁקוּ֙ גֶּ֣בֶר וּבֵית֔וֹ וְאִ֖ישׁ וְנַחֲלָתֽוֹ׃ פ

‎<span id="003">3</span> ‏לָכֵ֗ן כֹּ֚ה אָמַ֣ר יְהוָ֔ה הִנְנִ֥י חֹשֵׁ֛ב
עַל־הַמִּשְׁפָּחָ֥ה הַזֹּ֖את רָעָ֑ה אֲ֠שֶׁר לֹֽא־תָמִ֨ישׁוּ מִשָּׁ֜ם
צַוְּארֹֽתֵיכֶ֗ם וְלֹ֤א תֵֽלְכוּ֙ רוֹמָ֔ה כִּ֛י עֵ֥ת רָעָ֖ה הִֽיא׃

‎<span id="004">4</span> ‏בַּיּ֨וֹם הַה֜וּא יִשָּׂ֧א עֲלֵיכֶ֣ם מָשָׁ֗ל
וְנָהָ֨ה נְהִ֤י נִֽהְיָה֙ אָמַר֙ שָׁד֣וֹד נְשַׁדֻּ֔נוּ חֵ֥לֶק עַמִּ֖י
יָמִ֑יר אֵ֚יךְ יָמִ֣ישׁ לִ֔י לְשׁוֹבֵ֥ב שָׂדֵ֖ינוּ יְחַלֵּֽק׃

‎<span id="005">5</span> ‏לָכֵן֙ לֹֽא־יִֽהְיֶ֣ה לְךָ֔ מַשְׁלִ֥יךְ חֶ֖בֶל
בְּגוֹרָ֑ל בִּקְהַ֖ל יְהוָֽה׃

‎<span id="006">6</span> ‏אַל־תַּטִּ֖פוּ יַטִּיפ֑וּן לֹֽא־יַטִּ֣פוּ
לָאֵ֔לֶּה לֹ֥א יִסַּ֖ג כְּלִמּֽוֹת׃

‎<span id="007">7</span> ‏הֶאָמ֣וּר בֵּֽית־יַעֲקֹ֗ב הֲקָצַר֙ ר֣וּחַ
יְהוָ֔ה אִם־אֵ֖לֶּה מַעֲלָלָ֑יו הֲל֤וֹא דְבָרַ֨י יֵיטִ֔יבוּ עִ֖ם
הַיָּשָׁ֥ר הוֹלֵֽךְ׃

‎<span id="008">8</span> ‏וְאֶתְמ֗וּל עַמִּי֙ לְאוֹיֵ֣ב יְקוֹמֵ֔ם
מִמּ֣וּל שַׂלְמָ֔ה אֶ֖דֶר תַּפְשִׁט֑וּן מֵעֹבְרִ֣ים בֶּ֔טַח שׁוּבֵ֖י
מִלְחָמָֽה׃

‎<span id="009">9</span> ‏נְשֵׁ֤י עַמִּי֙ תְּגָ֣רְשׁ֔וּן מִבֵּ֖ית
תַּֽעֲנֻגֶ֑יהָ מֵעַל֙ עֹֽלָלֶ֔יהָ תִּקְח֥וּ הֲדָרִ֖י לְעוֹלָֽם׃

‎<span id="010">10</span> ‏ק֣וּמוּ וּלְכ֔וּ כִּ֥י לֹא־זֹ֖את הַמְּנוּחָ֑ה
בַּעֲב֥וּר טָמְאָ֛ה תְּחַבֵּ֖ל וְחֶ֥בֶל נִמְרָֽץ׃

‎<span id="011">11</span> ‏לוּ־אִ֞ישׁ הֹלֵ֥ךְ ר֙וּחַ֙ וָשֶׁ֣קֶר כִּזֵּ֔ב
אַטִּ֣ף לְךָ֔ לַיַּ֖יִן וְלַשֵּׁכָ֑ר וְהָיָ֥ה מַטִּ֖יף הָעָ֥ם הַזֶּֽה׃

‎<span id="012">12</span> ‏אָסֹ֨ף אֶאֱסֹ֜ף יַעֲקֹ֣ב כֻּלָּ֗ךְ קַבֵּ֤ץ
אֲקַבֵּץ֙ שְׁאֵרִ֣ית יִשְׂרָאֵ֔ל יַ֥חַד אֲשִׂימֶ֖נּוּ כְּצֹ֣אן בָּצְרָ֑ה
כְּעֵ֙דֶר֙ בְּת֣וֹךְ הַדָּֽבְר֔וֹ תְּהִימֶ֖נָה מֵאָדָֽם׃

‎<span id="013">13</span> ‏עָלָ֤ה הַפֹּרֵץ֙ לִפְנֵיהֶ֔ם פָּֽרְצוּ֙
וַֽיַּעֲבֹ֔רוּ שַׁ֖עַר וַיֵּ֣צְאוּ ב֑וֹ וַיַּעֲבֹ֤ר מַלְכָּם֙
לִפְנֵיהֶ֔ם וַיהוָ֖ה בְּרֹאשָֽׁם׃ פ

1 hwōy ḥōšəḇê-’āwen ûfō‘ălê rā‘ ‘al-mišəkəḇwōṯām bə’wōr habōqer
y<sup>a</sup>‘ăśûhā kî yeš-lə’ēl yāḏām:

2 wəḥāməḏû śāḏwōṯ wəḡāzālû ûḇātîm wənāśā’û wə‘āšəqû geḇer ûḇêṯwō wə’îš
wən<sup>a</sup>ḥălāṯwō: f

3 lāḵēn kōh ’āmar yəhwâ hinənî ḥōšēḇ ‘al-hammišəpāḥâ hazzō’ṯ rā‘â ’ăšer
lō’-ṯāmîšû miššām ṣaûə’rōṯêḵem wəlō’ ṯēləḵû rwōmâ kî ‘ēṯ rā‘â hî’:

4 bayywōm hahû’ yiśśā’ ‘ălêḵem māšāl wənââ nəhî nihəyâ ’āmar šāḏwōḏ
nəšadunû ḥēleq ‘ammî yāmîr ’êḵə yāmîš lî ləšwōḇēḇ śāḏênû yəḥallēq:

5 lāḵēn lō’-yihəyeh ləḵā mašəlîḵə ḥeḇel bəḡwōrāl biqəhal yəhwâ:

6 ’al-taṭṭifû yaṭṭîfûn lō’-yaṭṭifû lā’ēlleh lō’ yissaḡ kəlimmwōṯ:

7 he’āmûr bêṯ-y<sup>a</sup>‘ăqōḇ hăqāṣar rûḥa yəhwâ ’im-’ēlleh
m<sup>a</sup>‘ălālāyw hălwō’ ḏəḇāray yêṭîḇû ‘im hayyāšār hwōlēḵə:

8 wə’eṯəmûl ‘ammî lə’wōyēḇ yəqwōmēm mimmûl śaləmâ ’eḏer tafəšiṭûn
mē‘ōḇərîm beṭ<sup>a</sup>ḥ šûḇê miləḥāmâ:

9 nəšê ‘ammî təḡārəšûn mibêṯ t<sup>a</sup>‘ănuḡeyhā mē‘al ‘ōlāleyhā
tiqəḥû hăḏārî lə‘wōlām:

10 qûmû ûləḵû kî lō’-zō’ṯ hammənûḥâ b<sup>a</sup>‘ăḇûr ṭāmə’â təḥabēl
wəḥeḇel nimərāṣ:

11 lû-’îš hōlēḵə rûḥa wāšeqer kizzēḇ ’aṭṭif ləḵā layyayin wəlaššēḵār
wəhāyâ maṭṭîf hā‘ām hazzeh:

12 ’āsōf ’e’ĕsōf y<sup>a</sup>‘ăqōḇ kullāḵə qabēṣ ’ăqabēṣ šə’ērîṯ
yiśərā’ēl y<sup>a</sup>ḥaḏ ’ăśîmennû kəṣō’n bāṣərâ kə‘ēḏer bəṯwōḵə
hadāḇərwō təhîmenâ mē’āḏām:

13 ‘ālâ hapōrēṣ lifənêhem pārəṣû wayy<sup>a</sup>‘ăḇōrû š<sup>a</sup>‘ar
wayyēṣə’û ḇwō wayy<sup>a</sup>‘ăḇōr maləkām lifənêhem wayhwâ bərō’šām: f

------------------------------------------------------------------------

[Next: Micah (Mikhah) Chapter 3](mic003.md)
