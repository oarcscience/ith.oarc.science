[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer008)  [KJV](../kjv/jer008)  [Sep](../sep/jer008.md) 
[Vul](../vul/jer008.md)   
  
[Jeremiah (Yermiyah) Index](jer.md)  
  [Previous](jer007)  [Next](jer009.md) 

------------------------------------------------------------------------

### Tanach (Hebrew): Jeremiah (Yermiyah) Chapter 8

‎<span id="001">1</span> ‏בָּעֵ֣ת הַהִ֣יא נְאֻם־יְהוָ֡ה ויציאו
יוֹצִ֣יאוּ אֶת־עַצְמ֣וֹת מַלְכֵֽי־יְהוּדָ֣ה וְאֶת־עַצְמוֹת־שָׂרָיו֩
וְאֶת־עַצְמ֨וֹת הַכֹּהֲנִ֜ים וְאֵ֣ת׀ עַצְמ֣וֹת הַנְּבִיאִ֗ים וְאֵ֛ת
עַצְמ֥וֹת יוֹשְׁבֵֽי־יְרוּשָׁלִָ֖ם מִקִּבְרֵיהֶֽם׃

‎<span id="002">2</span> ‏וּשְׁטָחוּם֩ לַשֶּׁ֨מֶשׁ וְלַיָּרֵ֜חַ
וּלְכֹ֣ל׀ צְבָ֣א הַשָּׁמַ֗יִם אֲשֶׁ֨ר אֲהֵב֜וּם וַאֲשֶׁ֤ר עֲבָדוּם֙
וַֽאֲשֶׁר֙ הָלְכ֣וּ אַֽחֲרֵיהֶ֔ם וַאֲשֶׁ֣ר דְּרָשׁ֔וּם וַאֲשֶׁ֥ר
הִֽשְׁתַּחֲו֖וּ לָהֶ֑ם לֹ֤א יֵאָֽסְפוּ֙ וְלֹ֣א יִקָּבֵ֔רוּ לְדֹ֛מֶן
עַל־פְּנֵ֥י הָאֲדָמָ֖ה יִֽהְיֽוּ׃

‎<span id="003">3</span> ‏וְנִבְחַ֥ר מָ֙וֶת֙ מֵֽחַיִּי֔ם לְכֹ֗ל
הַשְּׁאֵרִית֙ הַנִּשְׁאָרִ֔ים מִן־הַמִּשְׁפָּחָ֥ה הָֽרָעָ֖ה הַזֹּ֑את
בְּכָל־הַמְּקֹמ֤וֹת הַנִּשְׁאָרִים֙ אֲשֶׁ֣ר הִדַּחְתִּ֣ים שָׁ֔ם נְאֻ֖ם
יְהוָ֥ה צְבָאֽוֹת׃ ס

‎<span id="004">4</span> ‏וְאָמַרְתָּ֣ אֲלֵיהֶ֗ם כֹּ֚ה אָמַ֣ר יְהוָ֔ה
הֲיִפְּל֖וּ וְלֹ֣א יָק֑וּמוּ אִם־יָשׁ֖וּב וְלֹ֥א יָשֽׁוּב׃

‎<span id="005">5</span> ‏מַדּ֨וּעַ שׁוֹבְבָ֜ה הָעָ֥ם הַזֶּ֛ה
יְרוּשָׁלִַ֖ם מְשֻׁבָ֣ה נִצַּ֑חַת הֶחֱזִ֙יקוּ֙ בַּתַּרְמִ֔ית מֵאֲנ֖וּ
לָשֽׁוּב׃

‎<span id="006">6</span> ‏הִקְשַׁ֤בְתִּי וָֽאֶשְׁמָע֙ לוֹא־כֵ֣ן
יְדַבֵּ֔רוּ אֵ֣ין אִ֗ישׁ נִחָם֙ עַל־רָ֣עָת֔וֹ לֵאמֹ֖ר מֶ֣ה עָשִׂ֑יתִי
כֻּלֹּ֗ה שָׁ֚ב במרצותם בִּמְר֣וּצָתָ֔ם כְּס֥וּס שׁוֹטֵ֖ף בַּמִּלְחָמָֽה׃

‎<span id="007">7</span> ‏גַּם־חֲסִידָ֣ה בַשָּׁמַ֗יִם יָֽדְעָה֙
מֽוֹעֲדֶ֔יהָ וְתֹ֤ר וסוס וְסִיס֙ וְעָג֗וּר שָׁמְר֖וּ אֶת־עֵ֣ת בֹּאָ֑נָה
וְעַמִּ֕י לֹ֣א יָֽדְע֔וּ אֵ֖ת מִשְׁפַּ֥ט יְהוָֽה׃

‎<span id="008">8</span> ‏אֵיכָ֤ה תֹֽאמְרוּ֙ חֲכָמִ֣ים אֲנַ֔חְנוּ
וְתוֹרַ֥ת יְהוָ֖ה אִתָּ֑נוּ אָכֵן֙ הִנֵּ֣ה לַשֶּׁ֣קֶר עָשָׂ֔ה עֵ֖ט
שֶׁ֥קֶר סֹפְרִֽים׃

‎<span id="009">9</span> ‏הֹבִ֣ישׁוּ חֲכָמִ֔ים חַ֖תּוּ וַיִּלָּכֵ֑דוּ
הִנֵּ֤ה בִדְבַר־יְהוָה֙ מָאָ֔סוּ וְחָכְמַֽת־מֶ֖ה לָהֶֽם׃ ס

‎<span id="010">10</span> ‏לָכֵן֩ אֶתֵּ֨ן אֶת־נְשֵׁיהֶ֜ם לַאֲחֵרִ֗ים
שְׂדֽוֹתֵיהֶם֙ לְי֣וֹרְשִׁ֔ים כִּ֤י מִקָּטֹן֙ וְעַד־גָּד֔וֹל כֻּלֹּ֖ה
בֹּצֵ֣עַ בָּ֑צַע מִנָּבִיא֙ וְעַד־כֹּהֵ֔ן כֻּלֹּ֖ה עֹ֥שֶׂה שָּֽׁקֶר׃

‎<span id="011">11</span> ‏וַיְרַפּ֞וּ אֶת־שֶׁ֤בֶר בַּת־עַמִּי֙
עַל־נְקַלָּ֔ה לֵאמֹ֖ר שָׁל֣וֹם׀ שָׁל֑וֹם וְאֵ֖ין שָׁלֽוֹם׃

‎<span id="012">12</span> ‏הֹבִ֕שׁוּ כִּ֥י תוֹעֵבָ֖ה עָשׂ֑וּ
גַּם־בּ֣וֹשׁ לֹֽא־יֵבֹ֗שׁוּ וְהִכָּלֵם֙ לֹ֣א יָדָ֔עוּ לָכֵ֞ן יִפְּל֣וּ
בַנֹּפְלִ֗ים בְּעֵ֧ת פְּקֻדָּתָ֛ם יִכָּשְׁל֖וּ אָמַ֥ר יְהוָֽה׃ ס

‎<span id="013">13</span> ‏אָסֹ֥ף אֲסִיפֵ֖ם נְאֻם־יְהוָֹ֑ה אֵין֩
עֲנָבִ֨ים בַּגֶּ֜פֶן וְאֵ֧ין תְּאֵנִ֣ים בַּתְּאֵנָ֗ה וְהֶֽעָלֶה֙ נָבֵ֔ל
וָאֶתֵּ֥ן לָהֶ֖ם יַעַבְרֽוּם׃

‎<span id="014">14</span> ‏עַל־מָה֙ אֲנַ֣חְנוּ יֹֽשְׁבִ֔ים הֵֽאָסְפ֗וּ
וְנָב֛וֹא אֶל־עָרֵ֥י הַמִּבְצָ֖ר וְנִדְּמָה־שָּׁ֑ם כִּי֩ יְהוָ֨ה
אֱלֹהֵ֤ינוּ הֲדִמָּ֙נוּ֙ וַיַּשְׁקֵ֣נוּ מֵי־רֹ֔אשׁ כִּ֥י חָטָ֖אנוּ
לַיהוָֽה׃

‎<span id="015">15</span> ‏קַוֵּ֥ה לְשָׁל֖וֹם וְאֵ֣ין ט֑וֹב לְעֵ֥ת
מַרְפֵּ֖ה וְהִנֵּ֥ה בְעָתָֽה׃

‎<span id="016">16</span> ‏מִדָּ֤ן נִשְׁמַע֙ נַחְרַ֣ת סוּסָ֗יו מִקּוֹל֙
מִצְהֲל֣וֹת אַבִּירָ֔יו רָעֲשָׁ֖ה כָּל־הָאָ֑רֶץ וַיָּב֗וֹאוּ
וַיֹּֽאכְלוּ֙ אֶ֣רֶץ וּמְלוֹאָ֔הּ עִ֖יר וְיֹ֥שְׁבֵי בָֽהּ׃ ס

‎<span id="017">17</span> ‏כִּי֩ הִנְנִ֨י מְשַׁלֵּ֜חַ בָּכֶ֗ם נְחָשִׁים֙
צִפְעֹנִ֔ים אֲשֶׁ֥ר אֵין־לָהֶ֖ם לָ֑חַשׁ וְנִשְּׁכ֥וּ אֶתְכֶ֖ם
נְאֻם־יְהוָֽה׃ ס

‎<span id="018">18</span> ‏מַבְלִ֥יגִיתִ֖י עֲלֵ֣י יָג֑וֹן עָלַ֖י לִבִּ֥י
דַוָּֽי׃

‎<span id="019">19</span> ‏הִנֵּה־ק֞וֹל שַֽׁוְעַ֣ת בַּת־עַמִּ֗י
מֵאֶ֙רֶץ֙ מַרְחַקִּ֔ים הַֽיהוָה֙ אֵ֣ין בְּצִיּ֔וֹן אִם־מַלְכָּ֖הּ אֵ֣ין
בָּ֑הּ מַדּ֗וּעַ הִכְעִס֛וּנִי בִּפְסִלֵיהֶ֖ם בְּהַבְלֵ֥י נֵכָֽר׃

‎<span id="020">20</span> ‏עָבַ֥ר קָצִ֖יר כָּ֣לָה קָ֑יִץ וַאֲנַ֖חְנוּ
ל֥וֹא נוֹשָֽׁעְנוּ׃

‎<span id="021">21</span> ‏עַל־שֶׁ֥בֶר בַּת־עַמִּ֖י הָשְׁבָּ֑רְתִּי
קָדַ֕רְתִּי שַׁמָּ֖ה הֶחֱזִקָֽתְנִי׃

‎<span id="022">22</span> ‏הַצֳרִי֙ אֵ֣ין בְּגִלְעָ֔ד אִם־רֹפֵ֖א אֵ֣ין
שָׁ֑ם כִּ֗י מַדּ֙וּעַ֙ לֹ֣א עָֽלְתָ֔ה אֲרֻכַ֖ת בַּת־עַמִּֽי׃

‎<span id="023">23</span> ‏מִֽי־יִתֵּ֤ן רֹאשִׁי֙ מַ֔יִם וְעֵינִ֖י
מְק֣וֹר דִּמְעָ֑ה וְאֶבְכֶּה֙ יוֹמָ֣ם וָלַ֔יְלָה אֵ֖ת חַֽלְלֵ֥י
בַת־עַמִּֽי׃

1 bā‘ēṯ hahî’ nə’um-yəhwâ wəyōṣî’û ywōṣî’û ’eṯ-‘aṣəmwōṯ maləḵê-yəhûḏâ
wə’eṯ-‘aṣəmwōṯ-śārāyw wə’eṯ-‘aṣəmwōṯ hakōhănîm wə’ēṯ\| ‘aṣəmwōṯ
hannəḇî’îm wə’ēṯ ‘aṣəmwōṯ ywōšəḇê-yərûšālāim miqqiḇərêhem:

2 ûšəṭāḥûm laššemeš wəlayyārēḥa ûləḵōl\| ṣəḇā’ haššāmayim ’ăšer ’ăhēḇûm
wa’ăšer ‘ăḇāḏûm wa’ăšer hāləḵû ’<sup>a</sup>ḥărêhem wa’ăšer dərāšûm
wa’ăšer hišət<sup>a</sup>ḥăwû lâem lō’ yē’āsəfû wəlō’ yiqqāḇērû ləḏōmen
‘al-pənê hā’ăḏāmâ yihəyû:

3 wəniḇəḥar māweṯ mēḥayyîm ləḵōl haššə’ērîṯ hannišə’ārîm min-hammišəpāḥâ
hārā‘â hazzō’ṯ bəḵāl-hamməqōmwōṯ hannišə’ārîm ’ăšer hid<sup>a</sup>ḥətîm
šām nə’um yəhwâ ṣəḇā’wōṯ: s

4 wə’āmarətā ’ălêhem kōh ’āmar yəhwâ hăyipəlû wəlō’ yāqûmû ’im-yāšûḇ
wəlō’ yāšûḇ:

5 madû‘a šwōḇəḇâ hā‘ām hazzeh yərûšālaim məšuḇâ niṣṣ<sup>a</sup>ḥaṯ
heḥĕzîqû batarəmîṯ mē’ănû lāšûḇ:

6 hiqəšaḇətî wā’ešəmā‘ lwō’-ḵēn yəḏabērû ’ên ’îš niḥām ‘al-rā‘āṯwō
lē’mōr meh ‘āśîṯî kullōh šāḇ biməruṣwōṯām bimərûṣāṯām kəsûs šwōṭēf
bammiləḥāmâ:

7 gam-ḥăsîḏâ ḇaššāmayim yāḏə‘â mwō‘ăḏeyhā wəṯōr wəsûs wəsîs wə‘āḡûr
šāmərû ’eṯ-‘ēṯ bō’ānâ wə‘ammî lō’ yāḏə‘û ’ēṯ mišəpaṭ yəhwâ:

8 ’êḵâ ṯō’mərû ḥăḵāmîm ’ăn<sup>a</sup>ḥənû wəṯwōraṯ yəhwâ ’itānû ’āḵēn
hinnēh laššeqer ‘āśâ ‘ēṭ šeqer sōfərîm:

9 hōḇîšû ḥăḵāmîm ḥatû wayyillāḵēḏû hinnēh ḇiḏəḇar-yəhwâ mā’āsû
wəḥāḵəmaṯ-meh lâem: s

10 lāḵēn ’etēn ’eṯ-nəšêhem la’ăḥērîm śəḏwōṯêhem ləywōrəšîm kî miqqāṭōn
wə‘aḏ-gāḏwōl kullōh bōṣē‘a bāṣ<sup>a</sup>‘ minnāḇî’ wə‘aḏ-kōhēn kullōh
‘ōśeh ššāqer:

11 wayərapû ’eṯ-šeḇer baṯ-‘ammî ‘al-nəqallâ lē’mōr šālwōm\| šālwōm wə’ên
šālwōm:

12 hōḇišû kî ṯwō‘ēḇâ ‘āśû gam-bwōš lō’-yēḇōšû wəhikālēm lō’ yāḏā‘û lāḵēn
yipəlû ḇannōfəlîm bə‘ēṯ pəqudāṯām yikāšəlû ’āmar yəhwâ: s

13 ’āsōf ’ăsîfēm nə’um-yəhwōâ ’ên ‘ănāḇîm bagefen wə’ên tə’ēnîm batə’ēnâ
wəhe‘āleh nāḇēl wā’etēn lâem y<sup>a</sup>‘aḇərûm:

14 ‘al-mâ ’ăn<sup>a</sup>ḥənû yōšəḇîm hē’āsəfû wənāḇwō’ ’el-‘ārê
hammiḇəṣār wənidəmâ-ššām kî yəhwâ ’ĕlōhênû hăḏimmānû wayyašəqēnû mê-rō’š
kî ḥāṭā’nû layhwâ:

15 qaûēh ləšālwōm wə’ên ṭwōḇ lə‘ēṯ marəpēh wəhinnēh ḇə‘āṯâ:

16 midān nišəm<sup>a</sup>‘ n<sup>a</sup>ḥəraṯ sûsāyw miqqwōl miṣəhălwōṯ
’abîrāyw rā‘ăšâ kāl-hā’āreṣ wayyāḇwō’û wayyō’ḵəlû ’ereṣ ûməlwō’āh ‘îr
wəyōšəḇê ḇāh: s

17 kî hinənî məšallēḥa bāḵem nəḥāšîm ṣifə‘ōnîm ’ăšer ’ên-lâem lāḥaš
wəniššəḵû ’eṯəḵem nə’um-yəhwâ: s

18 maḇəlîḡîṯî ‘ălê yāḡwōn ‘ālay libî ḏaûāy:

19 hinnēh-qwōl šawə‘aṯ baṯ-‘ammî mē’ereṣ marəḥaqqîm hayhwâ ’ên bəṣîywōn
’im-maləkāh ’ên bāh madû‘a hiḵə‘isûnî bifəsilêhem bəhaḇəlê nēḵār:

20 ‘āḇar qāṣîr kālâ qāyiṣ wa’ăn<sup>a</sup>ḥənû lwō’ nwōšā‘ənû:

21 ‘al-šeḇer baṯ-‘ammî hāšəbārətî qāḏarətî šammâ heḥĕziqāṯənî:

22 haṣŏrî ’ên bəḡilə‘āḏ ’im-rōfē’ ’ên šām kî madû‘a lō’ ‘āləṯâ ’ăruḵaṯ
baṯ-‘ammî:

23 mî-yitēn rō’šî mayim wə‘ênî məqwōr dimə‘â wə’eḇəkeh ywōmām wālayəlâ
’ēṯ ḥaləlê ḇaṯ-‘ammî:

------------------------------------------------------------------------

[Next: Jeremiah (Yermiyah) Chapter 9](jer009.md)
