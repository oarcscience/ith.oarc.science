<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa003.htm">Polyglot</A>&nbsp;
<A HREF="../kjv/isa003.htm">KJV</A>&nbsp;
<A HREF="../sep/isa003.htm">Sep</A>&nbsp;
<A HREF="../vul/isa003.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa002.htm">Previous</A>&nbsp;
<A HREF="isa004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כִּי֩ הִנֵּ֨ה הָאָד֜וֹן יְהוָ֣ה צְבָא֗וֹת מֵסִ֤יר מִירוּשָׁלִַ֙ם֙ וּמִ֣יהוּדָ֔ה מַשְׁעֵ֖ן וּמַשְׁעֵנָ֑ה כֹּ֚ל מִשְׁעַן־לֶ֔חֶם וְכֹ֖ל מִשְׁעַן־מָֽיִם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;גִּבּ֖וֹר וְאִ֣ישׁ מִלְחָמָ֑ה שׁוֹפֵ֥ט וְנָבִ֖יא וְקֹסֵ֥ם וְזָקֵֽן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שַׂר־חֲמִשִּׁ֖ים וּנְשׂ֣וּא פָנִ֑ים וְיוֹעֵ֛ץ וַחֲכַ֥ם חֲרָשִׁ֖ים וּנְב֥וֹן לָֽחַשׁ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָתַתִּ֥י נְעָרִ֖ים שָׂרֵיהֶ֑ם וְתַעֲלוּלִ֖ים יִמְשְׁלוּ־בָֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנִגַּ֣שׂ הָעָ֔ם אִ֥ישׁ בְּאִ֖ישׁ וְאִ֣ישׁ בְּרֵעֵ֑הוּ יִרְהֲב֗וּ הַנַּ֙עַר֙ בַּזָּקֵ֔ן וְהַנִּקְלֶ֖ה בַּנִּכְבָּֽד׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־יִתְפֹּ֨שׂ אִ֤ישׁ בְּאָחִיו֙ בֵּ֣ית אָבִ֔יו שִׂמְלָ֣ה לְכָ֔ה קָצִ֖ין תִּֽהְיֶה־לָּ֑נוּ וְהַמַּכְשֵׁלָ֥ה הַזֹּ֖את תַּ֥חַת יָדֶֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יִשָּׂא֩ בַיּ֨וֹם הַה֤וּא׀ לֵאמֹר֙ לֹא־אֶהְיֶ֣ה חֹבֵ֔שׁ וּבְבֵיתִ֕י אֵ֥ין לֶ֖חֶם וְאֵ֣ין שִׂמְלָ֑ה לֹ֥א תְשִׂימֻ֖נִי קְצִ֥ין עָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֤י כָשְׁלָה֙ יְר֣וּשָׁלִַ֔ם וִיהוּדָ֖ה נָפָ֑ל כִּֽי־לְשׁוֹנָ֤ם וּמַֽעַלְלֵיהֶם֙ אֶל־יְהוָ֔ה לַמְר֖וֹת עֵנֵ֥י כְבוֹדֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הַכָּרַ֤ת פְּנֵיהֶם֙ עָ֣נְתָה בָּ֔ם וְחַטָּאתָ֛ם כִּסְדֹ֥ם הִגִּ֖ידוּ לֹ֣א כִחֵ֑דוּ א֣וֹי לְנַפְשָׁ֔ם כִּֽי־גָמְל֥וּ לָהֶ֖ם רָעָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אִמְר֥וּ צַדִּ֖יק כִּי־ט֑וֹב כִּֽי־פְרִ֥י מַעַלְלֵיהֶ֖ם יֹאכֵֽלוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;א֖וֹי לְרָשָׁ֣ע רָ֑ע כִּֽי־גְמ֥וּל יָדָ֖יו יֵעָ֥שֶׂה לּֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עַמִּי֙ נֹגְשָׂ֣יו מְעוֹלֵ֔ל וְנָשִׁ֖ים מָ֣שְׁלוּ ב֑וֹ עַמִּי֙ מְאַשְּׁרֶ֣יךָ מַתְעִ֔ים וְדֶ֥רֶךְ אֹֽרְחֹתֶ֖יךָ בִּלֵּֽעוּ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;נִצָּ֥ב לָרִ֖יב יְהוָ֑ה וְעֹמֵ֖ד לָדִ֥ין עַמִּֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;יְהוָה֙ בְּמִשְׁפָּ֣ט יָב֔וֹא עִם־זִקְנֵ֥י עַמּ֖וֹ וְשָׂרָ֑יו וְאַתֶּם֙ בִּֽעַרְתֶּ֣ם הַכֶּ֔רֶם גְּזֵלַ֥ת הֶֽעָנִ֖י בְּבָתֵּיכֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;<font color="brown">מלכם</font> <font color="blue">מַה־</font> <font color="blue">לָּכֶם֙<font color="red"><sup>a</font></sup></font> תְּדַכְּא֣וּ עַמִּ֔י וּפְנֵ֥י עֲנִיִּ֖ים תִּטְחָ֑נוּ נְאֻם־אֲדֹנָ֥י יְהוִ֖ה צְבָאֽוֹת׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֣אמֶר יְהוָ֗ה יַ֚עַן כִּ֤י גָֽבְהוּ֙ בְּנ֣וֹת צִיּ֔וֹן וַתֵּלַ֙כְנָה֙ <font color="brown">נטוות</font> <font color="blue">נְטוּי֣וֹת</font> גָּר֔וֹן וּֽמְשַׂקְּר֖וֹת עֵינָ֑יִם הָל֤וֹךְ וְטָפֹף֙ תֵּלַ֔כְנָה וּבְרַגְלֵיהֶ֖ם תְּעַכַּֽסְנָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְשִׂפַּ֣ח אֲדֹנָ֔י קָדְקֹ֖ד בְּנ֣וֹת צִיּ֑וֹן וַיהוָ֖ה פָּתְהֵ֥ן יְעָרֶֽה׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בַּיּ֨וֹם הַה֜וּא יָסִ֣יר אֲדֹנָ֗י אֵ֣ת תִּפְאֶ֧רֶת הָעֲכָסִ֛ים וְהַשְּׁבִיסִ֖ים וְהַשַּׂהֲרֹנִֽים׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הַנְּטִיפ֥וֹת וְהַשֵּׁיר֖וֹת וְהָֽרְעָלֽוֹת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הַפְּאֵרִ֤ים וְהַצְּעָדוֹת֙ וְהַקִּשֻּׁרִ֔ים וּבָתֵּ֥י הַנֶּ֖פֶשׁ וְהַלְּחָשִֽׁים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הַטַּבָּע֖וֹת וְנִזְמֵ֥י הָאָֽף׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הַמַּֽחֲלָצוֹת֙ וְהַמַּ֣עֲטָפ֔וֹת וְהַמִּטְפָּח֖וֹת וְהָחֲרִיטִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהַגִּלְיֹנִים֙ וְהַסְּדִינִ֔ים וְהַצְּנִיפ֖וֹת וְהָרְדִידִֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהָיָה֩ תַ֨חַת בֹּ֜שֶׂם מַ֣ק יִֽהְיֶ֗ה וְתַ֨חַת חֲגוֹרָ֤ה נִקְפָּה֙ וְתַ֨חַת מַעֲשֶׂ֤ה מִקְשֶׁה֙ קָרְחָ֔ה וְתַ֥חַת פְּתִיגִ֖יל מַחֲגֹ֣רֶת שָׂ֑ק כִּי־תַ֖חַת יֹֽפִי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מְתַ֖יִךְ בַּחֶ֣רֶב יִפֹּ֑לוּ וּגְבוּרָתֵ֖ךְ בַּמִּלְחָמָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאָנ֥וּ וְאָבְל֖וּ פְּתָחֶ֑יהָ וְנִקָּ֖תָה לָאָ֥רֶץ תֵּשֵֽׁב׃ </P>
</TD>
<TD WIDTH="50%">
<P>1&nbsp;k&icirc; hinn&#275;h h&#257;&#8217;&#257;&#x1E0F;w&#333;n y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; m&#275;s&icirc;r m&icirc;r&ucirc;&#353;&#257;laim &ucirc;m&icirc;h&ucirc;&#x1E0F;&acirc; ma&#353;&#601;&#8216;&#275;n &ucirc;ma&#353;&#601;&#8216;&#275;n&acirc; k&#333;l mi&#353;&#601;&#8216;an-le&#x1E25;em w&#601;&#x1E35;&#333;l mi&#353;&#601;&#8216;an-m&#257;yim: </P>
<P>2&nbsp;gibw&#333;r w&#601;&#8217;&icirc;&#353; mil&#601;&#x1E25;&#257;m&acirc; &#353;w&#333;f&#275;&#x1E6D; w&#601;n&#257;&#x1E07;&icirc;&#8217; w&#601;q&#333;s&#275;m w&#601;z&#257;q&#275;n: </P>
<P>3&nbsp;&#347;ar-&#x1E25;&#259;mi&#353;&#353;&icirc;m &ucirc;n&#601;&#347;&ucirc;&#8217; f&#257;n&icirc;m w&#601;yw&#333;&#8216;&#275;&#x1E63; w<sup>a</sup>&#x1E25;&#259;&#x1E35;am &#x1E25;&#259;r&#257;&#353;&icirc;m &ucirc;n&#601;&#x1E07;w&#333;n l&#257;&#x1E25;a&#353;: </P>
<P>4&nbsp;w&#601;n&#257;&#x1E6F;at&icirc; n&#601;&#8216;&#257;r&icirc;m &#347;&#257;r&ecirc;hem w&#601;&#x1E6F;<sup>a</sup>&#8216;&#259;l&ucirc;l&icirc;m yim&#601;&#353;&#601;l&ucirc;-&#x1E07;&#257;m: </P>
<P>5&nbsp;w&#601;niga&#347; h&#257;&#8216;&#257;m &#8217;&icirc;&#353; b&#601;&#8217;&icirc;&#353; w&#601;&#8217;&icirc;&#353; b&#601;r&#275;&#8216;&#275;h&ucirc; yir&#601;h&#259;&#x1E07;&ucirc; hann<sup>a</sup>&#8216;ar bazz&#257;q&#275;n w&#601;hanniq&#601;leh banni&#x1E35;&#601;b&#257;&#x1E0F;: </P>
<P>6&nbsp;k&icirc;-yi&#x1E6F;&#601;p&#333;&#347; &#8217;&icirc;&#353; b&#601;&#8217;&#257;&#x1E25;&icirc;w b&ecirc;&#x1E6F; &#8217;&#257;&#x1E07;&icirc;w &#347;im&#601;l&acirc; l&#601;&#x1E35;&acirc; q&#257;&#x1E63;&icirc;n tih&#601;yeh-ll&#257;n&ucirc; w&#601;hamma&#x1E35;&#601;&#353;&#275;l&acirc; hazz&#333;&#8217;&#x1E6F; t<sup>a</sup>&#x1E25;a&#x1E6F; y&#257;&#x1E0F;e&#x1E35;&#257;: </P>
<P>7&nbsp;yi&#347;&#347;&#257;&#8217; &#x1E07;ayyw&#333;m hah&ucirc;&#8217;| l&#275;&#8217;m&#333;r l&#333;&#8217;-&#8217;eh&#601;yeh &#x1E25;&#333;&#x1E07;&#275;&#353; &ucirc;&#x1E07;&#601;&#x1E07;&ecirc;&#x1E6F;&icirc; &#8217;&ecirc;n le&#x1E25;em w&#601;&#8217;&ecirc;n &#347;im&#601;l&acirc; l&#333;&#8217; &#x1E6F;&#601;&#347;&icirc;mun&icirc; q&#601;&#x1E63;&icirc;n &#8216;&#257;m: </P>
<P>8&nbsp;k&icirc; &#x1E35;&#257;&#353;&#601;l&acirc; y&#601;r&ucirc;&#353;&#257;laim w&icirc;h&ucirc;&#x1E0F;&acirc; n&#257;f&#257;l k&icirc;-l&#601;&#353;w&#333;n&#257;m &ucirc;m<sup>a</sup>&#8216;al&#601;l&ecirc;hem &#8217;el-y&#601;hw&acirc; lam&#601;rw&#333;&#x1E6F; &#8216;&#275;n&ecirc; &#x1E35;&#601;&#x1E07;w&#333;&#x1E0F;w&#333;: </P>
<P>9&nbsp;hak&#257;ra&#x1E6F; p&#601;n&ecirc;hem &#8216;&#257;n&#601;&#x1E6F;&acirc; b&#257;m w&#601;&#x1E25;a&#x1E6D;&#x1E6D;&#257;&#8217;&#x1E6F;&#257;m kis&#601;&#x1E0F;&#333;m hig&icirc;&#x1E0F;&ucirc; l&#333;&#8217; &#x1E35;i&#x1E25;&#275;&#x1E0F;&ucirc; &#8217;w&#333;y l&#601;naf&#601;&#353;&#257;m k&icirc;-&#x1E21;&#257;m&#601;l&ucirc; l&acirc;em r&#257;&#8216;&acirc;: </P>
<P>10&nbsp;&#8217;im&#601;r&ucirc; &#x1E63;ad&icirc;q k&icirc;-&#x1E6D;w&#333;&#x1E07; k&icirc;-f&#601;r&icirc; m<sup>a</sup>&#8216;al&#601;l&ecirc;hem y&#333;&#8217;&#x1E35;&#275;l&ucirc;: </P>
<P>11&nbsp;&#8217;w&#333;y l&#601;r&#257;&#353;&#257;&#8216; r&#257;&#8216; k&icirc;-&#x1E21;&#601;m&ucirc;l y&#257;&#x1E0F;&#257;yw y&#275;&#8216;&#257;&#347;eh llw&#333;: </P>
<P>12&nbsp;&#8216;amm&icirc; n&#333;&#x1E21;&#601;&#347;&#257;yw m&#601;&#8216;w&#333;l&#275;l w&#601;n&#257;&#353;&icirc;m m&#257;&#353;&#601;l&ucirc; &#x1E07;w&#333; &#8216;amm&icirc; m&#601;&#8217;a&#353;&#353;&#601;rey&#x1E35;&#257; ma&#x1E6F;&#601;&#8216;&icirc;m w&#601;&#x1E0F;ere&#x1E35;&#601; &#8217;&#333;r&#601;&#x1E25;&#333;&#x1E6F;ey&#x1E35;&#257; bill&#275;&#8216;&ucirc;: s</P>
<P>13&nbsp;ni&#x1E63;&#x1E63;&#257;&#x1E07; l&#257;r&icirc;&#x1E07; y&#601;hw&acirc; w&#601;&#8216;&#333;m&#275;&#x1E0F; l&#257;&#x1E0F;&icirc;n &#8216;amm&icirc;m: </P>
<P>14&nbsp;y&#601;hw&acirc; b&#601;mi&#353;&#601;p&#257;&#x1E6D; y&#257;&#x1E07;w&#333;&#8217; &#8216;im-ziq&#601;n&ecirc; &#8216;ammw&#333; w&#601;&#347;&#257;r&#257;yw w&#601;&#8217;atem bi&#8216;ar&#601;tem hakerem g&#601;z&#275;la&#x1E6F; he&#8216;&#257;n&icirc; b&#601;&#x1E07;&#257;t&ecirc;&#x1E35;em: </P>
<P>15&nbsp;<font color="brown">mall&#257;&#x1E35;em</font> <font color="blue">mah-</font> <font color="blue">ll&#257;&#x1E35;em<font color="red"><sup>a</font></sup></font> t&#601;&#x1E0F;ak&#601;&#8217;&ucirc; &#8216;amm&icirc; &ucirc;f&#601;n&ecirc; &#8216;&#259;n&icirc;y&icirc;m ti&#x1E6D;&#601;&#x1E25;&#257;n&ucirc; n&#601;&#8217;um-&#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F;: s</P>
<P>16&nbsp;wayy&#333;&#8217;mer y&#601;hw&acirc; y<sup>a</sup>&#8216;an k&icirc; &#x1E21;&#257;&#x1E07;&#601;h&ucirc; b&#601;nw&#333;&#x1E6F; &#x1E63;&icirc;yw&#333;n wat&#275;la&#x1E35;&#601;n&acirc; <font color="brown">n&#601;&#x1E6D;&ucirc;w&#333;&#x1E6F;</font> <font color="blue">n&#601;&#x1E6D;&ucirc;yw&#333;&#x1E6F;</font> g&#257;rw&#333;n &ucirc;m&#601;&#347;aqq&#601;rw&#333;&#x1E6F; &#8216;&ecirc;n&#257;yim h&#257;lw&#333;&#x1E35;&#601; w&#601;&#x1E6D;&#257;f&#333;f t&#275;la&#x1E35;&#601;n&acirc; &ucirc;&#x1E07;&#601;ra&#x1E21;&#601;l&ecirc;hem t&#601;&#8216;akas&#601;n&acirc;: </P>
<P>17&nbsp;w&#601;&#347;ip<sup>a</sup>&#x1E25; &#8217;&#259;&#x1E0F;&#333;n&#257;y q&#257;&#x1E0F;&#601;q&#333;&#x1E0F; b&#601;nw&#333;&#x1E6F; &#x1E63;&icirc;yw&#333;n wayhw&acirc; p&#257;&#x1E6F;&#601;h&#275;n y&#601;&#8216;&#257;reh: s</P>
<P>18&nbsp;bayyw&#333;m hah&ucirc;&#8217; y&#257;s&icirc;r &#8217;&#259;&#x1E0F;&#333;n&#257;y &#8217;&#275;&#x1E6F; tif&#601;&#8217;ere&#x1E6F; h&#257;&#8216;&#259;&#x1E35;&#257;s&icirc;m w&#601;ha&#353;&#353;&#601;&#x1E07;&icirc;s&icirc;m w&#601;ha&#347;&#347;ah&#259;r&#333;n&icirc;m: </P>
<P>19&nbsp;hann&#601;&#x1E6D;&icirc;fw&#333;&#x1E6F; w&#601;ha&#353;&#353;&ecirc;rw&#333;&#x1E6F; w&#601;h&#257;r&#601;&#8216;&#257;lw&#333;&#x1E6F;: </P>
<P>20&nbsp;hap&#601;&#8217;&#275;r&icirc;m w&#601;ha&#x1E63;&#x1E63;&#601;&#8216;&#257;&#x1E0F;w&#333;&#x1E6F; w&#601;haqqi&#353;&#353;ur&icirc;m &ucirc;&#x1E07;&#257;t&ecirc; hannefe&#353; w&#601;hall&#601;&#x1E25;&#257;&#353;&icirc;m: </P>
<P>21&nbsp;ha&#x1E6D;&#x1E6D;ab&#257;&#8216;w&#333;&#x1E6F; w&#601;niz&#601;m&ecirc; h&#257;&#8217;&#257;f: </P>
<P>22&nbsp;hamm<sup>a</sup>&#x1E25;&#259;l&#257;&#x1E63;w&#333;&#x1E6F; w&#601;hamm<sup>a</sup>&#8216;&#259;&#x1E6D;&#257;fw&#333;&#x1E6F; w&#601;hammi&#x1E6D;&#601;p&#257;&#x1E25;w&#333;&#x1E6F; w&#601;h&#257;&#x1E25;&#259;r&icirc;&#x1E6D;&icirc;m: </P>
<P>23&nbsp;w&#601;hagil&#601;y&#333;n&icirc;m w&#601;hass&#601;&#x1E0F;&icirc;n&icirc;m w&#601;ha&#x1E63;&#x1E63;&#601;n&icirc;fw&#333;&#x1E6F; w&#601;h&#257;r&#601;&#x1E0F;&icirc;&#x1E0F;&icirc;m: </P>
<P>24&nbsp;w&#601;h&#257;y&acirc; &#x1E6F;<sup>a</sup>&#x1E25;a&#x1E6F; b&#333;&#347;em maq yih&#601;yeh w&#601;&#x1E6F;<sup>a</sup>&#x1E25;a&#x1E6F; &#x1E25;&#259;&#x1E21;w&#333;r&acirc; niq&#601;p&acirc; w&#601;&#x1E6F;<sup>a</sup>&#x1E25;a&#x1E6F; m<sup>a</sup>&#8216;&#259;&#347;eh miq&#601;&#353;eh q&#257;r&#601;&#x1E25;&acirc; w&#601;&#x1E6F;<sup>a</sup>&#x1E25;a&#x1E6F; p&#601;&#x1E6F;&icirc;&#x1E21;&icirc;l m<sup>a</sup>&#x1E25;&#259;&#x1E21;&#333;re&#x1E6F; &#347;&#257;q k&icirc;-&#x1E6F;<sup>a</sup>&#x1E25;a&#x1E6F; y&#333;f&icirc;: </P>
<P>25&nbsp;m&#601;&#x1E6F;ayi&#x1E35;&#601; b<sup>a</sup>&#x1E25;ere&#x1E07; yip&#333;l&ucirc; &ucirc;&#x1E21;&#601;&#x1E07;&ucirc;r&#257;&#x1E6F;&#275;&#x1E35;&#601; bammil&#601;&#x1E25;&#257;m&acirc;: </P>
<P>26&nbsp;w&#601;&#8217;&#257;n&ucirc; w&#601;&#8217;&#257;&#x1E07;&#601;l&ucirc; p&#601;&#x1E6F;&#257;&#x1E25;eyh&#257; w&#601;niqq&#257;&#x1E6F;&acirc; l&#257;&#8217;&#257;re&#x1E63; t&#275;&#353;&#275;&#x1E07;: </P>
</TD>
</TABLE>
<P><HR>
<CENTER>
<A HREF="isa004.htm">Next: Isaiah (Yisheyah) Chapter 4</A></CENTER>
</BODY>
</HTML>
