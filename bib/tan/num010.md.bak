[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num010)  [KJV](../kjv/num010)  [Sep](../sep/num010.md) 
[Vul](../vul/num010.md)   
  
[Numbers (Bemidbar) Index](num.md)  
  [Previous](num009)  [Next](num011.md) 

------------------------------------------------------------------------

### Tanach (Hebrew): Numbers (Bemidbar) Chapter 10

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏עֲשֵׂ֣ה לְךָ֗ שְׁתֵּי֙ חֲצֽוֹצְרֹ֣ת כֶּ֔סֶף
מִקְשָׁ֖ה תַּעֲשֶׂ֣ה אֹתָ֑ם וְהָי֤וּ לְךָ֙ לְמִקְרָ֣א הָֽעֵדָ֔ה
וּלְמַסַּ֖ע אֶת־הַֽמַּחֲנֽוֹת׃

‎<span id="003">3</span> ‏וְתָקְע֖וּ בָּהֵ֑ן וְנֽוֹעֲד֤וּ אֵלֶ֙יךָ֙
כָּל־הָ֣עֵדָ֔ה אֶל־פֶּ֖תַח אֹ֥הֶל מוֹעֵֽד׃

‎<span id="004">4</span> ‏וְאִם־בְּאַחַ֖ת יִתְקָ֑עוּ וְנוֹעֲד֤וּ
אֵלֶ֙יךָ֙ הַנְּשִׂיאִ֔ים רָאשֵׁ֖י אַלְפֵ֥י יִשְׂרָאֵֽל׃

‎<span id="005">5</span> ‏וּתְקַעְתֶּ֖ם תְּרוּעָ֑ה וְנָֽסְעוּ֙
הַֽמַּחֲנ֔וֹת הַחֹנִ֖ים קֵֽדְמָה׃

‎<span id="006">6</span> ‏וּתְקַעְתֶּ֤ם תְּרוּעָה֙ שֵׁנִ֔ית וְנָֽסְעוּ֙
הַֽמַּחֲנ֔וֹת הַחֹנִ֖ים תֵּימָ֑נָה תְּרוּעָ֥ה יִתְקְע֖וּ לְמַסְעֵיהֶֽם׃

‎<span id="007">7</span> ‏וּבְהַקְהִ֖יל אֶת־הַקָּהָ֑ל תִּתְקְע֖וּ וְלֹ֥א
תָרִֽיעוּ׃

‎<span id="008">8</span> ‏וּבְנֵ֤י אַהֲרֹן֙ הַכֹּ֣הֲנִ֔ים יִתְקְע֖וּ
בַּֽחֲצֹצְר֑וֹת וְהָי֥וּ לָכֶ֛ם לְחֻקַּ֥ת עוֹלָ֖ם לְדֹרֹתֵיכֶֽם׃

‎<span id="009">9</span> ‏וְכִֽי־תָבֹ֨אוּ מִלְחָמָ֜ה בְּאַרְצְכֶ֗ם
עַל־הַצַּר֙ הַצֹּרֵ֣ר אֶתְכֶ֔ם וַהֲרֵעֹתֶ֖ם בַּחֲצֹצְר֑וֹת
וֲנִזְכַּרְתֶּ֗ם<sup>1</sup> לִפְנֵי֙ יְהוָ֣ה אֱלֹֽהֵיכֶ֔ם
וְנוֹשַׁעְתֶּ֖ם מֵאֹיְבֵיכֶֽם׃

‎<span id="010">10</span> ‏וּבְי֨וֹם שִׂמְחַתְכֶ֥ם וּֽבְמוֹעֲדֵיכֶם֮
וּבְרָאשֵׁ֣י חָדְשֵׁיכֶם֒ וּתְקַעְתֶּ֣ם בַּחֲצֹֽצְרֹ֗ת עַ֚ל עֹלֹ֣תֵיכֶ֔ם
וְעַ֖ל זִבְחֵ֣י שַׁלְמֵיכֶ֑ם וְהָי֨וּ לָכֶ֤ם לְזִכָּרוֹן֙ לִפְנֵ֣י
אֱלֹֽהֵיכֶ֔ם אֲנִ֖י יְהוָ֥ה אֱלֹהֵיכֶֽם׃ פ

‎<span id="011">11</span> ‏וַיְהִ֞י בַּשָּׁנָ֧ה הַשֵּׁנִ֛ית בַּחֹ֥דֶשׁ
הַשֵּׁנִ֖י בְּעֶשְׂרִ֣ים בַּחֹ֑דֶשׁ נַעֲלָה֙ הֶֽעָנָ֔ן מֵעַ֖ל מִשְׁכַּ֥ן
הָעֵדֻֽת׃

‎<span id="012">12</span> ‏וַיִּסְע֧וּ בְנֵֽי־יִשְׂרָאֵ֛ל לְמַסְעֵיהֶ֖ם
מִמִּדְבַּ֣ר סִינָ֑י וַיִּשְׁכֹּ֥ן הֶעָנָ֖ן בְּמִדְבַּ֥ר פָּארָֽן׃

‎<span id="013">13</span> ‏וַיִּסְע֖וּ בָּרִאשֹׁנָ֑ה עַל־פִּ֥י יְהוָ֖ה
בְּיַד־מֹשֶֽׁה׃

‎<span id="014">14</span> ‏וַיִּסַּ֞ע דֶּ֣גֶל מַחֲנֵ֧ה בְנֵֽי־יְהוּדָ֛ה
בָּרִאשֹׁנָ֖ה לְצִבְאֹתָ֑ם וְעַל־צְבָא֔וֹ נַחְשׁ֖וֹן בֶּן־עַמִּינָדָֽב׃

‎<span id="015">15</span> ‏וְעַ֨ל־צְבָ֔א מַטֵּ֖ה בְּנֵ֣י יִשָׂשכָ֑ר
נְתַנְאֵ֖ל בֶּן־צוּעָֽר׃

‎<span id="016">16</span> ‏וְעַ֨ל־צְבָ֔א מַטֵּ֖ה בְּנֵ֣י זְבוּלֻ֑ן
אֱלִיאָ֖ב בֶּן־חֵלֽוֹן׃

‎<span id="017">17</span> ‏וְהוּרַ֖ד הַמִּשְׁכָּ֑ן וְנָסְע֤וּ
בְנֵֽי־גֵרְשׁוֹן֙ וּבְנֵ֣י מְרָרִ֔י נֹשְׂאֵ֖י הַמִּשְׁכָּֽן׃ ס

‎<span id="018">18</span> ‏וְנָסַ֗ע דֶּ֛גֶל מַחֲנֵ֥ה רְאוּבֵ֖ן
לְצִבְאֹתָ֑ם וְעַל־צְבָא֔וֹ אֱלִיצ֖וּר בֶּן־שְׁדֵיאֽוּר׃

‎<span id="019">19</span> ‏וְעַ֨ל־צְבָ֔א מַטֵּ֖ה בְּנֵ֣י שִׁמְע֑וֹן
שְׁלֻֽמִיאֵ֖ל בֶּן־צוּרִֽי שַׁדָּֽי׃

‎<span id="020">20</span> ‏וְעַל־צְבָ֖א מַטֵּ֣ה בְנֵי־גָ֑ד אֶלְיָסָ֖ף
בֶּן־דְּעוּאֵֽל׃

‎<span id="021">21</span> ‏וְנָסְעוּ֙ הַקְּהָתִ֔ים נֹשְׂאֵ֖י
הַמִּקְדָּ֑שׁ וְהֵקִ֥ימוּ אֶת־הַמִּשְׁכָּ֖ן עַד־בֹּאָֽם׃ ס

‎<span id="022">22</span> ‏וְנָסַ֗ע דֶּ֛גֶל מַחֲנֵ֥ה בְנֵֽי־אֶפְרַ֖יִם
לְצִבְאֹתָ֑ם וְעַל־צְבָא֔וֹ אֱלִישָׁמָ֖ע בֶּן־עַמִּיהֽוּד׃

‎<span id="023">23</span> ‏וְעַ֨ל־צְבָ֔א מַטֵּ֖ה בְּנֵ֣י מְנַשֶּׁ֑ה
גַּמְלִיאֵ֖ל בֶּן־פְּדָה־צֽוּר׃<sup>3</sup>

‎<span id="024">24</span> ‏וְעַ֨ל־צְבָ֔א מַטֵּ֖ה בְּנֵ֣י בִנְיָמִ֑ן
אֲבִידָ֖ן בֶּן־גִּדְעוֹנִֽי׃ ס

‎<span id="025">25</span> ‏וְנָסַ֗ע דֶּ֚גֶל מַחֲנֵ֣ה בְנֵי־דָ֔ן
מְאַסֵּ֥ף לְכָל־הַֽמַּחֲנֹ֖ת לְצִבְאֹתָ֑ם וְעַל־צְבָא֔וֹ אֲחִיעֶ֖זֶר
בֶּן־עַמִּישַׁדָּֽי׃<sup>3</sup>

‎<span id="026">26</span> ‏וְעַל־צְבָ֔א מַטֵּ֖ה בְּנֵ֣י אָשֵׁ֑ר
פַּגְעִיאֵ֖ל בֶּן־עָכְרָֽן׃

‎<span id="027">27</span> ‏וְעַ֨ל־צְבָ֔א מַטֵּ֖ה בְּנֵ֣י נַפְתָּלִ֑י
אֲחִירַ֖ע בֶּן־עֵינָֽן׃

‎<span id="028">28</span> ‏אֵ֛לֶּה מַסְעֵ֥י בְנֵֽי־יִשְׂרָאֵ֖ל
לְצִבְאֹתָ֑ם וַיִּסָּֽעוּ׃ ס

‎<span id="029">29</span> ‏וַיֹּ֣אמֶר מֹשֶׁ֗ה לְ֠חֹבָב בֶּן־רְעוּאֵ֣ל
הַמִּדְיָנִי֮ חֹתֵ֣ן מֹשֶׁה֒ נֹסְעִ֣ים׀ אֲנַ֗חְנוּ אֶל־הַמָּקוֹם֙
אֲשֶׁ֣ר אָמַ֣ר יְהוָ֔ה אֹת֖וֹ אֶתֵּ֣ן לָכֶ֑ם לְכָ֤ה אִתָּ֙נוּ֙
וְהֵטַ֣בְנוּ לָ֔ךְ כִּֽי־יְהוָ֥ה דִּבֶּר־ט֖וֹב עַל־יִשְׂרָאֵֽל׃

‎<span id="030">30</span> ‏וַיֹּ֥אמֶר אֵלָ֖יו לֹ֣א אֵלֵ֑ךְ כִּ֧י
אִם־אֶל־אַרְצִ֛י וְאֶל־מוֹלַדְתִּ֖י אֵלֵֽךְ׃

‎<span id="031">31</span> ‏וַיֹּ֕אמֶר אַל־נָ֖א תַּעֲזֹ֣ב אֹתָ֑נוּ כִּ֣י׀
עַל־כֵּ֣ן יָדַ֗עְתָּ חֲנֹתֵ֙נוּ֙ בַּמִּדְבָּ֔ר וְהָיִ֥יתָ לָּ֖נוּ
לְעֵינָֽיִם׃

‎<span id="032">32</span> ‏וְהָיָ֖ה כִּי־תֵלֵ֣ךְ עִמָּ֑נוּ וְהָיָ֣ה׀
הַטּ֣וֹב הַה֗וּא אֲשֶׁ֨ר יֵיטִ֧יב יְהוָ֛ה עִמָּ֖נוּ וְהֵטַ֥בְנוּ לָֽךְ׃

‎<span id="033">33</span> ‏וַיִּסְעוּ֙ מֵהַ֣ר יְהוָ֔ה דֶּ֖רֶךְ
שְׁלֹ֣שֶׁת יָמִ֑ים וַאֲר֨וֹן בְּרִית־יְהוָ֜ה נֹסֵ֣עַ לִפְנֵיהֶ֗ם
דֶּ֚רֶךְ שְׁלֹ֣שֶׁת יָמִ֔ים לָת֥וּר לָהֶ֖ם מְנוּחָֽה׃

‎<span id="034">34</span> ‏וַעֲנַ֧ן יְהוָ֛ה עֲלֵיהֶ֖ם יוֹמָ֑ם
בְּנָסְעָ֖ם מִן־הַֽמַּחֲנֶֽה׃ <sup>8</sup>׆ס

‎<span id="035">35</span> ‏וַיְהִ֛י בִּנְסֹ֥עַ הָאָרֹ֖ן וַיֹּ֣אמֶר
מֹשֶׁ֑ה קוּמָ֣ה׀ יְהוָ֗ה וְיָפֻ֙צוּ֙ אֹֽיְבֶ֔יךָ וְיָנֻ֥סוּ
מְשַׂנְאֶ֖יךָ מִפָּנֶֽיךָ׃

‎<span id="036">36</span> ‏וּבְנֻחֹ֖ה יֹאמַ֑ר שׁוּבָ֣ה יְהוָ֔ה
רִֽבְב֖וֹת אַלְפֵ֥י יִשְׂרָאֵֽל׃ <sup>8</sup>׆ס

1 wayəḏabēr yəhwâ ’el-mōšeh llē’mōr:

2 ‘ăśēh ləḵā šətê ḥăṣwōṣərōṯ kesef miqəšâ t<sup>a</sup>‘ăśeh ’ōṯām
wəhāyû ləḵā ləmiqərā’ hā‘ēḏâ ûləmass<sup>a</sup>‘
’eṯ-hamm<sup>a</sup>ḥănwōṯ:

3 wəṯāqə‘û bâēn wənwō‘ăḏû ’ēleyḵā kāl-hā‘ēḏâ ’el-peṯ<sup>a</sup>ḥ ’ōhel
mwō‘ēḏ:

4 wə’im-bə’<sup>a</sup>ḥaṯ yiṯəqā‘û wənwō‘ăḏû ’ēleyḵā hannəśî’îm rā’šê
’aləfê yiśərā’ēl:

5 ûṯəq<sup>a</sup>‘ətem tərû‘â wənāsə‘û hamm<sup>a</sup>ḥănwōṯ
h<sup>a</sup>ḥōnîm qēḏəmâ:

6 ûṯəq<sup>a</sup>‘ətem tərû‘â šēnîṯ wənāsə‘û hamm<sup>a</sup>ḥănwōṯ
h<sup>a</sup>ḥōnîm têmānâ tərû‘â yiṯəqə‘û ləmasə‘êhem:

7 ûḇəhaqəhîl ’eṯ-haqqâāl tiṯəqə‘û wəlō’ ṯārî‘û:

8 ûḇənê ’ahărōn hakōhănîm yiṯəqə‘û b<sup>a</sup>ḥăṣōṣərwōṯ wəhāyû lāḵem
ləḥuqqaṯ ‘wōlām ləḏōrōṯêḵem:

9 wəḵî-ṯāḇō’û miləḥāmâ bə’arəṣəḵem ‘al-haṣṣar haṣṣōrēr ’eṯəḵem
wahărē‘ōṯem b<sup>a</sup>ḥăṣōṣərwōṯ wănizəkarətem<sup>1</sup> lifənê
yəhwâ ’ĕlōhêḵem wənwōš<sup>a</sup>‘ətem mē’ōyəḇêḵem:

10 ûḇəywōm śiməḥaṯəḵem ûḇəmwō‘ăḏêḵem ûḇərā’šê ḥāḏəšêḵem
ûṯəq<sup>a</sup>‘ətem b<sup>a</sup>ḥăṣōṣərōṯ ‘al ‘ōlōṯêḵem wə‘al ziḇəḥê
šaləmêḵem wəhāyû lāḵem ləzikārwōn lifənê ’ĕlōhêḵem ’ănî yəhwâ ’ĕlōhêḵem:
f

11 wayəhî baššānâ haššēnîṯ b<sup>a</sup>ḥōḏeš haššēnî bə‘eśərîm
b<sup>a</sup>ḥōḏeš n<sup>a</sup>‘ălâ he‘ānān mē‘al mišəkan hā‘ēḏuṯ:

12 wayyisə‘û ḇənê-yiśərā’ēl ləmasə‘êhem mimmiḏəbar sînāy wayyišəkōn
he‘ānān bəmiḏəbar pā’rān:

13 wayyisə‘û bāri’šōnâ ‘al-pî yəhwâ bəyaḏ-mōšeh:

14 wayyiss<sup>a</sup>‘ deḡel m<sup>a</sup>ḥănēh ḇənê-yəhûḏâ bāri’šōnâ
ləṣiḇə’ōṯām wə‘al-ṣəḇā’wō n<sup>a</sup>ḥəšwōn ben-‘ammînāḏāḇ:

15 wə‘al-ṣəḇā’ maṭṭēh bənê yiśāsḵār nəṯanə’ēl ben-ṣû‘ār:

16 wə‘al-ṣəḇā’ maṭṭēh bənê zəḇûlun ’ĕlî’āḇ ben-ḥēlwōn:

17 wəhûraḏ hammišəkān wənāsə‘û ḇənê-ḡērəšwōn ûḇənê mərārî nōśə’ê
hammišəkān: s

18 wənās<sup>a</sup>‘ deḡel m<sup>a</sup>ḥănēh rə’ûḇēn ləṣiḇə’ōṯām
wə‘al-ṣəḇā’wō ’ĕlîṣûr ben-šəḏê’ûr:

19 wə‘al-ṣəḇā’ maṭṭēh bənê šimə‘wōn šəlumî’ēl ben-ṣûrî šadāy:

20 wə‘al-ṣəḇā’ maṭṭēh ḇənê-ḡāḏ ’eləyāsāf ben-də‘û’ēl:

21 wənāsə‘û haqqəhāṯîm nōśə’ê hammiqədāš wəhēqîmû ’eṯ-hammišəkān
‘aḏ-bō’ām: s

22 wənās<sup>a</sup>‘ deḡel m<sup>a</sup>ḥănēh ḇənê-’efərayim
ləṣiḇə’ōṯām wə‘al-ṣəḇā’wō ’ĕlîšāmā‘ ben-‘ammîhûḏ:

23 wə‘al-ṣəḇā’ maṭṭēh bənê mənaššeh gaməlî’ēl ben-pəḏâ-ṣûr:<sup>3</sup>

24 wə‘al-ṣəḇā’ maṭṭēh bənê ḇinəyāmin ’ăḇîḏān ben-giḏə‘wōnî: s

25 wənās<sup>a</sup>‘ deḡel m<sup>a</sup>ḥănēh ḇənê-ḏān mə’assēf
ləḵāl-hamm<sup>a</sup>ḥănōṯ ləṣiḇə’ōṯām wə‘al-ṣəḇā’wō ’ăḥî‘ezer
ben-‘ammîšadāy:<sup>3</sup>

26 wə‘al-ṣəḇā’ maṭṭēh bənê ’āšēr paḡə‘î’ēl ben-‘āḵərān:

27 wə‘al-ṣəḇā’ maṭṭēh bənê nafətālî ’ăḥîr<sup>a</sup>‘ ben-‘ênān:

28 ’ēlleh masə‘ê ḇənê-yiśərā’ēl ləṣiḇə’ōṯām wayyissā‘û: s

29 wayyō’mer mōšeh ləḥōḇāḇ ben-rə‘û’ēl hammiḏəyānî ḥōṯēn mōšeh nōsə‘îm\|
’ăn<sup>a</sup>ḥənû ’el-hammāqwōm ’ăšer ’āmar yəhwâ ’ōṯwō ’etēn lāḵem
ləḵâ ’itānû wəhēṭaḇənû lāḵə kî-yəhwâ diber-ṭwōḇ ‘al-yiśərā’ēl:

30 wayyō’mer ’ēlāyw lō’ ’ēlēḵə kî ’im-’el-’arəṣî wə’el-mwōlaḏətî ’ēlēḵə:

31 wayyō’mer ’al-nā’ t<sup>a</sup>‘ăzōḇ ’ōṯānû kî\| ‘al-kēn
yāḏ<sup>a</sup>‘ətā ḥănōṯēnû bammiḏəbār wəhāyîṯā llānû lə‘ênāyim:

32 wəhāyâ kî-ṯēlēḵə ‘immānû wəhāyâ\| haṭṭwōḇ hahû’ ’ăšer yêṭîḇ yəhwâ
‘immānû wəhēṭaḇənû lāḵə:

33 wayyisə‘û mēhar yəhwâ dereḵə šəlōšeṯ yāmîm wa’ărwōn bərîṯ-yəhwâ
nōsē‘a lifənêhem dereḵə šəlōšeṯ yāmîm lāṯûr lâem mənûḥâ:

34 w<sup>a</sup>‘ănan yəhwâ ‘ălêhem ywōmām bənāsə‘ām
min-hamm<sup>a</sup>ḥăneh: <sup>8</sup>׆s

35 wayəhî binəsō‘a hā’ārōn wayyō’mer mōšeh qûmâ\| yəhwâ wəyāfuṣû
’ōyəḇeyḵā wəyānusû məśanə’eyḵā mipāneyḵā:

36 ûḇənuḥōh yō’mar šûḇâ yəhwâ riḇəḇwōṯ ’aləfê yiśərā’ēl: <sup>8</sup>׆s

------------------------------------------------------------------------

[Next: Numbers (Bemidbar) Chapter 11](num011.md)
