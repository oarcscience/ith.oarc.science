[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze012)  [KJV](../kjv/eze012)  [Sep](../sep/eze012.md) 
[Vul](../vul/eze012.md)   
  
[Ezekiel (Yechezqel) Index](eze.md)  
  [Previous](eze011)  [Next](eze013.md) 

------------------------------------------------------------------------

### Tanach (Hebrew): Ezekiel (Yechezqel) Chapter 12

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏בֶּן־אָדָ֕ם בְּת֥וֹךְ בֵּית־הַמֶּ֖רִי אַתָּ֣ה
יֹשֵׁ֑ב אֲשֶׁ֣ר עֵינַיִם֩ לָהֶ֨ם לִרְא֜וֹת וְלֹ֣א רָא֗וּ אָזְנַ֨יִם
לָהֶ֤ם לִשְׁמֹ֙עַ֙ וְלֹ֣א שָׁמֵ֔עוּ כִּ֛י בֵּ֥ית מְרִ֖י הֵֽם׃

‎<span id="003">3</span> ‏וְאַתָּ֣ה בֶן־אָדָ֗ם עֲשֵׂ֤ה לְךָ֙ כְּלֵ֣י
גוֹלָ֔ה וּגְלֵ֥ה יוֹמָ֖ם לְעֵֽינֵיהֶ֑ם וְגָלִ֨יתָ מִמְּקוֹמְךָ֜
אֶל־מָק֤וֹם אַחֵר֙ לְעֵ֣ינֵיהֶ֔ם אוּלַ֣י יִרְא֔וּ כִּ֛י בֵּ֥ית מְרִ֖י
הֵֽמָּה׃

‎<span id="004">4</span> ‏וְהוֹצֵאתָ֨ כֵלֶ֜יךָ כִּכְלֵ֥י גוֹלָ֛ה יוֹמָ֖ם
לְעֵֽינֵיהֶ֑ם וְאַתָּ֗ה תֵּצֵ֤א בָעֶ֙רֶב֙ לְעֵ֣ינֵיהֶ֔ם כְּמוֹצָאֵ֖י
גּוֹלָֽה׃

‎<span id="005">5</span> ‏לְעֵינֵיהֶ֖ם חֲתָר־לְךָ֣ בַקִּ֑יר וְהוֹצֵאתָ֖
בּֽוֹ׃

‎<span id="006">6</span> ‏לְעֵ֨ינֵיהֶ֜ם עַל־כָּתֵ֤ף תִּשָּׂא֙
בָּעֲלָטָ֣ה תוֹצִ֔יא פָּנֶ֣יךָ תְכַסֶּ֔ה וְלֹ֥א תִרְאֶ֖ה אֶת־הָאָ֑רֶץ
כִּֽי־מוֹפֵ֥ת נְתַתִּ֖יךָ לְבֵ֥ית יִשְׂרָאֵֽל׃

‎<span id="007">7</span> ‏וָאַ֣עַשׂ כֵּן֮ כַּאֲשֶׁ֣ר צֻוֵּיתִי֒ כֵּ֠לַי
הוֹצֵ֜אתִי כִּכְלֵ֤י גוֹלָה֙ יוֹמָ֔ם וּבָעֶ֛רֶב חָתַֽרְתִּי־לִ֥י
בַקִּ֖יר בְּיָ֑ד בָּעֲלָטָ֥ה הוֹצֵ֛אתִי עַל־כָּתֵ֥ף נָשָׂ֖אתִי
לְעֵינֵיהֶֽם׃ פ

‎<span id="008">8</span> ‏וַיְהִ֧י דְבַר־יְהוָ֛ה אֵלַ֖י בַּבֹּ֥קֶר
לֵאמֹֽר׃

‎<span id="009">9</span> ‏בֶּן־אָדָ֕ם הֲלֹ֨א אָמְר֥וּ אֵלֶ֛יךָ בֵּ֥ית
יִשְׂרָאֵ֖ל בֵּ֣ית הַמֶּ֑רִי מָ֖ה אַתָּ֥ה עֹשֶֽׂה׃

‎<span id="010">10</span> ‏אֱמֹ֣ר אֲלֵיהֶ֔ם כֹּ֥ה אָמַ֖ר אֲדֹנָ֣י
יְהוִֹ֑ה הַנָּשִׂ֞יא הַמַּשָּׂ֤א הַזֶּה֙ בִּיר֣וּשָׁלַ֔ם<sup>1</sup>
וְכָל־בֵּ֥ית יִשְׂרָאֵ֖ל אֲשֶׁר־הֵ֥מָּה בְתוֹכָֽם׃

‎<span id="011">11</span> ‏אֱמֹ֖ר אֲנִ֣י מֽוֹפֶתְכֶ֑ם כַּאֲשֶׁ֣ר
עָשִׂ֗יתִי כֵּ֚ן יֵעָשֶׂ֣ה לָהֶ֔ם בַּגּוֹלָ֥ה בַשְּׁבִ֖י יֵלֵֽכוּ׃

‎<span id="012">12</span> ‏וְהַנָּשִׂ֨יא אֲשֶׁר־בְּתוֹכָ֜ם אֶל־כָּתֵ֤ף
יִשָּׂא֙ בָּעֲלָטָ֣ה וְיֵצֵ֔א בַּקִּ֥יר יַחְתְּר֖וּ לְה֣וֹצִיא ב֑וֹ
פָּנָ֣יו יְכַסֶּ֔ה יַ֗עַן אֲשֶׁ֨ר לֹא־יִרְאֶ֥ה לַעַ֣יִן ה֖וּא
אֶת־הָאָֽרֶץ׃

‎<span id="013">13</span> ‏וּפָרַשְׂתִּ֤י אֶת־רִשְׁתִּי֙ עָלָ֔יו
וְנִתְפַּ֖שׂ בִּמְצֽוּדָתִ֑י וְהֵבֵאתִ֨י אֹת֤וֹ בָבֶ֙לָה֙ אֶ֣רֶץ
כַּשְׂדִּ֔ים וְאוֹתָ֥הּ לֹֽא־יִרְאֶ֖ה וְשָׁ֥ם יָמֽוּת׃

‎<span id="014">14</span> ‏וְכֹל֩ אֲשֶׁ֨ר סְבִיבֹתָ֥יו עזרה עֶזְר֛וֹ
וְכָל־אֲגַפָּ֖יו אֱזָרֶ֣ה לְכָל־ר֑וּחַ וְחֶ֖רֶב אָרִ֥יק אַחֲרֵיהֶֽם׃

‎<span id="015">15</span> ‏וְיָדְע֖וּ כִּֽי־אֲנִ֣י יְהוָ֑ה בַּהֲפִיצִ֤י
אוֹתָם֙ בַּגּוֹיִ֔ם וְזֵרִיתִ֥י אוֹתָ֖ם בָּאֲרָצֽוֹת׃

‎<span id="016">16</span> ‏וְהוֹתַרְתִּ֤י מֵהֶם֙ אַנְשֵׁ֣י מִסְפָּ֔ר
מֵחֶ֖רֶב מֵרָעָ֣ב וּמִדָּ֑בֶר לְמַ֨עַן יְסַפְּר֜וּ
אֶת־כָּל־תּוֹעֲבֽוֹתֵיהֶ֗ם בַּגּוֹיִם֙ אֲשֶׁר־בָּ֣אוּ שָׁ֔ם וְיָדְע֖וּ
כִּֽי־אֲנִ֥י יְהוָֽה׃ פ

‎<span id="017">17</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="018">18</span> ‏בֶּן־אָדָ֕ם לַחְמְךָ֖ בְּרַ֣עַשׁ תֹּאכֵ֑ל
וּמֵימֶ֕יךָ בְּרָגְזָ֥ה וּבִדְאָגָ֖ה תִּשְׁתֶּֽה׃

‎<span id="019">19</span> ‏וְאָמַרְתָּ֣ אֶל־עַ֣ם הָאָ֡רֶץ כֹּֽה־אָמַר֩
אֲדֹנָ֨י יְהוִ֜ה לְיוֹשְׁבֵ֤י יְרוּשָׁלִַ֙ם֙ אֶל־אַדְמַ֣ת יִשְׂרָאֵ֔ל
לַחְמָם֙ בִּדְאָגָ֣ה יֹאכֵ֔לוּ וּמֵֽימֵיהֶ֖ם בְּשִׁמָּמ֣וֹן יִשְׁתּ֑וּ
לְמַ֜עַן תֵּשַׁ֤ם אַרְצָהּ֙ מִמְּלֹאָ֔הּ מֵחֲמַ֖ס כָּֽל־הַיֹּשְׁבִ֥ים
בָּֽהּ׃

‎<span id="020">20</span> ‏וְהֶעָרִ֤ים הַנּֽוֹשָׁבוֹת֙ תֶּחֱרַ֔בְנָה
וְהָאָ֖רֶץ שְׁמָמָ֣ה תִֽהְיֶ֑ה וִֽידַעְתֶּ֖ם כִּֽי־אֲנִ֥י יְהוָֽה׃ פ

‎<span id="021">21</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="022">22</span> ‏בֶּן־אָדָ֗ם מָֽה־הַמָּשָׁ֤ל הַזֶּה֙ לָכֶ֔ם
עַל־אַדְמַ֥ת יִשְׂרָאֵ֖ל לֵאמֹ֑ר יַֽאַרְכוּ֙ הַיָּמִ֔ים וְאָבַ֖ד
כָּל־חָזֽוֹן׃

‎<span id="023">23</span> ‏לָכֵ֞ן אֱמֹ֣ר אֲלֵיהֶ֗ם כֹּֽה־אָמַר֮ אֲדֹנָ֣י
יְהוִה֒ הִשְׁבַּ֙תִּי֙ אֶת־הַמָּשָׁ֣ל הַזֶּ֔ה וְלֹֽא־יִמְשְׁל֥וּ
אֹת֛וֹ<sup>3</sup> ע֖וֹד בְּיִשְׂרָאֵ֑ל כִּ֚י אִם־דַּבֵּ֣ר אֲלֵיהֶ֔ם
קָֽרְבוּ֙ הַיָּמִ֔ים וּדְבַ֖ר כָּל־חָזֽוֹן׃

‎<span id="024">24</span> ‏כִּ֠י לֹ֣א יִֽהְיֶ֥ה ע֛וֹד כָּל־חֲז֥וֹן
שָׁ֖וְא וּמִקְסַ֣ם חָלָ֑ק בְּת֖וֹךְ בֵּ֥ית יִשְׂרָאֵֽל׃

‎<span id="025">25</span> ‏כִּ֣י׀ אֲנִ֣י יְהוָ֗ה אֲדַבֵּר֙ אֵת֩ אֲשֶׁ֨ר
אֲדַבֵּ֤ר דָּבָר֙ וְיֵ֣עָשֶׂ֔ה לֹ֥א תִמָּשֵׁ֖ךְ ע֑וֹד כִּ֣י בִֽימֵיכֶ֞ם
בֵּ֣ית הַמֶּ֗רִי אֲדַבֵּ֤ר דָּבָר֙ וַעֲשִׂיתִ֔יו נְאֻ֖ם אֲדֹנָ֥י
יְהוִֽה׃ פ

‎<span id="026">26</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="027">27</span> ‏בֶּן־אָדָ֗ם הִנֵּ֤ה בֵֽית־יִשְׂרָאֵל֙
אֹֽמְרִ֔ים הֶחָז֛וֹן אֲשֶׁר־ה֥וּא חֹזֶ֖ה לְיָמִ֣ים רַבִּ֑ים וּלְעִתִּ֥ים
רְחוֹק֖וֹת ה֥וּא נִבָּֽא׃

‎<span id="028">28</span> ‏לָכֵ֞ן אֱמֹ֣ר אֲלֵיהֶ֗ם כֹּ֤ה אָמַר֙ אֲדֹנָ֣י
יְהוִ֔ה לֹא־תִמָּשֵׁ֥ךְ ע֖וֹד כָּל־דְּבָרָ֑י אֲשֶׁ֨ר אֲדַבֵּ֤ר דָּבָר֙
וְיֵ֣עָשֶׂ֔ה נְאֻ֖ם אֲדֹנָ֥י יְהוִֽה׃ ס

1 wayəhî ḏəḇar-yəhwâ ’ēlay lē’mōr:

2 ben-’āḏām bəṯwōḵə bêṯ-hammerî ’atâ yōšēḇ ’ăšer ‘ênayim lâem lirə’wōṯ
wəlō’ rā’û ’āzənayim lâem lišəmō‘a wəlō’ šāmē‘û kî bêṯ mərî hēm:

3 wə’atâ ḇen-’āḏām ‘ăśēh ləḵā kəlê ḡwōlâ ûḡəlēh ywōmām lə‘ênêhem
wəḡālîṯā mimməqwōməḵā ’el-māqwōm ’<sup>a</sup>ḥēr lə‘ênêhem ’ûlay yirə’û
kî bêṯ mərî hēmmâ:

4 wəhwōṣē’ṯā ḵēleyḵā kiḵəlê ḡwōlâ ywōmām lə‘ênêhem wə’atâ tēṣē’ ḇā‘ereḇ
lə‘ênêhem kəmwōṣā’ê gwōlâ:

5 lə‘ênêhem ḥăṯār-ləḵā ḇaqqîr wəhwōṣē’ṯā bwō:

6 lə‘ênêhem ‘al-kāṯēf tiśśā’ bā‘ălāṭâ ṯwōṣî’ pāneyḵā ṯəḵasseh wəlō’
ṯirə’eh ’eṯ-hā’āreṣ kî-mwōfēṯ nəṯatîḵā ləḇêṯ yiśərā’ēl:

7 wā’<sup>a</sup>‘aś kēn ka’ăšer ṣuûêṯî kēlay hwōṣē’ṯî kiḵəlê ḡwōlâ
ywōmām ûḇā‘ereḇ ḥāṯarətî-lî ḇaqqîr bəyāḏ bā‘ălāṭâ hwōṣē’ṯî ‘al-kāṯēf
nāśā’ṯî lə‘ênêhem: f

8 wayəhî ḏəḇar-yəhwâ ’ēlay babōqer lē’mōr:

9 ben-’āḏām hălō’ ’āmərû ’ēleyḵā bêṯ yiśərā’ēl bêṯ hammerî mâ ’atâ
‘ōśeh:

10 ’ĕmōr ’ălêhem kōh ’āmar ’ăḏōnāy yəhwōih hannāśî’ hammaśśā’ hazzeh
bîrûšālam<sup>1</sup> wəḵāl-bêṯ yiśərā’ēl ’ăšer-hēmmâ ḇəṯwōḵām:

11 ’ĕmōr ’ănî mwōfeṯəḵem ka’ăšer ‘āśîṯî kēn yē‘āśeh lâem bagwōlâ ḇaššəḇî
yēlēḵû:

12 wəhannāśî’ ’ăšer-bəṯwōḵām ’el-kāṯēf yiśśā’ bā‘ălāṭâ wəyēṣē’ baqqîr
y<sup>a</sup>ḥətərû ləhwōṣî’ ḇwō pānāyw yəḵasseh y<sup>a</sup>‘an ’ăšer
lō’-yirə’eh l<sup>a</sup>‘ayin hû’ ’eṯ-hā’āreṣ:

13 ûfāraśətî ’eṯ-rišətî ‘ālāyw wəniṯəpaś biməṣûḏāṯî wəhēḇē’ṯî ’ōṯwō
ḇāḇelâ ’ereṣ kaśədîm wə’wōṯāh lō’-yirə’eh wəšām yāmûṯ:

14 wəḵōl ’ăšer səḇîḇōṯāyw ‘ezərōh ‘ezərwō wəḵāl-’ăḡapāyw ’ĕzāreh
ləḵāl-rûḥa wəḥereḇ ’ārîq ’<sup>a</sup>ḥărêhem:

15 wəyāḏə‘û kî-’ănî yəhwâ bahăfîṣî ’wōṯām bagwōyim wəzērîṯî ’wōṯām
bā’ărāṣwōṯ:

16 wəhwōṯarətî mēhem ’anəšê misəpār mēḥereḇ mērā‘āḇ ûmidāḇer
ləm<sup>a</sup>‘an yəsapərû ’eṯ-kāl-twō‘ăḇwōṯêhem bagwōyim ’ăšer-bā’û
šām wəyāḏə‘û kî-’ănî yəhwâ: f

17 wayəhî ḏəḇar-yəhwâ ’ēlay lē’mōr:

18 ben-’āḏām l<sup>a</sup>ḥəməḵā bər<sup>a</sup>‘aš tō’ḵēl ûmêmeyḵā
bərāḡəzâ ûḇiḏə’āḡâ tišəteh:

19 wə’āmarətā ’el-‘am hā’āreṣ kōh-’āmar ’ăḏōnāy yəhwih ləywōšəḇê
yərûšālaim ’el-’aḏəmaṯ yiśərā’ēl l<sup>a</sup>ḥəmām biḏə’āḡâ yō’ḵēlû
ûmêmêhem bəšimmāmwōn yišətû ləm<sup>a</sup>‘an tēšam ’arəṣāh mimməlō’āh
mēḥămas kāl-hayyōšəḇîm bāh:

20 wəhe‘ārîm hannwōšāḇwōṯ teḥĕraḇənâ wəhā’āreṣ šəmāmâ ṯihəyeh
wîḏ<sup>a</sup>‘ətem kî-’ănî yəhwâ: f

21 wayəhî ḏəḇar-yəhwâ ’ēlay lē’mōr:

22 ben-’āḏām mâ-hammāšāl hazzeh lāḵem ‘al-’aḏəmaṯ yiśərā’ēl lē’mōr
ya’arəḵû hayyāmîm wə’āḇaḏ kāl-ḥāzwōn:

23 lāḵēn ’ĕmōr ’ălêhem kōh-’āmar ’ăḏōnāy yəhwih hišəbatî ’eṯ-hammāšāl
hazzeh wəlō’-yiməšəlû ’ōṯwō<sup>3</sup> ‘wōḏ bəyiśərā’ēl kî ’im-dabēr
’ălêhem qārəḇû hayyāmîm ûḏəḇar kāl-ḥāzwōn:

24 kî lō’ yihəyeh ‘wōḏ kāl-ḥăzwōn šāwə’ ûmiqəsam ḥālāq bəṯwōḵə bêṯ
yiśərā’ēl:

25 kî\| ’ănî yəhwâ ’ăḏabēr ’ēṯ ’ăšer ’ăḏabēr dāḇār wəyē‘āśeh lō’
ṯimmāšēḵə ‘wōḏ kî ḇîmêḵem bêṯ hammerî ’ăḏabēr dāḇār w<sup>a</sup>‘ăśîṯîw
nə’um ’ăḏōnāy yəhwih: f

26 wayəhî ḏəḇar-yəhwâ ’ēlay lē’mōr:

27 ben-’āḏām hinnēh ḇêṯ-yiśərā’ēl ’ōmərîm heḥāzwōn ’ăšer-hû’ ḥōzeh
ləyāmîm rabîm ûlə‘itîm rəḥwōqwōṯ hû’ nibā’:

28 lāḵēn ’ĕmōr ’ălêhem kōh ’āmar ’ăḏōnāy yəhwih lō’-ṯimmāšēḵə ‘wōḏ
kāl-dəḇārāy ’ăšer ’ăḏabēr dāḇār wəyē‘āśeh nə’um ’ăḏōnāy yəhwih: s

------------------------------------------------------------------------

[Next: Ezekiel (Yechezqel) Chapter 13](eze013.md)
