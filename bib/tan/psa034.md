[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa034)  [KJV](../kjv/psa034)  [Sep](../sep/psa034) 
[Vul](../vul/psa034)   
  
[Psalms (Tehilim) Index](psa)  
  [Previous](psa033)  [Next](psa035) 

------------------------------------------------------------------------

### Tanach (Hebrew): Psalms (Tehilim) Chapter 34

‎<span id="001">1</span> ‏לְדָוִ֗ד בְּשַׁנּוֹת֣וֹ אֶת־טַ֭עְמוֹ לִפְנֵ֣י
אֲבִימֶ֑לֶךְ וַֽ֝יְגָרֲשֵׁ֗הוּ וַיֵּלַֽךְ׃

‎<span id="002">2</span> ‏אֲבָרֲכָ֣ה אֶת־יְהוָ֣ה בְּכָל־עֵ֑ת תָּ֝מִ֗יד
תְּֽהִלָּת֥וֹ בְּפִֽי׃

‎<span id="003">3</span> ‏בַּ֭יהוָה תִּתְהַלֵּ֣ל נַפְשִׁ֑י יִשְׁמְע֖וּ
עֲנָוִ֣ים וְיִשְׂמָֽחוּ׃

‎<span id="004">4</span> ‏גַּדְּל֣וּ לַיהוָ֣ה אִתִּ֑י וּנְרוֹמְמָ֖ה
שְׁמ֣וֹ יַחְדָּֽו׃

‎<span id="005">5</span> ‏דָּרַ֣שְׁתִּי אֶת־יְהוָ֣ה וְעָנָ֑נִי
וּמִכָּל־מְ֝גוּרוֹתַ֗י הִצִּילָֽנִי׃

‎<span id="006">6</span> ‏הִבִּ֣יטוּ אֵלָ֣יו וְנָהָ֑רוּ וּ֝פְנֵיהֶ֗ם
אַל־יֶחְפָּֽרוּ׃

‎<span id="007">7</span> ‏זֶ֤ה עָנִ֣י קָ֭רָא וַיהוָ֣ה שָׁמֵ֑עַ
וּמִכָּל־צָ֝רוֹתָ֗יו הוֹשִׁיעֽוֹ׃

‎<span id="008">8</span> ‏חֹנֶ֤ה מַלְאַךְ־יְהוָ֓ה סָ֘בִ֤יב לִֽירֵאָ֗יו
וַֽיְחַלְּצֵֽם׃

‎<span id="009">9</span> ‏טַעֲמ֣וּ וּ֭רְאוּ כִּי־ט֣וֹב יְהוָ֑ה
אַֽשְׁרֵ֥י הַ֝גֶּ֗בֶר יֶחֱסֶה־בּֽוֹ׃

‎<span id="010">10</span> ‏יְר֣אוּ אֶת־יְהוָ֣ה קְדֹשָׁ֑יו כִּי־אֵ֥ין
מַ֝חְס֗וֹר לִירֵאָֽיו׃

‎<span id="011">11</span> ‏כְּ֭פִירִים רָשׁ֣וּ וְרָעֵ֑בוּ וְדֹרְשֵׁ֥י
יְ֝הוָ֗ה לֹא־יַחְסְר֥וּ כָל־טֽוֹב׃

‎<span id="012">12</span> ‏לְֽכוּ־בָ֭נִים שִׁמְעוּ־לִ֑י יִֽרְאַ֥ת
יְ֝הוָ֗ה אֲלַמֶּדְכֶֽם׃

‎<span id="013">13</span> ‏מִֽי־הָ֭אִישׁ הֶחָפֵ֣ץ חַיִּ֑ים אֹהֵ֥ב
יָ֝מִ֗ים לִרְא֥וֹת טֽוֹב׃

‎<span id="014">14</span> ‏נְצֹ֣ר לְשׁוֹנְךָ֣ מֵרָ֑ע וּ֝שְׂפָתֶ֗יךָ
מִדַּבֵּ֥ר מִרְמָֽה׃

‎<span id="015">15</span> ‏ס֣וּר מֵ֭רָע וַעֲשֵׂה־ט֑וֹב בַּקֵּ֖שׁ
שָׁל֣וֹם וְרָדְפֵֽהוּ׃

‎<span id="016">16</span> ‏עֵינֵ֣י יְ֭הוָה אֶל־צַדִּיקִ֑ים וְ֝אָזְנָ֗יו
אֶל־שַׁוְעָתָֽם׃

‎<span id="017">17</span> ‏פְּנֵ֣י יְ֭הוָה בְּעֹ֣שֵׂי רָ֑ע לְהַכְרִ֖ית
מֵאֶ֣רֶץ זִכְרָֽם׃

‎<span id="018">18</span> ‏צָעֲק֣וּ וַיהוָ֣ה שָׁמֵ֑עַ
וּמִכָּל־צָ֝רוֹתָ֗ם הִצִּילָֽם׃

‎<span id="019">19</span> ‏קָר֣וֹב יְ֭הוָה לְנִשְׁבְּרֵי־לֵ֑ב
וְֽאֶת־דַּכְּאֵי־ר֥וּחַ יוֹשִֽׁיעַ׃

‎<span id="020">20</span> ‏רַ֭בּוֹת רָע֣וֹת צַדִּ֑יק וּ֝מִכֻּלָּ֗ם
יַצִּילֶ֥נּוּ יְהוָֽה׃

‎<span id="021">21</span> ‏שֹׁמֵ֥ר כָּל־עַצְמוֹתָ֑יו אַחַ֥ת מֵ֝הֵ֗נָּה
לֹ֣א נִשְׁבָּֽרָה׃

‎<span id="022">22</span> ‏תְּמוֹתֵ֣ת רָשָׁ֣ע רָעָ֑ה וְשֹׂנְאֵ֖י
צַדִּ֣יק יֶאְשָֽׁמוּ׃

‎<span id="023">23</span> ‏פּוֹדֶ֣ה יְ֭הוָה נֶ֣פֶשׁ עֲבָדָ֑יו וְלֹ֥א
יֶ֝אְשְׁמ֗וּ כָּֽל־הַחֹסִ֥ים בּֽוֹ׃

1 ləḏāwiḏ bəšannwōṯwō ’eṯ-ṭ<sup>a</sup>‘əmwō lifənê ’ăḇîmeleḵə
wayəḡārăšēhû wayyēlaḵə:

2 ’ăḇārăḵâ ’eṯ-yəhwâ bəḵāl-‘ēṯ tāmîḏ təhillāṯwō bəfî:

3 bayhwâ tiṯəhallēl nafəšî yišəmə‘û ‘ănāwîm wəyiśəmāḥû:

4 gadəlû layhwâ ’itî ûnərwōməmâ šəmwō y<sup>a</sup>ḥədāw:

5 dārašətî ’eṯ-yəhwâ wə‘ānānî ûmikāl-məḡûrwōṯay hiṣṣîlānî:

6 hibîṭû ’ēlāyw wənâārû ûfənêhem ’al-yeḥəpārû:

7 zeh ‘ānî qārā’ wayhwâ šāmē‘a ûmikāl-ṣārwōṯāyw hwōšî‘wō:

8 ḥōneh malə’aḵə-yəhwâ sāḇîḇ lîrē’āyw wayəḥalləṣēm:

9 ṭ<sup>a</sup>‘ămû ûrə’û kî-ṭwōḇ yəhwâ ’ašərê hageḇer yeḥĕseh-bwō:

10 yər’û ’eṯ-yəhwâ qəḏōšāyw kî-’ên m<sup>a</sup>ḥəswōr lîrē’āyw:

11 kəfîrîm rāšû wərā‘ēḇû wəḏōrəšê yəhwâ lō’-y<sup>a</sup>ḥəsərû
ḵāl-ṭwōḇ:

12 ləḵû-ḇānîm šimə‘û-lî yirə’aṯ yəhwâ ’ălammeḏəḵem:

13 mî-hā’îš heḥāfēṣ ḥayyîm ’ōhēḇ yāmîm lirə’wōṯ ṭwōḇ:

14 nəṣōr ləšwōnəḵā mērā‘ ûśəfāṯeyḵā midabēr mirəmâ:

15 sûr mērā‘ w<sup>a</sup>‘ăśēh-ṭwōḇ baqqēš šālwōm wərāḏəfēhû:

16 ‘ênê yəhwâ ’el-ṣadîqîm wə’āzənāyw ’el-šawə‘āṯām:

17 pənê yəhwâ bə‘ōśê rā‘ ləhaḵərîṯ mē’ereṣ ziḵərām:

18 ṣā‘ăqû wayhwâ šāmē‘a ûmikāl-ṣārwōṯām hiṣṣîlām:

19 qārwōḇ yəhwâ lənišəbərê-lēḇ wə’eṯ-dakə’ê-rûḥa ywōšî‘a:

20 rabwōṯ rā‘wōṯ ṣadîq ûmikullām yaṣṣîlennû yəhwâ:

21 šōmēr kāl-‘aṣəmwōṯāyw ’<sup>a</sup>ḥaṯ mēhēnnâ lō’ nišəbārâ:

22 təmwōṯēṯ rāšā‘ rā‘â wəśōnə’ê ṣadîq ye’əšāmû:

23 pwōḏeh yəhwâ nefeš ‘ăḇāḏāyw wəlō’ ye’əšəmû kāl-h<sup>a</sup>ḥōsîm
bwō:

------------------------------------------------------------------------

[Next: Psalms (Tehilim) Chapter 35](psa035)
