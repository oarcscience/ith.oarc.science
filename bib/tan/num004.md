[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num004)  [KJV](../kjv/num004)  [Sep](../sep/num004.md) 
[Vul](../vul/num004.md)   
  
[Numbers (Bemidbar) Index](num.md)  
  [Previous](num003)  [Next](num005.md) 

------------------------------------------------------------------------

### Tanach (Hebrew): Numbers (Bemidbar) Chapter 4

‎<span id="001">1</span> ‏וַיְדַבֵּ֣ר יְהוָ֔ה אֶל־מֹשֶׁ֥ה
וְאֶֽל־אַהֲרֹ֖ן לֵאמֹֽר׃

‎<span id="002">2</span> ‏נָשֹׂ֗א אֶת־רֹאשׁ֙ בְּנֵ֣י קְהָ֔ת מִתּ֖וֹךְ
בְּנֵ֣י לֵוִ֑י לְמִשְׁפְּחֹתָ֖ם לְבֵ֥ית אֲבֹתָֽם׃

‎<span id="003">3</span> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד
בֶּן־חֲמִשִּׁ֣ים שָׁנָ֑ה כָּל־בָּא֙ לַצָּבָ֔א לַעֲשׂ֥וֹת מְלָאכָ֖ה
בְּאֹ֥הֶל מוֹעֵֽד׃

‎<span id="004">4</span> ‏זֹ֛את עֲבֹדַ֥ת בְּנֵי־קְהָ֖ת בְּאֹ֣הֶל מוֹעֵ֑ד
קֹ֖דֶשׁ הַקֳּדָשִֽׁים׃

‎<span id="005">5</span> ‏וּבָ֨א אַהֲרֹ֤ן וּבָנָיו֙ בִּנְסֹ֣עַ
הַֽמַּחֲנֶ֔ה וְהוֹרִ֕דוּ אֵ֖ת פָּרֹ֣כֶת הַמָּסָ֑ךְ וְכִ֨סּוּ־בָ֔הּ אֵ֖ת
אֲרֹ֥ן הָעֵדֻֽת׃

‎<span id="006">6</span> ‏וְנָתְנ֣וּ עָלָ֗יו כְּסוּי֙ ע֣וֹר תַּ֔חַשׁ
וּפָרְשׂ֧וּ בֶֽגֶד־כְּלִ֛יל תְּכֵ֖לֶת מִלְמָ֑עְלָה וְשָׂמ֖וּ בַּדָּֽיו׃

‎<span id="007">7</span> ‏וְעַ֣ל׀ שֻׁלְחַ֣ן הַפָּנִ֗ים יִפְרְשׂוּ֮
בֶּ֣גֶד תְּכֵלֶת֒ וְנָתְנ֣וּ עָ֠לָיו אֶת־הַקְּעָרֹ֤ת וְאֶת־הַכַּפֹּת֙
וְאֶת־הַמְּנַקִּיֹּ֔ת וְאֵ֖ת קְשׂ֣וֹת הַנָּ֑סֶךְ וְלֶ֥חֶם הַתָּמִ֖יד
עָלָ֥יו יִהְיֶֽה׃

‎<span id="008">8</span> ‏וּפָרְשׂ֣וּ עֲלֵיהֶ֗ם בֶּ֚גֶד תּוֹלַ֣עַת
שָׁנִ֔י וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ
אֶת־בַּדָּֽיו׃

‎<span id="009">9</span> ‏וְלָקְח֣וּ׀ בֶּ֣גֶד תְּכֵ֗לֶת וְכִסּ֞וּ
אֶת־מְנֹרַ֤ת הַמָּאוֹר֙ וְאֶת־נֵ֣רֹתֶ֔יהָ וְאֶת־מַלְקָחֶ֖יהָ
וְאֶת־מַחְתֹּתֶ֑יהָ וְאֵת֙ כָּל־כְּלֵ֣י שַׁמְנָ֔הּ אֲשֶׁ֥ר
יְשָׁרְתוּ־לָ֖הּ בָּהֶֽם׃

‎<span id="010">10</span> ‏וְנָתְנ֤וּ אֹתָהּ֙ וְאֶת־כָּל־כֵּלֶ֔יהָ
אֶל־מִכְסֵ֖ה ע֣וֹר תָּ֑חַשׁ וְנָתְנ֖וּ עַל־הַמּֽוֹט׃

‎<span id="011">11</span> ‏וְעַ֣ל׀ מִזְבַּ֣ח הַזָּהָ֗ב יִפְרְשׂוּ֙
בֶּ֣גֶד תְּכֵ֔לֶת וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ
אֶת־בַּדָּֽיו׃

‎<span id="012">12</span> ‏וְלָקְחוּ֩ אֶת־כָּל־כְּלֵ֨י הַשָּׁרֵ֜ת
אֲשֶׁ֧ר יְשָֽׁרְתוּ־בָ֣ם בַּקֹּ֗דֶשׁ וְנָֽתְנוּ֙ אֶל־בֶּ֣גֶד תְּכֵ֔לֶת
וְכִסּ֣וּ אוֹתָ֔ם בְּמִכְסֵ֖ה ע֣וֹר תָּ֑חַשׁ וְנָתְנ֖וּ עַל־הַמּֽוֹט׃

‎<span id="013">13</span> ‏וְדִשְּׁנ֖וּ אֶת־הַמִּזְבֵּ֑חַ וּפָרְשׂ֣וּ
עָלָ֔יו בֶּ֖גֶד אַרְגָּמָֽן׃

‎<span id="014">14</span> ‏וְנָתְנ֣וּ עָ֠לָיו אֶֽת־כָּל־כֵּלָ֞יו אֲשֶׁ֣ר
יְֽשָׁרְת֧וּ עָלָ֣יו בָּהֶ֗ם אֶת־הַמַּחְתֹּ֤ת אֶת־הַמִּזְלָגֹת֙
וְאֶת־הַיָּעִ֣ים וְאֶת־הַמִּזְרָקֹ֔ת כֹּ֖ל כְּלֵ֣י הַמִּזְבֵּ֑חַ
וּפָרְשׂ֣וּ עָלָ֗יו כְּס֛וּי ע֥וֹר תַּ֖חַשׁ וְשָׂמ֥וּ בַדָּֽיו׃

‎<span id="015">15</span> ‏וְכִלָּ֣ה אַֽהֲרֹן־וּ֠בָנָיו לְכַסֹּ֨ת
אֶת־הַקֹּ֜דֶשׁ וְאֶת־כָּל־כְּלֵ֣י הַקֹּדֶשׁ֮ בִּנְסֹ֣עַ הַֽמַּחֲנֶה֒
וְאַחֲרֵי־כֵ֗ן יָבֹ֤אוּ בְנֵי־קְהָת֙ לָשֵׂ֔את וְלֹֽא־יִגְּע֥וּ
אֶל־הַקֹּ֖דֶשׁ וָמֵ֑תוּ אֵ֛לֶּה מַשָּׂ֥א בְנֵֽי־קְהָ֖ת בְּאֹ֥הֶל
מוֹעֵֽד׃

‎<span id="016">16</span> ‏וּפְקֻדַּ֞ת אֶלְעָזָ֣ר׀ בֶּן־אַהֲרֹ֣ן
הַכֹּהֵ֗ן שֶׁ֤מֶן הַמָּאוֹר֙ וּקְטֹ֣רֶת הַסַּמִּ֔ים וּמִנְחַ֥ת
הַתָּמִ֖יד וְשֶׁ֣מֶן הַמִּשְׁחָ֑ה פְּקֻדַּ֗ת כָּל־הַמִּשְׁכָּן֙
וְכָל־אֲשֶׁר־בּ֔וֹ בְּקֹ֖דֶשׁ וּבְכֵלָֽיו׃ ס

‎<span id="017">17</span> ‏וַיְדַבֵּ֣ר יְהוָ֔ה אֶל־מֹשֶׁ֥ה
וְאֶֽל־אַהֲרֹ֖ן לֵאמֹֽר׃

‎<span id="018">18</span> ‏אַל־תַּכְרִ֕יתוּ אֶת־שֵׁ֖בֶט מִשְׁפְּחֹ֣ת
הַקְּהָתִ֑י מִתּ֖וֹךְ הַלְוִיִּֽם׃

‎<span id="019">19</span> ‏וְזֹ֣את׀ עֲשׂ֣וּ לָהֶ֗ם וְחָיוּ֙ וְלֹ֣א
יָמֻ֔תוּ בְּגִשְׁתָּ֖ם אֶת־קֹ֣דֶשׁ הַקֳּדָשִׁ֑ים אַהֲרֹ֤ן וּבָנָיו֙
יָבֹ֔אוּ וְשָׂמ֣וּ אוֹתָ֗ם אִ֥ישׁ אִ֛ישׁ עַל־עֲבֹדָת֖וֹ
וְאֶל־מַשָּׂאֽוֹ׃

‎<span id="020">20</span> ‏וְלֹא־יָבֹ֧אוּ לִרְא֛וֹת כְּבַלַּ֥ע
אֶת־הַקֹּ֖דֶשׁ וָמֵֽתוּ׃ פ

‎<span id="021">21</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="022">22</span> ‏נָשֹׂ֗א אֶת־רֹ֛אשׁ בְּנֵ֥י גֵרְשׁ֖וֹן
גַּם־הֵ֑ם לְבֵ֥ית אֲבֹתָ֖ם לְמִשְׁפְּחֹתָֽם׃

‎<span id="023">23</span> ‏מִבֶּן֩ שְׁלֹשִׁ֨ים שָׁנָ֜ה וָמַ֗עְלָה עַ֛ד
בֶּן־חֲמִשִּׁ֥ים שָׁנָ֖ה תִּפְקֹ֣ד אוֹתָ֑ם כָּל־הַבָּא֙ לִצְבֹ֣א צָבָ֔א
לַעֲבֹ֥ד עֲבֹדָ֖ה בְּאֹ֥הֶל מוֹעֵֽד׃

‎<span id="024">24</span> ‏זֹ֣את עֲבֹדַ֔ת מִשְׁפְּחֹ֖ת הַגֵּרְשֻׁנִּ֑י
לַעֲבֹ֖ד וּלְמַשָּֽׂא׃

‎<span id="025">25</span> ‏וְנָ֨שְׂא֜וּ אֶת־יְרִיעֹ֤ת הַמִּשְׁכָּן֙
וְאֶת־אֹ֣הֶל מוֹעֵ֔ד מִכְסֵ֕הוּ וּמִכְסֵ֛ה הַתַּ֥חַשׁ אֲשֶׁר־עָלָ֖יו
מִלְמָ֑עְלָה וְאֶ֨ת־מָסַ֔ךְ פֶּ֖תַח אֹ֥הֶל מוֹעֵֽד׃

‎<span id="026">26</span> ‏וְאֵת֩ קַלְעֵ֨י הֶֽחָצֵ֜ר וְאֶת־מָסַ֣ךְ׀
פֶּ֣תַח׀ שַׁ֣עַר הֶחָצֵ֗ר אֲשֶׁ֨ר עַל־הַמִּשְׁכָּ֤ן וְעַל־הַמִּזְבֵּ֙חַ֙
סָבִ֔יב וְאֵת֙ מֵֽיתְרֵיהֶ֔ם וְאֶֽת־כָּל־כְּלֵ֖י עֲבֹדָתָ֑ם וְאֵ֨ת
כָּל־אֲשֶׁ֧ר יֵעָשֶׂ֛ה לָהֶ֖ם וְעָבָֽדוּ׃

‎<span id="027">27</span> ‏עַל־פִּי֩ אַהֲרֹ֨ן וּבָנָ֜יו תִּהְיֶ֗ה
כָּל־עֲבֹדַת֙ בְּנֵ֣י הַגֵּרְשֻׁנִּ֔י לְכָל־מַשָּׂאָ֔ם וּלְכֹ֖ל
עֲבֹדָתָ֑ם וּפְקַדְתֶּ֤ם עֲלֵהֶם֙ בְּמִשְׁמֶ֔רֶת אֵ֖ת כָּל־מַשָּׂאָֽם׃

‎<span id="028">28</span> ‏זֹ֣את עֲבֹדַ֗ת מִשְׁפְּחֹ֛ת בְּנֵ֥י
הַגֵּרְשֻׁנִּ֖י בְּאֹ֣הֶל מוֹעֵ֑ד וּמִ֨שְׁמַרְתָּ֔ם בְּיַד֙ אִֽיתָמָ֔ר
בֶּֽן־אַהֲרֹ֖ן הַכֹּהֵֽן׃ פ

‎<span id="029">29</span> ‏בְּנֵ֖י מְרָרִ֑י לְמִשְׁפְּחֹתָ֥ם
לְבֵית־אֲבֹתָ֖ם תִּפְקֹ֥ד אֹתָֽם׃

‎<span id="030">30</span> ‏מִבֶּן֩ שְׁלֹשִׁ֨ים שָׁנָ֜ה וָמַ֗עְלָה וְעַ֛ד
בֶּן־חֲמִשִּׁ֥ים שָׁנָ֖ה תִּפְקְדֵ֑ם כָּל־הַבָּא֙ לַצָּבָ֔א לַעֲבֹ֕ד
אֶת־עֲבֹדַ֖ת אֹ֥הֶל מוֹעֵֽד׃

‎<span id="031">31</span> ‏וְזֹאת֙ מִשְׁמֶ֣רֶת מַשָּׂאָ֔ם
לְכָל־עֲבֹדָתָ֖ם בְּאֹ֣הֶל מוֹעֵ֑ד קַרְשֵׁי֙ הַמִּשְׁכָּ֔ן וּבְרִיחָ֖יו
וְעַמּוּדָ֥יו וַאֲדָנָֽיו׃

‎<span id="032">32</span> ‏וְעַמּוּדֵי֩ הֶחָצֵ֨ר סָבִ֜יב וְאַדְנֵיהֶ֗ם
וִֽיתֵדֹתָם֙ וּמֵ֣יתְרֵיהֶ֔ם לְכָל־כְּלֵיהֶ֔ם וּלְכֹ֖ל עֲבֹדָתָ֑ם
וּבְשֵׁמֹ֣ת תִּפְקְד֔וּ אֶת־כְּלֵ֖י מִשְׁמֶ֥רֶת מַשָּׂאָֽם׃

‎<span id="033">33</span> ‏זֹ֣את עֲבֹדַ֗ת מִשְׁפְּחֹת֙ בְּנֵ֣י מְרָרִ֔י
לְכָל־עֲבֹדָתָ֖ם בְּאֹ֣הֶל מוֹעֵ֑ד בְּיַד֙ אִֽיתָמָ֔ר בֶּֽן־אַהֲרֹ֖ן
הַכֹּהֵֽן׃

‎<span id="034">34</span> ‏וַיִּפְקֹ֨ד מֹשֶׁ֧ה וְאַהֲרֹ֛ן וּנְשִׂיאֵ֥י
הָעֵדָ֖ה אֶת־בְּנֵ֣י הַקְּהָתִ֑י לְמִשְׁפְּחֹתָ֖ם וּלְבֵ֥ית אֲבֹתָֽם׃

‎<span id="035">35</span> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד
בֶּן־חֲמִשִּׁ֣ים שָׁנָ֑ה כָּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל
מוֹעֵֽד׃

‎<span id="036">36</span> ‏וַיִּהְי֥וּ פְקֻדֵיהֶ֖ם לְמִשְׁפְּחֹתָ֑ם
אַלְפַּ֕יִם שְׁבַ֥ע מֵא֖וֹת וַחֲמִשִּֽׁים׃

‎<span id="037">37</span> ‏אֵ֤לֶּה פְקוּדֵי֙ מִשְׁפְּחֹ֣ת הַקְּהָתִ֔י
כָּל־הָעֹבֵ֖ד בְּאֹ֣הֶל מוֹעֵ֑ד אֲשֶׁ֨ר פָּקַ֤ד מֹשֶׁה֙ וְאַהֲרֹ֔ן
עַל־פִּ֥י יְהוָ֖ה בְּיַד־מֹשֶֽׁה׃ ס

‎<span id="038">38</span> ‏וּפְקוּדֵ֖י בְּנֵ֣י גֵרְשׁ֑וֹן
לְמִשְׁפְּחוֹתָ֖ם וּלְבֵ֥ית אֲבֹתָֽם׃

‎<span id="039">39</span> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד
בֶּן־חֲמִשִּׁ֣ים שָׁנָ֑ה כָּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל
מוֹעֵֽד׃

‎<span id="040">40</span> ‏וַיִּֽהְיוּ֙ פְּקֻ֣דֵיהֶ֔ם לְמִשְׁפְּחֹתָ֖ם
לְבֵ֣ית אֲבֹתָ֑ם אַלְפַּ֕יִם וְשֵׁ֥שׁ מֵא֖וֹת וּשְׁלֹשִֽׁים׃

‎<span id="041">41</span> ‏אֵ֣לֶּה פְקוּדֵ֗י מִשְׁפְּחֹת֙ בְּנֵ֣י
גֵרְשׁ֔וֹן כָּל־הָעֹבֵ֖ד בְּאֹ֣הֶל מוֹעֵ֑ד אֲשֶׁ֨ר פָּקַ֥ד מֹשֶׁ֛ה
וְאַהֲרֹ֖ן עַל־פִּ֥י יְהוָֽה׃

‎<span id="042">42</span> ‏וּפְקוּדֵ֕י מִשְׁפְּחֹ֖ת בְּנֵ֣י מְרָרִ֑י
לְמִשְׁפְּחֹתָ֖ם לְבֵ֥ית אֲבֹתָֽם׃

‎<span id="043">43</span> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד
בֶּן־חֲמִשִּׁ֣ים שָׁנָ֑ה כָּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל
מוֹעֵֽד׃

‎<span id="044">44</span> ‏וַיִּהְי֥וּ פְקֻדֵיהֶ֖ם לְמִשְׁפְּחֹתָ֑ם
שְׁלֹ֥שֶׁת אֲלָפִ֖ים וּמָאתָֽיִם׃

‎<span id="045">45</span> ‏אֵ֣לֶּה פְקוּדֵ֔י מִשְׁפְּחֹ֖ת בְּנֵ֣י
מְרָרִ֑י אֲשֶׁ֨ר פָּקַ֤ד מֹשֶׁה֙ וְאַהֲרֹ֔ן עַל־פִּ֥י יְהוָ֖ה
בְּיַד־מֹשֶֽׁה׃

‎<span id="046">46</span> ‏כָּֽל־הַפְּקֻדִ֡ים אֲשֶׁר֩ פָּקַ֨ד מֹשֶׁ֧ה
וְאַהֲרֹ֛ן וּנְשִׂיאֵ֥י יִשְׂרָאֵ֖ל אֶת־הַלְוִיִּ֑ם לְמִשְׁפְּחֹתָ֖ם
וּלְבֵ֥ית אֲבֹתָֽם׃

‎<span id="047">47</span> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד
בֶּן־חֲמִשִּׁ֣ים שָׁנָ֑ה כָּל־הַבָּ֗א לַעֲבֹ֨ד עֲבֹדַ֧ת עֲבֹדָ֛ה
וַעֲבֹדַ֥ת מַשָּׂ֖א בְּאֹ֥הֶל מוֹעֵֽד׃

‎<span id="048">48</span> ‏וַיִּהְי֖וּ פְּקֻדֵיהֶ֑ם שְׁמֹנַ֣ת אֲלָפִ֔ים
וַחֲמֵ֥שׁ מֵא֖וֹת וּשְׁמֹנִֽים׃

‎<span id="049">49</span> ‏עַל־פִּ֨י יְהוָ֜ה פָּקַ֤ד אוֹתָם֙
בְּיַד־מֹשֶׁ֔ה אִ֥ישׁ אִ֛ישׁ עַל־עֲבֹדָת֖וֹ וְעַל־מַשָּׂא֑וֹ וּפְקֻדָ֕יו
אֲשֶׁר־צִוָּ֥ה יְהוָ֖ה אֶת־מֹשֶֽׁה׃ פ

1 wayəḏabēr yəhwâ ’el-mōšeh wə’el-’ahărōn lē’mōr:

2 nāśō’ ’eṯ-rō’š bənê qəhāṯ mitwōḵə bənê lēwî ləmišəpəḥōṯām ləḇêṯ
’ăḇōṯām:

3 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ kāl-bā’
laṣṣāḇā’ l<sup>a</sup>‘ăśwōṯ məlā’ḵâ bə’ōhel mwō‘ēḏ:

4 zō’ṯ ‘ăḇōḏaṯ bənê-qəhāṯ bə’ōhel mwō‘ēḏ qōḏeš haqqŏḏāšîm:

5 ûḇā’ ’ahărōn ûḇānāyw binəsō‘a hamm<sup>a</sup>ḥăneh wəhwōriḏû ’ēṯ
pārōḵeṯ hammāsāḵə wəḵissû-ḇāh ’ēṯ ’ărōn hā‘ēḏuṯ:

6 wənāṯənû ‘ālāyw kəsûy ‘wōr t<sup>a</sup>ḥaš ûfārəśû ḇeḡeḏ-kəlîl
təḵēleṯ miləmā‘əlâ wəśāmû badāyw:

7 wə‘al\| šuləḥan hapānîm yifərəśû beḡeḏ təḵēleṯ wənāṯənû ‘ālāyw
’eṯ-haqqə‘ārōṯ wə’eṯ-hakapōṯ wə’eṯ-hammənaqqîyōṯ wə’ēṯ qəśwōṯ hannāseḵə
wəleḥem hatāmîḏ ‘ālāyw yihəyeh:

8 ûfārəśû ‘ălêhem beḡeḏ twōl<sup>a</sup>‘aṯ šānî wəḵissû ’ōṯwō bəmiḵəsēh
‘wōr tāḥaš wəśāmû ’eṯ-badāyw:

9 wəlāqəḥû\| beḡeḏ təḵēleṯ wəḵissû ’eṯ-mənōraṯ hammā’wōr wə’eṯ-nērōṯeyhā
wə’eṯ-maləqāḥeyhā wə’eṯ-m<sup>a</sup>ḥətōṯeyhā wə’ēṯ kāl-kəlê šamənāh
’ăšer yəšārəṯû-lāh bâem:

10 wənāṯənû ’ōṯāh wə’eṯ-kāl-kēleyhā ’el-miḵəsēh ‘wōr tāḥaš wənāṯənû
‘al-hammwōṭ:

11 wə‘al\| mizəb<sup>a</sup>ḥ hazzâāḇ yifərəśû beḡeḏ təḵēleṯ wəḵissû
’ōṯwō bəmiḵəsēh ‘wōr tāḥaš wəśāmû ’eṯ-badāyw:

12 wəlāqəḥû ’eṯ-kāl-kəlê haššārēṯ ’ăšer yəšārəṯû-ḇām baqqōḏeš wənāṯənû
’el-beḡeḏ təḵēleṯ wəḵissû ’wōṯām bəmiḵəsēh ‘wōr tāḥaš wənāṯənû
‘al-hammwōṭ:

13 wəḏiššənû ’eṯ-hammizəbēḥa ûfārəśû ‘ālāyw beḡeḏ ’arəgāmān:

14 wənāṯənû ‘ālāyw ’eṯ-kāl-kēlāyw ’ăšer yəšārəṯû ‘ālāyw bâem
’eṯ-hamm<sup>a</sup>ḥətōṯ ’eṯ-hammizəlāḡōṯ wə’eṯ-hayyā‘îm
wə’eṯ-hammizərāqōṯ kōl kəlê hammizəbēḥa ûfārəśû ‘ālāyw kəsûy ‘wōr
t<sup>a</sup>ḥaš wəśāmû ḇadāyw:

15 wəḵillâ ’ahărōn-ûḇānāyw ləḵassōṯ ’eṯ-haqqōḏeš wə’eṯ-kāl-kəlê haqqōḏeš
binəsō‘a hamm<sup>a</sup>ḥăneh wə’<sup>a</sup>ḥărê-ḵēn yāḇō’û ḇənê-qəhāṯ
lāśē’ṯ wəlō’-yigə‘û ’el-haqqōḏeš wāmēṯû ’ēlleh maśśā’ ḇənê-qəhāṯ bə’ōhel
mwō‘ēḏ:

16 ûfəqudaṯ ’elə‘āzār\| ben-’ahărōn hakōhēn šemen hammā’wōr ûqəṭōreṯ
hassammîm ûminəḥaṯ hatāmîḏ wəšemen hammišəḥâ pəqudaṯ kāl-hammišəkān
wəḵāl-’ăšer-bwō bəqōḏeš ûḇəḵēlāyw: s

17 wayəḏabēr yəhwâ ’el-mōšeh wə’el-’ahărōn lē’mōr:

18 ’al-taḵərîṯû ’eṯ-šēḇeṭ mišəpəḥōṯ haqqəhāṯî mitwōḵə haləwîyim:

19 wəzō’ṯ\| ‘ăśû lâem wəḥāyû wəlō’ yāmuṯû bəḡišətām ’eṯ-qōḏeš haqqŏḏāšîm
’ahărōn ûḇānāyw yāḇō’û wəśāmû ’wōṯām ’îš ’îš ‘al-‘ăḇōḏāṯwō
wə’el-maśśā’wō:

20 wəlō’-yāḇō’û lirə’wōṯ kəḇall<sup>a</sup>‘ ’eṯ-haqqōḏeš wāmēṯû: f

21 wayəḏabēr yəhwâ ’el-mōšeh llē’mōr:

22 nāśō’ ’eṯ-rō’š bənê ḡērəšwōn gam-hēm ləḇêṯ ’ăḇōṯām ləmišəpəḥōṯām:

23 miben šəlōšîm šānâ wām<sup>a</sup>‘əlâ ‘aḏ ben-ḥămiššîm šānâ tifəqōḏ
’wōṯām kāl-habā’ liṣəḇō’ ṣāḇā’ l<sup>a</sup>‘ăḇōḏ ‘ăḇōḏâ bə’ōhel mwō‘ēḏ:

24 zō’ṯ ‘ăḇōḏaṯ mišəpəḥōṯ hagērəšunnî l<sup>a</sup>‘ăḇōḏ ûləmaśśā’:

25 wənāśə’û ’eṯ-yərî‘ōṯ hammišəkān wə’eṯ-’ōhel mwō‘ēḏ miḵəsēhû ûmiḵəsēh
hat<sup>a</sup>ḥaš ’ăšer-‘ālāyw miləmā‘əlâ wə’eṯ-māsaḵə peṯ<sup>a</sup>ḥ
’ōhel mwō‘ēḏ:

26 wə’ēṯ qalə‘ê heḥāṣēr wə’eṯ-māsaḵə\| peṯ<sup>a</sup>ḥ\|
š<sup>a</sup>‘ar heḥāṣēr ’ăšer ‘al-hammišəkān wə‘al-hammizəbēḥa sāḇîḇ
wə’ēṯ mêṯərêhem wə’eṯ-kāl-kəlê ‘ăḇōḏāṯām wə’ēṯ kāl-’ăšer yē‘āśeh lâem
wə‘āḇāḏû:

27 ‘al-pî ’ahărōn ûḇānāyw tihəyeh kāl-‘ăḇōḏaṯ bənê hagērəšunnî
ləḵāl-maśśā’ām ûləḵōl ‘ăḇōḏāṯām ûfəqaḏətem ‘ălēhem bəmišəmereṯ ’ēṯ
kāl-maśśā’ām:

28 zō’ṯ ‘ăḇōḏaṯ mišəpəḥōṯ bənê hagērəšunnî bə’ōhel mwō‘ēḏ ûmišəmarətām
bəyaḏ ’îṯāmār ben-’ahărōn hakōhēn: f

29 bənê mərārî ləmišəpəḥōṯām ləḇêṯ-’ăḇōṯām tifəqōḏ ’ōṯām:

30 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ
tifəqəḏēm kāl-habā’ laṣṣāḇā’ l<sup>a</sup>‘ăḇōḏ ’eṯ-‘ăḇōḏaṯ ’ōhel
mwō‘ēḏ:

31 wəzō’ṯ mišəmereṯ maśśā’ām ləḵāl-‘ăḇōḏāṯām bə’ōhel mwō‘ēḏ qarəšê
hammišəkān ûḇərîḥāyw wə‘ammûḏāyw wa’ăḏānāyw:

32 wə‘ammûḏê heḥāṣēr sāḇîḇ wə’aḏənêhem wîṯēḏōṯām ûmêṯərêhem
ləḵāl-kəlêhem ûləḵōl ‘ăḇōḏāṯām ûḇəšēmōṯ tifəqəḏû ’eṯ-kəlê mišəmereṯ
maśśā’ām:

33 zō’ṯ ‘ăḇōḏaṯ mišəpəḥōṯ bənê mərārî ləḵāl-‘ăḇōḏāṯām bə’ōhel mwō‘ēḏ
bəyaḏ ’îṯāmār ben-’ahărōn hakōhēn:

34 wayyifəqōḏ mōšeh wə’ahărōn ûnəśî’ê hā‘ēḏâ ’eṯ-bənê haqqəhāṯî
ləmišəpəḥōṯām ûləḇêṯ ’ăḇōṯām:

35 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ
kāl-habā’ laṣṣāḇā’ l<sup>a</sup>‘ăḇōḏâ bə’ōhel mwō‘ēḏ:

36 wayyihəyû fəquḏêhem ləmišəpəḥōṯām ’aləpayim šəḇ<sup>a</sup>‘ mē’wōṯ
w<sup>a</sup>ḥămiššîm:

37 ’ēlleh fəqûḏê mišəpəḥōṯ haqqəhāṯî kāl-hā‘ōḇēḏ bə’ōhel mwō‘ēḏ ’ăšer
pāqaḏ mōšeh wə’ahărōn ‘al-pî yəhwâ bəyaḏ-mōšeh: s

38 ûfəqûḏê bənê ḡērəšwōn ləmišəpəḥwōṯām ûləḇêṯ ’ăḇōṯām:

39 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ
kāl-habā’ laṣṣāḇā’ l<sup>a</sup>‘ăḇōḏâ bə’ōhel mwō‘ēḏ:

40 wayyihəyû pəquḏêhem ləmišəpəḥōṯām ləḇêṯ ’ăḇōṯām ’aləpayim wəšēš
mē’wōṯ ûšəlōšîm:

41 ’ēlleh fəqûḏê mišəpəḥōṯ bənê ḡērəšwōn kāl-hā‘ōḇēḏ bə’ōhel mwō‘ēḏ
’ăšer pāqaḏ mōšeh wə’ahărōn ‘al-pî yəhwâ:

42 ûfəqûḏê mišəpəḥōṯ bənê mərārî ləmišəpəḥōṯām ləḇêṯ ’ăḇōṯām:

43 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ
kāl-habā’ laṣṣāḇā’ l<sup>a</sup>‘ăḇōḏâ bə’ōhel mwō‘ēḏ:

44 wayyihəyû fəquḏêhem ləmišəpəḥōṯām šəlōšeṯ ’ălāfîm ûmā’ṯāyim:

45 ’ēlleh fəqûḏê mišəpəḥōṯ bənê mərārî ’ăšer pāqaḏ mōšeh wə’ahărōn
‘al-pî yəhwâ bəyaḏ-mōšeh:

46 kāl-hapəquḏîm ’ăšer pāqaḏ mōšeh wə’ahărōn ûnəśî’ê yiśərā’ēl
’eṯ-haləwîyim ləmišəpəḥōṯām ûləḇêṯ ’ăḇōṯām:

47 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ
kāl-habā’ l<sup>a</sup>‘ăḇōḏ ‘ăḇōḏaṯ ‘ăḇōḏâ w<sup>a</sup>‘ăḇōḏaṯ maśśā’
bə’ōhel mwō‘ēḏ:

48 wayyihəyû pəquḏêhem šəmōnaṯ ’ălāfîm w<sup>a</sup>ḥămēš mē’wōṯ
ûšəmōnîm:

49 ‘al-pî yəhwâ pāqaḏ ’wōṯām bəyaḏ-mōšeh ’îš ’îš ‘al-‘ăḇōḏāṯwō
wə‘al-maśśā’wō ûfəquḏāyw ’ăšer-ṣiûâ yəhwâ ’eṯ-mōšeh: f

------------------------------------------------------------------------

[Next: Numbers (Bemidbar) Chapter 5](num005.md)
