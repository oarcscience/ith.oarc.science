<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 90</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa090.htm">Polyglot</A>&nbsp;
<A HREF="../kjv/psa090.htm">KJV</A>&nbsp;
<A HREF="../sep/psa090.htm">Sep</A>&nbsp;
<A HREF="../vul/psa090.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa089.htm">Previous</A>&nbsp;
<A HREF="psa091.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 90</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;תְּפִלָּה֮ לְמֹשֶׁ֪ה אִֽישׁ־הָאֱלֹ֫הִ֥ים אֲ‍ֽדֹנָ֗י מָע֣וֹן אַ֭תָּה הָיִ֥יתָ לָּ֗נוּ בְּדֹ֣ר וָדֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בְּטֶ֤רֶם׀ הָ֘רִ֤ים יֻלָּ֗דוּ וַתְּח֣וֹלֵֽל אֶ֣רֶץ וְתֵבֵ֑ל וּֽמֵעוֹלָ֥ם עַד־ע֝וֹלָ֗ם אַתָּ֥ה אֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;תָּשֵׁ֣ב אֱ֭נוֹשׁ עַד־דַּכָּ֑א וַ֝תֹּ֗אמֶר שׁ֣וּבוּ בְנֵי־אָדָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י אֶ֪לֶף שָׁנִ֡ים בְּֽעֵינֶ֗יךָ כְּי֣וֹם אֶ֭תְמוֹל כִּ֣י יַעֲבֹ֑ר וְאַשְׁמוּרָ֥ה בַלָּֽיְלָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;זְ֭רַמְתָּם שֵׁנָ֣ה יִהְי֑וּ בַּ֝בֹּ֗קֶר כֶּחָצִ֥יר יַחֲלֹֽף׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בַּ֭בֹּקֶר יָצִ֣יץ וְחָלָ֑ף לָ֝עֶ֗רֶב יְמוֹלֵ֥ל וְיָבֵֽשׁ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּֽי־כָלִ֥ינוּ בְאַפֶּ֑ךָ וּֽבַחֲמָתְךָ֥ נִבְהָֽלְנוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;<font color="brown">שת</font> <font color="blue">שַׁתָּ֣ה</font> עֲוֹנֹתֵ֣ינוּ לְנֶגְדֶּ֑ךָ עֲ֝לֻמֵ֗נוּ לִמְא֥וֹר פָּנֶֽיךָ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֣י כָל־יָ֭מֵינוּ פָּנ֣וּ בְעֶבְרָתֶ֑ךָ כִּלִּ֖ינוּ שָׁנֵ֣ינוּ כְמוֹ־הֶֽגֶה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יְמֵֽי־שְׁנוֹתֵ֨ינוּ בָהֶ֥ם שִׁבְעִ֪ים שָׁנָ֡ה וְאִ֤ם בִּגְבוּרֹ֨ת׀ שְׁמ֘וֹנִ֤ים שָׁנָ֗ה וְ֭רָהְבָּם עָמָ֣ל וָאָ֑וֶן כִּי־גָ֥ז חִ֝֗ישׁ וַנָּעֻֽפָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מִֽי־י֭וֹדֵעַ עֹ֣ז אַפֶּ֑ךָ וּ֝כְיִרְאָתְךָ֗ עֶבְרָתֶֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לִמְנ֣וֹת יָ֭מֵינוּ כֵּ֣ן הוֹדַ֑ע וְ֝נָבִ֗א לְבַ֣ב חָכְמָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;שׁוּבָ֣ה יְ֭הוָה עַד־מָתָ֑י וְ֝הִנָּחֵ֗ם עַל־עֲבָדֶֽיךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;שַׂבְּעֵ֣נוּ בַבֹּ֣קֶר חַסְדֶּ֑ךָ וּֽנְרַנְּנָ֥ה וְ֝נִשְׂמְחָ֗ה בְּכָל־יָמֵֽינוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שַׂ֭מְּחֵנוּ כִּימ֣וֹת עִנִּיתָ֑נוּ שְׁ֝נ֗וֹת רָאִ֥ינוּ רָעָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יֵרָאֶ֣ה אֶל־עֲבָדֶ֣יךָ פָעֳלֶ֑ךָ וַ֝הֲדָרְךָ֗ עַל־בְּנֵיהֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וִיהִ֤י׀ נֹ֤עַם אֲדֹנָ֥י אֱלֹהֵ֗ינוּ עָ֫לֵ֥ינוּ וּמַעֲשֵׂ֣ה יָ֭דֵינוּ כּוֹנְנָ֥ה עָלֵ֑ינוּ וּֽמַעֲשֵׂ֥ה יָ֝דֵ֗ינוּ כּוֹנְנֵֽהוּ׃ </P>
</TD>
<TD WIDTH="50%">
<P>1&nbsp;t&#601;fill&acirc; l&#601;m&#333;&#353;eh &#8217;&icirc;&#353;-h&#257;&#8217;&#277;l&#333;h&icirc;m &#8217;&#259;&#x200D;&#x1E0F;&#333;n&#257;y m&#257;&#8216;w&#333;n &#8217;at&acirc; h&#257;y&icirc;&#x1E6F;&#257; ll&#257;n&ucirc; b&#601;&#x1E0F;&#333;r w&#257;&#x1E0F;&#333;r: </P>
<P>2&nbsp;b&#601;&#x1E6D;erem| h&#257;r&icirc;m yull&#257;&#x1E0F;&ucirc; wat&#601;&#x1E25;w&#333;l&#275;l &#8217;ere&#x1E63; w&#601;&#x1E6F;&#275;&#x1E07;&#275;l &ucirc;m&#275;&#8216;w&#333;l&#257;m &#8216;a&#x1E0F;-&#8216;w&#333;l&#257;m &#8217;at&acirc; &#8217;&#275;l: </P>
<P>3&nbsp;t&#257;&#353;&#275;&#x1E07; &#8217;&#277;nw&#333;&#353; &#8216;a&#x1E0F;-dak&#257;&#8217; wat&#333;&#8217;mer &#353;&ucirc;&#x1E07;&ucirc; &#x1E07;&#601;n&ecirc;-&#8217;&#257;&#x1E0F;&#257;m: </P>
<P>4&nbsp;k&icirc; &#8217;elef &#353;&#257;n&icirc;m b&#601;&#8216;&ecirc;ney&#x1E35;&#257; k&#601;yw&#333;m &#8217;e&#x1E6F;&#601;mw&#333;l k&icirc; y<sup>a</sup>&#8216;&#259;&#x1E07;&#333;r w&#601;&#8217;a&#353;&#601;m&ucirc;r&acirc; &#x1E07;all&#257;y&#601;l&acirc;: </P>
<P>5&nbsp;z&#601;ram&#601;t&#257;m &#353;&#275;n&acirc; yih&#601;y&ucirc; bab&#333;qer ke&#x1E25;&#257;&#x1E63;&icirc;r y<sup>a</sup>&#x1E25;&#259;l&#333;f: </P>
<P>6&nbsp;bab&#333;qer y&#257;&#x1E63;&icirc;&#x1E63; w&#601;&#x1E25;&#257;l&#257;f l&#257;&#8216;ere&#x1E07; y&#601;mw&#333;l&#275;l w&#601;y&#257;&#x1E07;&#275;&#353;: </P>
<P>7&nbsp;k&icirc;-&#x1E35;&#257;l&icirc;n&ucirc; &#x1E07;&#601;&#8217;ape&#x1E35;&#257; &ucirc;&#x1E07;<sup>a</sup>&#x1E25;&#259;m&#257;&#x1E6F;&#601;&#x1E35;&#257; ni&#x1E07;&#601;h&#257;l&#601;n&ucirc;: </P>
<P>8&nbsp;<font color="brown">&#353;at&#257;</font> <font color="blue">&#353;at&acirc;</font> &#8216;&#259;w&#333;n&#333;&#x1E6F;&ecirc;n&ucirc; l&#601;ne&#x1E21;&#601;de&#x1E35;&#257; &#8216;&#259;lum&#275;n&ucirc; lim&#601;&#8217;w&#333;r p&#257;ney&#x1E35;&#257;: </P>
<P>9&nbsp;k&icirc; &#x1E35;&#257;l-y&#257;m&ecirc;n&ucirc; p&#257;n&ucirc; &#x1E07;&#601;&#8216;e&#x1E07;&#601;r&#257;&#x1E6F;e&#x1E35;&#257; kill&icirc;n&ucirc; &#353;&#257;n&ecirc;n&ucirc; &#x1E35;&#601;mw&#333;-he&#x1E21;eh: </P>
<P>10&nbsp;y&#601;m&ecirc;-&#353;&#601;nw&#333;&#x1E6F;&ecirc;n&ucirc; &#x1E07;&acirc;em &#353;i&#x1E07;&#601;&#8216;&icirc;m &#353;&#257;n&acirc; w&#601;&#8217;im bi&#x1E21;&#601;&#x1E07;&ucirc;r&#333;&#x1E6F;| &#353;&#601;mw&#333;n&icirc;m &#353;&#257;n&acirc; w&#601;r&acirc;&#601;b&#257;m &#8216;&#257;m&#257;l w&#257;&#8217;&#257;wen k&icirc;-&#x1E21;&#257;z &#x1E25;&icirc;&#353; wann&#257;&#8216;uf&acirc;: </P>
<P>11&nbsp;m&icirc;-yw&#333;&#x1E0F;&#275;&#8216;a &#8216;&#333;z &#8217;ape&#x1E35;&#257; &ucirc;&#x1E35;&#601;yir&#601;&#8217;&#257;&#x1E6F;&#601;&#x1E35;&#257; &#8216;e&#x1E07;&#601;r&#257;&#x1E6F;e&#x1E35;&#257;: </P>
<P>12&nbsp;lim&#601;nw&#333;&#x1E6F; y&#257;m&ecirc;n&ucirc; k&#275;n hw&#333;&#x1E0F;<sup>a</sup>&#8216; w&#601;n&#257;&#x1E07;i&#8217; l&#601;&#x1E07;a&#x1E07; &#x1E25;&#257;&#x1E35;&#601;m&acirc;: </P>
<P>13&nbsp;&#353;&ucirc;&#x1E07;&acirc; y&#601;hw&acirc; &#8216;a&#x1E0F;-m&#257;&#x1E6F;&#257;y w&#601;hinn&#257;&#x1E25;&#275;m &#8216;al-&#8216;&#259;&#x1E07;&#257;&#x1E0F;ey&#x1E35;&#257;: </P>
<P>14&nbsp;&#347;ab&#601;&#8216;&#275;n&ucirc; &#x1E07;ab&#333;qer &#x1E25;as&#601;de&#x1E35;&#257; &ucirc;n&#601;rann&#601;n&acirc; w&#601;ni&#347;&#601;m&#601;&#x1E25;&acirc; b&#601;&#x1E35;&#257;l-y&#257;m&ecirc;n&ucirc;: </P>
<P>15&nbsp;&#347;amm&#601;&#x1E25;&#275;n&ucirc; k&icirc;mw&#333;&#x1E6F; &#8216;inn&icirc;&#x1E6F;&#257;n&ucirc; &#353;&#601;nw&#333;&#x1E6F; r&#257;&#8217;&icirc;n&ucirc; r&#257;&#8216;&acirc;: </P>
<P>16&nbsp;y&#275;r&#257;&#8217;eh &#8217;el-&#8216;&#259;&#x1E07;&#257;&#x1E0F;ey&#x1E35;&#257; f&#257;&#8216;&#335;le&#x1E35;&#257; wah&#259;&#x1E0F;&#257;r&#601;&#x1E35;&#257; &#8216;al-b&#601;n&ecirc;hem: </P>
<P>17&nbsp;w&icirc;h&icirc;| n&#333;&#8216;am &#8217;&#259;&#x1E0F;&#333;n&#257;y &#8217;&#277;l&#333;h&ecirc;n&ucirc; &#8216;&#257;l&ecirc;n&ucirc; &ucirc;m<sup>a</sup>&#8216;&#259;&#347;&#275;h y&#257;&#x1E0F;&ecirc;n&ucirc; kw&#333;n&#601;n&acirc; &#8216;&#257;l&ecirc;n&ucirc; &ucirc;m<sup>a</sup>&#8216;&#259;&#347;&#275;h y&#257;&#x1E0F;&ecirc;n&ucirc; kw&#333;n&#601;n&#275;h&ucirc;: </P>
</TD>
</TABLE>
<P><HR>
<CENTER>
<A HREF="psa091.htm">Next: Psalms (Tehilim) Chapter 91</A></CENTER>
</BODY>
</HTML>
