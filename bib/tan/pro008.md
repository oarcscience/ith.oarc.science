[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro008)  [KJV](../kjv/pro008)  [Sep](../sep/pro008.md) 
[Vul](../vul/pro008.md)   
  
[Proverbs (Mishlei) Index](pro.md)  
  [Previous](pro007)  [Next](pro009.md) 

------------------------------------------------------------------------

### Tanach (Hebrew): Proverbs (Mishlei) Chapter 8

‎<span id="001">1</span> ‏הֲלֹֽא־חָכְמָ֥ה תִקְרָ֑א וּ֝תְבוּנָ֗ה תִּתֵּ֥ן
קוֹלָֽהּ׃

‎<span id="002">2</span> ‏בְּרֹאשׁ־מְרוֹמִ֥ים עֲלֵי־דָ֑רֶךְ בֵּ֖ית
נְתִיב֣וֹת נִצָּֽבָה׃

‎<span id="003">3</span> ‏לְיַד־שְׁעָרִ֥ים לְפִי־קָ֑רֶת מְב֖וֹא
פְתָחִ֣ים תָּרֹֽנָּה׃

‎<span id="004">4</span> ‏אֲלֵיכֶ֣ם אִישִׁ֣ים אֶקְרָ֑א וְ֝קוֹלִ֗י
אֶל־בְּנֵ֥י אָדָֽם׃

‎<span id="005">5</span> ‏הָבִ֣ינוּ פְתָאיִ֣ם עָרְמָ֑ה וּ֝כְסִילִ֗ים
הָבִ֥ינוּ לֵֽב׃

‎<span id="006">6</span> ‏שִׁ֭מְעוּ כִּֽי־נְגִידִ֣ים אֲדַבֵּ֑ר
וּמִפְתַּ֥ח שְׂ֝פָתַ֗י מֵישָׁרִֽים׃

‎<span id="007">7</span> ‏כִּֽי־אֱ֭מֶת יֶהְגֶּ֣ה חִכִּ֑י וְתוֹעֲבַ֖ת
שְׂפָתַ֣י רֶֽשַׁע׃

‎<span id="008">8</span> ‏בְּצֶ֥דֶק כָּל־אִמְרֵי־פִ֑י אֵ֥ין בָּ֝הֶ֗ם
נִפְתָּ֥ל וְעִקֵּֽשׁ׃

‎<span id="009">9</span> ‏כֻּלָּ֣ם נְ֭כֹחִים לַמֵּבִ֑ין וִֽ֝ישָׁרִ֗ים
לְמֹ֣צְאֵי דָֽעַת׃

‎<span id="010">10</span> ‏קְחֽוּ־מוּסָרִ֥י וְאַל־כָּ֑סֶף וְ֝דַ֗עַת
מֵחָר֥וּץ נִבְחָֽר׃

‎<span id="011">11</span> ‏כִּֽי־טוֹבָ֣ה חָ֭כְמָה מִפְּנִינִ֑ים
וְכָל־חֲ֝פָצִ֗ים לֹ֣א יִֽשְׁווּ־בָֽהּ׃

‎<span id="012">12</span> ‏אֲ‍ֽנִי־חָ֭כְמָה שָׁכַ֣נְתִּי עָרְמָ֑ה
וְדַ֖עַת מְזִמּ֣וֹת אֶמְצָֽא׃

‎<span id="013">13</span> ‏יִֽרְאַ֣ת יְהוָה֮ שְֽׂנֹ֫את רָ֥ע גֵּ֘אָ֤ה
וְגָא֨וֹן׀ וְדֶ֣רֶךְ רָ֭ע וּפִ֨י תַהְפֻּכ֬וֹת שָׂנֵֽאתִי׃

‎<span id="014">14</span> ‏לִֽי־עֵ֭צָה וְתוּשִׁיָּ֑ה אֲנִ֥י בִ֝ינָ֗ה
לִ֣י גְבוּרָֽה׃

‎<span id="015">15</span> ‏בִּ֭י מְלָכִ֣ים יִמְלֹ֑כוּ וְ֝רוֹזְנִ֗ים
יְחֹ֣קְקוּ צֶֽדֶק׃

‎<span id="016">16</span> ‏בִּ֭י שָׂרִ֣ים יָשֹׂ֑רוּ וּ֝נְדִיבִ֗ים
כָּל־שֹׁ֥פְטֵי צֶֽדֶק׃

‎<span id="017">17</span> ‏אֲ֭נִי אהביה אֹהֲבַ֣י אֵהָ֑ב וּ֝מְשַׁחֲרַ֗י
יִמְצָאֻֽנְנִי׃

‎<span id="018">18</span> ‏עֹֽשֶׁר־וְכָב֥וֹד אִתִּ֑י ה֥וֹן עָ֝תֵ֗ק
וּצְדָקָֽה׃

‎<span id="019">19</span> ‏ט֣וֹב פִּ֭רְיִי מֵחָר֣וּץ
וּמִפָּ֑ז<sup>3</sup> וּ֝תְבוּאָתִ֗י מִכֶּ֥סֶף נִבְחָֽר׃

‎<span id="020">20</span> ‏בְּאֹֽרַח־צְדָקָ֥ה אֲהַלֵּ֑ך<sup>1</sup>
בְּ֝ת֗וֹךְ נְתִיב֥וֹת מִשְׁפָּֽט׃

‎<span id="021">21</span> ‏לְהַנְחִ֖יל אֹהֲבַ֥י׀ יֵ֑שׁ וְאֹצְרֹ֖תֵיהֶ֣ם
אֲמַלֵּֽא׃ פ

‎<span id="022">22</span> ‏יְֽהוָ֗ה קָ֭נָנִי רֵאשִׁ֣ית דַּרְכּ֑וֹ קֶ֖דֶם
מִפְעָלָ֣יו מֵאָֽז׃

‎<span id="023">23</span> ‏מֵ֭עוֹלָם נִסַּ֥כְתִּי מֵרֹ֗אשׁ
מִקַּדְמֵי־אָֽרֶץ׃

‎<span id="024">24</span> ‏בְּאֵין־תְּהֹמ֥וֹת חוֹלָ֑לְתִּי בְּאֵ֥ין
מַ֝עְיָנ֗וֹת נִכְבַּדֵּי־מָֽיִם׃

‎<span id="025">25</span> ‏בְּטֶ֣רֶם הָרִ֣ים הָטְבָּ֑עוּ לִפְנֵ֖י
גְבָע֣וֹת חוֹלָֽלְתִּי׃

‎<span id="026">26</span> ‏עַד־לֹ֣א עָ֭שָׂה אֶ֣רֶץ וְחוּצ֑וֹת וְ֝רֹ֗אשׁ
עָפְר֥וֹת תֵּבֵֽל׃

‎<span id="027">27</span> ‏בַּהֲכִינ֣וֹ שָׁ֭מַיִם שָׁ֣ם אָ֑נִי
בְּח֥וּקוֹ ח֝֗וּג עַל־פְּנֵ֥י תְהֽוֹם׃

‎<span id="028">28</span> ‏בְּאַמְּצ֣וֹ שְׁחָקִ֣ים מִמָּ֑עַל בַּ֝עֲז֗וֹז
עִינ֥וֹת תְּהוֹם׃<sup>1</sup>

‎<span id="029">29</span> ‏בְּשׂ֘וּמ֤וֹ לַיָּ֨ם׀ חֻקּ֗וֹ וּ֭מַיִם לֹ֣א
יַֽעַבְרוּ־פִ֑יו בְּ֝חוּק֗וֹ מ֣וֹסְדֵי אָֽרֶץ׃

‎<span id="030">30</span> ‏וָֽאֶהְיֶ֥ה אֶצְל֗וֹ אָ֫מ֥וֹן וָֽאֶהְיֶ֣ה
שַׁ֭עֲשֻׁעִים י֤וֹם׀ י֑וֹם מְשַׂחֶ֖קֶת לְפָנָ֣יו בְּכָל־עֵֽת׃

‎<span id="031">31</span> ‏מְ֭שַׂחֶקֶת בְּתֵבֵ֣ל אַרְצ֑וֹ
וְ֝שַׁעֲשֻׁעַ֗י אֶת־בְּנֵ֥י אָדָֽם׃ פ

‎<span id="032">32</span> ‏וְעַתָּ֣ה בָ֭נִים שִׁמְעוּ־לִ֑י וְ֝אַשְׁרֵ֗י
דְּרָכַ֥י יִשְׁמֹֽרוּ׃

‎<span id="033">33</span> ‏שִׁמְע֖וּ מוּסָ֥ר וַחֲכָ֗מוּ
וְאַל־תִּפְרָֽעוּ׃

‎<span id="034">34</span> ‏אַ֥שְֽׁרֵי אָדָם֮ שֹׁמֵ֪עַֽ֫ לִ֥י לִשְׁקֹ֣ד
עַל־דַּ֭לְתֹתַי י֤וֹם׀ י֑וֹם לִ֝שְׁמֹ֗ר מְזוּזֹ֥ת פְּתָחָֽי׃

‎<span id="035">35</span> ‏כִּ֣י מֹ֭צְאִי מצאי מָצָ֣א<sup>y</sup>
חַיִּ֑ים וַיָּ֥פֶק רָ֝צ֗וֹן מֵיְהוָֽה׃

‎<span id="036">36</span> ‏וְֽ֭חֹטְאִי חֹמֵ֣ס נַפְשׁ֑וֹ
כָּל־מְ֝שַׂנְאַ֗י אָ֣הֲבוּ מָֽוֶת׃ פ

1 hălō’-ḥāḵəmâ ṯiqərā’ ûṯəḇûnâ titēn qwōlāh:

2 bərō’š-mərwōmîm ‘ălê-ḏāreḵə bêṯ nəṯîḇwōṯ niṣṣāḇâ:

3 ləyaḏ-šə‘ārîm ləfî-qāreṯ məḇwō’ fəṯāḥîm tārōnnâ:

4 ’ălêḵem ’îšîm ’eqərā’ wəqwōlî ’el-bənê ’āḏām:

5 hāḇînû fəṯā’yim ‘ārəmâ ûḵəsîlîm hāḇînû lēḇ:

6 šimə‘û kî-nəḡîḏîm ’ăḏabēr ûmifət<sup>a</sup>ḥ śəfāṯay mêšārîm:

7 kî-’ĕmeṯ yehəgeh ḥikî wəṯwō‘ăḇaṯ śəfāṯay reš<sup>a</sup>‘:

8 bəṣeḏeq kāl-’imərê-fî ’ên bâem nifətāl wə‘iqqēš:

9 kullām nəḵōḥîm lammēḇîn wîšārîm ləmōṣə’ê ḏā‘aṯ:

10 qəḥû-mûsārî wə’al-kāsef wəḏ<sup>a</sup>‘aṯ mēḥārûṣ niḇəḥār:

11 kî-ṭwōḇâ ḥāḵəmâ mipənînîm wəḵāl-ḥăfāṣîm lō’ yišəwû-ḇāh:

12 ’ă‍nî-ḥāḵəmâ šāḵanətî ‘ārəmâ wəḏ<sup>a</sup>‘aṯ məzimmwōṯ ’eməṣā’:

13 yirə’aṯ yəhwâ śənō’ṯ rā‘ gē’â wəḡā’wōn\| wəḏereḵə rā‘ ûfî ṯahəpuḵwōṯ
śānē’ṯî:

14 lî-‘ēṣâ wəṯûšîyâ ’ănî ḇînâ lî ḡəḇûrâ:

15 bî məlāḵîm yiməlōḵû wərwōzənîm yəḥōqəqû ṣeḏeq:

16 bî śārîm yāśōrû ûnəḏîḇîm kāl-šōfəṭê ṣeḏeq:

17 ’ănî ’ōhăḇeyhā ’ōhăḇay ’ēhāḇ ûməš<sup>a</sup>ḥăray yiməṣā’unənî:

18 ‘ōšer-wəḵāḇwōḏ ’itî hwōn ‘āṯēq ûṣəḏāqâ:

19 ṭwōḇ pirəyî mēḥārûṣ ûmipāz<sup>3</sup> ûṯəḇû’āṯî mikesef niḇəḥār:

20 bə’ōr<sup>a</sup>ḥ-ṣəḏāqâ ’ăhallēḵ<sup>1</sup> bəṯwōḵə nəṯîḇwōṯ
mišəpāṭ:

21 ləhanəḥîl ’ōhăḇay\| yēš wə’ōṣərōṯêhem ’ămallē’: f

22 yəhwâ qānānî rē’šîṯ darəkwō qeḏem mifə‘ālāyw mē’āz:

23 mē‘wōlām nissaḵətî mērō’š miqqaḏəmê-’āreṣ:

24 bə’ên-təhōmwōṯ ḥwōlālətî bə’ên m<sup>a</sup>‘əyānwōṯ niḵəbadê-māyim:

25 bəṭerem hārîm hāṭəbā‘û lifənê ḡəḇā‘wōṯ ḥwōlālətî:

26 ‘aḏ-lō’ ‘āśâ ’ereṣ wəḥûṣwōṯ wərō’š ‘āfərwōṯ tēḇēl:

27 bahăḵînwō šāmayim šām ’ānî bəḥûqwō ḥûḡ ‘al-pənê ṯəhwōm:

28 bə’amməṣwō šəḥāqîm mimmā‘al b<sup>a</sup>‘ăzwōz ‘înwōṯ
təhwōm:<sup>1</sup>

29 bəśûmwō layyām\| ḥuqqwō ûmayim lō’ y<sup>a</sup>‘aḇərû-fîw bəḥûqwō
mwōsəḏê ’āreṣ:

30 wā’ehəyeh ’eṣəlwō ’āmwōn wā’ehəyeh š<sup>a</sup>‘ăšu‘îm ywōm\| ywōm
məś<sup>a</sup>ḥeqeṯ ləfānāyw bəḵāl-‘ēṯ:

31 məś<sup>a</sup>ḥeqeṯ bəṯēḇēl ’arəṣwō wəš<sup>a</sup>‘ăšu‘ay ’eṯ-bənê
’āḏām: f

32 wə‘atâ ḇānîm šimə‘û-lî wə’ašərê dərāḵay yišəmōrû:

33 šimə‘û mûsār w<sup>a</sup>ḥăḵāmû wə’al-tifərā‘û:

34 ’ašərê ’āḏām šōmē‘a lî lišəqōḏ ‘al-daləṯōṯay ywōm\| ywōm lišəmōr
məzûzōṯ pəṯāḥāy:

35 kî mōṣə’î mōṣə’ê māṣā’<sup>y</sup> ḥayyîm wayyāfeq rāṣwōn mêəhwâ:

36 wəḥōṭə’î ḥōmēs nafəšwō kāl-məśanə’ay ’âăḇû māweṯ: f

------------------------------------------------------------------------

[Next: Proverbs (Mishlei) Chapter 9](pro009.md)
