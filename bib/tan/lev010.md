[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/lev010)  [KJV](../kjv/lev010)  [Sep](../sep/lev010.md) 
[Vul](../vul/lev010.md)   
  
[Leviticus (Vayikra) Index](lev.md)  
  [Previous](lev009)  [Next](lev011.md) 

------------------------------------------------------------------------

### Tanach (Hebrew): Leviticus (Vayikra) Chapter 10

‎<span id="001">1</span> ‏וַיִּקְח֣וּ בְנֵֽי־אַ֠הֲרֹן נָדָ֨ב
וַאֲבִיה֜וּא אִ֣ישׁ מַחְתָּת֗וֹ וַיִּתְּנ֤וּ בָהֵן֙ אֵ֔שׁ וַיָּשִׂ֥ימוּ
עָלֶ֖יהָ קְטֹ֑רֶת וַיַּקְרִ֜בוּ לִפְנֵ֤י יְהוָה֙ אֵ֣שׁ זָרָ֔ה אֲשֶׁ֧ר
לֹ֦א צִוָּ֖ה אֹתָֽם׃

‎<span id="002">2</span> ‏וַתֵּ֥צֵא אֵ֛שׁ מִלִּפְנֵ֥י יְהוָ֖ה וַתֹּ֣אכַל
אוֹתָ֑ם וַיָּמֻ֖תוּ לִפְנֵ֥י יְהוָֽה׃

‎<span id="003">3</span> ‏וַיֹּ֨אמֶר מֹשֶׁ֜ה אֶֽל־אַהֲרֹ֗ן הוּא֩
אֲשֶׁר־דִּבֶּ֨ר יְהוָ֤ה׀ לֵאמֹר֙ בִּקְרֹבַ֣י אֶקָּדֵ֔שׁ וְעַל־פְּנֵ֥י
כָל־הָעָ֖ם אֶכָּבֵ֑ד וַיִּדֹּ֖ם אַהֲרֹֽן׃

‎<span id="004">4</span> ‏וַיִּקְרָ֣א מֹשֶׁ֗ה אֶל־מִֽישָׁאֵל֙ וְאֶ֣ל
אֶלְצָפָ֔ן בְּנֵ֥י עֻזִּיאֵ֖ל דֹּ֣ד אַהֲרֹ֑ן וַיֹּ֣אמֶר אֲלֵהֶ֗ם
קִ֠רְב֞וּ<sup>3</sup> שְׂא֤וּ אֶת־אֲחֵיכֶם֙ מֵאֵ֣ת פְּנֵי־הַקֹּ֔דֶשׁ
אֶל־מִח֖וּץ לַֽמַּחֲנֶֽה׃

‎<span id="005">5</span> ‏וַֽיִּקְרְב֗וּ וַיִּשָּׂאֻם֙ בְּכֻתֳּנֹתָ֔ם
אֶל־מִח֖וּץ לַֽמַּחֲנֶ֑ה כַּאֲשֶׁ֖ר דִּבֶּ֥ר מֹשֶֽׁה׃

‎<span id="006">6</span> ‏וַיֹּ֣אמֶר מֹשֶׁ֣ה אֶֽל־אַהֲרֹ֡ן
וּלְאֶלְעָזָר֩ וּלְאִֽיתָמָ֨ר׀ בָּנָ֜יו רָֽאשֵׁיכֶ֥ם אַל־תִּפְרָ֣עוּ׀
וּבִגְדֵיכֶ֤ם לֹֽא־תִפְרֹ֙מוּ֙ וְלֹ֣א תָמֻ֔תוּ וְעַ֥ל כָּל־הָעֵדָ֖ה
יִקְצֹ֑ף וַאֲחֵיכֶם֙ כָּל־בֵּ֣ית יִשְׂרָאֵ֔ל יִבְכּוּ֙ אֶת־הַשְּׂרֵפָ֔ה
אֲשֶׁ֖ר שָׂרַ֥ף יְהוָֽה׃

‎<span id="007">7</span> ‏וּמִפֶּתַח֩ אֹ֨הֶל מוֹעֵ֜ד לֹ֤א תֵֽצְאוּ֙
פֶּן־תָּמֻ֔תוּ כִּי־שֶׁ֛מֶן מִשְׁחַ֥ת יְהוָ֖ה עֲלֵיכֶ֑ם וַֽיַּעֲשׂ֖וּ
כִּדְבַ֥ר מֹשֶֽׁה׃ פ

‎<span id="008">8</span> ‏וַיְדַבֵּ֣ר יְהוָ֔ה אֶֽל־אַהֲרֹ֖ן לֵאמֹֽר׃

‎<span id="009">9</span> ‏יַ֣יִן וְשֵׁכָ֞ר אַל־תֵּ֣שְׁתְּ׀ אַתָּ֣ה׀
וּבָנֶ֣יךָ אִתָּ֗ךְ בְּבֹאֲכֶ֛ם אֶל־אֹ֥הֶל מוֹעֵ֖ד וְלֹ֣א תָמֻ֑תוּ
חֻקַּ֥ת עוֹלָ֖ם לְדֹרֹתֵיכֶֽם׃

‎<span id="010">10</span> ‏וּֽלֲהַבְדִּ֔יל בֵּ֥ין הַקֹּ֖דֶשׁ וּבֵ֣ין
הַחֹ֑ל וּבֵ֥ין הַטָּמֵ֖א וּבֵ֥ין הַטָּהֽוֹר׃

‎<span id="011">11</span> ‏וּלְהוֹרֹ֖ת אֶת־בְּנֵ֣י יִשְׂרָאֵ֑ל אֵ֚ת
כָּל־הַ֣חֻקִּ֔ים אֲשֶׁ֨ר דִּבֶּ֧ר יְהוָ֛ה אֲלֵיהֶ֖ם בְּיַד־מֹשֶֽׁה׃ פ

‎<span id="012">12</span> ‏וַיְדַבֵּ֨ר מֹשֶׁ֜ה אֶֽל־אַהֲרֹ֗ן וְאֶ֣ל
אֶ֠לְעָזָר וְאֶל־אִ֨יתָמָ֥ר׀ בָּנָיו֮ הַנּֽוֹתָרִים֒ קְח֣וּ
אֶת־הַמִּנְחָ֗ה הַנּוֹתֶ֙רֶת֙ מֵאִשֵּׁ֣י יְהוָ֔ה וְאִכְל֥וּהָ מַצּ֖וֹת
אֵ֣צֶל הַמִּזְבֵּ֑חַ כִּ֛י קֹ֥דֶשׁ קָֽדָשִׁ֖ים הִֽוא׃

‎<span id="013">13</span> ‏וַאֲכַלְתֶּ֤ם אֹתָהּ֙ בְּמָק֣וֹם קָדֹ֔שׁ
כִּ֣י חָקְךָ֤ וְחָק־בָּנֶ֙יךָ֙ הִ֔וא מֵאִשֵּׁ֖י יְהוָ֑ה כִּי־כֵ֖ן
צֻוֵּֽיתִי׃

‎<span id="014">14</span> ‏וְאֵת֩ חֲזֵ֨ה הַתְּנוּפָ֜ה וְאֵ֣ת׀ שׁ֣וֹק
הַתְּרוּמָ֗ה תֹּֽאכְלוּ֙ בְּמָק֣וֹם טָה֔וֹר אַתָּ֕ה וּבָנֶ֥יךָ
וּבְנֹתֶ֖יךָ אִתָּ֑ךְ כִּֽי־חָקְךָ֤ וְחָק־בָּנֶ֙יךָ֙ נִתְּנ֔וּ
מִזִּבְחֵ֥י שַׁלְמֵ֖י בְּנֵ֥י יִשְׂרָאֵֽל׃

‎<span id="015">15</span> ‏שׁ֣וֹק הַתְּרוּמָ֞ה וַחֲזֵ֣ה הַתְּנוּפָ֗ה
עַ֣ל אִשֵּׁ֤י הַחֲלָבִים֙ יָבִ֔יאוּ לְהָנִ֥יף תְּנוּפָ֖ה לִפְנֵ֣י
יְהוָ֑ה וְהָיָ֨ה לְךָ֜ וּלְבָנֶ֤יךָ אִתְּךָ֙ לְחָק־עוֹלָ֔ם
כַּאֲשֶׁ֖ר<sup>3</sup> צִוָּ֥ה יְהוָֽה׃

‎<span id="016">16</span> ‏וְאֵ֣ת׀ שְׂעִ֣יר הַֽחַטָּ֗את דָּרֹ֥שׁ
דָּרַ֛שׁ מֹשֶׁ֖ה וְהִנֵּ֣ה שֹׂרָ֑ף וַ֠יִּקְצֹף עַל־אֶלְעָזָ֤ר
וְעַל־אִֽיתָמָר֙ בְּנֵ֣י אַהֲרֹ֔ן הַנּוֹתָרִ֖ם לֵאמֹֽר׃

‎<span id="017">17</span> ‏מַדּ֗וּעַ לֹֽא־אֲכַלְתֶּ֤ם
אֶת־הַחַטָּאת֙<sup>3</sup> בִּמְק֣וֹם הַקֹּ֔דֶשׁ כִּ֛י קֹ֥דֶשׁ
קָֽדָשִׁ֖ים הִ֑וא וְאֹתָ֣הּ׀ נָתַ֣ן לָכֶ֗ם לָשֵׂאת֙ אֶת־עֲוֹ֣ן הָעֵדָ֔ה
לְכַפֵּ֥ר עֲלֵיהֶ֖ם לִפְנֵ֥י יְהוָֽה׃

‎<span id="018">18</span> ‏הֵ֚ן לֹא־הוּבָ֣א אֶת־דָּמָ֔הּ אֶל־הַקֹּ֖דֶשׁ
פְּנִ֑ימָה אָכ֨וֹל תֹּאכְל֥וּ אֹתָ֛הּ בַּקֹּ֖דֶשׁ כַּאֲשֶׁ֥ר צִוֵּֽיתִי׃

‎<span id="019">19</span> ‏וַיְדַבֵּ֨ר אַהֲרֹ֜ן אֶל־מֹשֶׁ֗ה הֵ֣ן
הַ֠יּוֹם הִקְרִ֨יבוּ אֶת־חַטָּאתָ֤ם וְאֶת־עֹֽלָתָם֙ לִפְנֵ֣י יְהוָ֔ה
וַתִּקְרֶ֥אנָה אֹתִ֖י כָּאֵ֑לֶּה וְאָכַ֤לְתִּי חַטָּאת֙ הַיּ֔וֹם
הַיִּיטַ֖ב בְּעֵינֵ֥י יְהוָֽה׃

‎<span id="020">20</span> ‏וַיִּשְׁמַ֣ע מֹשֶׁ֔ה וַיִּיטַ֖ב בְּעֵינָֽיו׃
פ

1 wayyiqəḥû ḇənê-’ahărōn nāḏāḇ wa’ăḇîhû’ ’îš m<sup>a</sup>ḥətāṯwō
wayyitənû ḇâēn ’ēš wayyāśîmû ‘āleyhā qəṭōreṯ wayyaqəriḇû lifənê yəhwâ
’ēš zārâ ’ăšer lō’ ṣiûâ ’ōṯām:

2 watēṣē’ ’ēš millifənê yəhwâ watō’ḵal ’wōṯām wayyāmuṯû lifənê yəhwâ:

3 wayyō’mer mōšeh ’el-’ahărōn hû’ ’ăšer-diber yəhwâ\| lē’mōr biqərōḇay
’eqqāḏēš wə‘al-pənê ḵāl-hā‘ām ’ekāḇēḏ wayyidōm ’ahărōn:

4 wayyiqərā’ mōšeh ’el-mîšā’ēl wə’el ’eləṣāfān bənê ‘uzzî’ēl dōḏ ’ahărōn
wayyō’mer ’ălēhem qirəḇû<sup>3</sup> śə’û ’eṯ-’ăḥêḵem mē’ēṯ
pənê-haqqōḏeš ’el-miḥûṣ lamm<sup>a</sup>ḥăneh:

5 wayyiqərəḇû wayyiśśā’um bəḵutŏnōṯām ’el-miḥûṣ lamm<sup>a</sup>ḥăneh
ka’ăšer diber mōšeh:

6 wayyō’mer mōšeh ’el-’ahărōn ûlə’elə‘āzār ûlə’îṯāmār\| bānāyw rā’šêḵem
’al-tifərā‘û\| ûḇiḡəḏêḵem lō’-ṯifərōmû wəlō’ ṯāmuṯû wə‘al kāl-hā‘ēḏâ
yiqəṣōf wa’ăḥêḵem kāl-bêṯ yiśərā’ēl yiḇəkû ’eṯ-haśśərēfâ ’ăšer śāraf
yəhwâ:

7 ûmipeṯ<sup>a</sup>ḥ ’ōhel mwō‘ēḏ lō’ ṯēṣə’û pen-tāmuṯû kî-šemen
mišəḥaṯ yəhwâ ‘ălêḵem wayy<sup>a</sup>‘ăśû kiḏəḇar mōšeh: f

8 wayəḏabēr yəhwâ ’el-’ahărōn lē’mōr:

9 yayin wəšēḵār ’al-tēšətə\| ’atâ\| ûḇāneyḵā ’itāḵə bəḇō’ăḵem ’el-’ōhel
mwō‘ēḏ wəlō’ ṯāmuṯû ḥuqqaṯ ‘wōlām ləḏōrōṯêḵem:

10 ûlăhaḇədîl bên haqqōḏeš ûḇên h<sup>a</sup>ḥōl ûḇên haṭṭāmē’ ûḇên
haṭṭâwōr:

11 ûləhwōrōṯ ’eṯ-bənê yiśərā’ēl ’ēṯ kāl-h<sup>a</sup>ḥuqqîm ’ăšer diber
yəhwâ ’ălêhem bəyaḏ-mōšeh: f

12 wayəḏabēr mōšeh ’el-’ahărōn wə’el ’elə‘āzār wə’el-’îṯāmār\| bānāyw
hannwōṯārîm qəḥû ’eṯ-hamminəḥâ hannwōṯereṯ mē’iššê yəhwâ wə’iḵəlûhā
maṣṣwōṯ ’ēṣel hammizəbēḥa kî qōḏeš qāḏāšîm hiw’:

13 wa’ăḵalətem ’ōṯāh bəmāqwōm qāḏōš kî ḥāqəḵā wəḥāq-bāneyḵā hiw’ mē’iššê
yəhwâ kî-ḵēn ṣuûêṯî:

14 wə’ēṯ ḥăzēh hatənûfâ wə’ēṯ\| šwōq hatərûmâ tō’ḵəlû bəmāqwōm ṭâwōr
’atâ ûḇāneyḵā ûḇənōṯeyḵā ’itāḵə kî-ḥāqəḵā wəḥāq-bāneyḵā nitənû mizziḇəḥê
šaləmê bənê yiśərā’ēl:

15 šwōq hatərûmâ w<sup>a</sup>ḥăzēh hatənûfâ ‘al ’iššê
h<sup>a</sup>ḥălāḇîm yāḇî’û ləhānîf tənûfâ lifənê yəhwâ wəhāyâ ləḵā
ûləḇāneyḵā ’itəḵā ləḥāq-‘wōlām ka’ăšer<sup>3</sup> ṣiûâ yəhwâ:

16 wə’ēṯ\| śə‘îr h<sup>a</sup>ḥaṭṭā’ṯ dārōš dāraš mōšeh wəhinnēh śōrāf
wayyiqəṣōf ‘al-’elə‘āzār wə‘al-’îṯāmār bənê ’ahărōn hannwōṯārim lē’mōr:

17 madû‘a lō’-’ăḵalətem ’eṯ-h<sup>a</sup>ḥaṭṭā’ṯ<sup>3</sup> biməqwōm
haqqōḏeš kî qōḏeš qāḏāšîm hiw’ wə’ōṯāh\| nāṯan lāḵem lāśē’ṯ ’eṯ-‘ăwōn
hā‘ēḏâ ləḵapēr ‘ălêhem lifənê yəhwâ:

18 hēn lō’-hûḇā’ ’eṯ-dāmāh ’el-haqqōḏeš pənîmâ ’āḵwōl tō’ḵəlû ’ōṯāh
baqqōḏeš ka’ăšer ṣiûêṯî:

19 wayəḏabēr ’ahărōn ’el-mōšeh hēn hayywōm hiqərîḇû ’eṯ-ḥaṭṭā’ṯām
wə’eṯ-‘ōlāṯām lifənê yəhwâ watiqəre’nâ ’ōṯî kā’ēlleh wə’āḵalətî ḥaṭṭā’ṯ
hayywōm hayyîṭaḇ bə‘ênê yəhwâ:

20 wayyišəm<sup>a</sup>‘ mōšeh wayyîṭaḇ bə‘ênāyw: f

------------------------------------------------------------------------

[Next: Leviticus (Vayikra) Chapter 11](lev011.md)
