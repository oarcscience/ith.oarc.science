[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa136)  [KJV](../kjv/psa136)  [Sep](../sep/psa136.md) 
[Vul](../vul/psa136.md)   
  
[Psalms (Tehilim) Index](psa.md)  
  [Previous](psa135)  [Next](psa137.md) 

------------------------------------------------------------------------

### Tanach (Hebrew): Psalms (Tehilim) Chapter 136

‎<span id="001">1</span> ‏הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם
חַסְדּֽוֹ׃

‎<span id="002">2</span> ‏ה֭וֹדוּ לֵֽאלֹהֵ֣י הָאֱלֹהִ֑ים כִּ֖י לְעוֹלָ֣ם
חַסְדּֽוֹ׃

‎<span id="003">3</span> ‏ה֭וֹדוּ לַאֲדֹנֵ֣י הָאֲדֹנִ֑ים כִּ֖י לְעֹלָ֣ם
חַסְדּֽוֹ׃

‎<span id="004">4</span> ‏לְעֹ֘שֵׂ֤ה נִפְלָא֣וֹת גְּדֹל֣וֹת לְבַדּ֑וֹ
כִּ֖י לְעוֹלָ֣ם חַסְדּֽוֹ׃

‎<span id="005">5</span> ‏לְעֹשֵׂ֣ה הַ֭שָּׁמַיִם בִּתְבוּנָ֑ה כִּ֖י
לְעוֹלָ֣ם חַסְדּֽוֹ׃

‎<span id="006">6</span> ‏לְרֹקַ֣ע הָ֭אָרֶץ עַל־הַמָּ֑יִם כִּ֖י
לְעוֹלָ֣ם חַסְדּֽוֹ׃

‎<span id="007">7</span> ‏לְ֭עֹשֵׂה אוֹרִ֣ים גְּדֹלִ֑ים כִּ֖י לְעוֹלָ֣ם
חַסְדּֽוֹ׃

‎<span id="008">8</span> ‏אֶת־הַ֭שֶּׁמֶשׁ לְמֶמְשֶׁ֣לֶת בַּיּ֑וֹם כִּ֖י
לְעוֹלָ֣ם חַסְדּֽוֹ׃

‎<span id="009">9</span> ‏אֶת־הַיָּרֵ֣חַ וְ֭כוֹכָבִים לְמֶמְשְׁל֣וֹת
בַּלָּ֑יְלָה כִּ֖י לְעוֹלָ֣ם חַסְדּֽוֹ׃

‎<span id="010">10</span> ‏לְמַכֵּ֣ה מִ֭צְרַיִם בִּבְכוֹרֵיהֶ֑ם כִּ֖י
לְעוֹלָ֣ם חַסְדּֽוֹ׃

‎<span id="011">11</span> ‏וַיּוֹצֵ֣א יִ֭שְׂרָאֵל מִתּוֹכָ֑ם כִּ֖י
לְעוֹלָ֣ם חַסְדּֽוֹ׃

‎<span id="012">12</span> ‏בְּיָ֣ד חֲ֭זָקָה וּבִזְר֣וֹעַ נְטוּיָ֑ה כִּ֖י
לְעוֹלָ֣ם חַסְדּֽוֹ׃

‎<span id="013">13</span> ‏לְגֹזֵ֣ר יַם־ס֭וּף לִגְזָרִ֑ים כִּ֖י
לְעוֹלָ֣ם חַסְדּֽוֹ׃

‎<span id="014">14</span> ‏וְהֶעֱבִ֣יר יִשְׂרָאֵ֣ל בְּתוֹכ֑וֹ כִּ֖י
לְעוֹלָ֣ם חַסְדּֽוֹ׃

‎<span id="015">15</span> ‏וְנִ֘עֵ֤ר פַּרְעֹ֣ה וְחֵיל֣וֹ בְיַם־ס֑וּף
כִּ֖י לְעוֹלָ֣ם חַסְדּֽוֹ׃

‎<span id="016">16</span> ‏לְמוֹלִ֣יךְ עַ֭מּוֹ בַּמִּדְבָּ֑ר כִּ֖י
לְעוֹלָ֣ם חַסְדּֽוֹ׃

‎<span id="017">17</span> ‏לְ֭מַכֵּה מְלָכִ֣ים גְּדֹלִ֑ים כִּ֖י
לְעוֹלָ֣ם חַסְדּֽוֹ׃

‎<span id="018">18</span> ‏וַֽ֭יַּהֲרֹג מְלָכִ֣ים אַדִּירִ֑ים כִּ֖י
לְעוֹלָ֣ם חַסְדּֽוֹ׃

‎<span id="019">19</span> ‏לְ֭סִיחוֹן מֶ֣לֶךְ הָאֱמֹרִ֑י כִּ֖י לְעוֹלָ֣ם
חַסְדּֽוֹ׃

‎<span id="020">20</span> ‏וּ֭לְעוֹג מֶ֣לֶךְ הַבָּשָׁ֑ן כִּ֖י לְעוֹלָ֣ם
חַסְדּֽוֹ׃

‎<span id="021">21</span> ‏וְנָתַ֣ן אַרְצָ֣ם לְנַחֲלָ֑ה כִּ֖י לְעוֹלָ֣ם
חַסְדּֽוֹ׃

‎<span id="022">22</span> ‏נַ֭חֲלָה לְיִשְׂרָאֵ֣ל עַבְדּ֑וֹ כִּ֖י
לְעוֹלָ֣ם חַסְדּֽוֹ׃

‎<span id="023">23</span> ‏שֶׁ֭בְּשִׁפְלֵנוּ זָ֣כַר לָ֑נוּ כִּ֖י
לְעוֹלָ֣ם חַסְדּֽוֹ׃

‎<span id="024">24</span> ‏וַיִּפְרְקֵ֥נוּ מִצָּרֵ֑ינוּ כִּ֖י לְעוֹלָ֣ם
חַסְדּֽוֹ׃

‎<span id="025">25</span> ‏נֹתֵ֣ן לֶ֭חֶם לְכָל־בָּשָׂ֑ר כִּ֖י לְעוֹלָ֣ם
חַסְדּֽוֹ׃

‎<span id="026">26</span> ‏ה֭וֹדוּ לְאֵ֣ל הַשָּׁמָ֑יִם כִּ֖י לְעוֹלָ֣ם
חַסְדּֽוֹ׃

1 hwōḏû layhwâ kî-ṭwōḇ kî lə‘wōlām ḥasədwō:

2 hwōḏû lē’lōhê hā’ĕlōhîm kî lə‘wōlām ḥasədwō:

3 hwōḏû la’ăḏōnê hā’ăḏōnîm kî lə‘ōlām ḥasədwō:

4 lə‘ōśēh nifəlā’wōṯ gəḏōlwōṯ ləḇadwō kî lə‘wōlām ḥasədwō:

5 lə‘ōśēh haššāmayim biṯəḇûnâ kî lə‘wōlām ḥasədwō:

6 lərōq<sup>a</sup>‘ hā’āreṣ ‘al-hammāyim kî lə‘wōlām ḥasədwō:

7 lə‘ōśēh ’wōrîm gəḏōlîm kî lə‘wōlām ḥasədwō:

8 ’eṯ-haššemeš ləmeməšeleṯ bayywōm kî lə‘wōlām ḥasədwō:

9 ’eṯ-hayyārēḥa wəḵwōḵāḇîm ləmeməšəlwōṯ ballāyəlâ kî lə‘wōlām ḥasədwō:

10 ləmakēh miṣərayim biḇəḵwōrêhem kî lə‘wōlām ḥasədwō:

11 wayywōṣē’ yiśərā’ēl mitwōḵām kî lə‘wōlām ḥasədwō:

12 bəyāḏ ḥăzāqâ ûḇizərwō‘a nəṭûyâ kî lə‘wōlām ḥasədwō:

13 ləḡōzēr yam-sûf liḡəzārîm kî lə‘wōlām ḥasədwō:

14 wəhe‘ĕḇîr yiśərā’ēl bəṯwōḵwō kî lə‘wōlām ḥasədwō:

15 wəni‘ēr parə‘ōh wəḥêlwō ḇəyam-sûf kî lə‘wōlām ḥasədwō:

16 ləmwōlîḵə ‘ammwō bammiḏəbār kî lə‘wōlām ḥasədwō:

17 ləmakēh məlāḵîm gəḏōlîm kî lə‘wōlām ḥasədwō:

18 wayyahărōḡ məlāḵîm ’adîrîm kî lə‘wōlām ḥasədwō:

19 ləsîḥwōn meleḵə hā’ĕmōrî kî lə‘wōlām ḥasədwō:

20 ûlə‘wōḡ meleḵə habāšān kî lə‘wōlām ḥasədwō:

21 wənāṯan ’arəṣām lən<sup>a</sup>ḥălâ kî lə‘wōlām ḥasədwō:

22 n<sup>a</sup>ḥălâ ləyiśərā’ēl ‘aḇədwō kî lə‘wōlām ḥasədwō:

23 šebəšifəlēnû zāḵar lānû kî lə‘wōlām ḥasədwō:

24 wayyifərəqēnû miṣṣārênû kî lə‘wōlām ḥasədwō:

25 nōṯēn leḥem ləḵāl-bāśār kî lə‘wōlām ḥasədwō:

26 hwōḏû lə’ēl haššāmāyim kî lə‘wōlām ḥasədwō:

------------------------------------------------------------------------

[Next: Psalms (Tehilim) Chapter 137](psa137.md)
