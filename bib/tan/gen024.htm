<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen024.htm">Polyglot</A>&nbsp;
<A HREF="../kjv/gen024.htm">KJV</A>&nbsp;
<A HREF="../sep/gen024.htm">Sep</A>&nbsp;
<A HREF="../vul/gen024.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen023.htm">Previous</A>&nbsp;
<A HREF="gen025.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאַבְרָהָ֣ם זָקֵ֔ן בָּ֖א בַּיָּמִ֑ים וַֽיהוָ֛ה בֵּרַ֥ךְ אֶת־אַבְרָהָ֖ם בַּכֹּֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר אַבְרָהָ֗ם אֶל־עַבְדּוֹ֙ זְקַ֣ן בֵּית֔וֹ הַמֹּשֵׁ֖ל בְּכָל־אֲשֶׁר־ל֑וֹ שִֽׂים־נָ֥א יָדְךָ֖ תַּ֥חַת יְרֵכִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאַשְׁבִּ֣יעֲךָ֔ בַּֽיהוָה֙ אֱלֹהֵ֣י הַשָּׁמַ֔יִם וֵֽאלֹהֵ֖י הָאָ֑רֶץ אֲשֶׁ֨ר לֹֽא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יוֹשֵׁ֥ב בְּקִרְבּֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֧י אֶל־אַרְצִ֛י וְאֶל־מוֹלַדְתִּ֖י תֵּלֵ֑ךְ וְלָקַחְתָּ֥ אִשָּׁ֖ה לִבְנִ֥י לְיִצְחָֽק׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֤אמֶר אֵלָיו֙ הָעֶ֔בֶד אוּלַי֙ לֹא־תֹאבֶ֣ה הָֽאִשָּׁ֔ה לָלֶ֥כֶת אַחֲרַ֖י אֶל־הָאָ֣רֶץ הַזֹּ֑את הֶֽהָשֵׁ֤ב אָשִׁיב֙ אֶת־בִּנְךָ֔ אֶל־הָאָ֖רֶץ אֲשֶׁר־יָצָ֥אתָ מִשָּֽׁם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֥אמֶר אֵלָ֖יו אַבְרָהָ֑ם הִשָּׁ֣מֶר לְךָ֔ פֶּן־תָּשִׁ֥יב אֶת־בְּנִ֖י שָֽׁמָּה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יְהוָ֣ה׀ אֱלֹהֵ֣י הַשָּׁמַ֗יִם אֲשֶׁ֨ר לְקָחַ֜נִי מִבֵּ֣ית אָבִי֮ וּמֵאֶ֣רֶץ מֽוֹלַדְתִּי֒ וַאֲשֶׁ֨ר דִּבֶּר־לִ֜י וַאֲשֶׁ֤ר נִֽשְׁבַּֽע־לִי֙ לֵאמֹ֔ר לְזַ֨רְעֲךָ֔ אֶתֵּ֖ן אֶת־הָאָ֣רֶץ הַזֹּ֑את ה֗וּא יִשְׁלַ֤ח מַלְאָכוֹ֙ לְפָנֶ֔יךָ וְלָקַחְתָּ֥ אִשָּׁ֛ה לִבְנִ֖י מִשָּֽׁם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאִם־לֹ֨א תֹאבֶ֤ה הָֽאִשָּׁה֙ לָלֶ֣כֶת אַחֲרֶ֔יךָ וְנִקִּ֕יתָ מִשְּׁבֻעָתִ֖י זֹ֑את רַ֣ק אֶת־בְּנִ֔י לֹ֥א תָשֵׁ֖ב שָֽׁמָּה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּ֤שֶׂם הָעֶ֙בֶד֙ אֶת־יָד֔וֹ תַּ֛חַת יֶ֥רֶךְ אַבְרָהָ֖ם אֲדֹנָ֑יו וַיִּשָּׁ֣בַֽע ל֔וֹ עַל־הַדָּבָ֖ר הַזֶּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּקַּ֣ח הָ֠עֶבֶד עֲשָׂרָ֨ה גְמַלִּ֜ים מִגְּמַלֵּ֤י אֲדֹנָיו֙ וַיֵּ֔לֶךְ וְכָל־ט֥וּב אֲדֹנָ֖יו בְּיָד֑וֹ וַיָּ֗קָם וַיֵּ֛לֶךְ אֶל־אֲרַ֥ם נַֽהֲרַ֖יִם אֶל־עִ֥יר נָחֽוֹר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּבְרֵ֧ךְ הַגְּמַלִּ֛ים מִח֥וּץ לָעִ֖יר אֶל־בְּאֵ֣ר הַמָּ֑יִם לְעֵ֣ת עֶ֔רֶב לְעֵ֖ת צֵ֥את הַשֹּׁאֲבֹֽת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּאמַ֓ר׀ יְהוָ֗ה אֱלֹהֵי֙ אֲדֹנִ֣י אַבְרָהָ֔ם הַקְרֵה־נָ֥א לְפָנַ֖י הַיּ֑וֹם וַעֲשֵׂה־חֶ֕סֶד עִ֖ם אֲדֹנִ֥י אַבְרָהָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הִנֵּ֛ה אָנֹכִ֥י נִצָּ֖ב עַל־עֵ֣ין הַמָּ֑יִם וּבְנוֹת֙ אַנְשֵׁ֣י הָעִ֔יר יֹצְאֹ֖ת לִשְׁאֹ֥ב מָֽיִם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְהָיָ֣ה הַֽנַּעֲרָ֗ אֲשֶׁ֨ר אֹמַ֤ר אֵלֶ֙יהָ֙ הַטִּי־נָ֤א כַדֵּךְ֙ וְאֶשְׁתֶּ֔ה וְאָמְרָ֣ה שְׁתֵ֔ה וְגַם־גְּמַלֶּ֖יךָ אַשְׁקֶ֑ה אֹתָ֤הּ הֹכַ֙חְתָּ֙ לְעַבְדְּךָ֣ לְיִצְחָ֔ק וּבָ֣הּ אֵדַ֔ע כִּי־עָשִׂ֥יתָ חֶ֖סֶד עִם־אֲדֹנִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַֽיְהִי־ה֗וּא טֶרֶם֮ כִּלָּ֣ה לְדַבֵּר֒ וְהִנֵּ֧ה רִבְקָ֣ה יֹצֵ֗את אֲשֶׁ֤ר יֻלְּדָה֙ לִבְתוּאֵ֣ל בֶּן־מִלְכָּ֔ה אֵ֥שֶׁת נָח֖וֹר אֲחִ֣י אַבְרָהָ֑ם וְכַדָּ֖הּ עַל־שִׁכְמָֽהּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהַֽנַּעֲרָ֗ טֹבַ֤ת מַרְאֶה֙ מְאֹ֔ד בְּתוּלָ֕ה וְאִ֖ישׁ לֹ֣א יְדָעָ֑הּ וַתֵּ֣רֶד הָעַ֔יְנָה וַתְּמַלֵּ֥א כַדָּ֖הּ וַתָּֽעַל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּ֥רָץ הָעֶ֖בֶד לִקְרָאתָ֑הּ וַיֹּ֕אמֶר הַגְמִיאִ֥ינִי נָ֛א מְעַט־מַ֖יִם מִכַּדֵּֽךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֹּ֖אמֶר שְׁתֵ֣ה אֲדֹנִ֑י וַתְּמַהֵ֗ר וַתֹּ֧רֶד כַּדָּ֛הּ עַל־יָדָ֖הּ וַתַּשְׁקֵֽהוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתְּכַ֖ל לְהַשְׁקֹת֑וֹ וַתֹּ֗אמֶר גַּ֤ם לִגְמַלֶּ֙יךָ֙ אֶשְׁאָ֔ב עַ֥ד אִם־כִּלּ֖וּ לִשְׁתֹּֽת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַתְּמַהֵ֗ר וַתְּעַ֤ר כַּדָּהּ֙ אֶל־הַשֹּׁ֔קֶת וַתָּ֥רָץ ע֛וֹד אֶֽל־הַבְּאֵ֖ר לִשְׁאֹ֑ב וַתִּשְׁאַ֖ב לְכָל־גְּמַלָּֽיו׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהָאִ֥ישׁ מִשְׁתָּאֵ֖ה לָ֑הּ מַחֲרִ֕ישׁ לָדַ֗עַת הַֽהִצְלִ֧יחַ יְהוָ֛ה דַּרְכּ֖וֹ אִם־לֹֽא׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיְהִ֗י כַּאֲשֶׁ֨ר כִּלּ֤וּ הַגְּמַלִּים֙ לִשְׁתּ֔וֹת וַיִּקַּ֤ח הָאִישׁ֙ נֶ֣זֶם זָהָ֔ב בֶּ֖קַע מִשְׁקָל֑וֹ וּשְׁנֵ֤י צְמִידִים֙ עַל־יָדֶ֔יהָ עֲשָׂרָ֥ה זָהָ֖ב מִשְׁקָלָֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֙אמֶר֙ בַּת־מִ֣י אַ֔תְּ הַגִּ֥ידִי נָ֖א לִ֑י הֲיֵ֧שׁ בֵּית־אָבִ֛יךְ מָק֥וֹם לָ֖נוּ לָלִֽין׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַתֹּ֣אמֶר אֵלָ֔יו בַּת־בְּתוּאֵ֖ל אָנֹ֑כִי בֶּן־מִלְכָּ֕ה אֲשֶׁ֥ר יָלְדָ֖ה לְנָחֽוֹר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַתֹּ֣אמֶר אֵלָ֔יו גַּם־תֶּ֥בֶן גַּם־מִסְפּ֖וֹא רַ֣ב עִמָּ֑נוּ גַּם־מָק֖וֹם לָלֽוּן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּקֹּ֣ד הָאִ֔ישׁ וַיִּשְׁתַּ֖חוּ לַֽיהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֗אמֶר בָּר֤וּךְ יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲ֠שֶׁר לֹֽא־עָזַ֥ב חַסְדּ֛וֹ וַאֲמִתּ֖וֹ מֵעִ֣ם אֲדֹנִ֑י אָנֹכִ֗י בַּדֶּ֙רֶךְ֙ נָחַ֣נִי יְהוָ֔ה בֵּ֖ית אֲחֵ֥י אֲדֹנִֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַתָּ֙רָץ֙ הַֽנַּעֲרָ֔ וַתַּגֵּ֖ד לְבֵ֣ית אִמָּ֑הּ כַּדְּבָרִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּלְרִבְקָ֥ה אָ֖ח וּשְׁמ֣וֹ לָבָ֑ן וַיָּ֨רָץ לָבָ֧ן אֶל־הָאִ֛ישׁ הַח֖וּצָה אֶל־הָעָֽיִן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיְהִ֣י׀ כִּרְאֹ֣ת אֶת־הַנֶּ֗זֶם וְֽאֶת־הַצְּמִדִים֮ עַל־יְדֵ֣י אֲחֹתוֹ֒ וּכְשָׁמְע֗וֹ אֶת־דִּבְרֵ֞י רִבְקָ֤ה אֲחֹתוֹ֙ לֵאמֹ֔ר כֹּֽה־דִבֶּ֥ר אֵלַ֖י הָאִ֑ישׁ וַיָּבֹא֙ אֶל־הָאִ֔ישׁ וְהִנֵּ֛ה עֹמֵ֥ד עַל־הַגְּמַלִּ֖ים עַל־הָעָֽיִן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֕אמֶר בּ֖וֹא בְּר֣וּךְ יְהוָ֑ה לָ֤מָּה תַעֲמֹד֙ בַּח֔וּץ וְאָנֹכִי֙ פִּנִּ֣יתִי הַבַּ֔יִת וּמָק֖וֹם לַגְּמַלִּֽים׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיָּבֹ֤א הָאִישׁ֙ הַבַּ֔יְתָה וַיְפַתַּ֖ח הַגְּמַלִּ֑ים וַיִּתֵּ֨ן תֶּ֤בֶן וּמִסְפּוֹא֙ לַגְּמַלִּ֔ים וּמַ֙יִם֙ לִרְחֹ֣ץ רַגְלָ֔יו וְרַגְלֵ֥י הָאֲנָשִׁ֖ים אֲשֶׁ֥ר אִתּֽוֹ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;<font color="brown">ויישם</font> <font color="blue">וַיּוּשַׂ֤ם</font> לְפָנָיו֙ לֶאֱכֹ֔ל וַיֹּ֙אמֶר֙ לֹ֣א אֹכַ֔ל עַ֥ד אִם־דִּבַּ֖רְתִּי דְּבָרָ֑י וַיֹּ֖אמֶר דַּבֵּֽר׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּאמַ֑ר עֶ֥בֶד אַבְרָהָ֖ם אָנֹֽכִי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיהוָ֞ה בֵּרַ֧ךְ אֶת־אֲדֹנִ֛י מְאֹ֖ד וַיִּגְדָּ֑ל וַיִּתֶּן־ל֞וֹ צֹ֤אן וּבָקָר֙ וְכֶ֣סֶף וְזָהָ֔ב וַעֲבָדִם֙ וּשְׁפָחֹ֔ת וּגְמַלִּ֖ים וַחֲמֹרִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַתֵּ֡לֶד שָׂרָה֩ אֵ֨שֶׁת אֲדֹנִ֥י בֵן֙ לַֽאדֹנִ֔י אַחֲרֵ֖י זִקְנָתָ֑הּ וַיִּתֶּן־לּ֖וֹ<font color="red"><sup>1</font></sup> אֶת־כָּל־אֲשֶׁר־לֽוֹ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיַּשְׁבִּעֵ֥נִי אֲדֹנִ֖י לֵאמֹ֑ר לֹא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יֹשֵׁ֥ב בְּאַרְצֽוֹ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;אִם־לֹ֧א אֶל־בֵּית־אָבִ֛י תֵּלֵ֖ךְ וְאֶל־מִשְׁפַּחְתִּ֑י וְלָקַחְתָּ֥ אִשָּׁ֖ה לִבְנִֽי׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וָאֹמַ֖ר אֶל־אֲדֹנִ֑י אֻלַ֛י לֹא־תֵלֵ֥ךְ הָאִשָּׁ֖ה אַחֲרָֽי׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיֹּ֖אמֶר אֵלָ֑י יְהוָ֞ה אֲשֶׁר־הִתְהַלַּ֣כְתִּי לְפָנָ֗יו יִשְׁלַ֨ח מַלְאָכ֤וֹ אִתָּךְ֙ וְהִצְלִ֣יחַ דַּרְכֶּ֔ךָ וְלָקַחְתָּ֤ אִשָּׁה֙ לִבְנִ֔י מִמִּשְׁפַּחְתִּ֖י וּמִבֵּ֥ית אָבִֽי׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;אָ֤ז תִּנָּקֶה֙ מֵאָ֣לָתִ֔י כִּ֥י תָב֖וֹא אֶל־מִשְׁפַּחְתִּ֑י וְאִם־לֹ֤א יִתְּנוּ֙ לָ֔ךְ וְהָיִ֥יתָ נָקִ֖י מֵאָלָתִֽי׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וָאָבֹ֥א הַיּ֖וֹם אֶל־הָעָ֑יִן וָאֹמַ֗ר יְהוָה֙ אֱלֹהֵי֙ אֲדֹנִ֣י אַבְרָהָ֔ם אִם־יֶשְׁךָ־נָּא֙ מַצְלִ֣יחַ דַּרְכִּ֔י אֲשֶׁ֥ר אָנֹכִ֖י הֹלֵ֥ךְ עָלֶֽיהָ׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;הִנֵּ֛ה אָנֹכִ֥י נִצָּ֖ב עַל־עֵ֣ין הַמָּ֑יִם וְהָיָ֤ה הָֽעַלְמָה֙ הַיֹּצֵ֣את לִשְׁאֹ֔ב וְאָמַרְתִּ֣י אֵלֶ֔יהָ הַשְׁקִֽינִי־נָ֥א מְעַט־מַ֖יִם מִכַּדֵּֽךְ׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וְאָמְרָ֤ה אֵלַי֙ גַּם־אַתָּ֣ה שְׁתֵ֔ה וְגַ֥ם לִגְמַלֶּ֖יךָ אֶשְׁאָ֑ב הִ֣וא הָֽאִשָּׁ֔ה אֲשֶׁר־הֹכִ֥יחַ יְהוָ֖ה לְבֶן־אֲדֹנִֽי׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;אֲנִי֩ טֶ֨רֶם אֲכַלֶּ֜ה לְדַבֵּ֣ר אֶל־לִבִּ֗י וְהִנֵּ֨ה רִבְקָ֤ה יֹצֵאת֙ וְכַדָּ֣הּ עַל־שִׁכְמָ֔הּ וַתֵּ֥רֶד הָעַ֖יְנָה וַתִּשְׁאָ֑ב וָאֹמַ֥ר אֵלֶ֖יהָ הַשְׁקִ֥ינִי נָֽא׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וַתְּמַהֵ֗ר וַתּ֤וֹרֶד כַּדָּהּ֙ מֵֽעָלֶ֔יהָ וַתֹּ֣אמֶר שְׁתֵ֔ה וְגַם־גְּמַלֶּ֖יךָ אַשְׁקֶ֑ה וָאֵ֕שְׁתְּ וְגַ֥ם הַגְּמַלִּ֖ים הִשְׁקָֽתָה׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וָאֶשְׁאַ֣ל אֹתָ֗הּ וָאֹמַר֮ בַּת־מִ֣י אַתְּ֒ וַתֹּ֗אמֶר בַּת־בְּתוּאֵל֙ בֶּן־נָח֔וֹר אֲשֶׁ֥ר יָֽלְדָה־לּ֖וֹ מִלְכָּ֑ה וָאָשִׂ֤ם הַנֶּ֙זֶם֙ עַל־אַפָּ֔הּ וְהַצְּמִידִ֖ים עַל־יָדֶֽיהָ׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וָאֶקֹּ֥ד וָֽאֶשְׁתַּחֲוֶ֖ה לַיהוָ֑ה וָאֲבָרֵ֗ךְ אֶת־יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲשֶׁ֤ר הִנְחַ֙נִי֙ בְּדֶ֣רֶךְ אֱמֶ֔ת לָקַ֛חַת אֶת־בַּת־אֲחִ֥י אֲדֹנִ֖י לִבְנֽוֹ׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וְ֠עַתָּה אִם־יֶשְׁכֶ֨ם עֹשִׂ֜ים חֶ֧סֶד וֶֽאֱמֶ֛ת אֶת־אֲדֹנִ֖י הַגִּ֣ידוּ לִ֑י וְאִם־לֹ֕א הַגִּ֣ידוּ לִ֔י וְאֶפְנֶ֥ה עַל־יָמִ֖ין א֥וֹ עַל־שְׂמֹֽאל׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וַיַּ֨עַן לָבָ֤ן וּבְתוּאֵל֙ וַיֹּ֣אמְר֔וּ מֵיְהוָ֖ה יָצָ֣א הַדָּבָ֑ר לֹ֥א נוּכַ֛ל דַּבֵּ֥ר אֵלֶ֖יךָ רַ֥ע אוֹ־טֽוֹב׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;הִנֵּֽה־רִבְקָ֥ה לְפָנֶ֖יךָ קַ֣ח וָלֵ֑ךְ וּתְהִ֤י אִשָּׁה֙ לְבֶן־אֲדֹנֶ֔יךָ כַּאֲשֶׁ֖ר דִּבֶּ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיְהִ֕י כַּאֲשֶׁ֥ר שָׁמַ֛ע עֶ֥בֶד אַבְרָהָ֖ם אֶת־דִּבְרֵיהֶ֑ם וַיִּשְׁתַּ֥חוּ אַ֖רְצָה לַֽיהוָֽה׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וַיּוֹצֵ֨א הָעֶ֜בֶד כְּלֵי־כֶ֨סֶף וּכְלֵ֤י זָהָב֙ וּבְגָדִ֔ים וַיִּתֵּ֖ן לְרִבְקָ֑ה וּמִ֨גְדָּנֹ֔ת נָתַ֥ן לְאָחִ֖יהָ וּלְאִמָּֽהּ׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וַיֹּאכְל֣וּ וַיִּשְׁתּ֗וּ ה֛וּא וְהָאֲנָשִׁ֥ים אֲשֶׁר־עִמּ֖וֹ וַיָּלִ֑ינוּ וַיָּק֣וּמוּ בַבֹּ֔קֶר וַיֹּ֖אמֶר שַׁלְּחֻ֥נִי לַֽאדֹנִֽי׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וַיֹּ֤אמֶר אָחִ֙יהָ֙ וְאִמָּ֔הּ תֵּשֵׁ֨ב הַנַּעֲרָ֥ אִתָּ֛נוּ יָמִ֖ים א֣וֹ עָשׂ֑וֹר אַחַ֖ר תֵּלֵֽךְ׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;וַיֹּ֤אמֶר אֲלֵהֶם֙ אַל־תְּאַחֲר֣וּ אֹתִ֔י וַֽיהוָ֖ה הִצְלִ֣יחַ דַּרְכִּ֑י שַׁלְּח֕וּנִי וְאֵלְכָ֖ה לַֽאדֹנִֽי׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וַיֹּאמְר֖וּ נִקְרָ֣א לַֽנַּעֲרָ֑ וְנִשְׁאֲלָ֖ה אֶת־פִּֽיהָ׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;וַיִּקְרְא֤וּ לְרִבְקָה֙ וַיֹּאמְר֣וּ אֵלֶ֔יהָ הֲתֵלְכִ֖י עִם־הָאִ֣ישׁ הַזֶּ֑ה וַתֹּ֖אמֶר אֵלֵֽךְ׃ </P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;וַֽיְשַׁלְּח֛וּ אֶת־רִבְקָ֥ה אֲחֹתָ֖ם וְאֶת־מֵנִקְתָּ֑הּ וְאֶת־עֶ֥בֶד אַבְרָהָ֖ם וְאֶת־אֲנָשָֽׁיו׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;וַיְבָרֲכ֤וּ אֶת־רִבְקָה֙ וַיֹּ֣אמְרוּ לָ֔הּ אֲחֹתֵ֕נוּ אַ֥תְּ הֲיִ֖י לְאַלְפֵ֣י רְבָבָ֑ה וְיִירַ֣שׁ זַרְעֵ֔ךְ אֵ֖ת שַׁ֥עַר שֹׂנְאָֽיו׃ </P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;וַתָּ֨קָם רִבְקָ֜ה וְנַעֲרֹתֶ֗יהָ וַתִּרְכַּ֙בְנָה֙ עַל־הַגְּמַלִּ֔ים וַתֵּלַ֖כְנָה אַחֲרֵ֣י הָאִ֑ישׁ וַיִּקַּ֥ח הָעֶ֛בֶד אֶת־רִבְקָ֖ה וַיֵּלַֽךְ׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;וְיִצְחָק֙ בָּ֣א מִבּ֔וֹא בְּאֵ֥ר לַחַ֖י רֹאִ֑י וְה֥וּא יוֹשֵׁ֖ב בְּאֶ֥רֶץ הַנֶּֽגֶב׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;וַיֵּצֵ֥א יִצְחָ֛ק לָשׂ֥וּחַ בַּשָּׂדֶ֖ה לִפְנ֣וֹת עָ֑רֶב וַיִּשָּׂ֤א עֵינָיו֙ וַיַּ֔רְא וְהִנֵּ֥ה גְמַלִּ֖ים בָּאִֽים׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;וַתִּשָּׂ֤א רִבְקָה֙ אֶת־עֵינֶ֔יהָ וַתֵּ֖רֶא אֶת־יִצְחָ֑ק וַתִּפֹּ֖ל מֵעַ֥ל הַגָּמָֽל׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;וַתֹּ֣אמֶר אֶל־הָעֶ֗בֶד מִֽי־הָאִ֤ישׁ הַלָּזֶה֙ הַהֹלֵ֤ךְ בַּשָּׂדֶה֙ לִקְרָאתֵ֔נוּ וַיֹּ֥אמֶר הָעֶ֖בֶד ה֣וּא אֲדֹנִ֑י וַתִּקַּ֥ח הַצָּעִ֖יף וַתִּתְכָּֽס׃ </P>
<P ALIGN="RIGHT"><span lang="he">&#8206;<a name="066">66</A>&nbsp;&#8207;וַיְסַפֵּ֥ר הָעֶ֖בֶד לְיִצְחָ֑ק אֵ֥ת כָּל־הַדְּבָרִ֖ים אֲשֶׁ֥ר עָשָֽׂה׃ </P>
<P ALIGN="RIGHT"><span lang="he">&#8206;<a name="067">67</A>&nbsp;&#8207;וַיְבִאֶ֣הָ יִצְחָ֗ק הָאֹ֙הֱלָה֙ שָׂרָ֣ה אִמּ֔וֹ וַיִּקַּ֧ח אֶת־רִבְקָ֛ה וַתְּהִי־ל֥וֹ לְאִשָּׁ֖ה וַיֶּאֱהָבֶ֑הָ וַיִּנָּחֵ֥ם יִצְחָ֖ק אַחֲרֵ֥י אִמּֽוֹ׃ פ</P>
</TD>
<TD WIDTH="50%">
<P>1&nbsp;w&#601;&#8217;a&#x1E07;&#601;r&acirc;&#257;m z&#257;q&#275;n b&#257;&#8217; bayy&#257;m&icirc;m wayhw&acirc; b&#275;ra&#x1E35;&#601; &#8217;e&#x1E6F;-&#8217;a&#x1E07;&#601;r&acirc;&#257;m bak&#333;l: </P>
<P>2&nbsp;wayy&#333;&#8217;mer &#8217;a&#x1E07;&#601;r&acirc;&#257;m &#8217;el-&#8216;a&#x1E07;&#601;dw&#333; z&#601;qan b&ecirc;&#x1E6F;w&#333; hamm&#333;&#353;&#275;l b&#601;&#x1E35;&#257;l-&#8217;&#259;&#353;er-lw&#333; &#347;&icirc;m-n&#257;&#8217; y&#257;&#x1E0F;&#601;&#x1E35;&#257; t<sup>a</sup>&#x1E25;a&#x1E6F; y&#601;r&#275;&#x1E35;&icirc;: </P>
<P>3&nbsp;w&#601;&#8217;a&#353;&#601;b&icirc;&#8216;&#259;&#x1E35;&#257; bayhw&acirc; &#8217;&#277;l&#333;h&ecirc; ha&#353;&#353;&#257;mayim w&#275;&#8217;l&#333;h&ecirc; h&#257;&#8217;&#257;re&#x1E63; &#8217;&#259;&#353;er l&#333;&#8217;-&#x1E6F;iqq<sup>a</sup>&#x1E25; &#8217;i&#353;&#353;&acirc; li&#x1E07;&#601;n&icirc; mib&#601;nw&#333;&#x1E6F; hak&#601;n<sup>a</sup>&#8216;&#259;n&icirc; &#8217;&#259;&#353;er &#8217;&#257;n&#333;&#x1E35;&icirc; yw&#333;&#353;&#275;&#x1E07; b&#601;qir&#601;bw&#333;: </P>
<P>4&nbsp;k&icirc; &#8217;el-&#8217;ar&#601;&#x1E63;&icirc; w&#601;&#8217;el-mw&#333;la&#x1E0F;&#601;t&icirc; t&#275;l&#275;&#x1E35;&#601; w&#601;l&#257;q<sup>a</sup>&#x1E25;&#601;t&#257; &#8217;i&#353;&#353;&acirc; li&#x1E07;&#601;n&icirc; l&#601;yi&#x1E63;&#601;&#x1E25;&#257;q: </P>
<P>5&nbsp;wayy&#333;&#8217;mer &#8217;&#275;l&#257;yw h&#257;&#8216;e&#x1E07;e&#x1E0F; &#8217;&ucirc;lay l&#333;&#8217;-&#x1E6F;&#333;&#8217;&#x1E07;eh h&#257;&#8217;i&#353;&#353;&acirc; l&#257;le&#x1E35;e&#x1E6F; &#8217;<sup>a</sup>&#x1E25;&#259;ray &#8217;el-h&#257;&#8217;&#257;re&#x1E63; hazz&#333;&#8217;&#x1E6F; heh&#257;&#353;&#275;&#x1E07; &#8217;&#257;&#353;&icirc;&#x1E07; &#8217;e&#x1E6F;-bin&#601;&#x1E35;&#257; &#8217;el-h&#257;&#8217;&#257;re&#x1E63; &#8217;&#259;&#353;er-y&#257;&#x1E63;&#257;&#8217;&#x1E6F;&#257; mi&#353;&#353;&#257;m: </P>
<P>6&nbsp;wayy&#333;&#8217;mer &#8217;&#275;l&#257;yw &#8217;a&#x1E07;&#601;r&acirc;&#257;m hi&#353;&#353;&#257;mer l&#601;&#x1E35;&#257; pen-t&#257;&#353;&icirc;&#x1E07; &#8217;e&#x1E6F;-b&#601;n&icirc; &#353;&#257;mm&acirc;: </P>
<P>7&nbsp;y&#601;hw&acirc;| &#8217;&#277;l&#333;h&ecirc; ha&#353;&#353;&#257;mayim &#8217;&#259;&#353;er l&#601;q&#257;&#x1E25;an&icirc; mib&ecirc;&#x1E6F; &#8217;&#257;&#x1E07;&icirc; &ucirc;m&#275;&#8217;ere&#x1E63; mw&#333;la&#x1E0F;&#601;t&icirc; wa&#8217;&#259;&#353;er diber-l&icirc; wa&#8217;&#259;&#353;er ni&#353;&#601;b<sup>a</sup>&#8216;-l&icirc; l&#275;&#8217;m&#333;r l&#601;zar&#601;&#8216;&#259;&#x1E35;&#257; &#8217;et&#275;n &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; h&ucirc;&#8217; yi&#353;&#601;l<sup>a</sup>&#x1E25; mal&#601;&#8217;&#257;&#x1E35;w&#333; l&#601;f&#257;ney&#x1E35;&#257; w&#601;l&#257;q<sup>a</sup>&#x1E25;&#601;t&#257; &#8217;i&#353;&#353;&acirc; li&#x1E07;&#601;n&icirc; mi&#353;&#353;&#257;m: </P>
<P>8&nbsp;w&#601;&#8217;im-l&#333;&#8217; &#x1E6F;&#333;&#8217;&#x1E07;eh h&#257;&#8217;i&#353;&#353;&acirc; l&#257;le&#x1E35;e&#x1E6F; &#8217;<sup>a</sup>&#x1E25;&#259;rey&#x1E35;&#257; w&#601;niqq&icirc;&#x1E6F;&#257; mi&#353;&#353;&#601;&#x1E07;u&#8216;&#257;&#x1E6F;&icirc; z&#333;&#8217;&#x1E6F; raq &#8217;e&#x1E6F;-b&#601;n&icirc; l&#333;&#8217; &#x1E6F;&#257;&#353;&#275;&#x1E07; &#353;&#257;mm&acirc;: </P>
<P>9&nbsp;wayy&#257;&#347;em h&#257;&#8216;e&#x1E07;e&#x1E0F; &#8217;e&#x1E6F;-y&#257;&#x1E0F;w&#333; t<sup>a</sup>&#x1E25;a&#x1E6F; yere&#x1E35;&#601; &#8217;a&#x1E07;&#601;r&acirc;&#257;m &#8217;&#259;&#x1E0F;&#333;n&#257;yw wayyi&#353;&#353;&#257;&#x1E07;<sup>a</sup>&#8216; lw&#333; &#8216;al-had&#257;&#x1E07;&#257;r hazzeh: </P>
<P>10&nbsp;wayyiqq<sup>a</sup>&#x1E25; h&#257;&#8216;e&#x1E07;e&#x1E0F; &#8216;&#259;&#347;&#257;r&acirc; &#x1E21;&#601;mall&icirc;m mig&#601;mall&ecirc; &#8217;&#259;&#x1E0F;&#333;n&#257;yw wayy&#275;le&#x1E35;&#601; w&#601;&#x1E35;&#257;l-&#x1E6D;&ucirc;&#x1E07; &#8217;&#259;&#x1E0F;&#333;n&#257;yw b&#601;y&#257;&#x1E0F;w&#333; wayy&#257;q&#257;m wayy&#275;le&#x1E35;&#601; &#8217;el-&#8217;&#259;ram nah&#259;rayim &#8217;el-&#8216;&icirc;r n&#257;&#x1E25;w&#333;r: </P>
<P>11&nbsp;wayya&#x1E07;&#601;r&#275;&#x1E35;&#601; hag&#601;mall&icirc;m mi&#x1E25;&ucirc;&#x1E63; l&#257;&#8216;&icirc;r &#8217;el-b&#601;&#8217;&#275;r hamm&#257;yim l&#601;&#8216;&#275;&#x1E6F; &#8216;ere&#x1E07; l&#601;&#8216;&#275;&#x1E6F; &#x1E63;&#275;&#8217;&#x1E6F; ha&#353;&#353;&#333;&#8217;&#259;&#x1E07;&#333;&#x1E6F;: </P>
<P>12&nbsp;wayy&#333;&#8217;mar| y&#601;hw&acirc; &#8217;&#277;l&#333;h&ecirc; &#8217;&#259;&#x1E0F;&#333;n&icirc; &#8217;a&#x1E07;&#601;r&acirc;&#257;m haq&#601;r&#275;h-n&#257;&#8217; l&#601;f&#257;nay hayyw&#333;m w<sup>a</sup>&#8216;&#259;&#347;&#275;h-&#x1E25;ese&#x1E0F; &#8216;im &#8217;&#259;&#x1E0F;&#333;n&icirc; &#8217;a&#x1E07;&#601;r&acirc;&#257;m: </P>
<P>13&nbsp;hinn&#275;h &#8217;&#257;n&#333;&#x1E35;&icirc; ni&#x1E63;&#x1E63;&#257;&#x1E07; &#8216;al-&#8216;&ecirc;n hamm&#257;yim &ucirc;&#x1E07;&#601;nw&#333;&#x1E6F; &#8217;an&#601;&#353;&ecirc; h&#257;&#8216;&icirc;r y&#333;&#x1E63;&#601;&#8217;&#333;&#x1E6F; li&#353;&#601;&#8217;&#333;&#x1E07; m&#257;yim: </P>
<P>14&nbsp;w&#601;h&#257;y&acirc; hann<sup>a</sup>&#8216;&#259;r&#257; &#8217;&#259;&#353;er &#8217;&#333;mar &#8217;&#275;leyh&#257; ha&#x1E6D;&#x1E6D;&icirc;-n&#257;&#8217; &#x1E35;ad&#275;&#x1E35;&#601; w&#601;&#8217;e&#353;&#601;teh w&#601;&#8217;&#257;m&#601;r&acirc; &#353;&#601;&#x1E6F;&#275;h w&#601;&#x1E21;am-g&#601;malley&#x1E35;&#257; &#8217;a&#353;&#601;qeh &#8217;&#333;&#x1E6F;&#257;h h&#333;&#x1E35;<sup>a</sup>&#x1E25;&#601;t&#257; l&#601;&#8216;a&#x1E07;&#601;d&#601;&#x1E35;&#257; l&#601;yi&#x1E63;&#601;&#x1E25;&#257;q &ucirc;&#x1E07;&#257;h &#8217;&#275;&#x1E0F;<sup>a</sup>&#8216; k&icirc;-&#8216;&#257;&#347;&icirc;&#x1E6F;&#257; &#x1E25;ese&#x1E0F; &#8216;im-&#8217;&#259;&#x1E0F;&#333;n&icirc;: </P>
<P>15&nbsp;way&#601;h&icirc;-h&ucirc;&#8217; &#x1E6D;erem kill&acirc; l&#601;&#x1E0F;ab&#275;r w&#601;hinn&#275;h ri&#x1E07;&#601;q&acirc; y&#333;&#x1E63;&#275;&#8217;&#x1E6F; &#8217;&#259;&#353;er yull&#601;&#x1E0F;&acirc; li&#x1E07;&#601;&#x1E6F;&ucirc;&#8217;&#275;l ben-mil&#601;k&acirc; &#8217;&#275;&#353;e&#x1E6F; n&#257;&#x1E25;w&#333;r &#8217;&#259;&#x1E25;&icirc; &#8217;a&#x1E07;&#601;r&acirc;&#257;m w&#601;&#x1E35;ad&#257;h &#8216;al-&#353;i&#x1E35;&#601;m&#257;h: </P>
<P>16&nbsp;w&#601;hann<sup>a</sup>&#8216;&#259;r&#257; &#x1E6D;&#333;&#x1E07;a&#x1E6F; mar&#601;&#8217;eh m&#601;&#8217;&#333;&#x1E0F; b&#601;&#x1E6F;&ucirc;l&acirc; w&#601;&#8217;&icirc;&#353; l&#333;&#8217; y&#601;&#x1E0F;&#257;&#8216;&#257;h wat&#275;re&#x1E0F; h&#257;&#8216;ay&#601;n&acirc; wat&#601;mall&#275;&#8217; &#x1E35;ad&#257;h wat&#257;&#8216;al: </P>
<P>17&nbsp;wayy&#257;r&#257;&#x1E63; h&#257;&#8216;e&#x1E07;e&#x1E0F; liq&#601;r&#257;&#8217;&#x1E6F;&#257;h wayy&#333;&#8217;mer ha&#x1E21;&#601;m&icirc;&#8217;&icirc;n&icirc; n&#257;&#8217; m&#601;&#8216;a&#x1E6D;-mayim mikad&#275;&#x1E35;&#601;: </P>
<P>18&nbsp;wat&#333;&#8217;mer &#353;&#601;&#x1E6F;&#275;h &#8217;&#259;&#x1E0F;&#333;n&icirc; wat&#601;mah&#275;r wat&#333;re&#x1E0F; kad&#257;h &#8216;al-y&#257;&#x1E0F;&#257;h wata&#353;&#601;q&#275;h&ucirc;: </P>
<P>19&nbsp;wat&#601;&#x1E35;al l&#601;ha&#353;&#601;q&#333;&#x1E6F;w&#333; wat&#333;&#8217;mer gam li&#x1E21;&#601;malley&#x1E35;&#257; &#8217;e&#353;&#601;&#8217;&#257;&#x1E07; &#8216;a&#x1E0F; &#8217;im-kill&ucirc; li&#353;&#601;t&#333;&#x1E6F;: </P>
<P>20&nbsp;wat&#601;mah&#275;r wat&#601;&#8216;ar kad&#257;h &#8217;el-ha&#353;&#353;&#333;qe&#x1E6F; wat&#257;r&#257;&#x1E63; &#8216;w&#333;&#x1E0F; &#8217;el-hab&#601;&#8217;&#275;r li&#353;&#601;&#8217;&#333;&#x1E07; wati&#353;&#601;&#8217;a&#x1E07; l&#601;&#x1E35;&#257;l-g&#601;mall&#257;yw: </P>
<P>21&nbsp;w&#601;h&#257;&#8217;&icirc;&#353; mi&#353;&#601;t&#257;&#8217;&#275;h l&#257;h m<sup>a</sup>&#x1E25;&#259;r&icirc;&#353; l&#257;&#x1E0F;<sup>a</sup>&#8216;a&#x1E6F; hahi&#x1E63;&#601;l&icirc;&#x1E25;a y&#601;hw&acirc; dar&#601;kw&#333; &#8217;im-l&#333;&#8217;: </P>
<P>22&nbsp;way&#601;h&icirc; ka&#8217;&#259;&#353;er kill&ucirc; hag&#601;mall&icirc;m li&#353;&#601;tw&#333;&#x1E6F; wayyiqq<sup>a</sup>&#x1E25; h&#257;&#8217;&icirc;&#353; nezem z&acirc;&#257;&#x1E07; beq<sup>a</sup>&#8216; mi&#353;&#601;q&#257;lw&#333; &ucirc;&#353;&#601;n&ecirc; &#x1E63;&#601;m&icirc;&#x1E0F;&icirc;m &#8216;al-y&#257;&#x1E0F;eyh&#257; &#8216;&#259;&#347;&#257;r&acirc; z&acirc;&#257;&#x1E07; mi&#353;&#601;q&#257;l&#257;m: </P>
<P>23&nbsp;wayy&#333;&#8217;mer ba&#x1E6F;-m&icirc; &#8217;at&#601; hag&icirc;&#x1E0F;&icirc; n&#257;&#8217; l&icirc; h&#259;y&#275;&#353; b&ecirc;&#x1E6F;-&#8217;&#257;&#x1E07;&icirc;&#x1E35;&#601; m&#257;qw&#333;m l&#257;n&ucirc; l&#257;l&icirc;n: </P>
<P>24&nbsp;wat&#333;&#8217;mer &#8217;&#275;l&#257;yw ba&#x1E6F;-b&#601;&#x1E6F;&ucirc;&#8217;&#275;l &#8217;&#257;n&#333;&#x1E35;&icirc; ben-mil&#601;k&acirc; &#8217;&#259;&#353;er y&#257;l&#601;&#x1E0F;&acirc; l&#601;n&#257;&#x1E25;w&#333;r: </P>
<P>25&nbsp;wat&#333;&#8217;mer &#8217;&#275;l&#257;yw gam-te&#x1E07;en gam-mis&#601;pw&#333;&#8217; ra&#x1E07; &#8216;imm&#257;n&ucirc; gam-m&#257;qw&#333;m l&#257;l&ucirc;n: </P>
<P>26&nbsp;wayyiqq&#333;&#x1E0F; h&#257;&#8217;&icirc;&#353; wayyi&#353;&#601;t<sup>a</sup>&#x1E25;&ucirc; layhw&acirc;: </P>
<P>27&nbsp;wayy&#333;&#8217;mer b&#257;r&ucirc;&#x1E35;&#601; y&#601;hw&acirc; &#8217;&#277;l&#333;h&ecirc; &#8217;&#259;&#x1E0F;&#333;n&icirc; &#8217;a&#x1E07;&#601;r&acirc;&#257;m &#8217;&#259;&#353;er l&#333;&#8217;-&#8216;&#257;za&#x1E07; &#x1E25;as&#601;dw&#333; wa&#8217;&#259;mitw&#333; m&#275;&#8216;im &#8217;&#259;&#x1E0F;&#333;n&icirc; &#8217;&#257;n&#333;&#x1E35;&icirc; badere&#x1E35;&#601; n&#257;&#x1E25;an&icirc; y&#601;hw&acirc; b&ecirc;&#x1E6F; &#8217;&#259;&#x1E25;&ecirc; &#8217;&#259;&#x1E0F;&#333;n&icirc;: </P>
<P>28&nbsp;wat&#257;r&#257;&#x1E63; hann<sup>a</sup>&#8216;&#259;r&#257; watag&#275;&#x1E0F; l&#601;&#x1E07;&ecirc;&#x1E6F; &#8217;imm&#257;h kad&#601;&#x1E07;&#257;r&icirc;m h&#257;&#8217;&#275;lleh: </P>
<P>29&nbsp;&ucirc;l&#601;ri&#x1E07;&#601;q&acirc; &#8217;&#257;&#x1E25; &ucirc;&#353;&#601;mw&#333; l&#257;&#x1E07;&#257;n wayy&#257;r&#257;&#x1E63; l&#257;&#x1E07;&#257;n &#8217;el-h&#257;&#8217;&icirc;&#353; h<sup>a</sup>&#x1E25;&ucirc;&#x1E63;&acirc; &#8217;el-h&#257;&#8216;&#257;yin: </P>
<P>30&nbsp;way&#601;h&icirc;| kir&#601;&#8217;&#333;&#x1E6F; &#8217;e&#x1E6F;-hannezem w&#601;&#8217;e&#x1E6F;-ha&#x1E63;&#x1E63;&#601;mi&#x1E0F;&icirc;m &#8216;al-y&#601;&#x1E0F;&ecirc; &#8217;&#259;&#x1E25;&#333;&#x1E6F;w&#333; &ucirc;&#x1E35;&#601;&#353;&#257;m&#601;&#8216;w&#333; &#8217;e&#x1E6F;-di&#x1E07;&#601;r&ecirc; ri&#x1E07;&#601;q&acirc; &#8217;&#259;&#x1E25;&#333;&#x1E6F;w&#333; l&#275;&#8217;m&#333;r k&#333;h-&#x1E0F;iber &#8217;&#275;lay h&#257;&#8217;&icirc;&#353; wayy&#257;&#x1E07;&#333;&#8217; &#8217;el-h&#257;&#8217;&icirc;&#353; w&#601;hinn&#275;h &#8216;&#333;m&#275;&#x1E0F; &#8216;al-hag&#601;mall&icirc;m &#8216;al-h&#257;&#8216;&#257;yin: </P>
<P>31&nbsp;wayy&#333;&#8217;mer bw&#333;&#8217; b&#601;r&ucirc;&#x1E35;&#601; y&#601;hw&acirc; l&#257;mm&acirc; &#x1E6F;<sup>a</sup>&#8216;&#259;m&#333;&#x1E0F; b<sup>a</sup>&#x1E25;&ucirc;&#x1E63; w&#601;&#8217;&#257;n&#333;&#x1E35;&icirc; pinn&icirc;&#x1E6F;&icirc; habayi&#x1E6F; &ucirc;m&#257;qw&#333;m lag&#601;mall&icirc;m: </P>
<P>32&nbsp;wayy&#257;&#x1E07;&#333;&#8217; h&#257;&#8217;&icirc;&#353; habay&#601;&#x1E6F;&acirc; way&#601;fat<sup>a</sup>&#x1E25; hag&#601;mall&icirc;m wayyit&#275;n te&#x1E07;en &ucirc;mis&#601;pw&#333;&#8217; lag&#601;mall&icirc;m &ucirc;mayim lir&#601;&#x1E25;&#333;&#x1E63; ra&#x1E21;&#601;l&#257;yw w&#601;ra&#x1E21;&#601;l&ecirc; h&#257;&#8217;&#259;n&#257;&#353;&icirc;m &#8217;&#259;&#353;er &#8217;itw&#333;: </P>
<P>33&nbsp;<font color="brown">wayy&icirc;&#347;em</font> <font color="blue">wayy&ucirc;&#347;am</font> l&#601;f&#257;n&#257;yw le&#8217;&#277;&#x1E35;&#333;l wayy&#333;&#8217;mer l&#333;&#8217; &#8217;&#333;&#x1E35;al &#8216;a&#x1E0F; &#8217;im-dibar&#601;t&icirc; d&#601;&#x1E07;&#257;r&#257;y wayy&#333;&#8217;mer dab&#275;r: </P>
<P>34&nbsp;wayy&#333;&#8217;mar &#8216;e&#x1E07;e&#x1E0F; &#8217;a&#x1E07;&#601;r&acirc;&#257;m &#8217;&#257;n&#333;&#x1E35;&icirc;: </P>
<P>35&nbsp;wayhw&acirc; b&#275;ra&#x1E35;&#601; &#8217;e&#x1E6F;-&#8217;&#259;&#x1E0F;&#333;n&icirc; m&#601;&#8217;&#333;&#x1E0F; wayyi&#x1E21;&#601;d&#257;l wayyiten-lw&#333; &#x1E63;&#333;&#8217;n &ucirc;&#x1E07;&#257;q&#257;r w&#601;&#x1E35;esef w&#601;z&acirc;&#257;&#x1E07; w<sup>a</sup>&#8216;&#259;&#x1E07;&#257;&#x1E0F;im &ucirc;&#353;&#601;f&#257;&#x1E25;&#333;&#x1E6F; &ucirc;&#x1E21;&#601;mall&icirc;m w<sup>a</sup>&#x1E25;&#259;m&#333;r&icirc;m: </P>
<P>36&nbsp;wat&#275;le&#x1E0F; &#347;&#257;r&acirc; &#8217;&#275;&#353;e&#x1E6F; &#8217;&#259;&#x1E0F;&#333;n&icirc; &#x1E07;&#275;n la&#8217;&#x1E0F;&#333;n&icirc; &#8217;<sup>a</sup>&#x1E25;&#259;r&ecirc; ziq&#601;n&#257;&#x1E6F;&#257;h wayyiten-llw&#333;<font color="red"><sup>1</font></sup> &#8217;e&#x1E6F;-k&#257;l-&#8217;&#259;&#353;er-lw&#333;: </P>
<P>37&nbsp;wayya&#353;&#601;bi&#8216;&#275;n&icirc; &#8217;&#259;&#x1E0F;&#333;n&icirc; l&#275;&#8217;m&#333;r l&#333;&#8217;-&#x1E6F;iqq<sup>a</sup>&#x1E25; &#8217;i&#353;&#353;&acirc; li&#x1E07;&#601;n&icirc; mib&#601;nw&#333;&#x1E6F; hak&#601;n<sup>a</sup>&#8216;&#259;n&icirc; &#8217;&#259;&#353;er &#8217;&#257;n&#333;&#x1E35;&icirc; y&#333;&#353;&#275;&#x1E07; b&#601;&#8217;ar&#601;&#x1E63;w&#333;: </P>
<P>38&nbsp;&#8217;im-l&#333;&#8217; &#8217;el-b&ecirc;&#x1E6F;-&#8217;&#257;&#x1E07;&icirc; t&#275;l&#275;&#x1E35;&#601; w&#601;&#8217;el-mi&#353;&#601;p<sup>a</sup>&#x1E25;&#601;t&icirc; w&#601;l&#257;q<sup>a</sup>&#x1E25;&#601;t&#257; &#8217;i&#353;&#353;&acirc; li&#x1E07;&#601;n&icirc;: </P>
<P>39&nbsp;w&#257;&#8217;&#333;mar &#8217;el-&#8217;&#259;&#x1E0F;&#333;n&icirc; &#8217;ulay l&#333;&#8217;-&#x1E6F;&#275;l&#275;&#x1E35;&#601; h&#257;&#8217;i&#353;&#353;&acirc; &#8217;<sup>a</sup>&#x1E25;&#259;r&#257;y: </P>
<P>40&nbsp;wayy&#333;&#8217;mer &#8217;&#275;l&#257;y y&#601;hw&acirc; &#8217;&#259;&#353;er-hi&#x1E6F;&#601;halla&#x1E35;&#601;t&icirc; l&#601;f&#257;n&#257;yw yi&#353;&#601;l<sup>a</sup>&#x1E25; mal&#601;&#8217;&#257;&#x1E35;w&#333; &#8217;it&#257;&#x1E35;&#601; w&#601;hi&#x1E63;&#601;l&icirc;&#x1E25;a dar&#601;ke&#x1E35;&#257; w&#601;l&#257;q<sup>a</sup>&#x1E25;&#601;t&#257; &#8217;i&#353;&#353;&acirc; li&#x1E07;&#601;n&icirc; mimmi&#353;&#601;p<sup>a</sup>&#x1E25;&#601;t&icirc; &ucirc;mib&ecirc;&#x1E6F; &#8217;&#257;&#x1E07;&icirc;: </P>
<P>41&nbsp;&#8217;&#257;z tinn&#257;qeh m&#275;&#8217;&#257;l&#257;&#x1E6F;&icirc; k&icirc; &#x1E6F;&#257;&#x1E07;w&#333;&#8217; &#8217;el-mi&#353;&#601;p<sup>a</sup>&#x1E25;&#601;t&icirc; w&#601;&#8217;im-l&#333;&#8217; yit&#601;n&ucirc; l&#257;&#x1E35;&#601; w&#601;h&#257;y&icirc;&#x1E6F;&#257; n&#257;q&icirc; m&#275;&#8217;&#257;l&#257;&#x1E6F;&icirc;: </P>
<P>42&nbsp;w&#257;&#8217;&#257;&#x1E07;&#333;&#8217; hayyw&#333;m &#8217;el-h&#257;&#8216;&#257;yin w&#257;&#8217;&#333;mar y&#601;hw&acirc; &#8217;&#277;l&#333;h&ecirc; &#8217;&#259;&#x1E0F;&#333;n&icirc; &#8217;a&#x1E07;&#601;r&acirc;&#257;m &#8217;im-ye&#353;&#601;&#x1E35;&#257;-nn&#257;&#8217; ma&#x1E63;&#601;l&icirc;&#x1E25;a dar&#601;k&icirc; &#8217;&#259;&#353;er &#8217;&#257;n&#333;&#x1E35;&icirc; h&#333;l&#275;&#x1E35;&#601; &#8216;&#257;leyh&#257;: </P>
<P>43&nbsp;hinn&#275;h &#8217;&#257;n&#333;&#x1E35;&icirc; ni&#x1E63;&#x1E63;&#257;&#x1E07; &#8216;al-&#8216;&ecirc;n hamm&#257;yim w&#601;h&#257;y&acirc; h&#257;&#8216;al&#601;m&acirc; hayy&#333;&#x1E63;&#275;&#8217;&#x1E6F; li&#353;&#601;&#8217;&#333;&#x1E07; w&#601;&#8217;&#257;mar&#601;t&icirc; &#8217;&#275;leyh&#257; ha&#353;&#601;q&icirc;n&icirc;-n&#257;&#8217; m&#601;&#8216;a&#x1E6D;-mayim mikad&#275;&#x1E35;&#601;: </P>
<P>44&nbsp;w&#601;&#8217;&#257;m&#601;r&acirc; &#8217;&#275;lay gam-&#8217;at&acirc; &#353;&#601;&#x1E6F;&#275;h w&#601;&#x1E21;am li&#x1E21;&#601;malley&#x1E35;&#257; &#8217;e&#353;&#601;&#8217;&#257;&#x1E07; hiw&#8217; h&#257;&#8217;i&#353;&#353;&acirc; &#8217;&#259;&#353;er-h&#333;&#x1E35;&icirc;&#x1E25;a y&#601;hw&acirc; l&#601;&#x1E07;en-&#8217;&#259;&#x1E0F;&#333;n&icirc;: </P>
<P>45&nbsp;&#8217;&#259;n&icirc; &#x1E6D;erem &#8217;&#259;&#x1E35;alleh l&#601;&#x1E0F;ab&#275;r &#8217;el-lib&icirc; w&#601;hinn&#275;h ri&#x1E07;&#601;q&acirc; y&#333;&#x1E63;&#275;&#8217;&#x1E6F; w&#601;&#x1E35;ad&#257;h &#8216;al-&#353;i&#x1E35;&#601;m&#257;h wat&#275;re&#x1E0F; h&#257;&#8216;ay&#601;n&acirc; wati&#353;&#601;&#8217;&#257;&#x1E07; w&#257;&#8217;&#333;mar &#8217;&#275;leyh&#257; ha&#353;&#601;q&icirc;n&icirc; n&#257;&#8217;: </P>
<P>46&nbsp;wat&#601;mah&#275;r watw&#333;re&#x1E0F; kad&#257;h m&#275;&#8216;&#257;leyh&#257; wat&#333;&#8217;mer &#353;&#601;&#x1E6F;&#275;h w&#601;&#x1E21;am-g&#601;malley&#x1E35;&#257; &#8217;a&#353;&#601;qeh w&#257;&#8217;&#275;&#353;&#601;t&#601; w&#601;&#x1E21;am hag&#601;mall&icirc;m hi&#353;&#601;q&#257;&#x1E6F;&acirc;: </P>
<P>47&nbsp;w&#257;&#8217;e&#353;&#601;&#8217;al &#8217;&#333;&#x1E6F;&#257;h w&#257;&#8217;&#333;mar ba&#x1E6F;-m&icirc; &#8217;at&#601; wat&#333;&#8217;mer ba&#x1E6F;-b&#601;&#x1E6F;&ucirc;&#8217;&#275;l ben-n&#257;&#x1E25;w&#333;r &#8217;&#259;&#353;er y&#257;l&#601;&#x1E0F;&acirc;-llw&#333; mil&#601;k&acirc; w&#257;&#8217;&#257;&#347;im hannezem &#8216;al-&#8217;ap&#257;h w&#601;ha&#x1E63;&#x1E63;&#601;m&icirc;&#x1E0F;&icirc;m &#8216;al-y&#257;&#x1E0F;eyh&#257;: </P>
<P>48&nbsp;w&#257;&#8217;eqq&#333;&#x1E0F; w&#257;&#8217;e&#353;&#601;t<sup>a</sup>&#x1E25;&#259;weh layhw&acirc; w&#257;&#8217;&#259;&#x1E07;&#257;r&#275;&#x1E35;&#601; &#8217;e&#x1E6F;-y&#601;hw&acirc; &#8217;&#277;l&#333;h&ecirc; &#8217;&#259;&#x1E0F;&#333;n&icirc; &#8217;a&#x1E07;&#601;r&acirc;&#257;m &#8217;&#259;&#353;er hin&#601;&#x1E25;an&icirc; b&#601;&#x1E0F;ere&#x1E35;&#601; &#8217;&#277;me&#x1E6F; l&#257;q<sup>a</sup>&#x1E25;a&#x1E6F; &#8217;e&#x1E6F;-ba&#x1E6F;-&#8217;&#259;&#x1E25;&icirc; &#8217;&#259;&#x1E0F;&#333;n&icirc; li&#x1E07;&#601;nw&#333;: </P>
<P>49&nbsp;w&#601;&#8216;at&acirc; &#8217;im-ye&#353;&#601;&#x1E35;em &#8216;&#333;&#347;&icirc;m &#x1E25;ese&#x1E0F; we&#8217;&#277;me&#x1E6F; &#8217;e&#x1E6F;-&#8217;&#259;&#x1E0F;&#333;n&icirc; hag&icirc;&#x1E0F;&ucirc; l&icirc; w&#601;&#8217;im-l&#333;&#8217; hag&icirc;&#x1E0F;&ucirc; l&icirc; w&#601;&#8217;ef&#601;neh &#8216;al-y&#257;m&icirc;n &#8217;w&#333; &#8216;al-&#347;&#601;m&#333;&#8217;l: </P>
<P>50&nbsp;wayy<sup>a</sup>&#8216;an l&#257;&#x1E07;&#257;n &ucirc;&#x1E07;&#601;&#x1E6F;&ucirc;&#8217;&#275;l wayy&#333;&#8217;m&#601;r&ucirc; m&ecirc;&#601;hw&acirc; y&#257;&#x1E63;&#257;&#8217; had&#257;&#x1E07;&#257;r l&#333;&#8217; n&ucirc;&#x1E35;al dab&#275;r &#8217;&#275;ley&#x1E35;&#257; r<sup>a</sup>&#8216; &#8217;w&#333;-&#x1E6D;w&#333;&#x1E07;: </P>
<P>51&nbsp;hinn&#275;h-ri&#x1E07;&#601;q&acirc; l&#601;f&#257;ney&#x1E35;&#257; q<sup>a</sup>&#x1E25; w&#257;l&#275;&#x1E35;&#601; &ucirc;&#x1E6F;&#601;h&icirc; &#8217;i&#353;&#353;&acirc; l&#601;&#x1E07;en-&#8217;&#259;&#x1E0F;&#333;ney&#x1E35;&#257; ka&#8217;&#259;&#353;er diber y&#601;hw&acirc;: </P>
<P>52&nbsp;way&#601;h&icirc; ka&#8217;&#259;&#353;er &#353;&#257;m<sup>a</sup>&#8216; &#8216;e&#x1E07;e&#x1E0F; &#8217;a&#x1E07;&#601;r&acirc;&#257;m &#8217;e&#x1E6F;-di&#x1E07;&#601;r&ecirc;hem wayyi&#353;&#601;t<sup>a</sup>&#x1E25;&ucirc; &#8217;ar&#601;&#x1E63;&acirc; layhw&acirc;: </P>
<P>53&nbsp;wayyw&#333;&#x1E63;&#275;&#8217; h&#257;&#8216;e&#x1E07;e&#x1E0F; k&#601;l&ecirc;-&#x1E35;esef &ucirc;&#x1E35;&#601;l&ecirc; z&acirc;&#257;&#x1E07; &ucirc;&#x1E07;&#601;&#x1E21;&#257;&#x1E0F;&icirc;m wayyit&#275;n l&#601;ri&#x1E07;&#601;q&acirc; &ucirc;mi&#x1E21;&#601;d&#257;n&#333;&#x1E6F; n&#257;&#x1E6F;an l&#601;&#8217;&#257;&#x1E25;&icirc;h&#257; &ucirc;l&#601;&#8217;imm&#257;h: </P>
<P>54&nbsp;wayy&#333;&#8217;&#x1E35;&#601;l&ucirc; wayyi&#353;&#601;t&ucirc; h&ucirc;&#8217; w&#601;h&#257;&#8217;&#259;n&#257;&#353;&icirc;m &#8217;&#259;&#353;er-&#8216;immw&#333; wayy&#257;l&icirc;n&ucirc; wayy&#257;q&ucirc;m&ucirc; &#x1E07;ab&#333;qer wayy&#333;&#8217;mer &#353;all&#601;&#x1E25;un&icirc; la&#8217;&#x1E0F;&#333;n&icirc;: </P>
<P>55&nbsp;wayy&#333;&#8217;mer &#8217;&#257;&#x1E25;&icirc;h&#257; w&#601;&#8217;imm&#257;h t&#275;&#353;&#275;&#x1E07; hann<sup>a</sup>&#8216;&#259;r&#257; &#8217;it&#257;n&ucirc; y&#257;m&icirc;m &#8217;w&#333; &#8216;&#257;&#347;w&#333;r &#8217;<sup>a</sup>&#x1E25;ar t&#275;l&#275;&#x1E35;&#601;: </P>
<P>56&nbsp;wayy&#333;&#8217;mer &#8217;&#259;l&#275;hem &#8217;al-t&#601;&#8217;<sup>a</sup>&#x1E25;&#259;r&ucirc; &#8217;&#333;&#x1E6F;&icirc; wayhw&acirc; hi&#x1E63;&#601;l&icirc;&#x1E25;a dar&#601;k&icirc; &#353;all&#601;&#x1E25;&ucirc;n&icirc; w&#601;&#8217;&#275;l&#601;&#x1E35;&acirc; la&#8217;&#x1E0F;&#333;n&icirc;: </P>
<P>57&nbsp;wayy&#333;&#8217;m&#601;r&ucirc; niq&#601;r&#257;&#8217; lann<sup>a</sup>&#8216;&#259;r&#257; w&#601;ni&#353;&#601;&#8217;&#259;l&acirc; &#8217;e&#x1E6F;-p&icirc;h&#257;: </P>
<P>58&nbsp;wayyiq&#601;r&#601;&#8217;&ucirc; l&#601;ri&#x1E07;&#601;q&acirc; wayy&#333;&#8217;m&#601;r&ucirc; &#8217;&#275;leyh&#257; h&#259;&#x1E6F;&#275;l&#601;&#x1E35;&icirc; &#8216;im-h&#257;&#8217;&icirc;&#353; hazzeh wat&#333;&#8217;mer &#8217;&#275;l&#275;&#x1E35;&#601;: </P>
<P>59&nbsp;way&#601;&#353;all&#601;&#x1E25;&ucirc; &#8217;e&#x1E6F;-ri&#x1E07;&#601;q&acirc; &#8217;&#259;&#x1E25;&#333;&#x1E6F;&#257;m w&#601;&#8217;e&#x1E6F;-m&#275;niq&#601;t&#257;h w&#601;&#8217;e&#x1E6F;-&#8216;e&#x1E07;e&#x1E0F; &#8217;a&#x1E07;&#601;r&acirc;&#257;m w&#601;&#8217;e&#x1E6F;-&#8217;&#259;n&#257;&#353;&#257;yw: </P>
<P>60&nbsp;way&#601;&#x1E07;&#257;r&#259;&#x1E35;&ucirc; &#8217;e&#x1E6F;-ri&#x1E07;&#601;q&acirc; wayy&#333;&#8217;m&#601;r&ucirc; l&#257;h &#8217;&#259;&#x1E25;&#333;&#x1E6F;&#275;n&ucirc; &#8217;at&#601; h&#259;y&icirc; l&#601;&#8217;al&#601;f&ecirc; r&#601;&#x1E07;&#257;&#x1E07;&acirc; w&#601;y&icirc;ra&#353; zar&#601;&#8216;&#275;&#x1E35;&#601; &#8217;&#275;&#x1E6F; &#353;<sup>a</sup>&#8216;ar &#347;&#333;n&#601;&#8217;&#257;yw: </P>
<P>61&nbsp;wat&#257;q&#257;m ri&#x1E07;&#601;q&acirc; w&#601;n<sup>a</sup>&#8216;&#259;r&#333;&#x1E6F;eyh&#257; watir&#601;ka&#x1E07;&#601;n&acirc; &#8216;al-hag&#601;mall&icirc;m wat&#275;la&#x1E35;&#601;n&acirc; &#8217;<sup>a</sup>&#x1E25;&#259;r&ecirc; h&#257;&#8217;&icirc;&#353; wayyiqq<sup>a</sup>&#x1E25; h&#257;&#8216;e&#x1E07;e&#x1E0F; &#8217;e&#x1E6F;-ri&#x1E07;&#601;q&acirc; wayy&#275;la&#x1E35;&#601;: </P>
<P>62&nbsp;w&#601;yi&#x1E63;&#601;&#x1E25;&#257;q b&#257;&#8217; mibw&#333;&#8217; b&#601;&#8217;&#275;r l<sup>a</sup>&#x1E25;ay r&#333;&#8217;&icirc; w&#601;h&ucirc;&#8217; yw&#333;&#353;&#275;&#x1E07; b&#601;&#8217;ere&#x1E63; hanne&#x1E21;e&#x1E07;: </P>
<P>63&nbsp;wayy&#275;&#x1E63;&#275;&#8217; yi&#x1E63;&#601;&#x1E25;&#257;q l&#257;&#347;&ucirc;&#x1E25;a ba&#347;&#347;&#257;&#x1E0F;eh lif&#601;nw&#333;&#x1E6F; &#8216;&#257;re&#x1E07; wayyi&#347;&#347;&#257;&#8217; &#8216;&ecirc;n&#257;yw wayyar&#601;&#8217; w&#601;hinn&#275;h &#x1E21;&#601;mall&icirc;m b&#257;&#8217;&icirc;m: </P>
<P>64&nbsp;wati&#347;&#347;&#257;&#8217; ri&#x1E07;&#601;q&acirc; &#8217;e&#x1E6F;-&#8216;&ecirc;neyh&#257; wat&#275;re&#8217; &#8217;e&#x1E6F;-yi&#x1E63;&#601;&#x1E25;&#257;q watip&#333;l m&#275;&#8216;al hag&#257;m&#257;l: </P>
<P>65&nbsp;wat&#333;&#8217;mer &#8217;el-h&#257;&#8216;e&#x1E07;e&#x1E0F; m&icirc;-h&#257;&#8217;&icirc;&#353; hall&#257;zeh hah&#333;l&#275;&#x1E35;&#601; ba&#347;&#347;&#257;&#x1E0F;eh liq&#601;r&#257;&#8217;&#x1E6F;&#275;n&ucirc; wayy&#333;&#8217;mer h&#257;&#8216;e&#x1E07;e&#x1E0F; h&ucirc;&#8217; &#8217;&#259;&#x1E0F;&#333;n&icirc; watiqq<sup>a</sup>&#x1E25; ha&#x1E63;&#x1E63;&#257;&#8216;&icirc;f wati&#x1E6F;&#601;k&#257;s: </P>
<P>66&nbsp;way&#601;sap&#275;r h&#257;&#8216;e&#x1E07;e&#x1E0F; l&#601;yi&#x1E63;&#601;&#x1E25;&#257;q &#8217;&#275;&#x1E6F; k&#257;l-had&#601;&#x1E07;&#257;r&icirc;m &#8217;&#259;&#353;er &#8216;&#257;&#347;&acirc;: </P>
<P>67&nbsp;way&#601;&#x1E07;i&#8217;eh&#257; yi&#x1E63;&#601;&#x1E25;&#257;q h&#257;&#8217;&#333;h&#277;l&acirc; &#347;&#257;r&acirc; &#8217;immw&#333; wayyiqq<sup>a</sup>&#x1E25; &#8217;e&#x1E6F;-ri&#x1E07;&#601;q&acirc; wat&#601;h&icirc;-lw&#333; l&#601;&#8217;i&#353;&#353;&acirc; wayye&#8217;&#277;h&#257;&#x1E07;eh&#257; wayyinn&#257;&#x1E25;&#275;m yi&#x1E63;&#601;&#x1E25;&#257;q &#8217;<sup>a</sup>&#x1E25;&#259;r&ecirc; &#8217;immw&#333;: f</P>
</TD>
</TABLE>
<P><HR>
<CENTER>
<A HREF="gen025.htm">Next: Genesis (Bereshit) Chapter 25</A></CENTER>
</BODY>
</HTML>
