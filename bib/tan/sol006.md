[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sol006)  [KJV](../kjv/sol006)  [Sep](../sep/sol006.md) 
[Vul](../vul/sol006.md)   
  
[Song of Solomon (Shir Hashirim) Index](sol.md)  
  [Previous](sol005)  [Next](sol007.md) 

------------------------------------------------------------------------

### Tanach (Hebrew): Song of Solomon (Shir Hashirim) Chapter 6

‎<span id="001">1</span> ‏אָ֚נָה הָלַ֣ךְ דּוֹדֵ֔ךְ הַיָּפָ֖ה
בַּנָּשִׁ֑ים אָ֚נָה פָּנָ֣ה דוֹדֵ֔ךְ וּנְבַקְשֶׁ֖נּוּ עִמָּֽךְ׃

‎<span id="002">2</span> ‏דּוֹדִי֙ יָרַ֣ד לְגַנּ֔וֹ לַעֲרוּג֖וֹת
הַבֹּ֑שֶׂם לִרְעוֹת֙ בַּגַּנִּ֔ים וְלִלְקֹ֖ט שֽׁוֹשַׁנִּֽים׃

‎<span id="003">3</span> ‏אֲנִ֤י לְדוֹדִי֙ וְדוֹדִ֣י לִ֔י הָרֹעֶ֖ה
בַּשּׁוֹשַׁנִּֽים׃ ס

‎<span id="004">4</span> ‏יָפָ֨ה אַ֤תְּ רַעְיָתִי֙ כְּתִרְצָ֔ה נָאוָ֖ה
כִּירוּשָׁלִָ֑ם אֲיֻמָּ֖ה כַּנִּדְגָּלֽוֹת׃

‎<span id="005">5</span> ‏הָסֵ֤בִּי עֵינַ֙יִךְ֙ מִנֶּגְדִּ֔י
שֶׁ֥הֵ֖ם<sup>3</sup> הִרְהִיבֻ֑נִי שַׂעְרֵךְ֙ כְּעֵ֣דֶר הָֽעִזִּ֔ים
שֶׁגָּלְשׁ֖וּ מִן־הַגִּלְעָֽד׃

‎<span id="006">6</span> ‏שִׁנַּ֙יִךְ֙ כְּעֵ֣דֶר הָֽרְחֵלִ֔ים שֶׁעָל֖וּ
מִן־הָרַחְצָ֑ה שֶׁכֻּלָּם֙ מַתְאִימ֔וֹת וְשַׁכֻּלָ֖ה אֵ֥ין בָּהֶֽם׃

‎<span id="007">7</span> ‏כְּפֶ֤לַח הָרִמּוֹן֙ רַקָּתֵ֔ךְ מִבַּ֖עַד
לְצַמָּתֵֽךְ׃

‎<span id="008">8</span> ‏שִׁשִּׁ֥ים הֵ֙מָּה֙ מְּלָכ֔וֹת וּשְׁמֹנִ֖ים
פִּֽילַגְשִׁ֑ים וַעֲלָמ֖וֹת אֵ֥ין מִסְפָּֽר׃

‎<span id="009">9</span> ‏אַחַ֥ת הִיא֙ יוֹנָתִ֣י תַמָּתִ֔י אַחַ֥ת הִיא֙
לְאִמָּ֔הּ בָּרָ֥ה הִ֖יא לְיֽוֹלַדְתָּ֑הּ רָא֤וּהָ בָנוֹת֙
וַֽיְאַשְּׁר֔וּהָ מְלָכ֥וֹת וּפִֽילַגְשִׁ֖ים וַֽיְהַלְלֽוּהָ׃ ס

‎<span id="010">10</span> ‏מִי־זֹ֥את הַנִּשְׁקָפָ֖ה כְּמוֹ־שָׁ֑חַר
יָפָ֣ה כַלְּבָנָ֗ה בָּרָה֙ כַּֽחַמָּ֔ה אֲיֻמָּ֖ה כַּנִּדְגָּלֽוֹת׃ ס

‎<span id="011">11</span> ‏אֶל־גִּנַּ֤ת אֱגוֹז֙ יָרַ֔דְתִּי לִרְא֖וֹת
בְּאִבֵּ֣י הַנָּ֑חַל לִרְאוֹת֙ הֲפָֽרְחָ֣ה הַגֶּ֔פֶן הֵנֵ֖צוּ
הָרִמֹּנִֽים׃

‎<span id="012">12</span> ‏לֹ֣א יָדַ֔עְתִּי נַפְשִׁ֣י שָׂמַ֔תְנִי
מַרְכְּב֖וֹת עַמִּי־נָדִֽיב׃

1 ’ānâ hālaḵə dwōḏēḵə hayyāfâ bannāšîm ’ānâ pānâ ḏwōḏēḵə ûnəḇaqəšennû
‘immāḵə:

2 dwōḏî yāraḏ ləḡannwō l<sup>a</sup>‘ărûḡwōṯ habōśem lirə‘wōṯ bagannîm
wəliləqōṭ šwōšannîm:

3 ’ănî ləḏwōḏî wəḏwōḏî lî hārō‘eh baššwōšannîm: s

4 yāfâ ’atə r<sup>a</sup>‘əyāṯî kəṯirəṣâ nā’wâ kîrûšālāim ’ăyummâ
kanniḏəgālwōṯ:

5 hāsēbî ‘ênayiḵə minneḡədî šehēm<sup>3</sup> hirəhîḇunî
ś<sup>a</sup>‘ərēḵə kə‘ēḏer hā‘izzîm šegāləšû min-hagilə‘āḏ:

6 šinnayiḵə kə‘ēḏer hārəḥēlîm še‘ālû min-hār<sup>a</sup>ḥəṣâ šekullām
maṯə’îmwōṯ wəšakulâ ’ên bâem:

7 kəfel<sup>a</sup>ḥ hārimmwōn raqqāṯēḵə mib<sup>a</sup>‘aḏ ləṣammāṯēḵə:

8 šiššîm hēmmâ mməlāḵwōṯ ûšəmōnîm pîlaḡəšîm w<sup>a</sup>‘ălāmwōṯ ’ên
misəpār:

9 ’<sup>a</sup>ḥaṯ hî’ ywōnāṯî ṯammāṯî ’<sup>a</sup>ḥaṯ hî’ lə’immāh
bārâ hî’ ləywōlaḏətāh rā’ûhā ḇānwōṯ wayə’aššərûhā məlāḵwōṯ ûfîlaḡəšîm
wayəhaləlûhā: s

10 mî-zō’ṯ hannišəqāfâ kəmwō-šāḥar yāfâ ḵalləḇānâ bārâ
k<sup>a</sup>ḥammâ ’ăyummâ kanniḏəgālwōṯ: s

11 ’el-ginnaṯ ’ĕḡwōz yāraḏətî lirə’wōṯ bə’ibê hannāḥal lirə’wōṯ hăfārəḥâ
hagefen hēnēṣû hārimmōnîm:

12 lō’ yāḏ<sup>a</sup>‘ətî nafəšî śāmaṯənî marəkəḇwōṯ ‘ammî-nāḏîḇ:

------------------------------------------------------------------------

[Next: Song of Solomon (Shir Hashirim) Chapter 7](sol007.md)
