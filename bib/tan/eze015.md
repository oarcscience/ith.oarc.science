[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze015)  [KJV](../kjv/eze015)  [Sep](../sep/eze015.md) 
[Vul](../vul/eze015.md)   
  
[Ezekiel (Yechezqel) Index](eze.md)  
  [Previous](eze014)  [Next](eze016.md) 

------------------------------------------------------------------------

### Tanach (Hebrew): Ezekiel (Yechezqel) Chapter 15

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏בֶּן־אָדָ֕ם מַה־יִּֽהְיֶ֥ה עֵץ־הַגֶּ֖פֶן
מִכָּל־עֵ֑ץ הַזְּמוֹרָ֕ה אֲשֶׁ֥ר הָיָ֖ה בַּעֲצֵ֥י הַיָּֽעַר׃

‎<span id="003">3</span> ‏הֲיֻקַּ֤ח מִמֶּ֙נּוּ֙ עֵ֔ץ לַעֲשׂ֖וֹת
לִמְלָאכָ֑ה אִם־יִקְח֤וּ מִמֶּ֙נּוּ֙ יָתֵ֔ד לִתְל֥וֹת עָלָ֖יו
כָּל־כֶּֽלִי׃

‎<span id="004">4</span> ‏הִנֵּ֥ה לָאֵ֖שׁ נִתַּ֣ן לְאָכְלָ֑ה אֵת֩
שְׁנֵ֨י קְצוֹתָ֜יו אָכְלָ֤ה הָאֵשׁ֙ וְתוֹכ֣וֹ נָחָ֔ר הֲיִצְלַ֖ח
לִמְלָאכָֽה׃

‎<span id="005">5</span> ‏הִנֵּה֙ בִּֽהְיוֹת֣וֹ תָמִ֔ים לֹ֥א יֵֽעָשֶׂ֖ה
לִמְלָאכָ֑ה אַ֣ף כִּי־אֵ֤שׁ אֲכָלַ֙תְהוּ֙ וַיֵּחָ֔ר וְנַעֲשָׂ֥ה ע֖וֹד
לִמְלָאכָֽה׃ ס

‎<span id="006">6</span> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה
כַּאֲשֶׁ֤ר עֵץ־הַגֶּ֙פֶן֙ בְּעֵ֣ץ הַיַּ֔עַר אֲשֶׁר־נְתַתִּ֥יו לָאֵ֖שׁ
לְאָכְלָ֑ה כֵּ֣ן נָתַ֔תִּי אֶת־יֹשְׁבֵ֖י יְרוּשָׁלִָֽם׃

‎<span id="007">7</span> ‏וְנָתַתִּ֤י אֶת־פָּנַי֙ בָּהֶ֔ם מֵהָאֵ֣שׁ
יָצָ֔אוּ וְהָאֵ֖שׁ תֹּֽאכְלֵ֑ם וִֽידַעְתֶּם֙ כִּֽי־אֲנִ֣י יְהוָ֔ה
בְּשׂוּמִ֥י אֶת־פָּנַ֖י בָּהֶֽם׃

‎<span id="008">8</span> ‏וְנָתַתִּ֥י אֶת־הָאָ֖רֶץ שְׁמָמָ֑ה יַ֚עַן
מָ֣עֲלוּ מַ֔עַל נְאֻ֖ם אֲדֹנָ֥י יְהוִֽה׃ פ

1 wayəhî ḏəḇar-yəhwâ ’ēlay lē’mōr:

2 ben-’āḏām mah-yyihəyeh ‘ēṣ-hagefen mikāl-‘ēṣ hazzəmwōrâ ’ăšer hāyâ
b<sup>a</sup>‘ăṣê hayyā‘ar:

3 hăyuqq<sup>a</sup>ḥ mimmennû ‘ēṣ l<sup>a</sup>‘ăśwōṯ liməlā’ḵâ
’im-yiqəḥû mimmennû yāṯēḏ liṯəlwōṯ ‘ālāyw kāl-kelî:

4 hinnēh lā’ēš nitan lə’āḵəlâ ’ēṯ šənê qəṣwōṯāyw ’āḵəlâ hā’ēš wəṯwōḵwō
nāḥār hăyiṣəl<sup>a</sup>ḥ liməlā’ḵâ:

5 hinnēh bihəywōṯwō ṯāmîm lō’ yē‘āśeh liməlā’ḵâ ’af kî-’ēš ’ăḵālaṯəhû
wayyēḥār wən<sup>a</sup>‘ăśâ ‘wōḏ liməlā’ḵâ: s

6 lāḵēn kōh ’āmar ’ăḏōnāy yəhwih ka’ăšer ‘ēṣ-hagefen bə‘ēṣ
hayy<sup>a</sup>‘ar ’ăšer-nəṯatîw lā’ēš lə’āḵəlâ kēn nāṯatî ’eṯ-yōšəḇê
yərûšālāim:

7 wənāṯatî ’eṯ-pānay bâem mēhā’ēš yāṣā’û wəhā’ēš tō’ḵəlēm
wîḏ<sup>a</sup>‘ətem kî-’ănî yəhwâ bəśûmî ’eṯ-pānay bâem:

8 wənāṯatî ’eṯ-hā’āreṣ šəmāmâ y<sup>a</sup>‘an mā‘ălû m<sup>a</sup>‘al
nə’um ’ăḏōnāy yəhwih: f

------------------------------------------------------------------------

[Next: Ezekiel (Yechezqel) Chapter 16](eze016.md)
