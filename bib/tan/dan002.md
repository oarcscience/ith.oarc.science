[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/dan002)  [KJV](../kjv/dan002.md) 
[Sep:Dan](../sep/dan002)  [Sep:DaT](../sep/dat002.md) 
[Vul](../vul/dan002.md)   
  
[Daniel (Daniyel) Index](dan.md)  
  [Previous](dan001)  [Next](dan003.md) 

------------------------------------------------------------------------

### Tanach (Hebrew): Daniel (Daniyel) Chapter 2

‎<span id="001">1</span> ‏וּבִשְׁנַ֣ת שְׁתַּ֗יִם לְמַלְכוּת֙
נְבֻֽכַדְנֶצַּ֔ר חָלַ֥ם נְבֻֽכַדְנֶצַּ֖ר חֲלֹמ֑וֹת וַתִּתְפָּ֣עֶם
רוּח֔וֹ וּשְׁנָת֖וֹ נִהְיְתָ֥ה עָלָֽיו׃

‎<span id="002">2</span> ‏וַיֹּ֣אמֶר הַ֠מֶּלֶךְ לִקְרֹ֨א לַֽחַרְטֻמִּ֜ים
וְלָֽאַשָּׁפִ֗ים וְלַֽמְכַשְּׁפִים֙ וְלַכַּשְׂדִּ֔ים לְהַגִּ֥יד
לַמֶּ֖לֶךְ חֲלֹמֹתָ֑יו וַיָּבֹ֕אוּ וַיַּֽעַמְד֖וּ לִפְנֵ֥י הַמֶּֽלֶךְ׃

‎<span id="003">3</span> ‏וַיֹּ֧אמֶר לָהֶ֛ם הַמֶּ֖לֶךְ חֲל֣וֹם
חָלָ֑מְתִּי וַתִּפָּ֣עֶם רוּחִ֔י לָדַ֖עַת אֶֽת־הַחֲלֽוֹם׃

‎<span id="004">4</span> ‏וַֽיְדַבְּר֧וּ הַכַּשְׂדִּ֛ים לַמֶּ֖לֶךְ
אֲרָמִ֑ית מַלְכָּא֙ לְעָלְמִ֣ין חֱיִ֔י אֱמַ֥ר חֶלְמָ֛א לעבדיך
לְעַבְדָ֖ךְ וּפִשְׁרָ֥א נְחַוֵּֽא׃

‎<span id="005">5</span> ‏עָנֵ֤ה מַלְכָּא֙ וְאָמַ֣ר לכשדיא
לְכַשְׂדָּאֵ֔י מִלְּתָ֖א מִנִּ֣י אַזְדָּ֑א הֵ֣ן לָ֤א תְהֽוֹדְעוּנַּ֙נִי֙
חֶלְמָ֣א וּפִשְׁרֵ֔הּ הַדָּמִין֙ תִּתְעַבְד֔וּן וּבָתֵּיכ֖וֹן נְוָלִ֥י
יִתְּשָׂמֽוּן׃

‎<span id="006">6</span> ‏וְהֵ֨ן חֶלְמָ֤א וּפִשְׁרֵהּ֙ תְּֽהַחֲוֹ֔ן
מַתְּנָ֤ן וּנְבִזְבָּה֙ וִיקָ֣ר שַׂגִּ֔יא תְּקַבְּל֖וּן מִן־קֳדָמָ֑י
לָהֵ֕ן חֶלְמָ֥א וּפִשְׁרֵ֖הּ הַחֲוֹֽנִי׃

‎<span id="007">7</span> ‏עֲנ֥וֹ תִנְיָנ֖וּת וְאָמְרִ֑ין מַלְכָּ֕א
חֶלְמָ֛א יֵאמַ֥ר לְעַבְד֖וֹהִי וּפִשְׁרָ֥ה נְהַחֲוֵֽה׃

‎<span id="008">8</span> ‏עָנֵ֤ה מַלְכָּא֙ וְאָמַ֔ר מִן־יַצִּיב֙ יָדַ֣ע
אֲנָ֔ה דִּ֥י עִדָּנָ֖א אַנְתּ֣וּן זָבְנִ֑ין כָּל־קֳבֵל֙ דִּ֣י חֲזֵית֔וֹן
דִּ֥י אַזְדָּ֖א מִנִּ֥י מִלְּתָֽא׃

‎<span id="009">9</span> ‏דִּ֣י הֵן־חֶלְמָא֩ לָ֨א תְהֽוֹדְעֻנַּ֜נִי
חֲדָה־הִ֣יא דָֽתְכ֗וֹן וּמִלָּ֨ה כִדְבָ֤ה וּשְׁחִיתָה֙ הזמנתון
הִזְדְּמִנְתּוּן֙<sup>a</sup> לְמֵאמַ֣ר קָֽדָמַ֔י עַ֛ד דִּ֥י עִדָּנָ֖א
יִשְׁתַּנֵּ֑א לָהֵ֗ן חֶלְמָא֙ אֱמַ֣רוּ לִ֔י וְֽאִנְדַּ֕ע דִּ֥י
פִשְׁרֵ֖הּ תְּהַחֲוֻנַּֽנִי׃

‎<span id="010">10</span> ‏עֲנ֨וֹ כשדיא כַשְׂדָּאֵ֤י קֳדָם־מַלְכָּא֙
וְאָ֣מְרִ֔ין לָֽא־אִיתַ֤י אֲנָשׁ֙ עַל־יַבֶּשְׁתָּ֔א דִּ֚י מִלַּ֣ת
מַלְכָּ֔א יוּכַ֖ל לְהַחֲוָיָ֑ה כָּל־קֳבֵ֗ל דִּ֚י כָּל־מֶ֙לֶךְ֙ רַ֣ב
וְשַׁלִּ֔יט מִלָּ֤ה כִדְנָה֙ לָ֣א שְׁאֵ֔ל לְכָל־חַרְטֹּ֖ם וְאָשַׁ֥ף
וְכַשְׂדָּֽי׃

‎<span id="011">11</span> ‏וּמִלְּתָ֨א דִֽי־מַלְכָּ֤ה שָׁאֵל֙ יַקִּירָ֔ה
וְאָחֳרָן֙ לָ֣א אִיתַ֔י דִּ֥י יְחַוִּנַּ֖הּ קֳדָ֣ם מַלְכָּ֑א לָהֵ֣ן
אֱלָהִ֔ין דִּ֚י מְדָ֣רְה֔וֹן עִם־בִּשְׂרָ֖א לָ֥א אִיתֽוֹהִי׃

‎<span id="012">12</span> ‏כָּל־קֳבֵ֣ל דְּנָ֔ה מַלְכָּ֕א בְּנַ֖ס
וּקְצַ֣ף שַׂגִּ֑יא וַאֲמַר֙ לְה֣וֹבָדָ֔ה לְכֹ֖ל חַכִּימֵ֥י בָבֶֽל׃

‎<span id="013">13</span> ‏וְדָתָ֣א נֶפְקַ֔ת וְחַכִּֽימַיָּ֖א
מִֽתְקַטְּלִ֑ין וּבְע֛וֹ דָּנִיֵּ֥אל וְחַבְר֖וֹהִי לְהִתְקְטָלָֽה׃ פ

‎<span id="014">14</span> ‏בֵּאדַ֣יִן דָּנִיֵּ֗אל<sup>3</sup> הֲתִיב֙
עֵטָ֣א וּטְעֵ֔ם לְאַרְי֕וֹךְ רַב־טַבָּחַיָּ֖א דִּ֣י מַלְכָּ֑א דִּ֚י
נְפַ֣ק לְקַטָּלָ֔ה לְחַכִּימֵ֖י בָּבֶֽל׃

‎<span id="015">15</span> ‏עָנֵ֣ה וְאָמַ֗ר לְאַרְיוֹךְ֙ שַׁלִּיטָ֣א
דִֽי־מַלְכָּ֔א עַל־מָ֥ה דָתָ֛א מְהַחְצְפָ֖ה מִן־קֳדָ֣ם מַלְכָּ֑א
אֱדַ֣יִן מִלְּתָ֔א הוֹדַ֥ע אַרְי֖וֹךְ לְדָנִיֵּֽאל׃

‎<span id="016">16</span> ‏וְדָ֣נִיֵּ֔אל עַ֖ל וּבְעָ֣ה מִן־מַלְכָּ֑א
דִּ֚י זְמָ֣ן יִנְתֵּן־לֵ֔הּ וּפִשְׁרָ֖א לְהַֽחֲוָיָ֥ה לְמַלְכָּֽא׃ פ

‎<span id="017">17</span> ‏אֱדַ֥יִן דָּֽנִיֵּ֖אל לְבַיְתֵ֣הּ אֲזַ֑ל
וְ֠לַחֲנַנְיָה מִֽישָׁאֵ֧ל וַעֲזַרְיָ֛ה חַבְר֖וֹהִי מִלְּתָ֥א הוֹדַֽע׃

‎<span id="018">18</span> ‏וְרַחֲמִ֗ין לְמִבְעֵא֙ מִן־קֳדָם֙ אֱלָ֣הּ
שְׁמַיָּ֔א<sup>3</sup> עַל־רָזָ֖ה דְּנָ֑ה דִּ֣י לָ֤א יְהֹֽבְדוּן֙
דָּנִיֵּ֣אל וְחַבְר֔וֹהִי עִם־שְׁאָ֖ר חַכִּימֵ֥י בָבֶֽל׃

‎<span id="019">19</span> ‏אֱדַ֗יִן לְדָנִיֵּ֛אל בְּחֶזְוָ֥א
דִֽי־לֵילְיָ֖א רָזָ֣ה גֲלִ֑י אֱדַ֙יִן֙ דָּֽנִיֵּ֔אל בָּרִ֖ךְ לֶאֱלָ֥הּ
שְׁמַיָּֽא׃

‎<span id="020">20</span> ‏עָנֵ֤ה דָֽנִיֵּאל֙ וְאָמַ֔ר לֶהֱוֵ֨א שְׁמֵ֤הּ
דִּֽי־אֱלָהָא֙ מְבָרַ֔ךְ מִן־עָלְמָ֖א וְעַ֣ד־עָלְמָ֑א דִּ֧י חָכְמְתָ֛א
וּגְבוּרְתָ֖א דִּ֥י לֵֽהּ־הִֽיא׃

‎<span id="021">21</span> ‏וְ֠הוּא מְהַשְׁנֵ֤א עִדָּנַיָּא֙
וְזִמְנַיָּ֔א מְהַעְדֵּ֥ה מַלְכִ֖ין וּמְהָקֵ֣ים מַלְכִ֑ין יָהֵ֤ב
חָכְמְתָא֙ לְחַכִּימִ֔ין וּמַנְדְּעָ֖א לְיָדְעֵ֥י בִינָֽה׃

‎<span id="022">22</span> ‏ה֛וּא גָּלֵ֥א עַמִּיקָתָ֖א וּמְסַתְּרָתָ֑א
יָדַע֙ מָ֣ה בַחֲשׁוֹכָ֔א ונהירא וּנְהוֹרָ֖א עִמֵּ֥הּ שְׁרֵֽא׃

‎<span id="023">23</span> ‏לָ֣ךְ׀ אֱלָ֣הּ אֲבָהָתִ֗י מְהוֹדֵ֤א
וּמְשַׁבַּח֙ אֲנָ֔ה דִּ֧י חָכְמְתָ֛א וּגְבוּרְתָ֖א יְהַ֣בְתְּ לִ֑י
וּכְעַ֤ן הֽוֹדַעְתַּ֙נִי֙ דִּֽי־בְעֵ֣ינָא מִנָּ֔ךְ דִּֽי־מִלַּ֥ת
מַלְכָּ֖א הוֹדַעְתֶּֽנָא׃

‎<span id="024">24</span> ‏כָּל־קֳבֵ֣ל דְּנָ֗ה דָּֽנִיֵּאל֙ עַ֣ל
עַל־אַרְי֔וֹךְ דִּ֚י מַנִּ֣י מַלְכָּ֔א לְהוֹבָדָ֖ה לְחַכִּימֵ֣י בָבֶ֑ל
אֲזַ֣ל׀ וְכֵ֣ן אֲמַר־לֵ֗הּ לְחַכִּימֵ֤י בָבֶל֙ אַל־תְּהוֹבֵ֔ד
הַעֵ֙לְנִי֙ קֳדָ֣ם מַלְכָּ֔א וּפִשְׁרָ֖א לְמַלְכָּ֥א אֲחַוֵּֽא׃ ס

‎<span id="025">25</span> ‏אֱדַ֤יִן אַרְיוֹךְ֙ בְּהִתְבְּהָלָ֔ה הַנְעֵ֥ל
לְדָנִיֵּ֖אל קֳדָ֣ם מַלְכָּ֑א וְכֵ֣ן אֲמַר־לֵ֗הּ דִּֽי־הַשְׁכַּ֤חַת
גְּבַר֙ מִן־בְּנֵ֤י גָֽלוּתָא֙ דִּ֣י יְה֔וּד דִּ֥י פִשְׁרָ֖א לְמַלְכָּ֥א
יְהוֹדַֽע׃

‎<span id="026">26</span> ‏עָנֵ֤ה מַלְכָּא֙ וְאָמַ֣ר לְדָנִיֵּ֔אל דִּ֥י
שְׁמֵ֖הּ בֵּלְטְשַׁאצַּ֑ר האיתיך הַֽאִיתָ֣ךְ כָּהֵ֗ל לְהוֹדָעֻתַ֛נִי
חֶלְמָ֥א דִֽי־חֲזֵ֖ית וּפִשְׁרֵֽהּ׃

‎<span id="027">27</span> ‏עָנֵ֧ה דָנִיֵּ֛אל קֳדָ֥ם מַלְכָּ֖א וְאָמַ֑ר
רָזָה֙ דִּֽי־מַלְכָּ֣א שָׁאֵ֔ל לָ֧א חַכִּימִ֣ין אָֽשְׁפִ֗ין חַרְטֻמִּין֙
גָּזְרִ֔ין יָכְלִ֖ין לְהַֽחֲוָיָ֥ה לְמַלְכָּֽא׃

‎<span id="028">28</span> ‏בְּרַ֡ם אִיתַ֞י אֱלָ֤הּ בִּשְׁמַיָּא֙ גָּלֵ֣א
רָזִ֔ין וְהוֹדַ֗ע לְמַלְכָּא֙ נְבֽוּכַדְנֶצַּ֔ר מָ֛ה דִּ֥י לֶהֱוֵ֖א
בְּאַחֲרִ֣ית יוֹמַיָּ֑א חֶלְמָ֨ךְ וְחֶזְוֵ֥י רֵאשָׁ֛ךְ
עַֽל־מִשְׁכְּבָ֖ךְ דְּנָ֥ה הֽוּא׃ פ

‎<span id="029">29</span> ‏אנתה אַ֣נְתְּ<sup>9</sup> מַלְכָּ֗א
רַעְיוֹנָךְ֙ עַל־מִשְׁכְּבָ֣ךְ סְלִ֔קוּ מָ֛ה דִּ֥י לֶהֱוֵ֖א אַחֲרֵ֣י
דְנָ֑ה וְגָלֵ֧א רָזַיָּ֛א הוֹדְעָ֖ךְ מָה־דִ֥י לֶהֱוֵֽא׃

‎<span id="030">30</span> ‏וַאֲנָ֗ה לָ֤א בְחָכְמָה֙ דִּֽי־אִיתַ֥י בִּי֙
מִן־כָּל־חַיַּיָּ֔א רָזָ֥א דְנָ֖ה גֱּלִ֣י לִ֑י לָהֵ֗ן עַל־דִּבְרַת֙
דִּ֤י פִשְׁרָא֙ לְמַלְכָּ֣א יְהוֹדְע֔וּן וְרַעְיוֹנֵ֥י לִבְבָ֖ךְ
תִּנְדַּֽע׃

‎<span id="031">31</span> ‏אנתה אַ֣נְתְּ<sup>9</sup> מַלְכָּ֗א חָזֵ֤ה
הֲוַ֙יְתָ֙ וַאֲל֨וּ צְלֵ֥ם חַד֙ שַׂגִּ֔יא צַלְמָ֨א דִּכֵּ֥ן רַ֛ב
וְזִיוֵ֥הּ יַתִּ֖יר קָאֵ֣ם לְקָבְלָ֑ךְ וְרֵוֵ֖הּ דְּחִֽיל׃

‎<span id="032">32</span> ‏ה֣וּא צַלְמָ֗א רֵאשֵׁהּ֙ דִּֽי־דְהַ֣ב טָ֔ב
חֲד֥וֹהִי וּדְרָע֖וֹהִי דִּ֣י כְסַ֑ף מְע֥וֹהִי וְיַרְכָתֵ֖הּ דִּ֥י
נְחָֽשׁ׃

‎<span id="033">33</span> ‏שָׁק֖וֹהִי דִּ֣י פַרְזֶ֑ל רַגְל֕וֹהִי מנהון
מִנְּהֵין֙ דִּ֣י פַרְזֶ֔ל ומנהון וּמִנְּהֵ֖ין דִּ֥י חֲסַֽף׃

‎<span id="034">34</span> ‏חָזֵ֣ה הֲוַ֗יְתָ עַ֠ד דִּ֣י הִתְגְּזֶ֤רֶת
אֶ֙בֶן֙ דִּי־לָ֣א בִידַ֔יִן וּמְחָ֤ת לְצַלְמָא֙ עַל־רַגְל֔וֹהִי דִּ֥י
פַרְזְלָ֖א וְחַסְפָּ֑א וְהַדֵּ֖קֶת הִמּֽוֹן׃

‎<span id="035">35</span> ‏בֵּאדַ֣יִן דָּ֣קוּ כַחֲדָ֡ה פַּרְזְלָא֩
חַסְפָּ֨א נְחָשָׁ֜א כַּסְפָּ֣א וְדַהֲבָ֗א וַהֲווֹ֙ כְּע֣וּר
מִן־אִדְּרֵי־קַ֔יִט וּנְשָׂ֤א הִמּוֹן֙ רוּחָ֔א וְכָל־אֲתַ֖ר
לָא־הִשְׁתֲּכַ֣ח לְה֑וֹן וְאַבְנָ֣א׀ דִּֽי־מְחָ֣ת לְצַלְמָ֗א הֲוָ֛ת
לְט֥וּר רַ֖ב וּמְלָ֥ת כָּל־אַרְעָֽא׃

‎<span id="036">36</span> ‏דְּנָ֣ה חֶלְמָ֔א וּפִשְׁרֵ֖הּ נֵאמַ֥ר
קֳדָם־מַלְכָּֽא׃

‎<span id="037">37</span> ‏אנתה אַ֣נְתְּ<sup>9</sup> מַלְכָּ֔א מֶ֖לֶךְ
מַלְכַיָּ֑א דִּ֚י אֱלָ֣הּ שְׁמַיָּ֔א מַלְכוּתָ֥א חִסְנָ֛א וְתָקְפָּ֥א
וִֽיקָרָ֖א יְהַב־לָֽךְ׃

‎<span id="038">38</span> ‏וּבְכָל־דִּ֣י דארין דָֽיְרִ֣ין
בְּֽנֵי־אֲ֠נָשָׁא חֵיוַ֨ת בָּרָ֤א וְעוֹף־שְׁמַיָּא֙ יְהַ֣ב בִּידָ֔ךְ
וְהַשְׁלְטָ֖ךְ בְּכָלְּה֑וֹן אנתה־ אַנְתְּ־ ה֔וּא<sup>9</sup> רֵאשָׁ֖ה
דִּ֥י דַהֲבָֽא׃

‎<span id="039">39</span> ‏וּבָתְרָ֗ךְ תְּק֛וּם מַלְכ֥וּ אָחֳרִ֖י
אֲרַ֣עא<sup>1</sup> מִנָּ֑ךְ וּמַלְכ֨וּ תליתיא תְלִיתָאָ֤ה אָחֳרִי֙
דִּ֣י נְחָשָׁ֔א דִּ֥י תִשְׁלַ֖ט בְּכָל־אַרְעָֽא׃

‎<span id="040">40</span> ‏וּמַלְכוּ֙ רביעיה רְבִ֣יעָאָ֔ה תֶּהֱוֵ֥א
תַקִּיפָ֖ה כְּפַרְזְלָ֑א כָּל־קֳבֵ֗ל דִּ֤י פַרְזְלָא֙ מְהַדֵּ֤ק
וְחָשֵׁל֙ כֹּ֔לָּא וּֽכְפַרְזְלָ֛א דִּֽי־מְרָעַ֥ע כָּל־אִלֵּ֖ין תַּדִּ֥ק
וְתֵרֹֽעַ׃

‎<span id="041">41</span> ‏וְדִֽי־חֲזַ֜יְתָה רַגְלַיָּ֣א וְאֶצְבְּעָתָ֗א
מנהון מִנְּהֵ֞ן<sup>3</sup> חֲסַ֤ף דִּֽי־פֶחָר֙ ומנהון וּמִנְּהֵ֣ין
פַּרְזֶ֔ל מַלְכ֤וּ פְלִיגָה֙ תֶּהֱוֵ֔ה וּמִן־נִצְבְּתָ֥א דִ֥י פַרְזְלָ֖א
לֶֽהֱוֵא־בַ֑הּ כָּל־קֳבֵל֙ דִּ֣י חֲזַ֔יְתָה פַּ֨רְזְלָ֔א מְעָרַ֖ב
בַּחֲסַ֥ף טִינָֽא׃

‎<span id="042">42</span> ‏וְאֶצְבְּעָת֙ רַגְלַיָּ֔א מנהון מִנְּהֵ֥ין
פַּרְזֶ֖ל ומנהון וּמִנְּהֵ֣ין חֲסַ֑ף מִן־קְצָ֤ת מַלְכוּתָא֙ תֶּהֱוֵ֣ה
תַקִּיפָ֔ה וּמִנַּ֖הּ תֶּהֱוֵ֥ה תְבִירָֽה׃

‎<span id="043">43</span> ‏די וְדִ֣י חֲזַ֗יְתָ פַּרְזְלָא֙ מְעָרַב֙
בַּחֲסַ֣ף טִינָ֔א מִתְעָרְבִ֤ין לֶהֱוֹן֙ בִּזְרַ֣ע אֲנָשָׁ֔א
וְלָֽא־לֶהֱוֹ֥ן דָּבְקִ֖ין דְּנָ֣ה עִם־דְּנָ֑ה הֵֽא־כְדִ֣י פַרְזְלָ֔א
לָ֥א מִתְעָרַ֖ב עִם־חַסְפָּֽא׃

‎<span id="044">44</span> ‏וּֽבְיוֹמֵיה֞וֹן דִּ֧י מַלְכַיָּ֣א אִנּ֗וּן
יְקִים֩ אֱלָ֨הּ שְׁמַיָּ֤א מַלְכוּ֙ דִּ֤י לְעָלְמִין֙ לָ֣א תִתְחַבַּ֔ל
וּמַ֨לְכוּתָ֔ה לְעַ֥ם אָחֳרָ֖ן לָ֣א תִשְׁתְּבִ֑ק תַּדִּ֤ק וְתָסֵיף֙
כָּל־אִלֵּ֣ין מַלְכְוָתָ֔א וְהִ֖יא תְּק֥וּם לְעָלְמַיָּֽא׃

‎<span id="045">45</span> ‏כָּל־קֳבֵ֣ל דִּֽי־חֲזַ֡יְתָ דִּ֣י מִטּוּרָא֩
אִתְגְּזֶ֨רֶת אֶ֜בֶן דִּי־לָ֣א בִידַ֗יִן וְ֠הַדֶּקֶת פַּרְזְלָ֨א
נְחָשָׁ֤א חַסְפָּא֙ כַּסְפָּ֣א וְדַהֲבָ֔א אֱלָ֥הּ רַב֙ הוֹדַ֣ע
לְמַלְכָּ֔א מָ֛ה דִּ֥י לֶהֱוֵ֖א אַחֲרֵ֣י דְנָ֑ה וְיַצִּ֥יב חֶלְמָ֖א
וּמְהֵימַ֥ן פִּשְׁרֵֽהּ׃ פ

‎<span id="046">46</span> ‏בֵּ֠אדַיִן מַלְכָּ֤א נְבֽוּכַדְנֶצַּר֙ נְפַ֣ל
עַל־אַנְפּ֔וֹהִי וּלְדָנִיֵּ֖אל סְגִ֑ד וּמִנְחָה֙ וְנִ֣יחֹחִ֔ין אֲמַ֖ר
לְנַסָּ֥כָה לֵֽהּ׃

‎<span id="047">47</span> ‏עָנֵה֩ מַלְכָּ֨א לְדָנִיֵּ֜אל וְאָמַ֗ר
מִן־קְשֹׁט֙ דִּ֣י אֱלָהֲכ֗וֹן ה֣וּא אֱלָ֧הּ אֱלָהִ֛ין וּמָרֵ֥א מַלְכִ֖ין
וְגָלֵ֣ה רָזִ֑ין דִּ֣י יְכֵ֔לְתָּ לְמִגְלֵ֖א רָזָ֥ה דְנָֽה׃

‎<span id="048">48</span> ‏אֱדַ֨יִן מַלְכָּ֜א לְדָנִיֵּ֣אל רַבִּ֗י
וּמַתְּנָ֨ן רַבְרְבָ֤ן שַׂגִּיאָן֙ יְהַב־לֵ֔הּ וְהַ֨שְׁלְטֵ֔הּ עַ֖ל
כָּל־מְדִינַ֣ת בָּבֶ֑ל וְרַב־סִגְנִ֔ין עַ֖ל כָּל־חַכִּימֵ֥י בָבֶֽל׃

‎<span id="049">49</span> ‏וְדָנִיֵּאל֙ בְּעָ֣א מִן־מַלְכָּ֔א וּמַנִּ֗י
עַ֤ל עֲבִֽידְתָּא֙ דִּ֚י מְדִינַ֣ת בָּבֶ֔ל לְשַׁדְרַ֥ךְ מֵישַׁ֖ךְ
וַעֲבֵ֣ד נְג֑וֹ וְדָנִיֵּ֖אל בִּתְרַ֥ע מַלְכָּֽא׃ פ

1 ûḇišənaṯ šətayim ləmaləḵûṯ nəḇuḵaḏəneṣṣar ḥālam nəḇuḵaḏəneṣṣar
ḥălōmwōṯ watiṯəpā‘em rûḥwō ûšənāṯwō nihəyəṯâ ‘ālāyw:

2 wayyō’mer hammeleḵə liqərō’ l<sup>a</sup>ḥarəṭummîm wəlā’aššāfîm
wəlaməḵaššəfîm wəlakaśədîm ləhagîḏ lammeleḵə ḥălōmōṯāyw wayyāḇō’û
wayy<sup>a</sup>‘aməḏû lifənê hammeleḵə:

3 wayyō’mer lâem hammeleḵə ḥălwōm ḥālāmətî watipā‘em rûḥî
lāḏ<sup>a</sup>‘aṯ ’eṯ-h<sup>a</sup>ḥălwōm:

4 wayəḏabərû hakaśədîm lammeleḵə ’ărāmîṯ maləkā’ lə‘āləmîn ḥĕyî ’ĕmar
ḥeləmā’ lə‘aḇədayiḵə lə‘aḇəḏāḵə ûfišərā’ nəḥaûē’:

5 ‘ānēh maləkā’ wə’āmar ləḵaśədāyē’ ləḵaśədā’ê milləṯā’ minnî ’azədā’
hēn lā’ ṯəhwōḏə‘ûnnanî ḥeləmā’ ûfišərēhh hadāmîn tiṯə‘aḇəḏûn ûḇātêḵwōn
nəwālî yitəśāmûn:

6 wəhēn ḥeləmā’ ûfišərēhh təh<sup>a</sup>ḥăwōn matənān ûnəḇizəbâ wîqār
śagî’ təqabəlûn min-qŏḏāmāy lâēn ḥeləmā’ ûfišərēhh h<sup>a</sup>ḥăwōnî:

7 ‘ănwō ṯinəyānûṯ wə’āmərîn maləkā’ ḥeləmā’ yē’mar lə‘aḇəḏwōhî ûfišərâ
nəh<sup>a</sup>ḥăwēh:

8 ‘ānēh maləkā’ wə’āmar min-yaṣṣîḇ yāḏ<sup>a</sup>‘ ’ănâ dî ‘idānā’
’anətûn zāḇənîn kāl-qŏḇēl dî ḥăzêṯwōn dî ’azədā’ minnî milləṯā’:

9 dî hēn-ḥeləmā’ lā’ ṯəhwōḏə‘unnanî ḥăḏâ-hî’ ḏāṯəḵwōn ûmillâ ḵiḏəḇâ
ûšəḥîṯâ hazəminətûn hizədəminətûn<sup>a</sup> ləmē’mar qāḏāmay ‘aḏ dî
‘idānā’ yišətannē’ lâēn ḥeləmā’ ’ĕmarû lî wə’inəd<sup>a</sup>‘ dî
fišərēhh təh<sup>a</sup>ḥăwunnanî:

10 ‘ănwō ḵaśədāyē’ ḵaśədā’ê qŏḏām-maləkā’ wə’āmərîn lā’-’îṯay ’ănāš
‘al-yabešətā’ dî millaṯ maləkā’ yûḵal ləh<sup>a</sup>ḥăwāyâ kāl-qŏḇēl dî
kāl-meleḵə raḇ wəšallîṭ millâ ḵiḏənâ lā’ šə’ēl ləḵāl-ḥarəṭṭōm wə’āšaf
wəḵaśədāy:

11 ûmilləṯā’ ḏî-maləkâ šā’ēl yaqqîrâ wə’āḥŏrān lā’ ’îṯay dî
yəḥaûinn<sup>a</sup>h qŏḏām maləkā’ lâēn ’ĕlâîn dî məḏārəhwōn
‘im-biśərā’ lā’ ’îṯwōhî:

12 kāl-qŏḇēl dənâ maləkā’ bənas ûqəṣaf śagî’ wa’ămar ləhwōḇāḏâ ləḵōl
ḥakîmê ḇāḇel:

13 wəḏāṯā’ nefəqaṯ wəḥakîmayyā’ miṯəqaṭṭəlîn ûḇə‘wō dānîyē’l wəḥaḇərwōhî
ləhiṯəqəṭālâ: f

14 bē’ḏayin dānîyē’l<sup>3</sup> hăṯîḇ ‘ēṭā’ ûṭə‘ēm lə’arəywōḵə
raḇ-ṭabāḥayyā’ dî maləkā’ dî nəfaq ləqaṭṭālâ ləḥakîmê bāḇel:

15 ‘ānēh wə’āmar lə’arəywōḵə šallîṭā’ ḏî-maləkā’ ‘al-mâ ḏāṯā’
məh<sup>a</sup>ḥəṣəfâ min-qŏḏām maləkā’ ’ĕḏayin milləṯā’
hwōḏ<sup>a</sup>‘ ’arəywōḵə ləḏānîyē’l:

16 wəḏānîyē’l ‘al ûḇə‘â min-maləkā’ dî zəmān yinətēn-lēhh ûfišərā’
ləh<sup>a</sup>ḥăwāyâ ləmaləkā’: f

17 ’ĕḏayin dānîyē’l ləḇayəṯēhh ’ăzal wəl<sup>a</sup>ḥănanəyâ mîšā’ēl
w<sup>a</sup>‘ăzarəyâ ḥaḇərwōhî milləṯā’ hwōḏ<sup>a</sup>‘:

18 wər<sup>a</sup>ḥămîn ləmiḇə‘ē’ min-qŏḏām ’ĕlāh šəmayyā’<sup>3</sup>
‘al-rāzâ dənâ dî lā’ yəhōḇəḏûn dānîyē’l wəḥaḇərwōhî ‘im-šə’ār ḥakîmê
ḇāḇel:

19 ’ĕḏayin ləḏānîyē’l bəḥezəwā’ ḏî-lêləyā’ rāzâ ḡălî ’ĕḏayin dānîyē’l
bāriḵə le’ĕlāh šəmayyā’:

20 ‘ānēh ḏānîyē’l wə’āmar lehĕwē’ šəmēhh dî-’ĕlâā’ məḇāraḵə min-‘āləmā’
wə‘aḏ-‘āləmā’ dî ḥāḵəməṯā’ ûḡəḇûrəṯā’ dî lēhh-hî’:

21 wəhû’ məhašənē’ ‘idānayyā’ wəzimənayyā’ məh<sup>a</sup>‘ədēh maləḵîn
ûməhāqêm maləḵîn yâēḇ ḥāḵəməṯā’ ləḥakîmîn ûmanədə‘ā’ ləyāḏə‘ê ḇînâ:

22 hû’ gālē’ ‘ammîqāṯā’ ûməsatərāṯā’ yāḏ<sup>a</sup>‘ mâ
ḇ<sup>a</sup>ḥăšwōḵā’ ûnəhîrā’ ûnəhwōrā’ ‘immēhh šərē’:

23 lāḵə\| ’ĕlāh ’ăḇâāṯî məhwōḏē’ ûməšab<sup>a</sup>ḥ ’ănâ dî ḥāḵəməṯā’
ûḡəḇûrəṯā’ yəhaḇətə lî ûḵə‘an hwōḏ<sup>a</sup>‘ətanî dî-ḇə‘ênā’ minnāḵə
dî-millaṯ maləkā’ hwōḏ<sup>a</sup>‘ətenā’:

24 kāl-qŏḇēl dənâ dānîyē’l ‘al ‘al-’arəywōḵə dî mannî maləkā’ ləhwōḇāḏâ
ləḥakîmê ḇāḇel ’ăzal\| wəḵēn ’ămar-lēhh ləḥakîmê ḇāḇel ’al-təhwōḇēḏ
h<sup>a</sup>‘ēlənî qŏḏām maləkā’ ûfišərā’ ləmaləkā’ ’ăḥaûē’: s

25 ’ĕḏayin ’arəywōḵə bəhiṯəbəhālâ hanə‘ēl ləḏānîyē’l qŏḏām maləkā’ wəḵēn
’ămar-lēhh dî-hašək<sup>a</sup>ḥaṯ gəḇar min-bənê ḡālûṯā’ dî yəhûḏ dî
fišərā’ ləmaləkā’ yəhwōḏ<sup>a</sup>‘:

26 ‘ānēh maləkā’ wə’āmar ləḏānîyē’l dî šəmēhh bēləṭəša’ṣṣar ha’îṯayiḵə
ha’îṯāḵə kâēl ləhwōḏā‘uṯanî ḥeləmā’ ḏî-ḥăzêṯ ûfišərēhh:

27 ‘ānēh ḏānîyē’l qŏḏām maləkā’ wə’āmar rāzâ dî-maləkā’ šā’ēl lā’
ḥakîmîn ’āšəfîn ḥarəṭummîn gāzərîn yāḵəlîn ləh<sup>a</sup>ḥăwāyâ
ləmaləkā’:

28 bəram ’îṯay ’ĕlāh bišəmayyā’ gālē’ rāzîn wəhwōḏ<sup>a</sup>‘
ləmaləkā’ nəḇûḵaḏəneṣṣar mâ dî lehĕwē’ bə’<sup>a</sup>ḥărîṯ ywōmayyā’
ḥeləmāḵə wəḥezəwê rē’šāḵə ‘al-mišəkəḇāḵə dənâ hû’: f

29 ’anətâ ’anətə<sup>9</sup> maləkā’ r<sup>a</sup>‘əywōnāḵə
‘al-mišəkəḇāḵə səliqû mâ dî lehĕwē’ ’<sup>a</sup>ḥărê ḏənâ wəḡālē’
rāzayyā’ hwōḏə‘āḵə mâ-ḏî lehĕwē’:

30 wa’ănâ lā’ ḇəḥāḵəmâ dî-’îṯay bî min-kāl-ḥayyayyā’ rāzā’ ḏənâ gĕlî lî
lâēn ‘al-diḇəraṯ dî fišərā’ ləmaləkā’ yəhwōḏə‘ûn wər<sup>a</sup>‘əywōnê
liḇəḇāḵə tinəd<sup>a</sup>‘:

31 ’anətâ ’anətə<sup>9</sup> maləkā’ ḥāzēh hăwayəṯā wa’ălû ṣəlēm ḥaḏ
śagî’ ṣaləmā’ dikēn raḇ wəzîwēhh yatîr qā’ēm ləqāḇəlāḵə wərēwēhh dəḥîl:

32 hû’ ṣaləmā’ rē’šēhh dî-ḏəhaḇ ṭāḇ ḥăḏwōhî ûḏərā‘wōhî dî ḵəsaf mə‘wōhî
wəyarəḵāṯēhh dî nəḥāš:

33 šāqwōhî dî farəzel raḡəlwōhî minnəhwōn minnəhên dî farəzel ûminnəhwōn
ûminnəhên dî ḥăsaf:

34 ḥāzēh hăwayəṯā ‘aḏ dî hiṯəgəzereṯ ’eḇen dî-lā’ ḇîḏayin ûməḥāṯ
ləṣaləmā’ ‘al-raḡəlwōhî dî farəzəlā’ wəḥasəpā’ wəhadēqeṯ himmwōn:

35 bē’ḏayin dāqû ḵ<sup>a</sup>ḥăḏâ parəzəlā’ ḥasəpā’ nəḥāšā’ kasəpā’
wəḏahăḇā’ wahăwwō kə‘ûr min-’idərê-qayiṭ ûnəśā’ himmwōn rûḥā’
wəḵāl-’ăṯar lā’-hišətăḵ<sup>a</sup>ḥ ləhwōn wə’aḇənā’\| dî-məḥāṯ
ləṣaləmā’ hăwāṯ ləṭûr raḇ ûməlāṯ kāl-’arə‘ā’:

36 dənâ ḥeləmā’ ûfišərēhh nē’mar qŏḏām-maləkā’:

37 ’anətâ ’anətə<sup>9</sup> maləkā’ meleḵə maləḵayyā’ dî ’ĕlāh šəmayyā’
maləḵûṯā’ ḥisənā’ wəṯāqəpā’ wîqārā’ yəhaḇ-lāḵə:

38 ûḇəḵāl-dî ḏā’ărîn ḏāyərîn bənê-’ănāšā’ ḥêwaṯ bārā’ wə‘wōf-šəmayyā’
yəhaḇ bîḏāḵə wəhašələṭāḵə bəḵālləhwōn ’anətâ- ’anətə- hû’<sup>9</sup>
rē’šâ dî ḏahăḇā’:

39 ûḇāṯərāḵə təqûm maləḵû ’āḥŏrî ’ăr<sup>a</sup>‘’<sup>1</sup> minnāḵə
ûmaləḵû ṯəlîṯāyā’ ṯəlîṯā’â ’āḥŏrî dî nəḥāšā’ dî ṯišəlaṭ bəḵāl-’arə‘ā’:

40 ûmaləḵû rəḇî‘āyâ rəḇî‘ā’â tehĕwē’ ṯaqqîfâ kəfarəzəlā’ kāl-qŏḇēl dî
farəzəlā’ məhadēq wəḥāšēl kōllā’ ûḵəfarəzəlā’ dî-mərā‘<sup>a</sup>‘
kāl-’illên tadiq wəṯērō‘a:

41 wəḏî-ḥăzayəṯâ raḡəlayyā’ wə’eṣəbə‘āṯā’ minnəhwōn minnəhēn<sup>3</sup>
ḥăsaf dî-feḥār ûminnəhwōn ûminnəhên parəzel maləḵû fəlîḡâ tehĕwēh
ûmin-niṣəbəṯā’ ḏî farəzəlā’ lehĕwē’-ḇ<sup>a</sup>h kāl-qŏḇēl dî ḥăzayəṯâ
parəzəlā’ mə‘āraḇ b<sup>a</sup>ḥăsaf ṭînā’:

42 wə’eṣəbə‘āṯ raḡəlayyā’ minnəhwōn minnəhên parəzel ûminnəhwōn
ûminnəhên ḥăsaf min-qəṣāṯ maləḵûṯā’ tehĕwēh ṯaqqîfâ ûminn<sup>a</sup>h
tehĕwēh ṯəḇîrâ:

43 ḏî wəḏî ḥăzayəṯā parəzəlā’ mə‘āraḇ b<sup>a</sup>ḥăsaf ṭînā’
miṯə‘ārəḇîn lehĕwōn bizər<sup>a</sup>‘ ’ănāšā’ wəlā’-lehĕwōn dāḇəqîn
dənâ ‘im-dənâ hē’-ḵəḏî farəzəlā’ lā’ miṯə‘āraḇ ‘im-ḥasəpā’:

44 ûḇəywōmêhwōn dî maləḵayyā’ ’innûn yəqîm ’ĕlāh šəmayyā’ maləḵû dî
lə‘āləmîn lā’ ṯiṯəḥabal ûmaləḵûṯâ lə‘am ’āḥŏrān lā’ ṯišətəḇiq tadiq
wəṯāsêf kāl-’illên maləḵəwāṯā’ wəhî’ təqûm lə‘āləmayyā’:

45 kāl-qŏḇēl dî-ḥăzayəṯā dî miṭṭûrā’ ’iṯəgəzereṯ ’eḇen dî-lā’ ḇîḏayin
wəhadeqeṯ parəzəlā’ nəḥāšā’ ḥasəpā’ kasəpā’ wəḏahăḇā’ ’ĕlāh raḇ
hwōḏ<sup>a</sup>‘ ləmaləkā’ mâ dî lehĕwē’ ’<sup>a</sup>ḥărê ḏənâ
wəyaṣṣîḇ ḥeləmā’ ûməhêman pišərēhh: f

46 bē’ḏayin maləkā’ nəḇûḵaḏəneṣṣar nəfal ‘al-’anəpwōhî ûləḏānîyē’l səḡiḏ
ûminəḥâ wənîḥōḥîn ’ămar lənassāḵâ lēhh:

47 ‘ānēh maləkā’ ləḏānîyē’l wə’āmar min-qəšōṭ dî ’ĕlâăḵwōn hû’ ’ĕlāh
’ĕlâîn ûmārē’ maləḵîn wəḡālēh rāzîn dî yəḵēlətā ləmiḡəlē’ rāzâ ḏənâ:

48 ’ĕḏayin maləkā’ ləḏānîyē’l rabî ûmatənān raḇərəḇān śagî’ān yəhaḇ-lēhh
wəhašələṭēhh ‘al kāl-məḏînaṯ bāḇel wəraḇ-siḡənîn ‘al kāl-ḥakîmê ḇāḇel:

49 wəḏānîyē’l bə‘ā’ min-maləkā’ ûmannî ‘al ‘ăḇîḏətā’ dî məḏînaṯ bāḇel
ləšaḏəraḵə mêšaḵə w<sup>a</sup>‘ăḇēḏ nəḡwō wəḏānîyē’l biṯər<sup>a</sup>‘
maləkā’: f

------------------------------------------------------------------------

[Next: Daniel (Daniyel) Chapter 3](dan003.md)
