<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 52</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer052.htm">Polyglot</A>&nbsp;
<A HREF="../kjv/jer052.htm">KJV</A>&nbsp;
<A HREF="../sep/jer052.htm">Sep</A>&nbsp;
<A HREF="../vul/jer052.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer051.htm">Previous</A>&nbsp;
<A HREF="eze001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 52</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בֶּן־עֶשְׂרִ֨ים וְאַחַ֤ת שָׁנָה֙ צִדְקִיָּ֣הוּ בְמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירֽוּשָׁלִָ֑ם וְשֵׁ֣ם אִמּ֔וֹ <font color="brown">חמיטל</font> <font color="blue">חֲמוּטַ֥ל</font> בַּֽת־יִרְמְיָ֖הוּ מִלִּבְנָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה יְהוֹיָקִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֣י׀ עַל־אַ֣ף יְהוָ֗ה הָֽיְתָה֙ בִּירוּשָׁלִַ֣ם וִֽיהוּדָ֔ה עַד־הִשְׁלִיכ֥וֹ אוֹתָ֖ם מֵעַ֣ל פָּנָ֑יו וַיִּמְרֹ֥ד צִדְקִיָּ֖הוּ בְּמֶ֥לֶךְ בָּבֶֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִי֩ בַשָּׁנָ֨ה הַתְּשִׁעִ֜ית לְמָלְכ֗וֹ בַּחֹ֣דֶשׁ הָעֲשִׂירִי֮ בֶּעָשׂ֣וֹר לַחֹדֶשׁ֒ בָּ֠א נְבוּכַדְרֶאצַּ֨ר מֶֽלֶךְ־בָּבֶ֜ל ה֤וּא וְכָל־חֵילוֹ֙ עַל־יְר֣וּשָׁלִַ֔ם וַֽיַּחֲנ֖וּ עָלֶ֑יהָ וַיִּבְנ֥וּ עָלֶ֛יהָ דָּיֵ֖ק סָבִֽיב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתָּבֹ֥א הָעִ֖יר בַּמָּצ֑וֹר עַ֚ד עַשְׁתֵּ֣י עֶשְׂרֵ֣ה שָׁנָ֔ה לַמֶּ֖לֶךְ צִדְקִיָּֽהוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בַּחֹ֤דֶשׁ הָֽרְבִיעִי֙ בְּתִשְׁעָ֣ה לַחֹ֔דֶשׁ וַיֶּחֱזַ֥ק הָרָעָ֖ב בָּעִ֑יר וְלֹא־הָיָ֥ה לֶ֖חֶם לְעַ֥ם הָאָֽרֶץ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַתִּבָּקַ֣ע הָעִ֗יר וְכָל־אַנְשֵׁ֣י הַמִּלְחָמָ֡ה יִבְרְחוּ֩ וַיֵּצְא֨וּ מֵהָעִ֜יר לַ֗יְלָה דֶּ֜רֶךְ שַׁ֤עַר בֵּין־הַחֹמֹתַ֙יִם֙ אֲשֶׁר֙ עַל־גַּ֣ן הַמֶּ֔לֶךְ וְכַשְׂדִּ֥ים עַל־הָעִ֖יר סָבִ֑יב וַיֵּלְכ֖וּ דֶּ֥רֶךְ הָעֲרָבָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּרְדְּפ֤וּ חֵיל־כַּשְׂדִּים֙ אַחֲרֵ֣י הַמֶּ֔לֶךְ וַיַּשִּׂ֥יגוּ אֶת־צִדְקִיָּ֖הוּ בְּעַֽרְבֹ֣ת יְרֵח֑וֹ וְכָל־חֵיל֔וֹ נָפֹ֖צוּ מֵעָלָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיִּתְפְּשׂוּ֙ אֶת־הַמֶּ֔לֶךְ וַיַּעֲל֨וּ אֹת֜וֹ אֶל־מֶ֧לֶךְ בָּבֶ֛ל רִבְלָ֖תָה בְּאֶ֣רֶץ חֲמָ֑ת וַיְדַבֵּ֥ר אִתּ֖וֹ מִשְׁפָּטִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁחַ֧ט מֶֽלֶךְ־בָּבֶ֛ל אֶת־בְּנֵ֥י צִדְקִיָּ֖הוּ לְעֵינָ֑יו וְגַ֛ם אֶת־כָּל־שָׂרֵ֥י יְהוּדָ֖ה שָׁחַ֥ט בְּרִבְלָֽתָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֶת־עֵינֵ֥י צִדְקִיָּ֖הוּ עִוֵּ֑ר וַיַּאַסְרֵ֣הוּ בַֽנְחֻשְׁתַּ֗יִם וַיְבִאֵ֤הוּ מֶֽלֶךְ־בָּבֶל֙ בָּבֶ֔לָה וַיִּתְּנֵ֥הוּ <font color="brown">בבית־</font> <font color="blue">בֵֽית־</font> הַפְּקֻדֹּ֖ת עַד־י֥וֹם מוֹתֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבַחֹ֤דֶשׁ הַֽחֲמִישִׁי֙ בֶּעָשׂ֣וֹר לַחֹ֔דֶשׁ הִ֗יא שְׁנַת֙ תְּשַֽׁע־עֶשְׂרֵ֣ה שָׁנָ֔ה לַמֶּ֖לֶךְ נְבוּכַדְרֶאצַּ֣ר מֶֽלֶךְ־בָּבֶ֑ל בָּ֗א נְבֽוּזַרְאֲדָן֙ רַב־טַבָּחִ֔ים עָמַ֛ד לִפְנֵ֥י מֶֽלֶךְ־בָּבֶ֖ל בִּירוּשָׁלִָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּשְׂרֹ֥ף אֶת־בֵּית־יְהוָ֖ה וְאֶת־בֵּ֣ית הַמֶּ֑לֶךְ וְאֵ֨ת כָּל־בָּתֵּ֧י יְרוּשָׁלִַ֛ם וְאֶת־כָּל־בֵּ֥ית הַגָּד֖וֹל שָׂרַ֥ף בָּאֵֽשׁ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֶת־כָּל־חֹמ֥וֹת יְרוּשָׁלִַ֖ם סָבִ֑יב נָֽתְצוּ֙ כָּל־חֵ֣יל כַּשְׂדִּ֔ים אֲשֶׁ֖ר אֶת־רַב־טַבָּחִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּמִדַּלּ֨וֹת הָעָ֜ם וְֽאֶת־יֶ֥תֶר הָעָ֣ם׀ הַנִּשְׁאָרִ֣ים בָּעִ֗יר וְאֶת־הַנֹּֽפְלִים֙ אֲשֶׁ֤ר נָֽפְלוּ֙ אֶל־מֶ֣לֶךְ בָּבֶ֔ל וְאֵ֖ת יֶ֣תֶר הָֽאָמ֑וֹן הֶגְלָ֕ה נְבוּזַרְאֲדָ֖ן רַב־טַבָּחִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּמִדַּלּ֣וֹת הָאָ֔רֶץ הִשְׁאִ֕יר נְבוּזַרְאֲדָ֖ן רַב־טַבָּחִ֑ים לְכֹרְמִ֖ים וּלְיֹגְבִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאֶת־עַמּוּדֵ֨י הַנְּחֹ֜שֶׁת אֲשֶׁ֣ר לְבֵית־יְהוָ֗ה וְֽאֶת־הַמְּכֹנ֞וֹת וְאֶת־יָ֧ם הַנְּחֹ֛שֶׁת אֲשֶׁ֥ר בְּבֵית־יְהוָ֖ה שִׁבְּר֣וּ כַשְׂדִּ֑ים וַיִּשְׂא֥וּ אֶת־כָּל־נְחֻשְׁתָּ֖ם בָּבֶֽלָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֶת־הַ֠סִּרוֹת וְאֶת־הַיָּעִ֨ים וְאֶת־הַֽמְזַמְּר֜וֹת וְאֶת־הַמִּזְרָקֹ֣ת וְאֶת־הַכַּפּ֗וֹת וְאֵ֨ת כָּל־כְּלֵ֧י הַנְּחֹ֛שֶׁת אֲשֶׁר־יְשָׁרְת֥וּ בָהֶ֖ם לָקָֽחוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֶת־הַ֠סִּפִּים וְאֶת־הַמַּחְתּ֨וֹת וְאֶת־הַמִּזְרָק֜וֹת וְאֶת־הַסִּיר֣וֹת וְאֶת־הַמְּנֹר֗וֹת וְאֶת־הַכַּפּוֹת֙ וְאֶת־הַמְּנַקִי֔וֹת אֲשֶׁ֤ר זָהָב֙ זָהָ֔ב וַאֲשֶׁר־כֶּ֖סֶף כָּ֑סֶף לָקַ֖ח רַב־טַבָּחִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הָעַמּוּדִ֣ים׀ שְׁנַ֗יִם הַיָּ֤ם אֶחָד֙ וְהַבָּקָ֞ר שְׁנֵים־עָשָׂ֤ר נְחֹ֙שֶׁת֙ אֲשֶׁר־תַּ֣חַת הַמְּכֹנ֔וֹת אֲשֶׁ֥ר עָשָׂ֛ה הַמֶּ֥לֶךְ שְׁלֹמֹ֖ה לְבֵ֣ית יְהוָ֑ה לֹא־הָיָ֣ה מִשְׁקָ֔ל לִנְחֻשְׁתָּ֖ם כָּל־הַכֵּלִ֥ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְהָעַמּוּדִ֗ים שְׁמֹנֶ֨ה עֶשְׂרֵ֤ה אַמָּה֙ <font color="brown">קומה</font> <font color="blue">קוֹמַת֙</font> הָעַמֻּ֣ד הָאֶחָ֔ד וְח֛וּט שְׁתֵּים־עֶשְׂרֵ֥ה אַמָּ֖ה יְסֻבֶּ֑נּוּ וְעָבְי֛וֹ אַרְבַּ֥ע אַצְבָּע֖וֹת נָבֽוּב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְכֹתֶ֨רֶת עָלָ֜יו נְחֹ֗שֶׁת וְקוֹמַ֨ת הַכֹּתֶ֥רֶת הָאַחַת֮ חָמֵ֣שׁ אַמּוֹת֒ וּשְׂבָכָ֨ה וְרִמּוֹנִ֧ים עַֽל־הַכּוֹתֶ֛רֶת סָבִ֖יב הַכֹּ֣ל נְחֹ֑שֶׁת וְכָאֵ֛לֶּה לַֽעַמּ֥וּד הַשֵּׁנִ֖י וְרִמּוֹנִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּֽהְיוּ֙ הָֽרִמֹּנִ֔ים תִּשְׁעִ֥ים וְשִׁשָּׁ֖ה ר֑וּחָה כָּל־הָרִמּוֹנִ֥ים מֵאָ֛ה עַל־הַשְּׂבָכָ֖ה סָבִֽיב׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּקַּ֣ח רַב־טַבָּחִ֗ים אֶת־שְׂרָיָה֙ כֹּהֵ֣ן הָרֹ֔אשׁ וְאֶת־צְפַנְיָ֖ה כֹּהֵ֣ן הַמִּשְׁנֶ֑ה וְאֶת־שְׁלֹ֖שֶׁת שֹׁמְרֵ֥י הַסַּֽף׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּמִן־הָעִ֡יר לָקַח֩ סָרִ֨יס אֶחָ֜ד אֲ‍ֽשֶׁר־הָיָ֥ה פָקִ֣יד׀ עַל־אַנְשֵׁ֣י הַמִּלְחָמָ֗ה וְשִׁבְעָ֨ה אֲנָשִׁ֜ים מֵרֹאֵ֤י פְנֵי־הַמֶּ֙לֶךְ֙ אֲשֶׁ֣ר נִמְצְא֣וּ בָעִ֔יר וְאֵ֗ת סֹפֵר֙ שַׂ֣ר הַצָּבָ֔א הַמַּצְבִּ֖א אֶת־עַ֣ם הָאָ֑רֶץ וְשִׁשִּׁ֥ים אִישׁ֙ מֵעַ֣ם הָאָ֔רֶץ הַֽנִּמְצְאִ֖ים בְּת֥וֹךְ הָעִֽיר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּקַּ֣ח אוֹתָ֔ם נְבוּזַרְאֲדָ֖ן רַב־טַבָּחִ֑ים וַיֹּ֧לֶךְ אוֹתָ֛ם אֶל־מֶ֥לֶךְ בָּבֶ֖ל רִבְלָֽתָה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּכֶּ֣ה אוֹתָם֩ מֶ֨לֶךְ בָּבֶ֧ל וַיְמִתֵ֛ם בְּרִבְלָ֖ה בְּאֶ֣רֶץ חֲמָ֑ת וַיִּ֥גֶל יְהוּדָ֖ה מֵעַ֥ל אַדְמָתֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;זֶ֣ה הָעָ֔ם אֲשֶׁ֥ר הֶגְלָ֖ה נְבֽוּכַדְרֶאצַּ֑ר בִּשְׁנַת־שֶׁ֕בַע יְהוּדִ֕ים שְׁלֹ֥שֶׁת אֲלָפִ֖ים וְעֶשְׂרִ֥ים וּשְׁלֹשָֽׁה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;בִּשְׁנַ֛ת שְׁמוֹנֶ֥ה עֶשְׂרֵ֖ה לִנְבֽוּכַדְרֶאצַּ֑ר מִיר֣וּשָׁלִַ֔ם נֶ֕פֶשׁ שְׁמֹנֶ֥ה מֵא֖וֹת שְׁלֹשִׁ֥ים וּשְׁנָֽיִם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;בִּשְׁנַ֨ת שָׁלֹ֣שׁ וְעֶשְׂרִים֮ לִנְבֽוּכַדְרֶאצַּר֒ הֶגְלָ֗ה נְבֽוּזַרְאֲדָן֙ רַב־טַבָּחִ֔ים יְהוּדִ֕ים נֶ֕פֶשׁ שְׁבַ֥ע מֵא֖וֹת אַרְבָּעִ֣ים וַחֲמִשָּׁ֑ה כָּל־נֶ֕פֶשׁ אַרְבַּ֥עַת אֲלָפִ֖ים וְשֵׁ֥שׁ מֵאֽוֹת׃ פ</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיְהִי֩ בִשְׁלֹשִׁ֨ים וָשֶׁ֜בַע שָׁנָ֗ה לְגָלוּת֙ יְהוֹיָכִ֣ן מֶֽלֶךְ־יְהוּדָ֔ה בִּשְׁנֵי֤ם עָשָׂר֙ חֹ֔דֶשׁ בְּעֶשְׂרִ֥ים וַחֲמִשָּׁ֖ה לַחֹ֑דֶשׁ נָשָׂ֡א אֱוִ֣יל מְרֹדַךְ֩ מֶ֨לֶךְ בָּבֶ֜ל בִּשְׁנַ֣ת מַלְכֻת֗וֹ אֶת־רֹאשׁ֙ יְהוֹיָכִ֣ין מֶֽלֶךְ־יְהוּדָ֔ה וַיֹּצֵ֥א אוֹת֖וֹ מִבֵּ֥ית <font color="brown">הכליא</font> <font color="blue">הַכְּלֽוּא׃</font> </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיְדַבֵּ֥ר אִתּ֖וֹ טֹב֑וֹת וַיִּתֵּן֙ אֶת־כִּסְא֔וֹ מִמַּ֗עַל לְכִסֵּ֧א <font color="brown">מלכים</font> <font color="blue">הַמְּלָכִ֛ים</font> אֲשֶׁ֥ר אִתּ֖וֹ בְּבָבֶֽל׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְשִׁנָּ֕ה אֵ֖ת בִּגְדֵ֣י כִלְא֑וֹ וְאָכַ֨ל לֶ֧חֶם לְפָנָ֛יו תָּמִ֖יד כָּל־יְמֵ֥י חַיָּֽו׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַאֲרֻחָת֗וֹ אֲרֻחַת֩ תָּמִ֨יד נִתְּנָה־לּ֜וֹ מֵאֵ֧ת מֶֽלֶךְ־בָּבֶ֛ל דְּבַר־י֥וֹם בְּיוֹמ֖וֹ עַד־י֣וֹם מוֹת֑וֹ כֹּ֖ל יְמֵ֥י חַיָּֽיו׃ </P>
<P></P>
</TD>
<TD WIDTH="50%">
<P>1&nbsp;ben-&#8216;e&#347;&#601;r&icirc;m w&#601;&#8217;<sup>a</sup>&#x1E25;a&#x1E6F; &#353;&#257;n&acirc; &#x1E63;i&#x1E0F;&#601;q&icirc;y&acirc;&ucirc; &#x1E07;&#601;m&#257;l&#601;&#x1E35;w&#333; w&#601;&#8217;<sup>a</sup>&#x1E25;a&#x1E6F; &#8216;e&#347;&#601;r&#275;h &#353;&#257;n&acirc; m&#257;la&#x1E35;&#601; b&icirc;r&ucirc;&#353;&#257;l&#257;im w&#601;&#353;&#275;m &#8217;immw&#333; <font color="brown">&#x1E25;&#259;m&icirc;&#x1E6D;al</font> <font color="blue">&#x1E25;&#259;m&ucirc;&#x1E6D;al</font> ba&#x1E6F;-yir&#601;m&#601;y&acirc;&ucirc; milli&#x1E07;&#601;n&acirc;: </P>
<P>2&nbsp;wayy<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; k&#601;&#x1E35;&#333;l &#8217;&#259;&#353;er-&#8216;&#257;&#347;&acirc; y&#601;hw&#333;y&#257;q&icirc;m: </P>
<P>3&nbsp;k&icirc;| &#8216;al-&#8217;af y&#601;hw&acirc; h&#257;y&#601;&#x1E6F;&acirc; b&icirc;r&ucirc;&#353;&#257;laim w&icirc;h&ucirc;&#x1E0F;&acirc; &#8216;a&#x1E0F;-hi&#353;&#601;l&icirc;&#x1E35;w&#333; &#8217;w&#333;&#x1E6F;&#257;m m&#275;&#8216;al p&#257;n&#257;yw wayyim&#601;r&#333;&#x1E0F; &#x1E63;i&#x1E0F;&#601;q&icirc;y&acirc;&ucirc; b&#601;mele&#x1E35;&#601; b&#257;&#x1E07;el: </P>
<P>4&nbsp;way&#601;h&icirc; &#x1E07;a&#353;&#353;&#257;n&acirc; hat&#601;&#353;i&#8216;&icirc;&#x1E6F; l&#601;m&#257;l&#601;&#x1E35;w&#333; b<sup>a</sup>&#x1E25;&#333;&#x1E0F;e&#353; h&#257;&#8216;&#259;&#347;&icirc;r&icirc; be&#8216;&#257;&#347;w&#333;r l<sup>a</sup>&#x1E25;&#333;&#x1E0F;e&#353; b&#257;&#8217; n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el h&ucirc;&#8217; w&#601;&#x1E35;&#257;l-&#x1E25;&ecirc;lw&#333; &#8216;al-y&#601;r&ucirc;&#353;&#257;laim wayy<sup>a</sup>&#x1E25;&#259;n&ucirc; &#8216;&#257;leyh&#257; wayyi&#x1E07;&#601;n&ucirc; &#8216;&#257;leyh&#257; d&#257;y&#275;q s&#257;&#x1E07;&icirc;&#x1E07;: </P>
<P>5&nbsp;wat&#257;&#x1E07;&#333;&#8217; h&#257;&#8216;&icirc;r bamm&#257;&#x1E63;w&#333;r &#8216;a&#x1E0F; &#8216;a&#353;&#601;t&ecirc; &#8216;e&#347;&#601;r&#275;h &#353;&#257;n&acirc; lammele&#x1E35;&#601; &#x1E63;i&#x1E0F;&#601;q&icirc;y&acirc;&ucirc;: </P>
<P>6&nbsp;b<sup>a</sup>&#x1E25;&#333;&#x1E0F;e&#353; h&#257;r&#601;&#x1E07;&icirc;&#8216;&icirc; b&#601;&#x1E6F;i&#353;&#601;&#8216;&acirc; l<sup>a</sup>&#x1E25;&#333;&#x1E0F;e&#353; wayye&#x1E25;&#277;zaq h&#257;r&#257;&#8216;&#257;&#x1E07; b&#257;&#8216;&icirc;r w&#601;l&#333;&#8217;-h&#257;y&acirc; le&#x1E25;em l&#601;&#8216;am h&#257;&#8217;&#257;re&#x1E63;: </P>
<P>7&nbsp;watib&#257;q<sup>a</sup>&#8216; h&#257;&#8216;&icirc;r w&#601;&#x1E35;&#257;l-&#8217;an&#601;&#353;&ecirc; hammil&#601;&#x1E25;&#257;m&acirc; yi&#x1E07;&#601;r&#601;&#x1E25;&ucirc; wayy&#275;&#x1E63;&#601;&#8217;&ucirc; m&#275;h&#257;&#8216;&icirc;r lay&#601;l&acirc; dere&#x1E35;&#601; &#353;<sup>a</sup>&#8216;ar b&ecirc;n-h<sup>a</sup>&#x1E25;&#333;m&#333;&#x1E6F;ayim &#8217;&#259;&#353;er &#8216;al-gan hammele&#x1E35;&#601; w&#601;&#x1E35;a&#347;&#601;d&icirc;m &#8216;al-h&#257;&#8216;&icirc;r s&#257;&#x1E07;&icirc;&#x1E07; wayy&#275;l&#601;&#x1E35;&ucirc; dere&#x1E35;&#601; h&#257;&#8216;&#259;r&#257;&#x1E07;&acirc;: </P>
<P>8&nbsp;wayyir&#601;d&#601;f&ucirc; &#x1E25;&ecirc;l-ka&#347;&#601;d&icirc;m &#8217;<sup>a</sup>&#x1E25;&#259;r&ecirc; hammele&#x1E35;&#601; wayya&#347;&#347;&icirc;&#x1E21;&ucirc; &#8217;e&#x1E6F;-&#x1E63;i&#x1E0F;&#601;q&icirc;y&acirc;&ucirc; b&#601;&#8216;ar&#601;&#x1E07;&#333;&#x1E6F; y&#601;r&#275;&#x1E25;w&#333; w&#601;&#x1E35;&#257;l-&#x1E25;&ecirc;lw&#333; n&#257;f&#333;&#x1E63;&ucirc; m&#275;&#8216;&#257;l&#257;yw: </P>
<P>9&nbsp;wayyi&#x1E6F;&#601;p&#601;&#347;&ucirc; &#8217;e&#x1E6F;-hammele&#x1E35;&#601; wayy<sup>a</sup>&#8216;&#259;l&ucirc; &#8217;&#333;&#x1E6F;w&#333; &#8217;el-mele&#x1E35;&#601; b&#257;&#x1E07;el ri&#x1E07;&#601;l&#257;&#x1E6F;&acirc; b&#601;&#8217;ere&#x1E63; &#x1E25;&#259;m&#257;&#x1E6F; way&#601;&#x1E0F;ab&#275;r &#8217;itw&#333; mi&#353;&#601;p&#257;&#x1E6D;&icirc;m: </P>
<P>10&nbsp;wayyi&#353;&#601;&#x1E25;a&#x1E6D; mele&#x1E35;&#601;-b&#257;&#x1E07;el &#8217;e&#x1E6F;-b&#601;n&ecirc; &#x1E63;i&#x1E0F;&#601;q&icirc;y&acirc;&ucirc; l&#601;&#8216;&ecirc;n&#257;yw w&#601;&#x1E21;am &#8217;e&#x1E6F;-k&#257;l-&#347;&#257;r&ecirc; y&#601;h&ucirc;&#x1E0F;&acirc; &#353;&#257;&#x1E25;a&#x1E6D; b&#601;ri&#x1E07;&#601;l&#257;&#x1E6F;&acirc;: </P>
<P>11&nbsp;w&#601;&#8217;e&#x1E6F;-&#8216;&ecirc;n&ecirc; &#x1E63;i&#x1E0F;&#601;q&icirc;y&acirc;&ucirc; &#8216;i&ucirc;&#275;r wayya&#8217;as&#601;r&#275;h&ucirc; &#x1E07;an&#601;&#x1E25;u&#353;&#601;tayim way&#601;&#x1E07;i&#8217;&#275;h&ucirc; mele&#x1E35;&#601;-b&#257;&#x1E07;el b&#257;&#x1E07;el&acirc; wayyit&#601;n&#275;h&ucirc; <font color="brown">&#x1E07;&#601;&#x1E07;&ecirc;&#x1E6F;-</font> <font color="blue">&#x1E07;&ecirc;&#x1E6F;-</font> hap&#601;qud&#333;&#x1E6F; &#8216;a&#x1E0F;-yw&#333;m mw&#333;&#x1E6F;w&#333;: </P>
<P>12&nbsp;&ucirc;&#x1E07;<sup>a</sup>&#x1E25;&#333;&#x1E0F;e&#353; h<sup>a</sup>&#x1E25;&#259;m&icirc;&#353;&icirc; be&#8216;&#257;&#347;w&#333;r l<sup>a</sup>&#x1E25;&#333;&#x1E0F;e&#353; h&icirc;&#8217; &#353;&#601;na&#x1E6F; t&#601;&#353;<sup>a</sup>&#8216;-&#8216;e&#347;&#601;r&#275;h &#353;&#257;n&acirc; lammele&#x1E35;&#601; n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el b&#257;&#8217; n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m &#8216;&#257;ma&#x1E0F; lif&#601;n&ecirc; mele&#x1E35;&#601;-b&#257;&#x1E07;el b&icirc;r&ucirc;&#353;&#257;l&#257;im: </P>
<P>13&nbsp;wayyi&#347;&#601;r&#333;f &#8217;e&#x1E6F;-b&ecirc;&#x1E6F;-y&#601;hw&acirc; w&#601;&#8217;e&#x1E6F;-b&ecirc;&#x1E6F; hammele&#x1E35;&#601; w&#601;&#8217;&#275;&#x1E6F; k&#257;l-b&#257;t&ecirc; y&#601;r&ucirc;&#353;&#257;laim w&#601;&#8217;e&#x1E6F;-k&#257;l-b&ecirc;&#x1E6F; hag&#257;&#x1E0F;w&#333;l &#347;&#257;raf b&#257;&#8217;&#275;&#353;: </P>
<P>14&nbsp;w&#601;&#8217;e&#x1E6F;-k&#257;l-&#x1E25;&#333;mw&#333;&#x1E6F; y&#601;r&ucirc;&#353;&#257;laim s&#257;&#x1E07;&icirc;&#x1E07; n&#257;&#x1E6F;&#601;&#x1E63;&ucirc; k&#257;l-&#x1E25;&ecirc;l ka&#347;&#601;d&icirc;m &#8217;&#259;&#353;er &#8217;e&#x1E6F;-ra&#x1E07;-&#x1E6D;ab&#257;&#x1E25;&icirc;m: </P>
<P>15&nbsp;&ucirc;midallw&#333;&#x1E6F; h&#257;&#8216;&#257;m w&#601;&#8217;e&#x1E6F;-ye&#x1E6F;er h&#257;&#8216;&#257;m| hanni&#353;&#601;&#8217;&#257;r&icirc;m b&#257;&#8216;&icirc;r w&#601;&#8217;e&#x1E6F;-hann&#333;f&#601;l&icirc;m &#8217;&#259;&#353;er n&#257;f&#601;l&ucirc; &#8217;el-mele&#x1E35;&#601; b&#257;&#x1E07;el w&#601;&#8217;&#275;&#x1E6F; ye&#x1E6F;er h&#257;&#8217;&#257;mw&#333;n he&#x1E21;&#601;l&acirc; n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m: </P>
<P>16&nbsp;&ucirc;midallw&#333;&#x1E6F; h&#257;&#8217;&#257;re&#x1E63; hi&#353;&#601;&#8217;&icirc;r n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m l&#601;&#x1E35;&#333;r&#601;m&icirc;m &ucirc;l&#601;y&#333;&#x1E21;&#601;&#x1E07;&icirc;m: </P>
<P>17&nbsp;w&#601;&#8217;e&#x1E6F;-&#8216;amm&ucirc;&#x1E0F;&ecirc; hann&#601;&#x1E25;&#333;&#353;e&#x1E6F; &#8217;&#259;&#353;er l&#601;&#x1E07;&ecirc;&#x1E6F;-y&#601;hw&acirc; w&#601;&#8217;e&#x1E6F;-hamm&#601;&#x1E35;&#333;nw&#333;&#x1E6F; w&#601;&#8217;e&#x1E6F;-y&#257;m hann&#601;&#x1E25;&#333;&#353;e&#x1E6F; &#8217;&#259;&#353;er b&#601;&#x1E07;&ecirc;&#x1E6F;-y&#601;hw&acirc; &#353;ib&#601;r&ucirc; &#x1E35;a&#347;&#601;d&icirc;m wayyi&#347;&#601;&#8217;&ucirc; &#8217;e&#x1E6F;-k&#257;l-n&#601;&#x1E25;u&#353;&#601;t&#257;m b&#257;&#x1E07;el&acirc;: </P>
<P>18&nbsp;w&#601;&#8217;e&#x1E6F;-hassirw&#333;&#x1E6F; w&#601;&#8217;e&#x1E6F;-hayy&#257;&#8216;&icirc;m w&#601;&#8217;e&#x1E6F;-ham&#601;zamm&#601;rw&#333;&#x1E6F; w&#601;&#8217;e&#x1E6F;-hammiz&#601;r&#257;q&#333;&#x1E6F; w&#601;&#8217;e&#x1E6F;-hakapw&#333;&#x1E6F; w&#601;&#8217;&#275;&#x1E6F; k&#257;l-k&#601;l&ecirc; hann&#601;&#x1E25;&#333;&#353;e&#x1E6F; &#8217;&#259;&#353;er-y&#601;&#353;&#257;r&#601;&#x1E6F;&ucirc; &#x1E07;&acirc;em l&#257;q&#257;&#x1E25;&ucirc;: </P>
<P>19&nbsp;w&#601;&#8217;e&#x1E6F;-hassip&icirc;m w&#601;&#8217;e&#x1E6F;-hamm<sup>a</sup>&#x1E25;&#601;tw&#333;&#x1E6F; w&#601;&#8217;e&#x1E6F;-hammiz&#601;r&#257;qw&#333;&#x1E6F; w&#601;&#8217;e&#x1E6F;-hass&icirc;rw&#333;&#x1E6F; w&#601;&#8217;e&#x1E6F;-hamm&#601;n&#333;rw&#333;&#x1E6F; w&#601;&#8217;e&#x1E6F;-hakapw&#333;&#x1E6F; w&#601;&#8217;e&#x1E6F;-hamm&#601;naq&icirc;w&#333;&#x1E6F; &#8217;&#259;&#353;er z&acirc;&#257;&#x1E07; z&acirc;&#257;&#x1E07; wa&#8217;&#259;&#353;er-kesef k&#257;sef l&#257;q<sup>a</sup>&#x1E25; ra&#x1E07;-&#x1E6D;ab&#257;&#x1E25;&icirc;m: </P>
<P>20&nbsp;h&#257;&#8216;amm&ucirc;&#x1E0F;&icirc;m| &#353;&#601;nayim hayy&#257;m &#8217;e&#x1E25;&#257;&#x1E0F; w&#601;hab&#257;q&#257;r &#353;&#601;n&ecirc;m-&#8216;&#257;&#347;&#257;r n&#601;&#x1E25;&#333;&#353;e&#x1E6F; &#8217;&#259;&#353;er-t<sup>a</sup>&#x1E25;a&#x1E6F; hamm&#601;&#x1E35;&#333;nw&#333;&#x1E6F; &#8217;&#259;&#353;er &#8216;&#257;&#347;&acirc; hammele&#x1E35;&#601; &#353;&#601;l&#333;m&#333;h l&#601;&#x1E07;&ecirc;&#x1E6F; y&#601;hw&acirc; l&#333;&#8217;-h&#257;y&acirc; mi&#353;&#601;q&#257;l lin&#601;&#x1E25;u&#353;&#601;t&#257;m k&#257;l-hak&#275;l&icirc;m h&#257;&#8217;&#275;lleh: </P>
<P>21&nbsp;w&#601;h&#257;&#8216;amm&ucirc;&#x1E0F;&icirc;m &#353;&#601;m&#333;neh &#8216;e&#347;&#601;r&#275;h &#8217;amm&acirc; <font color="brown">qw&#333;m&acirc;</font> <font color="blue">qw&#333;ma&#x1E6F;</font> h&#257;&#8216;ammu&#x1E0F; h&#257;&#8217;e&#x1E25;&#257;&#x1E0F; w&#601;&#x1E25;&ucirc;&#x1E6D; &#353;&#601;t&ecirc;m-&#8216;e&#347;&#601;r&#275;h &#8217;amm&acirc; y&#601;subenn&ucirc; w&#601;&#8216;&#257;&#x1E07;&#601;yw&#333; &#8217;ar&#601;b<sup>a</sup>&#8216; &#8217;a&#x1E63;&#601;b&#257;&#8216;w&#333;&#x1E6F; n&#257;&#x1E07;&ucirc;&#x1E07;: </P>
<P>22&nbsp;w&#601;&#x1E35;&#333;&#x1E6F;ere&#x1E6F; &#8216;&#257;l&#257;yw n&#601;&#x1E25;&#333;&#353;e&#x1E6F; w&#601;qw&#333;ma&#x1E6F; hak&#333;&#x1E6F;ere&#x1E6F; h&#257;&#8217;<sup>a</sup>&#x1E25;a&#x1E6F; &#x1E25;&#257;m&#275;&#353; &#8217;ammw&#333;&#x1E6F; &ucirc;&#347;&#601;&#x1E07;&#257;&#x1E35;&acirc; w&#601;rimmw&#333;n&icirc;m &#8216;al-hakw&#333;&#x1E6F;ere&#x1E6F; s&#257;&#x1E07;&icirc;&#x1E07; hak&#333;l n&#601;&#x1E25;&#333;&#353;e&#x1E6F; w&#601;&#x1E35;&#257;&#8217;&#275;lleh l<sup>a</sup>&#8216;amm&ucirc;&#x1E0F; ha&#353;&#353;&#275;n&icirc; w&#601;rimmw&#333;n&icirc;m: </P>
<P>23&nbsp;wayyih&#601;y&ucirc; h&#257;rimm&#333;n&icirc;m ti&#353;&#601;&#8216;&icirc;m w&#601;&#353;i&#353;&#353;&acirc; r&ucirc;&#x1E25;&acirc; k&#257;l-h&#257;rimmw&#333;n&icirc;m m&#275;&#8217;&acirc; &#8216;al-ha&#347;&#347;&#601;&#x1E07;&#257;&#x1E35;&acirc; s&#257;&#x1E07;&icirc;&#x1E07;: </P>
<P>24&nbsp;wayyiqq<sup>a</sup>&#x1E25; ra&#x1E07;-&#x1E6D;ab&#257;&#x1E25;&icirc;m &#8217;e&#x1E6F;-&#347;&#601;r&#257;y&acirc; k&#333;h&#275;n h&#257;r&#333;&#8217;&#353; w&#601;&#8217;e&#x1E6F;-&#x1E63;&#601;fan&#601;y&acirc; k&#333;h&#275;n hammi&#353;&#601;neh w&#601;&#8217;e&#x1E6F;-&#353;&#601;l&#333;&#353;e&#x1E6F; &#353;&#333;m&#601;r&ecirc; hassaf: </P>
<P>25&nbsp;&ucirc;min-h&#257;&#8216;&icirc;r l&#257;q<sup>a</sup>&#x1E25; s&#257;r&icirc;s &#8217;e&#x1E25;&#257;&#x1E0F; &#8217;&#259;&#x200D;&#353;er-h&#257;y&acirc; f&#257;q&icirc;&#x1E0F;| &#8216;al-&#8217;an&#601;&#353;&ecirc; hammil&#601;&#x1E25;&#257;m&acirc; w&#601;&#353;i&#x1E07;&#601;&#8216;&acirc; &#8217;&#259;n&#257;&#353;&icirc;m m&#275;r&#333;&#8217;&ecirc; f&#601;n&ecirc;-hammele&#x1E35;&#601; &#8217;&#259;&#353;er nim&#601;&#x1E63;&#601;&#8217;&ucirc; &#x1E07;&#257;&#8216;&icirc;r w&#601;&#8217;&#275;&#x1E6F; s&#333;f&#275;r &#347;ar ha&#x1E63;&#x1E63;&#257;&#x1E07;&#257;&#8217; hamma&#x1E63;&#601;bi&#8217; &#8217;e&#x1E6F;-&#8216;am h&#257;&#8217;&#257;re&#x1E63; w&#601;&#353;i&#353;&#353;&icirc;m &#8217;&icirc;&#353; m&#275;&#8216;am h&#257;&#8217;&#257;re&#x1E63; hannim&#601;&#x1E63;&#601;&#8217;&icirc;m b&#601;&#x1E6F;w&#333;&#x1E35;&#601; h&#257;&#8216;&icirc;r: </P>
<P>26&nbsp;wayyiqq<sup>a</sup>&#x1E25; &#8217;w&#333;&#x1E6F;&#257;m n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m wayy&#333;le&#x1E35;&#601; &#8217;w&#333;&#x1E6F;&#257;m &#8217;el-mele&#x1E35;&#601; b&#257;&#x1E07;el ri&#x1E07;&#601;l&#257;&#x1E6F;&acirc;: </P>
<P>27&nbsp;wayyakeh &#8217;w&#333;&#x1E6F;&#257;m mele&#x1E35;&#601; b&#257;&#x1E07;el way&#601;mi&#x1E6F;&#275;m b&#601;ri&#x1E07;&#601;l&acirc; b&#601;&#8217;ere&#x1E63; &#x1E25;&#259;m&#257;&#x1E6F; wayyi&#x1E21;el y&#601;h&ucirc;&#x1E0F;&acirc; m&#275;&#8216;al &#8217;a&#x1E0F;&#601;m&#257;&#x1E6F;w&#333;: </P>
<P>28&nbsp;zeh h&#257;&#8216;&#257;m &#8217;&#259;&#353;er he&#x1E21;&#601;l&acirc; n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar bi&#353;&#601;na&#x1E6F;-&#353;e&#x1E07;<sup>a</sup>&#8216; y&#601;h&ucirc;&#x1E0F;&icirc;m &#353;&#601;l&#333;&#353;e&#x1E6F; &#8217;&#259;l&#257;f&icirc;m w&#601;&#8216;e&#347;&#601;r&icirc;m &ucirc;&#353;&#601;l&#333;&#353;&acirc;: </P>
<P>29&nbsp;bi&#353;&#601;na&#x1E6F; &#353;&#601;mw&#333;neh &#8216;e&#347;&#601;r&#275;h lin&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar m&icirc;r&ucirc;&#353;&#257;laim nefe&#353; &#353;&#601;m&#333;neh m&#275;&#8217;w&#333;&#x1E6F; &#353;&#601;l&#333;&#353;&icirc;m &ucirc;&#353;&#601;n&#257;yim: </P>
<P>30&nbsp;bi&#353;&#601;na&#x1E6F; &#353;&#257;l&#333;&#353; w&#601;&#8216;e&#347;&#601;r&icirc;m lin&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar he&#x1E21;&#601;l&acirc; n&#601;&#x1E07;&ucirc;zar&#601;&#8217;&#259;&#x1E0F;&#257;n ra&#x1E07;-&#x1E6D;ab&#257;&#x1E25;&icirc;m y&#601;h&ucirc;&#x1E0F;&icirc;m nefe&#353; &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &#8217;ar&#601;b&#257;&#8216;&icirc;m w<sup>a</sup>&#x1E25;&#259;mi&#353;&#353;&acirc; k&#257;l-nefe&#353; &#8217;ar&#601;b<sup>a</sup>&#8216;a&#x1E6F; &#8217;&#259;l&#257;f&icirc;m w&#601;&#353;&#275;&#353; m&#275;&#8217;w&#333;&#x1E6F;: f</P>
<P>31&nbsp;way&#601;h&icirc; &#x1E07;i&#353;&#601;l&#333;&#353;&icirc;m w&#257;&#353;e&#x1E07;<sup>a</sup>&#8216; &#353;&#257;n&acirc; l&#601;&#x1E21;&#257;l&ucirc;&#x1E6F; y&#601;hw&#333;y&#257;&#x1E35;in mele&#x1E35;&#601;-y&#601;h&ucirc;&#x1E0F;&acirc; bi&#353;&#601;n&ecirc;m &#8216;&#257;&#347;&#257;r &#x1E25;&#333;&#x1E0F;e&#353; b&#601;&#8216;e&#347;&#601;r&icirc;m w<sup>a</sup>&#x1E25;&#259;mi&#353;&#353;&acirc; l<sup>a</sup>&#x1E25;&#333;&#x1E0F;e&#353; n&#257;&#347;&#257;&#8217; &#8217;&#277;w&icirc;l m&#601;r&#333;&#x1E0F;a&#x1E35;&#601; mele&#x1E35;&#601; b&#257;&#x1E07;el bi&#353;&#601;na&#x1E6F; mal&#601;&#x1E35;u&#x1E6F;w&#333; &#8217;e&#x1E6F;-r&#333;&#8217;&#353; y&#601;hw&#333;y&#257;&#x1E35;&icirc;n mele&#x1E35;&#601;-y&#601;h&ucirc;&#x1E0F;&acirc; wayy&#333;&#x1E63;&#275;&#8217; &#8217;w&#333;&#x1E6F;w&#333; mib&ecirc;&#x1E6F; <font color="brown">hak&#601;l&icirc;&#8217;</font> <font color="blue">hak&#601;l&ucirc;&#8217;:</font> </P>
<P>32&nbsp;way&#601;&#x1E0F;ab&#275;r &#8217;itw&#333; &#x1E6D;&#333;&#x1E07;w&#333;&#x1E6F; wayyit&#275;n &#8217;e&#x1E6F;-kis&#601;&#8217;w&#333; mimm<sup>a</sup>&#8216;al l&#601;&#x1E35;iss&#275;&#8217; <font color="brown">m&#601;l&#257;&#x1E35;&icirc;m</font> <font color="blue">hamm&#601;l&#257;&#x1E35;&icirc;m</font> &#8217;&#259;&#353;er &#8217;itw&#333; b&#601;&#x1E07;&#257;&#x1E07;el: </P>
<P>33&nbsp;w&#601;&#353;inn&acirc; &#8217;&#275;&#x1E6F; bi&#x1E21;&#601;&#x1E0F;&ecirc; &#x1E35;il&#601;&#8217;w&#333; w&#601;&#8217;&#257;&#x1E35;al le&#x1E25;em l&#601;f&#257;n&#257;yw t&#257;m&icirc;&#x1E0F; k&#257;l-y&#601;m&ecirc; &#x1E25;ayy&#257;w: </P>
<P>34&nbsp;wa&#8217;&#259;ru&#x1E25;&#257;&#x1E6F;w&#333; &#8217;&#259;ru&#x1E25;a&#x1E6F; t&#257;m&icirc;&#x1E0F; nit&#601;n&acirc;-llw&#333; m&#275;&#8217;&#275;&#x1E6F; mele&#x1E35;&#601;-b&#257;&#x1E07;el d&#601;&#x1E07;ar-yw&#333;m b&#601;yw&#333;mw&#333; &#8216;a&#x1E0F;-yw&#333;m mw&#333;&#x1E6F;w&#333; k&#333;l y&#601;m&ecirc; &#x1E25;ayy&#257;yw: </P>
</TD>
</TABLE>
<P><HR>
<CENTER>
<A HREF="eze001.htm">Next: Ezekiel (Yechezqel) Chapter 1</A></CENTER>
</BODY>
</HTML>
