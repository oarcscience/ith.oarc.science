[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1026)  [KJV](../kjv/ch1026)  [Sep](../sep/ch1026.md) 
[Vul](../vul/ch1026.md)   
  
[1 Chronicles (1 Divrey Yamim) Index](ch1.md)  
  [Previous](ch1025)  [Next](ch1027.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 26

‎<span id="001">1</span> ‏לְמַחְלְק֖וֹת לְשֹׁעֲרִ֑ים לַקָּרְחִ֕ים
מְשֶֽׁלֶמְיָ֥הוּ בֶן־קֹרֵ֖א מִן־בְּנֵ֥י אָסָֽף׃

‎<span id="002">2</span> ‏וְלִמְשֶֽׁלֶמְיָ֖הוּ בָּנִ֑ים זְכַרְיָ֤הוּ
הַבְּכוֹר֙ יְדִֽיעֲאֵ֣ל הַשֵּׁנִ֔י זְבַדְיָ֙הוּ֙ הַשְּׁלִישִׁ֔י
יַתְנִיאֵ֖ל הָרְבִיעִֽי׃

‎<span id="003">3</span> ‏עֵילָ֤ם הַחֲמִישִׁי֙ יְהוֹחָנָ֣ן הַשִּׁשִּׁ֔י
אֶלְיְהוֹעֵינַ֖י הַשְּׁבִיעִֽי׃

‎<span id="004">4</span> ‏וּלְעֹבֵ֥ד אֱדֹ֖ם בָּנִ֑ים שְׁמַֽעְיָ֤ה
הַבְּכוֹר֙ יְהוֹזָבָ֣ד הַשֵּׁנִ֔י יוֹאָ֤ח הַשְּׁלִשִׁי֙ וְשָׂכָ֣ר
הָרְבִיעִ֔י וּנְתַנְאֵ֖ל הַחֲמִישִֽׁי׃

‎<span id="005">5</span> ‏עַמִּיאֵ֤ל הַשִּׁשִּׁי֙ יִשָׂשכָ֣ר
הַשְּׁבִיעִ֔י פְּעֻלְּתַ֖י הַשְּׁמִינִ֑י כִּ֥י בֵרֲכ֖וֹ אֱלֹהִֽים׃ פ

‎<span id="006">6</span> ‏וְלִֽשְׁמַֽעְיָ֤ה בְנוֹ֙ נוֹלַ֣ד בָּנִ֔ים
הַמִּמְשָׁלִ֖ים לְבֵ֣ית אֲבִיהֶ֑ם כִּֽי־גִבּ֥וֹרֵי חַ֖יִל הֵֽמָּה׃

‎<span id="007">7</span> ‏בְּנֵ֣י שְׁמַֽעְיָ֗ה עָ֠תְנִי וּרְפָאֵ֨ל
וְעוֹבֵ֧ד אֶלְזָבָ֛ד אֶחָ֖יו בְּנֵי־חָ֑יִל אֱלִיה֖וּ וּסְמַכְיָֽהוּ׃

‎<span id="008">8</span> ‏כָּל־אֵ֜לֶּה מִבְּנֵ֣י׀ עֹבֵ֣ד אֱדֹ֗ם הֵ֤מָּה
וּבְנֵיהֶם֙ וַאֲחֵיהֶ֔ם אִֽישׁ־חַ֥יִל בַּכֹּ֖חַ לַעֲבֹדָ֑ה שִׁשִּׁ֥ים
וּשְׁנַ֖יִם לְעֹבֵ֥ד אֱדֹֽם׃

‎<span id="009">9</span> ‏וְלִמְשֶֽׁלֶמְיָ֗הוּ בָּנִ֧ים וְאַחִ֛ים
בְּנֵי־חָ֖יִל שְׁמוֹנָ֥ה עָשָֽׂר׃ ס

‎<span id="010">10</span> ‏וּלְחֹסָ֥ה מִן־בְּנֵי־מְרָרִ֖י בָּנִ֑ים
שִׁמְרִ֤י הָרֹאשׁ֙ כִּ֣י לֹא־הָיָ֣ה בְכ֔וֹר וַיְשִׂימֵ֥הוּ אָבִ֖יהוּ
לְרֹֽאשׁ׃

‎<span id="011">11</span> ‏חִלְקִיָּ֤הוּ הַשֵּׁנִי֙ טְבַלְיָ֣הוּ
הַשְּׁלִשִׁ֔י זְכַרְיָ֖הוּ הָרְבִעִ֑י כָּל־בָּנִ֧ים וְאַחִ֛ים לְחֹסָ֖ה
שְׁלֹשָׁ֥ה עָשָֽׂר׃

‎<span id="012">12</span> ‏לְ֠אֵלֶּה מַחְלְק֨וֹת הַשֹּֽׁעֲרִ֜ים
לְרָאשֵׁ֧י הַגְּבָרִ֛ים מִשְׁמָר֖וֹת לְעֻמַּ֣ת אֲחֵיהֶ֑ם לְשָׁרֵ֖ת
בְּבֵ֥ית יְהוָֽה׃

‎<span id="013">13</span> ‏וַיַּפִּ֨ילוּ גוֹרָל֜וֹת כַּקָּטֹ֧ן
כַּגָּד֛וֹל לְבֵ֥ית אֲבוֹתָ֖ם לְשַׁ֥עַר וָשָֽׁעַר׃ פ

‎<span id="014">14</span> ‏וַיִּפֹּ֧ל הַגּוֹרָ֛ל מִזְרָ֖חָה
לְשֶֽׁלֶמְיָ֑הוּ וּזְכַרְיָ֨הוּ בְנ֜וֹ יוֹעֵ֣ץ׀ בְּשֶׂ֗כֶל הִפִּ֙ילוּ֙
גּֽוֹרָל֔וֹת וַיֵּצֵ֥א גוֹרָל֖וֹ צָפֽוֹנָה׃ ס

‎<span id="015">15</span> ‏לְעֹבֵ֥ד אֱדֹ֖ם נֶ֑גְבָּה וּלְבָנָ֖יו בֵּ֥ית
הָאֲסֻפִּֽים׃

‎<span id="016">16</span> ‏לְשֻׁפִּ֤ים וּלְחֹסָה֙ לַֽמַּעֲרָ֔ב עִ֚ם
שַׁ֣עַר שַׁלֶּ֔כֶת בַּֽמְסִלָּ֖ה הָעוֹלָ֑ה מִשְׁמָ֖ר לְעֻמַּ֥ת
מִשְׁמָֽר׃

‎<span id="017">17</span> ‏לַמִּזְרָח֮ הַלְוִיִּ֣ם שִׁשָּׁה֒
לַצָּפ֤וֹנָה לַיּוֹם֙ אַרְבָּעָ֔ה לַנֶּ֥גְבָּה לַיּ֖וֹם אַרְבָּעָ֑ה
וְלָאֲסֻפִּ֖ים שְׁנַ֥יִם שְׁנָֽיִם׃

‎<span id="018">18</span> ‏לַפַּרְבָּ֖ר לַֽמַּעֲרָ֑ב אַרְבָּעָה֙
לַֽמְסִלָּ֔ה שְׁנַ֖יִם לַפַּרְבָּֽר׃

‎<span id="019">19</span> ‏אֵ֗לֶּה מַחְלְקוֹת֙ הַשֹּׁ֣עֲרִ֔ים לִבְנֵ֥י
הַקָּרְחִ֖י וְלִבְנֵ֥י מְרָרִֽי׃

‎<span id="020">20</span> ‏וְֽהַלְוִיִּ֑ם אֲחִיָּ֗ה עַל־אֽוֹצְרוֹת֙
בֵּ֣ית הָאֱלֹהִ֔ים וּלְאֹֽצְר֖וֹת הַקֳּדָשִֽׁים׃

‎<span id="021">21</span> ‏בְּנֵ֣י לַ֠עְדָּן בְּנֵ֨י הַגֵּרְשֻׁנִּ֜י
לְלַעְדָּ֗ן רָאשֵׁ֧י הָאָב֛וֹת לְלַעְדָּ֥ן הַגֵּרְשֻׁנִּ֖י יְחִיאֵלִֽי׃

‎<span id="022">22</span> ‏בְּנֵ֖י יְחִֽיאֵלִ֑י זֵתָם֙ וְיוֹאֵ֣ל אָחִ֔יו
עַל־אֹצְר֖וֹת בֵּ֥ית יְהוָֽה׃

‎<span id="023">23</span> ‏לַֽעַמְרָמִי֙ לַיִּצְהָרִ֔י לַֽחֶבְרוֹנִ֖י
לָֽעָזִּיאֵלִֽי׃

‎<span id="024">24</span> ‏וּשְׁבֻאֵל֙ בֶּן־גֵּרְשׁ֣וֹם בֶּן־מֹשֶׁ֔ה
נָגִ֖יד עַל־הָאֹצָרֽוֹת׃

‎<span id="025">25</span> ‏וְאֶחָ֖יו לֶֽאֱלִיעֶ֑זֶר רְחַבְיָ֨הוּ בְנ֜וֹ
וִֽישַׁעְיָ֤הוּ בְנוֹ֙ וְיֹרָ֣ם בְּנ֔וֹ וְזִכְרִ֥י בְנ֖וֹ ושלמות
וּשְׁלֹמִ֥ית בְּנֽוֹ׃

‎<span id="026">26</span> ‏ה֧וּא שְׁלֹמ֣וֹת וְאֶחָ֗יו עַ֣ל
כָּל־אֹצְר֤וֹת הַקֳּדָשִׁים֙ אֲשֶׁ֨ר הִקְדִּ֜ישׁ דָּוִ֣יד הַמֶּ֗לֶךְ
וְרָאשֵׁ֧י הָאָב֛וֹת לְשָׂרֵֽי־הָאֲלָפִ֥ים וְהַמֵּא֖וֹת וְשָׂרֵ֥י
הַצָּבָֽא׃

‎<span id="027">27</span> ‏מִן־הַמִּלְחָמ֥וֹת וּמִן־הַשָּׁלָ֖ל
הִקְדִּ֑ישׁוּ לְחַזֵּ֖ק לְבֵ֥ית יְהוָֽה׃

‎<span id="028">28</span> ‏וְכֹ֨ל הַֽהִקְדִּ֜ישׁ שְׁמוּאֵ֤ל הָרֹאֶה֙
וְשָׁא֣וּל בֶּן־קִ֔ישׁ וְאַבְנֵ֣ר בֶּן־נֵ֔ר וְיוֹאָ֖ב בֶּן־צְרוּיָ֑ה
כֹּ֚ל הַמַּקְדִּ֔ישׁ עַ֥ל יַד־שְׁלֹמִ֖ית וְאֶחָֽיו׃ פ

‎<span id="029">29</span> ‏לַיִּצְהָרִ֞י כְּנַנְיָ֣הוּ וּבָנָ֗יו
לַמְּלָאכָ֤ה הַחִֽיצוֹנָה֙ עַל־יִשְׂרָאֵ֔ל לְשֹׁטְרִ֖ים וּלְשֹׁפְטִֽים׃

‎<span id="030">30</span> ‏לַֽחֶבְרוֹנִ֡י חֲשַׁבְיָהוּ֩ וְאֶחָ֨יו
בְּנֵי־חַ֜יִל אֶ֣לֶף וּשְׁבַע־מֵא֗וֹת עַ֚ל פְּקֻדַּ֣ת יִשְׂרָאֵ֔ל
מֵעֵ֥בֶר לַיַּרְדֵּ֖ן מַעְרָ֑בָה לְכֹל֙ מְלֶ֣אכֶת יְהוָ֔ה וְלַעֲבֹדַ֖ת
הַמֶּֽלֶךְ׃

‎<span id="031">31</span> ‏לַֽחֶבְרוֹנִי֙ יְרִיָּ֣ה הָרֹ֔אשׁ
לַֽחֶבְרוֹנִ֥י לְתֹלְדֹתָ֖יו לְאָב֑וֹת בִּשְׁנַ֨ת הָֽאַרְבָּעִ֜ים
לְמַלְכ֤וּת דָּוִיד֙ נִדְרָ֔שׁוּ וַיִּמָּצֵ֥א בָהֶ֛ם גִּבּ֥וֹרֵי חַ֖יִל
בְּיַעְזֵ֥יר גִּלְעָֽד׃

‎<span id="032">32</span> ‏וְאֶחָ֣יו בְּנֵי־חַ֗יִל אַלְפַּ֛יִם וּשְׁבַ֥ע
מֵא֖וֹת רָאשֵׁ֣י הָאָב֑וֹת וַיַּפְקִידֵ֞ם דָּוִ֣יד הַמֶּ֗לֶךְ
עַל־הָראוּבֵנִ֤י וְהַגָּדִי֙ וַחֲצִי֙ שֵׁ֣בֶט הַֽמְנַשִּׁ֔י
לְכָל־דְּבַ֥ר הָאֱלֹהִ֖ים וּדְבַ֥ר הַמֶּֽלֶךְ׃ פ

1 ləm<sup>a</sup>ḥələqwōṯ ləšō‘ărîm laqqārəḥîm məšeleməyâû ḇen-qōrē’
min-bənê ’āsāf:

2 wəliməšeleməyâû bānîm zəḵarəyâû habəḵwōr yəḏî‘ă’ēl haššēnî zəḇaḏəyâû
haššəlîšî yaṯənî’ēl hārəḇî‘î:

3 ‘êlām h<sup>a</sup>ḥămîšî yəhwōḥānān haššiššî ’eləyəhwō‘ênay
haššəḇî‘î:

4 ûlə‘ōḇēḏ ’ĕḏōm bānîm šəm<sup>a</sup>‘əyâ habəḵwōr yəhwōzāḇāḏ haššēnî
ywō’āḥ haššəlišî wəśāḵār hārəḇî‘î ûnəṯanə’ēl h<sup>a</sup>ḥămîšî:

5 ‘ammî’ēl haššiššî yiśāsḵār haššəḇî‘î pə‘ulləṯay haššəmînî kî ḇērăḵwō
’ĕlōhîm: f

6 wəlišəm<sup>a</sup>‘əyâ ḇənwō nwōlaḏ bānîm hammiməšālîm ləḇêṯ ’ăḇîhem
kî-ḡibwōrê ḥayil hēmmâ:

7 bənê šəm<sup>a</sup>‘əyâ ‘āṯənî ûrəfā’ēl wə‘wōḇēḏ ’eləzāḇāḏ ’eḥāyw
bənê-ḥāyil ’ĕlîhû ûsəmaḵəyâû:

8 kāl-’ēlleh mibənê\| ‘ōḇēḏ ’ĕḏōm hēmmâ ûḇənêhem wa’ăḥêhem ’îš-ḥayil
bakōḥa l<sup>a</sup>‘ăḇōḏâ šiššîm ûšənayim lə‘ōḇēḏ ’ĕḏōm:

9 wəliməšeleməyâû bānîm wə’<sup>a</sup>ḥîm bənê-ḥāyil šəmwōnâ ‘āśār: s

10 ûləḥōsâ min-bənê-mərārî bānîm šimərî hārō’š kî lō’-hāyâ ḇəḵwōr
wayəśîmēhû ’āḇîhû lərō’š:

11 ḥiləqîyâû haššēnî ṭəḇaləyâû haššəlišî zəḵarəyâû hārəḇi‘î kāl-bānîm
wə’<sup>a</sup>ḥîm ləḥōsâ šəlōšâ ‘āśār:

12 lə’ēlleh m<sup>a</sup>ḥələqwōṯ haššō‘ărîm lərā’šê hagəḇārîm
mišəmārwōṯ lə‘ummaṯ ’ăḥêhem ləšārēṯ bəḇêṯ yəhwâ:

13 wayyapîlû ḡwōrālwōṯ kaqqāṭōn kagāḏwōl ləḇêṯ ’ăḇwōṯām
ləš<sup>a</sup>‘ar wāšā‘ar: f

14 wayyipōl hagwōrāl mizərāḥâ ləšeleməyâû ûzəḵarəyâû ḇənwō ywō‘ēṣ\|
bəśeḵel hipîlû gwōrālwōṯ wayyēṣē’ ḡwōrālwō ṣāfwōnâ: s

15 lə‘ōḇēḏ ’ĕḏōm neḡəbâ ûləḇānāyw bêṯ hā’ăsupîm:

16 ləšupîm ûləḥōsâ lamm<sup>a</sup>‘ărāḇ ‘im š<sup>a</sup>‘ar šalleḵeṯ
baməsillâ hā‘wōlâ mišəmār lə‘ummaṯ mišəmār:

17 lammizərāḥ haləwîyim šiššâ laṣṣāfwōnâ layywōm ’arəbā‘â lanneḡəbâ
layywōm ’arəbā‘â wəlā’ăsupîm šənayim šənāyim:

18 laparəbār lamm<sup>a</sup>‘ărāḇ ’arəbā‘â laməsillâ šənayim laparəbār:

19 ’ēlleh m<sup>a</sup>ḥələqwōṯ haššō‘ărîm liḇənê haqqārəḥî wəliḇənê
mərārî:

20 wəhaləwîyim ’ăḥîyâ ‘al-’wōṣərwōṯ bêṯ hā’ĕlōhîm ûlə’ōṣərwōṯ
haqqŏḏāšîm:

21 bənê l<sup>a</sup>‘ədān bənê hagērəšunnî ləl<sup>a</sup>‘ədān rā’šê
hā’āḇwōṯ ləl<sup>a</sup>‘ədān hagērəšunnî yəḥî’ēlî:

22 bənê yəḥî’ēlî zēṯām wəywō’ēl ’āḥîw ‘al-’ōṣərwōṯ bêṯ yəhwâ:

23 l<sup>a</sup>‘amərāmî layyiṣəhārî l<sup>a</sup>ḥeḇərwōnî lā‘āzzî’ēlî:

24 ûšəḇu’ēl ben-gērəšwōm ben-mōšeh nāḡîḏ ‘al-hā’ōṣārwōṯ:

25 wə’eḥāyw le’ĕlî‘ezer rəḥaḇəyâû ḇənwō wîš<sup>a</sup>‘əyâû ḇənwō
wəyōrām bənwō wəziḵərî ḇənwō ûšəlōmwōṯ ûšəlōmîṯ bənwō:

26 hû’ šəlōmwōṯ wə’eḥāyw ‘al kāl-’ōṣərwōṯ haqqŏḏāšîm ’ăšer hiqədîš dāwîḏ
hammeleḵə wərā’šê hā’āḇwōṯ ləśārê-hā’ălāfîm wəhammē’wōṯ wəśārê haṣṣāḇā’:

27 min-hammiləḥāmwōṯ ûmin-haššālāl hiqədîšû ləḥazzēq ləḇêṯ yəhwâ:

28 wəḵōl hahiqədîš šəmû’ēl hārō’eh wəšā’ûl ben-qîš wə’aḇənēr ben-nēr
wəywō’āḇ ben-ṣərûyâ kōl hammaqədîš ‘al yaḏ-šəlōmîṯ wə’eḥāyw: f

29 layyiṣəhārî kənanəyâû ûḇānāyw lamməlā’ḵâ h<sup>a</sup>ḥîṣwōnâ
‘al-yiśərā’ēl ləšōṭərîm ûləšōfəṭîm:

30 l<sup>a</sup>ḥeḇərwōnî ḥăšaḇəyâû wə’eḥāyw bənê-ḥayil ’elef
ûšəḇ<sup>a</sup>‘-mē’wōṯ ‘al pəqudaṯ yiśərā’ēl mē‘ēḇer layyarədēn
m<sup>a</sup>‘ərāḇâ ləḵōl məle’ḵeṯ yəhwâ wəl<sup>a</sup>‘ăḇōḏaṯ
hammeleḵə:

31 l<sup>a</sup>ḥeḇərwōnî yərîyâ hārō’š l<sup>a</sup>ḥeḇərwōnî
ləṯōləḏōṯāyw lə’āḇwōṯ bišənaṯ hā’arəbā‘îm ləmaləḵûṯ dāwîḏ niḏərāšû
wayyimmāṣē’ ḇâem gibwōrê ḥayil bəy<sup>a</sup>‘əzêr gilə‘āḏ:

32 wə’eḥāyw bənê-ḥayil ’aləpayim ûšəḇ<sup>a</sup>‘ mē’wōṯ rā’šê hā’āḇwōṯ
wayyafəqîḏēm dāwîḏ hammeleḵə ‘al-hār’ûḇēnî wəhagāḏî w<sup>a</sup>ḥăṣî
šēḇeṭ hamənaššî ləḵāl-dəḇar hā’ĕlōhîm ûḏəḇar hammeleḵə: f

------------------------------------------------------------------------

[Next: 1 Chronicles (1 Divrey Yamim) Chapter 27](ch1027.md)
