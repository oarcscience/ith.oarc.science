[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/neh006)  [KJV](../kjv/neh006.md) 
[Vul](../vul/neh006.md)   
  
[Nehemiah (Nechemiyah) Index](neh.md)  
  [Previous](neh005)  [Next](neh007.md) 

------------------------------------------------------------------------

### Tanach (Hebrew): Nehemiah (Nechemiyah) Chapter 6

‎<span id="001">1</span> ‏וַיְהִ֣י כַאֲשֶׁ֣ר נִשְׁמַ֣ע לְסַנְבַלַּ֣ט
וְ֠טוֹבִיָּה וּלְגֶ֨שֶׁם הָֽעַרְבִ֜י וּלְיֶ֣תֶר אֹֽיְבֵ֗ינוּ כִּ֤י
בָנִ֙יתִי֙ אֶת־הַ֣חוֹמָ֔ה וְלֹא־נ֥וֹתַר בָּ֖הּ פָּ֑רֶץ גַּ֚ם עַד־הָעֵ֣ת
הַהִ֔יא דְּלָת֖וֹת לֹא־הֶעֱמַ֥דְתִּי בַשְּׁעָרִֽים׃

‎<span id="002">2</span> ‏וַיִּשְׁלַ֨ח סַנְבַלַּ֤ט וְגֶ֙שֶׁם֙ אֵלַ֣י
לֵאמֹ֔ר לְכָ֞ה וְנִֽוָּעֲדָ֥ה יַחְדָּ֛ו בַּכְּפִירִ֖ים בְּבִקְעַ֣ת
אוֹנ֑וֹ וְהֵ֙מָּה֙ חֹֽשְׁבִ֔ים לַעֲשׂ֥וֹת לִ֖י רָעָֽה׃

‎<span id="003">3</span> ‏וָאֶשְׁלְחָ֨ה עֲלֵיהֶ֤ם מַלְאָכִים֙ לֵאמֹ֔ר
מְלָאכָ֤ה גְדוֹלָה֙ אֲנִ֣י עֹשֶׂ֔ה וְלֹ֥א אוּכַ֖ל לָרֶ֑דֶת לָ֣מָּה
תִשְׁבַּ֤ת הַמְּלָאכָה֙ כַּאֲשֶׁ֣ר אַרְפֶּ֔הָ וְיָרַדְתִּ֖י אֲלֵיכֶֽם׃

‎<span id="004">4</span> ‏וַיִּשְׁלְח֥וּ אֵלַ֛י כַּדָּבָ֥ר הַזֶּ֖ה
אַרְבַּ֣ע פְּעָמִ֑ים וָאָשִׁ֥יב אוֹתָ֖ם כַּדָּבָ֥ר הַזֶּֽה׃ ס

‎<span id="005">5</span> ‏וַיִּשְׁלַח֩ אֵלַ֨י סַנְבַלַּ֜ט כַּדָּבָ֥ר
הַזֶּ֛ה פַּ֥עַם חֲמִישִׁ֖ית אֶֽת־נַעֲר֑וֹ וְאִגֶּ֥רֶת פְּתוּחָ֖ה
בְּיָדֽוֹ׃

‎<span id="006">6</span> ‏כָּת֣וּב בָּ֗הּ בַּגּוֹיִ֤ם נִשְׁמָע֙
וְגַשְׁמ֣וּ אֹמֵ֔ר אַתָּ֤ה וְהַיְּהוּדִים֙ חֹשְׁבִ֣ים לִמְר֔וֹד
עַל־כֵּ֛ן אַתָּ֥ה בוֹנֶ֖ה הַחוֹמָ֑ה וְאַתָּ֗ה הוֶֹ֤ה לָהֶם֙ לְמֶ֔לֶךְ
כַּדְּבָרִ֖ים הָאֵֽלֶּה׃

‎<span id="007">7</span> ‏וְגַם־נְבִיאִ֡ים הֶעֱמַ֣דְתָּ לִקְרֹא֩
עָלֶ֨יךָ בִֽירוּשָׁלִַ֜ם לֵאמֹ֗ר מֶ֚לֶךְ בִּֽיהוּדָ֔ה וְעַתָּה֙
יִשָּׁמַ֣ע לַמֶּ֔לֶךְ כַּדְּבָרִ֣ים הָאֵ֑לֶּה וְעַתָּ֣ה לְכָ֔ה
וְנִֽוָּעֲצָ֖ה יַחְדָּֽו׃ ס

‎<span id="008">8</span> ‏וָאֶשְׁלְחָ֤ה אֵלָיו֙ לֵאמֹ֔ר לֹ֤א נִֽהְיָה֙
כַּדְּבָרִ֣ים הָאֵ֔לֶּה אֲשֶׁ֖ר אַתָּ֣ה אוֹמֵ֑ר כִּ֥י מִֽלִּבְּךָ֖
אַתָּ֥ה בוֹדָֽאם׃<sup>1</sup>

‎<span id="009">9</span> ‏כִּ֣י כֻלָּ֗ם מְיָֽרְאִ֤ים אוֹתָ֙נוּ֙ לֵאמֹ֔ר
יִרְפּ֧וּ יְדֵיהֶ֛ם מִן־הַמְּלָאכָ֖ה וְלֹ֣א תֵעָשֶׂ֑ה וְעַתָּ֖ה חַזֵּ֥ק
אֶת־יָדָֽי׃

‎<span id="010">10</span> ‏וַאֲנִי־בָ֗אתִי בֵּ֣ית שְֽׁמַֽעְיָ֧ה
בֶן־דְּלָיָ֛ה בֶּן־מְהֵֽיטַבְאֵ֖ל וְה֣וּא עָצ֑וּר וַיֹּ֡אמֶר נִוָּעֵד֩
אֶל־בֵּ֨ית הָאֱלֹהִ֜ים אֶל־תּ֣וֹךְ הַֽהֵיכָ֗ל וְנִסְגְּרָה֙ דַּלְת֣וֹת
הַהֵיכָ֔ל כִּ֚י בָּאִ֣ים לְהָרְגֶ֔ךָ וְלַ֖יְלָה בָּאִ֥ים לְהָרְגֶֽךָ׃

‎<span id="011">11</span> ‏וָאֹמְרָ֗ה הַאִ֤ישׁ כָּמ֙וֹנִי֙ יִבְרָ֔ח
וּמִ֥י כָמ֛וֹנִי אֲשֶׁר־יָב֥וֹא אֶל־הַהֵיכָ֖ל וָחָ֑י לֹ֖א אָבֽוֹא׃

‎<span id="012">12</span> ‏וָאַכִּ֕ירָה וְהִנֵּ֥ה לֹֽא־אֱלֹהִ֖ים
שְׁלָח֑וֹ כִּ֤י הַנְּבוּאָה֙ דִּבֶּ֣ר עָלַ֔י וְטוֹבִיָּ֥ה וְסַנְבַלַּ֖ט
שְׂכָרֽוֹ׃

‎<span id="013">13</span> ‏לְמַ֤עַן שָׂכוּר֙ ה֔וּא לְמַֽעַן־אִירָ֥א
וְאֶֽעֱשֶׂה־כֵּ֖ן וְחָטָ֑אתִי וְהָיָ֤ה לָהֶם֙ לְשֵׁ֣ם רָ֔ע לְמַ֖עַן
יְחָֽרְפֽוּנִי׃ פ

‎<span id="014">14</span> ‏זָכְרָ֧ה אֱלֹהַ֛י לְטוֹבִיָּ֥ה
וּלְסַנְבַלַּ֖ט כְּמַעֲשָׂ֣יו אֵ֑לֶּה וְגַ֨ם לְנוֹעַדְיָ֤ה הַנְּבִיאָה֙
וּלְיֶ֣תֶר הַנְּבִיאִ֔ים אֲשֶׁ֥ר הָי֖וּ מְיָֽרְאִ֥ים אוֹתִֽי׃

‎<span id="015">15</span> ‏וַתִּשְׁלַם֙ הַֽחוֹמָ֔ה בְּעֶשְׂרִ֥ים
וַחֲמִשָּׁ֖ה לֶאֱל֑וּל לַחֲמִשִּׁ֥ים וּשְׁנַ֖יִם יֽוֹם׃ פ

‎<span id="016">16</span> ‏וַיְהִ֗י כַּאֲשֶׁ֤ר שָֽׁמְעוּ֙
כָּל־א֣וֹיְבֵ֔ינוּ וַיִּֽרְא֗וּ כָּל־הַגּוֹיִם֙ אֲשֶׁ֣ר סְבִֽיבֹתֵ֔ינוּ
וַיִּפְּל֥וּ מְאֹ֖ד בְּעֵינֵיהֶ֑ם וַיֵּ֣דְע֔וּ כִּ֚י מֵאֵ֣ת אֱלֹהֵ֔ינוּ
נֶעֶשְׂתָ֖ה הַמְּלָאכָ֥ה הַזֹּֽאת׃

‎<span id="017">17</span> ‏גַּ֣ם׀ בַּיָּמִ֣ים הָהֵ֗ם מַרְבִּ֞ים חֹרֵ֤י
יְהוּדָה֙ אִגְּרֹ֣תֵיהֶ֔ם הוֹלְכ֖וֹת עַל־טוֹבִיָּ֑ה וַאֲשֶׁ֥ר
לְטוֹבִיָּ֖ה בָּא֥וֹת אֲלֵיהֶֽם׃

‎<span id="018">18</span> ‏כִּי־רַבִּ֣ים בִּֽיהוּדָ֗ה בַּעֲלֵ֤י
שְׁבוּעָה֙ ל֔וֹ כִּי־חָתָ֥ן ה֖וּא לִשְׁכַנְיָ֣ה בֶן־אָרַ֑ח וִֽיהוֹחָנָ֣ן
בְּנ֔וֹ לָקַ֕ח אֶת־בַּת־מְשֻׁלָּ֖ם בֶּ֥ן בֶּֽרֶכְיָֽה׃

‎<span id="019">19</span> ‏גַּ֣ם טוֹבֹתָ֗יו הָי֤וּ אֹמְרִים֙ לְפָנַ֔י
וּדְבָרַ֕י הָי֥וּ מוֹצִיאִ֖ים ל֑וֹ אִגְּר֛וֹת שָׁלַ֥ח טוֹבִיָּ֖ה
לְיָֽרְאֵֽנִי׃

1 wayəhî ḵa’ăšer nišəm<sup>a</sup>‘ ləsanəḇallaṭ wəṭwōḇîyâ ûləḡešem
hā‘arəḇî ûləyeṯer ’ōyəḇênû kî ḇānîṯî ’eṯ-h<sup>a</sup>ḥwōmâ wəlō’-nwōṯar
bāh pāreṣ gam ‘aḏ-hā‘ēṯ hahî’ dəlāṯwōṯ lō’-he‘ĕmaḏətî ḇaššə‘ārîm:

2 wayyišəl<sup>a</sup>ḥ sanəḇallaṭ wəḡešem ’ēlay lē’mōr ləḵâ wəniûā‘ăḏâ
y<sup>a</sup>ḥədāw bakəfîrîm bəḇiqə‘aṯ ’wōnwō wəhēmmâ ḥōšəḇîm
l<sup>a</sup>‘ăśwōṯ lî rā‘â:

3 wā’ešələḥâ ‘ălêhem malə’āḵîm lē’mōr məlā’ḵâ ḡəḏwōlâ ’ănî ‘ōśeh wəlō’
’ûḵal lāreḏeṯ lāmmâ ṯišəbaṯ hamməlā’ḵâ ka’ăšer ’arəpehā wəyāraḏətî
’ălêḵem:

4 wayyišələḥû ’ēlay kadāḇār hazzeh ’arəb<sup>a</sup>‘ pə‘āmîm wā’āšîḇ
’wōṯām kadāḇār hazzeh: s

5 wayyišəl<sup>a</sup>ḥ ’ēlay sanəḇallaṭ kadāḇār hazzeh p<sup>a</sup>‘am
ḥămîšîṯ ’eṯ-n<sup>a</sup>‘ărwō wə’igereṯ pəṯûḥâ bəyāḏwō:

6 kāṯûḇ bāh bagwōyim nišəmā‘ wəḡašəmû ’ōmēr ’atâ wəhayyəhûḏîm ḥōšəḇîm
limərwōḏ ‘al-kēn ’atâ ḇwōneh h<sup>a</sup>ḥwōmâ wə’atâ hwōeh lâem
ləmeleḵə kadəḇārîm hā’ēlleh:

7 wəḡam-nəḇî’îm he‘ĕmaḏətā liqərō’ ‘āleyḵā ḇîrûšālaim lē’mōr meleḵə
bîhûḏâ wə‘atâ yiššām<sup>a</sup>‘ lammeleḵə kadəḇārîm hā’ēlleh wə‘atâ
ləḵâ wəniûā‘ăṣâ y<sup>a</sup>ḥədāw: s

8 wā’ešələḥâ ’ēlāyw lē’mōr lō’ nihəyâ kadəḇārîm hā’ēlleh ’ăšer ’atâ
’wōmēr kî millibəḵā ’atâ ḇwōḏā’m:<sup>1</sup>

9 kî ḵullām məyārə’îm ’wōṯānû lē’mōr yirəpû yəḏêhem min-hamməlā’ḵâ wəlō’
ṯē‘āśeh wə‘atâ ḥazzēq ’eṯ-yāḏāy:

10 wa’ănî-ḇā’ṯî bêṯ šəm<sup>a</sup>‘əyâ ḇen-dəlāyâ ben-məhêṭaḇə’ēl wəhû’
‘āṣûr wayyō’mer niûā‘ēḏ ’el-bêṯ hā’ĕlōhîm ’el-twōḵə hahêḵāl wənisəgərâ
daləṯwōṯ hahêḵāl kî bā’îm ləhārəḡeḵā wəlayəlâ bā’îm ləhārəḡeḵā:

11 wā’ōmərâ ha’îš kāmwōnî yiḇərāḥ ûmî ḵāmwōnî ’ăšer-yāḇwō’ ’el-hahêḵāl
wāḥāy lō’ ’āḇwō’:

12 wā’akîrâ wəhinnēh lō’-’ĕlōhîm šəlāḥwō kî hannəḇû’â diber ‘ālay
wəṭwōḇîyâ wəsanəḇallaṭ śəḵārwō:

13 ləm<sup>a</sup>‘an śāḵûr hû’ ləm<sup>a</sup>‘an-’îrā’ wə’e‘ĕśeh-kēn
wəḥāṭā’ṯî wəhāyâ lâem ləšēm rā‘ ləm<sup>a</sup>‘an yəḥārəfûnî: f

14 zāḵərâ ’ĕlōhay ləṭwōḇîyâ ûləsanəḇallaṭ kəm<sup>a</sup>‘ăśāyw ’ēlleh
wəḡam lənwō‘aḏəyâ hannəḇî’â ûləyeṯer hannəḇî’îm ’ăšer hāyû məyārə’îm
’wōṯî:

15 watišəlam h<sup>a</sup>ḥwōmâ bə‘eśərîm w<sup>a</sup>ḥămiššâ le’ĕlûl
l<sup>a</sup>ḥămiššîm ûšənayim ywōm: f

16 wayəhî ka’ăšer šāmə‘û kāl-’wōyəḇênû wayyirə’û kāl-hagwōyim ’ăšer
səḇîḇōṯênû wayyipəlû mə’ōḏ bə‘ênêhem wayyēḏə‘û kî mē’ēṯ ’ĕlōhênû
ne‘eśəṯâ hamməlā’ḵâ hazzō’ṯ:

17 gam\| bayyāmîm hâēm marəbîm ḥōrê yəhûḏâ ’igərōṯêhem hwōləḵwōṯ
‘al-ṭwōḇîyâ wa’ăšer ləṭwōḇîyâ bā’wōṯ ’ălêhem:

18 kî-rabîm bîhûḏâ b<sup>a</sup>‘ălê šəḇû‘â lwō kî-ḥāṯān hû’ lišəḵanəyâ
ḇen-’ār<sup>a</sup>ḥ wîhwōḥānān bənwō lāq<sup>a</sup>ḥ ’eṯ-baṯ-məšullām
ben bereḵəyâ:

19 gam ṭwōḇōṯāyw hāyû ’ōmərîm ləfānay ûḏəḇāray hāyû mwōṣî’îm lwō
’igərwōṯ šāl<sup>a</sup>ḥ ṭwōḇîyâ ləyārə’ēnî:

------------------------------------------------------------------------

[Next: Nehemiah (Nechemiyah) Chapter 7](neh007.md)
