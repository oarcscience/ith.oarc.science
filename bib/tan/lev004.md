[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/lev004)  [KJV](../kjv/lev004)  [Sep](../sep/lev004.md) 
[Vul](../vul/lev004.md)   
  
[Leviticus (Vayikra) Index](lev.md)  
  [Previous](lev003)  [Next](lev005.md) 

------------------------------------------------------------------------

### Tanach (Hebrew): Leviticus (Vayikra) Chapter 4

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏דַּבֵּ֞ר אֶל־בְּנֵ֣י יִשְׂרָאֵל֮<sup>3</sup>
לֵאמֹר֒ נֶ֗פֶשׁ כִּֽי־תֶחֱטָ֤א בִשְׁגָגָה֙ מִכֹּל֙ מִצְוֹ֣ת יְהוָ֔ה
אֲשֶׁ֖ר לֹ֣א תֵעָשֶׂ֑ינָה וְעָשָׂ֕ה מֵאַחַ֖ת מֵהֵֽנָּה׃

‎<span id="003">3</span> ‏אִ֣ם הַכֹּהֵ֧ן הַמָּשִׁ֛יחַ יֶחֱטָ֖א
לְאַשְׁמַ֣ת הָעָ֑ם וְהִקְרִ֡יב עַ֣ל חַטָּאתוֹ֩ אֲשֶׁ֨ר חָטָ֜א פַּ֣ר
בֶּן־בָּקָ֥ר תָּמִ֛ים לַיהוָ֖ה לְחַטָּֽאת׃

‎<span id="004">4</span> ‏וְהֵבִ֣יא אֶת־הַפָּ֗ר אֶל־פֶּ֛תַח אֹ֥הֶל
מוֹעֵ֖ד לִפְנֵ֣י יְהוָ֑ה וְסָמַ֤ךְ אֶת־יָדוֹ֙ עַל־רֹ֣אשׁ הַפָּ֔ר
וְשָׁחַ֥ט אֶת־הַפָּ֖ר לִפְנֵ֥י יְהוָֽה׃

‎<span id="005">5</span> ‏וְלָקַ֛ח הַכֹּהֵ֥ן הַמָּשִׁ֖יחַ מִדַּ֣ם
הַפָּ֑ר וְהֵבִ֥יא אֹת֖וֹ אֶל־אֹ֥הֶל מוֹעֵֽד׃

‎<span id="006">6</span> ‏וְטָבַ֧ל הַכֹּהֵ֛ן אֶת־אֶצְבָּע֖וֹ בַּדָּ֑ם
וְהִזָּ֨ה מִן־הַדָּ֜ם שֶׁ֤בַע פְּעָמִים֙ לִפְנֵ֣י יְהוָ֔ה אֶת־פְּנֵ֖י
פָּרֹ֥כֶת הַקֹּֽדֶשׁ׃

‎<span id="007">7</span> ‏וְנָתַן֩ הַכֹּהֵ֨ן מִן־הַדָּ֜ם עַל־קַ֠רְנוֹת
מִזְבַּ֨ח קְטֹ֤רֶת הַסַּמִּים֙ לִפְנֵ֣י יְהוָ֔ה אֲשֶׁ֖ר בְּאֹ֣הֶל
מוֹעֵ֑ד וְאֵ֣ת׀ כָּל־דַּ֣ם הַפָּ֗ר יִשְׁפֹּךְ֙ אֶל־יְסוֹד֙ מִזְבַּ֣ח
הָעֹלָ֔ה אֲשֶׁר־פֶּ֖תַח אֹ֥הֶל מוֹעֵֽד׃

‎<span id="008">8</span> ‏וְאֶת־כָּל־חֵ֛לֶב פַּ֥ר הַֽחַטָּ֖את יָרִ֣ים
מִמֶּ֑נּוּ אֶת־הַחֵ֙לֶב֙ הַֽמְכַסֶּ֣ה עַל־הַקֶּ֔רֶב וְאֵת֙ כָּל־הַחֵ֔לֶב
אֲשֶׁ֖ר עַל־הַקֶּֽרֶב׃

‎<span id="009">9</span> ‏וְאֵת֙ שְׁתֵּ֣י הַכְּלָיֹ֔ת וְאֶת־הַחֵ֙לֶב֙
אֲשֶׁ֣ר עֲלֵיהֶ֔ן אֲשֶׁ֖ר עַל־הַכְּסָלִ֑ים וְאֶת־הַיֹּתֶ֙רֶת֙
עַל־הַכָּבֵ֔ד עַל־הַכְּלָי֖וֹת יְסִירֶֽנָּה׃

‎<span id="010">10</span> ‏כַּאֲשֶׁ֣ר יוּרַ֔ם מִשּׁ֖וֹר זֶ֣בַח
הַשְּׁלָמִ֑ים וְהִקְטִירָם֙ הַכֹּהֵ֔ן עַ֖ל מִזְבַּ֥ח הָעֹלָֽה׃

‎<span id="011">11</span> ‏וְאֶת־ע֤וֹר הַפָּר֙ וְאֶת־כָּל־בְּשָׂר֔וֹ
עַל־רֹאשׁ֖וֹ וְעַל־כְּרָעָ֑יו וְקִרְבּ֖וֹ וּפִרְשֽׁוֹ׃

‎<span id="012">12</span> ‏וְהוֹצִ֣יא אֶת־כָּל־הַ֠פָּר אֶל־מִח֨וּץ
לַֽמַּחֲנֶ֜ה אֶל־מָק֤וֹם טָהוֹר֙ אֶל־שֶׁ֣פֶךְ הַדֶּ֔שֶׁן וְשָׂרַ֥ף
אֹת֛וֹ עַל־עֵצִ֖ים בָּאֵ֑שׁ עַל־שֶׁ֥פֶךְ הַדֶּ֖שֶׁן יִשָּׂרֵֽף׃ פ

‎<span id="013">13</span> ‏וְאִ֨ם כָּל־עֲדַ֤ת יִשְׂרָאֵל֙ יִשְׁגּ֔וּ
וְנֶעְלַ֣ם דָּבָ֔ר מֵעֵינֵ֖י הַקָּהָ֑ל וְ֠עָשׂוּ אַחַ֨ת מִכָּל־מִצְוֹ֧ת
יְהוָ֛ה אֲשֶׁ֥ר לֹא־תֵעָשֶׂ֖ינָה וְאָשֵֽׁמוּ׃

‎<span id="014">14</span> ‏וְנֽוֹדְעָה֙ הַֽחַטָּ֔את אֲשֶׁ֥ר חָטְא֖וּ
עָלֶ֑יהָ וְהִקְרִ֨יבוּ הַקָּהָ֜ל פַּ֤ר בֶּן־בָּקָר֙ לְחַטָּ֔את
וְהֵבִ֣יאוּ אֹת֔וֹ לִפְנֵ֖י אֹ֥הֶל מוֹעֵֽד׃

‎<span id="015">15</span> ‏וְ֠סָמְכוּ זִקְנֵ֨י הָעֵדָ֧ה אֶת־יְדֵיהֶ֛ם
עַל־רֹ֥אשׁ הַפָּ֖ר לִפְנֵ֣י יְהוָ֑ה וְשָׁחַ֥ט אֶת־הַפָּ֖ר לִפְנֵ֥י
יְהוָֽה׃

‎<span id="016">16</span> ‏וְהֵבִ֛יא הַכֹּהֵ֥ן הַמָּשִׁ֖יחַ מִדַּ֣ם
הַפָּ֑ר אֶל־אֹ֖הֶל מוֹעֵֽד׃

‎<span id="017">17</span> ‏וְטָבַ֧ל הַכֹּהֵ֛ן אֶצְבָּע֖וֹ מִן־הַדָּ֑ם
וְהִזָּ֞ה שֶׁ֤בַע פְּעָמִים֙ לִפְנֵ֣י יְהוָ֔ה אֵ֖ת פְּנֵ֥י הַפָּרֹֽכֶת׃

‎<span id="018">18</span> ‏וּמִן־הַדָּ֞ם יִתֵּ֣ן׀ עַל־קַרְנֹ֣ת
הַמִּזְבֵּ֗חַ אֲשֶׁר֙ לִפְנֵ֣י יְהוָ֔ה אֲשֶׁ֖ר בְּאֹ֣הֶל מוֹעֵ֑ד וְאֵ֣ת
כָּל־הַדָּ֗ם יִשְׁפֹּךְ֙ אֶל־יְסוֹד֙ מִזְבַּ֣ח הָעֹלָ֔ה אֲשֶׁר־פֶּ֖תַח
אֹ֥הֶל מוֹעֵֽד׃

‎<span id="019">19</span> ‏וְאֵ֥ת כָּל־חֶלְבּ֖וֹ יָרִ֣ים מִמֶּ֑נּוּ
וְהִקְטִ֖יר הַמִּזְבֵּֽחָה׃

‎<span id="020">20</span> ‏וְעָשָׂ֣ה לַפָּ֔ר כַּאֲשֶׁ֤ר עָשָׂה֙ לְפַ֣ר
הַֽחַטָּ֔את כֵּ֖ן יַעֲשֶׂה־לּ֑וֹ וְכִפֶּ֧ר עֲלֵהֶ֛ם הַכֹּהֵ֖ן וְנִסְלַ֥ח
לָהֶֽם׃

‎<span id="021">21</span> ‏וְהוֹצִ֣יא אֶת־הַפָּ֗ר אֶל־מִחוּץ֙
לַֽמַּחֲנֶ֔ה וְשָׂרַ֣ף אֹת֔וֹ כַּאֲשֶׁ֣ר שָׂרַ֔ף אֵ֖ת הַפָּ֣ר
הָרִאשׁ֑וֹן חַטַּ֥את הַקָּהָ֖ל הֽוּא׃ פ

‎<span id="022">22</span> ‏אֲשֶׁ֥ר נָשִׂ֖יא יֶֽחֱטָ֑א וְעָשָׂ֡ה אַחַ֣ת
מִכָּל־מִצְוֹת֩ יְהוָ֨ה אֱלֹהָ֜יו אֲשֶׁ֧ר לֹא־תֵעָשֶׂ֛ינָה בִּשְׁגָגָ֖ה
וְאָשֵֽׁם׃

‎<span id="023">23</span> ‏אֽוֹ־הוֹדַ֤ע אֵלָיו֙ חַטָּאת֔וֹ אֲשֶׁ֥ר
חָטָ֖א בָּ֑הּ וְהֵבִ֧יא אֶת־קָרְבָּנ֛וֹ שְׂעִ֥יר עִזִּ֖ים זָכָ֥ר
תָּמִֽים׃

‎<span id="024">24</span> ‏וְסָמַ֤ךְ יָדוֹ֙ עַל־רֹ֣אשׁ הַשָּׂעִ֔יר
וְשָׁחַ֣ט אֹת֔וֹ בִּמְק֛וֹם אֲשֶׁר־יִשְׁחַ֥ט אֶת־הָעֹלָ֖ה לִפְנֵ֣י
יְהוָ֑ה חַטָּ֖את הֽוּא׃

‎<span id="025">25</span> ‏וְלָקַ֨ח הַכֹּהֵ֜ן מִדַּ֤ם הַֽחַטָּאת֙
בְּאֶצְבָּע֔וֹ וְנָתַ֕ן עַל־קַרְנֹ֖ת מִזְבַּ֣ח הָעֹלָ֑ה וְאֶת־דָּמ֣וֹ
יִשְׁפֹּ֔ךְ אֶל־יְס֖וֹד מִזְבַּ֥ח הָעֹלָֽה׃

‎<span id="026">26</span> ‏וְאֶת־כָּל־חֶלְבּוֹ֙ יַקְטִ֣יר הַמִּזְבֵּ֔חָה
כְּחֵ֖לֶב זֶ֣בַח הַשְּׁלָמִ֑ים וְכִפֶּ֨ר עָלָ֧יו הַכֹּהֵ֛ן מֵחַטָּאת֖וֹ
וְנִסְלַ֥ח לֽוֹ׃ פ

‎<span id="027">27</span> ‏וְאִם־נֶ֧פֶשׁ אַחַ֛ת תֶּחֱטָ֥א בִשְׁגָגָ֖ה
מֵעַ֣ם הָאָ֑רֶץ בַּ֠עֲשֹׂתָהּ אַחַ֨ת מִמִּצְוֹ֧ת יְהוָ֛ה אֲשֶׁ֥ר
לֹא־תֵעָשֶׂ֖ינָה וְאָשֵֽׁם׃

‎<span id="028">28</span> ‏א֚וֹ הוֹדַ֣ע אֵלָ֔יו חַטָּאת֖וֹ אֲשֶׁ֣ר
חָטָ֑א וְהֵבִ֨יא קָרְבָּנ֜וֹ שְׂעִירַ֤ת עִזִּים֙ תְּמִימָ֣ה נְקֵבָ֔ה
עַל־חַטָּאת֖וֹ אֲשֶׁ֥ר חָטָֽא׃

‎<span id="029">29</span> ‏וְסָמַךְ֙ אֶת־יָד֔וֹ עַ֖ל רֹ֣אשׁ הַֽחַטָּ֑את
וְשָׁחַט֙ אֶת־הַ֣חַטָּ֔את בִּמְק֖וֹם הָעֹלָֽה׃

‎<span id="030">30</span> ‏וְלָקַ֨ח הַכֹּהֵ֤ן מִדָּמָהּ֙ בְּאֶצְבָּע֔וֹ
וְנָתַ֕ן עַל־קַרְנֹ֖ת מִזְבַּ֣ח הָעֹלָ֑ה וְאֶת־כָּל־דָּמָ֣הּ יִשְׁפֹּ֔ךְ
אֶל־יְס֖וֹד הַמִּזְבֵּֽחַ׃

‎<span id="031">31</span> ‏וְאֶת־כָּל־חֶלְבָּ֣הּ יָסִ֗יר כַּאֲשֶׁ֨ר
הוּסַ֣ר חֵלֶב֮ מֵעַ֣ל זֶ֣בַח הַשְּׁלָמִים֒ וְהִקְטִ֤יר הַכֹּהֵן֙
הַמִּזְבֵּ֔חָה לְרֵ֥יחַ נִיחֹ֖חַ לַיהוָ֑ה וְכִפֶּ֥ר עָלָ֛יו הַכֹּהֵ֖ן
וְנִסְלַ֥ח לֽוֹ׃ פ

‎<span id="032">32</span> ‏וְאִם־כֶּ֛בֶשׂ יָבִ֥יא קָרְבָּנ֖וֹ לְחַטָּ֑את
נְקֵבָ֥ה תְמִימָ֖ה יְבִיאֶֽנָּה׃

‎<span id="033">33</span> ‏וְסָמַךְ֙ אֶת־יָד֔וֹ עַ֖ל רֹ֣אשׁ הַֽחַטָּ֑את
וְשָׁחַ֤ט אֹתָהּ֙ לְחַטָּ֔את בִּמְק֕וֹם אֲשֶׁ֥ר יִשְׁחַ֖ט אֶת־הָעֹלָֽה׃

‎<span id="034">34</span> ‏וְלָקַ֨ח הַכֹּהֵ֜ן מִדַּ֤ם הַֽחַטָּאת֙
בְּאֶצְבָּע֔וֹ וְנָתַ֕ן עַל־קַרְנֹ֖ת מִזְבַּ֣ח הָעֹלָ֑ה
וְאֶת־כָּל־דָּמָ֣הּ יִשְׁפֹּ֔ךְ אֶל־יְס֖וֹד הַמִּזְבֵּֽחַ׃

‎<span id="035">35</span> ‏וְאֶת־כָּל־חֶלְבָּ֣ה יָסִ֗יר כַּאֲשֶׁ֨ר
יוּסַ֥ר חֵֽלֶב־הַכֶּשֶׂב֮ מִזֶּ֣בַח הַשְּׁלָמִים֒ וְהִקְטִ֨יר הַכֹּהֵ֤ן
אֹתָם֙ הַמִּזְבֵּ֔חָה עַ֖ל אִשֵּׁ֣י יְהוָ֑ה וְכִפֶּ֨ר עָלָ֧יו הַכֹּהֵ֛ן
עַל־חַטָּאת֥וֹ אֲשֶׁר־חָטָ֖א וְנִסְלַ֥ח לֽוֹ׃ פ

1 wayəḏabēr yəhwâ ’el-mōšeh llē’mōr:

2 dabēr ’el-bənê yiśərā’ēl<sup>3</sup> lē’mōr nefeš kî-ṯeḥĕṭā’ ḇišəḡāḡâ
mikōl miṣəwōṯ yəhwâ ’ăšer lō’ ṯē‘āśeynâ wə‘āśâ mē’<sup>a</sup>ḥaṯ
mēhēnnâ:

3 ’im hakōhēn hammāšîḥa yeḥĕṭā’ lə’ašəmaṯ hā‘ām wəhiqərîḇ ‘al ḥaṭṭā’ṯwō
’ăšer ḥāṭā’ par ben-bāqār tāmîm layhwâ ləḥaṭṭā’ṯ:

4 wəhēḇî’ ’eṯ-hapār ’el-peṯ<sup>a</sup>ḥ ’ōhel mwō‘ēḏ lifənê yəhwâ
wəsāmaḵə ’eṯ-yāḏwō ‘al-rō’š hapār wəšāḥaṭ ’eṯ-hapār lifənê yəhwâ:

5 wəlāq<sup>a</sup>ḥ hakōhēn hammāšîḥa midam hapār wəhēḇî’ ’ōṯwō
’el-’ōhel mwō‘ēḏ:

6 wəṭāḇal hakōhēn ’eṯ-’eṣəbā‘wō badām wəhizzâ min-hadām šeḇ<sup>a</sup>‘
pə‘āmîm lifənê yəhwâ ’eṯ-pənê pārōḵeṯ haqqōḏeš:

7 wənāṯan hakōhēn min-hadām ‘al-qarənwōṯ mizəb<sup>a</sup>ḥ qəṭōreṯ
hassammîm lifənê yəhwâ ’ăšer bə’ōhel mwō‘ēḏ wə’ēṯ\| kāl-dam hapār
yišəpōḵə ’el-yəswōḏ mizəb<sup>a</sup>ḥ hā‘ōlâ ’ăšer-peṯ<sup>a</sup>ḥ
’ōhel mwō‘ēḏ:

8 wə’eṯ-kāl-ḥēleḇ par h<sup>a</sup>ḥaṭṭā’ṯ yārîm mimmennû
’eṯ-h<sup>a</sup>ḥēleḇ haməḵasseh ‘al-haqqereḇ wə’ēṯ
kāl-h<sup>a</sup>ḥēleḇ ’ăšer ‘al-haqqereḇ:

9 wə’ēṯ šətê hakəlāyōṯ wə’eṯ-h<sup>a</sup>ḥēleḇ ’ăšer ‘ălêhen ’ăšer
‘al-hakəsālîm wə’eṯ-hayyōṯereṯ ‘al-hakāḇēḏ ‘al-hakəlāywōṯ yəsîrennâ:

10 ka’ăšer yûram miššwōr zeḇ<sup>a</sup>ḥ haššəlāmîm wəhiqəṭîrām hakōhēn
‘al mizəb<sup>a</sup>ḥ hā‘ōlâ:

11 wə’eṯ-‘wōr hapār wə’eṯ-kāl-bəśārwō ‘al-rō’šwō wə‘al-kərā‘āyw
wəqirəbwō ûfirəšwō:

12 wəhwōṣî’ ’eṯ-kāl-hapār ’el-miḥûṣ lamm<sup>a</sup>ḥăneh ’el-māqwōm
ṭâwōr ’el-šefeḵə hadešen wəśāraf ’ōṯwō ‘al-‘ēṣîm bā’ēš ‘al-šefeḵə
hadešen yiśśārēf: f

13 wə’im kāl-‘ăḏaṯ yiśərā’ēl yišəgû wəne‘əlam dāḇār mē‘ênê haqqâāl
wə‘āśû ’<sup>a</sup>ḥaṯ mikāl-miṣəwōṯ yəhwâ ’ăšer lō’-ṯē‘āśeynâ
wə’āšēmû:

14 wənwōḏə‘â h<sup>a</sup>ḥaṭṭā’ṯ ’ăšer ḥāṭə’û ‘āleyhā wəhiqərîḇû
haqqâāl par ben-bāqār ləḥaṭṭā’ṯ wəhēḇî’û ’ōṯwō lifənê ’ōhel mwō‘ēḏ:

15 wəsāməḵû ziqənê hā‘ēḏâ ’eṯ-yəḏêhem ‘al-rō’š hapār lifənê yəhwâ
wəšāḥaṭ ’eṯ-hapār lifənê yəhwâ:

16 wəhēḇî’ hakōhēn hammāšîḥa midam hapār ’el-’ōhel mwō‘ēḏ:

17 wəṭāḇal hakōhēn ’eṣəbā‘wō min-hadām wəhizzâ šeḇ<sup>a</sup>‘ pə‘āmîm
lifənê yəhwâ ’ēṯ pənê hapārōḵeṯ:

18 ûmin-hadām yitēn\| ‘al-qarənōṯ hammizəbēḥa ’ăšer lifənê yəhwâ ’ăšer
bə’ōhel mwō‘ēḏ wə’ēṯ kāl-hadām yišəpōḵə ’el-yəswōḏ mizəb<sup>a</sup>ḥ
hā‘ōlâ ’ăšer-peṯ<sup>a</sup>ḥ ’ōhel mwō‘ēḏ:

19 wə’ēṯ kāl-ḥeləbwō yārîm mimmennû wəhiqəṭîr hammizəbēḥâ:

20 wə‘āśâ lapār ka’ăšer ‘āśâ ləfar h<sup>a</sup>ḥaṭṭā’ṯ kēn
y<sup>a</sup>‘ăśeh-llwō wəḵiper ‘ălēhem hakōhēn wənisəl<sup>a</sup>ḥ
lâem:

21 wəhwōṣî’ ’eṯ-hapār ’el-miḥûṣ lamm<sup>a</sup>ḥăneh wəśāraf ’ōṯwō
ka’ăšer śāraf ’ēṯ hapār hāri’šwōn ḥaṭṭa’ṯ haqqâāl hû’: f

22 ’ăšer nāśî’ yeḥĕṭā’ wə‘āśâ ’<sup>a</sup>ḥaṯ mikāl-miṣəwōṯ yəhwâ
’ĕlōhāyw ’ăšer lō’-ṯē‘āśeynâ bišəḡāḡâ wə’āšēm:

23 ’wō-hwōḏ<sup>a</sup>‘ ’ēlāyw ḥaṭṭā’ṯwō ’ăšer ḥāṭā’ bāh wəhēḇî’
’eṯ-qārəbānwō śə‘îr ‘izzîm zāḵār tāmîm:

24 wəsāmaḵə yāḏwō ‘al-rō’š haśśā‘îr wəšāḥaṭ ’ōṯwō biməqwōm ’ăšer-yišəḥaṭ
’eṯ-hā‘ōlâ lifənê yəhwâ ḥaṭṭā’ṯ hû’:

25 wəlāq<sup>a</sup>ḥ hakōhēn midam h<sup>a</sup>ḥaṭṭā’ṯ bə’eṣəbā‘wō
wənāṯan ‘al-qarənōṯ mizəb<sup>a</sup>ḥ hā‘ōlâ wə’eṯ-dāmwō yišəpōḵə
’el-yəswōḏ mizəb<sup>a</sup>ḥ hā‘ōlâ:

26 wə’eṯ-kāl-ḥeləbwō yaqəṭîr hammizəbēḥâ kəḥēleḇ zeḇ<sup>a</sup>ḥ
haššəlāmîm wəḵiper ‘ālāyw hakōhēn mēḥaṭṭā’ṯwō wənisəl<sup>a</sup>ḥ lwō:
f

27 wə’im-nefeš ’<sup>a</sup>ḥaṯ teḥĕṭā’ ḇišəḡāḡâ mē‘am hā’āreṣ
b<sup>a</sup>‘ăśōṯāh ’<sup>a</sup>ḥaṯ mimmiṣəwōṯ yəhwâ ’ăšer
lō’-ṯē‘āśeynâ wə’āšēm:

28 ’wō hwōḏ<sup>a</sup>‘ ’ēlāyw ḥaṭṭā’ṯwō ’ăšer ḥāṭā’ wəhēḇî’ qārəbānwō
śə‘îraṯ ‘izzîm təmîmâ nəqēḇâ ‘al-ḥaṭṭā’ṯwō ’ăšer ḥāṭā’:

29 wəsāmaḵə ’eṯ-yāḏwō ‘al rō’š h<sup>a</sup>ḥaṭṭā’ṯ wəšāḥaṭ
’eṯ-h<sup>a</sup>ḥaṭṭā’ṯ biməqwōm hā‘ōlâ:

30 wəlāq<sup>a</sup>ḥ hakōhēn midāmāh bə’eṣəbā‘wō wənāṯan ‘al-qarənōṯ
mizəb<sup>a</sup>ḥ hā‘ōlâ wə’eṯ-kāl-dāmāh yišəpōḵə ’el-yəswōḏ
hammizəbēḥa:

31 wə’eṯ-kāl-ḥeləbāh yāsîr ka’ăšer hûsar ḥēleḇ mē‘al zeḇ<sup>a</sup>ḥ
haššəlāmîm wəhiqəṭîr hakōhēn hammizəbēḥâ lərêḥa nîḥōḥa layhwâ wəḵiper
‘ālāyw hakōhēn wənisəl<sup>a</sup>ḥ lwō: f

32 wə’im-keḇeś yāḇî’ qārəbānwō ləḥaṭṭā’ṯ nəqēḇâ ṯəmîmâ yəḇî’ennâ:

33 wəsāmaḵə ’eṯ-yāḏwō ‘al rō’š h<sup>a</sup>ḥaṭṭā’ṯ wəšāḥaṭ ’ōṯāh
ləḥaṭṭā’ṯ biməqwōm ’ăšer yišəḥaṭ ’eṯ-hā‘ōlâ:

34 wəlāq<sup>a</sup>ḥ hakōhēn midam h<sup>a</sup>ḥaṭṭā’ṯ bə’eṣəbā‘wō
wənāṯan ‘al-qarənōṯ mizəb<sup>a</sup>ḥ hā‘ōlâ wə’eṯ-kāl-dāmāh yišəpōḵə
’el-yəswōḏ hammizəbēḥa:

35 wə’eṯ-kāl-ḥeləbâ yāsîr ka’ăšer yûsar ḥēleḇ-hakeśeḇ
mizzeḇ<sup>a</sup>ḥ haššəlāmîm wəhiqəṭîr hakōhēn ’ōṯām hammizəbēḥâ ‘al
’iššê yəhwâ wəḵiper ‘ālāyw hakōhēn ‘al-ḥaṭṭā’ṯwō ’ăšer-ḥāṭā’
wənisəl<sup>a</sup>ḥ lwō: f

------------------------------------------------------------------------

[Next: Leviticus (Vayikra) Chapter 5](lev005.md)
