[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo037)  [KJV](../kjv/exo037)  [Sep](../sep/exo037) 
[Vul](../vul/exo037)   
  
[Exodus (Shemot) Index](exo)  
  [Previous](exo036)  [Next](exo038) 

------------------------------------------------------------------------

### Tanach (Hebrew): Exodus (Shemot) Chapter 37

‎<span id="001">1</span> ‏וַיַּ֧עַשׂ בְּצַלְאֵ֛ל אֶת־הָאָרֹ֖ן עֲצֵ֣י
שִׁטִּ֑ים אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֙צִי֙ רָחְבּ֔וֹ
וְאַמָּ֥ה וָחֵ֖צִי קֹמָתֽוֹ׃

‎<span id="002">2</span> ‏וַיְצַפֵּ֛הוּ זָהָ֥ב טָה֖וֹר מִבַּ֣יִת
וּמִח֑וּץ וַיַּ֥עַשׂ ל֛וֹ זֵ֥ר זָהָ֖ב סָבִֽיב׃

‎<span id="003">3</span> ‏וַיִּצֹ֣ק ל֗וֹ אַרְבַּע֙ טַבְּעֹ֣ת זָהָ֔ב עַ֖ל
אַרְבַּ֣ע פַּעֲמֹתָ֑יו וּשְׁתֵּ֣י טַבָּעֹ֗ת עַל־צַלְעוֹ֙ הָֽאֶחָ֔ת
וּשְׁתֵּי֙ טַבָּע֔וֹת עַל־צַלְע֖וֹ הַשֵּׁנִֽית׃

‎<span id="004">4</span> ‏וַיַּ֥עַשׂ בַּדֵּ֖י עֲצֵ֣י שִׁטִּ֑ים וַיְצַ֥ף
אֹתָ֖ם זָהָֽב׃

‎<span id="005">5</span> ‏וַיָּבֵ֤א אֶת־הַבַּדִּים֙ בַּטַּבָּעֹ֔ת עַ֖ל
צַלְעֹ֣ת הָאָרֹ֑ן לָשֵׂ֖את אֶת־הָאָרֹֽן׃

‎<span id="006">6</span> ‏וַיַּ֥עַשׂ כַּפֹּ֖רֶת זָהָ֣ב טָה֑וֹר
אַמָּתַ֤יִם וָחֵ֙צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃

‎<span id="007">7</span> ‏וַיַּ֛עַשׂ שְׁנֵ֥י כְרֻבִ֖ים זָהָ֑ב מִקְשָׁה֙
עָשָׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃

‎<span id="008">8</span> ‏כְּרוּב־אֶחָ֤ד מִקָּצָה֙ מִזֶּ֔ה
וּכְרוּב־אֶחָ֥ד מִקָּצָ֖ה מִזֶּ֑ה מִן־הַכַּפֹּ֛רֶת עָשָׂ֥ה
אֶת־הַכְּרֻבִ֖ים מִשְּׁנֵ֥י קצוותו קְצוֹתָֽיו׃

‎<span id="009">9</span> ‏וַיִּהְי֣וּ הַכְּרֻבִים֩ פֹּרְשֵׂ֨י כְנָפַ֜יִם
לְמַ֗עְלָה סֹֽכְכִ֤ים בְּכַנְפֵיהֶם֙ עַל־הַכַּפֹּ֔רֶת וּפְנֵיהֶ֖ם אִ֣ישׁ
אֶל־אָחִ֑יו אֶל־הַכַּפֹּ֔רֶת הָי֖וּ פְּנֵ֥י הַכְּרֻבִֽים׃ פ

‎<span id="010">10</span> ‏וַיַּ֥עַשׂ אֶת־הַשֻּׁלְחָ֖ן עֲצֵ֣י שִׁטִּ֑ים
אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃

‎<span id="011">11</span> ‏וַיְצַ֥ף אֹת֖וֹ זָהָ֣ב טָה֑וֹר וַיַּ֥עַשׂ
ל֛וֹ זֵ֥ר זָהָ֖ב סָבִֽיב׃

‎<span id="012">12</span> ‏וַיַּ֨עַשׂ ל֥וֹ מִסְגֶּ֛רֶת טֹ֖פַח סָבִ֑יב
וַיַּ֧עַשׂ זֵר־זָהָ֛ב לְמִסְגַּרְתּ֖וֹ סָבִֽיב׃

‎<span id="013">13</span> ‏וַיִּצֹ֣ק ל֔וֹ אַרְבַּ֖ע טַבְּעֹ֣ת זָהָ֑ב
וַיִּתֵּן֙ אֶת־הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע
רַגְלָֽיו׃

‎<span id="014">14</span> ‏לְעֻמַּת֙ הַמִּסְגֶּ֔רֶת הָי֖וּ הַטַּבָּעֹ֑ת
בָּתִּים֙ לַבַּדִּ֔ים לָשֵׂ֖את אֶת־הַשֻּׁלְחָֽן׃

‎<span id="015">15</span> ‏וַיַּ֤עַשׂ אֶת־הַבַּדִּים֙ עֲצֵ֣י שִׁטִּ֔ים
וַיְצַ֥ף אֹתָ֖ם זָהָ֑ב לָשֵׂ֖את אֶת־הַשֻּׁלְחָֽן׃

‎<span id="016">16</span> ‏וַיַּ֜עַשׂ אֶֽת־הַכֵּלִ֣ים׀ אֲשֶׁ֣ר
עַל־הַשֻּׁלְחָ֗ן אֶת־קְעָרֹתָ֤יו וְאֶת־כַּפֹּתָיו֙ וְאֵת֙
מְנַקִּיֹּתָ֔יו וְאֶת־הַקְּשָׂוֹ֔ת אֲשֶׁ֥ר יֻסַּ֖ךְ בָּהֵ֑ן זָהָ֖ב
טָהֽוֹר׃ פ

‎<span id="017">17</span> ‏וַיַּ֥עַשׂ אֶת־הַמְּנֹרָ֖ה זָהָ֣ב טָה֑וֹר
מִקְשָׁ֞ה עָשָׂ֤ה אֶת־הַמְּנֹרָה֙ יְרֵכָ֣הּ וְקָנָ֔הּ גְּבִיעֶ֛יהָ
כַּפְתֹּרֶ֥יהָ וּפְרָחֶ֖יהָ מִמֶּ֥נָּה הָיֽוּ׃

‎<span id="018">18</span> ‏וְשִׁשָּׁ֣ה קָנִ֔ים יֹצְאִ֖ים מִצִּדֶּ֑יהָ
שְׁלֹשָׁ֣ה׀ קְנֵ֣י מְנֹרָ֗ה מִצִּדָּהּ֙ הָֽאֶחָ֔ד וּשְׁלֹשָׁה֙ קְנֵ֣י
מְנֹרָ֔ה מִצִּדָּ֖הּ הַשֵּׁנִֽי׃

‎<span id="019">19</span> ‏שְׁלֹשָׁ֣ה גְ֠בִעִים מְֽשֻׁקָּדִ֞ים
בַּקָּנֶ֣ה הָאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים
מְשֻׁקָּדִ֛ים בְּקָנֶ֥ה אֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת
הַקָּנִ֔ים הַיֹּצְאִ֖ים מִן־הַמְּנֹרָֽה׃

‎<span id="020">20</span> ‏וּבַמְּנֹרָ֖ה אַרְבָּעָ֣ה גְבִעִ֑ים
מְשֻׁ֨קָּדִ֔ים כַּפְתֹּרֶ֖יהָ וּפְרָחֶֽיהָ׃

‎<span id="021">21</span> ‏וְכַפְתֹּ֡ר תַּחַת֩ שְׁנֵ֨י הַקָּנִ֜ים
מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר
תַּֽחַת־שְׁנֵ֥י הַקָּנִ֖ים מִמֶּ֑נָּה לְשֵׁ֙שֶׁת֙ הַקָּנִ֔ים
הַיֹּצְאִ֖ים מִמֶּֽנָּה׃

‎<span id="022">22</span> ‏כַּפְתֹּרֵיהֶ֥ם וּקְנֹתָ֖ם מִמֶּ֣נָּה הָי֑וּ
כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃

‎<span id="023">23</span> ‏וַיַּ֥עַשׂ אֶת־נֵרֹתֶ֖יהָ שִׁבְעָ֑ה
וּמַלְקָחֶ֥יהָ וּמַחְתֹּתֶ֖יהָ זָהָ֥ב טָהֽוֹר׃

‎<span id="024">24</span> ‏כִּכָּ֛ר זָהָ֥ב טָה֖וֹר עָשָׂ֣ה אֹתָ֑הּ
וְאֵ֖ת כָּל־כֵּלֶֽיהָ׃ פ

‎<span id="025">25</span> ‏וַיַּ֛עַשׂ אֶת־מִזְבַּ֥ח הַקְּטֹ֖רֶת עֲצֵ֣י
שִׁטִּ֑ים אַמָּ֣ה אָרְכּוֹ֩ וְאַמָּ֨ה רָחְבּ֜וֹ רָב֗וּעַ וְאַמָּתַ֙יִם֙
קֹֽמָת֔וֹ מִמֶּ֖נּוּ הָי֥וּ קַרְנֹתָֽיו׃

‎<span id="026">26</span> ‏וַיְצַ֨ף אֹת֜וֹ זָהָ֣ב טָה֗וֹר אֶת־גַּגּ֧וֹ
וְאֶת־קִירֹתָ֛יו סָבִ֖יב וְאֶת־קַרְנֹתָ֑יו וַיַּ֥עַשׂ ל֛וֹ זֵ֥ר זָהָ֖ב
סָבִֽיב׃

‎<span id="027">27</span> ‏וּשְׁתֵּי֩ טַבְּעֹ֨ת זָהָ֜ב עָֽשָׂה־ל֣וֹ׀
מִתַּ֣חַת לְזֵר֗וֹ עַ֚ל שְׁתֵּ֣י צַלְעֹתָ֔יו עַ֖ל שְׁנֵ֣י צִדָּ֑יו
לְבָתִּ֣ים לְבַדִּ֔ים לָשֵׂ֥את אֹת֖וֹ בָּהֶֽם׃

‎<span id="028">28</span> ‏וַיַּ֥עַשׂ אֶת־הַבַּדִּ֖ים עֲצֵ֣י שִׁטִּ֑ים
וַיְצַ֥ף אֹתָ֖ם זָהָֽב׃

‎<span id="029">29</span> ‏וַיַּ֜עַשׂ אֶת־שֶׁ֤מֶן הַמִּשְׁחָה֙ קֹ֔דֶשׁ
וְאֶת־קְטֹ֥רֶת הַסַּמִּ֖ים טָה֑וֹר מַעֲשֵׂ֖ה רֹקֵֽחַ׃ פ

1 wayy<sup>a</sup>‘aś bəṣalə’ēl ’eṯ-hā’ārōn ‘ăṣê šiṭṭîm ’ammāṯayim
wāḥēṣî ’ārəkwō wə’ammâ wāḥēṣî rāḥəbwō wə’ammâ wāḥēṣî qōmāṯwō:

2 wayəṣapēhû zâāḇ ṭâwōr mibayiṯ ûmiḥûṣ wayy<sup>a</sup>‘aś lwō zēr zâāḇ
sāḇîḇ:

3 wayyiṣōq lwō ’arəb<sup>a</sup>‘ ṭabə‘ōṯ zâāḇ ‘al ’arəb<sup>a</sup>‘
p<sup>a</sup>‘ămōṯāyw ûšətê ṭabā‘ōṯ ‘al-ṣalə‘wō hā’eḥāṯ ûšətê ṭabā‘wōṯ
‘al-ṣalə‘wō haššēnîṯ:

4 wayy<sup>a</sup>‘aś badê ‘ăṣê šiṭṭîm wayəṣaf ’ōṯām zâāḇ:

5 wayyāḇē’ ’eṯ-habadîm baṭṭabā‘ōṯ ‘al ṣalə‘ōṯ hā’ārōn lāśē’ṯ
’eṯ-hā’ārōn:

6 wayy<sup>a</sup>‘aś kapōreṯ zâāḇ ṭâwōr ’ammāṯayim wāḥēṣî ’ārəkāh
wə’ammâ wāḥēṣî rāḥəbāh:

7 wayy<sup>a</sup>‘aś šənê ḵəruḇîm zâāḇ miqəšâ ‘āśâ ’ōṯām miššənê qəṣwōṯ
hakapōreṯ:

8 kərûḇ-’eḥāḏ miqqāṣâ mizzeh ûḵərûḇ-’eḥāḏ miqqāṣâ mizzeh min-hakapōreṯ
‘āśâ ’eṯ-hakəruḇîm miššənê qaṣəwwōṯāw qəṣwōṯāyw:

9 wayyihəyû hakəruḇîm pōrəśê ḵənāfayim ləm<sup>a</sup>‘əlâ sōḵəḵîm
bəḵanəfêhem ‘al-hakapōreṯ ûfənêhem ’îš ’el-’āḥîw ’el-hakapōreṯ hāyû pənê
hakəruḇîm: f

10 wayy<sup>a</sup>‘aś ’eṯ-haššuləḥān ‘ăṣê šiṭṭîm ’ammāṯayim ’ārəkwō
wə’ammâ rāḥəbwō wə’ammâ wāḥēṣî qōmāṯwō:

11 wayəṣaf ’ōṯwō zâāḇ ṭâwōr wayy<sup>a</sup>‘aś lwō zēr zâāḇ sāḇîḇ:

12 wayy<sup>a</sup>‘aś lwō misəgereṯ ṭōf<sup>a</sup>ḥ sāḇîḇ
wayy<sup>a</sup>‘aś zēr-zâāḇ ləmisəgarətwō sāḇîḇ:

13 wayyiṣōq lwō ’arəb<sup>a</sup>‘ ṭabə‘ōṯ zâāḇ wayyitēn ’eṯ-haṭṭabā‘ōṯ
‘al ’arəb<sup>a</sup>‘ hapē’ōṯ ’ăšer lə’arəb<sup>a</sup>‘ raḡəlāyw:

14 lə‘ummaṯ hammisəgereṯ hāyû haṭṭabā‘ōṯ bātîm labadîm lāśē’ṯ
’eṯ-haššuləḥān:

15 wayy<sup>a</sup>‘aś ’eṯ-habadîm ‘ăṣê šiṭṭîm wayəṣaf ’ōṯām zâāḇ lāśē’ṯ
’eṯ-haššuləḥān:

16 wayy<sup>a</sup>‘aś ’eṯ-hakēlîm\| ’ăšer ‘al-haššuləḥān ’eṯ-qə‘ārōṯāyw
wə’eṯ-kapōṯāyw wə’ēṯ mənaqqîyōṯāyw wə’eṯ-haqqəśāwōṯ ’ăšer yussaḵə bâēn
zâāḇ ṭâwōr: f

17 wayy<sup>a</sup>‘aś ’eṯ-hammənōrâ zâāḇ ṭâwōr miqəšâ ‘āśâ
’eṯ-hammənōrâ yərēḵāh wəqānāh gəḇî‘eyhā kafətōreyhā ûfərāḥeyhā mimmennâ
hāyû:

18 wəšiššâ qānîm yōṣə’îm miṣṣideyhā šəlōšâ\| qənê mənōrâ miṣṣidāh
hā’eḥāḏ ûšəlōšâ qənê mənōrâ miṣṣidāh haššēnî:

19 šəlōšâ ḡəḇi‘îm məšuqqāḏîm baqqāneh hā’eḥāḏ kafətōr wāfer<sup>a</sup>ḥ
ûšəlōšâ ḡəḇi‘îm məšuqqāḏîm bəqāneh ’eḥāḏ kafətōr wāfār<sup>a</sup>ḥ kēn
ləšēšeṯ haqqānîm hayyōṣə’îm min-hammənōrâ:

20 ûḇammənōrâ ’arəbā‘â ḡəḇi‘îm məšuqqāḏîm kafətōreyhā ûfərāḥeyhā:

21 wəḵafətōr t<sup>a</sup>ḥaṯ šənê haqqānîm mimmennâ wəḵafətōr
t<sup>a</sup>ḥaṯ šənê haqqānîm mimmennâ wəḵafətōr t<sup>a</sup>ḥaṯ-šənê
haqqānîm mimmennâ ləšēšeṯ haqqānîm hayyōṣə’îm mimmennâ:

22 kafətōrêhem ûqənōṯām mimmennâ hāyû kullāh miqəšâ ’<sup>a</sup>ḥaṯ
zâāḇ ṭâwōr:

23 wayy<sup>a</sup>‘aś ’eṯ-nērōṯeyhā šiḇə‘â ûmaləqāḥeyhā
ûm<sup>a</sup>ḥətōṯeyhā zâāḇ ṭâwōr:

24 kikār zâāḇ ṭâwōr ‘āśâ ’ōṯāh wə’ēṯ kāl-kēleyhā: f

25 wayy<sup>a</sup>‘aś ’eṯ-mizəb<sup>a</sup>ḥ haqqəṭōreṯ ‘ăṣê šiṭṭîm
’ammâ ’ārəkwō wə’ammâ rāḥəbwō rāḇû‘a wə’ammāṯayim qōmāṯwō mimmennû hāyû
qarənōṯāyw:

26 wayəṣaf ’ōṯwō zâāḇ ṭâwōr ’eṯ-gagwō wə’eṯ-qîrōṯāyw sāḇîḇ
wə’eṯ-qarənōṯāyw wayy<sup>a</sup>‘aś lwō zēr zâāḇ sāḇîḇ:

27 ûšətê ṭabə‘ōṯ zâāḇ ‘āśâ-lwō\| mit<sup>a</sup>ḥaṯ ləzērwō ‘al šətê
ṣalə‘ōṯāyw ‘al šənê ṣidāyw ləḇātîm ləḇadîm lāśē’ṯ ’ōṯwō bâem:

28 wayy<sup>a</sup>‘aś ’eṯ-habadîm ‘ăṣê šiṭṭîm wayəṣaf ’ōṯām zâāḇ:

29 wayy<sup>a</sup>‘aś ’eṯ-šemen hammišəḥâ qōḏeš wə’eṯ-qəṭōreṯ hassammîm
ṭâwōr m<sup>a</sup>‘ăśēh rōqēḥa: f

------------------------------------------------------------------------

[Next: Exodus (Shemot) Chapter 38](exo038)
