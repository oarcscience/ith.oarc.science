<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 43</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen043.htm">Polyglot</A>&nbsp;
<A HREF="../kjv/gen043.htm">KJV</A>&nbsp;
<A HREF="../sep/gen043.htm">Sep</A>&nbsp;
<A HREF="../vul/gen043.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen042.htm">Previous</A>&nbsp;
<A HREF="gen044.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 43</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהָרָעָ֖ב כָּבֵ֥ד בָּאָֽרֶץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֗י כַּאֲשֶׁ֤ר כִּלּוּ֙ לֶאֱכֹ֣ל אֶת־הַשֶּׁ֔בֶר אֲשֶׁ֥ר הֵבִ֖יאוּ מִמִּצְרָ֑יִם וַיֹּ֤אמֶר אֲלֵיהֶם֙ אֲבִיהֶ֔ם שֻׁ֖בוּ שִׁבְרוּ־לָ֥נוּ מְעַט־אֹֽכֶל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֧אמֶר אֵלָ֛יו יְהוּדָ֖ה לֵאמֹ֑ר הָעֵ֣ד הֵעִד֩ בָּ֨נוּ הָאִ֤ישׁ לֵאמֹר֙ לֹֽא־תִרְא֣וּ פָנַ֔י בִּלְתִּ֖י אֲחִיכֶ֥ם אִתְּכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אִם־יֶשְׁךָ֛ מְשַׁלֵּ֥חַ אֶת־אָחִ֖ינוּ אִתָּ֑נוּ נֵרְדָ֕ה וְנִשְׁבְּרָ֥ה לְךָ֖ אֹֽכֶל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאִם־אֵינְךָ֥ מְשַׁלֵּ֖חַ לֹ֣א נֵרֵ֑ד כִּֽי־הָאִ֞ישׁ אָמַ֤ר אֵלֵ֙ינוּ֙ לֹֽא־תִרְא֣וּ פָנַ֔י בִּלְתִּ֖י אֲחִיכֶ֥ם אִתְּכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֙אמֶר֙ יִשְׂרָאֵ֔ל לָמָ֥ה הֲרֵעֹתֶ֖ם לִ֑י לְהַגִּ֣יד לָאִ֔ישׁ הַע֥וֹד לָכֶ֖ם אָֽח׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּאמְר֡וּ שָׁא֣וֹל שָֽׁאַל־הָ֠אִישׁ לָ֣נוּ וּלְמֽוֹלַדְתֵּ֜נוּ לֵאמֹ֗ר הַע֨וֹד אֲבִיכֶ֥ם חַי֙ הֲיֵ֣שׁ לָכֶ֣ם אָ֔ח וַנַ֨גֶּד־ל֔וֹ<font color="red"><sup>1</font></sup> עַל־פִּ֖י הַדְּבָרִ֣ים הָאֵ֑לֶּה הֲיָד֣וֹעַ נֵדַ֔ע כִּ֣י יֹאמַ֔ר הוֹרִ֖ידוּ אֶת־אֲחִיכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֨אמֶר יְהוּדָ֜ה אֶל־יִשְׂרָאֵ֣ל אָבִ֗יו שִׁלְחָ֥ה הַנַּ֛עַר אִתִּ֖י וְנָק֣וּמָה וְנֵלֵ֑כָה וְנִֽחְיֶה֙ וְלֹ֣א נָמ֔וּת גַּם־אֲנַ֥חְנוּ גַם־אַתָּ֖ה גַּם־טַפֵּֽנוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אָֽנֹכִי֙ אֶֽעֶרְבֶ֔נּוּ מִיָּדִ֖י תְּבַקְשֶׁ֑נּוּ אִם־לֹ֨א הֲבִיאֹתִ֤יו אֵלֶ֙יךָ֙ וְהִצַּגְתִּ֣יו לְפָנֶ֔יךָ וְחָטָ֥אתִֽי לְךָ֖ כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֖י לוּלֵ֣א הִתְמַהְמָ֑הְנוּ כִּֽי־עַתָּ֥ה שַׁ֖בְנוּ זֶ֥ה פַעֲמָֽיִם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֨אמֶר אֲלֵהֶ֜ם יִשְׂרָאֵ֣ל אֲבִיהֶ֗ם אִם־כֵּ֣ן׀ אֵפוֹא֮ זֹ֣את עֲשׂוּ֒ קְח֞וּ מִזִּמְרַ֤ת הָאָ֙רֶץ֙ בִּכְלֵיכֶ֔ם וְהוֹרִ֥ידוּ לָאִ֖ישׁ מִנְחָ֑ה מְעַ֤ט צֳרִי֙ וּמְעַ֣ט דְּבַ֔שׁ נְכֹ֣את וָלֹ֔ט בָּטְנִ֖ים וּשְׁקֵדִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְכֶ֥סֶף מִשְׁנֶ֖ה קְח֣וּ בְיֶדְכֶ֑ם וְאֶת־הַכֶּ֜סֶף הַמּוּשָׁ֨ב בְּפִ֤י אַמְתְּחֹֽתֵיכֶם֙ תָּשִׁ֣יבוּ בְיֶדְכֶ֔ם אוּלַ֥י מִשְׁגֶּ֖ה הֽוּא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאֶת־אֲחִיכֶ֖ם קָ֑חוּ וְק֖וּמוּ שׁ֥וּבוּ אֶל־הָאִֽישׁ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֵ֣ל שַׁדַּ֗י יִתֵּ֨ן לָכֶ֤ם רַחֲמִים֙ לִפְנֵ֣י הָאִ֔ישׁ וְשִׁלַּ֥ח לָכֶ֛ם אֶת־אֲחִיכֶ֥ם אַחֵ֖ר וְאֶת־בִּנְיָמִ֑ין וַאֲנִ֕י כַּאֲשֶׁ֥ר שָׁכֹ֖לְתִּי שָׁכָֽלְתִּי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּקְח֤וּ הָֽאֲנָשִׁים֙ אֶת־הַמִּנְחָ֣ה הַזֹּ֔את וּמִשְׁנֶה־כֶּ֛סֶף לָקְח֥וּ בְיָדָ֖ם וְאֶת־בִּנְיָמִ֑ן וַיָּקֻ֙מוּ֙ וַיֵּרְד֣וּ מִצְרַ֔יִם וַיַּֽעַמְד֖וּ לִפְנֵ֥י יוֹסֵֽף׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּ֨רְא יוֹסֵ֣ף אִתָּם֮ אֶת־בִּנְיָמִין֒ וַיֹּ֙אמֶר֙ לַֽאֲשֶׁ֣ר עַל־בֵּית֔וֹ הָבֵ֥א אֶת־הָאֲנָשִׁ֖ים הַבָּ֑יְתָה וּטְבֹ֤חַ טֶ֙בַח֙ וְהָכֵ֔ן כִּ֥י אִתִּ֛י יֹאכְל֥וּ הָאֲנָשִׁ֖ים בַּֽצָּהֳרָֽיִם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּ֣עַשׂ הָאִ֔ישׁ כַּֽאֲשֶׁ֖ר אָמַ֣ר יוֹסֵ֑ף וַיָּבֵ֥א הָאִ֛ישׁ אֶת־הָאֲנָשִׁ֖ים בֵּ֥יתָה יוֹסֵֽף׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּֽירְא֣וּ הָֽאֲנָשִׁ֗ים כִּ֣י הֽוּבְאוּ֮ בֵּ֣ית יוֹסֵף֒ וַיֹּאמְר֗וּ עַל־דְּבַ֤ר הַכֶּ֙סֶף֙ הַשָּׁ֤ב בְּאַמְתְּחֹתֵ֙ינוּ֙ בַּתְּחִלָּ֔ה אֲנַ֖חְנוּ מֽוּבָאִ֑ים לְהִתְגֹּלֵ֤ל עָלֵ֙ינוּ֙ וּלְהִתְנַפֵּ֣ל עָלֵ֔ינוּ וְלָקַ֧חַת אֹתָ֛נוּ לַעֲבָדִ֖ים וְאֶת־חֲמֹרֵֽינוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַֽיִּגְּשׁוּ֙ אֶל־הָאִ֔ישׁ אֲשֶׁ֖ר עַל־בֵּ֣ית יוֹסֵ֑ף וַיְדַבְּר֥וּ אֵלָ֖יו פֶּ֥תַח הַבָּֽיִת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּאמְר֖וּ בִּ֣י אֲדֹנִ֑י יָרֹ֥ד יָרַ֛דְנוּ בַּתְּחִלָּ֖ה לִשְׁבָּר־אֹֽכֶל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיְהִ֞י כִּי־בָ֣אנוּ אֶל־הַמָּל֗וֹן וַֽנִּפְתְּחָה֙ אֶת־אַמְתְּחֹתֵ֔ינוּ וְהִנֵּ֤ה כֶֽסֶף־אִישׁ֙ בְּפִ֣י אַמְתַּחְתּ֔וֹ כַּסְפֵּ֖נוּ בְּמִשְׁקָל֑וֹ וַנָּ֥שֶׁב אֹת֖וֹ בְּיָדֵֽנוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְכֶ֧סֶף אַחֵ֛ר הוֹרַ֥דְנוּ בְיָדֵ֖נוּ לִשְׁבָּר־אֹ֑כֶל לֹ֣א יָדַ֔עְנוּ מִי־שָׂ֥ם כַּסְפֵּ֖נוּ בְּאַמְתְּחֹתֵֽינוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּאמֶר֩ שָׁל֨וֹם לָכֶ֜ם אַל־תִּירָ֗אוּ אֱלֹ֨הֵיכֶ֜ם וֵֽאלֹהֵ֤י אֲבִיכֶם֙ נָתַ֨ן לָכֶ֤ם מַטְמוֹן֙ בְּאַמְתְּחֹ֣תֵיכֶ֔ם כַּסְפְּכֶ֖ם בָּ֣א אֵלָ֑י וַיּוֹצֵ֥א אֲלֵהֶ֖ם אֶת־שִׁמְעֽוֹן׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיָּבֵ֥א הָאִ֛ישׁ אֶת־הָאֲנָשִׁ֖ים בֵּ֣יתָה יוֹסֵ֑ף וַיִּתֶּן־מַ֙יִם֙ וַיִּרְחֲצ֣וּ רַגְלֵיהֶ֔ם וַיִּתֵּ֥ן מִסְפּ֖וֹא לַחֲמֹֽרֵיהֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיָּכִ֙ינוּ֙ אֶת־הַמִּנְחָ֔ה עַד־בּ֥וֹא יוֹסֵ֖ף בַּֽצָּהֳרָ֑יִם כִּ֣י שָֽׁמְע֔וּ כִּי־שָׁ֖ם יֹ֥אכְלוּ לָֽחֶם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיָּבֹ֤א יוֹסֵף֙ הַבַּ֔יְתָה וַיָּבִ֥יאּוּ ל֛וֹ אֶת־הַמִּנְחָ֥ה אֲשֶׁר־בְּיָדָ֖ם הַבָּ֑יְתָה וַיִּשְׁתַּחֲווּ־ל֖וֹ אָֽרְצָה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּשְׁאַ֤ל לָהֶם֙ לְשָׁל֔וֹם וַיֹּ֗אמֶר הֲשָׁל֛וֹם אֲבִיכֶ֥ם הַזָּקֵ֖ן אֲשֶׁ֣ר אֲמַרְתֶּ֑ם הַעוֹדֶ֖נּוּ חָֽי׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּאמְר֗וּ שָׁל֛וֹם לְעַבְדְּךָ֥ לְאָבִ֖ינוּ עוֹדֶ֣נּוּ חָ֑י וַֽיִּקְּד֖וּ <font color="brown">וישתחו</font> <font color="blue">וַיִּֽשְׁתַּחֲוּֽוּ׃<font color="red"><sup>1</font></sup></font> </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּשָּׂ֣א עֵינָ֗יו וַיַּ֞רְא אֶת־בִּנְיָמִ֣ין אָחִיו֮ בֶּן־אִמּוֹ֒ וַיֹּ֗אמֶר הֲזֶה֙ אֲחִיכֶ֣ם הַקָּטֹ֔ן אֲשֶׁ֥ר אֲמַרְתֶּ֖ם אֵלָ֑י וַיֹּאמַ֕ר אֱלֹהִ֥ים יָחְנְךָ֖ בְּנִֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיְמַהֵ֣ר יוֹסֵ֗ף כִּֽי־נִכְמְר֤וּ רַחֲמָיו֙ אֶל־אָחִ֔יו וַיְבַקֵּ֖שׁ לִבְכּ֑וֹת וַיָּבֹ֥א הַחַ֖דְרָה וַיֵּ֥בְךְּ שָֽׁמָּה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּרְחַ֥ץ פָּנָ֖יו וַיֵּצֵ֑א וַיִּ֨תְאַפַּ֔ק וַיֹּ֖אמֶר שִׂ֥ימוּ לָֽחֶם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיָּשִׂ֥ימוּ ל֛וֹ לְבַדּ֖וֹ וְלָהֶ֣ם לְבַדָּ֑ם וְלַמִּצְרִ֞ים הָאֹכְלִ֤ים אִתּוֹ֙ לְבַדָּ֔ם כִּי֩ לֹ֨א יוּכְל֜וּן הַמִּצְרִ֗ים לֶאֱכֹ֤ל אֶת־הָֽעִבְרִים֙ לֶ֔חֶם כִּי־תוֹעֵבָ֥ה הִ֖וא לְמִצְרָֽיִם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיֵּשְׁב֣וּ לְפָנָ֔יו הַבְּכֹר֙ כִּבְכֹ֣רָת֔וֹ וְהַצָּעִ֖יר כִּצְעִרָת֑וֹ וַיִּתְמְה֥וּ הָאֲנָשִׁ֖ים אִ֥ישׁ אֶל־רֵעֵֽהוּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיִּשָּׂ֨א מַשְׂאֹ֜ת מֵאֵ֣ת פָּנָיו֮ אֲלֵהֶם֒ וַתֵּ֜רֶב מַשְׂאַ֧ת בִּנְיָמִ֛ן מִמַּשְׂאֹ֥ת כֻּלָּ֖ם חָמֵ֣שׁ יָד֑וֹת וַיִּשְׁתּ֥וּ וַֽיִּשְׁכְּר֖וּ עִמּֽוֹ׃ </P>
</TD>
<TD WIDTH="50%">
<P>1&nbsp;w&#601;h&#257;r&#257;&#8216;&#257;&#x1E07; k&#257;&#x1E07;&#275;&#x1E0F; b&#257;&#8217;&#257;re&#x1E63;: </P>
<P>2&nbsp;way&#601;h&icirc; ka&#8217;&#259;&#353;er kill&ucirc; le&#8217;&#277;&#x1E35;&#333;l &#8217;e&#x1E6F;-ha&#353;&#353;e&#x1E07;er &#8217;&#259;&#353;er h&#275;&#x1E07;&icirc;&#8217;&ucirc; mimmi&#x1E63;&#601;r&#257;yim wayy&#333;&#8217;mer &#8217;&#259;l&ecirc;hem &#8217;&#259;&#x1E07;&icirc;hem &#353;u&#x1E07;&ucirc; &#353;i&#x1E07;&#601;r&ucirc;-l&#257;n&ucirc; m&#601;&#8216;a&#x1E6D;-&#8217;&#333;&#x1E35;el: </P>
<P>3&nbsp;wayy&#333;&#8217;mer &#8217;&#275;l&#257;yw y&#601;h&ucirc;&#x1E0F;&acirc; l&#275;&#8217;m&#333;r h&#257;&#8216;&#275;&#x1E0F; h&#275;&#8216;i&#x1E0F; b&#257;n&ucirc; h&#257;&#8217;&icirc;&#353; l&#275;&#8217;m&#333;r l&#333;&#8217;-&#x1E6F;ir&#601;&#8217;&ucirc; f&#257;nay bil&#601;t&icirc; &#8217;&#259;&#x1E25;&icirc;&#x1E35;em &#8217;it&#601;&#x1E35;em: </P>
<P>4&nbsp;&#8217;im-ye&#353;&#601;&#x1E35;&#257; m&#601;&#353;all&#275;&#x1E25;a &#8217;e&#x1E6F;-&#8217;&#257;&#x1E25;&icirc;n&ucirc; &#8217;it&#257;n&ucirc; n&#275;r&#601;&#x1E0F;&acirc; w&#601;ni&#353;&#601;b&#601;r&acirc; l&#601;&#x1E35;&#257; &#8217;&#333;&#x1E35;el: </P>
<P>5&nbsp;w&#601;&#8217;im-&#8217;&ecirc;n&#601;&#x1E35;&#257; m&#601;&#353;all&#275;&#x1E25;a l&#333;&#8217; n&#275;r&#275;&#x1E0F; k&icirc;-h&#257;&#8217;&icirc;&#353; &#8217;&#257;mar &#8217;&#275;l&ecirc;n&ucirc; l&#333;&#8217;-&#x1E6F;ir&#601;&#8217;&ucirc; f&#257;nay bil&#601;t&icirc; &#8217;&#259;&#x1E25;&icirc;&#x1E35;em &#8217;it&#601;&#x1E35;em: </P>
<P>6&nbsp;wayy&#333;&#8217;mer yi&#347;&#601;r&#257;&#8217;&#275;l l&#257;m&acirc; h&#259;r&#275;&#8216;&#333;&#x1E6F;em l&icirc; l&#601;hag&icirc;&#x1E0F; l&#257;&#8217;&icirc;&#353; h<sup>a</sup>&#8216;w&#333;&#x1E0F; l&#257;&#x1E35;em &#8217;&#257;&#x1E25;: </P>
<P>7&nbsp;wayy&#333;&#8217;m&#601;r&ucirc; &#353;&#257;&#8217;w&#333;l &#353;&#257;&#8217;al-h&#257;&#8217;&icirc;&#353; l&#257;n&ucirc; &ucirc;l&#601;mw&#333;la&#x1E0F;&#601;t&#275;n&ucirc; l&#275;&#8217;m&#333;r h<sup>a</sup>&#8216;w&#333;&#x1E0F; &#8217;&#259;&#x1E07;&icirc;&#x1E35;em &#x1E25;ay h&#259;y&#275;&#353; l&#257;&#x1E35;em &#8217;&#257;&#x1E25; wanage&#x1E0F;-lw&#333;<font color="red"><sup>1</font></sup> &#8216;al-p&icirc; had&#601;&#x1E07;&#257;r&icirc;m h&#257;&#8217;&#275;lleh h&#259;y&#257;&#x1E0F;w&#333;&#8216;a n&#275;&#x1E0F;<sup>a</sup>&#8216; k&icirc; y&#333;&#8217;mar hw&#333;r&icirc;&#x1E0F;&ucirc; &#8217;e&#x1E6F;-&#8217;&#259;&#x1E25;&icirc;&#x1E35;em: </P>
<P>8&nbsp;wayy&#333;&#8217;mer y&#601;h&ucirc;&#x1E0F;&acirc; &#8217;el-yi&#347;&#601;r&#257;&#8217;&#275;l &#8217;&#257;&#x1E07;&icirc;w &#353;il&#601;&#x1E25;&acirc; hann<sup>a</sup>&#8216;ar &#8217;it&icirc; w&#601;n&#257;q&ucirc;m&acirc; w&#601;n&#275;l&#275;&#x1E35;&acirc; w&#601;ni&#x1E25;&#601;yeh w&#601;l&#333;&#8217; n&#257;m&ucirc;&#x1E6F; gam-&#8217;&#259;n<sup>a</sup>&#x1E25;&#601;n&ucirc; &#x1E21;am-&#8217;at&acirc; gam-&#x1E6D;ap&#275;n&ucirc;: </P>
<P>9&nbsp;&#8217;&#257;n&#333;&#x1E35;&icirc; &#8217;e&#8216;er&#601;&#x1E07;enn&ucirc; m&icirc;y&#257;&#x1E0F;&icirc; t&#601;&#x1E07;aq&#601;&#353;enn&ucirc; &#8217;im-l&#333;&#8217; h&#259;&#x1E07;&icirc;&#8217;&#333;&#x1E6F;&icirc;w &#8217;&#275;ley&#x1E35;&#257; w&#601;hi&#x1E63;&#x1E63;a&#x1E21;&#601;t&icirc;w l&#601;f&#257;ney&#x1E35;&#257; w&#601;&#x1E25;&#257;&#x1E6D;&#257;&#8217;&#x1E6F;&icirc; l&#601;&#x1E35;&#257; k&#257;l-hayy&#257;m&icirc;m: </P>
<P>10&nbsp;k&icirc; l&ucirc;l&#275;&#8217; hi&#x1E6F;&#601;mah&#601;m&acirc;&#601;n&ucirc; k&icirc;-&#8216;at&acirc; &#353;a&#x1E07;&#601;n&ucirc; zeh f<sup>a</sup>&#8216;&#259;m&#257;yim: </P>
<P>11&nbsp;wayy&#333;&#8217;mer &#8217;&#259;l&#275;hem yi&#347;&#601;r&#257;&#8217;&#275;l &#8217;&#259;&#x1E07;&icirc;hem &#8217;im-k&#275;n| &#8217;&#275;fw&#333;&#8217; z&#333;&#8217;&#x1E6F; &#8216;&#259;&#347;&ucirc; q&#601;&#x1E25;&ucirc; mizzim&#601;ra&#x1E6F; h&#257;&#8217;&#257;re&#x1E63; bi&#x1E35;&#601;l&ecirc;&#x1E35;em w&#601;hw&#333;r&icirc;&#x1E0F;&ucirc; l&#257;&#8217;&icirc;&#353; min&#601;&#x1E25;&acirc; m&#601;&#8216;a&#x1E6D; &#x1E63;&#335;r&icirc; &ucirc;m&#601;&#8216;a&#x1E6D; d&#601;&#x1E07;a&#353; n&#601;&#x1E35;&#333;&#8217;&#x1E6F; w&#257;l&#333;&#x1E6D; b&#257;&#x1E6D;&#601;n&icirc;m &ucirc;&#353;&#601;q&#275;&#x1E0F;&icirc;m: </P>
<P>12&nbsp;w&#601;&#x1E35;esef mi&#353;&#601;neh q&#601;&#x1E25;&ucirc; &#x1E07;&#601;ye&#x1E0F;&#601;&#x1E35;em w&#601;&#8217;e&#x1E6F;-hakesef hamm&ucirc;&#353;&#257;&#x1E07; b&#601;f&icirc; &#8217;am&#601;t&#601;&#x1E25;&#333;&#x1E6F;&ecirc;&#x1E35;em t&#257;&#353;&icirc;&#x1E07;&ucirc; &#x1E07;&#601;ye&#x1E0F;&#601;&#x1E35;em &#8217;&ucirc;lay mi&#353;&#601;geh h&ucirc;&#8217;: </P>
<P>13&nbsp;w&#601;&#8217;e&#x1E6F;-&#8217;&#259;&#x1E25;&icirc;&#x1E35;em q&#257;&#x1E25;&ucirc; w&#601;q&ucirc;m&ucirc; &#353;&ucirc;&#x1E07;&ucirc; &#8217;el-h&#257;&#8217;&icirc;&#353;: </P>
<P>14&nbsp;w&#601;&#8217;&#275;l &#353;aday yit&#275;n l&#257;&#x1E35;em r<sup>a</sup>&#x1E25;&#259;m&icirc;m lif&#601;n&ecirc; h&#257;&#8217;&icirc;&#353; w&#601;&#353;ill<sup>a</sup>&#x1E25; l&#257;&#x1E35;em &#8217;e&#x1E6F;-&#8217;&#259;&#x1E25;&icirc;&#x1E35;em &#8217;<sup>a</sup>&#x1E25;&#275;r w&#601;&#8217;e&#x1E6F;-bin&#601;y&#257;m&icirc;n wa&#8217;&#259;n&icirc; ka&#8217;&#259;&#353;er &#353;&#257;&#x1E35;&#333;l&#601;t&icirc; &#353;&#257;&#x1E35;&#257;l&#601;t&icirc;: </P>
<P>15&nbsp;wayyiq&#601;&#x1E25;&ucirc; h&#257;&#8217;&#259;n&#257;&#353;&icirc;m &#8217;e&#x1E6F;-hammin&#601;&#x1E25;&acirc; hazz&#333;&#8217;&#x1E6F; &ucirc;mi&#353;&#601;neh-kesef l&#257;q&#601;&#x1E25;&ucirc; &#x1E07;&#601;y&#257;&#x1E0F;&#257;m w&#601;&#8217;e&#x1E6F;-bin&#601;y&#257;min wayy&#257;qum&ucirc; wayy&#275;r&#601;&#x1E0F;&ucirc; mi&#x1E63;&#601;rayim wayy<sup>a</sup>&#8216;am&#601;&#x1E0F;&ucirc; lif&#601;n&ecirc; yw&#333;s&#275;f: </P>
<P>16&nbsp;wayyar&#601;&#8217; yw&#333;s&#275;f &#8217;it&#257;m &#8217;e&#x1E6F;-bin&#601;y&#257;m&icirc;n wayy&#333;&#8217;mer la&#8217;&#259;&#353;er &#8216;al-b&ecirc;&#x1E6F;w&#333; h&#257;&#x1E07;&#275;&#8217; &#8217;e&#x1E6F;-h&#257;&#8217;&#259;n&#257;&#353;&icirc;m hab&#257;y&#601;&#x1E6F;&acirc; &ucirc;&#x1E6D;&#601;&#x1E07;&#333;&#x1E25;a &#x1E6D;e&#x1E07;<sup>a</sup>&#x1E25; w&#601;h&#257;&#x1E35;&#275;n k&icirc; &#8217;it&icirc; y&#333;&#8217;&#x1E35;&#601;l&ucirc; h&#257;&#8217;&#259;n&#257;&#353;&icirc;m ba&#x1E63;&#x1E63;&acirc;&#335;r&#257;yim: </P>
<P>17&nbsp;wayy<sup>a</sup>&#8216;a&#347; h&#257;&#8217;&icirc;&#353; ka&#8217;&#259;&#353;er &#8217;&#257;mar yw&#333;s&#275;f wayy&#257;&#x1E07;&#275;&#8217; h&#257;&#8217;&icirc;&#353; &#8217;e&#x1E6F;-h&#257;&#8217;&#259;n&#257;&#353;&icirc;m b&ecirc;&#x1E6F;&acirc; yw&#333;s&#275;f: </P>
<P>18&nbsp;wayy&icirc;r&#601;&#8217;&ucirc; h&#257;&#8217;&#259;n&#257;&#353;&icirc;m k&icirc; h&ucirc;&#x1E07;&#601;&#8217;&ucirc; b&ecirc;&#x1E6F; yw&#333;s&#275;f wayy&#333;&#8217;m&#601;r&ucirc; &#8216;al-d&#601;&#x1E07;ar hakesef ha&#353;&#353;&#257;&#x1E07; b&#601;&#8217;am&#601;t&#601;&#x1E25;&#333;&#x1E6F;&ecirc;n&ucirc; bat&#601;&#x1E25;ill&acirc; &#8217;&#259;n<sup>a</sup>&#x1E25;&#601;n&ucirc; m&ucirc;&#x1E07;&#257;&#8217;&icirc;m l&#601;hi&#x1E6F;&#601;g&#333;l&#275;l &#8216;&#257;l&ecirc;n&ucirc; &ucirc;l&#601;hi&#x1E6F;&#601;nap&#275;l &#8216;&#257;l&ecirc;n&ucirc; w&#601;l&#257;q<sup>a</sup>&#x1E25;a&#x1E6F; &#8217;&#333;&#x1E6F;&#257;n&ucirc; l<sup>a</sup>&#8216;&#259;&#x1E07;&#257;&#x1E0F;&icirc;m w&#601;&#8217;e&#x1E6F;-&#x1E25;&#259;m&#333;r&ecirc;n&ucirc;: </P>
<P>19&nbsp;wayyig&#601;&#353;&ucirc; &#8217;el-h&#257;&#8217;&icirc;&#353; &#8217;&#259;&#353;er &#8216;al-b&ecirc;&#x1E6F; yw&#333;s&#275;f way&#601;&#x1E0F;ab&#601;r&ucirc; &#8217;&#275;l&#257;yw pe&#x1E6F;<sup>a</sup>&#x1E25; hab&#257;yi&#x1E6F;: </P>
<P>20&nbsp;wayy&#333;&#8217;m&#601;r&ucirc; b&icirc; &#8217;&#259;&#x1E0F;&#333;n&icirc; y&#257;r&#333;&#x1E0F; y&#257;ra&#x1E0F;&#601;n&ucirc; bat&#601;&#x1E25;ill&acirc; li&#353;&#601;b&#257;r-&#8217;&#333;&#x1E35;el: </P>
<P>21&nbsp;way&#601;h&icirc; k&icirc;-&#x1E07;&#257;&#8217;n&ucirc; &#8217;el-hamm&#257;lw&#333;n wannif&#601;t&#601;&#x1E25;&acirc; &#8217;e&#x1E6F;-&#8217;am&#601;t&#601;&#x1E25;&#333;&#x1E6F;&ecirc;n&ucirc; w&#601;hinn&#275;h &#x1E35;esef-&#8217;&icirc;&#353; b&#601;f&icirc; &#8217;am&#601;t<sup>a</sup>&#x1E25;&#601;tw&#333; kas&#601;p&#275;n&ucirc; b&#601;mi&#353;&#601;q&#257;lw&#333; wann&#257;&#353;e&#x1E07; &#8217;&#333;&#x1E6F;w&#333; b&#601;y&#257;&#x1E0F;&#275;n&ucirc;: </P>
<P>22&nbsp;w&#601;&#x1E35;esef &#8217;<sup>a</sup>&#x1E25;&#275;r hw&#333;ra&#x1E0F;&#601;n&ucirc; &#x1E07;&#601;y&#257;&#x1E0F;&#275;n&ucirc; li&#353;&#601;b&#257;r-&#8217;&#333;&#x1E35;el l&#333;&#8217; y&#257;&#x1E0F;<sup>a</sup>&#8216;&#601;n&ucirc; m&icirc;-&#347;&#257;m kas&#601;p&#275;n&ucirc; b&#601;&#8217;am&#601;t&#601;&#x1E25;&#333;&#x1E6F;&ecirc;n&ucirc;: </P>
<P>23&nbsp;wayy&#333;&#8217;mer &#353;&#257;lw&#333;m l&#257;&#x1E35;em &#8217;al-t&icirc;r&#257;&#8217;&ucirc; &#8217;&#277;l&#333;h&ecirc;&#x1E35;em w&#275;&#8217;l&#333;h&ecirc; &#8217;&#259;&#x1E07;&icirc;&#x1E35;em n&#257;&#x1E6F;an l&#257;&#x1E35;em ma&#x1E6D;&#601;mw&#333;n b&#601;&#8217;am&#601;t&#601;&#x1E25;&#333;&#x1E6F;&ecirc;&#x1E35;em kas&#601;p&#601;&#x1E35;em b&#257;&#8217; &#8217;&#275;l&#257;y wayyw&#333;&#x1E63;&#275;&#8217; &#8217;&#259;l&#275;hem &#8217;e&#x1E6F;-&#353;im&#601;&#8216;w&#333;n: </P>
<P>24&nbsp;wayy&#257;&#x1E07;&#275;&#8217; h&#257;&#8217;&icirc;&#353; &#8217;e&#x1E6F;-h&#257;&#8217;&#259;n&#257;&#353;&icirc;m b&ecirc;&#x1E6F;&acirc; yw&#333;s&#275;f wayyiten-mayim wayyir&#601;&#x1E25;&#259;&#x1E63;&ucirc; ra&#x1E21;&#601;l&ecirc;hem wayyit&#275;n mis&#601;pw&#333;&#8217; l<sup>a</sup>&#x1E25;&#259;m&#333;r&ecirc;hem: </P>
<P>25&nbsp;wayy&#257;&#x1E35;&icirc;n&ucirc; &#8217;e&#x1E6F;-hammin&#601;&#x1E25;&acirc; &#8216;a&#x1E0F;-bw&#333;&#8217; yw&#333;s&#275;f ba&#x1E63;&#x1E63;&acirc;&#335;r&#257;yim k&icirc; &#353;&#257;m&#601;&#8216;&ucirc; k&icirc;-&#353;&#257;m y&#333;&#8217;&#x1E35;&#601;l&ucirc; l&#257;&#x1E25;em: </P>
<P>26&nbsp;wayy&#257;&#x1E07;&#333;&#8217; yw&#333;s&#275;f habay&#601;&#x1E6F;&acirc; wayy&#257;&#x1E07;&icirc;&#8217;&#8217&ucirc; lw&#333; &#8217;e&#x1E6F;-hammin&#601;&#x1E25;&acirc; &#8217;&#259;&#353;er-b&#601;y&#257;&#x1E0F;&#257;m hab&#257;y&#601;&#x1E6F;&acirc; wayyi&#353;&#601;t<sup>a</sup>&#x1E25;&#259;w&ucirc;-lw&#333; &#8217;&#257;r&#601;&#x1E63;&acirc;: </P>
<P>27&nbsp;wayyi&#353;&#601;&#8217;al l&acirc;em l&#601;&#353;&#257;lw&#333;m wayy&#333;&#8217;mer h&#259;&#353;&#257;lw&#333;m &#8217;&#259;&#x1E07;&icirc;&#x1E35;em hazz&#257;q&#275;n &#8217;&#259;&#353;er &#8217;&#259;mar&#601;tem h<sup>a</sup>&#8216;w&#333;&#x1E0F;enn&ucirc; &#x1E25;&#257;y: </P>
<P>28&nbsp;wayy&#333;&#8217;m&#601;r&ucirc; &#353;&#257;lw&#333;m l&#601;&#8216;a&#x1E07;&#601;d&#601;&#x1E35;&#257; l&#601;&#8217;&#257;&#x1E07;&icirc;n&ucirc; &#8216;w&#333;&#x1E0F;enn&ucirc; &#x1E25;&#257;y wayyiqq&#601;&#x1E0F;&ucirc; <font color="brown">wayyi&#353;&#601;t<sup>a</sup>&#x1E25;&ucirc;</font> <font color="blue">wayyi&#353;&#601;t<sup>a</sup>&#x1E25;&#259;&ucirc;&ucirc;:<font color="red"><sup>1</font></sup></font> </P>
<P>29&nbsp;wayyi&#347;&#347;&#257;&#8217; &#8216;&ecirc;n&#257;yw wayyar&#601;&#8217; &#8217;e&#x1E6F;-bin&#601;y&#257;m&icirc;n &#8217;&#257;&#x1E25;&icirc;w ben-&#8217;immw&#333; wayy&#333;&#8217;mer h&#259;zeh &#8217;&#259;&#x1E25;&icirc;&#x1E35;em haqq&#257;&#x1E6D;&#333;n &#8217;&#259;&#353;er &#8217;&#259;mar&#601;tem &#8217;&#275;l&#257;y wayy&#333;&#8217;mar &#8217;&#277;l&#333;h&icirc;m y&#257;&#x1E25;&#601;n&#601;&#x1E35;&#257; b&#601;n&icirc;: </P>
<P>30&nbsp;way&#601;mah&#275;r yw&#333;s&#275;f k&icirc;-ni&#x1E35;&#601;m&#601;r&ucirc; r<sup>a</sup>&#x1E25;&#259;m&#257;yw &#8217;el-&#8217;&#257;&#x1E25;&icirc;w way&#601;&#x1E07;aqq&#275;&#353; li&#x1E07;&#601;kw&#333;&#x1E6F; wayy&#257;&#x1E07;&#333;&#8217; h<sup>a</sup>&#x1E25;a&#x1E0F;&#601;r&acirc; wayy&#275;&#x1E07;&#601;&#x1E35;&#x1E35;&#601; &#353;&#257;mm&acirc;: </P>
<P>31&nbsp;wayyir&#601;&#x1E25;a&#x1E63; p&#257;n&#257;yw wayy&#275;&#x1E63;&#275;&#8217; wayyi&#x1E6F;&#601;&#8217;apaq wayy&#333;&#8217;mer &#347;&icirc;m&ucirc; l&#257;&#x1E25;em: </P>
<P>32&nbsp;wayy&#257;&#347;&icirc;m&ucirc; lw&#333; l&#601;&#x1E07;adw&#333; w&#601;l&acirc;em l&#601;&#x1E07;ad&#257;m w&#601;lammi&#x1E63;&#601;r&icirc;m h&#257;&#8217;&#333;&#x1E35;&#601;l&icirc;m &#8217;itw&#333; l&#601;&#x1E07;ad&#257;m k&icirc; l&#333;&#8217; y&ucirc;&#x1E35;&#601;l&ucirc;n hammi&#x1E63;&#601;r&icirc;m le&#8217;&#277;&#x1E35;&#333;l &#8217;e&#x1E6F;-h&#257;&#8216;i&#x1E07;&#601;r&icirc;m le&#x1E25;em k&icirc;-&#x1E6F;w&#333;&#8216;&#275;&#x1E07;&acirc; hiw&#8217; l&#601;mi&#x1E63;&#601;r&#257;yim: </P>
<P>33&nbsp;wayy&#275;&#353;&#601;&#x1E07;&ucirc; l&#601;f&#257;n&#257;yw hab&#601;&#x1E35;&#333;r ki&#x1E07;&#601;&#x1E35;&#333;r&#257;&#x1E6F;w&#333; w&#601;ha&#x1E63;&#x1E63;&#257;&#8216;&icirc;r ki&#x1E63;&#601;&#8216;ir&#257;&#x1E6F;w&#333; wayyi&#x1E6F;&#601;m&#601;h&ucirc; h&#257;&#8217;&#259;n&#257;&#353;&icirc;m &#8217;&icirc;&#353; &#8217;el-r&#275;&#8216;&#275;h&ucirc;: </P>
<P>34&nbsp;wayyi&#347;&#347;&#257;&#8217; ma&#347;&#601;&#8217;&#333;&#x1E6F; m&#275;&#8217;&#275;&#x1E6F; p&#257;n&#257;yw &#8217;&#259;l&#275;hem wat&#275;re&#x1E07; ma&#347;&#601;&#8217;a&#x1E6F; bin&#601;y&#257;min mimma&#347;&#601;&#8217;&#333;&#x1E6F; kull&#257;m &#x1E25;&#257;m&#275;&#353; y&#257;&#x1E0F;w&#333;&#x1E6F; wayyi&#353;&#601;t&ucirc; wayyi&#353;&#601;k&#601;r&ucirc; &#8216;immw&#333;: </P>
</TD>
</TABLE>
<P><HR>
<CENTER>
<A HREF="gen044.htm">Next: Genesis (Bereshit) Chapter 44</A></CENTER>
</BODY>
</HTML>
