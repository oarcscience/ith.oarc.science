<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nehemiah (Nechemiyah): Nehemiah (Nechemiyah) Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/neh009.htm">Polyglot</A>&nbsp;
<A HREF="../kjv/neh009.htm">KJV</A>&nbsp;
<A HREF="../vul/neh009.htm">Vul</A>&nbsp;

<BR>
<BR><A HREF="neh.htm">Nehemiah (Nechemiyah) Index</A><BR>
&nbsp;
<A HREF="neh008.htm">Previous</A>&nbsp;
<A HREF="neh010.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nehemiah (Nechemiyah) Chapter 9</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּבְיוֹם֩ עֶשְׂרִ֨ים וְאַרְבָּעָ֜ה לַחֹ֣דֶשׁ הַזֶּ֗ה נֶאֶסְפ֤וּ בְנֵֽי־יִשְׂרָאֵל֙ בְּצ֣וֹם וּבְשַׂקִּ֔ים וַאֲדָמָ֖ה עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּבָּֽדְלוּ֙ זֶ֣רַע יִשְׂרָאֵ֔ל מִכֹּ֖ל בְּנֵ֣י נֵכָ֑ר וַיַּעַמְד֗וּ וַיִּתְוַדּוּ֙ עַל־חַטֹּ֣אתֵיהֶ֔ם וַעֲוֹנ֖וֹת אֲבֹתֵיהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּק֙וּמוּ֙ עַל־עָמְדָ֔ם וַֽיִּקְרְא֗וּ בְּסֵ֨פֶר תּוֹרַ֧ת יְהוָ֛ה אֱלֹהֵיהֶ֖ם רְבִעִ֣ית הַיּ֑וֹם וּרְבִעִית֙ מִתְוַדִּ֣ים וּמִֽשְׁתַּחֲוִ֔ים לַיהוָ֖ה אֱלֹהֵיהֶֽם׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֜קָם עַֽל־מַֽעֲלֵ֣ה הַלְוִיִּ֗ם יֵשׁ֨וּעַ וּבָנִ֜י קַדְמִיאֵ֧ל שְׁבַנְיָ֛ה בֻּנִּ֥י שֵׁרֵבְיָ֖ה בָּנִ֣י כְנָ֑נִי וַֽיִּזְעֲקוּ֙ בְּק֣וֹל גָּד֔וֹל אֶל־יְהוָ֖ה אֱלֹהֵיהֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּאמְר֣וּ הַלְוִיִּ֡ם יֵשׁ֣וּעַ וְ֠קַדְמִיאֵל בָּנִ֨י חֲשַׁבְנְיָ֜ה שֵׁרֵֽבְיָ֤ה הֽוֹדִיָּה֙ שְׁבַנְיָ֣ה פְתַֽחְיָ֔ה ק֗וּמוּ בָּרֲכוּ֙ אֶת־יְהוָ֣ה אֱלֹֽהֵיכֶ֔ם מִן־הָעוֹלָ֖ם עַד־הָעוֹלָ֑ם וִיבָֽרְכוּ֙ שֵׁ֣ם כְּבוֹדֶ֔ךָ וּמְרוֹמַ֥ם עַל־כָּל־בְּרָכָ֖ה וּתְהִלָּֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַתָּה־ה֣וּא יְהוָה֮ לְבַדֶּךָ֒ <font color="brown">את</font> <font color="blue">אַתָּ֣ה</font> עָשִׂ֡יתָ אֶֽת־הַשָּׁמַיִם֩ שְׁמֵ֨י הַשָּׁמַ֜יִם וְכָל־צְבָאָ֗ם הָאָ֜רֶץ וְכָל־אֲשֶׁ֤ר עָלֶ֙יהָ֙ הַיַּמִּים֙ וְכָל־אֲשֶׁ֣ר בָּהֶ֔ם וְאַתָּ֖ה מְחַיֶּ֣ה אֶת־כֻּלָּ֑ם וּצְבָ֥א הַשָּׁמַ֖יִם לְךָ֥ מִשְׁתַּחֲוִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אַתָּה־הוּא֙ יְהוָ֣ה הָאֱלֹהִ֔ים אֲשֶׁ֤ר בָּחַ֙רְתָּ֙ בְּאַבְרָ֔ם וְהוֹצֵאת֖וֹ מֵא֣וּר כַּשְׂדִּ֑ים וְשַׂ֥מְתָּ שְּׁמ֖וֹ אַבְרָהָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּמָצָ֣אתָ אֶת־לְבָבוֹ֮ נֶאֱמָ֣ן לְפָנֶיךָ֒ וְכָר֨וֹת עִמּ֜וֹ הַבְּרִ֗ית לָתֵ֡ת אֶת־אֶרֶץ֩ הַכְּנַעֲנִ֨י הַחִתִּ֜י הָאֱמֹרִ֧י וְהַפְּרִזִּ֛י וְהַיְבוּסִ֥י וְהַגִּרְגָּשִׁ֖י לָתֵ֣ת לְזַרְע֑וֹ וַתָּ֙קֶם֙ אֶת־דְּבָרֶ֔יךָ כִּ֥י צַדִּ֖יק אָֽתָּה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתֵּ֛רֶא אֶת־עֳנִ֥י אֲבֹתֵ֖ינוּ בְּמִצְרָ֑יִם וְאֶת־זַעֲקָתָ֥ם שָׁמַ֖עְתָּ עַל־יַם־סֽוּף׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַ֠תִּתֵּן אֹתֹ֨ת וּמֹֽפְתִ֜ים בְּפַרְעֹ֤ה וּבְכָל־עֲבָדָיו֙ וּבְכָל־עַ֣ם אַרְצ֔וֹ כִּ֣י יָדַ֔עְתָּ כִּ֥י הֵזִ֖ידוּ עֲלֵיהֶ֑ם וַתַּֽעַשׂ־לְךָ֥ שֵׁ֖ם כְּהַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהַיָּם֙ בָּקַ֣עְתָּ לִפְנֵיהֶ֔ם וַיַּֽעַבְר֥וּ בְתוֹךְ־הַיָּ֖ם בַּיַּבָּשָׁ֑ה וְֽאֶת־רֹ֨דְפֵיהֶ֜ם הִשְׁלַ֧כְתָּ בִמְצוֹלֹ֛ת כְּמוֹ־אֶ֖בֶן בְּמַ֥יִם עַזִּֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּבְעַמּ֣וּד עָנָ֔ן הִנְחִיתָ֖ם יוֹמָ֑ם וּבְעַמּ֥וּד אֵשׁ֙ לַ֔יְלָה לְהָאִ֣יר לָהֶ֔ם אֶת־הַדֶּ֖רֶךְ אֲשֶׁ֥ר יֵֽלְכוּ־בָֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַ֤ל הַר־סִינַי֙ יָרַ֔דְתָּ וְדַבֵּ֥ר עִמָּהֶ֖ם מִשָּׁמָ֑יִם וַתִּתֵּ֨ן לָהֶ֜ם מִשְׁפָּטִ֤ים יְשָׁרִים֙ וְתוֹר֣וֹת אֱמֶ֔ת חֻקִּ֥ים וּמִצְוֹ֖ת טוֹבִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֶת־שַׁבַּ֥ת קָדְשְׁךָ֖ הוֹדַ֣עַתָ<font color="red"><sup>1</font></sup> לָהֶ֑ם וּמִצְו֤וֹת וְחֻקִּים֙ וְתוֹרָ֔ה צִוִּ֣יתָ לָהֶ֔ם בְּיַ֖ד מֹשֶׁ֥ה עַבְדֶּֽךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְ֠לֶחֶם מִשָּׁמַ֜יִם נָתַ֤תָּה לָהֶם֙ לִרְעָבָ֔ם וּמַ֗יִם מִסֶּ֛לַע הוֹצֵ֥אתָ לָהֶ֖ם לִצְמָאָ֑ם וַתֹּ֣אמֶר לָהֶ֗ם לָבוֹא֙ לָרֶ֣שֶׁת אֶת־הָאָ֔רֶץ אֲשֶׁר־נָשָׂ֥אתָ אֶת־יָדְךָ֖ לָתֵ֥ת לָהֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהֵ֥ם וַאֲבֹתֵ֖ינוּ הֵזִ֑ידוּ וַיַּקְשׁוּ֙ אֶת־עָרְפָּ֔ם וְלֹ֥א שָׁמְע֖וּ אֶל־מִצְוֹתֶֽיךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְמָאֲנ֣וּ לִשְׁמֹ֗עַ וְלֹא־זָכְר֤וּ נִפְלְאֹתֶ֙יךָ֙ אֲשֶׁ֣ר עָשִׂ֣יתָ עִמָּהֶ֔ם וַיַּקְשׁוּ֙ אֶת־עָרְפָּ֔ם וַיִּתְּנוּ־רֹ֛אשׁ לָשׁ֥וּב לְעַבְדֻתָ֖ם בְּמִרְיָ֑ם וְאַתָּה֩ אֱל֨וֹהַּ סְלִיח֜וֹת חַנּ֧וּן וְרַח֛וּם אֶֽרֶךְ־אַפַּ֥יִם וְרַב־<font color="brown">וחסד</font> <font color="blue">חֶ֖סֶד<font color="red"><sup>y</font></sup></font> וְלֹ֥א עֲזַבְתָּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אַ֗ף כִּֽי־עָשׂ֤וּ לָהֶם֙ עֵ֣גֶל מַסֵּכָ֔ה וַיֹּ֣אמְר֔וּ זֶ֣ה אֱלֹהֶ֔יךָ אֲשֶׁ֥ר הֶעֶלְךָ֖ מִמִּצְרָ֑יִם וַֽיַּעֲשׂ֔וּ נֶאָצ֖וֹת גְּדֹלֽוֹת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַתָּה֙ בְּרַחֲמֶ֣יךָ הָֽרַבִּ֔ים לֹ֥א עֲזַבְתָּ֖ם בַּמִּדְבָּ֑ר אֶת־עַמּ֣וּד הֶ֠עָנָן לֹא־סָ֨ר מֵעֲלֵיהֶ֤ם בְּיוֹמָם֙ לְהַנְחֹתָ֣ם בְּהַדֶּ֔רֶךְ וְאֶת־עַמּ֨וּד הָאֵ֤שׁ בְּלַ֙יְלָה֙ לְהָאִ֣יר לָהֶ֔ם וְאֶת־הַדֶּ֖רֶךְ אֲשֶׁ֥ר יֵֽלְכוּ־בָֽהּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְרוּחֲךָ֨ הַטּוֹבָ֔ה נָתַ֖תָּ לְהַשְׂכִּילָ֑ם וּמַנְךָ֙ לֹא־מָנַ֣עְתָּ מִפִּיהֶ֔ם וּמַ֛יִם נָתַ֥תָּה לָהֶ֖ם לִצְמָאָֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַרְבָּעִ֥ים שָׁנָ֛ה כִּלְכַּלְתָּ֥ם בַּמִּדְבָּ֖ר לֹ֣א חָסֵ֑רוּ שַׂלְמֹֽתֵיהֶם֙ לֹ֣א בָל֔וּ וְרַגְלֵיהֶ֖ם לֹ֥א בָצֵֽקוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתִּתֵּ֨ן לָהֶ֤ם מַמְלָכוֹת֙ וַעֲמָמִ֔ים וַֽתַּחְלְקֵ֖ם לְפֵאָ֑ה וַיִּֽירְשׁ֞וּ אֶת־אֶ֣רֶץ סִיח֗וֹן וְאֶת־אֶ֙רֶץ֙ מֶ֣לֶךְ חֶשְׁבּ֔וֹן וְאֶת־אֶ֖רֶץ ע֥וֹג מֶֽלֶךְ־הַבָּשָֽׁן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּבְנֵיהֶ֣ם הִרְבִּ֔יתָ כְּכֹכְבֵ֖י הַשָּׁמָ֑יִם וַתְּבִיאֵם֙ אֶל־הָאָ֔רֶץ אֲשֶׁר־אָמַ֥רְתָּ לַאֲבֹתֵיהֶ֖ם לָב֥וֹא לָרָֽשֶׁת׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיָּבֹ֤אוּ הַבָּנִים֙ וַיִּֽירְשׁ֣וּ אֶת־הָאָ֔רֶץ וַתַּכְנַ֨ע לִפְנֵיהֶ֜ם אֶת־יֹשְׁבֵ֤י הָאָ֙רֶץ֙ הַכְּנַ֣עֲנִ֔ים וַֽתִּתְּנֵ֖ם בְּיָדָ֑ם וְאֶת־מַלְכֵיהֶם֙ וְאֶת־עַֽמְמֵ֣י הָאָ֔רֶץ לַעֲשׂ֥וֹת בָּהֶ֖ם כִּרְצוֹנָֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַֽיִּלְכְּד֞וּ עָרִ֣ים בְּצֻרוֹת֮ וַאֲדָמָ֣ה שְׁמֵנָה֒ וַיִּֽירְשׁ֡וּ בָּתִּ֣ים מְלֵֽאִים־כָּל־ט֠וּב בֹּר֨וֹת חֲצוּבִ֜ים כְּרָמִ֧ים וְזֵיתִ֛ים וְעֵ֥ץ מַאֲכָ֖ל לָרֹ֑ב וַיֹּאכְל֤וּ וַֽיִּשְׂבְּעוּ֙ וַיַּשְׁמִ֔ינוּ וַיִּֽתְעַדְּנ֖וּ בְּטוּבְךָ֥ הַגָּדֽוֹל׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּמְר֨וּ וַֽיִּמְרְד֜וּ בָּ֗ךְ וַיַּשְׁלִ֤כוּ אֶת־תּוֹרָֽתְךָ֙ אַחֲרֵ֣י גַוָּ֔ם וְאֶת־נְבִיאֶ֣יךָ הָרָ֔גוּ אֲשֶׁר־הֵעִ֥ידוּ בָ֖ם לַהֲשִׁיבָ֣ם אֵלֶ֑יךָ וַֽיַּעֲשׂ֔וּ נֶאָצ֖וֹת גְּדוֹלֹֽת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַֽתִּתְּנֵם֙ בְּיַ֣ד צָֽרֵיהֶ֔ם וַיָּצֵ֖רוּ לָהֶ֑ם וּבְעֵ֤ת צָֽרָתָם֙ יִצְעֲק֣וּ אֵלֶ֔יךָ וְאַתָּה֙ מִשָּׁמַ֣יִם תִּשְׁמָ֔ע וּֽכְרַחֲמֶ֣יךָ הָֽרַבִּ֗ים תִּתֵּ֤ן לָהֶם֙ מֽוֹשִׁיעִ֔ים וְיוֹשִׁיע֖וּם מִיַּ֥ד צָרֵיהֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּכְנ֣וֹחַ לָהֶ֔ם יָשׁ֕וּבוּ לַעֲשׂ֥וֹת רַ֖ע לְפָנֶ֑יךָ וַתַּֽעַזְבֵ֞ם בְּיַ֤ד אֹֽיְבֵיהֶם֙ וַיִּרְדּ֣וּ בָהֶ֔ם וַיָּשׁ֙וּבוּ֙ וַיִּזְעָק֔וּךָ וְאַתָּ֞ה מִשָּׁמַ֧יִם תִּשְׁמַ֛ע וְתַצִּילֵ֥ם כְּֽרַחֲמֶ֖יךָ רַבּ֥וֹת עִתִּֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַתָּ֨עַד בָּהֶ֜ם לַהֲשִׁיבָ֣ם אֶל־תּוֹרָתֶ֗ךָ וְהֵ֨מָּה הֵזִ֜ידוּ וְלֹא־שָׁמְע֤וּ לְמִצְוֹתֶ֙יךָ֙ וּבְמִשְׁפָּטֶ֣יךָ חָֽטְאוּ־בָ֔ם אֲשֶׁר־יַעֲשֶׂ֥ה אָדָ֖ם וְחָיָ֣ה בָהֶ֑ם וַיִּתְּנ֤וּ כָתֵף֙ סוֹרֶ֔רֶת וְעָרְפָּ֥ם הִקְשׁ֖וּ וְלֹ֥א שָׁמֵֽעוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַתִּמְשֹׁ֤ךְ עֲלֵיהֶם֙ שָׁנִ֣ים רַבּ֔וֹת וַתָּ֨עַד בָּ֧ם בְּרוּחֲךָ֛ בְּיַד־נְבִיאֶ֖יךָ וְלֹ֣א הֶאֱזִ֑ינוּ וַֽתִּתְּנֵ֔ם בְּיַ֖ד עַמֵּ֥י הָאֲרָצֹֽת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּֽבְרַחֲמֶ֧יךָ הָרַבִּ֛ים לֹֽא־עֲשִׂיתָ֥ם כָּלָ֖ה וְלֹ֣א עֲזַבְתָּ֑ם כִּ֛י אֵֽל־חַנּ֥וּן וְרַח֖וּם אָֽתָּה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְעַתָּ֣ה אֱ֠לֹהֵינוּ הָאֵ֨ל הַגָּד֜וֹל הַגִּבּ֣וֹר וְהַנּוֹרָא֮ שׁוֹמֵ֣ר הַבְּרִ֣ית וְהַחֶסֶד֒ אַל־יִמְעַ֣ט לְפָנֶ֡יךָ אֵ֣ת כָּל־הַתְּלָאָ֣ה אֲֽשֶׁר־מְ֠צָאַתְנוּ לִמְלָכֵ֨ינוּ לְשָׂרֵ֧ינוּ וּלְכֹהֲנֵ֛ינוּ וְלִנְבִיאֵ֥נוּ וְלַאֲבֹתֵ֖ינוּ וּלְכָל־עַמֶּ֑ךָ מִימֵי֙ מַלְכֵ֣י אַשּׁ֔וּר עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְאַתָּ֣ה צַדִּ֔יק עַ֖ל כָּל־הַבָּ֣א עָלֵ֑ינוּ כִּֽי־אֱמֶ֥ת עָשִׂ֖יתָ וַאֲנַ֥חְנוּ הִרְשָֽׁעְנוּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְאֶת־מְלָכֵ֤ינוּ שָׂרֵ֙ינוּ֙ כֹּהֲנֵ֣ינוּ וַאֲבֹתֵ֔ינוּ לֹ֥א עָשׂ֖וּ תּוֹרָתֶ֑ךָ וְלֹ֤א הִקְשִׁ֙יבוּ֙ אֶל־מִצְוֹתֶ֔יךָ וּלְעֵ֣דְוֹתֶ֔יךָ אֲשֶׁ֥ר הַעִידֹ֖תָ בָּהֶֽם׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְהֵ֣ם בְּמַלְכוּתָם֩ וּבְטוּבְךָ֨ הָרָ֜ב אֲשֶׁר־נָתַ֣תָּ לָהֶ֗ם וּבְאֶ֨רֶץ הָרְחָבָ֧ה וְהַשְּׁמֵנָ֛ה אֲשֶׁר־נָתַ֥תָּ לִפְנֵיהֶ֖ם לֹ֣א עֲבָד֑וּךָ וְֽלֹא־שָׁ֔בוּ מִמַּֽעַלְלֵיהֶ֖ם הָרָעִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;הִנֵּ֛ה אֲנַ֥חְנוּ הַיּ֖וֹם עֲבָדִ֑ים וְהָאָ֜רֶץ אֲשֶׁר־נָתַ֣תָּה לַאֲבֹתֵ֗ינוּ לֶאֱכֹ֤ל אֶת־פִּרְיָהּ֙ וְאֶת־טוּבָ֔הּ הִנֵּ֛ה אֲנַ֥חְנוּ עֲבָדִ֖ים עָלֶֽיהָ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וּתְבוּאָתָ֣הּ מַרְבָּ֗ה לַמְּלָכִ֛ים אֲשֶׁר־נָתַ֥תָּה עָלֵ֖ינוּ בְּחַטֹּאותֵ֑ינוּ וְעַ֣ל גְּ֠וִיֹּתֵינוּ מֹשְׁלִ֤ים וּבִבְהֶמְתֵּ֙נוּ֙ כִּרְצוֹנָ֔ם וּבְצָרָ֥ה גְדוֹלָ֖ה אֲנָֽחְנוּ׃ פ</P>
</TD>
<TD WIDTH="50%">
<P>1&nbsp;&ucirc;&#x1E07;&#601;yw&#333;m &#8216;e&#347;&#601;r&icirc;m w&#601;&#8217;ar&#601;b&#257;&#8216;&acirc; l<sup>a</sup>&#x1E25;&#333;&#x1E0F;e&#353; hazzeh ne&#8217;es&#601;f&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l b&#601;&#x1E63;w&#333;m &ucirc;&#x1E07;&#601;&#347;aqq&icirc;m wa&#8217;&#259;&#x1E0F;&#257;m&acirc; &#8216;&#259;l&ecirc;hem: </P>
<P>2&nbsp;wayyib&#257;&#x1E0F;&#601;l&ucirc; zer<sup>a</sup>&#8216; yi&#347;&#601;r&#257;&#8217;&#275;l mik&#333;l b&#601;n&ecirc; n&#275;&#x1E35;&#257;r wayy<sup>a</sup>&#8216;am&#601;&#x1E0F;&ucirc; wayyi&#x1E6F;&#601;wad&ucirc; &#8216;al-&#x1E25;a&#x1E6D;&#x1E6D;&#333;&#8217;&#x1E6F;&ecirc;hem w<sup>a</sup>&#8216;&#259;w&#333;nw&#333;&#x1E6F; &#8217;&#259;&#x1E07;&#333;&#x1E6F;&ecirc;hem: </P>
<P>3&nbsp;wayy&#257;q&ucirc;m&ucirc; &#8216;al-&#8216;&#257;m&#601;&#x1E0F;&#257;m wayyiq&#601;r&#601;&#8217;&ucirc; b&#601;s&#275;fer tw&#333;ra&#x1E6F; y&#601;hw&acirc; &#8217;&#277;l&#333;h&ecirc;hem r&#601;&#x1E07;i&#8216;&icirc;&#x1E6F; hayyw&#333;m &ucirc;r&#601;&#x1E07;i&#8216;&icirc;&#x1E6F; mi&#x1E6F;&#601;wad&icirc;m &ucirc;mi&#353;&#601;t<sup>a</sup>&#x1E25;&#259;w&icirc;m layhw&acirc; &#8217;&#277;l&#333;h&ecirc;hem: f</P>
<P>4&nbsp;wayy&#257;q&#257;m &#8216;al-m<sup>a</sup>&#8216;&#259;l&#275;h hal&#601;w&icirc;yim y&#275;&#353;&ucirc;&#8216;a &ucirc;&#x1E07;&#257;n&icirc; qa&#x1E0F;&#601;m&icirc;&#8217;&#275;l &#353;&#601;&#x1E07;an&#601;y&acirc; bunn&icirc; &#353;&#275;r&#275;&#x1E07;&#601;y&acirc; b&#257;n&icirc; &#x1E35;&#601;n&#257;n&icirc; wayyiz&#601;&#8216;&#259;q&ucirc; b&#601;qw&#333;l g&#257;&#x1E0F;w&#333;l &#8217;el-y&#601;hw&acirc; &#8217;&#277;l&#333;h&ecirc;hem: </P>
<P>5&nbsp;wayy&#333;&#8217;m&#601;r&ucirc; hal&#601;w&icirc;yim y&#275;&#353;&ucirc;&#8216;a w&#601;qa&#x1E0F;&#601;m&icirc;&#8217;&#275;l b&#257;n&icirc; &#x1E25;&#259;&#353;a&#x1E07;&#601;n&#601;y&acirc; &#353;&#275;r&#275;&#x1E07;&#601;y&acirc; hw&#333;&#x1E0F;&icirc;y&acirc; &#353;&#601;&#x1E07;an&#601;y&acirc; f&#601;&#x1E6F;<sup>a</sup>&#x1E25;&#601;y&acirc; q&ucirc;m&ucirc; b&#257;r&#259;&#x1E35;&ucirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em min-h&#257;&#8216;w&#333;l&#257;m &#8216;a&#x1E0F;-h&#257;&#8216;w&#333;l&#257;m w&icirc;&#x1E07;&#257;r&#601;&#x1E35;&ucirc; &#353;&#275;m k&#601;&#x1E07;w&#333;&#x1E0F;e&#x1E35;&#257; &ucirc;m&#601;rw&#333;mam &#8216;al-k&#257;l-b&#601;r&#257;&#x1E35;&acirc; &ucirc;&#x1E6F;&#601;hill&acirc;: </P>
<P>6&nbsp;&#8217;at&acirc;-h&ucirc;&#8217; y&#601;hw&acirc; l&#601;&#x1E07;ade&#x1E35;&#257; <font color="brown">&#8217;at&#601;</font> <font color="blue">&#8217;at&acirc;</font> &#8216;&#257;&#347;&icirc;&#x1E6F;&#257; &#8217;e&#x1E6F;-ha&#353;&#353;&#257;mayim &#353;&#601;m&ecirc; ha&#353;&#353;&#257;mayim w&#601;&#x1E35;&#257;l-&#x1E63;&#601;&#x1E07;&#257;&#8217;&#257;m h&#257;&#8217;&#257;re&#x1E63; w&#601;&#x1E35;&#257;l-&#8217;&#259;&#353;er &#8216;&#257;leyh&#257; hayyamm&icirc;m w&#601;&#x1E35;&#257;l-&#8217;&#259;&#353;er b&acirc;em w&#601;&#8217;at&acirc; m&#601;&#x1E25;ayyeh &#8217;e&#x1E6F;-kull&#257;m &ucirc;&#x1E63;&#601;&#x1E07;&#257;&#8217; ha&#353;&#353;&#257;mayim l&#601;&#x1E35;&#257; mi&#353;&#601;t<sup>a</sup>&#x1E25;&#259;w&icirc;m: </P>
<P>7&nbsp;&#8217;at&acirc;-h&ucirc;&#8217; y&#601;hw&acirc; h&#257;&#8217;&#277;l&#333;h&icirc;m &#8217;&#259;&#353;er b&#257;&#x1E25;ar&#601;t&#257; b&#601;&#8217;a&#x1E07;&#601;r&#257;m w&#601;hw&#333;&#x1E63;&#275;&#8217;&#x1E6F;w&#333; m&#275;&#8217;&ucirc;r ka&#347;&#601;d&icirc;m w&#601;&#347;am&#601;t&#257; &#353;&#353;&#601;mw&#333; &#8217;a&#x1E07;&#601;r&acirc;&#257;m: </P>
<P>8&nbsp;&ucirc;m&#257;&#x1E63;&#257;&#8217;&#x1E6F;&#257; &#8217;e&#x1E6F;-l&#601;&#x1E07;&#257;&#x1E07;w&#333; ne&#8217;&#277;m&#257;n l&#601;f&#257;ney&#x1E35;&#257; w&#601;&#x1E35;&#257;rw&#333;&#x1E6F; &#8216;immw&#333; hab&#601;r&icirc;&#x1E6F; l&#257;&#x1E6F;&#275;&#x1E6F; &#8217;e&#x1E6F;-&#8217;ere&#x1E63; hak&#601;n<sup>a</sup>&#8216;&#259;n&icirc; h<sup>a</sup>&#x1E25;it&icirc; h&#257;&#8217;&#277;m&#333;r&icirc; w&#601;hap&#601;rizz&icirc; w&#601;hay&#601;&#x1E07;&ucirc;s&icirc; w&#601;hagir&#601;g&#257;&#353;&icirc; l&#257;&#x1E6F;&#275;&#x1E6F; l&#601;zar&#601;&#8216;w&#333; wat&#257;qem &#8217;e&#x1E6F;-d&#601;&#x1E07;&#257;rey&#x1E35;&#257; k&icirc; &#x1E63;ad&icirc;q &#8217;&#257;t&acirc;: </P>
<P>9&nbsp;wat&#275;re&#8217; &#8217;e&#x1E6F;-&#8216;&#335;n&icirc; &#8217;&#259;&#x1E07;&#333;&#x1E6F;&ecirc;n&ucirc; b&#601;mi&#x1E63;&#601;r&#257;yim w&#601;&#8217;e&#x1E6F;-z<sup>a</sup>&#8216;&#259;q&#257;&#x1E6F;&#257;m &#353;&#257;m<sup>a</sup>&#8216;&#601;t&#257; &#8216;al-yam-s&ucirc;f: </P>
<P>10&nbsp;watit&#275;n &#8217;&#333;&#x1E6F;&#333;&#x1E6F; &ucirc;m&#333;f&#601;&#x1E6F;&icirc;m b&#601;far&#601;&#8216;&#333;h &ucirc;&#x1E07;&#601;&#x1E35;&#257;l-&#8216;&#259;&#x1E07;&#257;&#x1E0F;&#257;yw &ucirc;&#x1E07;&#601;&#x1E35;&#257;l-&#8216;am &#8217;ar&#601;&#x1E63;w&#333; k&icirc; y&#257;&#x1E0F;<sup>a</sup>&#8216;&#601;t&#257; k&icirc; h&#275;z&icirc;&#x1E0F;&ucirc; &#8216;&#259;l&ecirc;hem wat<sup>a</sup>&#8216;a&#347;-l&#601;&#x1E35;&#257; &#353;&#275;m k&#601;hayyw&#333;m hazzeh: </P>
<P>11&nbsp;w&#601;hayy&#257;m b&#257;q<sup>a</sup>&#8216;&#601;t&#257; lif&#601;n&ecirc;hem wayy<sup>a</sup>&#8216;a&#x1E07;&#601;r&ucirc; &#x1E07;&#601;&#x1E6F;w&#333;&#x1E35;&#601;-hayy&#257;m bayyab&#257;&#353;&acirc; w&#601;&#8217;e&#x1E6F;-r&#333;&#x1E0F;&#601;f&ecirc;hem hi&#353;&#601;la&#x1E35;&#601;t&#257; &#x1E07;im&#601;&#x1E63;w&#333;l&#333;&#x1E6F; k&#601;mw&#333;-&#8217;e&#x1E07;en b&#601;mayim &#8216;azz&icirc;m: </P>
<P>12&nbsp;&ucirc;&#x1E07;&#601;&#8216;amm&ucirc;&#x1E0F; &#8216;&#257;n&#257;n hin&#601;&#x1E25;&icirc;&#x1E6F;&#257;m yw&#333;m&#257;m &ucirc;&#x1E07;&#601;&#8216;amm&ucirc;&#x1E0F; &#8217;&#275;&#353; lay&#601;l&acirc; l&#601;h&#257;&#8217;&icirc;r l&acirc;em &#8217;e&#x1E6F;-hadere&#x1E35;&#601; &#8217;&#259;&#353;er y&#275;l&#601;&#x1E35;&ucirc;-&#x1E07;&#257;h: </P>
<P>13&nbsp;w&#601;&#8216;al har-s&icirc;nay y&#257;ra&#x1E0F;&#601;t&#257; w&#601;&#x1E0F;ab&#275;r &#8216;imm&acirc;em mi&#353;&#353;&#257;m&#257;yim watit&#275;n l&acirc;em mi&#353;&#601;p&#257;&#x1E6D;&icirc;m y&#601;&#353;&#257;r&icirc;m w&#601;&#x1E6F;w&#333;rw&#333;&#x1E6F; &#8217;&#277;me&#x1E6F; &#x1E25;uqq&icirc;m &ucirc;mi&#x1E63;&#601;w&#333;&#x1E6F; &#x1E6D;w&#333;&#x1E07;&icirc;m: </P>
<P>14&nbsp;w&#601;&#8217;e&#x1E6F;-&#353;aba&#x1E6F; q&#257;&#x1E0F;&#601;&#353;&#601;&#x1E35;&#257; hw&#333;&#x1E0F;<sup>a</sup>&#8216;a&#x1E6F;&#257;<font color="red"><sup>1</font></sup> l&acirc;em &ucirc;mi&#x1E63;&#601;ww&#333;&#x1E6F; w&#601;&#x1E25;uqq&icirc;m w&#601;&#x1E6F;w&#333;r&acirc; &#x1E63;i&ucirc;&icirc;&#x1E6F;&#257; l&acirc;em b&#601;ya&#x1E0F; m&#333;&#353;eh &#8216;a&#x1E07;&#601;de&#x1E35;&#257;: </P>
<P>15&nbsp;w&#601;le&#x1E25;em mi&#353;&#353;&#257;mayim n&#257;&#x1E6F;at&acirc; l&acirc;em lir&#601;&#8216;&#257;&#x1E07;&#257;m &ucirc;mayim missel<sup>a</sup>&#8216; hw&#333;&#x1E63;&#275;&#8217;&#x1E6F;&#257; l&acirc;em li&#x1E63;&#601;m&#257;&#8217;&#257;m wat&#333;&#8217;mer l&acirc;em l&#257;&#x1E07;w&#333;&#8217; l&#257;re&#353;e&#x1E6F; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er-n&#257;&#347;&#257;&#8217;&#x1E6F;&#257; &#8217;e&#x1E6F;-y&#257;&#x1E0F;&#601;&#x1E35;&#257; l&#257;&#x1E6F;&#275;&#x1E6F; l&acirc;em: </P>
<P>16&nbsp;w&#601;h&#275;m wa&#8217;&#259;&#x1E07;&#333;&#x1E6F;&ecirc;n&ucirc; h&#275;z&icirc;&#x1E0F;&ucirc; wayyaq&#601;&#353;&ucirc; &#8217;e&#x1E6F;-&#8216;&#257;r&#601;p&#257;m w&#601;l&#333;&#8217; &#353;&#257;m&#601;&#8216;&ucirc; &#8217;el-mi&#x1E63;&#601;w&#333;&#x1E6F;ey&#x1E35;&#257;: </P>
<P>17&nbsp;way&#601;m&#257;&#8217;&#259;n&ucirc; li&#353;&#601;m&#333;&#8216;a w&#601;l&#333;&#8217;-z&#257;&#x1E35;&#601;r&ucirc; nif&#601;l&#601;&#8217;&#333;&#x1E6F;ey&#x1E35;&#257; &#8217;&#259;&#353;er &#8216;&#257;&#347;&icirc;&#x1E6F;&#257; &#8216;imm&acirc;em wayyaq&#601;&#353;&ucirc; &#8217;e&#x1E6F;-&#8216;&#257;r&#601;p&#257;m wayyit&#601;n&ucirc;-r&#333;&#8217;&#353; l&#257;&#353;&ucirc;&#x1E07; l&#601;&#8216;a&#x1E07;&#601;&#x1E0F;u&#x1E6F;&#257;m b&#601;mir&#601;y&#257;m w&#601;&#8217;at&acirc; &#8217;&#277;lw&#333;hha s&#601;l&icirc;&#x1E25;w&#333;&#x1E6F; &#x1E25;ann&ucirc;n w&#601;r<sup>a</sup>&#x1E25;&ucirc;m &#8217;ere&#x1E35;&#601;-&#8217;apayim w&#601;ra&#x1E07;-<font color="brown">w&#601;&#x1E25;ese&#x1E0F;</font> <font color="blue">&#x1E25;ese&#x1E0F;<font color="red"><sup>y</font></sup></font> w&#601;l&#333;&#8217; &#8216;&#259;za&#x1E07;&#601;t&#257;m: </P>
<P>18&nbsp;&#8217;af k&icirc;-&#8216;&#257;&#347;&ucirc; l&acirc;em &#8216;&#275;&#x1E21;el mass&#275;&#x1E35;&acirc; wayy&#333;&#8217;m&#601;r&ucirc; zeh &#8217;&#277;l&#333;hey&#x1E35;&#257; &#8217;&#259;&#353;er he&#8216;el&#601;&#x1E35;&#257; mimmi&#x1E63;&#601;r&#257;yim wayy<sup>a</sup>&#8216;&#259;&#347;&ucirc; ne&#8217;&#257;&#x1E63;w&#333;&#x1E6F; g&#601;&#x1E0F;&#333;lw&#333;&#x1E6F;: </P>
<P>19&nbsp;w&#601;&#8217;at&acirc; b&#601;r<sup>a</sup>&#x1E25;&#259;mey&#x1E35;&#257; h&#257;rab&icirc;m l&#333;&#8217; &#8216;&#259;za&#x1E07;&#601;t&#257;m bammi&#x1E0F;&#601;b&#257;r &#8217;e&#x1E6F;-&#8216;amm&ucirc;&#x1E0F; he&#8216;&#257;n&#257;n l&#333;&#8217;-s&#257;r m&#275;&#8216;&#259;l&ecirc;hem b&#601;yw&#333;m&#257;m l&#601;han&#601;&#x1E25;&#333;&#x1E6F;&#257;m b&#601;hadere&#x1E35;&#601; w&#601;&#8217;e&#x1E6F;-&#8216;amm&ucirc;&#x1E0F; h&#257;&#8217;&#275;&#353; b&#601;lay&#601;l&acirc; l&#601;h&#257;&#8217;&icirc;r l&acirc;em w&#601;&#8217;e&#x1E6F;-hadere&#x1E35;&#601; &#8217;&#259;&#353;er y&#275;l&#601;&#x1E35;&ucirc;-&#x1E07;&#257;h: </P>
<P>20&nbsp;w&#601;r&ucirc;&#x1E25;&#259;&#x1E35;&#257; ha&#x1E6D;&#x1E6D;w&#333;&#x1E07;&acirc; n&#257;&#x1E6F;at&#257; l&#601;ha&#347;&#601;k&icirc;l&#257;m &ucirc;man&#601;&#x1E35;&#257; l&#333;&#8217;-m&#257;n<sup>a</sup>&#8216;&#601;t&#257; mip&icirc;hem &ucirc;mayim n&#257;&#x1E6F;at&acirc; l&acirc;em li&#x1E63;&#601;m&#257;&#8217;&#257;m: </P>
<P>21&nbsp;w&#601;&#8217;ar&#601;b&#257;&#8216;&icirc;m &#353;&#257;n&acirc; kil&#601;kal&#601;t&#257;m bammi&#x1E0F;&#601;b&#257;r l&#333;&#8217; &#x1E25;&#257;s&#275;r&ucirc; &#347;al&#601;m&#333;&#x1E6F;&ecirc;hem l&#333;&#8217; &#x1E07;&#257;l&ucirc; w&#601;ra&#x1E21;&#601;l&ecirc;hem l&#333;&#8217; &#x1E07;&#257;&#x1E63;&#275;q&ucirc;: </P>
<P>22&nbsp;watit&#275;n l&acirc;em mam&#601;l&#257;&#x1E35;w&#333;&#x1E6F; w<sup>a</sup>&#8216;&#259;m&#257;m&icirc;m wat<sup>a</sup>&#x1E25;&#601;l&#601;q&#275;m l&#601;f&#275;&#8217;&acirc; wayy&icirc;r&#601;&#353;&ucirc; &#8217;e&#x1E6F;-&#8217;ere&#x1E63; s&icirc;&#x1E25;w&#333;n w&#601;&#8217;e&#x1E6F;-&#8217;ere&#x1E63; mele&#x1E35;&#601; &#x1E25;e&#353;&#601;bw&#333;n w&#601;&#8217;e&#x1E6F;-&#8217;ere&#x1E63; &#8216;w&#333;&#x1E21; mele&#x1E35;&#601;-hab&#257;&#353;&#257;n: </P>
<P>23&nbsp;&ucirc;&#x1E07;&#601;n&ecirc;hem hir&#601;b&icirc;&#x1E6F;&#257; k&#601;&#x1E35;&#333;&#x1E35;&#601;&#x1E07;&ecirc; ha&#353;&#353;&#257;m&#257;yim wat&#601;&#x1E07;&icirc;&#8217;&#275;m &#8217;el-h&#257;&#8217;&#257;re&#x1E63; &#8217;&#259;&#353;er-&#8217;&#257;mar&#601;t&#257; la&#8217;&#259;&#x1E07;&#333;&#x1E6F;&ecirc;hem l&#257;&#x1E07;w&#333;&#8217; l&#257;r&#257;&#353;e&#x1E6F;: </P>
<P>24&nbsp;wayy&#257;&#x1E07;&#333;&#8217;&ucirc; hab&#257;n&icirc;m wayy&icirc;r&#601;&#353;&ucirc; &#8217;e&#x1E6F;-h&#257;&#8217;&#257;re&#x1E63; wata&#x1E35;&#601;n<sup>a</sup>&#8216; lif&#601;n&ecirc;hem &#8217;e&#x1E6F;-y&#333;&#353;&#601;&#x1E07;&ecirc; h&#257;&#8217;&#257;re&#x1E63; hak&#601;n<sup>a</sup>&#8216;&#259;n&icirc;m watit&#601;n&#275;m b&#601;y&#257;&#x1E0F;&#257;m w&#601;&#8217;e&#x1E6F;-mal&#601;&#x1E35;&ecirc;hem w&#601;&#8217;e&#x1E6F;-&#8216;am&#601;m&ecirc; h&#257;&#8217;&#257;re&#x1E63; l<sup>a</sup>&#8216;&#259;&#347;w&#333;&#x1E6F; b&acirc;em kir&#601;&#x1E63;w&#333;n&#257;m: </P>
<P>25&nbsp;wayyil&#601;k&#601;&#x1E0F;&ucirc; &#8216;&#257;r&icirc;m b&#601;&#x1E63;urw&#333;&#x1E6F; wa&#8217;&#259;&#x1E0F;&#257;m&acirc; &#353;&#601;m&#275;n&acirc; wayy&icirc;r&#601;&#353;&ucirc; b&#257;t&icirc;m m&#601;l&#275;&#8217;&icirc;m-k&#257;l-&#x1E6D;&ucirc;&#x1E07; b&#333;rw&#333;&#x1E6F; &#x1E25;&#259;&#x1E63;&ucirc;&#x1E07;&icirc;m k&#601;r&#257;m&icirc;m w&#601;z&ecirc;&#x1E6F;&icirc;m w&#601;&#8216;&#275;&#x1E63; ma&#8217;&#259;&#x1E35;&#257;l l&#257;r&#333;&#x1E07; wayy&#333;&#8217;&#x1E35;&#601;l&ucirc; wayyi&#347;&#601;b&#601;&#8216;&ucirc; wayya&#353;&#601;m&icirc;n&ucirc; wayyi&#x1E6F;&#601;&#8216;ad&#601;n&ucirc; b&#601;&#x1E6D;&ucirc;&#x1E07;&#601;&#x1E35;&#257; hag&#257;&#x1E0F;w&#333;l: </P>
<P>26&nbsp;wayyam&#601;r&ucirc; wayyim&#601;r&#601;&#x1E0F;&ucirc; b&#257;&#x1E35;&#601; wayya&#353;&#601;li&#x1E35;&ucirc; &#8217;e&#x1E6F;-tw&#333;r&#257;&#x1E6F;&#601;&#x1E35;&#257; &#8217;<sup>a</sup>&#x1E25;&#259;r&ecirc; &#x1E21;a&ucirc;&#257;m w&#601;&#8217;e&#x1E6F;-n&#601;&#x1E07;&icirc;&#8217;ey&#x1E35;&#257; h&#257;r&#257;&#x1E21;&ucirc; &#8217;&#259;&#353;er-h&#275;&#8216;&icirc;&#x1E0F;&ucirc; &#x1E07;&#257;m lah&#259;&#353;&icirc;&#x1E07;&#257;m &#8217;&#275;ley&#x1E35;&#257; wayy<sup>a</sup>&#8216;&#259;&#347;&ucirc; ne&#8217;&#257;&#x1E63;w&#333;&#x1E6F; g&#601;&#x1E0F;w&#333;l&#333;&#x1E6F;: </P>
<P>27&nbsp;watit&#601;n&#275;m b&#601;ya&#x1E0F; &#x1E63;&#257;r&ecirc;hem wayy&#257;&#x1E63;&#275;r&ucirc; l&acirc;em &ucirc;&#x1E07;&#601;&#8216;&#275;&#x1E6F; &#x1E63;&#257;r&#257;&#x1E6F;&#257;m yi&#x1E63;&#601;&#8216;&#259;q&ucirc; &#8217;&#275;ley&#x1E35;&#257; w&#601;&#8217;at&acirc; mi&#353;&#353;&#257;mayim ti&#353;&#601;m&#257;&#8216; &ucirc;&#x1E35;&#601;r<sup>a</sup>&#x1E25;&#259;mey&#x1E35;&#257; h&#257;rab&icirc;m tit&#275;n l&acirc;em mw&#333;&#353;&icirc;&#8216;&icirc;m w&#601;yw&#333;&#353;&icirc;&#8216;&ucirc;m m&icirc;ya&#x1E0F; &#x1E63;&#257;r&ecirc;hem: </P>
<P>28&nbsp;&ucirc;&#x1E35;&#601;nw&#333;&#x1E25;a l&acirc;em y&#257;&#353;&ucirc;&#x1E07;&ucirc; l<sup>a</sup>&#8216;&#259;&#347;w&#333;&#x1E6F; r<sup>a</sup>&#8216; l&#601;f&#257;ney&#x1E35;&#257; wat<sup>a</sup>&#8216;az&#601;&#x1E07;&#275;m b&#601;ya&#x1E0F; &#8217;&#333;y&#601;&#x1E07;&ecirc;hem wayyir&#601;d&ucirc; &#x1E07;&acirc;em wayy&#257;&#353;&ucirc;&#x1E07;&ucirc; wayyiz&#601;&#8216;&#257;q&ucirc;&#x1E35;&#257; w&#601;&#8217;at&acirc; mi&#353;&#353;&#257;mayim ti&#353;&#601;m<sup>a</sup>&#8216; w&#601;&#x1E6F;a&#x1E63;&#x1E63;&icirc;l&#275;m k&#601;r<sup>a</sup>&#x1E25;&#259;mey&#x1E35;&#257; rabw&#333;&#x1E6F; &#8216;it&icirc;m: </P>
<P>29&nbsp;wat&#257;&#8216;a&#x1E0F; b&acirc;em lah&#259;&#353;&icirc;&#x1E07;&#257;m &#8217;el-tw&#333;r&#257;&#x1E6F;e&#x1E35;&#257; w&#601;h&#275;mm&acirc; h&#275;z&icirc;&#x1E0F;&ucirc; w&#601;l&#333;&#8217;-&#353;&#257;m&#601;&#8216;&ucirc; l&#601;mi&#x1E63;&#601;w&#333;&#x1E6F;ey&#x1E35;&#257; &ucirc;&#x1E07;&#601;mi&#353;&#601;p&#257;&#x1E6D;ey&#x1E35;&#257; &#x1E25;&#257;&#x1E6D;&#601;&#8217;&ucirc;-&#x1E07;&#257;m &#8217;&#259;&#353;er-y<sup>a</sup>&#8216;&#259;&#347;eh &#8217;&#257;&#x1E0F;&#257;m w&#601;&#x1E25;&#257;y&acirc; &#x1E07;&acirc;em wayyit&#601;n&ucirc; &#x1E35;&#257;&#x1E6F;&#275;f sw&#333;rere&#x1E6F; w&#601;&#8216;&#257;r&#601;p&#257;m hiq&#601;&#353;&ucirc; w&#601;l&#333;&#8217; &#353;&#257;m&#275;&#8216;&ucirc;: </P>
<P>30&nbsp;watim&#601;&#353;&#333;&#x1E35;&#601; &#8216;&#259;l&ecirc;hem &#353;&#257;n&icirc;m rabw&#333;&#x1E6F; wat&#257;&#8216;a&#x1E0F; b&#257;m b&#601;r&ucirc;&#x1E25;&#259;&#x1E35;&#257; b&#601;ya&#x1E0F;-n&#601;&#x1E07;&icirc;&#8217;ey&#x1E35;&#257; w&#601;l&#333;&#8217; he&#8217;&#277;z&icirc;n&ucirc; watit&#601;n&#275;m b&#601;ya&#x1E0F; &#8216;amm&ecirc; h&#257;&#8217;&#259;r&#257;&#x1E63;&#333;&#x1E6F;: </P>
<P>31&nbsp;&ucirc;&#x1E07;&#601;r<sup>a</sup>&#x1E25;&#259;mey&#x1E35;&#257; h&#257;rab&icirc;m l&#333;&#8217;-&#8216;&#259;&#347;&icirc;&#x1E6F;&#257;m k&#257;l&acirc; w&#601;l&#333;&#8217; &#8216;&#259;za&#x1E07;&#601;t&#257;m k&icirc; &#8217;&#275;l-&#x1E25;ann&ucirc;n w&#601;r<sup>a</sup>&#x1E25;&ucirc;m &#8217;&#257;t&acirc;: </P>
<P>32&nbsp;w&#601;&#8216;at&acirc; &#8217;&#277;l&#333;h&ecirc;n&ucirc; h&#257;&#8217;&#275;l hag&#257;&#x1E0F;w&#333;l hagibw&#333;r w&#601;hannw&#333;r&#257;&#8217; &#353;w&#333;m&#275;r hab&#601;r&icirc;&#x1E6F; w&#601;h<sup>a</sup>&#x1E25;ese&#x1E0F; &#8217;al-yim&#601;&#8216;a&#x1E6D; l&#601;f&#257;ney&#x1E35;&#257; &#8217;&#275;&#x1E6F; k&#257;l-hat&#601;l&#257;&#8217;&acirc; &#8217;&#259;&#353;er-m&#601;&#x1E63;&#257;&#8217;a&#x1E6F;&#601;n&ucirc; lim&#601;l&#257;&#x1E35;&ecirc;n&ucirc; l&#601;&#347;&#257;r&ecirc;n&ucirc; &ucirc;l&#601;&#x1E35;&#333;h&#259;n&ecirc;n&ucirc; w&#601;lin&#601;&#x1E07;&icirc;&#8217;&#275;n&ucirc; w&#601;la&#8217;&#259;&#x1E07;&#333;&#x1E6F;&ecirc;n&ucirc; &ucirc;l&#601;&#x1E35;&#257;l-&#8216;amme&#x1E35;&#257; m&icirc;m&ecirc; mal&#601;&#x1E35;&ecirc; &#8217;a&#353;&#353;&ucirc;r &#8216;a&#x1E0F; hayyw&#333;m hazzeh: </P>
<P>33&nbsp;w&#601;&#8217;at&acirc; &#x1E63;ad&icirc;q &#8216;al k&#257;l-hab&#257;&#8217; &#8216;&#257;l&ecirc;n&ucirc; k&icirc;-&#8217;&#277;me&#x1E6F; &#8216;&#257;&#347;&icirc;&#x1E6F;&#257; wa&#8217;&#259;n<sup>a</sup>&#x1E25;&#601;n&ucirc; hir&#601;&#353;&#257;&#8216;&#601;n&ucirc;: </P>
<P>34&nbsp;w&#601;&#8217;e&#x1E6F;-m&#601;l&#257;&#x1E35;&ecirc;n&ucirc; &#347;&#257;r&ecirc;n&ucirc; k&#333;h&#259;n&ecirc;n&ucirc; wa&#8217;&#259;&#x1E07;&#333;&#x1E6F;&ecirc;n&ucirc; l&#333;&#8217; &#8216;&#257;&#347;&ucirc; tw&#333;r&#257;&#x1E6F;e&#x1E35;&#257; w&#601;l&#333;&#8217; hiq&#601;&#353;&icirc;&#x1E07;&ucirc; &#8217;el-mi&#x1E63;&#601;w&#333;&#x1E6F;ey&#x1E35;&#257; &ucirc;l&#601;&#8216;&#275;&#x1E0F;&#601;w&#333;&#x1E6F;ey&#x1E35;&#257; &#8217;&#259;&#353;er h<sup>a</sup>&#8216;&icirc;&#x1E0F;&#333;&#x1E6F;&#257; b&acirc;em: </P>
<P>35&nbsp;w&#601;h&#275;m b&#601;mal&#601;&#x1E35;&ucirc;&#x1E6F;&#257;m &ucirc;&#x1E07;&#601;&#x1E6D;&ucirc;&#x1E07;&#601;&#x1E35;&#257; h&#257;r&#257;&#x1E07; &#8217;&#259;&#353;er-n&#257;&#x1E6F;at&#257; l&acirc;em &ucirc;&#x1E07;&#601;&#8217;ere&#x1E63; h&#257;r&#601;&#x1E25;&#257;&#x1E07;&acirc; w&#601;ha&#353;&#353;&#601;m&#275;n&acirc; &#8217;&#259;&#353;er-n&#257;&#x1E6F;at&#257; lif&#601;n&ecirc;hem l&#333;&#8217; &#8216;&#259;&#x1E07;&#257;&#x1E0F;&ucirc;&#x1E35;&#257; w&#601;l&#333;&#8217;-&#353;&#257;&#x1E07;&ucirc; mimm<sup>a</sup>&#8216;al&#601;l&ecirc;hem h&#257;r&#257;&#8216;&icirc;m: </P>
<P>36&nbsp;hinn&#275;h &#8217;&#259;n<sup>a</sup>&#x1E25;&#601;n&ucirc; hayyw&#333;m &#8216;&#259;&#x1E07;&#257;&#x1E0F;&icirc;m w&#601;h&#257;&#8217;&#257;re&#x1E63; &#8217;&#259;&#353;er-n&#257;&#x1E6F;at&acirc; la&#8217;&#259;&#x1E07;&#333;&#x1E6F;&ecirc;n&ucirc; le&#8217;&#277;&#x1E35;&#333;l &#8217;e&#x1E6F;-pir&#601;y&#257;h w&#601;&#8217;e&#x1E6F;-&#x1E6D;&ucirc;&#x1E07;&#257;h hinn&#275;h &#8217;&#259;n<sup>a</sup>&#x1E25;&#601;n&ucirc; &#8216;&#259;&#x1E07;&#257;&#x1E0F;&icirc;m &#8216;&#257;leyh&#257;: </P>
<P>37&nbsp;&ucirc;&#x1E6F;&#601;&#x1E07;&ucirc;&#8217;&#257;&#x1E6F;&#257;h mar&#601;b&acirc; lamm&#601;l&#257;&#x1E35;&icirc;m &#8217;&#259;&#353;er-n&#257;&#x1E6F;at&acirc; &#8216;&#257;l&ecirc;n&ucirc; b&#601;&#x1E25;a&#x1E6D;&#x1E6D;&#333;&#8217;w&#x1E6F;&ecirc;n&ucirc; w&#601;&#8216;al g&#601;w&icirc;y&#333;&#x1E6F;&ecirc;n&ucirc; m&#333;&#353;&#601;l&icirc;m &ucirc;&#x1E07;i&#x1E07;&#601;hem&#601;t&#275;n&ucirc; kir&#601;&#x1E63;w&#333;n&#257;m &ucirc;&#x1E07;&#601;&#x1E63;&#257;r&acirc; &#x1E21;&#601;&#x1E0F;w&#333;l&acirc; &#8217;&#259;n&#257;&#x1E25;&#601;n&ucirc;: f</P>
</TD>
</TABLE>
<P><HR>
<CENTER>
<A HREF="neh010.htm">Next: Nehemiah (Nechemiyah) Chapter 10</A></CENTER>
</BODY>
</HTML>
