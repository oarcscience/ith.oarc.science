[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro030)  [KJV](../kjv/pro030)  [Sep](../sep/pro030.md) 
[Vul](../vul/pro030.md)   
  
[Proverbs (Mishlei) Index](pro.md)  
  [Previous](pro029)  [Next](pro031.md) 

------------------------------------------------------------------------

### Tanach (Hebrew): Proverbs (Mishlei) Chapter 30

‎<span id="001">1</span> ‏דִּבְרֵ֤י׀ אָג֥וּר בִּן־יָקֶ֗ה הַמַּ֫שָּׂ֥א
נְאֻ֣ם הַ֭גֶּבֶר לְאִֽיתִיאֵ֑ל לְאִ֖יתִיאֵ֣ל וְאֻכָֽל׃

‎<span id="002">2</span> ‏כִּ֤י בַ֣עַר אָנֹכִ֣י מֵאִ֑ישׁ וְלֹֽא־בִינַ֖ת
אָדָ֣ם לִֽי׃

‎<span id="003">3</span> ‏וְלֹֽא־לָמַ֥דְתִּי חָכְמָ֑ה וְדַ֖עַת
קְדֹשִׁ֣ים אֵדָֽע׃

‎<span id="004">4</span> ‏מִ֤י עָלָֽה־שָׁמַ֨יִם׀ וַיֵּרַ֡ד מִ֤י
אָֽסַף־ר֨וּחַ׀ בְּחָפְנָ֡יו מִ֤י צָֽרַר־מַ֨יִם׀ בַּשִּׂמְלָ֗ה מִ֭י
הֵקִ֣ים כָּל־אַפְסֵי־אָ֑רֶץ מַה־שְּׁמ֥וֹ וּמַֽה־שֶּׁם־בְּ֝נ֗וֹ כִּ֣י
תֵדָֽע׃

‎<span id="005">5</span> ‏כָּל־אִמְרַ֣ת אֱל֣וֹהַּ צְרוּפָ֑ה מָגֵ֥ן
ה֝֗וּא לַֽחֹסִ֥ים בּֽוֹ׃

‎<span id="006">6</span> ‏אַל־תּ֥וֹסְףְּ עַל־דְּבָרָ֑יו פֶּן־יוֹכִ֖יחַ
בְּךָ֣ וְנִכְזָֽבְתָּ׃ פ

‎<span id="007">7</span> ‏שְׁ֭תַּיִם שָׁאַ֣לְתִּי מֵאִתָּ֑ךְ
אַל־תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃

‎<span id="008">8</span> ‏שָׁ֤וְא׀ וּֽדְבַר־כָּזָ֡ב הַרְחֵ֬ק מִמֶּ֗נִּי
רֵ֣אשׁ וָ֭עֹשֶׁר אַל־תִּֽתֶּן־לִ֑י הַ֝טְרִיפֵ֗נִי לֶ֣חֶם חֻקִּֽי׃

‎<span id="009">9</span> ‏פֶּ֥ן אֶשְׂבַּ֨ע׀ וְכִחַשְׁתִּי֮ וְאָמַ֗רְתִּי
מִ֥י יְה֫וָ֥ה וּפֶֽן־אִוָּרֵ֥שׁ וְגָנַ֑בְתִּי וְ֝תָפַ֗שְׂתִּי שֵׁ֣ם
אֱלֹהָֽי׃ פ

‎<span id="010">10</span> ‏אַל־תַּלְשֵׁ֣ן עֶ֭בֶד אֶל־אדנו אֲדֹנָ֑יו
פֶּֽן־יְקַלֶּלְךָ֥ וְאָשָֽׁמְתָּ׃

‎<span id="011">11</span> ‏דּ֭וֹר אָבִ֣יו יְקַלֵּ֑ל וְאֶת־אִ֝מּ֗וֹ לֹ֣א
יְבָרֵֽךְ׃

‎<span id="012">12</span> ‏דּ֭וֹר טָה֣וֹר בְּעֵינָ֑יו וּ֝מִצֹּאָת֗וֹ
לֹ֣א רֻחָֽץ׃

‎<span id="013">13</span> ‏דּ֭וֹר מָה־רָמ֣וּ עֵינָ֑יו וְ֝עַפְעַפָּ֗יו
יִנָּשֵֽׂאוּ׃

‎<span id="014">14</span> ‏דּ֤וֹר׀ חֲרָב֣וֹת שִׁנָּיו֮ וּֽמַאֲכָל֪וֹת
מְֽתַלְּעֹ֫תָ֥יו<sup>3</sup> לֶאֱכֹ֣ל עֲנִיִּ֣ים מֵאֶ֑רֶץ
וְ֝אֶבְיוֹנִ֗ים מֵאָדָֽם׃ פ

‎<span id="015">15</span> ‏לַֽעֲלוּקָ֨ה׀<sup>1</sup> שְׁתֵּ֥י בָנוֹת֮
הַ֤ב׀ הַ֥ב שָׁל֣וֹשׁ הֵ֭נָּה לֹ֣א תִשְׂבַּ֑עְנָה אַ֝רְבַּ֗ע לֹא־אָ֥מְרוּ
הֽוֹן׃

‎<span id="016">16</span> ‏שְׁאוֹל֮ וְעֹ֪צֶ֫ר רָ֥חַם אֶ֭רֶץ
לֹא־שָׂ֣בְעָה מַּ֑יִם וְ֝אֵ֗שׁ לֹא־אָ֥מְרָה הֽוֹן׃

‎<span id="017">17</span> ‏עַ֤יִן׀ תִּֽלְעַ֣ג לְאָב֮ וְתָב֪וּז
לִֽיקֲּהַ֫ת־אֵ֥ם יִקְּר֥וּהָ עֹרְבֵי־נַ֑חַל וְֽיֹאכְל֥וּהָ
בְנֵי־נָֽשֶׁר׃ פ

‎<span id="018">18</span> ‏שְׁלֹשָׁ֣ה הֵ֭מָּה נִפְלְא֣וּ
מִמֶּ֑נִּי<sup>3</sup> וארבע וְ֝אַרְבָּעָ֗ה לֹ֣א יְדַעְתִּֽים׃

‎<span id="019">19</span> ‏דֶּ֤רֶךְ הַנֶּ֨שֶׁר׀ בַּשָּׁמַיִם֮ דֶּ֥רֶךְ
נָחָ֗שׁ עֲלֵ֫י צ֥וּר דֶּֽרֶךְ־אֳנִיָּ֥ה בְלֶב־יָ֑ם וְדֶ֖רֶךְ גֶּ֣בֶר
בְּעַלְמָֽה׃

‎<span id="020">20</span> ‏כֵּ֤ן׀ דֶּ֥רֶךְ אִשָּׁ֗ה מְנָ֫אָ֥פֶת אָ֭כְלָה
וּמָ֣חֲתָה פִ֑יהָ וְ֝אָמְרָ֗ה לֹֽא־פָעַ֥לְתִּי אָֽוֶן׃ פ

‎<span id="021">21</span> ‏תַּ֣חַת שָׁ֭לוֹשׁ רָ֣גְזָה אֶ֑רֶץ וְתַ֥חַת
אַ֝רְבַּ֗ע לֹא־תוּכַ֥ל שְׂאֵֽת׃

‎<span id="022">22</span> ‏תַּֽחַת־עֶ֭בֶד כִּ֣י יִמְל֑וֹךְ וְ֝נָבָ֗ל
כִּ֣י יִֽשְׂבַּֽע־לָֽחֶם׃

‎<span id="023">23</span> ‏תַּ֣חַת שְׂ֭נוּאָה כִּ֣י תִבָּעֵ֑ל
וְ֝שִׁפְחָ֗ה כִּֽי־תִירַ֥שׁ גְּבִרְתָּֽהּ׃ פ

‎<span id="024">24</span> ‏אַרְבָּ֣עָה הֵ֭ם קְטַנֵּי־אָ֑רֶץ וְ֝הֵ֗מָּה
חֲכָמִ֥ים מְחֻכָּמִֽים׃

‎<span id="025">25</span> ‏הַ֭נְּמָלִים עַ֣ם לֹא־עָ֑ז וַיָּכִ֖ינוּ
בַקַּ֣יִץ לַחְמָֽם׃

‎<span id="026">26</span> ‏שְׁ֭פַנִּים עַ֣ם לֹא־עָצ֑וּם וַיָּשִׂ֖ימוּ
בַסֶּ֣לַע בֵּיתָֽם׃

‎<span id="027">27</span> ‏מֶ֭לֶךְ אֵ֣ין לָאַרְבֶּ֑ה וַיֵּצֵ֖א חֹצֵ֣ץ
כֻּלּֽוֹ׃

‎<span id="028">28</span> ‏שְׂ֭מָמִית בְּיָדַ֣יִם תְּתַפֵּ֑שׂ וְ֝הִ֗יא
בְּהֵ֣יכְלֵי מֶֽלֶךְ׃ פ

‎<span id="029">29</span> ‏שְׁלֹשָׁ֣ה הֵ֭מָּה מֵיטִ֣יבֵי צָ֑עַד
וְ֝אַרְבָּעָ֗ה מֵיטִ֥בֵי לָֽכֶת׃

‎<span id="030">30</span> ‏לַ֭יִשׁ גִּבּ֣וֹר בַּבְּהֵמָ֑ה
וְלֹא־יָ֝שׁ֗וּב מִפְּנֵי־כֹֽל׃

‎<span id="031">31</span> ‏זַרְזִ֣יר מָתְנַ֣יִם אוֹ־תָ֑יִשׁ וּ֝מֶ֗לֶךְ
אַלְק֥וּם עִמּֽוֹ׃

‎<span id="032">32</span> ‏אִם־נָבַ֥לְתָּ בְהִתְנַשֵּׂ֑א
וְאִם־זַ֝מּ֗וֹתָ יָ֣ד לְפֶֽה׃

‎<span id="033">33</span> ‏כִּ֤י מִ֪יץ חָלָ֡ב י֘וֹצִ֤יא חֶמְאָ֗ה
וּֽמִיץ־אַ֭ף י֣וֹצִיא דָ֑ם וּמִ֥יץ אַ֝פַּ֗יִם י֣וֹצִיא רִֽיב׃ פ

1 diḇərê\| ’āḡûr bin-yāqeh hammaśśā’ nə’um hageḇer lə’îṯî’ēl lə’îṯî’ēl
wə’uḵāl:

2 kî ḇ<sup>a</sup>‘ar ’ānōḵî mē’îš wəlō’-ḇînaṯ ’āḏām lî:

3 wəlō’-lāmaḏətî ḥāḵəmâ wəḏ<sup>a</sup>‘aṯ qəḏōšîm ’ēḏā‘:

4 mî ‘ālâ-šāmayim\| wayyēraḏ mî ’āsaf-rûḥa\| bəḥāfənāyw mî ṣārar-mayim\|
baśśiməlâ mî hēqîm kāl-’afəsê-’āreṣ mah-ššəmwō ûmah-ššem-bənwō kî ṯēḏā‘:

5 kāl-’iməraṯ ’ĕlwōhha ṣərûfâ māḡēn hû’ l<sup>a</sup>ḥōsîm bwō:

6 ’al-twōsəfə ‘al-dəḇārāyw pen-ywōḵîḥa bəḵā wəniḵəzāḇətā: f

7 šətayim šā’alətî mē’itāḵə ’al-timən<sup>a</sup>‘ mimmennî bəṭerem
’āmûṯ:

8 šāwə’\| ûḏəḇar-kāzāḇ harəḥēq mimmennî rē’š wā‘ōšer ’al-titen-lî
haṭərîfēnî leḥem ḥuqqî:

9 pen ’eśəb<sup>a</sup>‘\| wəḵiḥašətî wə’āmarətî mî yəhwâ ûfen-’iûārēš
wəḡānaḇətî wəṯāfaśətî šēm ’ĕlōhāy: f

10 ’al-taləšēn ‘eḇeḏ ’el-’ăḏōnwō ’ăḏōnāyw pen-yəqalleləḵā wə’āšāmətā:

11 dwōr ’āḇîw yəqallēl wə’eṯ-’immwō lō’ yəḇārēḵə:

12 dwōr ṭâwōr bə‘ênāyw ûmiṣṣō’āṯwō lō’ ruḥāṣ:

13 dwōr mâ-rāmû ‘ênāyw wə‘afə‘apāyw yinnāśē’û:

14 dwōr\| ḥărāḇwōṯ šinnāyw ûma’ăḵālwōṯ məṯallə‘ōṯāyw<sup>3</sup> le’ĕḵōl
‘ănîyîm mē’ereṣ wə’eḇəywōnîm mē’āḏām: f

15 l<sup>a</sup>‘ălûqâ\|<sup>1</sup> šətê ḇānwōṯ haḇ\| haḇ šālwōš hēnnâ
lō’ ṯiśəb<sup>a</sup>‘ənâ ’arəb<sup>a</sup>‘ lō’-’āmərû hwōn:

16 šə’wōl wə‘ōṣer rāḥam ’ereṣ lō’-śāḇə‘â mmayim wə’ēš lō’-’āmərâ hwōn:

17 ‘ayin\| tilə‘aḡ lə’āḇ wəṯāḇûz lîqqăhaṯ-’ēm yiqqərûhā
‘ōrəḇê-n<sup>a</sup>ḥal wəyō’ḵəlûhā ḇənê-nāšer: f

18 šəlōšâ hēmmâ nifələ’û mimmennî<sup>3</sup> wə’arəb<sup>a</sup>‘
wə’arəbā‘â lō’ yəḏ<sup>a</sup>‘ətîm:

19 dereḵə hannešer\| baššāmayim dereḵə nāḥāš ‘ălê ṣûr dereḵə-’ŏnîyâ
ḇəleḇ-yām wəḏereḵə geḇer bə‘aləmâ:

20 kēn\| dereḵə ’iššâ mənā’āfeṯ ’āḵəlâ ûmāḥăṯâ fîhā wə’āmərâ
lō’-fā‘alətî ’āwen: f

21 t<sup>a</sup>ḥaṯ šālwōš rāḡəzâ ’ereṣ wəṯ<sup>a</sup>ḥaṯ
’arəb<sup>a</sup>‘ lō’-ṯûḵal śə’ēṯ:

22 t<sup>a</sup>ḥaṯ-‘eḇeḏ kî yiməlwōḵə wənāḇāl kî
yiśəb<sup>a</sup>‘-lāḥem:

23 t<sup>a</sup>ḥaṯ śənû’â kî ṯibā‘ēl wəšifəḥâ kî-ṯîraš gəḇirətāh: f

24 ’arəbā‘â hēm qəṭannê-’āreṣ wəhēmmâ ḥăḵāmîm məḥukāmîm:

25 hannəmālîm ‘am lō’-‘āz wayyāḵînû ḇaqqayiṣ l<sup>a</sup>ḥəmām:

26 šəfannîm ‘am lō’-‘āṣûm wayyāśîmû ḇassel<sup>a</sup>‘ bêṯām:

27 meleḵə ’ên lā’arəbeh wayyēṣē’ ḥōṣēṣ kullwō:

28 śəmāmîṯ bəyāḏayim təṯapēś wəhî’ bəhêḵəlê meleḵə: f

29 šəlōšâ hēmmâ mêṭîḇê ṣā‘aḏ wə’arəbā‘â mêṭiḇê lāḵeṯ:

30 layiš gibwōr babəhēmâ wəlō’-yāšûḇ mipənê-ḵōl:

31 zarəzîr māṯənayim ’wō-ṯāyiš ûmeleḵə ’aləqûm ‘immwō:

32 ’im-nāḇalətā ḇəhiṯənaśśē’ wə’im-zammwōṯā yāḏ ləfeh:

33 kî mîṣ ḥālāḇ ywōṣî’ ḥemə’â ûmîṣ-’af ywōṣî’ ḏām ûmîṣ ’apayim ywōṣî’
rîḇ: f

------------------------------------------------------------------------

[Next: Proverbs (Mishlei) Chapter 31](pro031.md)
