<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 139</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa139.htm">Polyglot</A>&nbsp;
<A HREF="../kjv/psa139.htm">KJV</A>&nbsp;
<A HREF="../sep/psa139.htm">Sep</A>&nbsp;
<A HREF="../vul/psa139.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa138.htm">Previous</A>&nbsp;
<A HREF="psa140.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 139</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַ֭מְנַצֵּחַ לְדָוִ֣ד מִזְמ֑וֹר יְהוָ֥ה חֲ֝קַרְתַּ֗נִי וַתֵּדָֽע׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אַתָּ֣ה יָ֭דַעְתָּ שִׁבְתִּ֣י וְקוּמִ֑י בַּ֥נְתָּה לְ֝רֵעִ֗י מֵרָחֽוֹק׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אָרְחִ֣י וְרִבְעִ֣י זֵרִ֑יתָ וְֽכָל־דְּרָכַ֥י הִסְכַּֽנְתָּה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּ֤י אֵ֣ין מִ֭לָּה בִּלְשׁוֹנִ֑י הֵ֥ן יְ֝הוָ֗ה יָדַ֥עְתָּ כֻלָּֽהּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָח֣וֹר וָקֶ֣דֶם צַרְתָּ֑נִי וַתָּ֖שֶׁת עָלַ֣י כַּפֶּֽכָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;<font color="brown">פלאיה</font> <font color="blue">פְּלִ֣יאָֽה</font> דַ֣עַת מִמֶּ֑נִּי נִ֝שְׂגְּבָ֗ה לֹא־א֥וּכַֽל לָֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אָ֭נָ֥ה אֵלֵ֣ךְ מֵרוּחֶ֑ךָ וְ֝אָ֗נָה מִפָּנֶ֥יךָ אֶבְרָֽח׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אִם־אֶסַּ֣ק שָׁ֭מַיִם שָׁ֣ם אָ֑תָּה וְאַצִּ֖יעָה שְּׁא֣וֹל הִנֶּֽךָּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֶשָּׂ֥א כַנְפֵי־שָׁ֑חַר אֶ֝שְׁכְּנָ֗ה בְּאַחֲרִ֥ית יָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;גַּם־שָׁ֭ם יָדְךָ֣ תַנְחֵ֑נִי וְֽתֹאחֲזֵ֥נִי יְמִינֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָ֭אֹמַר אַךְ־חֹ֣שֶׁךְ יְשׁוּפֵ֑נִי וְ֝לַ֗יְלָה א֣וֹר בַּעֲדֵֽנִי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;גַּם־חֹשֶׁךְ֮ לֹֽא־יַחְשִׁ֪יךְ מִ֫מֶּ֥ךָ וְ֭לַיְלָה כַּיּ֣וֹם יָאִ֑יר כַּ֝חֲשֵׁיכָ֗ה כָּאוֹרָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־אַ֭תָּה קָנִ֣יתָ כִלְיֹתָ֑י תְּ֝סֻכֵּ֗נִי בְּבֶ֣טֶן אִמִּֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֽוֹדְךָ֗ עַ֤ל כִּ֥י נוֹרָא֗וֹת נִ֫פְלֵ֥יתִי נִפְלָאִ֥ים מַעֲשֶׂ֑יךָ וְ֝נַפְשִׁ֗י יֹדַ֥עַת מְאֹֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לֹא־נִכְחַ֥ד עָצְמִ֗י מִ֫מֶּ֥ךָּ אֲשֶׁר־עֻשֵּׂ֥יתִי בַסֵּ֑תֶר רֻ֝קַּ֗מְתִּי בְּֽתַחְתִּיּ֥וֹת אָֽרֶץ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;גָּלְמִ֤י׀ רָ֘א֤וּ עֵינֶ֗יךָ וְעַֽל־סִפְרְךָ֮ כֻּלָּ֪ם יִכָּ֫תֵ֥בוּ יָמִ֥ים יֻצָּ֑רוּ <font color="brown">ולא</font> <font color="blue">וְל֖וֹ</font> אֶחָ֣ד בָּהֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְלִ֗י מַה־יָּקְר֣וּ רֵעֶ֣יךָ אֵ֑ל מֶ֥ה עָ֝צְמוּ רָאשֵׁיהֶֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֶ֭סְפְּרֵם מֵח֣וֹל יִרְבּ֑וּן הֱ֝קִיצֹ֗תִי וְעוֹדִ֥י עִמָּֽךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אִם־תִּקְטֹ֖ל אֱל֥וֹהַּ׀ רָשָׁ֑ע וְאַנְשֵׁ֥י דָ֝מִ֗ים ס֣וּרוּ מֶֽנִּי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אֲשֶׁ֣ר יֹ֭אמְרֻךָ לִמְזִמָּ֑ה נָשֻׂ֖א לַשָּׁ֣וְא עָרֶֽיךָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הֲלֽוֹא־מְשַׂנְאֶ֖יךָ יְהוָ֥ה׀ אֶשְׂנָ֑א וּ֝בִתְקוֹמְמֶ֗יךָ אֶתְקוֹטָֽט׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;תַּכְלִ֣ית שִׂנְאָ֣ה שְׂנֵאתִ֑ים לְ֝אוֹיְבִ֗ים הָ֣יוּ לִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;חָקְרֵ֣נִי אֵ֭ל וְדַ֣ע לְבָבִ֑י בְּ֝חָנֵ֗נִי וְדַ֣ע שַׂרְעַפָּֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּרְאֵ֗ה אִם־דֶּֽרֶךְ־עֹ֥צֶב בִּ֑י וּ֝נְחֵ֗נִי בְּדֶ֣רֶךְ עוֹלָֽם׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a l&#601;&#x1E0F;&#257;wi&#x1E0F; miz&#601;mw&#333;r y&#601;hw&acirc; &#x1E25;&#259;qar&#601;tan&icirc; wat&#275;&#x1E0F;&#257;&#8216;: </P>
<P>2&nbsp;&#8217;at&acirc; y&#257;&#x1E0F;<sup>a</sup>&#8216;&#601;t&#257; &#353;i&#x1E07;&#601;t&icirc; w&#601;q&ucirc;m&icirc; ban&#601;t&acirc; l&#601;r&#275;&#8216;&icirc; m&#275;r&#257;&#x1E25;w&#333;q: </P>
<P>3&nbsp;&#8217;&#257;r&#601;&#x1E25;&icirc; w&#601;ri&#x1E07;&#601;&#8216;&icirc; z&#275;r&icirc;&#x1E6F;&#257; w&#601;&#x1E35;&#257;l-d&#601;r&#257;&#x1E35;ay his&#601;kan&#601;t&acirc;: </P>
<P>4&nbsp;k&icirc; &#8217;&ecirc;n mill&acirc; bil&#601;&#353;w&#333;n&icirc; h&#275;n y&#601;hw&acirc; y&#257;&#x1E0F;<sup>a</sup>&#8216;&#601;t&#257; &#x1E35;ull&#257;h: </P>
<P>5&nbsp;&#8217;&#257;&#x1E25;w&#333;r w&#257;qe&#x1E0F;em &#x1E63;ar&#601;t&#257;n&icirc; wat&#257;&#353;e&#x1E6F; &#8216;&#257;lay kape&#x1E35;&acirc;: </P>
<P>6&nbsp;<font color="brown">pil&#601;&#8217;&icirc;y&acirc;</font> <font color="blue">p&#601;l&icirc;&#8217;&acirc;</font> &#x1E0F;<sup>a</sup>&#8216;a&#x1E6F; mimmenn&icirc; ni&#347;&#601;g&#601;&#x1E07;&acirc; l&#333;&#8217;-&#8217;&ucirc;&#x1E35;al l&#257;h: </P>
<P>7&nbsp;&#8217;&#257;n&acirc; &#8217;&#275;l&#275;&#x1E35;&#601; m&#275;r&ucirc;&#x1E25;e&#x1E35;&#257; w&#601;&#8217;&#257;n&acirc; mip&#257;ney&#x1E35;&#257; &#8217;e&#x1E07;&#601;r&#257;&#x1E25;: </P>
<P>8&nbsp;&#8217;im-&#8217;essaq &#353;&#257;mayim &#353;&#257;m &#8217;&#257;t&acirc; w&#601;&#8217;a&#x1E63;&#x1E63;&icirc;&#8216;&acirc; &#353;&#353;&#601;&#8217;w&#333;l hinne&#x1E35;&#x1E35;&#257;: </P>
<P>9&nbsp;&#8217;e&#347;&#347;&#257;&#8217; &#x1E35;an&#601;f&ecirc;-&#353;&#257;&#x1E25;ar &#8217;e&#353;&#601;k&#601;n&acirc; b&#601;&#8217;<sup>a</sup>&#x1E25;&#259;r&icirc;&#x1E6F; y&#257;m: </P>
<P>10&nbsp;gam-&#353;&#257;m y&#257;&#x1E0F;&#601;&#x1E35;&#257; &#x1E6F;an&#601;&#x1E25;&#275;n&icirc; w&#601;&#x1E6F;&#333;&#8217;&#x1E25;&#259;z&#275;n&icirc; y&#601;m&icirc;ne&#x1E35;&#257;: </P>
<P>11&nbsp;w&#257;&#8217;&#333;mar &#8217;a&#x1E35;&#601;-&#x1E25;&#333;&#353;e&#x1E35;&#601; y&#601;&#353;&ucirc;f&#275;n&icirc; w&#601;lay&#601;l&acirc; &#8217;w&#333;r b<sup>a</sup>&#8216;&#259;&#x1E0F;&#275;n&icirc;: </P>
<P>12&nbsp;gam-&#x1E25;&#333;&#353;e&#x1E35;&#601; l&#333;&#8217;-y<sup>a</sup>&#x1E25;&#601;&#353;&icirc;&#x1E35;&#601; mimme&#x1E35;&#257; w&#601;lay&#601;l&acirc; kayyw&#333;m y&#257;&#8217;&icirc;r k<sup>a</sup>&#x1E25;&#259;&#353;&ecirc;&#x1E35;&acirc; k&#257;&#8217;w&#333;r&acirc;: </P>
<P>13&nbsp;k&icirc;-&#8217;at&acirc; q&#257;n&icirc;&#x1E6F;&#257; &#x1E35;il&#601;y&#333;&#x1E6F;&#257;y t&#601;suk&#275;n&icirc; b&#601;&#x1E07;e&#x1E6D;en &#8217;imm&icirc;: </P>
<P>14&nbsp;&#8217;w&#333;&#x1E0F;&#601;&#x1E35;&#257; &#8216;al k&icirc; nw&#333;r&#257;&#8217;w&#333;&#x1E6F; nif&#601;l&ecirc;&#x1E6F;&icirc; nif&#601;l&#257;&#8217;&icirc;m m<sup>a</sup>&#8216;&#259;&#347;ey&#x1E35;&#257; w&#601;naf&#601;&#353;&icirc; y&#333;&#x1E0F;<sup>a</sup>&#8216;a&#x1E6F; m&#601;&#8217;&#333;&#x1E0F;: </P>
<P>15&nbsp;l&#333;&#8217;-ni&#x1E35;&#601;&#x1E25;a&#x1E0F; &#8216;&#257;&#x1E63;&#601;m&icirc; mimme&#x1E35;&#x1E35;&#257; &#8217;&#259;&#353;er-&#8216;u&#347;&#347;&ecirc;&#x1E6F;&icirc; &#x1E07;ass&#275;&#x1E6F;er ruqqam&#601;t&icirc; b&#601;&#x1E6F;<sup>a</sup>&#x1E25;&#601;t&icirc;yw&#333;&#x1E6F; &#8217;&#257;re&#x1E63;: </P>
<P>16&nbsp;g&#257;l&#601;m&icirc;| r&#257;&#8217;&ucirc; &#8216;&ecirc;ney&#x1E35;&#257; w&#601;&#8216;al-sif&#601;r&#601;&#x1E35;&#257; kull&#257;m yik&#257;&#x1E6F;&#275;&#x1E07;&ucirc; y&#257;m&icirc;m yu&#x1E63;&#x1E63;&#257;r&ucirc; <font color="brown">w&#601;l&#333;&#8217;</font> <font color="blue">w&#601;lw&#333;</font> &#8217;e&#x1E25;&#257;&#x1E0F; b&acirc;em: </P>
<P>17&nbsp;w&#601;l&icirc; mah-yy&#257;q&#601;r&ucirc; r&#275;&#8216;ey&#x1E35;&#257; &#8217;&#275;l meh &#8216;&#257;&#x1E63;&#601;m&ucirc; r&#257;&#8217;&#353;&ecirc;hem: </P>
<P>18&nbsp;&#8217;es&#601;p&#601;r&#275;m m&#275;&#x1E25;w&#333;l yir&#601;b&ucirc;n h&#277;q&icirc;&#x1E63;&#333;&#x1E6F;&icirc; w&#601;&#8216;w&#333;&#x1E0F;&icirc; &#8216;imm&#257;&#x1E35;&#601;: </P>
<P>19&nbsp;&#8217;im-tiq&#601;&#x1E6D;&#333;l &#8217;&#277;lw&#333;hha| r&#257;&#353;&#257;&#8216; w&#601;&#8217;an&#601;&#353;&ecirc; &#x1E0F;&#257;m&icirc;m s&ucirc;r&ucirc; menn&icirc;: </P>
<P>20&nbsp;&#8217;&#259;&#353;er y&#333;&#8217;m&#601;ru&#x1E35;&#257; lim&#601;zimm&acirc; n&#257;&#347;u&#8217; la&#353;&#353;&#257;w&#601;&#8217; &#8216;&#257;rey&#x1E35;&#257;: </P>
<P>21&nbsp;h&#259;lw&#333;&#8217;-m&#601;&#347;an&#601;&#8217;ey&#x1E35;&#257; y&#601;hw&acirc;| &#8217;e&#347;&#601;n&#257;&#8217; &ucirc;&#x1E07;i&#x1E6F;&#601;qw&#333;m&#601;mey&#x1E35;&#257; &#8217;e&#x1E6F;&#601;qw&#333;&#x1E6D;&#257;&#x1E6D;: </P>
<P>22&nbsp;ta&#x1E35;&#601;l&icirc;&#x1E6F; &#347;in&#601;&#8217;&acirc; &#347;&#601;n&#275;&#8217;&#x1E6F;&icirc;m l&#601;&#8217;w&#333;y&#601;&#x1E07;&icirc;m h&#257;y&ucirc; l&icirc;: </P>
<P>23&nbsp;&#x1E25;&#257;q&#601;r&#275;n&icirc; &#8217;&#275;l w&#601;&#x1E0F;<sup>a</sup>&#8216; l&#601;&#x1E07;&#257;&#x1E07;&icirc; b&#601;&#x1E25;&#257;n&#275;n&icirc; w&#601;&#x1E0F;<sup>a</sup>&#8216; &#347;ar&#601;&#8216;ap&#257;y: </P>
<P>24&nbsp;&ucirc;r&#601;&#8217;&#275;h &#8217;im-dere&#x1E35;&#601;-&#8216;&#333;&#x1E63;e&#x1E07; b&icirc; &ucirc;n&#601;&#x1E25;&#275;n&icirc; b&#601;&#x1E0F;ere&#x1E35;&#601; &#8216;w&#333;l&#257;m: </P>
</TD>
</TABLE>
<P><HR>
<CENTER>
<A HREF="psa140.htm">Next: Psalms (Tehilim) Chapter 140</A></CENTER>
</BODY>
</HTML>
