[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/lev025)  [KJV](../kjv/lev025)  [Sep](../sep/lev025.md) 
[Vul](../vul/lev025.md)   
  
[Leviticus (Vayikra) Index](lev.md)  
  [Previous](lev024)  [Next](lev026.md) 

------------------------------------------------------------------------

### Tanach (Hebrew): Leviticus (Vayikra) Chapter 25

‎<span id="001">1</span> ‏וַיְדַבֵּ֤ר יְהוָה֙ אֶל־מֹשֶׁ֔ה בְּהַ֥ר
סִינַ֖י לֵאמֹֽר׃

‎<span id="002">2</span> ‏דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣
אֲלֵהֶ֔ם כִּ֤י תָבֹ֙אוּ֙ אֶל־הָאָ֔רֶץ אֲשֶׁ֥ר אֲנִ֖י נֹתֵ֣ן לָכֶ֑ם
וְשָׁבְתָ֣ה הָאָ֔רֶץ שַׁבָּ֖ת לַיהוָֽה׃

‎<span id="003">3</span> ‏שֵׁ֤שׁ שָׁנִים֙ תִּזְרַ֣ע שָׂדֶ֔ךָ וְשֵׁ֥שׁ
שָׁנִ֖ים תִּזְמֹ֣ר כַּרְמֶ֑ךָ וְאָסַפְתָּ֖ אֶת־תְּבוּאָתָֽהּ׃

‎<span id="004">4</span> ‏וּבַשָּׁנָ֣ה הַשְּׁבִיעִ֗ת שַׁבַּ֤ת
שַׁבָּתוֹן֙ יִהְיֶ֣ה לָאָ֔רֶץ שַׁבָּ֖ת לַיהוָ֑ה שָֽׂדְךָ֙ לֹ֣א תִזְרָ֔ע
וְכַרְמְךָ֖ לֹ֥א תִזְמֹֽר׃

‎<span id="005">5</span> ‏אֵ֣ת סְפִ֤יחַ קְצִֽירְךָ֙ לֹ֣א תִקְצ֔וֹר
וְאֶת־עִנְּבֵ֥י נְזִירֶ֖ךָ לֹ֣א תִבְצֹ֑ר שְׁנַ֥ת שַׁבָּת֖וֹן יִהְיֶ֥ה
לָאָֽרֶץ׃

‎<span id="006">6</span> ‏וְ֠הָיְתָה שַׁבַּ֨ת הָאָ֤רֶץ לָכֶם֙ לְאָכְלָ֔ה
לְךָ֖ וּלְעַבְדְּךָ֣ וְלַאֲמָתֶ֑ךָ וְלִשְׂכִֽירְךָ֙ וּלְתוֹשָׁ֣בְךָ֔
הַגָּרִ֖ים עִמָּֽךְ׃

‎<span id="007">7</span> ‏וְלִ֨בְהֶמְתְּךָ֔ וְלַֽחַיָּ֖ה אֲשֶׁ֣ר
בְּאַרְצֶ֑ךָ תִּהְיֶ֥ה כָל־תְּבוּאָתָ֖הּ לֶאֱכֹֽל׃ ס

‎<span id="008">8</span> ‏וְסָפַרְתָּ֣ לְךָ֗ שֶׁ֚בַע שַׁבְּתֹ֣ת שָׁנִ֔ים
שֶׁ֥בַע שָׁנִ֖ים שֶׁ֣בַע פְּעָמִ֑ים וְהָי֣וּ לְךָ֗ יְמֵי֙ שֶׁ֚בַע
שַׁבְּתֹ֣ת הַשָּׁנִ֔ים תֵּ֥שַׁע וְאַרְבָּעִ֖ים שָׁנָֽה׃

‎<span id="009">9</span> ‏וְהַֽעֲבַרְתָּ֞ שׁוֹפַ֤ר תְּרוּעָה֙ בַּחֹ֣דֶשׁ
הַשְּׁבִעִ֔י בֶּעָשׂ֖וֹר לַחֹ֑דֶשׁ בְּיוֹם֙ הַכִּפֻּרִ֔ים תַּעֲבִ֥ירוּ
שׁוֹפָ֖ר בְּכָל־אַרְצְכֶֽם׃

‎<span id="010">10</span> ‏וְקִדַּשְׁתֶּ֗ם אֵ֣ת שְׁנַ֤ת הַחֲמִשִּׁים֙
שָׁנָ֔ה וּקְרָאתֶ֥ם דְּר֛וֹר בָּאָ֖רֶץ לְכָל־יֹשְׁבֶ֑יהָ יוֹבֵ֥ל הִוא֙
תִּהְיֶ֣ה לָכֶ֔ם וְשַׁבְתֶּ֗ם אִ֚ישׁ אֶל־אֲחֻזָּת֔וֹ וְאִ֥ישׁ
אֶל־מִשְׁפַּחְתּ֖וֹ תָּשֻֽׁבוּ׃

‎<span id="011">11</span> ‏יוֹבֵ֣ל הִ֗וא שְׁנַ֛ת הַחֲמִשִּׁ֥ים שָׁנָ֖ה
תִּהְיֶ֣ה לָכֶ֑ם לֹ֣א תִזְרָ֔עוּ וְלֹ֤א תִקְצְרוּ֙ אֶת־סְפִיחֶ֔יהָ
וְלֹ֥א תִבְצְר֖וּ אֶת־נְזִרֶֽיהָ׃

‎<span id="012">12</span> ‏כִּ֚י יוֹבֵ֣ל הִ֔וא קֹ֖דֶשׁ תִּהְיֶ֣ה לָכֶ֑ם
מִן־הַ֨שָּׂדֶ֔ה תֹּאכְל֖וּ אֶת־תְּבוּאָתָֽהּ׃

‎<span id="013">13</span> ‏בִּשְׁנַ֥ת הַיּוֹבֵ֖ל הַזֹּ֑את תָּשֻׁ֕בוּ
אִ֖ישׁ אֶל־אֲחֻזָּתֽוֹ׃

‎<span id="014">14</span> ‏וְכִֽי־תִמְכְּר֤וּ מִמְכָּר֙ לַעֲמִיתֶ֔ךָ
א֥וֹ קָנֹ֖ה מִיַּ֣ד עֲמִיתֶ֑ךָ אַל־תּוֹנ֖וּ אִ֥ישׁ אֶת־אָחִֽיו׃

‎<span id="015">15</span> ‏בְּמִסְפַּ֤ר שָׁנִים֙ אַחַ֣ר הַיּוֹבֵ֔ל
תִּקְנֶ֖ה מֵאֵ֣ת עֲמִיתֶ֑ךָ בְּמִסְפַּ֥ר שְׁנֵֽי־תְבוּאֹ֖ת
יִמְכָּר־לָֽךְ׃

‎<span id="016">16</span> ‏לְפִ֣י׀ רֹ֣ב הַשָּׁנִ֗ים תַּרְבֶּה֙
מִקְנָת֔וֹ וּלְפִי֙ מְעֹ֣ט הַשָּׁנִ֔ים תַּמְעִ֖יט מִקְנָת֑וֹ כִּ֚י
מִסְפַּ֣ר תְּבוּאֹ֔ת ה֥וּא מֹכֵ֖ר לָֽךְ׃

‎<span id="017">17</span> ‏וְלֹ֤א תוֹנוּ֙ אִ֣ישׁ אֶת־עֲמִית֔וֹ
וְיָרֵ֖אתָ מֵֽאֱלֹהֶ֑יךָ כִּ֛י אֲנִ֥י יְהוָֹ֖ה אֱלֹהֵיכֶֽם׃

‎<span id="018">18</span> ‏וַעֲשִׂיתֶם֙ אֶת־חֻקֹּתַ֔י וְאֶת־מִשְׁפָּטַ֥י
תִּשְׁמְר֖וּ וַעֲשִׂיתֶ֣ם אֹתָ֑ם וִֽישַׁבְתֶּ֥ם עַל־הָאָ֖רֶץ לָבֶֽטַח׃

‎<span id="019">19</span> ‏וְנָתְנָ֤ה הָאָ֙רֶץ֙ פִּרְיָ֔הּ וַאֲכַלְתֶּ֖ם
לָשֹׂ֑בַע וִֽישַׁבְתֶּ֥ם לָבֶ֖טַח עָלֶֽיהָ׃

‎<span id="020">20</span> ‏וְכִ֣י תֹאמְר֔וּ מַה־נֹּאכַ֖ל<sup>3</sup>
בַּשָּׁנָ֣ה הַשְּׁבִיעִ֑ת הֵ֚ן לֹ֣א נִזְרָ֔ע וְלֹ֥א נֶאֱסֹ֖ף
אֶת־תְּבוּאָתֵֽנוּ׃

‎<span id="021">21</span> ‏וְצִוִּ֤יתִי אֶת־בִּרְכָתִי֙ לָכֶ֔ם
בַּשָּׁנָ֖ה הַשִּׁשִּׁ֑ית וְעָשָׂת֙ אֶת־הַתְּבוּאָ֔ה לִשְׁלֹ֖שׁ
הַשָּׁנִֽים׃

‎<span id="022">22</span> ‏וּזְרַעְתֶּ֗ם אֵ֚ת הַשָּׁנָ֣ה הַשְּׁמִינִ֔ת
וַאֲכַלְתֶּ֖ם מִן־הַתְּבוּאָ֣ה יָשָׁ֑ן עַ֣ד׀ הַשָּׁנָ֣ה הַתְּשִׁיעִ֗ת
עַד־בּוֹא֙ תְּב֣וּאָתָ֔הּ תֹּאכְל֖וּ יָשָֽׁן׃

‎<span id="023">23</span> ‏וְהָאָ֗רֶץ לֹ֤א תִמָּכֵר֙ לִצְמִתֻ֔ת
כִּי־לִ֖י הָאָ֑רֶץ כִּֽי־גֵרִ֧ים וְתוֹשָׁבִ֛ים אַתֶּ֖ם עִמָּדִֽי׃

‎<span id="024">24</span> ‏וּבְכֹ֖ל אֶ֣רֶץ אֲחֻזַּתְכֶ֑ם גְּאֻלָּ֖ה
תִּתְּנ֥וּ לָאָֽרֶץ׃ ס

‎<span id="025">25</span> ‏כִּֽי־יָמ֣וּךְ אָחִ֔יךָ וּמָכַ֖ר
מֵאֲחֻזָּת֑וֹ וּבָ֤א גֹֽאֲלוֹ֙ הַקָּרֹ֣ב אֵלָ֔יו וְגָאַ֕ל אֵ֖ת מִמְכַּ֥ר
אָחִֽיו׃

‎<span id="026">26</span> ‏וְאִ֕ישׁ כִּ֛י לֹ֥א יִֽהְיֶה־לּ֖וֹ גֹּאֵ֑ל
וְהִשִּׂ֣יגָה יָד֔וֹ וּמָצָ֖א כְּדֵ֥י גְאֻלָּתֽוֹ׃

‎<span id="027">27</span> ‏וְחִשַּׁב֙ אֶת־שְׁנֵ֣י מִמְכָּר֔וֹ וְהֵשִׁיב֙
אֶת־הָ֣עֹדֵ֔ף לָאִ֖ישׁ אֲשֶׁ֣ר מָֽכַר־ל֑וֹ וְשָׁ֖ב לַאֲחֻזָּתֽוֹ׃

‎<span id="028">28</span> ‏וְאִ֨ם לֹֽא־מָֽצְאָ֜ה יָד֗וֹ דֵּי֮ הָשִׁ֣יב
לוֹ֒ וְהָיָ֣ה מִמְכָּר֗וֹ בְּיַד֙ הַקֹּנֶ֣ה אֹת֔וֹ עַ֖ד שְׁנַ֣ת
הַיּוֹבֵ֑ל וְיָצָא֙ בַּיֹּבֵ֔ל וְשָׁ֖ב לַאֲחֻזָּתֽוֹ׃

‎<span id="029">29</span> ‏וְאִ֗ישׁ כִּֽי־יִמְכֹּ֤ר בֵּית־מוֹשַׁב֙ עִ֣יר
חוֹמָ֔ה וְהָיְתָה֙ גְּאֻלָּת֔וֹ עַד־תֹּ֖ם שְׁנַ֣ת מִמְכָּר֑וֹ יָמִ֖ים
תִּהְיֶ֥ה גְאֻלָּתֽוֹ׃

‎<span id="030">30</span> ‏וְאִ֣ם לֹֽא־יִגָּאֵ֗ל עַד־מְלֹ֣את לוֹ֮
שָׁנָ֣ה תְמִימָה֒ וְ֠קָם הַבַּ֨יִת אֲשֶׁר־בָּעִ֜יר אֲשֶׁר־לא ל֣וֹ חֹמָ֗ה
לַצְּמִיתֻ֛ת לַקֹּנֶ֥ה אֹת֖וֹ לְדֹרֹתָ֑יו לֹ֥א יֵצֵ֖א בַּיֹּבֵֽל׃

‎<span id="031">31</span> ‏וּבָתֵּ֣י הַחֲצֵרִ֗ים אֲשֶׁ֨ר אֵין־לָהֶ֤ם
חֹמָה֙ סָבִ֔יב עַל־שְׂדֵ֥ה הָאָ֖רֶץ יֵחָשֵׁ֑ב גְּאֻלָּה֙ תִּהְיֶה־לּ֔וֹ
וּבַיֹּבֵ֖ל יֵצֵֽא׃

‎<span id="032">32</span> ‏וְעָרֵי֙ הַלְוִיִּ֔ם בָּתֵּ֖י עָרֵ֣י
אֲחֻזָּתָ֑ם גְּאֻלַּ֥ת עוֹלָ֖ם תִּהְיֶ֥ה לַלְוִיִּֽם׃

‎<span id="033">33</span> ‏וַאֲשֶׁ֤ר יִגְאַל֙ מִן־הַלְוִיִּ֔ם וְיָצָ֧א
מִמְכַּר־בַּ֛יִת וְעִ֥יר אֲחֻזָּת֖וֹ בַּיֹּבֵ֑ל כִּ֣י בָתֵּ֞י עָרֵ֣י
הַלְוִיִּ֗ם הִ֚וא אֲחֻזָּתָ֔ם בְּת֖וֹךְ בְּנֵ֥י יִשְׂרָאֵֽל׃

‎<span id="034">34</span> ‏וּֽשְׂדֵ֛ה מִגְרַ֥שׁ עָרֵיהֶ֖ם לֹ֣א יִמָּכֵ֑ר
כִּֽי־אֲחֻזַּ֥ת עוֹלָ֛ם ה֖וּא לָהֶֽם׃ ס

‎<span id="035">35</span> ‏וְכִֽי־יָמ֣וּךְ אָחִ֔יךָ וּמָ֥טָה יָד֖וֹ
עִמָּ֑ךְ וְהֶֽחֱזַ֣קְתָּ בּ֔וֹ גֵּ֧ר וְתוֹשָׁ֛ב וָחַ֖י עִמָּֽךְ׃

‎<span id="036">36</span> ‏אַל־תִּקַּ֤ח מֵֽאִתּוֹ֙ נֶ֣שֶׁךְ וְתַרְבִּ֔ית
וְיָרֵ֖אתָ מֵֽאֱלֹהֶ֑יךָ וְחֵ֥י אָחִ֖יךָ עִמָּֽךְ׃

‎<span id="037">37</span> ‏אֶ֨ת־כַּסְפְּךָ֔ לֹֽא־תִתֵּ֥ן ל֖וֹ
בְּנֶ֑שֶׁךְ וּבְמַרְבִּ֖ית לֹא־תִתֵּ֥ן אָכְלֶֽךָ׃

‎<span id="038">38</span> ‏אֲנִ֗י יְהוָה֙ אֱלֹ֣הֵיכֶ֔ם אֲשֶׁר־הוֹצֵ֥אתִי
אֶתְכֶ֖ם מֵאֶ֣רֶץ מִצְרָ֑יִם לָתֵ֤ת לָכֶם֙ אֶת־אֶ֣רֶץ כְּנַ֔עַן
לִהְי֥וֹת לָכֶ֖ם לֵאלֹהִֽים׃ ס

‎<span id="039">39</span> ‏וְכִֽי־יָמ֥וּךְ אָחִ֛יךָ עִמָּ֖ךְ
וְנִמְכַּר־לָ֑ךְ לֹא־תַעֲבֹ֥ד בּ֖וֹ עֲבֹ֥דַת עָֽבֶד׃

‎<span id="040">40</span> ‏כְּשָׂכִ֥יר כְּתוֹשָׁ֖ב יִהְיֶ֣ה עִמָּ֑ךְ
עַד־שְׁנַ֥ת הַיֹּבֵ֖ל יַעֲבֹ֥ד עִמָּֽךְ׃

‎<span id="041">41</span> ‏וְיָצָא֙ מֵֽעִמָּ֔ךְ ה֖וּא וּבָנָ֣יו עִמּ֑וֹ
וְשָׁב֙ אֶל־מִשְׁפַּחְתּ֔וֹ וְאֶל־אֲחֻזַּ֥ת אֲבֹתָ֖יו יָשֽׁוּב׃

‎<span id="042">42</span> ‏כִּֽי־עֲבָדַ֣י הֵ֔ם אֲשֶׁר־הוֹצֵ֥אתִי אֹתָ֖ם
מֵאֶ֣רֶץ מִצְרָ֑יִם לֹ֥א יִמָּכְר֖וּ מִמְכֶּ֥רֶת עָֽבֶד׃

‎<span id="043">43</span> ‏לֹא־תִרְדֶּ֥ה ב֖וֹ בְּפָ֑רֶךְ וְיָרֵ֖אתָ
מֵאֱלֹהֶֽיךָ׃

‎<span id="044">44</span> ‏וְעַבְדְּךָ֥ וַאֲמָתְךָ֖ אֲשֶׁ֣ר
יִהְיוּ־לָ֑ךְ מֵאֵ֣ת הַגּוֹיִ֗ם אֲשֶׁר֙ סְבִיבֹ֣תֵיכֶ֔ם מֵהֶ֥ם תִּקְנ֖וּ
עֶ֥בֶד וְאָמָֽה׃

‎<span id="045">45</span> ‏וְ֠גַם מִבְּנֵ֨י הַתּוֹשָׁבִ֜ים הַגָּרִ֤ים
עִמָּכֶם֙ מֵהֶ֣ם תִּקְנ֔וּ וּמִמִּשְׁפַּחְתָּם֙ אֲשֶׁ֣ר עִמָּכֶ֔ם
אֲשֶׁ֥ר הוֹלִ֖ידוּ בְּאַרְצְכֶ֑ם וְהָי֥וּ לָכֶ֖ם לַֽאֲחֻזָּֽה׃

‎<span id="046">46</span> ‏וְהִתְנַחֲלְתֶּ֨ם<sup>1</sup> אֹתָ֜ם
לִבְנֵיכֶ֤ם אַחֲרֵיכֶם֙ לָרֶ֣שֶׁת אֲחֻזָּ֔ה לְעֹלָ֖ם בָּהֶ֣ם תַּעֲבֹ֑דוּ
וּבְאַ֨חֵיכֶ֤ם בְּנֵֽי־יִשְׂרָאֵל֙ אִ֣ישׁ בְּאָחִ֔יו לֹא־תִרְדֶּ֥ה ב֖וֹ
בְּפָֽרֶךְ׃ ס

‎<span id="047">47</span> ‏וְכִ֣י תַשִּׂ֗יג יַ֣ד גֵּ֤ר וְתוֹשָׁב֙
עִמָּ֔ךְ וּמָ֥ךְ אָחִ֖יךָ עִמּ֑וֹ וְנִמְכַּ֗ר לְגֵ֤ר תּוֹשָׁב֙ עִמָּ֔ךְ
א֥וֹ לְעֵ֖קֶר מִשְׁפַּ֥חַת גֵּֽר׃

‎<span id="048">48</span> ‏אַחֲרֵ֣י נִמְכַּ֔ר גְּאֻלָּ֖ה תִּהְיֶה־לּ֑וֹ
אֶחָ֥ד מֵאֶחָ֖יו יִגְאָלֶֽנּוּ׃

‎<span id="049">49</span> ‏אוֹ־דֹד֞וֹ א֤וֹ בֶן־דֹּדוֹ֙ יִגְאָלֶ֔נּוּ
אֽוֹ־מִשְּׁאֵ֧ר בְּשָׂר֛וֹ מִמִּשְׁפַּחְתּ֖וֹ יִגְאָלֶ֑נּוּ
אֽוֹ־הִשִּׂ֥יגָה יָד֖וֹ וְנִגְאָֽל׃

‎<span id="050">50</span> ‏וְחִשַּׁב֙ עִם־קֹנֵ֔הוּ מִשְּׁנַת֙
הִמָּ֣כְרוֹ ל֔וֹ עַ֖ד שְׁנַ֣ת הַיֹּבֵ֑ל וְהָיָ֞ה כֶּ֤סֶף מִמְכָּרוֹ֙
בְּמִסְפַּ֣ר שָׁנִ֔ים כִּימֵ֥י שָׂכִ֖יר יִהְיֶ֥ה עִמּֽוֹ׃

‎<span id="051">51</span> ‏אִם־ע֥וֹד רַבּ֖וֹת בַּשָּׁנִ֑ים לְפִיהֶן֙
יָשִׁ֣יב גְּאֻלָּת֔וֹ מִכֶּ֖סֶף מִקְנָתֽוֹ׃

‎<span id="052">52</span> ‏וְאִם־מְעַ֞ט נִשְׁאַ֧ר בַּשָּׁנִ֛ים
עַד־שְׁנַ֥ת הַיֹּבֵ֖ל וְחִשַּׁב־ל֑וֹ כְּפִ֣י שָׁנָ֔יו יָשִׁ֖יב
אֶת־גְּאֻלָּתֽוֹ׃

‎<span id="053">53</span> ‏כִּשְׂכִ֥יר שָׁנָ֛ה בְּשָׁנָ֖ה יִהְיֶ֣ה
עִמּ֑וֹ לֹֽא־יִרְדֶּ֥נּֽוּ<sup>3</sup> בְּפֶ֖רֶךְ לְעֵינֶֽיךָ׃

‎<span id="054">54</span> ‏וְאִם־לֹ֥א יִגָּאֵ֖ל בְּאֵ֑לֶּה וְיָצָא֙
בִּשְׁנַ֣ת הַיֹּבֵ֔ל ה֖וּא וּבָנָ֥יו עִמּֽוֹ׃

‎<span id="055">55</span> ‏כִּֽי־לִ֤י בְנֵֽי־יִשְׂרָאֵל֙ עֲבָדִ֔ים
עֲבָדַ֣י הֵ֔ם אֲשֶׁר־הוֹצֵ֥אתִי אוֹתָ֖ם מֵאֶ֣רֶץ מִצְרָ֑יִם אֲנִ֖י
יְהוָ֥ה אֱלֹהֵיכֶֽם׃

1 wayəḏabēr yəhwâ ’el-mōšeh bəhar sînay lē’mōr:

2 dabēr ’el-bənê yiśərā’ēl wə’āmarətā ’ălēhem kî ṯāḇō’û ’el-hā’āreṣ
’ăšer ’ănî nōṯēn lāḵem wəšāḇəṯâ hā’āreṣ šabāṯ layhwâ:

3 šēš šānîm tizər<sup>a</sup>‘ śāḏeḵā wəšēš šānîm tizəmōr karəmeḵā
wə’āsafətā ’eṯ-təḇû’āṯāh:

4 ûḇaššānâ haššəḇî‘iṯ šabaṯ šabāṯwōn yihəyeh lā’āreṣ šabāṯ layhwâ śāḏəḵā
lō’ ṯizərā‘ wəḵarəməḵā lō’ ṯizəmōr:

5 ’ēṯ səfîḥa qəṣîrəḵā lō’ ṯiqəṣwōr wə’eṯ-‘innəḇê nəzîreḵā lō’ ṯiḇəṣōr
šənaṯ šabāṯwōn yihəyeh lā’āreṣ:

6 wəhāyəṯâ šabaṯ hā’āreṣ lāḵem lə’āḵəlâ ləḵā ûlə‘aḇədəḵā wəla’ămāṯeḵā
wəliśəḵîrəḵā ûləṯwōšāḇəḵā hagārîm ‘immāḵə:

7 wəliḇəhemətəḵā wəl<sup>a</sup>ḥayyâ ’ăšer bə’arəṣeḵā tihəyeh
ḵāl-təḇû’āṯāh le’ĕḵōl: s

8 wəsāfarətā ləḵā šeḇ<sup>a</sup>‘ šabəṯōṯ šānîm šeḇ<sup>a</sup>‘ šānîm
šeḇ<sup>a</sup>‘ pə‘āmîm wəhāyû ləḵā yəmê šeḇ<sup>a</sup>‘ šabəṯōṯ
haššānîm tēš<sup>a</sup>‘ wə’arəbā‘îm šānâ:

9 wəh<sup>a</sup>‘ăḇarətā šwōfar tərû‘â b<sup>a</sup>ḥōḏeš haššəḇi‘î
be‘āśwōr l<sup>a</sup>ḥōḏeš bəywōm hakipurîm t<sup>a</sup>‘ăḇîrû šwōfār
bəḵāl-’arəṣəḵem:

10 wəqidašətem ’ēṯ šənaṯ h<sup>a</sup>ḥămiššîm šānâ ûqərā’ṯem dərwōr
bā’āreṣ ləḵāl-yōšəḇeyhā ywōḇēl hiw’ tihəyeh lāḵem wəšaḇətem ’îš
’el-’ăḥuzzāṯwō wə’îš ’el-mišəp<sup>a</sup>ḥətwō tāšuḇû:

11 ywōḇēl hiw’ šənaṯ h<sup>a</sup>ḥămiššîm šānâ tihəyeh lāḵem lō’
ṯizərā‘û wəlō’ ṯiqəṣərû ’eṯ-səfîḥeyhā wəlō’ ṯiḇəṣərû ’eṯ-nəzireyhā:

12 kî ywōḇēl hiw’ qōḏeš tihəyeh lāḵem min-haśśāḏeh tō’ḵəlû
’eṯ-təḇû’āṯāh:

13 bišənaṯ hayywōḇēl hazzō’ṯ tāšuḇû ’îš ’el-’ăḥuzzāṯwō:

14 wəḵî-ṯiməkərû miməkār l<sup>a</sup>‘ămîṯeḵā ’wō qānōh mîyaḏ ‘ămîṯeḵā
’al-twōnû ’îš ’eṯ-’āḥîw:

15 bəmisəpar šānîm ’<sup>a</sup>ḥar hayywōḇēl tiqəneh mē’ēṯ ‘ămîṯeḵā
bəmisəpar šənê-ṯəḇû’ōṯ yiməkār-lāḵə:

16 ləfî\| rōḇ haššānîm tarəbeh miqənāṯwō ûləfî mə‘ōṭ haššānîm tamə‘îṭ
miqənāṯwō kî misəpar təḇû’ōṯ hû’ mōḵēr lāḵə:

17 wəlō’ ṯwōnû ’îš ’eṯ-‘ămîṯwō wəyārē’ṯā mē’ĕlōheyḵā kî ’ănî yəhwōâ
’ĕlōhêḵem:

18 w<sup>a</sup>‘ăśîṯem ’eṯ-ḥuqqōṯay wə’eṯ-mišəpāṭay tišəmərû
w<sup>a</sup>‘ăśîṯem ’ōṯām wîšaḇətem ‘al-hā’āreṣ lāḇeṭ<sup>a</sup>ḥ:

19 wənāṯənâ hā’āreṣ pirəyāh wa’ăḵalətem lāśōḇ<sup>a</sup>‘ wîšaḇətem
lāḇeṭ<sup>a</sup>ḥ ‘āleyhā:

20 wəḵî ṯō’mərû mah-nnō’ḵal<sup>3</sup> baššānâ haššəḇî‘iṯ hēn lō’
nizərā‘ wəlō’ ne’ĕsōf ’eṯ-təḇû’āṯēnû:

21 wəṣiûîṯî ’eṯ-birəḵāṯî lāḵem baššānâ haššiššîṯ wə‘āśāṯ ’eṯ-hatəḇû’â
lišəlōš haššānîm:

22 ûzər<sup>a</sup>‘ətem ’ēṯ haššānâ haššəmîniṯ wa’ăḵalətem min-hatəḇû’â
yāšān ‘aḏ\| haššānâ hatəšî‘iṯ ‘aḏ-bwō’ təḇû’āṯāh tō’ḵəlû yāšān:

23 wəhā’āreṣ lō’ ṯimmāḵēr liṣəmiṯuṯ kî-lî hā’āreṣ kî-ḡērîm wəṯwōšāḇîm
’atem ‘immāḏî:

24 ûḇəḵōl ’ereṣ ’ăḥuzzaṯəḵem gə’ullâ titənû lā’āreṣ: s

25 kî-yāmûḵə ’āḥîḵā ûmāḵar mē’ăḥuzzāṯwō ûḇā’ ḡō’ălwō haqqārōḇ ’ēlāyw
wəḡā’al ’ēṯ miməkar ’āḥîw:

26 wə’îš kî lō’ yihəyeh-llwō gō’ēl wəhiśśîḡâ yāḏwō ûmāṣā’ kəḏê
ḡə’ullāṯwō:

27 wəḥiššaḇ ’eṯ-šənê miməkārwō wəhēšîḇ ’eṯ-hā‘ōḏēf lā’îš ’ăšer māḵar-lwō
wəšāḇ la’ăḥuzzāṯwō:

28 wə’im lō’-māṣə’â yāḏwō dê hāšîḇ lwō wəhāyâ miməkārwō bəyaḏ haqqōneh
’ōṯwō ‘aḏ šənaṯ hayywōḇēl wəyāṣā’ bayyōḇēl wəšāḇ la’ăḥuzzāṯwō:

29 wə’îš kî-yiməkōr bêṯ-mwōšaḇ ‘îr ḥwōmâ wəhāyəṯâ gə’ullāṯwō ‘aḏ-tōm
šənaṯ miməkārwō yāmîm tihəyeh ḡə’ullāṯwō:

30 wə’im lō’-yigā’ēl ‘aḏ-məlō’ṯ lwō šānâ ṯəmîmâ wəqām habayiṯ
’ăšer-bā‘îr ’ăšer-lō’ lwō ḥōmâ laṣṣəmîṯuṯ laqqōneh ’ōṯwō ləḏōrōṯāyw lō’
yēṣē’ bayyōḇēl:

31 ûḇātê h<sup>a</sup>ḥăṣērîm ’ăšer ’ên-lâem ḥōmâ sāḇîḇ ‘al-śəḏēh
hā’āreṣ yēḥāšēḇ gə’ullâ tihəyeh-llwō ûḇayyōḇēl yēṣē’:

32 wə‘ārê haləwîyim bātê ‘ārê ’ăḥuzzāṯām gə’ullaṯ ‘wōlām tihəyeh
laləwîyim:

33 wa’ăšer yiḡə’al min-haləwîyim wəyāṣā’ miməkar-bayiṯ wə‘îr ’ăḥuzzāṯwō
bayyōḇēl kî ḇātê ‘ārê haləwîyim hiw’ ’ăḥuzzāṯām bəṯwōḵə bənê yiśərā’ēl:

34 ûśəḏēh miḡəraš ‘ārêhem lō’ yimmāḵēr kî-’ăḥuzzaṯ ‘wōlām hû’ lâem: s

35 wəḵî-yāmûḵə ’āḥîḵā ûmāṭâ yāḏwō ‘immāḵə wəheḥĕzaqətā bwō gēr wəṯwōšāḇ
wāḥay ‘immāḵə:

36 ’al-tiqq<sup>a</sup>ḥ mē’itwō nešeḵə wəṯarəbîṯ wəyārē’ṯā mē’ĕlōheyḵā
wəḥê ’āḥîḵā ‘immāḵə:

37 ’eṯ-kasəpəḵā lō’-ṯitēn lwō bənešeḵə ûḇəmarəbîṯ lō’-ṯitēn ’āḵəleḵā:

38 ’ănî yəhwâ ’ĕlōhêḵem ’ăšer-hwōṣē’ṯî ’eṯəḵem mē’ereṣ miṣərāyim lāṯēṯ
lāḵem ’eṯ-’ereṣ kən<sup>a</sup>‘an lihəywōṯ lāḵem lē’lōhîm: s

39 wəḵî-yāmûḵə ’āḥîḵā ‘immāḵə wəniməkar-lāḵə lō’-ṯ<sup>a</sup>‘ăḇōḏ bwō
‘ăḇōḏaṯ ‘āḇeḏ:

40 kəśāḵîr kəṯwōšāḇ yihəyeh ‘immāḵə ‘aḏ-šənaṯ hayyōḇēl
y<sup>a</sup>‘ăḇōḏ ‘immāḵə:

41 wəyāṣā’ mē‘immāḵə hû’ ûḇānāyw ‘immwō wəšāḇ ’el-mišəp<sup>a</sup>ḥətwō
wə’el-’ăḥuzzaṯ ’ăḇōṯāyw yāšûḇ:

42 kî-‘ăḇāḏay hēm ’ăšer-hwōṣē’ṯî ’ōṯām mē’ereṣ miṣərāyim lō’ yimmāḵərû
miməkereṯ ‘āḇeḏ:

43 lō’-ṯirədeh ḇwō bəfāreḵə wəyārē’ṯā mē’ĕlōheyḵā:

44 wə‘aḇədəḵā wa’ămāṯəḵā ’ăšer yihəyû-lāḵə mē’ēṯ hagwōyim ’ăšer
səḇîḇōṯêḵem mēhem tiqənû ‘eḇeḏ wə’āmâ:

45 wəḡam mibənê hatwōšāḇîm hagārîm ‘immāḵem mēhem tiqənû
ûmimmišəp<sup>a</sup>ḥətām ’ăšer ‘immāḵem ’ăšer hwōlîḏû bə’arəṣəḵem
wəhāyû lāḵem la’ăḥuzzâ:

46 wəhiṯən<sup>a</sup>ḥălətem<sup>1</sup> ’ōṯām liḇənêḵem
’<sup>a</sup>ḥărêḵem lārešeṯ ’ăḥuzzâ lə‘ōlām bâem t<sup>a</sup>‘ăḇōḏû
ûḇə’<sup>a</sup>ḥêḵem bənê-yiśərā’ēl ’îš bə’āḥîw lō’-ṯirədeh ḇwō
bəfāreḵə: s

47 wəḵî ṯaśśîḡ yaḏ gēr wəṯwōšāḇ ‘immāḵə ûmāḵə ’āḥîḵā ‘immwō wəniməkar
ləḡēr twōšāḇ ‘immāḵə ’wō lə‘ēqer mišəp<sup>a</sup>ḥaṯ gēr:

48 ’<sup>a</sup>ḥărê niməkar gə’ullâ tihəyeh-llwō ’eḥāḏ mē’eḥāyw
yiḡə’ālennû:

49 ’wō-ḏōḏwō ’wō ḇen-dōḏwō yiḡə’ālennû ’wō-miššə’ēr bəśārwō
mimmišəp<sup>a</sup>ḥətwō yiḡə’ālennû ’wō-hiśśîḡâ yāḏwō wəniḡə’āl:

50 wəḥiššaḇ ‘im-qōnēhû miššənaṯ himmāḵərwō lwō ‘aḏ šənaṯ hayyōḇēl wəhāyâ
kesef miməkārwō bəmisəpar šānîm kîmê śāḵîr yihəyeh ‘immwō:

51 ’im-‘wōḏ rabwōṯ baššānîm ləfîhen yāšîḇ gə’ullāṯwō mikesef miqənāṯwō:

52 wə’im-mə‘aṭ nišə’ar baššānîm ‘aḏ-šənaṯ hayyōḇēl wəḥiššaḇ-lwō kəfî
šānāyw yāšîḇ ’eṯ-gə’ullāṯwō:

53 kiśəḵîr šānâ bəšānâ yihəyeh ‘immwō lō’-yirədennû<sup>3</sup> bəfereḵə
lə‘êneyḵā:

54 wə’im-lō’ yigā’ēl bə’ēlleh wəyāṣā’ bišənaṯ hayyōḇēl hû’ ûḇānāyw
‘immwō:

55 kî-lî ḇənê-yiśərā’ēl ‘ăḇāḏîm ‘ăḇāḏay hēm ’ăšer-hwōṣē’ṯî ’wōṯām
mē’ereṣ miṣərāyim ’ănî yəhwâ ’ĕlōhêḵem:

------------------------------------------------------------------------

[Next: Leviticus (Vayikra) Chapter 26](lev026.md)
