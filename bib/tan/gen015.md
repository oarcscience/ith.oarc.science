[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen015)  [KJV](../kjv/gen015)  [Sep](../sep/gen015.md) 
[Vul](../vul/gen015.md)   
  
[Genesis (Bereshit) Index](gen.md)  
  [Previous](gen014)  [Next](gen016.md) 

------------------------------------------------------------------------

### Tanach (Hebrew): Genesis (Bereshit) Chapter 15

‎<span id="001">1</span> ‏אַחַ֣ר׀ הַדְּבָרִ֣ים הָאֵ֗לֶּה הָיָ֤ה
דְבַר־יְהוָה֙ אֶל־אַבְרָ֔ם בַּֽמַּחֲזֶ֖ה לֵאמֹ֑ר אַל־תִּירָ֣א אַבְרָ֗ם
אָנֹכִי֙ מָגֵ֣ן לָ֔ךְ שְׂכָרְךָ֖ הַרְבֵּ֥ה מְאֹֽד׃

‎<span id="002">2</span> ‏וַיֹּ֣אמֶר אַבְרָ֗ם אֲדֹנָ֤י יֱהוִה֙
מַה־תִּתֶּן־לִ֔י וְאָנֹכִ֖י הוֹלֵ֣ךְ עֲרִירִ֑י וּבֶן־מֶ֣שֶׁק בֵּיתִ֔י
ה֖וּא דַּמֶּ֥שֶׂק אֱלִיעֶֽזֶר׃

‎<span id="003">3</span> ‏וַיֹּ֣אמֶר אַבְרָ֔ם הֵ֣ן לִ֔י לֹ֥א נָתַ֖תָּה
זָ֑רַע וְהִנֵּ֥ה בֶן־בֵּיתִ֖י יוֹרֵ֥שׁ אֹתִֽי׃

‎<span id="004">4</span> ‏וְהִנֵּ֨ה דְבַר־יְהוָ֤ה אֵלָיו֙ לֵאמֹ֔ר לֹ֥א
יִֽירָשְׁךָ֖ זֶ֑ה כִּי־אִם֙ אֲשֶׁ֣ר יֵצֵ֣א מִמֵּעֶ֔יךָ ה֖וּא
יִֽירָשֶֽׁךָ׃

‎<span id="005">5</span> ‏וַיּוֹצֵ֨א אֹת֜וֹ הַח֗וּצָה וַיֹּ֙אמֶר֙
הַבֶּט־נָ֣א הַשָּׁמַ֗יְמָה וּסְפֹר֙ הַכּ֣וֹכָבִ֔ים אִם־תּוּכַ֖ל
לִסְפֹּ֣ר אֹתָ֑ם וַיֹּ֣אמֶר ל֔וֹ כֹּ֥ה יִהְיֶ֖ה זַרְעֶֽךָ׃

‎<span id="006">6</span> ‏וְהֶאֱמִ֖ן בַּֽיהוָ֑ה וַיַּחְשְׁבֶ֥הָ לּ֖וֹ
צְדָקָֽה׃

‎<span id="007">7</span> ‏וַיֹּ֖אמֶר אֵלָ֑יו אֲנִ֣י יְהוָ֗ה אֲשֶׁ֤ר
הוֹצֵאתִ֙יךָ֙ מֵא֣וּר כַּשְׂדִּ֔ים לָ֧תֶת לְךָ֛ אֶת־הָאָ֥רֶץ הַזֹּ֖את
לְרִשְׁתָּֽהּ׃

‎<span id="008">8</span> ‏וַיֹּאמַ֑ר אֲדֹנָ֣י יֱהוִ֔ה בַּמָּ֥ה אֵדַ֖ע
כִּ֥י אִֽירָשֶֽׁנָּה׃

‎<span id="009">9</span> ‏וַיֹּ֣אמֶר אֵלָ֗יו קְחָ֥ה לִי֙ עֶגְלָ֣ה
מְשֻׁלֶּ֔שֶׁת וְעֵ֥ז מְשֻׁלֶּ֖שֶׁת וְאַ֣יִל מְשֻׁלָּ֑שׁ וְתֹ֖ר
וְגוֹזָֽל׃

‎<span id="010">10</span> ‏וַיִּֽקַּֽח־ל֣וֹ אֶת־כָּל־אֵ֗לֶּה וַיְבַתֵּ֤ר
אֹתָם֙ בַּתָּ֔וֶךְ וַיִּתֵּ֥ן אִישׁ־בִּתְר֖וֹ לִקְרַ֣את רֵעֵ֑הוּ
וְאֶת־הַצִפֹּ֖ר<sup>1</sup> לֹ֥א בָתָֽר׃

‎<span id="011">11</span> ‏וַיֵּ֥רֶד הָעַ֖יִט עַל־הַפְּגָרִ֑ים
וַיַּשֵּׁ֥ב אֹתָ֖ם אַבְרָֽם׃

‎<span id="012">12</span> ‏וַיְהִ֤י הַשֶּׁ֙מֶשׁ֙ לָב֔וֹא וְתַרְדֵּמָ֖ה
נָפְלָ֣ה עַל־אַבְרָ֑ם וְהִנֵּ֥ה אֵימָ֛ה חֲשֵׁכָ֥ה גְדֹלָ֖ה נֹפֶ֥לֶת
עָלָֽיו׃

‎<span id="013">13</span> ‏וַיֹּ֣אמֶר לְאַבְרָ֗ם יָדֹ֨עַ תֵּדַ֜ע
כִּי־גֵ֣ר׀ יִהְיֶ֣ה זַרְעֲךָ֗ בְּאֶ֙רֶץ֙ לֹ֣א לָהֶ֔ם וַעֲבָד֖וּם
וְעִנּ֣וּ אֹתָ֑ם אַרְבַּ֥ע מֵא֖וֹת שָׁנָֽה׃

‎<span id="014">14</span> ‏וְגַ֧ם אֶת־הַגּ֛וֹי אֲשֶׁ֥ר יַעֲבֹ֖דוּ דָּ֣ן
אָנֹ֑כִי וְאַחֲרֵי־כֵ֥ן יֵצְא֖וּ בִּרְכֻ֥שׁ גָּדֽוֹל׃

‎<span id="015">15</span> ‏וְאַתָּ֛ה תָּב֥וֹא אֶל־אֲבֹתֶ֖יךָ בְּשָׁל֑וֹם
תִּקָּבֵ֖ר בְּשֵׂיבָ֥ה טוֹבָֽה׃

‎<span id="016">16</span> ‏וְד֥וֹר רְבִיעִ֖י יָשׁ֣וּבוּ הֵ֑נָּה כִּ֧י
לֹא־שָׁלֵ֛ם עֲוֹ֥ן הָאֱמֹרִ֖י עַד־הֵֽנָּה׃

‎<span id="017">17</span> ‏וַיְהִ֤י הַשֶּׁ֙מֶשׁ֙ בָּ֔אָה וַעֲלָטָ֖ה
הָיָ֑ה וְהִנֵּ֨ה תַנּ֤וּר עָשָׁן֙ וְלַפִּ֣יד אֵ֔שׁ אֲשֶׁ֣ר עָבַ֔ר בֵּ֖ין
הַגְּזָרִ֥ים הָאֵֽלֶּה׃

‎<span id="018">18</span> ‏בַּיּ֣וֹם הַה֗וּא כָּרַ֧ת יְהוָ֛ה
אֶת־אַבְרָ֖ם בְּרִ֣ית לֵאמֹ֑ר לְזַרְעֲךָ֗ נָתַ֙תִּי֙ אֶת־הָאָ֣רֶץ
הַזֹּ֔את מִנְּהַ֣ר מִצְרַ֔יִם עַד־הַנָּהָ֥ר הַגָּדֹ֖ל נְהַר־פְּרָֽת׃

‎<span id="019">19</span> ‏אֶת־הַקֵּינִי֙ וְאֶת־הַקְּנִזִּ֔י וְאֵ֖ת
הַקַּדְמֹנִֽי׃

‎<span id="020">20</span> ‏וְאֶת־הַחִתִּ֥י וְאֶת־הַפְּרִזִּ֖י
וְאֶת־הָרְפָאִֽים׃

‎<span id="021">21</span> ‏וְאֶת־הָֽאֱמֹרִי֙ וְאֶת־הַֽכְּנַעֲנִ֔י
וְאֶת־הַגִּרְגָּשִׁ֖י וְאֶת־הַיְבוּסִֽי׃ ס

1 ’<sup>a</sup>ḥar\| hadəḇārîm hā’ēlleh hāyâ ḏəḇar-yəhwâ ’el-’aḇərām
bamm<sup>a</sup>ḥăzeh lē’mōr ’al-tîrā’ ’aḇərām ’ānōḵî māḡēn lāḵə
śəḵārəḵā harəbēh mə’ōḏ:

2 wayyō’mer ’aḇərām ’ăḏōnāy yĕhwih mah-titen-lî wə’ānōḵî hwōlēḵə ‘ărîrî
ûḇen-mešeq bêṯî hû’ dammeśeq ’ĕlî‘ezer:

3 wayyō’mer ’aḇərām hēn lî lō’ nāṯatâ zār<sup>a</sup>‘ wəhinnēh ḇen-bêṯî
ywōrēš ’ōṯî:

4 wəhinnēh ḏəḇar-yəhwâ ’ēlāyw lē’mōr lō’ yîrāšəḵā zeh kî-’im ’ăšer yēṣē’
mimmē‘eyḵā hû’ yîrāšeḵā:

5 wayywōṣē’ ’ōṯwō h<sup>a</sup>ḥûṣâ wayyō’mer habeṭ-nā’ haššāmayəmâ
ûsəfōr hakwōḵāḇîm ’im-tûḵal lisəpōr ’ōṯām wayyō’mer lwō kōh yihəyeh
zarə‘eḵā:

6 wəhe’ĕmin bayhwâ wayy<sup>a</sup>ḥəšəḇehā llwō ṣəḏāqâ:

7 wayyō’mer ’ēlāyw ’ănî yəhwâ ’ăšer hwōṣē’ṯîḵā mē’ûr kaśədîm lāṯeṯ ləḵā
’eṯ-hā’āreṣ hazzō’ṯ lərišətāh:

8 wayyō’mar ’ăḏōnāy yĕhwih bammâ ’ēḏ<sup>a</sup>‘ kî ’îrāšennâ:

9 wayyō’mer ’ēlāyw qəḥâ lî ‘eḡəlâ məšullešeṯ wə‘ēz məšullešeṯ wə’ayil
məšullāš wəṯōr wəḡwōzāl:

10 wayyiqq<sup>a</sup>ḥ-lwō ’eṯ-kāl-’ēlleh wayəḇatēr ’ōṯām batāweḵə
wayyitēn ’îš-biṯərwō liqəra’ṯ rē‘ēhû wə’eṯ-haṣipōr<sup>1</sup> lō’
ḇāṯār:

11 wayyēreḏ hā‘ayiṭ ‘al-hapəḡārîm wayyaššēḇ ’ōṯām ’aḇərām:

12 wayəhî haššemeš lāḇwō’ wəṯarədēmâ nāfəlâ ‘al-’aḇərām wəhinnēh ’êmâ
ḥăšēḵâ ḡəḏōlâ nōfeleṯ ‘ālāyw:

13 wayyō’mer lə’aḇərām yāḏō‘a tēḏ<sup>a</sup>‘ kî-ḡēr\| yihəyeh zarə‘ăḵā
bə’ereṣ lō’ lâem w<sup>a</sup>‘ăḇāḏûm wə‘innû ’ōṯām ’arəb<sup>a</sup>‘
mē’wōṯ šānâ:

14 wəḡam ’eṯ-hagwōy ’ăšer y<sup>a</sup>‘ăḇōḏû dān ’ānōḵî
wə’<sup>a</sup>ḥărê-ḵēn yēṣə’û birəḵuš gāḏwōl:

15 wə’atâ tāḇwō’ ’el-’ăḇōṯeyḵā bəšālwōm tiqqāḇēr bəśêḇâ ṭwōḇâ:

16 wəḏwōr rəḇî‘î yāšûḇû hēnnâ kî lō’-šālēm ‘ăwōn hā’ĕmōrî ‘aḏ-hēnnâ:

17 wayəhî haššemeš bā’â w<sup>a</sup>‘ălāṭâ hāyâ wəhinnēh ṯannûr ‘āšān
wəlapîḏ ’ēš ’ăšer ‘āḇar bên hagəzārîm hā’ēlleh:

18 bayywōm hahû’ kāraṯ yəhwâ ’eṯ-’aḇərām bərîṯ lē’mōr ləzarə‘ăḵā nāṯatî
’eṯ-hā’āreṣ hazzō’ṯ minnəhar miṣərayim ‘aḏ-hannâār hagāḏōl nəhar-pərāṯ:

19 ’eṯ-haqqênî wə’eṯ-haqqənizzî wə’ēṯ haqqaḏəmōnî:

20 wə’eṯ-h<sup>a</sup>ḥitî wə’eṯ-hapərizzî wə’eṯ-hārəfā’îm:

21 wə’eṯ-hā’ĕmōrî wə’eṯ-hakən<sup>a</sup>‘ănî wə’eṯ-hagirəgāšî
wə’eṯ-hayəḇûsî: s

------------------------------------------------------------------------

[Next: Genesis (Bereshit) Chapter 16](gen016.md)
