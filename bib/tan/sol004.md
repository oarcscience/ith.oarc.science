[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sol004)  [KJV](../kjv/sol004)  [Sep](../sep/sol004.md) 
[Vul](../vul/sol004.md)   
  
[Song of Solomon (Shir Hashirim) Index](sol.md)  
  [Previous](sol003)  [Next](sol005.md) 

------------------------------------------------------------------------

### Tanach (Hebrew): Song of Solomon (Shir Hashirim) Chapter 4

‎<span id="001">1</span> ‏הִנָּ֨ךְ יָפָ֤ה רַעְיָתִי֙ הִנָּ֣ךְ יָפָ֔ה
עֵינַ֣יִךְ יוֹנִ֔ים מִבַּ֖עַד לְצַמָּתֵ֑ךְ שַׂעְרֵךְ֙ כְּעֵ֣דֶר
הָֽעִזִּ֔ים שֶׁגָּלְשׁ֖וּ מֵהַ֥ר גִּלְעָֽד׃

‎<span id="002">2</span> ‏שִׁנַּ֙יִךְ֙ כְּעֵ֣דֶר הַקְּצוּב֔וֹת שֶׁעָל֖וּ
מִן־הָרַחְצָ֑ה שֶׁכֻּלָּם֙ מַתְאִימ֔וֹת וְשַׁכֻּלָ֖ה אֵ֥ין בָּהֶֽם׃

‎<span id="003">3</span> ‏כְּח֤וּט הַשָּׁנִי֙ שִׂפְתֹתַ֔יִךְ
וּמִדְבָּרֵ֖יךְ נָאוֶ֑ה כְּפֶ֤לַח הָֽרִמּוֹן֙ רַקָּתֵ֔ךְ מִבַּ֖עַד
לְצַמָּתֵֽךְ׃

‎<span id="004">4</span> ‏כְּמִגְדַּ֤ל<sup>3</sup> דָּוִיד֙ צַוָּארֵ֔ךְ
בָּנ֖וּי לְתַלְפִּיּ֑וֹת אֶ֤לֶף הַמָּגֵן֙ תָּל֣וּי עָלָ֔יו כֹּ֖ל
שִׁלְטֵ֥י הַגִּבּוֹרִֽים׃

‎<span id="005">5</span> ‏שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים
תְּאוֹמֵ֣י צְבִיָּ֑ה הָרוֹעִ֖ים בַּשּׁוֹשַׁנִּֽים׃

‎<span id="006">6</span> ‏עַ֤ד שֶׁיָּפ֙וּחַ֙ הַיּ֔וֹם וְנָ֖סוּ
הַצְּלָלִ֑ים אֵ֤לֶךְ לִי֙ אֶל־הַ֣ר הַמּ֔וֹר וְאֶל־גִּבְעַ֖ת
הַלְּבוֹנָֽה׃

‎<span id="007">7</span> ‏כֻּלָּ֤ךְ יָפָה֙ רַעְיָתִ֔י וּמ֖וּם אֵ֥ין
בָּֽךְ׃ ס

‎<span id="008">8</span> ‏אִתִּ֤י מִלְּבָנוֹן֙ כַּלָּ֔ה אִתִּ֖י
מִלְּבָנ֣וֹן תָּב֑וֹאִי תָּשׁ֣וּרִי׀ מֵרֹ֣אשׁ אֲמָנָ֗ה מֵרֹ֤אשׁ שְׂנִיר֙
וְחֶרְמ֔וֹן מִמְּעֹנ֣וֹת אֲרָי֔וֹת מֵֽהַרְרֵ֖י נְמֵרִֽים׃

‎<span id="009">9</span> ‏לִבַּבְתִּ֖נִי אֲחֹתִ֣י כַלָּ֑ה
לִבַּבְתִּ֙ינִי֙ באחד בְּאַחַ֣ת מֵעֵינַ֔יִךְ בְּאַחַ֥ד עֲנָ֖ק
מִצַּוְּרֹנָֽיִךְ׃

‎<span id="010">10</span> ‏מַה־יָּפ֥וּ דֹדַ֖יִךְ אֲחֹתִ֣י כַלָּ֑ה
מַה־טֹּ֤בוּ דֹדַ֙יִךְ֙ מִיַּ֔יִן וְרֵ֥יחַ שְׁמָנַ֖יִךְ
מִכָּל־בְּשָׂמִֽים׃

‎<span id="011">11</span> ‏נֹ֛פֶת תִּטֹּ֥פְנָה שִׂפְתוֹתַ֖יִךְ כַּלָּ֑ה
דְּבַ֤שׁ וְחָלָב֙ תַּ֣חַת לְשׁוֹנֵ֔ךְ וְרֵ֥יחַ שַׂלְמֹתַ֖יִךְ כְּרֵ֥יחַ
לְבָנֽוֹן׃ ס

‎<span id="012">12</span> ‏גַּ֥ן׀ נָע֖וּל אֲחֹתִ֣י כַלָּ֑ה גַּ֥ל נָע֖וּל
מַעְיָ֥ן חָתֽוּם׃

‎<span id="013">13</span> ‏שְׁלָחַ֙יִךְ֙ פַּרְדֵּ֣ס רִמּוֹנִ֔ים עִ֖ם
פְּרִ֣י מְגָדִ֑ים כְּפָרִ֖ים עִם־נְרָדִֽים׃

‎<span id="014">14</span> ‏נֵ֣רְדְּ׀ וְכַרְכֹּ֗ם קָנֶה֙ וְקִנָּמ֔וֹן
עִ֖ם כָּל־עֲצֵ֣י לְבוֹנָ֑ה מֹ֚ר וַאֲהָל֔וֹת עִ֖ם כָּל־רָאשֵׁ֥י
בְשָׂמִֽים׃

‎<span id="015">15</span> ‏מַעְיַ֣ן גַּנִּ֔ים בְּאֵ֖ר מַ֣יִם חַיִּ֑ים
וְנֹזְלִ֖ים מִן־לְבָנֽוֹן׃

‎<span id="016">16</span> ‏ע֤וּרִי צָפוֹן֙ וּב֣וֹאִי תֵימָ֔ן הָפִ֥יחִי
גַנִּ֖י יִזְּל֣וּ בְשָׂמָ֑יו יָבֹ֤א דוֹדִי֙ לְגַנּ֔וֹ וְיֹאכַ֖ל פְּרִ֥י
מְגָדָֽיו׃

1 hinnāḵə yāfâ r<sup>a</sup>‘əyāṯî hinnāḵə yāfâ ‘ênayiḵə ywōnîm
mib<sup>a</sup>‘aḏ ləṣammāṯēḵə ś<sup>a</sup>‘ərēḵə kə‘ēḏer hā‘izzîm
šegāləšû mēhar gilə‘āḏ:

2 šinnayiḵə kə‘ēḏer haqqəṣûḇwōṯ še‘ālû min-hār<sup>a</sup>ḥəṣâ šekullām
maṯə’îmwōṯ wəšakulâ ’ên bâem:

3 kəḥûṭ haššānî śifəṯōṯayiḵə ûmiḏəbārêḵə nā’weh kəfel<sup>a</sup>ḥ
hārimmwōn raqqāṯēḵə mib<sup>a</sup>‘aḏ ləṣammāṯēḵə:

4 kəmiḡədal<sup>3</sup> dāwîḏ ṣaûā’rēḵə bānûy ləṯaləpîywōṯ ’elef
hammāḡēn tālûy ‘ālāyw kōl šiləṭê hagibwōrîm:

5 šənê šāḏayiḵə kišənê ‘ŏfārîm tə’wōmê ṣəḇîyâ hārwō‘îm baššwōšannîm:

6 ‘aḏ šeyyāfûḥa hayywōm wənāsû haṣṣəlālîm ’ēleḵə lî ’el-har hammwōr
wə’el-giḇə‘aṯ halləḇwōnâ:

7 kullāḵə yāfâ r<sup>a</sup>‘əyāṯî ûmûm ’ên bāḵə: s

8 ’itî milləḇānwōn kallâ ’itî milləḇānwōn tāḇwō’î tāšûrî\| mērō’š ’ămānâ
mērō’š śənîr wəḥerəmwōn mimmə‘ōnwōṯ ’ărāywōṯ mēharərê nəmērîm:

9 libaḇətinî ’ăḥōṯî ḵallâ libaḇətînî bə’<sup>a</sup>ḥaḏ
bə’<sup>a</sup>ḥaṯ mē‘ênayiḵə bə’<sup>a</sup>ḥaḏ ‘ănāq miṣṣaûərōnāyiḵə:

10 mah-yyāfû ḏōḏayiḵə ’ăḥōṯî ḵallâ mah-ṭṭōḇû ḏōḏayiḵə mîyayin wərêḥa
šəmānayiḵə mikāl-bəśāmîm:

11 nōfeṯ tiṭṭōfənâ śifəṯwōṯayiḵə kallâ dəḇaš wəḥālāḇ t<sup>a</sup>ḥaṯ
ləšwōnēḵə wərêḥa śaləmōṯayiḵə kərêḥa ləḇānwōn: s

12 gan\| nā‘ûl ’ăḥōṯî ḵallâ gal nā‘ûl m<sup>a</sup>‘əyān ḥāṯûm:

13 šəlāḥayiḵə parədēs rimmwōnîm ‘im pərî məḡāḏîm kəfārîm ‘im-nərāḏîm:

14 nērədə\| wəḵarəkōm qāneh wəqinnāmwōn ‘im kāl-‘ăṣê ləḇwōnâ mōr
wa’ăhālwōṯ ‘im kāl-rā’šê ḇəśāmîm:

15 m<sup>a</sup>‘əyan gannîm bə’ēr mayim ḥayyîm wənōzəlîm min-ləḇānwōn:

16 ‘ûrî ṣāfwōn ûḇwō’î ṯêmān hāfîḥî ḡannî yizzəlû ḇəśāmāyw yāḇō’ ḏwōḏî
ləḡannwō wəyō’ḵal pərî məḡāḏāyw:

------------------------------------------------------------------------

[Next: Song of Solomon (Shir Hashirim) Chapter 5](sol005.md)
