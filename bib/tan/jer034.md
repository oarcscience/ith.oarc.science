[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer034)  [KJV](../kjv/jer034)  [Sep](../sep/jer034.md) 
[Vul](../vul/jer034.md)   
  
[Jeremiah (Yermiyah) Index](jer.md)  
  [Previous](jer033)  [Next](jer035.md) 

------------------------------------------------------------------------

### Tanach (Hebrew): Jeremiah (Yermiyah) Chapter 34

‎<span id="001">1</span> ‏הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ
מֵאֵ֣ת יְהוָ֑ה וּנְבוּכַדְרֶאצַּ֣ר מֶֽלֶךְ־בָּבֶ֣ל׀ וְכָל־חֵיל֡וֹ
וְכָל־מַמְלְכ֣וֹת אֶרֶץ֩ מֶמְשֶׁ֨לֶת יָד֜וֹ וְכָל־הָעַמִּ֗ים נִלְחָמִ֧ים
עַל־יְרוּשָׁלִַ֛ם וְעַל־כָּל־עָרֶ֖יהָ לֵאמֹֽר׃

‎<span id="002">2</span> ‏כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל
הָלֹךְ֙ וְאָ֣מַרְתָּ֔ אֶל־צִדְקִיָּ֖הוּ מֶ֣לֶךְ יְהוּדָ֑ה וְאָמַרְתָּ֣
אֵלָ֗יו כֹּ֚ה אָמַ֣ר יְהוָ֔ה הִנְנִ֨י נֹתֵ֜ן אֶת־הָעִ֤יר הַזֹּאת֙
בְּיַ֣ד מֶֽלֶךְ־בָּבֶ֔ל וּשְׂרָפָ֖הּ בָּאֵֽשׁ׃

‎<span id="003">3</span> ‏וְאַתָּ֗ה לֹ֚א תִמָּלֵט֙ מִיָּד֔וֹ כִּ֚י
תָּפֹ֣שׂ תִּתָּפֵ֔שׂ וּבְיָד֖וֹ תִּנָּתֵ֑ן וְֽ֠עֵינֶיךָ אֶת־עֵינֵ֨י
מֶֽלֶךְ־בָּבֶ֜ל תִּרְאֶ֗ינָה וּפִ֛יהוּ אֶת־פִּ֥יךָ יְדַבֵּ֖ר וּבָבֶ֥ל
תָּבֽוֹא׃

‎<span id="004">4</span> ‏אַ֚ךְ שְׁמַ֣ע דְּבַר־יְהוָ֔ה צִדְקִיָּ֖הוּ
מֶ֣לֶךְ יְהוּדָ֑ה כֹּֽה־אָמַ֤ר יְהוָה֙ עָלֶ֔יךָ לֹ֥א תָמ֖וּת בֶּחָֽרֶב׃

‎<span id="005">5</span> ‏בְּשָׁל֣וֹם תָּמ֗וּת וּֽכְמִשְׂרְפ֣וֹת
אֲ֠בוֹתֶיךָ הַמְּלָכִ֨ים הָרִֽאשֹׁנִ֜ים אֲשֶׁר־הָי֣וּ לְפָנֶ֗יךָ כֵּ֚ן
יִשְׂרְפוּ־לָ֔ךְ וְה֥וֹי אָד֖וֹן יִסְפְּדוּ־לָ֑ךְ כִּֽי־דָבָ֥ר
אֲנִֽי־דִבַּ֖רְתִּי נְאֻם־יְהוָֽה׃ ס

‎<span id="006">6</span> ‏וַיְדַבֵּר֙ יִרְמְיָ֣הוּ הַנָּבִ֔יא
אֶל־צִדְקִיָּ֖הוּ מֶ֣לֶךְ יְהוּדָ֑ה אֵ֛ת כָּל־הַדְּבָרִ֥ים הָאֵ֖לֶּה
בִּירוּשָׁלִָֽם׃

‎<span id="007">7</span> ‏וְחֵ֣יל מֶֽלֶךְ־בָּבֶ֗ל נִלְחָמִים֙
עַל־יְר֣וּשָׁלִַ֔ם וְעַ֛ל כָּל־עָרֵ֥י יְהוּדָ֖ה הַנּֽוֹתָר֑וֹת
אֶל־לָכִישׁ֙ וְאֶל־עֲזֵקָ֔ה כִּ֣י הֵ֗נָּה נִשְׁאֲר֛וּ בְּעָרֵ֥י
יְהוּדָ֖ה עָרֵ֥י מִבְצָֽר׃ פ

‎<span id="008">8</span> ‏הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ
מֵאֵ֣ת יְהוָ֑ה אַחֲרֵ֡י כְּרֹת֩ הַמֶּ֨לֶךְ צִדְקִיָּ֜הוּ בְּרִ֗ית
אֶת־כָּל־הָעָם֙ אֲשֶׁ֣ר בִּירֽוּשָׁלִַ֔ם לִקְרֹ֥א לָהֶ֖ם דְּרֽוֹר׃

‎<span id="009">9</span> ‏לְ֠שַׁלַּח אִ֣ישׁ אֶת־עַבְדּ֞וֹ וְאִ֧ישׁ
אֶת־שִׁפְחָת֛וֹ הָעִבְרִ֥י וְהָעִבְרִיָּ֖ה חָפְשִׁ֑ים לְבִלְתִּ֧י
עֲבָד־בָּ֛ם בִּיהוּדִ֥י אָחִ֖יהוּ אִֽישׁ׃

‎<span id="010">10</span> ‏וַיִּשְׁמְעוּ֩ כָל־הַשָּׂרִ֨ים וְכָל־הָעָ֜ם
אֲשֶׁר־בָּ֣אוּ בַבְּרִ֗ית לְ֠שַׁלַּח אִ֣ישׁ אֶת־עַבְדּ֞וֹ וְאִ֤ישׁ
אֶת־שִׁפְחָתוֹ֙ חָפְשִׁ֔ים לְבִלְתִּ֥י עֲבָד־בָּ֖ם ע֑וֹד וַֽיִּשְׁמְע֖וּ
וַיְשַׁלֵּֽחוּ׃

‎<span id="011">11</span> ‏וַיָּשׁ֙וּבוּ֙ אַחֲרֵי־כֵ֔ן וַיָּשִׁ֗בוּ
אֶת־הָֽעֲבָדִים֙ וְאֶת־הַשְּׁפָח֔וֹת אֲשֶׁ֥ר שִׁלְּח֖וּ חָפְשִׁ֑ים
ויכבישום וַֽיִּכְבְּשׁ֔וּם לַעֲבָדִ֖ים וְלִשְׁפָחֽוֹת׃ ס

‎<span id="012">12</span> ‏וַיְהִ֤י דְבַר־יְהוָה֙ אֶֽל־יִרְמְיָ֔הוּ
מֵאֵ֥ת יְהוָ֖ה לֵאמֹֽר׃

‎<span id="013">13</span> ‏כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל
אָנֹכִ֗י כָּרַ֤תִּֽי בְרִית֙ אֶת־אֲב֣וֹתֵיכֶ֔ם בְּי֨וֹם הוֹצִאִ֤י
אוֹתָם֙ מֵאֶ֣רֶץ מִצְרַ֔יִם מִבֵּ֥ית עֲבָדִ֖ים לֵאמֹֽר׃

‎<span id="014">14</span> ‏מִקֵּ֣ץ שֶׁ֣בַע שָׁנִ֡ים תְּֽשַׁלְּח֡וּ
אִישׁ֩ אֶת־אָחִ֨יו הָעִבְרִ֜י אֲשֶֽׁר־יִמָּכֵ֣ר לְךָ֗ וַעֲבָֽדְךָ֙
שֵׁ֣שׁ שָׁנִ֔ים וְשִׁלַּחְתּ֥וֹ חָפְשִׁ֖י מֵֽעִמָּ֑ךְ וְלֹֽא־שָׁמְע֤וּ
אֲבֽוֹתֵיכֶם֙ אֵלַ֔י וְלֹ֥א הִטּ֖וּ אֶת־אָזְנָֽם׃

‎<span id="015">15</span> ‏וַתָּשֻׁ֨בוּ אַתֶּ֜ם הַיּ֗וֹם וַתַּעֲשׂ֤וּ
אֶת־הַיָּשָׁר֙ בְּעֵינַ֔י לִקְרֹ֥א דְר֖וֹר אִ֣ישׁ לְרֵעֵ֑הוּ
וַתִּכְרְת֤וּ בְרִית֙ לְפָנַ֔י בַּבַּ֕יִת אֲשֶׁר־נִקְרָ֥א שְׁמִ֖י
עָלָֽיו׃

‎<span id="016">16</span> ‏וַתָּשֻׁ֙בוּ֙ וַתְּחַלְּל֣וּ אֶת־שְׁמִ֔י
וַתָּשִׁ֗בוּ אִ֤ישׁ אֶת־עַבְדּוֹ֙ וְאִ֣ישׁ אֶת־שִׁפְחָת֔וֹ
אֲשֶׁר־שִׁלַּחְתֶּ֥ם חָפְשִׁ֖ים לְנַפְשָׁ֑ם וַתִּכְבְּשׁ֣וּ אֹתָ֔ם
לִֽהְי֣וֹת לָכֶ֔ם לַעֲבָדִ֖ים וְלִשְׁפָחֽוֹת׃ ס

‎<span id="017">17</span> ‏לָכֵן֮ כֹּה־אָמַ֣ר יְהוָה֒ אַתֶּם֙
לֹֽא־שְׁמַעְתֶּ֣ם אֵלַ֔י לִקְרֹ֣א דְר֔וֹר אִ֥ישׁ לְאָחִ֖יו וְאִ֣ישׁ
לְרֵעֵ֑הוּ הִנְנִ֣י קֹרֵא֩ לָכֶ֨ם דְּר֜וֹר נְאֻם־יְהוָ֗ה אֶל־הַחֶ֙רֶב֙
אֶל־הַדֶּ֣בֶר וְאֶל־הָרָעָ֔ב וְנָתַתִּ֤י אֶתְכֶם֙ לזועה לְזַעֲוָ֔ה
לְכֹ֖ל מַמְלְכ֥וֹת הָאָֽרֶץ׃

‎<span id="018">18</span> ‏וְנָתַתִּ֣י אֶת־הָאֲנָשִׁ֗ים הָעֹֽבְרִים֙
אֶת־בְּרִתִ֔י אֲשֶׁ֤ר לֹֽא־הֵקִ֙ימוּ֙ אֶת־דִּבְרֵ֣י הַבְּרִ֔ית אֲשֶׁ֥ר
כָּרְת֖וּ לְפָנָ֑י הָעֵ֙גֶל֙ אֲשֶׁ֣ר כָּרְת֣וּ לִשְׁנַ֔יִם וַיַּעַבְר֖וּ
בֵּ֥ין בְּתָרָֽיו׃

‎<span id="019">19</span> ‏שָׂרֵ֨י יְהוּדָ֜ה וְשָׂרֵ֣י יְרוּשָׁלִַ֗ם
הַסָּֽרִסִים֙ וְהַכֹּ֣הֲנִ֔ים וְכֹ֖ל עַ֣ם הָאָ֑רֶץ הָעֹ֣בְרִ֔ים בֵּ֖ין
בִּתְרֵ֥י הָעֵֽגֶל׃

‎<span id="020">20</span> ‏וְנָתַתִּ֤י אוֹתָם֙ בְּיַ֣ד אֹֽיְבֵיהֶ֔ם
וּבְיַ֖ד מְבַקְשֵׁ֣י נַפְשָׁ֑ם וְהָיְתָ֤ה נִבְלָתָם֙ לְמַֽאֲכָ֔ל לְע֥וֹף
הַשָּׁמַ֖יִם וּלְבֶהֱמַ֥ת הָאָֽרֶץ׃

‎<span id="021">21</span> ‏וְאֶת־צִדְקִיָּ֨הוּ מֶֽלֶךְ־יְהוּדָ֜ה
וְאֶת־שָׂרָ֗יו אֶתֵּן֙ בְּיַ֣ד אֹֽיְבֵיהֶ֔ם וּבְיַ֖ד מְבַקְשֵׁ֣י
נַפְשָׁ֑ם וּבְיַד חֵ֚יל מֶ֣לֶךְ בָּבֶ֔ל הָעֹלִ֖ים מֵעֲלֵיכֶֽם׃

‎<span id="022">22</span> ‏הִנְנִ֨י מְצַוֶּ֜ה נְאֻם־יְהוָ֗ה
וַהֲשִׁ֨בֹתִ֜ים אֶל־הָעִ֤יר הַזֹּאת֙ וְנִלְחֲמ֣וּ עָלֶ֔יהָ וּלְכָד֖וּהָ
וּשְׂרָפֻ֣הָ בָאֵ֑שׁ וְאֶת־עָרֵ֧י יְהוּדָ֛ה אֶתֵּ֥ן שְׁמָמָ֖ה מֵאֵ֥ין
יֹשֵֽׁב׃ פ

1 hadāḇār ’ăšer-hāyâ ’el-yirəməyâû mē’ēṯ yəhwâ ûnəḇûḵaḏəre’ṣṣar
meleḵə-bāḇel\| wəḵāl-ḥêlwō wəḵāl-mamələḵwōṯ ’ereṣ meməšeleṯ yāḏwō
wəḵāl-hā‘ammîm niləḥāmîm ‘al-yərûšālaim wə‘al-kāl-‘āreyhā lē’mōr:

2 kōh-’āmar yəhwâ ’ĕlōhê yiśərā’ēl hālōḵə wə’āmarətā ’el-ṣiḏəqîyâû
meleḵə yəhûḏâ wə’āmarətā ’ēlāyw kōh ’āmar yəhwâ hinənî nōṯēn ’eṯ-hā‘îr
hazzō’ṯ bəyaḏ meleḵə-bāḇel ûśərāfāh bā’ēš:

3 wə’atâ lō’ ṯimmālēṭ mîyāḏwō kî tāfōś titāfēś ûḇəyāḏwō tinnāṯēn
wə‘êneyḵā ’eṯ-‘ênê meleḵə-bāḇel tirə’eynâ ûfîhû ’eṯ-pîḵā yəḏabēr ûḇāḇel
tāḇwō’:

4 ’aḵə šəm<sup>a</sup>‘ dəḇar-yəhwâ ṣiḏəqîyâû meleḵə yəhûḏâ kōh-’āmar
yəhwâ ‘āleyḵā lō’ ṯāmûṯ beḥāreḇ:

5 bəšālwōm tāmûṯ ûḵəmiśərəfwōṯ ’ăḇwōṯeyḵā hamməlāḵîm hāri’šōnîm
’ăšer-hāyû ləfāneyḵā kēn yiśərəfû-lāḵə wəhwōy ’āḏwōn yisəpəḏû-lāḵə
kî-ḏāḇār ’ănî-ḏibarətî nə’um-yəhwâ: s

6 wayəḏabēr yirəməyâû hannāḇî’ ’el-ṣiḏəqîyâû meleḵə yəhûḏâ ’ēṯ
kāl-hadəḇārîm hā’ēlleh bîrûšālāim:

7 wəḥêl meleḵə-bāḇel niləḥāmîm ‘al-yərûšālaim wə‘al kāl-‘ārê yəhûḏâ
hannwōṯārwōṯ ’el-lāḵîš wə’el-‘ăzēqâ kî hēnnâ nišə’ărû bə‘ārê yəhûḏâ ‘ārê
miḇəṣār: f

8 hadāḇār ’ăšer-hāyâ ’el-yirəməyâû mē’ēṯ yəhwâ ’<sup>a</sup>ḥărê kərōṯ
hammeleḵə ṣiḏəqîyâû bərîṯ ’eṯ-kāl-hā‘ām ’ăšer bîrûšālaim liqərō’ lâem
dərwōr:

9 ləšall<sup>a</sup>ḥ ’îš ’eṯ-‘aḇədwō wə’îš ’eṯ-šifəḥāṯwō hā‘iḇərî
wəhā‘iḇərîyâ ḥāfəšîm ləḇilətî ‘ăḇāḏ-bām bîhûḏî ’āḥîhû ’îš:

10 wayyišəmə‘û ḵāl-haśśārîm wəḵāl-hā‘ām ’ăšer-bā’û ḇabərîṯ
ləšall<sup>a</sup>ḥ ’îš ’eṯ-‘aḇədwō wə’îš ’eṯ-šifəḥāṯwō ḥāfəšîm ləḇilətî
‘ăḇāḏ-bām ‘wōḏ wayyišəmə‘û wayəšallēḥû:

11 wayyāšûḇû ’<sup>a</sup>ḥărê-ḵēn wayyāšiḇû ’eṯ-hā‘ăḇāḏîm
wə’eṯ-haššəfāḥwōṯ ’ăšer šilləḥû ḥāfəšîm wayyaḵəbîšûm wayyiḵəbəšûm
l<sup>a</sup>‘ăḇāḏîm wəlišəfāḥwōṯ: s

12 wayəhî ḏəḇar-yəhwâ ’el-yirəməyâû mē’ēṯ yəhwâ lē’mōr:

13 kōh-’āmar yəhwâ ’ĕlōhê yiśərā’ēl ’ānōḵî kāratî ḇərîṯ ’eṯ-’ăḇwōṯêḵem
bəywōm hwōṣi’î ’wōṯām mē’ereṣ miṣərayim mibêṯ ‘ăḇāḏîm lē’mōr:

14 miqqēṣ šeḇ<sup>a</sup>‘ šānîm təšalləḥû ’îš ’eṯ-’āḥîw hā‘iḇərî
’ăšer-yimmāḵēr ləḵā w<sup>a</sup>‘ăḇāḏəḵā šēš šānîm
wəšill<sup>a</sup>ḥətwō ḥāfəšî mē‘immāḵə wəlō’-šāmə‘û ’ăḇwōṯêḵem ’ēlay
wəlō’ hiṭṭû ’eṯ-’āzənām:

15 watāšuḇû ’atem hayywōm wat<sup>a</sup>‘ăśû ’eṯ-hayyāšār bə‘ênay
liqərō’ ḏərwōr ’îš lərē‘ēhû watiḵərəṯû ḇərîṯ ləfānay babayiṯ
’ăšer-niqərā’ šəmî ‘ālāyw:

16 watāšuḇû watəḥalləlû ’eṯ-šəmî watāšiḇû ’îš ’eṯ-‘aḇədwō wə’îš
’eṯ-šifəḥāṯwō ’ăšer-šill<sup>a</sup>ḥətem ḥāfəšîm lənafəšām watiḵəbəšû
’ōṯām lihəywōṯ lāḵem l<sup>a</sup>‘ăḇāḏîm wəlišəfāḥwōṯ: s

17 lāḵēn kōh-’āmar yəhwâ ’atem lō’-šəm<sup>a</sup>‘ətem ’ēlay liqərō’
ḏərwōr ’îš lə’āḥîw wə’îš lərē‘ēhû hinənî qōrē’ lāḵem dərwōr nə’um-yəhwâ
’el-h<sup>a</sup>ḥereḇ ’el-hadeḇer wə’el-hārā‘āḇ wənāṯatî ’eṯəḵem
lizəwā‘â ləz<sup>a</sup>‘ăwâ ləḵōl mamələḵwōṯ hā’āreṣ:

18 wənāṯatî ’eṯ-hā’ănāšîm hā‘ōḇərîm ’eṯ-bəriṯî ’ăšer lō’-hēqîmû
’eṯ-diḇərê habərîṯ ’ăšer kārəṯû ləfānāy hā‘ēḡel ’ăšer kārəṯû lišənayim
wayy<sup>a</sup>‘aḇərû bên bəṯārāyw:

19 śārê yəhûḏâ wəśārê yərûšālaim hassārisîm wəhakōhănîm wəḵōl ‘am
hā’āreṣ hā‘ōḇərîm bên biṯərê hā‘ēḡel:

20 wənāṯatî ’wōṯām bəyaḏ ’ōyəḇêhem ûḇəyaḏ məḇaqəšê nafəšām wəhāyəṯâ
niḇəlāṯām ləma’ăḵāl lə‘wōf haššāmayim ûləḇehĕmaṯ hā’āreṣ:

21 wə’eṯ-ṣiḏəqîyâû meleḵə-yəhûḏâ wə’eṯ-śārāyw ’etēn bəyaḏ ’ōyəḇêhem
ûḇəyaḏ məḇaqəšê nafəšām ûḇəyaḏ ḥêl meleḵə bāḇel hā‘ōlîm mē‘ălêḵem:

22 hinənî məṣaûeh nə’um-yəhwâ wahăšiḇōṯîm ’el-hā‘îr hazzō’ṯ wəniləḥămû
‘āleyhā ûləḵāḏûhā ûśərāfuhā ḇā’ēš wə’eṯ-‘ārê yəhûḏâ ’etēn šəmāmâ mē’ên
yōšēḇ: f

------------------------------------------------------------------------

[Next: Jeremiah (Yermiyah) Chapter 35](jer035.md)
