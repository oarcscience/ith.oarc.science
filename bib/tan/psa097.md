[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa097)  [KJV](../kjv/psa097)  [Sep](../sep/psa097) 
[Vul](../vul/psa097)   
  
[Psalms (Tehilim) Index](psa)  
  [Previous](psa096)  [Next](psa098) 

------------------------------------------------------------------------

### Tanach (Hebrew): Psalms (Tehilim) Chapter 97

‎<span id="001">1</span> ‏יְהוָ֣ה מָ֭לָךְ תָּגֵ֣ל הָאָ֑רֶץ יִ֝שְׂמְח֗וּ
אִיִּ֥ים רַבִּֽים׃

‎<span id="002">2</span> ‏עָנָ֣ן וַעֲרָפֶ֣ל סְבִיבָ֑יו צֶ֥דֶק
וּ֝מִשְׁפָּ֗ט מְכ֣וֹן כִּסְאֽוֹ׃

‎<span id="003">3</span> ‏אֵ֭שׁ לְפָנָ֣יו תֵּלֵ֑ךְ וּתְלַהֵ֖ט סָבִ֣יב
צָרָֽיו׃

‎<span id="004">4</span> ‏הֵאִ֣ירוּ בְרָקָ֣יו תֵּבֵ֑ל רָאֲתָ֖ה וַתָּחֵ֣ל
הָאָֽרֶץ׃

‎<span id="005">5</span> ‏הָרִ֗ים כַּדּוֹנַ֗ג נָ֭מַסּוּ מִלִּפְנֵ֣י
יְהוָ֑ה מִ֝לִּפְנֵ֗י אֲד֣וֹן כָּל־הָאָֽרֶץ׃

‎<span id="006">6</span> ‏הִגִּ֣ידוּ הַשָּׁמַ֣יִם צִדְק֑וֹ וְרָא֖וּ
כָל־הָעַמִּ֣ים כְּבוֹדֽוֹ׃

‎<span id="007">7</span> ‏יֵבֹ֤שׁוּ׀ כָּל־עֹ֬בְדֵי פֶ֗סֶל
הַמִּֽתְהַלְלִ֥ים בָּאֱלִילִ֑ים הִשְׁתַּחֲווּ־ל֝וֹ כָּל־אֱלֹהִֽים׃

‎<span id="008">8</span> ‏שָׁמְעָ֬ה וַתִּשְׂמַ֨ח׀ צִיּ֗וֹן וַ֭תָּגֵלְנָה
בְּנ֣וֹת יְהוּדָ֑ה לְמַ֖עַן מִשְׁפָּטֶ֣יךָ יְהוָֽה׃

‎<span id="009">9</span> ‏כִּֽי־אַתָּ֤ה יְהוָ֗ה עֶלְי֥וֹן
עַל־כָּל־הָאָ֑רֶץ מְאֹ֥ד נַ֝עֲלֵ֗יתָ עַל־כָּל־אֱלֹהִֽים׃

‎<span id="010">10</span> ‏אֹהֲבֵ֥י יְהוָ֗ה שִׂנְא֫וּ רָ֥ע
שֹׁ֭מֵר<sup>3</sup> נַפְשׁ֣וֹת חֲסִידָ֑יו מִיַּ֥ד רְ֝שָׁעִ֗ים
יַצִּילֵֽם׃

‎<span id="011">11</span> ‏א֖וֹר זָרֻ֣עַ לַצַּדִּ֑יק וּֽלְיִשְׁרֵי־לֵ֥ב
שִׂמְחָֽה׃

‎<span id="012">12</span> ‏שִׂמְח֣וּ צַ֭דִּיקִים בַּֽיהוָ֑ה וְ֝הוֹד֗וּ
לְזֵ֣כֶר קָדְשֽׁוֹ׃

1 yəhwâ mālāḵə tāḡēl hā’āreṣ yiśəməḥû ’îyîm rabîm:

2 ‘ānān w<sup>a</sup>‘ărāfel səḇîḇāyw ṣeḏeq ûmišəpāṭ məḵwōn kisə’wō:

3 ’ēš ləfānāyw tēlēḵə ûṯəlahēṭ sāḇîḇ ṣārāyw:

4 hē’îrû ḇərāqāyw tēḇēl rā’ăṯâ watāḥēl hā’āreṣ:

5 hārîm kadwōnaḡ nāmassû millifənê yəhwâ millifənê ’ăḏwōn kāl-hā’āreṣ:

6 higîḏû haššāmayim ṣiḏəqwō wərā’û ḵāl-hā‘ammîm kəḇwōḏwō:

7 yēḇōšû\| kāl-‘ōḇəḏê fesel hammiṯəhaləlîm bā’ĕlîlîm
hišət<sup>a</sup>ḥăwû-lwō kāl-’ĕlōhîm:

8 šāmə‘â watiśəm<sup>a</sup>ḥ\| ṣîywōn watāḡēlənâ bənwōṯ yəhûḏâ
ləm<sup>a</sup>‘an mišəpāṭeyḵā yəhwâ:

9 kî-’atâ yəhwâ ‘eləywōn ‘al-kāl-hā’āreṣ mə’ōḏ n<sup>a</sup>‘ălêṯā
‘al-kāl-’ĕlōhîm:

10 ’ōhăḇê yəhwâ śinə’û rā‘ šōmēr<sup>3</sup> nafəšwōṯ ḥăsîḏāyw mîyaḏ
rəšā‘îm yaṣṣîlēm:

11 ’wōr zāru‘a laṣṣadîq ûləyišərê-lēḇ śiməḥâ:

12 śiməḥû ṣadîqîm bayhwâ wəhwōḏû ləzēḵer qāḏəšwō:

------------------------------------------------------------------------

[Next: Psalms (Tehilim) Chapter 98](psa098)
