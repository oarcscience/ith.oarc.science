[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1006)  [KJV](../kjv/ch1006)  [Sep](../sep/ch1006.md) 
[Vul](../vul/ch1006.md)   
  
[1 Chronicles (1 Divrey Yamim) Index](ch1.md)  
  [Previous](ch1005)  [Next](ch1007.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 6

‎<span id="001">1</span> ‏בְּנֵ֖י לֵוִ֑י גֵּרְשֹׁ֕ם קְהָ֖ת וּמְרָרִֽי׃

‎<span id="002">2</span> ‏וְאֵ֛לֶּה שְׁמ֥וֹת בְּֽנֵי־גֵרְשׁ֖וֹם לִבְנִ֥י
וְשִׁמְעִֽי׃

‎<span id="003">3</span> ‏וּבְנֵ֖י קְהָ֑ת עַמְרָ֣ם וְיִצְהָ֔ר
וְחֶבְר֖וֹן וְעֻזִּיאֵֽל׃

‎<span id="004">4</span> ‏בְּנֵ֥י<sup>3</sup> מְרָרִ֖י מַחְלִ֣י
וּמֻשִׁ֑י וְאֵ֛לֶּה מִשְׁפְּח֥וֹת הַלֵּוִ֖י לַאֲבוֹתֵיהֶֽם׃

‎<span id="005">5</span> ‏לְֽגֵרְשׁ֑וֹם לִבְנִ֥י בְנ֛וֹ יַ֥חַת בְּנ֖וֹ
זִמָּ֥ה בְנֽוֹ׃

‎<span id="006">6</span> ‏יוֹאָ֤ח בְּנוֹ֙ עִדּ֣וֹ בְנ֔וֹ זֶ֥רַח בְּנ֖וֹ
יְאָתְרַ֥י בְּנֽוֹ׃

‎<span id="007">7</span> ‏בְּנֵ֖י קְהָ֑ת עַמִּינָדָ֣ב בְּנ֔וֹ קֹ֥רַח
בְּנ֖וֹ אַסִּ֥יר בְּנֽוֹ׃

‎<span id="008">8</span> ‏אֶלְקָנָ֥ה בְנ֛וֹ וְאֶבְיָסָ֥ף בְּנ֖וֹ
וְאַסִּ֥יר בְּנֽוֹ׃

‎<span id="009">9</span> ‏תַּ֤חַת בְּנוֹ֙ אוּרִיאֵ֣ל בְּנ֔וֹ עֻזִּיָּ֥ה
בְנ֖וֹ וְשָׁא֥וּל בְּנֽוֹ׃

‎<span id="010">10</span> ‏וּבְנֵי֙ אֶלְקָנָ֔ה עֲמָשַׂ֖י וַאֲחִימֽוֹת׃

‎<span id="011">11</span> ‏אֶלְקָנָ֑ה בנו בְּנֵי֙ אֶלְקָנָ֔ה צוֹפַ֥י
בְּנ֖וֹ וְנַ֥חַת בְּנֽוֹ׃

‎<span id="012">12</span> ‏אֱלִיאָ֥ב בְּנ֛וֹ יְרֹחָ֥ם בְּנ֖וֹ אֶלְקָנָ֥ה
בְנֽוֹ׃

‎<span id="013">13</span> ‏וּבְנֵ֧י שְׁמוּאֵ֛ל הַבְּכֹ֥ר וַשְׁנִ֖י
וַאֲבִיָּֽה׃ ס

‎<span id="014">14</span> ‏בְּנֵ֥י מְרָרִ֖י מַחְלִ֑י לִבְנִ֥י בְנ֛וֹ
שִׁמְעִ֥י בְנ֖וֹ עֻזָּ֥ה בְנֽוֹ׃

‎<span id="015">15</span> ‏שִׁמְעָ֥א בְנ֛וֹ חַגִּיָּ֥ה בְנ֖וֹ עֲשָׂיָ֥ה
בְנֽוֹ׃ פ

‎<span id="016">16</span> ‏וְאֵ֗לֶּה אֲשֶׁ֨ר הֶעֱמִ֥יד דָּוִ֛יד
עַל־יְדֵי־שִׁ֖יר בֵּ֣ית יְהוָ֑ה מִמְּנ֖וֹחַ הָאָרֽוֹן׃

‎<span id="017">17</span> ‏וַיִּהְי֨וּ מְשָׁרְתִ֜ים לִפְנֵ֨י מִשְׁכַּ֤ן
אֹֽהֶל־מוֹעֵד֙ בַּשִּׁ֔יר עַד־בְּנ֧וֹת שְׁלֹמֹ֛ה אֶת־בֵּ֥ית יְהוָ֖ה
בִּירוּשָׁלִָ֑ם וַיַּעַמְד֥וּ כְמִשְׁפָּטָ֖ם עַל־עֲבוֹדָתָֽם׃

‎<span id="018">18</span> ‏וְאֵ֥לֶּה הָעֹמְדִ֖ים וּבְנֵיהֶ֑ם מִבְּנֵי֙
הַקְּהָתִ֔י הֵימָן֙ הַמְשׁוֹרֵ֔ר בֶּן־יוֹאֵ֖ל בֶּן־שְׁמוּאֵֽל׃

‎<span id="019">19</span> ‏בֶּן־אֶלְקָנָה֙ בֶּן־יְרֹחָ֔ם בֶּן־אֱלִיאֵ֖ל
בֶּן־תּֽוֹחַ׃

‎<span id="020">20</span> ‏בֶּן־ציף צוּף֙ בֶּן־אֶלְקָנָ֔ה בֶּן־מַ֖חַת
בֶּן־עֲמָשָֽׂי׃

‎<span id="021">21</span> ‏בֶּן־אֶלְקָנָה֙ בֶּן־יוֹאֵ֔ל בֶּן־עֲזַרְיָ֖ה
בֶּן־צְפַנְיָֽה׃

‎<span id="022">22</span> ‏בֶּן־תַּ֙חַת֙ בֶּן־אַסִּ֔יר בֶּן־אֶבְיָסָ֖ף
בֶּן־קֹֽרַח׃

‎<span id="023">23</span> ‏בֶּן־יִצְהָ֣ר בֶּן־קְהָ֔ת בֶּן־לֵוִ֖י
בֶּן־יִשְׂרָאֵֽל׃

‎<span id="024">24</span> ‏וְאָחִ֣יו אָסָ֔ף הָעֹמֵ֖ד עַל־יְמִינ֑וֹ
אָסָ֥ף בֶּן־בֶּרֶכְיָ֖הוּ בֶּן־שִׁמְעָֽא׃

‎<span id="025">25</span> ‏בֶּן־מִיכָאֵ֥ל בֶּן־בַּעֲשֵׂיָ֖ה
בֶּן־מַלְכִּיָּֽה׃

‎<span id="026">26</span> ‏בֶּן־אֶתְנִ֥י בֶן־זֶ֖רַח בֶּן־עֲדָיָֽה׃

‎<span id="027">27</span> ‏בֶּן־אֵיתָ֥ן בֶּן־זִמָּ֖ה בֶּן־שִׁמְעִֽי׃

‎<span id="028">28</span> ‏בֶּן־יַ֥חַת בֶּן־גֵּרְשֹׁ֖ם בֶּן־לֵוִֽי׃ ס

‎<span id="029">29</span> ‏וּבְנֵ֧י מְרָרִ֛י אֲחֵיהֶ֖ם עַֽל־הַשְּׂמֹ֑אול
אֵיתָן֙ בֶּן־קִישִׁ֔י בֶּן־עַבְדִּ֖י בֶּן־מַלּֽוּךְ׃

‎<span id="030">30</span> ‏בֶּן־חֲשַׁבְיָ֥ה בֶן־אֲמַצְיָ֖ה
בֶּן־חִלְקִיָּֽה׃

‎<span id="031">31</span> ‏בֶּן־אַמְצִ֥י בֶן־בָּנִ֖י בֶּן־שָֽׁמֶר׃

‎<span id="032">32</span> ‏בֶּן־מַחְלִי֙ בֶּן־מוּשִׁ֔י בֶּן־מְרָרִ֖י
בֶּן־לֵוִֽי׃ ס

‎<span id="033">33</span> ‏וַאֲחֵיהֶ֖ם הַלְוִיִּ֑ם נְתוּנִ֕ים
לְכָ֨ל־עֲבוֹדַ֔ת מִשְׁכַּ֖ן בֵּ֥ית הָאֱלֹהִֽים׃

‎<span id="034">34</span> ‏וְֽאַהֲרֹ֨ן וּבָנָ֜יו מַקְטִירִ֨ים
עַל־מִזְבַּ֤ח הָֽעוֹלָה֙ וְעַל־מִזְבַּ֣ח הַקְּטֹ֔רֶת לְכֹ֕ל מְלֶ֖אכֶת
קֹ֣דֶשׁ הַקֳּדָשִׁ֑ים וּלְכַפֵּר֙ עַל־יִשְׂרָאֵ֔ל כְּכֹל֙ אֲשֶׁ֣ר
צִוָּ֔ה מֹשֶׁ֖ה עֶ֥בֶד הָאֱלֹהִֽים׃ פ

‎<span id="035">35</span> ‏וְאֵ֖לֶּה בְּנֵ֣י אַהֲרֹ֑ן אֶלְעָזָ֥ר בְּנ֛וֹ
פִּֽינְחָ֥ס בְּנ֖וֹ אֲבִישׁ֥וּעַ בְּנֽוֹ׃

‎<span id="036">36</span> ‏בֻּקִּ֥י בְנ֛וֹ עֻזִּ֥י בְנ֖וֹ זְרַֽחְיָ֥ה
בְנֽוֹ׃

‎<span id="037">37</span> ‏מְרָי֥וֹת בְּנ֛וֹ אֲמַרְיָ֥ה בְנ֖וֹ
אֲחִיט֥וּב בְּנֽוֹ׃

‎<span id="038">38</span> ‏צָד֥וֹק בְּנ֖וֹ אֲחִימַ֥עַץ בְּנֽוֹ׃ ס

‎<span id="039">39</span> ‏וְאֵ֙לֶּה֙ מוֹשְׁבוֹתָ֔ם לְטִירוֹתָ֖ם
בִּגְבוּלָ֑ם לִבְנֵ֤י אַהֲרֹן֙ לְמִשְׁפַּחַ֣ת הַקְּהָתִ֔י כִּ֥י לָהֶ֖ם
הָיָ֥ה הַגּוֹרָֽל׃

‎<span id="040">40</span> ‏וַֽיִּתְּנ֥וּ לָהֶ֛ם אֶת־חֶבְר֖וֹן בְּאֶ֣רֶץ
יְהוּדָ֑ה וְאֶת־מִגְרָשֶׁ֖יהָ סְבִיבֹתֶֽיהָ׃

‎<span id="041">41</span> ‏וְאֶת־שְׂדֵ֥ה הָעִ֖יר וְאֶת־חֲצֵרֶ֑יהָ
נָתְנ֖וּ לְכָלֵ֥ב בֶּן־יְפֻנֶּֽה׃ ס

‎<span id="042">42</span> ‏וְלִבְנֵ֣י אַהֲרֹ֗ן נָתְנוּ֙ אֶת־עָרֵ֣י
הַמִּקְלָ֔ט אֶת־חֶבְר֥וֹן וְאֶת־לִבְנָ֖ה וְאֶת־מִגְרָשֶׁ֑יהָ
וְאֶת־יַתִּ֥ר וְאֶֽת־אֶשְׁתְּמֹ֖עַ וְאֶת־מִגְרָשֶֽׁיהָ׃

‎<span id="043">43</span> ‏וְאֶת־חִילֵז֙ וְאֶת־מִגְרָשֶׁ֔יהָ
אֶת־דְּבִ֖יר וְאֶת־מִגְרָשֶֽׁיהָ׃

‎<span id="044">44</span> ‏וְאֶת־עָשָׁן֙ וְאֶת־מִגְרָשֶׁ֔יהָ
וְאֶת־בֵּ֥ית שֶׁ֖מֶשׁ וְאֶת־מִגְרָשֶֽׁיהָ׃ ס

‎<span id="045">45</span> ‏וּמִמַּטֵּ֣ה בִנְיָמִ֗ן אֶת־גֶּ֤בַע
וְאֶת־מִגְרָשֶׁ֙יהָ֙ וְאֶת־עָלֶ֣מֶת וְאֶת־מִגְרָשֶׁ֔יהָ וְאֶת־עֲנָת֖וֹת
וְאֶת־מִגְרָשֶׁ֑יהָ כָּל־עָרֵיהֶ֛ם שְׁלֹשׁ־עֶשְׂרֵ֥ה עִ֖יר
בְּמִשְׁפְּחוֹתֵיהֶֽם׃ ס

‎<span id="046">46</span> ‏וְלִבְנֵ֨י קְהָ֜ת הַנּוֹתָרִ֗ים
מִמִּשְׁפַּ֣חַת הַמַּטֶּ֡ה מִֽ֠מַּחֲצִית מַטֵּ֨ה חֲצִ֧י מְנַשֶּׁ֛ה
בַּגּוֹרָ֖ל עָרִ֥ים עָֽשֶׂר׃ ס

‎<span id="047">47</span> ‏וְלִבְנֵ֨י גֵרְשׁ֜וֹם לְמִשְׁפְּחוֹתָ֗ם
מִמַּטֵּ֣ה יִ֠שָׂשכָר וּמִמַּטֵּ֨ה אָשֵׁ֜ר וּמִמַּטֵּ֣ה נַפְתָּלִ֗י
וּמִמַּטֵּ֤ה מְנַשֶּׁה֙ בַּבָּשָׁ֔ן עָרִ֖ים שְׁלֹ֥שׁ עֶשְׂרֵֽה׃ ס

‎<span id="048">48</span> ‏לִבְנֵ֨י מְרָרִ֜י לְמִשְׁפְּחוֹתָ֗ם
מִמַּטֵּ֣ה רְ֠אוּבֵן וּֽמִמַּטֵּה־גָ֞ד וּמִמַּטֵּ֤ה זְבוּלֻן֙
בַּגּוֹרָ֔ל עָרִ֖ים שְׁתֵּ֥ים עֶשְׂרֵֽה׃

‎<span id="049">49</span> ‏וַיִּתְּנ֥וּ בְנֵי־יִשְׂרָאֵ֖ל לַלְוִיִּ֑ם
אֶת־הֶעָרִ֖ים וְאֶת־מִגְרְשֵׁיהֶֽם׃

‎<span id="050">50</span> ‏וַיִּתְּנ֣וּ בַגּוֹרָ֗ל מִמַּטֵּ֤ה
בְנֵי־יְהוּדָה֙ וּמִמַּטֵּ֣ה בְנֵי־שִׁמְע֔וֹן וּמִמַּטֵּ֖ה בְּנֵ֣י
בִנְיָמִ֑ן אֵ֚ת הֶעָרִ֣ים הָאֵ֔לֶּה אֲשֶׁר־יִקְרְא֥וּ אֶתְהֶ֖ם
בְּשֵׁמֽוֹת׃ ס

‎<span id="051">51</span> ‏וּמִֽמִּשְׁפְּח֖וֹת בְּנֵ֣י קְהָ֑ת וַיְהִי֙
עָרֵ֣י גְבוּלָ֔ם מִמַּטֵּ֖ה אֶפְרָֽיִם׃

‎<span id="052">52</span> ‏וַיִּתְּנ֨וּ לָהֶ֜ם אֶת־עָרֵ֧י הַמִּקְלָ֛ט
אֶת־שְׁכֶ֥ם וְאֶת־מִגְרָשֶׁ֖יהָ בְּהַ֣ר אֶפְרָ֑יִם וְאֶת־גֶּ֖זֶר
וְאֶת־מִגְרָשֶֽׁיהָ׃

‎<span id="053">53</span> ‏וְאֶֽת־יָקְמְעָם֙ וְאֶת־מִגְרָשֶׁ֔יהָ
וְאֶת־בֵּ֥ית חוֹר֖וֹן וְאֶת־מִגְרָשֶֽׁיהָ׃

‎<span id="054">54</span> ‏וְאֶת־אַיָּלוֹן֙ וְאֶת־מִגְרָשֶׁ֔יהָ
וְאֶת־גַּת־רִמּ֖וֹן וְאֶת־מִגְרָשֶֽׁיהָ׃ פ

‎<span id="055">55</span> ‏וּמִֽמַּחֲצִית֙ מַטֵּ֣ה מְנַשֶּׁ֔ה אֶת־עָנֵר֙
וְאֶת־מִגְרָשֶׁ֔יהָ וְאֶת־בִּלְעָ֖ם וְאֶת־מִגְרָשֶׁ֑יהָ לְמִשְׁפַּ֥חַת
לִבְנֵי־קְהָ֖ת הַנּוֹתָרִֽים׃ פ

‎<span id="056">56</span> ‏לִבְנֵי֮ גֵּרְשׁוֹם֒ מִמִּשְׁפַּ֗חַת חֲצִי֙
מַטֵּ֣ה מְנַשֶּׁ֔ה אֶת־גּוֹלָ֥ן בַּבָּשָׁ֖ן וְאֶת־מִגְרָשֶׁ֑יהָ
וְאֶת־עַשְׁתָּר֖וֹת וְאֶת־מִגְרָשֶֽׁיהָ׃ ס

‎<span id="057">57</span> ‏וּמִמַּטֵּ֣ה יִשָׂשכָ֔ר אֶת־קֶ֖דֶשׁ
וְאֶת־מִגְרָשֶׁ֑יהָ אֶת־דָּבְרַ֖ת וְאֶת־מִגְרָשֶֽׁיהָ׃

‎<span id="058">58</span> ‏וְאֶת־רָאמוֹת֙ וְאֶת־מִגְרָשֶׁ֔יהָ
וְאֶת־עָנֵ֖ם וְאֶת־מִגְרָשֶֽׁיהָ׃ ס

‎<span id="059">59</span> ‏וּמִמַּטֵּ֣ה אָשֵׁ֔ר אֶת־מָשָׁ֖ל
וְאֶת־מִגְרָשֶׁ֑יהָ וְאֶת־עַבְדּ֖וֹן וְאֶת־מִגְרָשֶֽׁיהָ׃

‎<span id="060">60</span> ‏וְאֶת־חוּקֹק֙ וְאֶת־מִגְרָשֶׁ֔יהָ
וְאֶת־רְחֹ֖ב וְאֶת־מִגְרָשֶֽׁיהָ׃

‎<span id="061">61</span> ‏וּמִמַּטֵּ֣ה נַפְתָּלִ֗י אֶת־קֶ֤דֶשׁ
בַּגָּלִיל֙ וְאֶת־מִגְרָשֶׁ֔יהָ וְאֶת־חַמּ֖וֹן וְאֶת־מִגְרָשֶׁ֑יהָ
וְאֶת־קִרְיָתַ֖יִם וְאֶת־מִגְרָשֶֽׁיהָ׃ ס

‎<span id="062">62</span> ‏לִבְנֵ֣י מְרָרִי֮ הַנּוֹתָרִים֒ מִמַּטֵּ֣ה
זְבוּלֻ֔ן אֶת־רִמּוֹנ֖וֹ וְאֶת־מִגְרָשֶׁ֑יהָ אֶת־תָּב֖וֹר
וְאֶת־מִגְרָשֶֽׁיהָ׃

‎<span id="063">63</span> ‏וּמֵעֵ֜בֶר לְיַרְדֵּ֣ן יְרֵחוֹ֮ לְמִזְרַ֣ח
הַיַּרְדֵּן֒ מִמַּטֵּ֣ה רְאוּבֵ֔ן אֶת־בֶּ֥צֶר בַּמִּדְבָּ֖ר
וְאֶת־מִגְרָשֶׁ֑יהָ וְאֶת־יַ֖הְצָה וְאֶת־מִגְרָשֶֽׁיהָ׃

‎<span id="064">64</span> ‏וְאֶת־קְדֵמוֹת֙ וְאֶת־מִגְרָשֶׁ֔יהָ
וְאֶת־מֵיפַ֖עַת וְאֶת־מִגְרָשֶֽׁיהָ׃

‎<span id="065">65</span> ‏וּמִ֨מַּטֵּה־גָ֔ד אֶת־רָאמ֥וֹת בַּגִּלְעָ֖ד
וְאֶת־מִגְרָשֶׁ֑יהָ וְאֶֽת־מַחֲנַ֖יִם וְאֶת־מִגְרָשֶֽׁיהָ׃

‎<span id="066">66</span> ‏וְאֶת־חֶשְׁבּוֹן֙ וְאֶת־מִגְרָשֶׁ֔יהָ
וְאֶת־יַעְזֵ֖יר וְאֶת־מִגְרָשֶֽׁיהָ׃ ס

1 bənê lēwî gērəšōm qəhāṯ ûmərārî:

2 wə’ēlleh šəmwōṯ bənê-ḡērəšwōm liḇənî wəšimə‘î:

3 ûḇənê qəhāṯ ‘amərām wəyiṣəhār wəḥeḇərwōn wə‘uzzî’ēl:

4 bənê<sup>3</sup> mərārî m<sup>a</sup>ḥəlî ûmušî wə’ēlleh mišəpəḥwōṯ
hallēwî la’ăḇwōṯêhem:

5 ləḡērəšwōm liḇənî ḇənwō y<sup>a</sup>ḥaṯ bənwō zimmâ ḇənwō:

6 ywō’āḥ bənwō ‘idwō ḇənwō zer<sup>a</sup>ḥ bənwō yə’āṯəray bənwō:

7 bənê qəhāṯ ‘ammînāḏāḇ bənwō qōr<sup>a</sup>ḥ bənwō ’assîr bənwō:

8 ’eləqānâ ḇənwō wə’eḇəyāsāf bənwō wə’assîr bənwō:

9 t<sup>a</sup>ḥaṯ bənwō ’ûrî’ēl bənwō ‘uzzîyâ ḇənwō wəšā’ûl bənwō:

10 ûḇənê ’eləqānâ ‘ămāśay wa’ăḥîmwōṯ:

11 ’eləqānâ bənwō bənê ’eləqānâ ṣwōfay bənwō wən<sup>a</sup>ḥaṯ bənwō:

12 ’ĕlî’āḇ bənwō yərōḥām bənwō ’eləqānâ ḇənwō:

13 ûḇənê šəmû’ēl habəḵōr wašənî wa’ăḇîyâ: s

14 bənê mərārî m<sup>a</sup>ḥəlî liḇənî ḇənwō šimə‘î ḇənwō ‘uzzâ ḇənwō:

15 šimə‘ā’ ḇənwō ḥagîyâ ḇənwō ‘ăśāyâ ḇənwō: f

16 wə’ēlleh ’ăšer he‘ĕmîḏ dāwîḏ ‘al-yəḏê-šîr bêṯ yəhwâ mimmənwōḥa
hā’ārwōn:

17 wayyihəyû məšārəṯîm lifənê mišəkan ’ōhel-mwō‘ēḏ baššîr ‘aḏ-bənwōṯ
šəlōmōh ’eṯ-bêṯ yəhwâ bîrûšālāim wayy<sup>a</sup>‘aməḏû ḵəmišəpāṭām
‘al-‘ăḇwōḏāṯām:

18 wə’ēlleh hā‘ōməḏîm ûḇənêhem mibənê haqqəhāṯî hêmān haməšwōrēr
ben-ywō’ēl ben-šəmû’ēl:

19 ben-’eləqānâ ben-yərōḥām ben-’ĕlî’ēl ben-twōḥa:

20 ben-ṣîf ṣûf ben-’eləqānâ ben-m<sup>a</sup>ḥaṯ ben-‘ămāśāy:

21 ben-’eləqānâ ben-ywō’ēl ben-‘ăzarəyâ ben-ṣəfanəyâ:

22 ben-t<sup>a</sup>ḥaṯ ben-’assîr ben-’eḇəyāsāf ben-qōr<sup>a</sup>ḥ:

23 ben-yiṣəhār ben-qəhāṯ ben-lēwî ben-yiśərā’ēl:

24 wə’āḥîw ’āsāf hā‘ōmēḏ ‘al-yəmînwō ’āsāf ben-bereḵəyâû ben-šimə‘ā’:

25 ben-mîḵā’ēl ben-b<sup>a</sup>‘ăśêâ ben-maləkîyâ:

26 ben-’eṯənî ḇen-zer<sup>a</sup>ḥ ben-‘ăḏāyâ:

27 ben-’êṯān ben-zimmâ ben-šimə‘î:

28 ben-y<sup>a</sup>ḥaṯ ben-gērəšōm ben-lēwî: s

29 ûḇənê mərārî ’ăḥêhem ‘al-haśśəmō’wl ’êṯān ben-qîšî ben-‘aḇədî
ben-mallûḵə:

30 ben-ḥăšaḇəyâ ḇen-’ămaṣəyâ ben-ḥiləqîyâ:

31 ben-’aməṣî ḇen-bānî ben-šāmer:

32 ben-m<sup>a</sup>ḥəlî ben-mûšî ben-mərārî ben-lēwî: s

33 wa’ăḥêhem haləwîyim nəṯûnîm ləḵāl-‘ăḇwōḏaṯ mišəkan bêṯ hā’ĕlōhîm:

34 wə’ahărōn ûḇānāyw maqəṭîrîm ‘al-mizəb<sup>a</sup>ḥ hā‘wōlâ
wə‘al-mizəb<sup>a</sup>ḥ haqqəṭōreṯ ləḵōl məle’ḵeṯ qōḏeš haqqŏḏāšîm
ûləḵapēr ‘al-yiśərā’ēl kəḵōl ’ăšer ṣiûâ mōšeh ‘eḇeḏ hā’ĕlōhîm: f

35 wə’ēlleh bənê ’ahărōn ’elə‘āzār bənwō pînəḥās bənwō ’ăḇîšû‘a bənwō:

36 buqqî ḇənwō ‘uzzî ḇənwō zər<sup>a</sup>ḥəyâ ḇənwō:

37 mərāywōṯ bənwō ’ămarəyâ ḇənwō ’ăḥîṭûḇ bənwō:

38 ṣāḏwōq bənwō ’ăḥîm<sup>a</sup>‘aṣ bənwō: s

39 wə’ēlleh mwōšəḇwōṯām ləṭîrwōṯām biḡəḇûlām liḇənê ’ahărōn
ləmišəp<sup>a</sup>ḥaṯ haqqəhāṯî kî lâem hāyâ hagwōrāl:

40 wayyitənû lâem ’eṯ-ḥeḇərwōn bə’ereṣ yəhûḏâ wə’eṯ-miḡərāšeyhā
səḇîḇōṯeyhā:

41 wə’eṯ-śəḏēh hā‘îr wə’eṯ-ḥăṣēreyhā nāṯənû ləḵālēḇ ben-yəfunneh: s

42 wəliḇənê ’ahărōn nāṯənû ’eṯ-‘ārê hammiqəlāṭ ’eṯ-ḥeḇərwōn wə’eṯ-liḇənâ
wə’eṯ-miḡərāšeyhā wə’eṯ-yatir wə’eṯ-’ešətəmō‘a wə’eṯ-miḡərāšeyhā:

43 wə’eṯ-ḥîlēz wə’eṯ-miḡərāšeyhā ’eṯ-dəḇîr wə’eṯ-miḡərāšeyhā:

44 wə’eṯ-‘āšān wə’eṯ-miḡərāšeyhā wə’eṯ-bêṯ šemeš wə’eṯ-miḡərāšeyhā: s

45 ûmimmaṭṭēh ḇinəyāmin ’eṯ-geḇ<sup>a</sup>‘ wə’eṯ-miḡərāšeyhā
wə’eṯ-‘ālemeṯ wə’eṯ-miḡərāšeyhā wə’eṯ-‘ănāṯwōṯ wə’eṯ-miḡərāšeyhā
kāl-‘ārêhem šəlōš-‘eśərēh ‘îr bəmišəpəḥwōṯêhem: s

46 wəliḇənê qəhāṯ hannwōṯārîm mimmišəp<sup>a</sup>ḥaṯ hammaṭṭeh
mimm<sup>a</sup>ḥăṣîṯ maṭṭēh ḥăṣî mənaššeh bagwōrāl ‘ārîm ‘āśer: s

47 wəliḇənê ḡērəšwōm ləmišəpəḥwōṯām mimmaṭṭēh yiśāsḵār ûmimmaṭṭēh ’āšēr
ûmimmaṭṭēh nafətālî ûmimmaṭṭēh mənaššeh babāšān ‘ārîm šəlōš ‘eśərēh: s

48 liḇənê mərārî ləmišəpəḥwōṯām mimmaṭṭēh rə’ûḇēn ûmimmaṭṭēh-ḡāḏ
ûmimmaṭṭēh zəḇûlun bagwōrāl ‘ārîm šətêm ‘eśərēh:

49 wayyitənû ḇənê-yiśərā’ēl laləwîyim ’eṯ-he‘ārîm wə’eṯ-miḡərəšêhem:

50 wayyitənû ḇagwōrāl mimmaṭṭēh ḇənê-yəhûḏâ ûmimmaṭṭēh ḇənê-šimə‘wōn
ûmimmaṭṭēh bənê ḇinəyāmin ’ēṯ he‘ārîm hā’ēlleh ’ăšer-yiqərə’û ’eṯəhem
bəšēmwōṯ: s

51 ûmimmišəpəḥwōṯ bənê qəhāṯ wayəhî ‘ārê ḡəḇûlām mimmaṭṭēh ’efərāyim:

52 wayyitənû lâem ’eṯ-‘ārê hammiqəlāṭ ’eṯ-šəḵem wə’eṯ-miḡərāšeyhā bəhar
’efərāyim wə’eṯ-gezer wə’eṯ-miḡərāšeyhā:

53 wə’eṯ-yāqəmə‘ām wə’eṯ-miḡərāšeyhā wə’eṯ-bêṯ ḥwōrwōn
wə’eṯ-miḡərāšeyhā:

54 wə’eṯ-’ayyālwōn wə’eṯ-miḡərāšeyhā wə’eṯ-gaṯ-rimmwōn
wə’eṯ-miḡərāšeyhā: f

55 ûmimm<sup>a</sup>ḥăṣîṯ maṭṭēh mənaššeh ’eṯ-‘ānēr wə’eṯ-miḡərāšeyhā
wə’eṯ-bilə‘ām wə’eṯ-miḡərāšeyhā ləmišəp<sup>a</sup>ḥaṯ liḇənê-qəhāṯ
hannwōṯārîm: f

56 liḇənê gērəšwōm mimmišəp<sup>a</sup>ḥaṯ ḥăṣî maṭṭēh mənaššeh
’eṯ-gwōlān babāšān wə’eṯ-miḡərāšeyhā wə’eṯ-‘ašətārwōṯ wə’eṯ-miḡərāšeyhā:
s

57 ûmimmaṭṭēh yiśāsḵār ’eṯ-qeḏeš wə’eṯ-miḡərāšeyhā ’eṯ-dāḇəraṯ
wə’eṯ-miḡərāšeyhā:

58 wə’eṯ-rā’mwōṯ wə’eṯ-miḡərāšeyhā wə’eṯ-‘ānēm wə’eṯ-miḡərāšeyhā: s

59 ûmimmaṭṭēh ’āšēr ’eṯ-māšāl wə’eṯ-miḡərāšeyhā wə’eṯ-‘aḇədwōn
wə’eṯ-miḡərāšeyhā:

60 wə’eṯ-ḥûqōq wə’eṯ-miḡərāšeyhā wə’eṯ-rəḥōḇ wə’eṯ-miḡərāšeyhā:

61 ûmimmaṭṭēh nafətālî ’eṯ-qeḏeš bagālîl wə’eṯ-miḡərāšeyhā wə’eṯ-ḥammwōn
wə’eṯ-miḡərāšeyhā wə’eṯ-qirəyāṯayim wə’eṯ-miḡərāšeyhā: s

62 liḇənê mərārî hannwōṯārîm mimmaṭṭēh zəḇûlun ’eṯ-rimmwōnwō
wə’eṯ-miḡərāšeyhā ’eṯ-tāḇwōr wə’eṯ-miḡərāšeyhā:

63 ûmē‘ēḇer ləyarədēn yərēḥwō ləmizər<sup>a</sup>ḥ hayyarədēn mimmaṭṭēh
rə’ûḇēn ’eṯ-beṣer bammiḏəbār wə’eṯ-miḡərāšeyhā wə’eṯ-yahəṣâ
wə’eṯ-miḡərāšeyhā:

64 wə’eṯ-qəḏēmwōṯ wə’eṯ-miḡərāšeyhā wə’eṯ-mêf<sup>a</sup>‘aṯ
wə’eṯ-miḡərāšeyhā:

65 ûmimmaṭṭēh-ḡāḏ ’eṯ-rā’mwōṯ bagilə‘āḏ wə’eṯ-miḡərāšeyhā
wə’eṯ-m<sup>a</sup>ḥănayim wə’eṯ-miḡərāšeyhā:

66 wə’eṯ-ḥešəbwōn wə’eṯ-miḡərāšeyhā wə’eṯ-y<sup>a</sup>‘əzêr
wə’eṯ-miḡərāšeyhā: s

------------------------------------------------------------------------

[Next: 1 Chronicles (1 Divrey Yamim) Chapter 7](ch1007.md)
