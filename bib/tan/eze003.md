[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze003)  [KJV](../kjv/eze003)  [Sep](../sep/eze003) 
[Vul](../vul/eze003)   
  
[Ezekiel (Yechezqel) Index](eze)  
  [Previous](eze002)  [Next](eze004) 

------------------------------------------------------------------------

### Tanach (Hebrew): Ezekiel (Yechezqel) Chapter 3

‎<span id="001">1</span> ‏וַיֹּ֣אמֶר אֵלַ֔י בֶּן־אָדָ֕ם אֵ֥ת
אֲשֶׁר־תִּמְצָ֖א אֱכ֑וֹל אֱכוֹל֙ אֶת־הַמְּגִלָּ֣ה הַזֹּ֔את וְלֵ֥ךְ
דַּבֵּ֖ר אֶל־בֵּ֥ית יִשְׂרָאֵֽל׃

‎<span id="002">2</span> ‏וָאֶפְתַּ֖ח אֶת־פִּ֑י וַיַּ֣אֲכִלֵ֔נִי אֵ֖ת
הַמְּגִלָּ֥ה הַזֹּֽאת׃

‎<span id="003">3</span> ‏וַיֹּ֣אמֶר אֵלַ֗י בֶּן־אָדָם֙ בִּטְנְךָ֤
תַֽאֲכֵל֙ וּמֵעֶ֣יךָ תְמַלֵּ֔א אֵ֚ת הַמְּגִלָּ֣ה הַזֹּ֔את אֲשֶׁ֥ר אֲנִ֖י
נֹתֵ֣ן אֵלֶ֑יךָ וָאֹ֣כְלָ֔ה וַתְּהִ֥י בְּפִ֖י כִּדְבַ֥שׁ לְמָתֽוֹק׃ פ

‎<span id="004">4</span> ‏וַיֹּ֖אמֶר אֵלָ֑י בֶּן־אָדָ֗ם לֶךְ־בֹּא֙
אֶל־בֵּ֣ית יִשְׂרָאֵ֔ל וְדִבַּרְתָּ֥ בִדְבָרַ֖י אֲלֵיהֶֽם׃

‎<span id="005">5</span> ‏כִּ֡י לֹא֩ אֶל־עַ֨ם עִמְקֵ֥י שָׂפָ֛ה
וְכִבְדֵ֥י לָשׁ֖וֹן אַתָּ֣ה שָׁל֑וּחַ אֶל־בֵּ֖ית יִשְׂרָאֵֽל׃

‎<span id="006">6</span> ‏לֹ֣א׀ אֶל־עַמִּ֣ים רַבִּ֗ים עִמְקֵ֤י שָׂפָה֙
וְכִבְדֵ֣י לָשׁ֔וֹן אֲשֶׁ֥ר לֹֽא־תִשְׁמַ֖ע דִּבְרֵיהֶ֑ם אִם־לֹ֤א
אֲלֵיהֶם֙ שְׁלַחְתִּ֔יךָ הֵ֖מָּה יִשְׁמְע֥וּ אֵלֶֽיךָ׃

‎<span id="007">7</span> ‏וּבֵ֣ית יִשְׂרָאֵ֗ל לֹ֤א יֹאבוּ֙ לִשְׁמֹ֣עַ
אֵלֶ֔יךָ כִּֽי־אֵינָ֥ם אֹבִ֖ים לִשְׁמֹ֣עַ אֵלָ֑י כִּ֚י כָּל־בֵּ֣ית
יִשְׂרָאֵ֔ל חִזְקֵי־מֵ֥צַח וּקְשֵׁי־לֵ֖ב הֵֽמָּה׃

‎<span id="008">8</span> ‏הִנֵּ֨ה נָתַ֧תִּי אֶת־פָּנֶ֛יךָ חֲזָקִ֖ים
לְעֻמַּ֣ת פְּנֵיהֶ֑ם וְאֶֽת־מִצְחֲךָ֥ חָזָ֖ק לְעֻמַּ֥ת מִצְחָֽם׃

‎<span id="009">9</span> ‏כְּשָׁמִ֛יר חָזָ֥ק מִצֹּ֖ר נָתַ֣תִּי מִצְחֶ֑ךָ
לֹֽא־תִירָ֤א אוֹתָם֙ וְלֹא־תֵחַ֣ת מִפְּנֵיהֶ֔ם כִּ֛י בֵּֽית־מְרִ֖י
הֵֽמָּה׃ פ

‎<span id="010">10</span> ‏וַיֹּ֖אמֶר אֵלָ֑י בֶּן־אָדָ֕ם
אֶת־כָּל־דְּבָרַי֙ אֲשֶׁ֣ר אֲדַבֵּ֣ר אֵלֶ֔יךָ קַ֥ח בִּֽלְבָבְךָ֖
וּבְאָזְנֶ֥יךָ שְׁמָֽע׃

‎<span id="011">11</span> ‏וְלֵ֨ךְ בֹּ֤א אֶל־הַגּוֹלָה֙ אֶל־בְּנֵ֣י
עַמֶּ֔ךָ וְדִבַּרְתָּ֤ אֲלֵיהֶם֙ וְאָמַרְתָּ֣ אֲלֵיהֶ֔ם כֹּ֥ה אָמַ֖ר
אֲדֹנָ֣י יְהוִֹ֑ה אִֽם־יִשְׁמְע֖וּ וְאִם־יֶחְדָּֽלוּ׃

‎<span id="012">12</span> ‏וַתִּשָּׂאֵ֣נִי ר֔וּחַ וָאֶשְׁמַ֣ע אַחֲרַ֔י
ק֖וֹל רַ֣עַשׁ גָּד֑וֹל בָּר֥וּךְ כְּבוֹד־יְהוָ֖ה מִמְּקוֹמֽוֹ׃

‎<span id="013">13</span> ‏וְק֣וֹל׀ כַּנְפֵ֣י הַחַיּ֗וֹת מַשִּׁיקוֹת֙
אִשָּׁ֣ה אֶל־אֲחוֹתָ֔הּ וְק֥וֹל הָאוֹפַנִּ֖ים לְעֻמָּתָ֑ם וְק֖וֹל
רַ֥עַשׁ גָּדֽוֹל׃

‎<span id="014">14</span> ‏וְר֥וּחַ נְשָׂאַ֖תְנִי וַתִּקָּחֵ֑נִי
וָאֵלֵ֥ךְ מַר֙ בַּחֲמַ֣ת רוּחִ֔י וְיַד־יְהוָ֥ה עָלַ֖י חָזָֽקָה׃

‎<span id="015">15</span> ‏וָאָב֨וֹא אֶל־הַגּוֹלָ֜ה תֵּ֣ל אָ֠בִיב
הַיֹּשְׁבִ֤ים אֶֽל־נְהַר־כְּבָר֙ ואשר וָֽאֵשֵׁ֔ב הֵ֖מָּה יוֹשְׁבִ֣ים
שָׁ֑ם וָאֵשֵׁ֥ב שָׁ֛ם שִׁבְעַ֥ת יָמִ֖ים מַשְׁמִ֥ים בְּתוֹכָֽם׃

‎<span id="016">16</span> ‏וַיְהִ֕י מִקְצֵ֖ה שִׁבְעַ֣ת יָמִ֑ים פוַיְהִ֥י
דְבַר־יְהוָ֖ה אֵלַ֥י לֵאמֹֽר׃

‎<span id="017">17</span> ‏בֶּן־אָדָ֕ם צֹפֶ֥ה נְתַתִּ֖יךָ לְבֵ֣ית
יִשְׂרָאֵ֑ל וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אוֹתָ֖ם
מִמֶּֽנִּי׃

‎<span id="018">18</span> ‏בְּאָמְרִ֤י לָֽרָשָׁע֙ מ֣וֹת תָּמ֔וּת וְלֹ֣א
הִזְהַרְתּ֗וֹ וְלֹ֥א דִבַּ֛רְתָּ לְהַזְהִ֥יר רָשָׁ֛ע מִדַּרְכּ֥וֹ
הָרְשָׁעָ֖ה לְחַיֹּת֑וֹ ה֤וּא רָשָׁע֙ בַּעֲוֹנ֣וֹ יָמ֔וּת וְדָמ֖וֹ
מִיָּדְךָ֥ אֲבַקֵּֽשׁ׃

‎<span id="019">19</span> ‏וְאַתָּה֙ כִּֽי־הִזְהַ֣רְתָּ רָשָׁ֔ע
וְלֹא־שָׁב֙ מֵֽרִשְׁע֔וֹ וּמִדַּרְכּ֖וֹ הָרְשָׁעָ֑ה ה֚וּא בַּעֲוֹנ֣וֹ
יָמ֔וּת וְאַתָּ֖ה אֶֽת־נַפְשְׁךָ֥ הִצַּֽלְתָּ׃ ס

‎<span id="020">20</span> ‏וּבְשׁ֨וּב צַדִּ֤יק מִצִּדְקוֹ֙ וְעָ֣שָׂה
עָ֔וֶל וְנָתַתִּ֥י מִכְשׁ֛וֹל לְפָנָ֖יו ה֣וּא יָמ֑וּת כִּ֣י לֹ֤א
הִזְהַרְתּוֹ֙ בְּחַטָּאת֣וֹ יָמ֔וּת וְלֹ֣א תִזָּכַ֗רְןָ
צִדְקֹתָו֙<sup>q</sup> אֲשֶׁ֣ר עָשָׂ֔ה וְדָמ֖וֹ מִיָּדְךָ֥ אֲבַקֵּֽשׁ׃

‎<span id="021">21</span> ‏וְאַתָּ֞ה כִּ֧י הִזְהַרְתּ֣וֹ צַדִּ֗יק
לְבִלְתִּ֥י חֲטֹ֛א צַדִּ֖יק וְה֣וּא לֹא־חָטָ֑א חָי֤וֹ יִֽחְיֶה֙ כִּ֣י
נִזְהָ֔ר וְאַתָּ֖ה אֶֽת־נַפְשְׁךָ֥ הִצַּֽלְתָּ׃ ס

‎<span id="022">22</span> ‏וַתְּהִ֥י עָלַ֛י שָׁ֖ם יַד־יְהוָ֑ה וַיֹּ֣אמֶר
אֵלַ֗י ק֥וּם צֵא֙ אֶל־הַבִּקְעָ֔ה וְשָׁ֖ם אֲדַבֵּ֥ר אוֹתָֽךְ׃

‎<span id="023">23</span> ‏וָאָקוּם֮ וָאֵצֵ֣א אֶל־הַבִּקְעָה֒
וְהִנֵּה־שָׁ֤ם כְּבוֹד־יְהוָה֙ עֹמֵ֔ד כַּכָּב֕וֹד אֲשֶׁ֥ר רָאִ֖יתִי
עַל־נְהַר־כְּבָ֑ר וָאֶפֹּ֖ל עַל־פָּנָֽי׃

‎<span id="024">24</span> ‏וַתָּבֹא־בִ֣י ר֔וּחַ וַתַּעֲמִדֵ֖נִי
עַל־רַגְלָ֑י וַיְדַבֵּ֤ר אֹתִי֙ וַיֹּ֣אמֶר אֵלַ֔י בֹּ֥א הִסָּגֵ֖ר
בְּת֥וֹךְ בֵּיתֶֽךָ׃

‎<span id="025">25</span> ‏וְאַתָּ֣ה בֶן־אָדָ֗ם הִנֵּ֨ה נָתְנ֤וּ
עָלֶ֙יךָ֙ עֲבוֹתִ֔ים וַֽאֲסָר֖וּךָ<sup>3</sup> בָּהֶ֑ם וְלֹ֥א תֵצֵ֖א
בְּתוֹכָֽם׃

‎<span id="026">26</span> ‏וּלְשֽׁוֹנְךָ֙ אַדְבִּ֣יק אֶל־חִכֶּ֔ךָ
וְנֶֽאֱלַ֔מְתָּ וְלֹא־תִֽהְיֶ֥ה לָהֶ֖ם לְאִ֣ישׁ מוֹכִ֑יחַ כִּ֛י בֵּ֥ית
מְרִ֖י הֵֽמָּה׃

‎<span id="027">27</span> ‏וּֽבְדַבְּרִ֤י אֽוֹתְךָ֙ אֶפְתַּ֣ח
אֶת־פִּ֔יךָ וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִֹ֑ה
הַשֹּׁמֵ֤עַ׀ יִשְׁמָע֙ וְהֶחָדֵ֣ל׀ יֶחְדָּ֔ל כִּ֛י בֵּ֥ית מְרִ֖י
הֵֽמָּה׃ ס

1 wayyō’mer ’ēlay ben-’āḏām ’ēṯ ’ăšer-timəṣā’ ’ĕḵwōl ’ĕḵwōl
’eṯ-hamməḡillâ hazzō’ṯ wəlēḵə dabēr ’el-bêṯ yiśərā’ēl:

2 wā’efət<sup>a</sup>ḥ ’eṯ-pî wayya’ăḵilēnî ’ēṯ hamməḡillâ hazzō’ṯ:

3 wayyō’mer ’ēlay ben-’āḏām biṭənəḵā ṯa’ăḵēl ûmē‘eyḵā ṯəmallē’ ’ēṯ
hamməḡillâ hazzō’ṯ ’ăšer ’ănî nōṯēn ’ēleyḵā wā’ōḵəlâ watəhî bəfî kiḏəḇaš
ləmāṯwōq: f

4 wayyō’mer ’ēlāy ben-’āḏām leḵə-bō’ ’el-bêṯ yiśərā’ēl wəḏibarətā
ḇiḏəḇāray ’ălêhem:

5 kî lō’ ’el-‘am ‘iməqê śāfâ wəḵiḇəḏê lāšwōn ’atâ šālûḥa ’el-bêṯ
yiśərā’ēl:

6 lō’\| ’el-‘ammîm rabîm ‘iməqê śāfâ wəḵiḇəḏê lāšwōn ’ăšer
lō’-ṯišəm<sup>a</sup>‘ diḇərêhem ’im-lō’ ’ălêhem šəl<sup>a</sup>ḥətîḵā
hēmmâ yišəmə‘û ’ēleyḵā:

7 ûḇêṯ yiśərā’ēl lō’ yō’ḇû lišəmō‘a ’ēleyḵā kî-’ênām ’ōḇîm lišəmō‘a
’ēlāy kî kāl-bêṯ yiśərā’ēl ḥizəqê-mēṣ<sup>a</sup>ḥ ûqəšê-lēḇ hēmmâ:

8 hinnēh nāṯatî ’eṯ-pāneyḵā ḥăzāqîm lə‘ummaṯ pənêhem wə’eṯ-miṣəḥăḵā
ḥāzāq lə‘ummaṯ miṣəḥām:

9 kəšāmîr ḥāzāq miṣṣōr nāṯatî miṣəḥeḵā lō’-ṯîrā’ ’wōṯām wəlō’-ṯēḥaṯ
mipənêhem kî bêṯ-mərî hēmmâ: f

10 wayyō’mer ’ēlāy ben-’āḏām ’eṯ-kāl-dəḇāray ’ăšer ’ăḏabēr ’ēleyḵā
q<sup>a</sup>ḥ biləḇāḇəḵā ûḇə’āzəneyḵā šəmā‘:

11 wəlēḵə bō’ ’el-hagwōlâ ’el-bənê ‘ammeḵā wəḏibarətā ’ălêhem wə’āmarətā
’ălêhem kōh ’āmar ’ăḏōnāy yəhwōih ’im-yišəmə‘û wə’im-yeḥədālû:

12 watiśśā’ēnî rûḥa wā’ešəm<sup>a</sup>‘ ’<sup>a</sup>ḥăray qwōl
r<sup>a</sup>‘aš gāḏwōl bārûḵə kəḇwōḏ-yəhwâ mimməqwōmwō:

13 wəqwōl\| kanəfê h<sup>a</sup>ḥayywōṯ maššîqwōṯ ’iššâ ’el-’ăḥwōṯāh
wəqwōl hā’wōfannîm lə‘ummāṯām wəqwōl r<sup>a</sup>‘aš gāḏwōl:

14 wərûḥa nəśā’aṯənî watiqqāḥēnî wā’ēlēḵə mar b<sup>a</sup>ḥămaṯ rûḥî
wəyaḏ-yəhwâ ‘ālay ḥāzāqâ:

15 wā’āḇwō’ ’el-hagwōlâ tēl ’āḇîḇ hayyōšəḇîm ’el-nəhar-kəḇār wā’ăšer
wā’ēšēḇ hēmmâ ywōšəḇîm šām wā’ēšēḇ šām šiḇə‘aṯ yāmîm mašəmîm bəṯwōḵām:

16 wayəhî miqəṣēh šiḇə‘aṯ yāmîm fwayəhî ḏəḇar-yəhwâ ’ēlay lē’mōr:

17 ben-’āḏām ṣōfeh nəṯatîḵā ləḇêṯ yiśərā’ēl wəšām<sup>a</sup>‘ətā mipî
dāḇār wəhizəharətā ’wōṯām mimmennî:

18 bə’āmərî lārāšā‘ mwōṯ tāmûṯ wəlō’ hizəharətwō wəlō’ ḏibarətā
ləhazəhîr rāšā‘ midarəkwō hārəšā‘â ləḥayyōṯwō hû’ rāšā‘
b<sup>a</sup>‘ăwōnwō yāmûṯ wəḏāmwō mîyāḏəḵā ’ăḇaqqēš:

19 wə’atâ kî-hizəharətā rāšā‘ wəlō’-šāḇ mērišə‘wō ûmidarəkwō hārəšā‘â
hû’ b<sup>a</sup>‘ăwōnwō yāmûṯ wə’atâ ’eṯ-nafəšəḵā hiṣṣalətā: s

20 ûḇəšûḇ ṣadîq miṣṣiḏəqwō wə‘āśâ ‘āwel wənāṯatî miḵəšwōl ləfānāyw hû’
yāmûṯ kî lō’ hizəharətwō bəḥaṭṭā’ṯwō yāmûṯ wəlō’ ṯizzāḵarənā
ṣiḏəqōṯāw<sup>q</sup> ’ăšer ‘āśâ wəḏāmwō mîyāḏəḵā ’ăḇaqqēš:

21 wə’atâ kî hizəharətwō ṣadîq ləḇilətî ḥăṭō’ ṣadîq wəhû’ lō’-ḥāṭā’
ḥāywō yiḥəyeh kî nizəhār wə’atâ ’eṯ-nafəšəḵā hiṣṣalətā: s

22 watəhî ‘ālay šām yaḏ-yəhwâ wayyō’mer ’ēlay qûm ṣē’ ’el-habiqə‘â wəšām
’ăḏabēr ’wōṯāḵə:

23 wā’āqûm wā’ēṣē’ ’el-habiqə‘â wəhinnēh-šām kəḇwōḏ-yəhwâ ‘ōmēḏ kakāḇwōḏ
’ăšer rā’îṯî ‘al-nəhar-kəḇār wā’epōl ‘al-pānāy:

24 watāḇō’-ḇî rûḥa wat<sup>a</sup>‘ămiḏēnî ‘al-raḡəlāy wayəḏabēr ’ōṯî
wayyō’mer ’ēlay bō’ hissāḡēr bəṯwōḵə bêṯeḵā:

25 wə’atâ ḇen-’āḏām hinnēh nāṯənû ‘āleyḵā ‘ăḇwōṯîm
wa’ăsārûḵā<sup>3</sup> bâem wəlō’ ṯēṣē’ bəṯwōḵām:

26 ûləšwōnəḵā ’aḏəbîq ’el-ḥikeḵā wəne’ĕlamətā wəlō’-ṯihəyeh lâem lə’îš
mwōḵîḥa kî bêṯ mərî hēmmâ:

27 ûḇəḏabərî ’wōṯəḵā ’efət<sup>a</sup>ḥ ’eṯ-pîḵā wə’āmarətā ’ălêhem kōh
’āmar ’ăḏōnāy yəhwōih haššōmē‘a\| yišəmā‘ wəheḥāḏēl\| yeḥədāl kî bêṯ
mərî hēmmâ: s

------------------------------------------------------------------------

[Next: Ezekiel (Yechezqel) Chapter 4](eze004)
