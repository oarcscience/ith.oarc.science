[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/dan011)  [KJV](../kjv/dan011.md) 
[Sep:Dan](../sep/dan011)  [Sep:DaT](../sep/dat011.md) 
[Vul](../vul/dan011.md)   
  
[Daniel (Daniyel) Index](dan.md)  
  [Previous](dan010)  [Next](dan012.md) 

------------------------------------------------------------------------

### Tanach (Hebrew): Daniel (Daniyel) Chapter 11

‎<span id="001">1</span> ‏וַאֲנִי֙ בִּשְׁנַ֣ת אַחַ֔ת לְדָרְיָ֖וֶשׁ
הַמָּדִ֑י עָמְדִ֛י לְמַחֲזִ֥יק וּלְמָע֖וֹז לֽוֹ׃

‎<span id="002">2</span> ‏וְעַתָּ֕ה אֱמֶ֖ת אַגִּ֣יד לָ֑ךְ הִנֵּה־עוֹד֩
שְׁלֹשָׁ֨ה מְלָכִ֜ים עֹמְדִ֣ים לְפָרַ֗ס וְהָֽרְבִיעִי֙ יַעֲשִׁ֤יר
עֹֽשֶׁר־גָּדוֹל֙ מִכֹּ֔ל וּכְחֶזְקָת֣וֹ בְעָשְׁר֔וֹ יָעִ֣יר הַכֹּ֔ל אֵ֖ת
מַלְכ֥וּת יָוָֽן׃

‎<span id="003">3</span> ‏וְעָמַ֖ד מֶ֣לֶךְ גִּבּ֑וֹר וּמָשַׁל֙ מִמְשָׁ֣ל
רַ֔ב וְעָשָׂ֖ה כִּרְצוֹנֽוֹ׃

‎<span id="004">4</span> ‏וּכְעָמְדוֹ֙ תִּשָּׁבֵ֣ר מַלְכוּת֔וֹ וְתֵחָ֕ץ
לְאַרְבַּ֖ע רוּח֣וֹת הַשָּׁמָ֑יִם וְלֹ֣א לְאַחֲרִית֗וֹ וְלֹ֤א
כְמָשְׁלוֹ֙ אֲשֶׁ֣ר מָשָׁ֔ל כִּ֤י תִנָּתֵשׁ֙ מַלְכוּת֔וֹ וְלַאֲחֵרִ֖ים
מִלְּבַד־אֵֽלֶּה׃

‎<span id="005">5</span> ‏וְיֶחֱזַ֥ק מֶֽלֶךְ־הַנֶּ֖גֶב וּמִן־שָׂרָ֑יו
וְיֶחֱזַ֤ק עָלָיו֙ וּמָשָׁ֔ל מִמְשָׁ֥ל רַ֖ב מֶמְשַׁלְתּֽוֹ׃

‎<span id="006">6</span> ‏וּלְקֵ֤ץ שָׁנִים֙ יִתְחַבָּ֔רוּ וּבַ֣ת
מֶֽלֶךְ־הַנֶּ֗גֶב תָּבוֹא֙ אֶל־מֶ֣לֶךְ הַצָּפ֔וֹן לַעֲשׂ֖וֹת מֵישָׁרִ֑ים
וְלֹֽא־תַעְצֹ֞ר כּ֣וֹחַ הַזְּר֗וֹעַ וְלֹ֤א יַעֲמֹד֙ וּזְרֹע֔וֹ
וְתִנָּתֵ֨ן הִ֤יא וּמְבִיאֶ֙יהָ֙ וְהַיֹּ֣לְדָ֔הּ וּמַחֲזִקָ֖הּ
בָּעִתִּֽים׃

‎<span id="007">7</span> ‏וְעָמַ֛ד מִנֵּ֥צֶר שָׁרָשֶׁ֖יהָ כַּנּ֑וֹ
וְיָבֹ֣א אֶל־הַחַ֗יִל וְיָבֹא֙ בְּמָעוֹז֙ מֶ֣לֶךְ הַצָּפ֔וֹן וְעָשָׂ֥ה
בָהֶ֖ם וְהֶחֱזִֽיק׃

‎<span id="008">8</span> ‏וְגַ֣ם אֱ‍ֽלֹהֵיהֶ֡ם עִם־נְסִֽכֵיהֶם֩
עִם־כְּלֵ֨י חֶמְדָּתָ֜ם כֶּ֧סֶף וְזָהָ֛ב בַּשְּׁבִ֖י יָבִ֣א מִצְרָ֑יִם
וְהוּא֙ שָׁנִ֣ים יַעֲמֹ֔ד מִמֶּ֖לֶךְ הַצָּפֽוֹן׃<sup>3</sup>

‎<span id="009">9</span> ‏וּבָ֗א בְּמַלְכוּת֙ מֶ֣לֶךְ הַנֶּ֔גֶב וְשָׁ֖ב
אֶל־אַדְמָתֽוֹ׃

‎<span id="010">10</span> ‏ובנו וּבָנָ֣יו יִתְגָּר֗וּ וְאָסְפוּ֙ הֲמוֹן֙
חֲיָלִ֣ים רַבִּ֔ים וּבָ֥א ב֖וֹא וְשָׁטַ֣ף וְעָבָ֑ר וְיָשֹׁ֥ב ויתגרו
וְיִתְגָּרֶ֖ה עַד־מעזה מָעֻזּֽוֹ׃

‎<span id="011">11</span> ‏וְיִתְמַרְמַר֙ מֶ֣לֶךְ הַנֶּ֔גֶב וְיָצָ֕א
וְנִלְחַ֥ם עִמּ֖וֹ עִם־מֶ֣לֶךְ הַצָּפ֑וֹן וְהֶעֱמִיד֙ הָמ֣וֹן רָ֔ב
וְנִתַּ֥ן הֶהָמ֖וֹן בְּיָדֽוֹ׃

‎<span id="012">12</span> ‏וְנִשָּׂ֥א הֶהָמ֖וֹן ירום וְרָ֣ם לְבָב֑וֹ
וְהִפִּ֛יל<sup>3</sup> רִבֹּא֖וֹת וְלֹ֥א יָעֽוֹז׃

‎<span id="013">13</span> ‏וְשָׁב֙ מֶ֣לֶךְ הַצָּפ֔וֹן וְהֶעֱמִ֣יד
הָמ֔וֹן רַ֖ב מִן־הָרִאשׁ֑וֹן וּלְקֵ֨ץ הָֽעִתִּ֤ים שָׁנִים֙ יָ֣בוֹא ב֔וֹא
בְּחַ֥יִל גָּד֖וֹל וּבִרְכ֥וּשׁ רָֽב׃

‎<span id="014">14</span> ‏וּבָעִתִּ֣ים הָהֵ֔ם רַבִּ֥ים יַֽעַמְד֖וּ
עַל־מֶ֣לֶךְ הַנֶּ֑גֶב וּבְנֵ֣י׀ פָּרִיצֵ֣י עַמְּךָ֗ יִֽנַּשְּׂא֛וּ
לְהַעֲמִ֥יד חָז֖וֹן וְנִכְשָֽׁלוּ׃

‎<span id="015">15</span> ‏וְיָבֹא֙ מֶ֣לֶךְ הַצָּפ֔וֹן וְיִשְׁפֹּךְ֙
סֽוֹלֲלָ֔ה וְלָכַ֖ד עִ֣יר מִבְצָר֑וֹת וּזְרֹע֤וֹת הַנֶּ֙גֶב֙ לֹ֣א
יַעֲמֹ֔דוּ וְעַם֙ מִבְחָרָ֔יו וְאֵ֥ין כֹּ֖חַ לַעֲמֹֽד׃

‎<span id="016">16</span> ‏וְיַ֨עַשׂ הַבָּ֤א אֵלָיו֙ כִּרְצוֹנ֔וֹ
וְאֵ֥ין עוֹמֵ֖ד לְפָנָ֑יו וְיַעֲמֹ֥ד בְּאֶֽרֶץ־הַצְּבִ֖י וְכָלָ֥ה
בְיָדֽוֹ׃

‎<span id="017">17</span> ‏וְיָשֵׂ֣ם׀ פָּ֠נָיו לָב֞וֹא בְּתֹ֧קֶף
כָּל־מַלְכוּת֛וֹ וִישָׁרִ֥ים עִמּ֖וֹ וְעָשָׂ֑ה וּבַ֤ת הַנָּשִׁים֙
יִתֶּן־ל֣וֹ לְהַשְׁחִיתָ֔הּ וְלֹ֥א תַעֲמֹ֖ד וְלֹא־ל֥וֹ תִהְיֶֽה׃

‎<span id="018">18</span> ‏וישב וְיָשֵׂ֧ם׀<sup>3</sup> פָּנָ֛יו
לְאִיִּ֖ים וְלָכַ֣ד רַבִּ֑ים וְהִשְׁבִּ֨ית קָצִ֤ין חֶרְפָּתוֹ֙ ל֔וֹ
בִּלְתִּ֥י חֶרְפָּת֖וֹ יָשִׁ֥יב לֽוֹ׃

‎<span id="019">19</span> ‏וְיָשֵׁ֣ב פָּנָ֔יו לְמָעוּזֵּ֖י אַרְצ֑וֹ
וְנִכְשַׁ֥ל וְנָפַ֖ל וְלֹ֥א יִמָּצֵֽא׃

‎<span id="020">20</span> ‏וְעָמַ֧ד עַל־כַּנּ֛וֹ מַעֲבִ֥יר נוֹגֵ֖שׂ
הֶ֣דֶר מַלְכ֑וּת וּבְיָמִ֤ים אֲחָדִים֙ יִשָּׁבֵ֔ר וְלֹ֥א בְאַפַּ֖יִם
וְלֹ֥א בְמִלְחָמָֽה׃

‎<span id="021">21</span> ‏וְעָמַ֤ד עַל־כַּנּוֹ֙ נִבְזֶ֔ה וְלֹא־נָתְנ֥וּ
עָלָ֖יו ה֣וֹד מַלְכ֑וּת וּבָ֣א בְשַׁלְוָ֔ה וְהֶחֱזִ֥יק מַלְכ֖וּת
בַּחֲלַקְלַקּֽוֹת׃

‎<span id="022">22</span> ‏וּזְרֹע֥וֹת הַשֶּׁ֛טֶף יִשָּׁטְפ֥וּ
מִלְּפָנָ֖יו וְיִשָּׁבֵ֑רוּ וְגַ֖ם נְגִ֥יד בְּרִֽית׃

‎<span id="023">23</span> ‏וּמִן־הִֽתְחַבְּר֥וּת אֵלָ֖יו יַעֲשֶׂ֣ה
מִרְמָ֑ה וְעָלָ֥ה וְעָצַ֖ם בִּמְעַט־גּֽוֹי׃

‎<span id="024">24</span> ‏בְּשַׁלְוָ֞ה וּבְמִשְׁמַנֵּ֣י מְדִינָה֮
יָבוֹא֒ וְעָשָׂ֗ה אֲשֶׁ֨ר לֹא־עָשׂ֤וּ אֲבֹתָיו֙ וַאֲב֣וֹת אֲבֹתָ֔יו
בִּזָּ֧ה וְשָׁלָ֛ל וּרְכ֖וּשׁ לָהֶ֣ם יִבְז֑וֹר וְעַ֧ל מִבְצָרִ֛ים
יְחַשֵּׁ֥ב מַחְשְׁבֹתָ֖יו וְעַד־עֵֽת׃

‎<span id="025">25</span> ‏וְיָעֵר֩ כֹּח֨וֹ וּלְבָב֜וֹ עַל־מֶ֣לֶךְ
הַנֶּגֶב֮ בְּחַ֣יִל גָּדוֹל֒ וּמֶ֣לֶךְ הַנֶּ֗גֶב יִתְגָּרֶה֙
לַמִּלְחָמָ֔ה בְּחַֽיִל־גָּד֥וֹל וְעָצ֖וּם עַד־מְאֹ֑ד וְלֹ֣א יַעֲמֹ֔ד
כִּֽי־יַחְשְׁב֥וּ עָלָ֖יו מַחֲשָׁבֽוֹת׃

‎<span id="026">26</span> ‏וְאֹכְלֵ֧י פַת־בָּג֛וֹ יִשְׁבְּר֖וּהוּ
וְחֵיל֣וֹ יִשְׁט֑וֹף וְנָפְל֖וּ חֲלָלִ֥ים רַבִּֽים׃

‎<span id="027">27</span> ‏וּשְׁנֵיהֶ֤ם הַמְּלָכִים֙ לְבָבָ֣ם לְמֵרָ֔ע
וְעַל־שֻׁלְחָ֥ן אֶחָ֖ד כָּזָ֣ב יְדַבֵּ֑רוּ וְלֹ֣א תִצְלָ֔ח כִּי־ע֥וֹד
קֵ֖ץ לַמּוֹעֵֽד׃

‎<span id="028">28</span> ‏וְיָשֹׁ֤ב אַרְצוֹ֙ בִּרְכ֣וּשׁ גָּד֔וֹל
וּלְבָב֖וֹ עַל־בְּרִ֣ית קֹ֑דֶשׁ וְעָשָׂ֖ה וְשָׁ֥ב לְאַרְצֽוֹ׃

‎<span id="029">29</span> ‏לַמּוֹעֵ֥ד יָשׁ֖וּב וּבָ֣א בַנֶּ֑גֶב
וְלֹֽא־תִהְיֶ֥ה כָרִאשֹׁנָ֖ה וְכָאַחֲרֹנָֽה׃

‎<span id="030">30</span> ‏וּבָ֨אוּ ב֜וֹ צִיִּ֤ים כִּתִּים֙ וְנִכְאָ֔ה
וְשָׁ֛ב וְזָעַ֥ם עַל־בְּרִֽית־ק֖וֹדֶשׁ וְעָשָׂ֑ה וְשָׁ֣ב וְיָבֵ֔ן
עַל־עֹזְבֵ֖י בְּרִ֥ית קֹֽדֶשׁ׃

‎<span id="031">31</span> ‏וּזְרֹעִ֖ים מִמֶּ֣נּוּ יַעֲמֹ֑דוּ וְחִלְּל֞וּ
הַמִּקְדָּ֤שׁ הַמָּעוֹז֙ וְהֵסִ֣ירוּ הַתָּמִ֔יד וְנָתְנ֖וּ הַשִּׁקּ֥וּץ
מְשׁוֹמֵֽם׃

‎<span id="032">32</span> ‏וּמַרְשִׁיעֵ֣י בְרִ֔ית יַחֲנִ֖יף
בַּחֲלַקּ֑וֹת וְעַ֛ם יֹדְעֵ֥י אֱלֹהָ֖יו יַחֲזִ֥קוּ וְעָשֽׂוּ׃

‎<span id="033">33</span> ‏וּמַשְׂכִּ֣ילֵי עָ֔ם יָבִ֖ינוּ לָֽרַבִּ֑ים
וְנִכְשְׁל֞וּ בְּחֶ֧רֶב וּבְלֶהָבָ֛ה בִּשְׁבִ֥י וּבְבִזָּ֖ה יָמִֽים׃

‎<span id="034">34</span> ‏וּבְהִכָּ֣שְׁלָ֔ם יֵעָזְר֖וּ עֵ֣זֶר מְעָ֑ט
וְנִלְו֧וּ עֲלֵיהֶ֛ם רַבִּ֖ים בַּחֲלַקְלַקּֽוֹת׃

‎<span id="035">35</span> ‏וּמִן־הַמַּשְׂכִּילִ֣ים יִכָּֽשְׁל֗וּ
לִצְר֥וֹף בָּהֶ֛ם וּלְבָרֵ֥ר וְלַלְבֵּ֖ן עַד־עֵ֣ת קֵ֑ץ כִּי־ע֖וֹד
לַמּוֹעֵֽד׃

‎<span id="036">36</span> ‏וְעָשָׂ֨ה כִרְצוֹנ֜וֹ הַמֶּ֗לֶךְ
וְיִתְרוֹמֵ֤ם וְיִתְגַּדֵּל֙ עַל־כָּל־אֵ֔ל וְעַל֙ אֵ֣ל אֵלִ֔ים יְדַבֵּ֖ר
נִפְלָא֑וֹת וְהִצְלִ֙יחַ֙ עַד־כָּ֣לָה זַ֔עַם כִּ֥י נֶחֱרָצָ֖ה
נֶעֱשָֽׂתָה׃

‎<span id="037">37</span> ‏וְעַל־אֱלֹהֵ֤י אֲבֹתָיו֙ לֹ֣א יָבִ֔ין
וְעַל־חֶמְדַּ֥ת נָשִׁ֛ים וְעַֽל־כָּל־אֱל֖וֹהַּ לֹ֣א יָבִ֑ין כִּ֥י
עַל־כֹּ֖ל יִתְגַּדָּֽל׃

‎<span id="038">38</span> ‏וְלֶאֱלֹ֙הַּ֙ מָֽעֻזִּ֔ים עַל־כַּנּ֖וֹ
יְכַבֵּ֑ד וְלֶאֱל֜וֹהַּ אֲשֶׁ֧ר לֹא־יְדָעֻ֣הוּ אֲבֹתָ֗יו יְכַבֵּ֛ד
בְּזָהָ֥ב וּבְכֶ֛סֶף וּבְאֶ֥בֶן יְקָרָ֖ה וּבַחֲמֻדֽוֹת׃

‎<span id="039">39</span> ‏וְעָשָׂ֞ה לְמִבְצְרֵ֤י מָֽעֻזִּים֙
עִם־אֱל֣וֹהַּ נֵכָ֔ר אֲשֶׁ֥ר הכיר יַכִּ֖יר יַרְבֶּ֣ה כָב֑וֹד
וְהִמְשִׁילָם֙ בָּֽרַבִּ֔ים וַאֲדָמָ֖ה יְחַלֵּ֥ק<sup>3</sup> בִּמְחִֽיר׃

‎<span id="040">40</span> ‏וּבְעֵ֣ת קֵ֗ץ יִתְנַגַּ֤ח עִמּוֹ֙ מֶ֣לֶךְ
הַנֶּ֔גֶב וְיִשְׂתָּעֵ֨ר עָלָ֜יו מֶ֣לֶךְ הַצָּפ֗וֹן בְּרֶ֙כֶב֙
וּבְפָ֣רָשִׁ֔ים וּבָאֳנִיּ֖וֹת רַבּ֑וֹת וּבָ֥א בַאֲרָצ֖וֹת וְשָׁטַ֥ף
וְעָבָֽר׃

‎<span id="041">41</span> ‏וּבָא֙ בְּאֶ֣רֶץ הַצְּבִ֔י וְרַבּ֖וֹת
יִכָּשֵׁ֑לוּ וְאֵ֙לֶּה֙ יִמָּלְט֣וּ מִיָּד֔וֹ אֱד֣וֹם וּמוֹאָ֔ב
וְרֵאשִׁ֖ית בְּנֵ֥י עַמּֽוֹן׃

‎<span id="042">42</span> ‏וְיִשְׁלַ֥ח יָד֖וֹ בַּאֲרָצ֑וֹת וְאֶ֣רֶץ
מִצְרַ֔יִם לֹ֥א תִהְיֶ֖ה לִפְלֵיטָֽה׃

‎<span id="043">43</span> ‏וּמָשַׁ֗ל בְּמִכְמַנֵּי֙ הַזָּהָ֣ב
וְהַכֶּ֔סֶף וּבְכֹ֖ל חֲמֻד֣וֹת מִצְרָ֑יִם וְלֻבִ֥ים וְכֻשִׁ֖ים
בְּמִצְעָדָֽיו׃

‎<span id="044">44</span> ‏וּשְׁמֻע֣וֹת יְבַהֲלֻ֔הוּ מִמִּזְרָ֖ח
וּמִצָּפ֑וֹן וְיָצָא֙ בְּחֵמָ֣א גְדֹלָ֔ה לְהַשְׁמִ֥יד וּֽלְהַחֲרִ֖ים
רַבִּֽים׃

‎<span id="045">45</span> ‏וְיִטַּע֙ אָהֳלֶ֣י אַפַּדְנ֔וֹ בֵּ֥ין
יַמִּ֖ים לְהַר־צְבִי־קֹ֑דֶשׁ וּבָא֙ עַד־קִצּ֔וֹ וְאֵ֥ין עוֹזֵ֖ר לֽוֹ׃

1 wa’ănî bišənaṯ ’<sup>a</sup>ḥaṯ ləḏārəyāweš hammāḏî ‘āməḏî
ləm<sup>a</sup>ḥăzîq ûləmā‘wōz lwō:

2 wə‘atâ ’ĕmeṯ ’agîḏ lāḵə hinnēh-‘wōḏ šəlōšâ məlāḵîm ‘ōməḏîm ləfāras
wəhārəḇî‘î y<sup>a</sup>‘ăšîr ‘ōšer-gāḏwōl mikōl ûḵəḥezəqāṯwō ḇə‘āšərwō
yā‘îr hakōl ’ēṯ maləḵûṯ yāwān:

3 wə‘āmaḏ meleḵə gibwōr ûmāšal miməšāl raḇ wə‘āśâ kirəṣwōnwō:

4 ûḵə‘āməḏwō tiššāḇēr maləḵûṯwō wəṯēḥāṣ lə’arəb<sup>a</sup>‘ rûḥwōṯ
haššāmāyim wəlō’ lə’<sup>a</sup>ḥărîṯwō wəlō’ ḵəmāšəlwō ’ăšer māšāl kî
ṯinnāṯēš maləḵûṯwō wəla’ăḥērîm milləḇaḏ-’ēlleh:

5 wəyeḥĕzaq meleḵə-hanneḡeḇ ûmin-śārāyw wəyeḥĕzaq ‘ālāyw ûmāšāl miməšāl
raḇ meməšalətwō:

6 ûləqēṣ šānîm yiṯəḥabārû ûḇaṯ meleḵə-hanneḡeḇ tāḇwō’ ’el-meleḵə
haṣṣāfwōn l<sup>a</sup>‘ăśwōṯ mêšārîm wəlō’-ṯ<sup>a</sup>‘əṣōr kwōḥa
hazzərwō‘a wəlō’ y<sup>a</sup>‘ămōḏ ûzərō‘wō wəṯinnāṯēn hî’ ûməḇî’eyhā
wəhayyōləḏāh ûm<sup>a</sup>ḥăziqāh bā‘itîm:

7 wə‘āmaḏ minnēṣer šārāšeyhā kannwō wəyāḇō’ ’el-h<sup>a</sup>ḥayil
wəyāḇō’ bəmā‘wōz meleḵə haṣṣāfwōn wə‘āśâ ḇâem wəheḥĕzîq:

8 wəḡam ’ĕ‍lōhêhem ‘im-nəsiḵêhem ‘im-kəlê ḥemədāṯām kesef wəzâāḇ baššəḇî
yāḇi’ miṣərāyim wəhû’ šānîm y<sup>a</sup>‘ămōḏ mimmeleḵə
haṣṣāfwōn:<sup>3</sup>

9 ûḇā’ bəmaləḵûṯ meleḵə hanneḡeḇ wəšāḇ ’el-’aḏəmāṯwō:

10 ûḇānāw ûḇānāyw yiṯəgārû wə’āsəfû hămwōn ḥăyālîm rabîm ûḇā’ ḇwō’
wəšāṭaf wə‘āḇār wəyāšōḇ wəyiṯəgārû wəyiṯəgāreh ‘aḏ-mā‘uzzōh mā‘uzzwō:

11 wəyiṯəmarəmar meleḵə hanneḡeḇ wəyāṣā’ wəniləḥam ‘immwō ‘im-meleḵə
haṣṣāfwōn wəhe‘ĕmîḏ hāmwōn rāḇ wənitan hehāmwōn bəyāḏwō:

12 wəniśśā’ hehāmwōn yārûm wərām ləḇāḇwō wəhipîl<sup>3</sup> ribō’wōṯ
wəlō’ yā‘wōz:

13 wəšāḇ meleḵə haṣṣāfwōn wəhe‘ĕmîḏ hāmwōn raḇ min-hāri’šwōn ûləqēṣ
hā‘itîm šānîm yāḇwō’ ḇwō’ bəḥayil gāḏwōl ûḇirəḵûš rāḇ:

14 ûḇā‘itîm hâēm rabîm y<sup>a</sup>‘aməḏû ‘al-meleḵə hanneḡeḇ ûḇənê\|
pārîṣê ‘amməḵā yinnaśśə’û ləh<sup>a</sup>‘ămîḏ ḥāzwōn wəniḵəšālû:

15 wəyāḇō’ meleḵə haṣṣāfwōn wəyišəpōḵə swōlălâ wəlāḵaḏ ‘îr miḇəṣārwōṯ
ûzərō‘wōṯ hanneḡeḇ lō’ y<sup>a</sup>‘ămōḏû wə‘am miḇəḥārāyw wə’ên kōḥa
l<sup>a</sup>‘ămōḏ:

16 wəy<sup>a</sup>‘aś habā’ ’ēlāyw kirəṣwōnwō wə’ên ‘wōmēḏ ləfānāyw
wəy<sup>a</sup>‘ămōḏ bə’ereṣ-haṣṣəḇî wəḵālâ ḇəyāḏwō:

17 wəyāśēm\| pānāyw lāḇwō’ bəṯōqef kāl-maləḵûṯwō wîšārîm ‘immwō wə‘āśâ
ûḇaṯ hannāšîm yiten-lwō ləhašəḥîṯāh wəlō’ ṯ<sup>a</sup>‘ămōḏ wəlō’-lwō
ṯihəyeh:

18 wəyāšēḇ wəyāśēm\|<sup>3</sup> pānāyw lə’îyîm wəlāḵaḏ rabîm wəhišəbîṯ
qāṣîn ḥerəpāṯwō lwō bilətî ḥerəpāṯwō yāšîḇ lwō:

19 wəyāšēḇ pānāyw ləmā‘ûzzê ’arəṣwō wəniḵəšal wənāfal wəlō’ yimmāṣē’:

20 wə‘āmaḏ ‘al-kannwō m<sup>a</sup>‘ăḇîr nwōḡēś heḏer maləḵûṯ ûḇəyāmîm
’ăḥāḏîm yiššāḇēr wəlō’ ḇə’apayim wəlō’ ḇəmiləḥāmâ:

21 wə‘āmaḏ ‘al-kannwō niḇəzeh wəlō’-nāṯənû ‘ālāyw hwōḏ maləḵûṯ ûḇā’
ḇəšaləwâ wəheḥĕzîq maləḵûṯ b<sup>a</sup>ḥălaqəlaqqwōṯ:

22 ûzərō‘wōṯ haššeṭef yiššāṭəfû milləfānāyw wəyiššāḇērû wəḡam nəḡîḏ
bərîṯ:

23 ûmin-hiṯəḥabərûṯ ’ēlāyw y<sup>a</sup>‘ăśeh mirəmâ wə‘ālâ wə‘āṣam
bimə‘aṭ-gwōy:

24 bəšaləwâ ûḇəmišəmannê məḏînâ yāḇwō’ wə‘āśâ ’ăšer lō’-‘āśû ’ăḇōṯāyw
wa’ăḇwōṯ ’ăḇōṯāyw bizzâ wəšālāl ûrəḵûš lâem yiḇəzwōr wə‘al miḇəṣārîm
yəḥaššēḇ m<sup>a</sup>ḥəšəḇōṯāyw wə‘aḏ-‘ēṯ:

25 wəyā‘ēr kōḥwō ûləḇāḇwō ‘al-meleḵə hanneḡeḇ bəḥayil gāḏwōl ûmeleḵə
hanneḡeḇ yiṯəgāreh lammiləḥāmâ bəḥayil-gāḏwōl wə‘āṣûm ‘aḏ-mə’ōḏ wəlō’
y<sup>a</sup>‘ămōḏ kî-y<sup>a</sup>ḥəšəḇû ‘ālāyw m<sup>a</sup>ḥăšāḇwōṯ:

26 wə’ōḵəlê faṯ-bāḡwō yišəbərûhû wəḥêlwō yišəṭwōf wənāfəlû ḥălālîm
rabîm:

27 ûšənêhem hamməlāḵîm ləḇāḇām ləmērā‘ wə‘al-šuləḥān ’eḥāḏ kāzāḇ
yəḏabērû wəlō’ ṯiṣəlāḥ kî-‘wōḏ qēṣ lammwō‘ēḏ:

28 wəyāšōḇ ’arəṣwō birəḵûš gāḏwōl ûləḇāḇwō ‘al-bərîṯ qōḏeš wə‘āśâ wəšāḇ
lə’arəṣwō:

29 lammwō‘ēḏ yāšûḇ ûḇā’ ḇanneḡeḇ wəlō’-ṯihəyeh ḵāri’šōnâ
wəḵā’<sup>a</sup>ḥărōnâ:

30 ûḇā’û ḇwō ṣîyîm kitîm wəniḵə’â wəšāḇ wəzā‘am ‘al-bərîṯ-qwōḏeš wə‘āśâ
wəšāḇ wəyāḇēn ‘al-‘ōzəḇê bərîṯ qōḏeš:

31 ûzərō‘îm mimmennû y<sup>a</sup>‘ămōḏû wəḥilləlû hammiqədāš hammā‘wōz
wəhēsîrû hatāmîḏ wənāṯənû haššiqqûṣ məšwōmēm:

32 ûmarəšî‘ê ḇərîṯ y<sup>a</sup>ḥănîf b<sup>a</sup>ḥălaqqwōṯ wə‘am
yōḏə‘ê ’ĕlōhāyw y<sup>a</sup>ḥăziqû wə‘āśû:

33 ûmaśəkîlê ‘ām yāḇînû lārabîm wəniḵəšəlû bəḥereḇ ûḇəlehāḇâ bišəḇî
ûḇəḇizzâ yāmîm:

34 ûḇəhikāšəlām yē‘āzərû ‘ēzer mə‘āṭ wəniləwû ‘ălêhem rabîm
b<sup>a</sup>ḥălaqəlaqqwōṯ:

35 ûmin-hammaśəkîlîm yikāšəlû liṣərwōf bâem ûləḇārēr wəlaləbēn ‘aḏ-‘ēṯ
qēṣ kî-‘wōḏ lammwō‘ēḏ:

36 wə‘āśâ ḵirəṣwōnwō hammeleḵə wəyiṯərwōmēm wəyiṯəgadēl ‘al-kāl-’ēl
wə‘al ’ēl ’ēlîm yəḏabēr nifəlā’wōṯ wəhiṣəlîḥa ‘aḏ-kālâ z<sup>a</sup>‘am
kî neḥĕrāṣâ ne‘ĕśāṯâ:

37 wə‘al-’ĕlōhê ’ăḇōṯāyw lō’ yāḇîn wə‘al-ḥemədaṯ nāšîm
wə‘al-kāl-’ĕlwōhha lō’ yāḇîn kî ‘al-kōl yiṯəgadāl:

38 wəle’ĕlōhha mā‘uzzîm ‘al-kannwō yəḵabēḏ wəle’ĕlwōhha ’ăšer
lō’-yəḏā‘uhû ’ăḇōṯāyw yəḵabēḏ bəzâāḇ ûḇəḵesef ûḇə’eḇen yəqārâ
ûḇ<sup>a</sup>ḥămuḏwōṯ:

39 wə‘āśâ ləmiḇəṣərê mā‘uzzîm ‘im-’ĕlwōhha nēḵār ’ăšer hikîr yakîr
yarəbeh ḵāḇwōḏ wəhiməšîlām bārabîm wa’ăḏāmâ yəḥallēq<sup>3</sup>
biməḥîr:

40 ûḇə‘ēṯ qēṣ yiṯənag<sup>a</sup>ḥ ‘immwō meleḵə hanneḡeḇ wəyiśətā‘ēr
‘ālāyw meleḵə haṣṣāfwōn bəreḵeḇ ûḇəfārāšîm ûḇā’ŏnîywōṯ rabwōṯ ûḇā’
ḇa’ărāṣwōṯ wəšāṭaf wə‘āḇār:

41 ûḇā’ bə’ereṣ haṣṣəḇî wərabwōṯ yikāšēlû wə’ēlleh yimmāləṭû mîyāḏwō
’ĕḏwōm ûmwō’āḇ wərē’šîṯ bənê ‘ammwōn:

42 wəyišəl<sup>a</sup>ḥ yāḏwō ba’ărāṣwōṯ wə’ereṣ miṣərayim lō’ ṯihəyeh
lifəlêṭâ:

43 ûmāšal bəmiḵəmannê hazzâāḇ wəhakesef ûḇəḵōl ḥămuḏwōṯ miṣərāyim
wəluḇîm wəḵušîm bəmiṣə‘āḏāyw:

44 ûšəmu‘wōṯ yəḇahăluhû mimmizərāḥ ûmiṣṣāfwōn wəyāṣā’ bəḥēmā’ ḡəḏōlâ
ləhašəmîḏ ûləh<sup>a</sup>ḥărîm rabîm:

45 wəyiṭṭ<sup>a</sup>‘ ’âŏley ’apaḏənwō bên yammîm ləhar-ṣəḇî-qōḏeš ûḇā’
‘aḏ-qiṣṣwō wə’ên ‘wōzēr lwō:

------------------------------------------------------------------------

[Next: Daniel (Daniyel) Chapter 12](dan012.md)
