[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer042)  [KJV](../kjv/jer042)  [Sep](../sep/jer042.md) 
[Vul](../vul/jer042.md)   
  
[Jeremiah (Yermiyah) Index](jer.md)  
  [Previous](jer041)  [Next](jer043.md) 

------------------------------------------------------------------------

### Tanach (Hebrew): Jeremiah (Yermiyah) Chapter 42

‎<span id="001">1</span> ‏וַֽיִּגְּשׁוּ֙ כָּל־שָׂרֵ֣י הַחֲיָלִ֔ים
וְיֽוֹחָנָן֙ בֶּן־קָרֵ֔חַ וִֽיזַנְיָ֖ה בֶּן־הוֹשַֽׁעְיָ֑ה וְכָל־הָעָ֖ם
מִקָּטֹ֥ן וְעַד־גָּדֽוֹל׃

‎<span id="002">2</span> ‏וַיֹּאמְר֞וּ אֶֽל־יִרְמְיָ֣הוּ הַנָּבִ֗יא
תִּפָּל־נָ֤א תְחִנָּתֵ֙נוּ֙ לְפָנֶ֔יךָ וְהִתְפַּלֵּ֤ל בַּעֲדֵ֙נוּ֙
אֶל־יְהוָ֣ה אֱלֹהֶ֔יךָ בְּעַ֖ד כָּל־הַשְּׁאֵרִ֣ית הַזֹּ֑את
כִּֽי־נִשְׁאַ֤רְנוּ מְעַט֙ מֵֽהַרְבֵּ֔ה כַּאֲשֶׁ֥ר עֵינֶ֖יךָ רֹא֥וֹת
אֹתָֽנוּ׃

‎<span id="003">3</span> ‏וְיַגֶּד־לָ֙נוּ֙ יְהוָ֣ה אֱלֹהֶ֔יךָ
אֶת־הַדֶּ֖רֶךְ אֲשֶׁ֣ר נֵֽלֶךְ־בָּ֑הּ וְאֶת־הַדָּבָ֖ר אֲשֶׁ֥ר נַעֲשֶֽׂה׃

‎<span id="004">4</span> ‏וַיֹּ֨אמֶר אֲלֵיהֶ֜ם יִרְמְיָ֤הוּ הַנָּבִיא֙
שָׁמַ֔עְתִּי הִנְנִ֧י מִתְפַּלֵּ֛ל אֶל־יְהוָ֥ה אֱלֹהֵיכֶ֖ם
כְּדִבְרֵיכֶ֑ם וְֽהָיָ֡ה כָּֽל־הַדָּבָר֩ אֲשֶׁר־יַעֲנֶ֨ה יְהוָ֤ה
אֶתְכֶם֙ אַגִּ֣יד לָכֶ֔ם לֹֽא־אֶמְנַ֥ע מִכֶּ֖ם דָּבָֽר׃

‎<span id="005">5</span> ‏וְהֵ֙מָּה֙ אָמְר֣וּ אֶֽל־יִרְמְיָ֔הוּ יְהִ֤י
יְהוָה֙ בָּ֔נוּ לְעֵ֖ד אֱמֶ֣ת וְנֶאֱמָ֑ן אִם־לֹ֡א כְּֽכָל־הַ֠דָּבָר
אֲשֶׁ֨ר יִֽשְׁלָחֲךָ֜ יְהוָ֧ה אֱלֹהֶ֛יךָ אֵלֵ֖ינוּ כֵּ֥ן נַעֲשֶֽׂה׃

‎<span id="006">6</span> ‏אִם־ט֣וֹב וְאִם־רָ֔ע בְּק֣וֹל׀ יְהוָ֣ה
אֱלֹהֵ֗ינוּ אֲשֶׁ֨ר אנו אֲנַ֜חְנוּ שֹׁלְחִ֥ים אֹתְךָ֛ אֵלָ֖יו נִשְׁמָ֑ע
לְמַ֙עַן֙ אֲשֶׁ֣ר יִֽיטַב־לָ֔נוּ כִּ֣י נִשְׁמַ֔ע בְּק֖וֹל יְהוָ֥ה
אֱלֹהֵֽינוּ׃ ס

‎<span id="007">7</span> ‏וַיְהִ֕י מִקֵּ֖ץ עֲשֶׂ֣רֶת יָמִ֑ים וַיְהִ֥י
דְבַר־יְהוָ֖ה אֶֽל־יִרְמְיָֽהוּ׃

‎<span id="008">8</span> ‏וַיִּקְרָ֗א אֶל־יֽוֹחָנָן֙ בֶּן־קָרֵ֔חַ וְאֶ֛ל
כָּל־שָׂרֵ֥י הַחֲיָלִ֖ים אֲשֶׁ֣ר אִתּ֑וֹ וּלְכָ֨ל־הָעָ֔ם לְמִקָּטֹ֥ן
וְעַד־גָּדֽוֹל׃

‎<span id="009">9</span> ‏וַיֹּ֣אמֶר אֲלֵיהֶ֔ם כֹּֽה־אָמַ֥ר יְהוָ֖ה
אֱלֹהֵ֣י יִשְׂרָאֵ֑ל אֲשֶׁ֨ר שְׁלַחְתֶּ֤ם אֹתִי֙ אֵלָ֔יו לְהַפִּ֥יל
תְּחִנַּתְכֶ֖ם לְפָנָֽיו׃

‎<span id="010">10</span> ‏אִם־שׁ֤וֹב תֵּֽשְׁבוּ֙ בָּאָ֣רֶץ הַזֹּ֔את
וּבָנִ֤יתִי אֶתְכֶם֙ וְלֹ֣א אֶהֱרֹ֔ס וְנָטַעְתִּ֥י אֶתְכֶ֖ם וְלֹ֣א
אֶתּ֑וֹשׁ כִּ֤י נִחַ֙מְתִּי֙ אֶל־הָ֣רָעָ֔ה אֲשֶׁ֥ר עָשִׂ֖יתִי לָכֶֽם׃

‎<span id="011">11</span> ‏אַל־תִּֽירְא֗וּ מִפְּנֵי֙ מֶ֣לֶךְ בָּבֶ֔ל
אֲשֶׁר־אַתֶּ֥ם יְרֵאִ֖ים מִפָּנָ֑יו אַל־תִּֽירְא֤וּ מִמֶּ֙נּוּ֙
נְאֻם־יְהוָ֔ה כִּֽי־אִתְּכֶ֣ם אָ֔נִי לְהוֹשִׁ֧יעַ אֶתְכֶ֛ם וּלְהַצִּ֥יל
אֶתְכֶ֖ם מִיָּדֽוֹ׃

‎<span id="012">12</span> ‏וְאֶתֵּ֥ן לָכֶ֛ם רַחֲמִ֖ים וְרִחַ֣ם אֶתְכֶ֑ם
וְהֵשִׁ֥יב אֶתְכֶ֖ם אֶל־אַדְמַתְכֶֽם׃

‎<span id="013">13</span> ‏וְאִם־אֹמְרִ֣ים אַתֶּ֔ם לֹ֥א נֵשֵׁ֖ב
בָּאָ֣רֶץ הַזֹּ֑את לְבִלְתִּ֣י שְׁמֹ֔עַ בְּק֖וֹל יְהוָ֥ה אֱלֹהֵיכֶֽם׃

‎<span id="014">14</span> ‏לֵאמֹ֗ר לֹ֚א כִּ֣י אֶ֤רֶץ מִצְרַ֙יִם֙ נָב֔וֹא
אֲשֶׁ֤ר לֹֽא־נִרְאֶה֙ מִלְחָמָ֔ה וְק֥וֹל שׁוֹפָ֖ר לֹ֣א נִשְׁמָ֑ע
וְלַלֶּ֥חֶם לֹֽא־נִרְעָ֖ב וְשָׁ֥ם נֵשֵֽׁב׃

‎<span id="015">15</span> ‏וְעַתָּ֕ה לָכֵ֛ן שִׁמְע֥וּ דְבַר־יְהוָ֖ה
שְׁאֵרִ֣ית יְהוּדָ֑ה כֹּֽה־אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל
אִם־אַ֠תֶּם שׂ֣וֹם תְּשִׂמ֤וּן פְּנֵיכֶם֙ לָבֹ֣א מִצְרַ֔יִם וּבָאתֶ֖ם
לָג֥וּר שָֽׁם׃

‎<span id="016">16</span> ‏וְהָיְתָ֣ה הַחֶ֗רֶב אֲשֶׁ֤ר אַתֶּם֙ יְרֵאִ֣ים
מִמֶּ֔נָּה שָׁ֛ם תַּשִּׂ֥יג אֶתְכֶ֖ם בְּאֶ֣רֶץ מִצְרָ֑יִם וְהָרָעָ֞ב
אֲשֶׁר־אַתֶּ֣ם׀ דֹּאֲגִ֣ים מִמֶּ֗נּוּ שָׁ֣ם יִדְבַּ֧ק אַחֲרֵיכֶ֛ם
מִצְרַ֖יִם וְשָׁ֥ם תָּמֻֽתוּ׃

‎<span id="017">17</span> ‏וְיִֽהְי֣וּ כָל־הָאֲנָשִׁ֗ים אֲשֶׁר־שָׂ֨מוּ
אֶת־פְּנֵיהֶ֜ם לָב֤וֹא מִצְרַ֙יִם֙ לָג֣וּר שָׁ֔ם יָמ֕וּתוּ בַּחֶ֖רֶב
בָּרָעָ֣ב וּבַדָּ֑בֶר וְלֹֽא־יִהְיֶ֤ה לָהֶם֙ שָׂרִ֣יד וּפָלִ֔יט
מִפְּנֵי֙ הָֽרָעָ֔ה אֲשֶׁ֥ר אֲנִ֖י מֵבִ֥יא עֲלֵיהֶֽם׃ ס

‎<span id="018">18</span> ‏כִּי֩ כֹ֨ה אָמַ֜ר יְהוָ֣ה צְבָאוֹת֮ אֱלֹהֵ֣י
יִשְׂרָאֵל֒ כַּאֲשֶׁר֩ נִתַּ֨ךְ אַפִּ֜י וַחֲמָתִ֗י עַל־יֹֽשְׁבֵי֙
יְר֣וּשָׁלִַ֔ם כֵּ֣ן תִּתַּ֤ךְ חֲמָתִי֙ עֲלֵיכֶ֔ם בְּבֹאֲכֶ֖ם מִצְרָ֑יִם
וִהְיִיתֶ֞ם לְאָלָ֤ה וּלְשַׁמָּה֙ וְלִקְלָלָ֣ה וּלְחֶרְפָּ֔ה
וְלֹֽא־תִרְא֣וּ ע֔וֹד אֶת־הַמָּק֖וֹם הַזֶּֽה׃

‎<span id="019">19</span> ‏דִּבֶּ֨ר יְהוָ֤ה עֲלֵיכֶם֙ שְׁאֵרִ֣ית
יְהוּדָ֔ה אַל־תָּבֹ֖אוּ מִצְרָ֑יִם יָדֹ֙עַ֙ תֵּֽדְע֔וּ כִּי־הַעִידֹ֥תִי
בָכֶ֖ם הַיּֽוֹם׃

‎<span id="020">20</span> ‏כִּ֣י התעתים הִתְעֵיתֶם֮<sup>3</sup>
בְּנַפְשֽׁוֹתֵיכֶם֒ כִּֽי־אַתֶּ֞ם שְׁלַחְתֶּ֣ם אֹתִ֗י אֶל־יְהוָ֤ה
אֱלֹֽהֵיכֶם֙ לֵאמֹ֔ר הִתְפַּלֵּ֣ל בַּעֲדֵ֔נוּ אֶל־יְהוָ֖ה אֱלֹהֵ֑ינוּ
וּכְכֹל֩ אֲשֶׁ֨ר יֹאמַ֜ר יְהוָ֧ה אֱלֹהֵ֛ינוּ כֵּ֥ן הַגֶּד־לָ֖נוּ
וְעָשִֽׂינוּ׃

‎<span id="021">21</span> ‏וָאַגִּ֥ד לָכֶ֖ם הַיּ֑וֹם וְלֹ֣א שְׁמַעְתֶּ֗ם
בְּקוֹל֙ יְהוָ֣ה אֱלֹֽהֵיכֶ֔ם וּלְכֹ֖ל אֲשֶׁר־שְׁלָחַ֥נִי אֲלֵיכֶֽם׃

‎<span id="022">22</span> ‏וְעַתָּה֙ יָדֹ֣עַ תֵּֽדְע֔וּ כִּ֗י בַּחֶ֛רֶב
בָּרָעָ֥ב וּבַדֶּ֖בֶר תָּמ֑וּתוּ בַּמָּקוֹם֙ אֲשֶׁ֣ר חֲפַצְתֶּ֔ם לָב֖וֹא
לָג֥וּר שָֽׁם׃ ס

1 wayyigəšû kāl-śārê h<sup>a</sup>ḥăyālîm wəywōḥānān ben-qārēḥa wîzanəyâ
ben-hwōš<sup>a</sup>‘əyâ wəḵāl-hā‘ām miqqāṭōn wə‘aḏ-gāḏwōl:

2 wayyō’mərû ’el-yirəməyâû hannāḇî’ tipāl-nā’ ṯəḥinnāṯēnû ləfāneyḵā
wəhiṯəpallēl b<sup>a</sup>‘ăḏēnû ’el-yəhwâ ’ĕlōheyḵā bə‘aḏ
kāl-haššə’ērîṯ hazzō’ṯ kî-nišə’arənû mə‘aṭ mēharəbēh ka’ăšer ‘êneyḵā
rō’wōṯ ’ōṯānû:

3 wəyageḏ-lānû yəhwâ ’ĕlōheyḵā ’eṯ-hadereḵə ’ăšer nēleḵə-bāh
wə’eṯ-hadāḇār ’ăšer n<sup>a</sup>‘ăśeh:

4 wayyō’mer ’ălêhem yirəməyâû hannāḇî’ šām<sup>a</sup>‘ətî hinənî
miṯəpallēl ’el-yəhwâ ’ĕlōhêḵem kəḏiḇərêḵem wəhāyâ kāl-hadāḇār
’ăšer-y<sup>a</sup>‘ăneh yəhwâ ’eṯəḵem ’agîḏ lāḵem
lō’-’emən<sup>a</sup>‘ mikem dāḇār:

5 wəhēmmâ ’āmərû ’el-yirəməyâû yəhî yəhwâ bānû lə‘ēḏ ’ĕmeṯ wəne’ĕmān
’im-lō’ kəḵāl-hadāḇār ’ăšer yišəlāḥăḵā yəhwâ ’ĕlōheyḵā ’ēlênû kēn
n<sup>a</sup>‘ăśeh:

6 ’im-ṭwōḇ wə’im-rā‘ bəqwōl\| yəhwâ ’ĕlōhênû ’ăšer ’ănû
’ăn<sup>a</sup>ḥənû šōləḥîm ’ōṯəḵā ’ēlāyw nišəmā‘ ləm<sup>a</sup>‘an
’ăšer yîṭaḇ-lānû kî nišəm<sup>a</sup>‘ bəqwōl yəhwâ ’ĕlōhênû: s

7 wayəhî miqqēṣ ‘ăśereṯ yāmîm wayəhî ḏəḇar-yəhwâ ’el-yirəməyâû:

8 wayyiqərā’ ’el-ywōḥānān ben-qārēḥa wə’el kāl-śārê h<sup>a</sup>ḥăyālîm
’ăšer ’itwō ûləḵāl-hā‘ām ləmiqqāṭōn wə‘aḏ-gāḏwōl:

9 wayyō’mer ’ălêhem kōh-’āmar yəhwâ ’ĕlōhê yiśərā’ēl ’ăšer
šəl<sup>a</sup>ḥətem ’ōṯî ’ēlāyw ləhapîl təḥinnaṯəḵem ləfānāyw:

10 ’im-šwōḇ tēšəḇû bā’āreṣ hazzō’ṯ ûḇānîṯî ’eṯəḵem wəlō’ ’ehĕrōs
wənāṭ<sup>a</sup>‘ətî ’eṯəḵem wəlō’ ’etwōš kî niḥamətî ’el-hārā‘â ’ăšer
‘āśîṯî lāḵem:

11 ’al-tîrə’û mipənê meleḵə bāḇel ’ăšer-’atem yərē’îm mipānāyw
’al-tîrə’û mimmennû nə’um-yəhwâ kî-’itəḵem ’ānî ləhwōšî‘a ’eṯəḵem
ûləhaṣṣîl ’eṯəḵem mîyāḏwō:

12 wə’etēn lāḵem r<sup>a</sup>ḥămîm wəriḥam ’eṯəḵem wəhēšîḇ ’eṯəḵem
’el-’aḏəmaṯəḵem:

13 wə’im-’ōmərîm ’atem lō’ nēšēḇ bā’āreṣ hazzō’ṯ ləḇilətî šəmō‘a bəqwōl
yəhwâ ’ĕlōhêḵem:

14 lē’mōr lō’ kî ’ereṣ miṣərayim nāḇwō’ ’ăšer lō’-nirə’eh miləḥāmâ
wəqwōl šwōfār lō’ nišəmā‘ wəlalleḥem lō’-nirə‘āḇ wəšām nēšēḇ:

15 wə‘atâ lāḵēn šimə‘û ḏəḇar-yəhwâ šə’ērîṯ yəhûḏâ kōh-’āmar yəhwâ
ṣəḇā’wōṯ ’ĕlōhê yiśərā’ēl ’im-’atem śwōm təśimûn pənêḵem lāḇō’ miṣərayim
ûḇā’ṯem lāḡûr šām:

16 wəhāyəṯâ h<sup>a</sup>ḥereḇ ’ăšer ’atem yərē’îm mimmennâ šām taśśîḡ
’eṯəḵem bə’ereṣ miṣərāyim wəhārā‘āḇ ’ăšer-’atem\| dō’ăḡîm mimmennû šām
yiḏəbaq ’<sup>a</sup>ḥărêḵem miṣərayim wəšām tāmuṯû:

17 wəyihəyû ḵāl-hā’ănāšîm ’ăšer-śāmû ’eṯ-pənêhem lāḇwō’ miṣərayim lāḡûr
šām yāmûṯû b<sup>a</sup>ḥereḇ bārā‘āḇ ûḇadāḇer wəlō’-yihəyeh lâem śārîḏ
ûfālîṭ mipənê hārā‘â ’ăšer ’ănî mēḇî’ ‘ălêhem: s

18 kî ḵōh ’āmar yəhwâ ṣəḇā’wōṯ ’ĕlōhê yiśərā’ēl ka’ăšer nitaḵə ’apî
w<sup>a</sup>ḥămāṯî ‘al-yōšəḇê yərûšālaim kēn titaḵə ḥămāṯî ‘ălêḵem
bəḇō’ăḵem miṣərāyim wihəyîṯem lə’ālâ ûləšammâ wəliqəlālâ ûləḥerəpâ
wəlō’-ṯirə’û ‘wōḏ ’eṯ-hammāqwōm hazzeh:

19 diber yəhwâ ‘ălêḵem šə’ērîṯ yəhûḏâ ’al-tāḇō’û miṣərāyim yāḏō‘a tēḏə‘û
kî-h<sup>a</sup>‘îḏōṯî ḇāḵem hayywōm:

20 kî hiṯə‘ēṯeym hiṯə‘êṯem<sup>3</sup> bənafəšwōṯêḵem kî-’atem
šəl<sup>a</sup>ḥətem ’ōṯî ’el-yəhwâ ’ĕlōhêḵem lē’mōr hiṯəpallēl
b<sup>a</sup>‘ăḏēnû ’el-yəhwâ ’ĕlōhênû ûḵəḵōl ’ăšer yō’mar yəhwâ
’ĕlōhênû kēn hageḏ-lānû wə‘āśînû:

21 wā’agiḏ lāḵem hayywōm wəlō’ šəm<sup>a</sup>‘ətem bəqwōl yəhwâ
’ĕlōhêḵem ûləḵōl ’ăšer-šəlāḥanî ’ălêḵem:

22 wə‘atâ yāḏō‘a tēḏə‘û kî b<sup>a</sup>ḥereḇ bārā‘āḇ ûḇadeḇer tāmûṯû
bammāqwōm ’ăšer ḥăfaṣətem lāḇwō’ lāḡûr šām: s

------------------------------------------------------------------------

[Next: Jeremiah (Yermiyah) Chapter 43](jer043.md)
