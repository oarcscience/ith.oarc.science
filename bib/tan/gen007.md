[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen007)  [KJV](../kjv/gen007)  [Sep](../sep/gen007.md) 
[Vul](../vul/gen007.md)   
  
[Genesis (Bereshit) Index](gen.md)  
  [Previous](gen006)  [Next](gen008.md) 

------------------------------------------------------------------------

### Tanach (Hebrew): Genesis (Bereshit) Chapter 7

‎<span id="001">1</span> ‏וַיֹּ֤אמֶר יְהוָה֙ לְנֹ֔חַ בֹּֽא־אַתָּ֥ה
וְכָל־בֵּיתְךָ֖ אֶל־הַתֵּבָ֑ה כִּֽי־אֹתְךָ֥ רָאִ֛יתִי צַדִּ֥יק לְפָנַ֖י
בַּדּ֥וֹר הַזֶּֽה׃

‎<span id="002">2</span> ‏מִכֹּ֣ל׀ הַבְּהֵמָ֣ה הַטְּהוֹרָ֗ה
תִּֽקַּח־לְךָ֛ שִׁבְעָ֥ה שִׁבְעָ֖ה אִ֣ישׁ וְאִשְׁתּ֑וֹ וּמִן־הַבְּהֵמָ֡ה
אֲ֠שֶׁר לֹ֣א טְהֹרָ֥ה הִ֛וא שְׁנַ֖יִם אִ֥ישׁ וְאִשְׁתּֽוֹ׃

‎<span id="003">3</span> ‏גַּ֣ם מֵע֧וֹף הַשָּׁמַ֛יִם שִׁבְעָ֥ה שִׁבְעָ֖ה
זָכָ֣ר וּנְקֵבָ֑ה לְחַיּ֥וֹת זֶ֖רַע עַל־פְּנֵ֥י כָל־הָאָֽרֶץ׃

‎<span id="004">4</span> ‏כִּי֩ לְיָמִ֨ים ע֜וֹד שִׁבְעָ֗ה אָֽנֹכִי֙
מַמְטִ֣יר עַל־הָאָ֔רֶץ אַרְבָּעִ֣ים י֔וֹם וְאַרְבָּעִ֖ים לָ֑יְלָה
וּמָחִ֗יתִי אֶֽת־כָּל־הַיְקוּם֙ אֲשֶׁ֣ר עָשִׂ֔יתִי מֵעַ֖ל פְּנֵ֥י
הָֽאֲדָמָֽה׃

‎<span id="005">5</span> ‏וַיַּ֖עַשׂ נֹ֑חַ כְּכֹ֥ל אֲשֶׁר־צִוָּ֖הוּ
יְהוָֽה׃

‎<span id="006">6</span> ‏וְנֹ֕חַ בֶּן־שֵׁ֥שׁ מֵא֖וֹת שָׁנָ֑ה
וְהַמַּבּ֣וּל הָיָ֔ה מַ֖יִם עַל־הָאָֽרֶץ׃

‎<span id="007">7</span> ‏וַיָּ֣בֹא נֹ֗חַ וּ֠בָנָיו וְאִשְׁתּ֧וֹ
וּנְשֵֽׁי־בָנָ֛יו אִתּ֖וֹ אֶל־הַתֵּבָ֑ה מִפְּנֵ֖י מֵ֥י הַמַּבּֽוּל׃

‎<span id="008">8</span> ‏מִן־הַבְּהֵמָה֙ הַטְּהוֹרָ֔ה
וּמִן־הַ֨בְּהֵמָ֔ה אֲשֶׁ֥ר אֵינֶ֖נָּה טְהֹרָ֑ה וּמִ֨ן־הָע֔וֹף וְכֹ֥ל
אֲשֶׁר־רֹמֵ֖שׂ עַל־הָֽאֲדָמָֽה׃

‎<span id="009">9</span> ‏שְׁנַ֨יִם שְׁנַ֜יִם בָּ֧אוּ אֶל־נֹ֛חַ
אֶל־הַתֵּבָ֖ה זָכָ֣ר וּנְקֵבָ֑ה כַּֽאֲשֶׁ֛ר צִוָּ֥ה אֱלֹהִ֖ים אֶת־נֹֽחַ׃

‎<span id="010">10</span> ‏וַֽיְהִ֖י לְשִׁבְעַ֣ת הַיָּמִ֑ים וּמֵ֣י
הַמַּבּ֔וּל הָי֖וּ עַל־הָאָֽרֶץ׃

‎<span id="011">11</span> ‏בִּשְׁנַ֨ת שֵׁשׁ־מֵא֤וֹת שָׁנָה֙
לְחַיֵּי־נֹ֔חַ בַּחֹ֙דֶשׁ֙ הַשֵּׁנִ֔י בְּשִׁבְעָֽה־עָשָׂ֥ר י֖וֹם
לַחֹ֑דֶשׁ בַּיּ֣וֹם הַזֶּ֗ה נִבְקְעוּ֙ כָּֽל־מַעְיְנֹת֙ תְּה֣וֹם רַבָּ֔ה
וַאֲרֻבֹּ֥ת הַשָּׁמַ֖יִם נִפְתָּֽחוּ׃

‎<span id="012">12</span> ‏וַֽיְהִ֥י הַגֶּ֖שֶׁם עַל־הָאָ֑רֶץ
אַרְבָּעִ֣ים י֔וֹם וְאַרְבָּעִ֖ים לָֽיְלָה׃

‎<span id="013">13</span> ‏בְּעֶ֨צֶם הַיּ֤וֹם הַזֶּה֙ בָּ֣א נֹ֔חַ
וְשֵׁם־וְחָ֥ם וָיֶ֖פֶת בְּנֵי־נֹ֑חַ וְאֵ֣שֶׁת נֹ֗חַ וּשְׁלֹ֧שֶׁת
נְשֵֽׁי־בָנָ֛יו אִתָּ֖ם אֶל־הַתֵּבָֽה׃

‎<span id="014">14</span> ‏הֵ֜מָּה וְכָל־הַֽחַיָּ֣ה לְמִינָ֗הּ
וְכָל־הַבְּהֵמָה֙ לְמִינָ֔הּ וְכָל־הָרֶ֛מֶשׂ הָרֹמֵ֥שׂ עַל־הָאָ֖רֶץ
לְמִינֵ֑הוּ וְכָל־הָע֣וֹף לְמִינֵ֔הוּ כֹּ֖ל צִפּ֥וֹר כָּל־כָּנָֽף׃

‎<span id="015">15</span> ‏וַיָּבֹ֥אוּ אֶל־נֹ֖חַ אֶל־הַתֵּבָ֑ה שְׁנַ֤יִם
שְׁנַ֙יִם֙ מִכָּל־הַבָּשָׂ֔ר אֲשֶׁר־בּ֖וֹ ר֥וּחַ חַיִּֽים׃

‎<span id="016">16</span> ‏וְהַבָּאִ֗ים זָכָ֨ר וּנְקֵבָ֤ה
מִכָּל־בָּשָׂר֙ בָּ֔אוּ כַּֽאֲשֶׁ֛ר צִוָּ֥ה אֹת֖וֹ אֱלֹהִ֑ים
וַיִּסְגֹּ֥ר יְהוָ֖ה בַּֽעֲדֽוֹ׃

‎<span id="017">17</span> ‏וַֽיְהִ֧י הַמַּבּ֛וּל אַרְבָּעִ֥ים י֖וֹם
עַל־הָאָ֑רֶץ וַיִּרְבּ֣וּ הַמַּ֗יִם וַיִּשְׂאוּ֙ אֶת־הַתֵּבָ֔ה וַתָּ֖רָם
מֵעַ֥ל הָאָֽרֶץ׃

‎<span id="018">18</span> ‏וַיִּגְבְּר֥וּ הַמַּ֛יִם וַיִּרְבּ֥וּ מְאֹ֖ד
עַל־הָאָ֑רֶץ וַתֵּ֥לֶךְ הַתֵּבָ֖ה עַל־פְּנֵ֥י הַמָּֽיִם׃

‎<span id="019">19</span> ‏וְהַמַּ֗יִם גָּ֥בְר֛וּ<sup>3</sup> מְאֹ֥ד
מְאֹ֖ד עַל־הָאָ֑רֶץ וַיְכֻסּ֗וּ כָּל־הֶֽהָרִים֙ הַגְּבֹהִ֔ים
אֲשֶׁר־תַּ֖חַת כָּל־הַשָּׁמָֽיִם׃

‎<span id="020">20</span> ‏חֲמֵ֨שׁ עֶשְׂרֵ֤ה אַמָּה֙ מִלְמַ֔עְלָה
גָּבְר֖וּ הַמָּ֑יִם וַיְכֻסּ֖וּ הֶהָרִֽים׃

‎<span id="021">21</span> ‏וַיִּגְוַ֞ע כָּל־בָּשָׂ֣ר׀ הָרֹמֵ֣שׂ
עַל־הָאָ֗רֶץ בָּע֤וֹף וּבַבְּהֵמָה֙ וּבַ֣חַיָּ֔ה וּבְכָל־הַשֶּׁ֖רֶץ
הַשֹּׁרֵ֣ץ עַל־הָאָ֑רֶץ וְכֹ֖ל הָאָדָֽם׃

‎<span id="022">22</span> ‏כֹּ֡ל אֲשֶׁר֩ נִשְׁמַת־ר֨וּחַ חַיִּ֜ים
בְּאַפָּ֗יו מִכֹּ֛ל אֲשֶׁ֥ר בֶּחָֽרָבָ֖ה מֵֽתוּ׃

‎<span id="023">23</span> ‏וַיִּ֜מַח אֶֽת־כָּל־הַיְק֣וּם׀ אֲשֶׁ֣ר׀
עַל־פְּנֵ֣י הָֽאֲדָמָ֗ה מֵאָדָ֤ם עַד־בְּהֵמָה֙ עַד־רֶ֙מֶשׂ֙ וְעַד־ע֣וֹף
הַשָּׁמַ֔יִם וַיִּמָּח֖וּ מִן־הָאָ֑רֶץ וַיִשָּׁ֧אֶר<sup>1</sup>
אַךְ־נֹ֛חַ וַֽאֲשֶׁ֥ר אִתּ֖וֹ בַּתֵּבָֽה׃

‎<span id="024">24</span> ‏וַיִּגְבְּר֥וּ הַמַּ֖יִם עַל־הָאָ֑רֶץ
חֲמִשִּׁ֥ים וּמְאַ֖ת יֽוֹם׃

1 wayyō’mer yəhwâ lənōḥa bō’-’atâ wəḵāl-bêṯəḵā ’el-hatēḇâ kî-’ōṯəḵā
rā’îṯî ṣadîq ləfānay badwōr hazzeh:

2 mikōl\| habəhēmâ haṭṭəhwōrâ tiqq<sup>a</sup>ḥ-ləḵā šiḇə‘â šiḇə‘â ’îš
wə’išətwō ûmin-habəhēmâ ’ăšer lō’ ṭəhōrâ hiw’ šənayim ’îš wə’išətwō:

3 gam mē‘wōf haššāmayim šiḇə‘â šiḇə‘â zāḵār ûnəqēḇâ ləḥayywōṯ
zer<sup>a</sup>‘ ‘al-pənê ḵāl-hā’āreṣ:

4 kî ləyāmîm ‘wōḏ šiḇə‘â ’ānōḵî maməṭîr ‘al-hā’āreṣ ’arəbā‘îm ywōm
wə’arəbā‘îm lāyəlâ ûmāḥîṯî ’eṯ-kāl-hayəqûm ’ăšer ‘āśîṯî mē‘al pənê
hā’ăḏāmâ:

5 wayy<sup>a</sup>‘aś nōḥa kəḵōl ’ăšer-ṣiûâû yəhwâ:

6 wənōḥa ben-šēš mē’wōṯ šānâ wəhammabûl hāyâ mayim ‘al-hā’āreṣ:

7 wayyāḇō’ nōḥa ûḇānāyw wə’išətwō ûnəšê-ḇānāyw ’itwō ’el-hatēḇâ mipənê
mê hammabûl:

8 min-habəhēmâ haṭṭəhwōrâ ûmin-habəhēmâ ’ăšer ’ênennâ ṭəhōrâ ûmin-hā‘wōf
wəḵōl ’ăšer-rōmēś ‘al-hā’ăḏāmâ:

9 šənayim šənayim bā’û ’el-nōḥa ’el-hatēḇâ zāḵār ûnəqēḇâ ka’ăšer ṣiûâ
’ĕlōhîm ’eṯ-nōḥa:

10 wayəhî ləšiḇə‘aṯ hayyāmîm ûmê hammabûl hāyû ‘al-hā’āreṣ:

11 bišənaṯ šēš-mē’wōṯ šānâ ləḥayyê-nōḥa b<sup>a</sup>ḥōḏeš haššēnî
bəšiḇə‘â-‘āśār ywōm l<sup>a</sup>ḥōḏeš bayywōm hazzeh niḇəqə‘û
kāl-m<sup>a</sup>‘əyənōṯ təhwōm rabâ wa’ărubōṯ haššāmayim nifətāḥû:

12 wayəhî hagešem ‘al-hā’āreṣ ’arəbā‘îm ywōm wə’arəbā‘îm lāyəlâ:

13 bə‘eṣem hayywōm hazzeh bā’ nōḥa wəšēm-wəḥām wāyefeṯ bənê-nōḥa wə’ēšeṯ
nōḥa ûšəlōšeṯ nəšê-ḇānāyw ’itām ’el-hatēḇâ:

14 hēmmâ wəḵāl-h<sup>a</sup>ḥayyâ ləmînāh wəḵāl-habəhēmâ ləmînāh
wəḵāl-hāremeś hārōmēś ‘al-hā’āreṣ ləmînēhû wəḵāl-hā‘wōf ləmînēhû kōl
ṣipwōr kāl-kānāf:

15 wayyāḇō’û ’el-nōḥa ’el-hatēḇâ šənayim šənayim mikāl-habāśār ’ăšer-bwō
rûḥa ḥayyîm:

16 wəhabā’îm zāḵār ûnəqēḇâ mikāl-bāśār bā’û ka’ăšer ṣiûâ ’ōṯwō ’ĕlōhîm
wayyisəgōr yəhwâ b<sup>a</sup>‘ăḏwō:

17 wayəhî hammabûl ’arəbā‘îm ywōm ‘al-hā’āreṣ wayyirəbû hammayim
wayyiśə’û ’eṯ-hatēḇâ watārām mē‘al hā’āreṣ:

18 wayyiḡəbərû hammayim wayyirəbû mə’ōḏ ‘al-hā’āreṣ watēleḵə hatēḇâ
‘al-pənê hammāyim:

19 wəhammayim gāḇərû<sup>3</sup> mə’ōḏ mə’ōḏ ‘al-hā’āreṣ wayəḵussû
kāl-hehārîm hagəḇōhîm ’ăšer-t<sup>a</sup>ḥaṯ kāl-haššāmāyim:

20 ḥămēš ‘eśərēh ’ammâ miləm<sup>a</sup>‘əlâ gāḇərû hammāyim wayəḵussû
hehārîm:

21 wayyiḡəw<sup>a</sup>‘ kāl-bāśār\| hārōmēś ‘al-hā’āreṣ bā‘wōf
ûḇabəhēmâ ûḇ<sup>a</sup>ḥayyâ ûḇəḵāl-haššereṣ haššōrēṣ ‘al-hā’āreṣ wəḵōl
hā’āḏām:

22 kōl ’ăšer nišəmaṯ-rûḥa ḥayyîm bə’apāyw mikōl ’ăšer beḥārāḇâ mēṯû:

23 wayyim<sup>a</sup>ḥ ’eṯ-kāl-hayəqûm\| ’ăšer\| ‘al-pənê hā’ăḏāmâ
mē’āḏām ‘aḏ-bəhēmâ ‘aḏ-remeś wə‘aḏ-‘wōf haššāmayim wayyimmāḥû
min-hā’āreṣ wayiššā’er<sup>1</sup> ’aḵə-nōḥa wa’ăšer ’itwō batēḇâ:

24 wayyiḡəbərû hammayim ‘al-hā’āreṣ ḥămiššîm ûmə’aṯ ywōm:

------------------------------------------------------------------------

[Next: Genesis (Bereshit) Chapter 8](gen008.md)
