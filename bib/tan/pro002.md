[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro002)  [KJV](../kjv/pro002)  [Sep](../sep/pro002) 
[Vul](../vul/pro002)   
  
[Proverbs (Mishlei) Index](pro)  
  [Previous](pro001)  [Next](pro003) 

------------------------------------------------------------------------

### Tanach (Hebrew): Proverbs (Mishlei) Chapter 2

‎<span id="001">1</span> ‏בְּ֭נִי אִם־תִּקַּ֣ח אֲמָרָ֑י וּ֝מִצְוֹתַ֗י
תִּצְפֹּ֥ן אִתָּֽךְ׃

‎<span id="002">2</span> ‏לְהַקְשִׁ֣יב לַֽחָכְמָ֣ה אָזְנֶ֑ךָ תַּטֶּ֥ה
לִ֝בְּךָ֗ לַתְּבוּנָֽה׃

‎<span id="003">3</span> ‏כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה
תִּתֵּ֥ן קוֹלֶֽךָ׃

‎<span id="004">4</span> ‏אִם־תְּבַקְשֶׁ֥נָּה כַכָּ֑סֶף
וְֽכַמַּטְמוֹנִ֥ים תַּחְפְּשֶֽׂנָּה׃

‎<span id="005">5</span> ‏אָ֗ז תָּ֭בִין יִרְאַ֣ת יְהוָ֑ה וְדַ֖עַת
אֱלֹהִ֣ים תִּמְצָֽא׃

‎<span id="006">6</span> ‏כִּֽי־יְ֭הוָה יִתֵּ֣ן חָכְמָ֑ה מִ֝פִּ֗יו
דַּ֣עַת וּתְבוּנָֽה׃

‎<span id="007">7</span> ‏וצפן יִצְפֹּ֣ן לַ֭יְשָׁרִים תּוּשִׁיָּ֑ה
מָ֝גֵ֗ן לְהֹ֣לְכֵי תֹֽם׃

‎<span id="008">8</span> ‏לִ֭נְצֹר אָרְח֣וֹת מִשְׁפָּ֑ט וְדֶ֖רֶךְ חסידו
חֲסִידָ֣יו יִשְׁמֹֽר׃

‎<span id="009">9</span> ‏אָ֗ז תָּ֭בִין צֶ֣דֶק וּמִשְׁפָּ֑ט
וּ֝מֵישָׁרִ֗ים כָּל־מַעְגַּל־טֽוֹב׃

‎<span id="010">10</span> ‏כִּֽי־תָב֣וֹא חָכְמָ֣ה בְלִבֶּ֑ךָ וְ֝דַ֗עַת
לְֽנַפְשְׁךָ֥ יִנְעָֽם׃

‎<span id="011">11</span> ‏מְ֭זִמָּה תִּשְׁמֹ֥ר עָלֶ֗יךָ תְּבוּנָ֥ה
תִנְצְרֶֽכָּה׃

‎<span id="012">12</span> ‏לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ
מְדַבֵּ֥ר תַּהְפֻּכֽוֹת׃

‎<span id="013">13</span> ‏הַ֭עֹ֣זְבִים אָרְח֣וֹת יֹ֑שֶׁר לָ֝לֶ֗כֶת
בְּדַרְכֵי־חֹֽשֶׁךְ׃

‎<span id="014">14</span> ‏הַ֭שְּׂמֵחִים לַעֲשׂ֥וֹת רָ֑ע יָ֝גִ֗ילוּ
בְּֽתַהְפֻּכ֥וֹת רָֽע׃

‎<span id="015">15</span> ‏אֲשֶׁ֣ר אָרְחֹתֵיהֶ֣ם עִקְּשִׁ֑ים
וּ֝נְלוֹזִ֗ים בְּמַעְגְּלוֹתָֽם׃

‎<span id="016">16</span> ‏לְ֭הַצִּ֣ילְךָ מֵאִשָּׁ֣ה זָרָ֑ה
מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃

‎<span id="017">17</span> ‏הַ֭עֹזֶבֶת אַלּ֣וּף נְעוּרֶ֑יהָ
וְאֶת־בְּרִ֖ית אֱלֹהֶ֣יהָ שָׁכֵֽחָה׃

‎<span id="018">18</span> ‏כִּ֤י שָׁ֣חָה אֶל־מָ֣וֶת בֵּיתָ֑הּ
וְאֶל־רְ֝פָאִ֗ים מַעְגְּלֹתֶֽיהָ׃

‎<span id="019">19</span> ‏כָּל־בָּ֭אֶיהָ לֹ֣א יְשׁוּב֑וּן
וְלֹֽא־יַ֝שִּׂ֗יגוּ אָרְח֥וֹת חַיִּֽים׃

‎<span id="020">20</span> ‏לְמַ֗עַן תֵּ֭לֵךְ בְּדֶ֣רֶךְ טוֹבִ֑ים
וְאָרְח֖וֹת צַדִּיקִ֣ים תִּשְׁמֹֽר׃

‎<span id="021">21</span> ‏כִּֽי־יְשָׁרִ֥ים יִשְׁכְּנוּ־אָ֑רֶץ
וּ֝תְמִימִ֗ים יִוָּ֥תְרוּ בָֽהּ׃

‎<span id="022">22</span> ‏וּ֭רְשָׁעִים מֵאֶ֣רֶץ יִכָּרֵ֑תוּ
וּ֝בוֹגְדִ֗ים יִסְּח֥וּ מִמֶּֽנָּה׃ פ

1 bənî ’im-tiqq<sup>a</sup>ḥ ’ămārāy ûmiṣəwōṯay tiṣəpōn ’itāḵə:

2 ləhaqəšîḇ l<sup>a</sup>ḥāḵəmâ ’āzəneḵā taṭṭeh libəḵā latəḇûnâ:

3 kî ’im labînâ ṯiqərā’ latəḇûnâ titēn qwōleḵā:

4 ’im-təḇaqəšennâ ḵakāsef wəḵammaṭəmwōnîm t<sup>a</sup>ḥəpəśennâ:

5 ’āz tāḇîn yirə’aṯ yəhwâ wəḏ<sup>a</sup>‘aṯ ’ĕlōhîm timəṣā’:

6 kî-yəhwâ yitēn ḥāḵəmâ mipîw d<sup>a</sup>‘aṯ ûṯəḇûnâ:

7 wəṣāfan yiṣəpōn layəšārîm tûšîyâ māḡēn ləhōləḵê ṯōm:

8 linəṣōr ’ārəḥwōṯ mišəpāṭ wəḏereḵə ḥăsîḏwō ḥăsîḏāyw yišəmōr:

9 ’āz tāḇîn ṣeḏeq ûmišəpāṭ ûmêšārîm kāl-m<sup>a</sup>‘əgal-ṭwōḇ:

10 kî-ṯāḇwō’ ḥāḵəmâ ḇəlibeḵā wəḏ<sup>a</sup>‘aṯ lənafəšəḵā yinə‘ām:

11 məzimmâ tišəmōr ‘āleyḵā təḇûnâ ṯinəṣərekâ:

12 ləhaṣṣîləḵā midereḵə rā‘ mē’îš məḏabēr tahəpuḵwōṯ:

13 h<sup>a</sup>‘ōzəḇîm ’ārəḥwōṯ yōšer lāleḵeṯ bəḏarəḵê-ḥōšeḵə:

14 haśśəmēḥîm l<sup>a</sup>‘ăśwōṯ rā‘ yāḡîlû bəṯahəpuḵwōṯ rā‘:

15 ’ăšer ’ārəḥōṯêhem ‘iqqəšîm ûnəlwōzîm bəm<sup>a</sup>‘əgəlwōṯām:

16 ləhaṣṣîləḵā mē’iššâ zārâ minnāḵərîyâ ’ămāreyhā heḥĕlîqâ:

17 h<sup>a</sup>‘ōzeḇeṯ ’allûf nə‘ûreyhā wə’eṯ-bərîṯ ’ĕlōheyhā šāḵēḥâ:

18 kî šāḥâ ’el-māweṯ bêṯāh wə’el-rəfā’îm m<sup>a</sup>‘əgəlōṯeyhā:

19 kāl-bā’eyhā lō’ yəšûḇûn wəlō’-yaśśîḡû ’ārəḥwōṯ ḥayyîm:

20 ləm<sup>a</sup>‘an tēlēḵə bəḏereḵə ṭwōḇîm wə’ārəḥwōṯ ṣadîqîm tišəmōr:

21 kî-yəšārîm yišəkənû-’āreṣ ûṯəmîmîm yiûāṯərû ḇāh:

22 ûrəšā‘îm mē’ereṣ yikārēṯû ûḇwōḡəḏîm yissəḥû mimmennâ: f

------------------------------------------------------------------------

[Next: Proverbs (Mishlei) Chapter 3](pro003)
