[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/neh009)  [KJV](../kjv/neh009.md) 
[Vul](../vul/neh009.md)   
  
[Nehemiah (Nechemiyah) Index](neh.md)  
  [Previous](neh008)  [Next](neh010.md) 

------------------------------------------------------------------------

### Tanach (Hebrew): Nehemiah (Nechemiyah) Chapter 9

‎<span id="001">1</span> ‏וּבְיוֹם֩ עֶשְׂרִ֨ים וְאַרְבָּעָ֜ה לַחֹ֣דֶשׁ
הַזֶּ֗ה נֶאֶסְפ֤וּ בְנֵֽי־יִשְׂרָאֵל֙ בְּצ֣וֹם וּבְשַׂקִּ֔ים וַאֲדָמָ֖ה
עֲלֵיהֶֽם׃

‎<span id="002">2</span> ‏וַיִּבָּֽדְלוּ֙ זֶ֣רַע יִשְׂרָאֵ֔ל מִכֹּ֖ל
בְּנֵ֣י נֵכָ֑ר וַיַּעַמְד֗וּ וַיִּתְוַדּוּ֙ עַל־חַטֹּ֣אתֵיהֶ֔ם
וַעֲוֹנ֖וֹת אֲבֹתֵיהֶֽם׃

‎<span id="003">3</span> ‏וַיָּק֙וּמוּ֙ עַל־עָמְדָ֔ם וַֽיִּקְרְא֗וּ
בְּסֵ֨פֶר תּוֹרַ֧ת יְהוָ֛ה אֱלֹהֵיהֶ֖ם רְבִעִ֣ית הַיּ֑וֹם וּרְבִעִית֙
מִתְוַדִּ֣ים וּמִֽשְׁתַּחֲוִ֔ים לַיהוָ֖ה אֱלֹהֵיהֶֽם׃ פ

‎<span id="004">4</span> ‏וַיָּ֜קָם עַֽל־מַֽעֲלֵ֣ה הַלְוִיִּ֗ם יֵשׁ֨וּעַ
וּבָנִ֜י קַדְמִיאֵ֧ל שְׁבַנְיָ֛ה בֻּנִּ֥י שֵׁרֵבְיָ֖ה בָּנִ֣י כְנָ֑נִי
וַֽיִּזְעֲקוּ֙ בְּק֣וֹל גָּד֔וֹל אֶל־יְהוָ֖ה אֱלֹהֵיהֶֽם׃

‎<span id="005">5</span> ‏וַיֹּאמְר֣וּ הַלְוִיִּ֡ם יֵשׁ֣וּעַ
וְ֠קַדְמִיאֵל בָּנִ֨י חֲשַׁבְנְיָ֜ה שֵׁרֵֽבְיָ֤ה הֽוֹדִיָּה֙ שְׁבַנְיָ֣ה
פְתַֽחְיָ֔ה ק֗וּמוּ בָּרֲכוּ֙ אֶת־יְהוָ֣ה אֱלֹֽהֵיכֶ֔ם מִן־הָעוֹלָ֖ם
עַד־הָעוֹלָ֑ם וִיבָֽרְכוּ֙ שֵׁ֣ם כְּבוֹדֶ֔ךָ וּמְרוֹמַ֥ם
עַל־כָּל־בְּרָכָ֖ה וּתְהִלָּֽה׃

‎<span id="006">6</span> ‏אַתָּה־ה֣וּא יְהוָה֮ לְבַדֶּךָ֒ את אַתָּ֣ה
עָשִׂ֡יתָ אֶֽת־הַשָּׁמַיִם֩ שְׁמֵ֨י הַשָּׁמַ֜יִם וְכָל־צְבָאָ֗ם הָאָ֜רֶץ
וְכָל־אֲשֶׁ֤ר עָלֶ֙יהָ֙ הַיַּמִּים֙ וְכָל־אֲשֶׁ֣ר בָּהֶ֔ם וְאַתָּ֖ה
מְחַיֶּ֣ה אֶת־כֻּלָּ֑ם וּצְבָ֥א הַשָּׁמַ֖יִם לְךָ֥ מִשְׁתַּחֲוִֽים׃

‎<span id="007">7</span> ‏אַתָּה־הוּא֙ יְהוָ֣ה הָאֱלֹהִ֔ים אֲשֶׁ֤ר
בָּחַ֙רְתָּ֙ בְּאַבְרָ֔ם וְהוֹצֵאת֖וֹ מֵא֣וּר כַּשְׂדִּ֑ים וְשַׂ֥מְתָּ
שְּׁמ֖וֹ אַבְרָהָֽם׃

‎<span id="008">8</span> ‏וּמָצָ֣אתָ אֶת־לְבָבוֹ֮ נֶאֱמָ֣ן לְפָנֶיךָ֒
וְכָר֨וֹת עִמּ֜וֹ הַבְּרִ֗ית לָתֵ֡ת אֶת־אֶרֶץ֩ הַכְּנַעֲנִ֨י הַחִתִּ֜י
הָאֱמֹרִ֧י וְהַפְּרִזִּ֛י וְהַיְבוּסִ֥י וְהַגִּרְגָּשִׁ֖י לָתֵ֣ת
לְזַרְע֑וֹ וַתָּ֙קֶם֙ אֶת־דְּבָרֶ֔יךָ כִּ֥י צַדִּ֖יק אָֽתָּה׃

‎<span id="009">9</span> ‏וַתֵּ֛רֶא אֶת־עֳנִ֥י אֲבֹתֵ֖ינוּ בְּמִצְרָ֑יִם
וְאֶת־זַעֲקָתָ֥ם שָׁמַ֖עְתָּ עַל־יַם־סֽוּף׃

‎<span id="010">10</span> ‏וַ֠תִּתֵּן אֹתֹ֨ת וּמֹֽפְתִ֜ים בְּפַרְעֹ֤ה
וּבְכָל־עֲבָדָיו֙ וּבְכָל־עַ֣ם אַרְצ֔וֹ כִּ֣י יָדַ֔עְתָּ כִּ֥י הֵזִ֖ידוּ
עֲלֵיהֶ֑ם וַתַּֽעַשׂ־לְךָ֥ שֵׁ֖ם כְּהַיּ֥וֹם הַזֶּֽה׃

‎<span id="011">11</span> ‏וְהַיָּם֙ בָּקַ֣עְתָּ לִפְנֵיהֶ֔ם
וַיַּֽעַבְר֥וּ בְתוֹךְ־הַיָּ֖ם בַּיַּבָּשָׁ֑ה וְֽאֶת־רֹ֨דְפֵיהֶ֜ם
הִשְׁלַ֧כְתָּ בִמְצוֹלֹ֛ת כְּמוֹ־אֶ֖בֶן בְּמַ֥יִם עַזִּֽים׃

‎<span id="012">12</span> ‏וּבְעַמּ֣וּד עָנָ֔ן הִנְחִיתָ֖ם יוֹמָ֑ם
וּבְעַמּ֥וּד אֵשׁ֙ לַ֔יְלָה לְהָאִ֣יר לָהֶ֔ם אֶת־הַדֶּ֖רֶךְ אֲשֶׁ֥ר
יֵֽלְכוּ־בָֽהּ׃

‎<span id="013">13</span> ‏וְעַ֤ל הַר־סִינַי֙ יָרַ֔דְתָּ וְדַבֵּ֥ר
עִמָּהֶ֖ם מִשָּׁמָ֑יִם וַתִּתֵּ֨ן לָהֶ֜ם מִשְׁפָּטִ֤ים יְשָׁרִים֙
וְתוֹר֣וֹת אֱמֶ֔ת חֻקִּ֥ים וּמִצְוֹ֖ת טוֹבִֽים׃

‎<span id="014">14</span> ‏וְאֶת־שַׁבַּ֥ת קָדְשְׁךָ֖
הוֹדַ֣עַתָ<sup>1</sup> לָהֶ֑ם וּמִצְו֤וֹת וְחֻקִּים֙ וְתוֹרָ֔ה צִוִּ֣יתָ
לָהֶ֔ם בְּיַ֖ד מֹשֶׁ֥ה עַבְדֶּֽךָ׃

‎<span id="015">15</span> ‏וְ֠לֶחֶם מִשָּׁמַ֜יִם נָתַ֤תָּה לָהֶם֙
לִרְעָבָ֔ם וּמַ֗יִם מִסֶּ֛לַע הוֹצֵ֥אתָ לָהֶ֖ם לִצְמָאָ֑ם וַתֹּ֣אמֶר
לָהֶ֗ם לָבוֹא֙ לָרֶ֣שֶׁת אֶת־הָאָ֔רֶץ אֲשֶׁר־נָשָׂ֥אתָ אֶת־יָדְךָ֖
לָתֵ֥ת לָהֶֽם׃

‎<span id="016">16</span> ‏וְהֵ֥ם וַאֲבֹתֵ֖ינוּ הֵזִ֑ידוּ וַיַּקְשׁוּ֙
אֶת־עָרְפָּ֔ם וְלֹ֥א שָׁמְע֖וּ אֶל־מִצְוֹתֶֽיךָ׃

‎<span id="017">17</span> ‏וַיְמָאֲנ֣וּ לִשְׁמֹ֗עַ וְלֹא־זָכְר֤וּ
נִפְלְאֹתֶ֙יךָ֙ אֲשֶׁ֣ר עָשִׂ֣יתָ עִמָּהֶ֔ם וַיַּקְשׁוּ֙ אֶת־עָרְפָּ֔ם
וַיִּתְּנוּ־רֹ֛אשׁ לָשׁ֥וּב לְעַבְדֻתָ֖ם בְּמִרְיָ֑ם וְאַתָּה֩ אֱל֨וֹהַּ
סְלִיח֜וֹת חַנּ֧וּן וְרַח֛וּם אֶֽרֶךְ־אַפַּ֥יִם וְרַב־וחסד
חֶ֖סֶד<sup>y</sup> וְלֹ֥א עֲזַבְתָּֽם׃

‎<span id="018">18</span> ‏אַ֗ף כִּֽי־עָשׂ֤וּ לָהֶם֙ עֵ֣גֶל מַסֵּכָ֔ה
וַיֹּ֣אמְר֔וּ זֶ֣ה אֱלֹהֶ֔יךָ אֲשֶׁ֥ר הֶעֶלְךָ֖ מִמִּצְרָ֑יִם
וַֽיַּעֲשׂ֔וּ נֶאָצ֖וֹת גְּדֹלֽוֹת׃

‎<span id="019">19</span> ‏וְאַתָּה֙ בְּרַחֲמֶ֣יךָ הָֽרַבִּ֔ים לֹ֥א
עֲזַבְתָּ֖ם בַּמִּדְבָּ֑ר אֶת־עַמּ֣וּד הֶ֠עָנָן לֹא־סָ֨ר מֵעֲלֵיהֶ֤ם
בְּיוֹמָם֙ לְהַנְחֹתָ֣ם בְּהַדֶּ֔רֶךְ וְאֶת־עַמּ֨וּד הָאֵ֤שׁ
בְּלַ֙יְלָה֙ לְהָאִ֣יר לָהֶ֔ם וְאֶת־הַדֶּ֖רֶךְ אֲשֶׁ֥ר יֵֽלְכוּ־בָֽהּ׃

‎<span id="020">20</span> ‏וְרוּחֲךָ֨ הַטּוֹבָ֔ה נָתַ֖תָּ
לְהַשְׂכִּילָ֑ם וּמַנְךָ֙ לֹא־מָנַ֣עְתָּ מִפִּיהֶ֔ם וּמַ֛יִם נָתַ֥תָּה
לָהֶ֖ם לִצְמָאָֽם׃

‎<span id="021">21</span> ‏וְאַרְבָּעִ֥ים שָׁנָ֛ה כִּלְכַּלְתָּ֥ם
בַּמִּדְבָּ֖ר לֹ֣א חָסֵ֑רוּ שַׂלְמֹֽתֵיהֶם֙ לֹ֣א בָל֔וּ וְרַגְלֵיהֶ֖ם
לֹ֥א בָצֵֽקוּ׃

‎<span id="022">22</span> ‏וַתִּתֵּ֨ן לָהֶ֤ם מַמְלָכוֹת֙ וַעֲמָמִ֔ים
וַֽתַּחְלְקֵ֖ם לְפֵאָ֑ה וַיִּֽירְשׁ֞וּ אֶת־אֶ֣רֶץ סִיח֗וֹן וְאֶת־אֶ֙רֶץ֙
מֶ֣לֶךְ חֶשְׁבּ֔וֹן וְאֶת־אֶ֖רֶץ ע֥וֹג מֶֽלֶךְ־הַבָּשָֽׁן׃

‎<span id="023">23</span> ‏וּבְנֵיהֶ֣ם הִרְבִּ֔יתָ כְּכֹכְבֵ֖י
הַשָּׁמָ֑יִם וַתְּבִיאֵם֙ אֶל־הָאָ֔רֶץ אֲשֶׁר־אָמַ֥רְתָּ לַאֲבֹתֵיהֶ֖ם
לָב֥וֹא לָרָֽשֶׁת׃

‎<span id="024">24</span> ‏וַיָּבֹ֤אוּ הַבָּנִים֙ וַיִּֽירְשׁ֣וּ
אֶת־הָאָ֔רֶץ וַתַּכְנַ֨ע לִפְנֵיהֶ֜ם אֶת־יֹשְׁבֵ֤י הָאָ֙רֶץ֙
הַכְּנַ֣עֲנִ֔ים וַֽתִּתְּנֵ֖ם בְּיָדָ֑ם וְאֶת־מַלְכֵיהֶם֙
וְאֶת־עַֽמְמֵ֣י הָאָ֔רֶץ לַעֲשׂ֥וֹת בָּהֶ֖ם כִּרְצוֹנָֽם׃

‎<span id="025">25</span> ‏וַֽיִּלְכְּד֞וּ עָרִ֣ים בְּצֻרוֹת֮ וַאֲדָמָ֣ה
שְׁמֵנָה֒ וַיִּֽירְשׁ֡וּ בָּתִּ֣ים מְלֵֽאִים־כָּל־ט֠וּב בֹּר֨וֹת
חֲצוּבִ֜ים כְּרָמִ֧ים וְזֵיתִ֛ים וְעֵ֥ץ מַאֲכָ֖ל לָרֹ֑ב וַיֹּאכְל֤וּ
וַֽיִּשְׂבְּעוּ֙ וַיַּשְׁמִ֔ינוּ וַיִּֽתְעַדְּנ֖וּ בְּטוּבְךָ֥
הַגָּדֽוֹל׃

‎<span id="026">26</span> ‏וַיַּמְר֨וּ וַֽיִּמְרְד֜וּ בָּ֗ךְ
וַיַּשְׁלִ֤כוּ אֶת־תּוֹרָֽתְךָ֙ אַחֲרֵ֣י גַוָּ֔ם וְאֶת־נְבִיאֶ֣יךָ
הָרָ֔גוּ אֲשֶׁר־הֵעִ֥ידוּ בָ֖ם לַהֲשִׁיבָ֣ם אֵלֶ֑יךָ וַֽיַּעֲשׂ֔וּ
נֶאָצ֖וֹת גְּדוֹלֹֽת׃

‎<span id="027">27</span> ‏וַֽתִּתְּנֵם֙ בְּיַ֣ד צָֽרֵיהֶ֔ם וַיָּצֵ֖רוּ
לָהֶ֑ם וּבְעֵ֤ת צָֽרָתָם֙ יִצְעֲק֣וּ אֵלֶ֔יךָ וְאַתָּה֙ מִשָּׁמַ֣יִם
תִּשְׁמָ֔ע וּֽכְרַחֲמֶ֣יךָ הָֽרַבִּ֗ים תִּתֵּ֤ן לָהֶם֙ מֽוֹשִׁיעִ֔ים
וְיוֹשִׁיע֖וּם מִיַּ֥ד צָרֵיהֶֽם׃

‎<span id="028">28</span> ‏וּכְנ֣וֹחַ לָהֶ֔ם יָשׁ֕וּבוּ לַעֲשׂ֥וֹת רַ֖ע
לְפָנֶ֑יךָ וַתַּֽעַזְבֵ֞ם בְּיַ֤ד אֹֽיְבֵיהֶם֙ וַיִּרְדּ֣וּ בָהֶ֔ם
וַיָּשׁ֙וּבוּ֙ וַיִּזְעָק֔וּךָ וְאַתָּ֞ה מִשָּׁמַ֧יִם תִּשְׁמַ֛ע
וְתַצִּילֵ֥ם כְּֽרַחֲמֶ֖יךָ רַבּ֥וֹת עִתִּֽים׃

‎<span id="029">29</span> ‏וַתָּ֨עַד בָּהֶ֜ם לַהֲשִׁיבָ֣ם
אֶל־תּוֹרָתֶ֗ךָ וְהֵ֨מָּה הֵזִ֜ידוּ וְלֹא־שָׁמְע֤וּ לְמִצְוֹתֶ֙יךָ֙
וּבְמִשְׁפָּטֶ֣יךָ חָֽטְאוּ־בָ֔ם אֲשֶׁר־יַעֲשֶׂ֥ה אָדָ֖ם וְחָיָ֣ה בָהֶ֑ם
וַיִּתְּנ֤וּ כָתֵף֙ סוֹרֶ֔רֶת וְעָרְפָּ֥ם הִקְשׁ֖וּ וְלֹ֥א שָׁמֵֽעוּ׃

‎<span id="030">30</span> ‏וַתִּמְשֹׁ֤ךְ עֲלֵיהֶם֙ שָׁנִ֣ים רַבּ֔וֹת
וַתָּ֨עַד בָּ֧ם בְּרוּחֲךָ֛ בְּיַד־נְבִיאֶ֖יךָ וְלֹ֣א הֶאֱזִ֑ינוּ
וַֽתִּתְּנֵ֔ם בְּיַ֖ד עַמֵּ֥י הָאֲרָצֹֽת׃

‎<span id="031">31</span> ‏וּֽבְרַחֲמֶ֧יךָ הָרַבִּ֛ים לֹֽא־עֲשִׂיתָ֥ם
כָּלָ֖ה וְלֹ֣א עֲזַבְתָּ֑ם כִּ֛י אֵֽל־חַנּ֥וּן וְרַח֖וּם אָֽתָּה׃

‎<span id="032">32</span> ‏וְעַתָּ֣ה אֱ֠לֹהֵינוּ הָאֵ֨ל הַגָּד֜וֹל
הַגִּבּ֣וֹר וְהַנּוֹרָא֮ שׁוֹמֵ֣ר הַבְּרִ֣ית וְהַחֶסֶד֒ אַל־יִמְעַ֣ט
לְפָנֶ֡יךָ אֵ֣ת כָּל־הַתְּלָאָ֣ה אֲֽשֶׁר־מְ֠צָאַתְנוּ לִמְלָכֵ֨ינוּ
לְשָׂרֵ֧ינוּ וּלְכֹהֲנֵ֛ינוּ וְלִנְבִיאֵ֥נוּ וְלַאֲבֹתֵ֖ינוּ
וּלְכָל־עַמֶּ֑ךָ מִימֵי֙ מַלְכֵ֣י אַשּׁ֔וּר עַ֖ד הַיּ֥וֹם הַזֶּֽה׃

‎<span id="033">33</span> ‏וְאַתָּ֣ה צַדִּ֔יק עַ֖ל כָּל־הַבָּ֣א
עָלֵ֑ינוּ כִּֽי־אֱמֶ֥ת עָשִׂ֖יתָ וַאֲנַ֥חְנוּ הִרְשָֽׁעְנוּ׃

‎<span id="034">34</span> ‏וְאֶת־מְלָכֵ֤ינוּ שָׂרֵ֙ינוּ֙ כֹּהֲנֵ֣ינוּ
וַאֲבֹתֵ֔ינוּ לֹ֥א עָשׂ֖וּ תּוֹרָתֶ֑ךָ וְלֹ֤א הִקְשִׁ֙יבוּ֙
אֶל־מִצְוֹתֶ֔יךָ וּלְעֵ֣דְוֹתֶ֔יךָ אֲשֶׁ֥ר הַעִידֹ֖תָ בָּהֶֽם׃

‎<span id="035">35</span> ‏וְהֵ֣ם בְּמַלְכוּתָם֩ וּבְטוּבְךָ֨ הָרָ֜ב
אֲשֶׁר־נָתַ֣תָּ לָהֶ֗ם וּבְאֶ֨רֶץ הָרְחָבָ֧ה וְהַשְּׁמֵנָ֛ה
אֲשֶׁר־נָתַ֥תָּ לִפְנֵיהֶ֖ם לֹ֣א עֲבָד֑וּךָ וְֽלֹא־שָׁ֔בוּ
מִמַּֽעַלְלֵיהֶ֖ם הָרָעִֽים׃

‎<span id="036">36</span> ‏הִנֵּ֛ה אֲנַ֥חְנוּ הַיּ֖וֹם עֲבָדִ֑ים
וְהָאָ֜רֶץ אֲשֶׁר־נָתַ֣תָּה לַאֲבֹתֵ֗ינוּ לֶאֱכֹ֤ל אֶת־פִּרְיָהּ֙
וְאֶת־טוּבָ֔הּ הִנֵּ֛ה אֲנַ֥חְנוּ עֲבָדִ֖ים עָלֶֽיהָ׃

‎<span id="037">37</span> ‏וּתְבוּאָתָ֣הּ מַרְבָּ֗ה לַמְּלָכִ֛ים
אֲשֶׁר־נָתַ֥תָּה עָלֵ֖ינוּ בְּחַטֹּאותֵ֑ינוּ וְעַ֣ל גְּ֠וִיֹּתֵינוּ
מֹשְׁלִ֤ים וּבִבְהֶמְתֵּ֙נוּ֙ כִּרְצוֹנָ֔ם וּבְצָרָ֥ה גְדוֹלָ֖ה
אֲנָֽחְנוּ׃ פ

1 ûḇəywōm ‘eśərîm wə’arəbā‘â l<sup>a</sup>ḥōḏeš hazzeh ne’esəfû
ḇənê-yiśərā’ēl bəṣwōm ûḇəśaqqîm wa’ăḏāmâ ‘ălêhem:

2 wayyibāḏəlû zer<sup>a</sup>‘ yiśərā’ēl mikōl bənê nēḵār
wayy<sup>a</sup>‘aməḏû wayyiṯəwadû ‘al-ḥaṭṭō’ṯêhem w<sup>a</sup>‘ăwōnwōṯ
’ăḇōṯêhem:

3 wayyāqûmû ‘al-‘āməḏām wayyiqərə’û bəsēfer twōraṯ yəhwâ ’ĕlōhêhem
rəḇi‘îṯ hayywōm ûrəḇi‘îṯ miṯəwadîm ûmišət<sup>a</sup>ḥăwîm layhwâ
’ĕlōhêhem: f

4 wayyāqām ‘al-m<sup>a</sup>‘ălēh haləwîyim yēšû‘a ûḇānî qaḏəmî’ēl
šəḇanəyâ bunnî šērēḇəyâ bānî ḵənānî wayyizə‘ăqû bəqwōl gāḏwōl ’el-yəhwâ
’ĕlōhêhem:

5 wayyō’mərû haləwîyim yēšû‘a wəqaḏəmî’ēl bānî ḥăšaḇənəyâ šērēḇəyâ
hwōḏîyâ šəḇanəyâ fəṯ<sup>a</sup>ḥəyâ qûmû bārăḵû ’eṯ-yəhwâ ’ĕlōhêḵem
min-hā‘wōlām ‘aḏ-hā‘wōlām wîḇārəḵû šēm kəḇwōḏeḵā ûmərwōmam
‘al-kāl-bərāḵâ ûṯəhillâ:

6 ’atâ-hû’ yəhwâ ləḇadeḵā ’atə ’atâ ‘āśîṯā ’eṯ-haššāmayim šəmê
haššāmayim wəḵāl-ṣəḇā’ām hā’āreṣ wəḵāl-’ăšer ‘āleyhā hayyammîm
wəḵāl-’ăšer bâem wə’atâ məḥayyeh ’eṯ-kullām ûṣəḇā’ haššāmayim ləḵā
mišət<sup>a</sup>ḥăwîm:

7 ’atâ-hû’ yəhwâ hā’ĕlōhîm ’ăšer bāḥarətā bə’aḇərām wəhwōṣē’ṯwō mē’ûr
kaśədîm wəśamətā ššəmwō ’aḇərâām:

8 ûmāṣā’ṯā ’eṯ-ləḇāḇwō ne’ĕmān ləfāneyḵā wəḵārwōṯ ‘immwō habərîṯ lāṯēṯ
’eṯ-’ereṣ hakən<sup>a</sup>‘ănî h<sup>a</sup>ḥitî hā’ĕmōrî wəhapərizzî
wəhayəḇûsî wəhagirəgāšî lāṯēṯ ləzarə‘wō watāqem ’eṯ-dəḇāreyḵā kî ṣadîq
’ātâ:

9 watēre’ ’eṯ-‘ŏnî ’ăḇōṯênû bəmiṣərāyim wə’eṯ-z<sup>a</sup>‘ăqāṯām
šām<sup>a</sup>‘ətā ‘al-yam-sûf:

10 watitēn ’ōṯōṯ ûmōfəṯîm bəfarə‘ōh ûḇəḵāl-‘ăḇāḏāyw ûḇəḵāl-‘am ’arəṣwō
kî yāḏ<sup>a</sup>‘ətā kî hēzîḏû ‘ălêhem wat<sup>a</sup>‘aś-ləḵā šēm
kəhayywōm hazzeh:

11 wəhayyām bāq<sup>a</sup>‘ətā lifənêhem wayy<sup>a</sup>‘aḇərû
ḇəṯwōḵə-hayyām bayyabāšâ wə’eṯ-rōḏəfêhem hišəlaḵətā ḇiməṣwōlōṯ
kəmwō-’eḇen bəmayim ‘azzîm:

12 ûḇə‘ammûḏ ‘ānān hinəḥîṯām ywōmām ûḇə‘ammûḏ ’ēš layəlâ ləhā’îr lâem
’eṯ-hadereḵə ’ăšer yēləḵû-ḇāh:

13 wə‘al har-sînay yāraḏətā wəḏabēr ‘immâem miššāmāyim watitēn lâem
mišəpāṭîm yəšārîm wəṯwōrwōṯ ’ĕmeṯ ḥuqqîm ûmiṣəwōṯ ṭwōḇîm:

14 wə’eṯ-šabaṯ qāḏəšəḵā hwōḏ<sup>a</sup>‘aṯā<sup>1</sup> lâem ûmiṣəwwōṯ
wəḥuqqîm wəṯwōrâ ṣiûîṯā lâem bəyaḏ mōšeh ‘aḇədeḵā:

15 wəleḥem miššāmayim nāṯatâ lâem lirə‘āḇām ûmayim missel<sup>a</sup>‘
hwōṣē’ṯā lâem liṣəmā’ām watō’mer lâem lāḇwō’ lārešeṯ ’eṯ-hā’āreṣ
’ăšer-nāśā’ṯā ’eṯ-yāḏəḵā lāṯēṯ lâem:

16 wəhēm wa’ăḇōṯênû hēzîḏû wayyaqəšû ’eṯ-‘ārəpām wəlō’ šāmə‘û
’el-miṣəwōṯeyḵā:

17 wayəmā’ănû lišəmō‘a wəlō’-zāḵərû nifələ’ōṯeyḵā ’ăšer ‘āśîṯā ‘immâem
wayyaqəšû ’eṯ-‘ārəpām wayyitənû-rō’š lāšûḇ lə‘aḇəḏuṯām bəmirəyām wə’atâ
’ĕlwōhha səlîḥwōṯ ḥannûn wər<sup>a</sup>ḥûm ’ereḵə-’apayim wəraḇ-wəḥeseḏ
ḥeseḏ<sup>y</sup> wəlō’ ‘ăzaḇətām:

18 ’af kî-‘āśû lâem ‘ēḡel massēḵâ wayyō’mərû zeh ’ĕlōheyḵā ’ăšer
he‘eləḵā mimmiṣərāyim wayy<sup>a</sup>‘ăśû ne’āṣwōṯ gəḏōlwōṯ:

19 wə’atâ bər<sup>a</sup>ḥămeyḵā hārabîm lō’ ‘ăzaḇətām bammiḏəbār
’eṯ-‘ammûḏ he‘ānān lō’-sār mē‘ălêhem bəywōmām ləhanəḥōṯām bəhadereḵə
wə’eṯ-‘ammûḏ hā’ēš bəlayəlâ ləhā’îr lâem wə’eṯ-hadereḵə ’ăšer
yēləḵû-ḇāh:

20 wərûḥăḵā haṭṭwōḇâ nāṯatā ləhaśəkîlām ûmanəḵā lō’-mān<sup>a</sup>‘ətā
mipîhem ûmayim nāṯatâ lâem liṣəmā’ām:

21 wə’arəbā‘îm šānâ kiləkalətām bammiḏəbār lō’ ḥāsērû śaləmōṯêhem lō’
ḇālû wəraḡəlêhem lō’ ḇāṣēqû:

22 watitēn lâem maməlāḵwōṯ w<sup>a</sup>‘ămāmîm wat<sup>a</sup>ḥələqēm
ləfē’â wayyîrəšû ’eṯ-’ereṣ sîḥwōn wə’eṯ-’ereṣ meleḵə ḥešəbwōn
wə’eṯ-’ereṣ ‘wōḡ meleḵə-habāšān:

23 ûḇənêhem hirəbîṯā kəḵōḵəḇê haššāmāyim watəḇî’ēm ’el-hā’āreṣ
’ăšer-’āmarətā la’ăḇōṯêhem lāḇwō’ lārāšeṯ:

24 wayyāḇō’û habānîm wayyîrəšû ’eṯ-hā’āreṣ wataḵən<sup>a</sup>‘
lifənêhem ’eṯ-yōšəḇê hā’āreṣ hakən<sup>a</sup>‘ănîm watitənēm bəyāḏām
wə’eṯ-maləḵêhem wə’eṯ-‘aməmê hā’āreṣ l<sup>a</sup>‘ăśwōṯ bâem
kirəṣwōnām:

25 wayyiləkəḏû ‘ārîm bəṣurwōṯ wa’ăḏāmâ šəmēnâ wayyîrəšû bātîm
məlē’îm-kāl-ṭûḇ bōrwōṯ ḥăṣûḇîm kərāmîm wəzêṯîm wə‘ēṣ ma’ăḵāl lārōḇ
wayyō’ḵəlû wayyiśəbə‘û wayyašəmînû wayyiṯə‘adənû bəṭûḇəḵā hagāḏwōl:

26 wayyamərû wayyimərəḏû bāḵə wayyašəliḵû ’eṯ-twōrāṯəḵā
’<sup>a</sup>ḥărê ḡaûām wə’eṯ-nəḇî’eyḵā hārāḡû ’ăšer-hē‘îḏû ḇām
lahăšîḇām ’ēleyḵā wayy<sup>a</sup>‘ăśû ne’āṣwōṯ gəḏwōlōṯ:

27 watitənēm bəyaḏ ṣārêhem wayyāṣērû lâem ûḇə‘ēṯ ṣārāṯām yiṣə‘ăqû
’ēleyḵā wə’atâ miššāmayim tišəmā‘ ûḵər<sup>a</sup>ḥămeyḵā hārabîm titēn
lâem mwōšî‘îm wəywōšî‘ûm mîyaḏ ṣārêhem:

28 ûḵənwōḥa lâem yāšûḇû l<sup>a</sup>‘ăśwōṯ r<sup>a</sup>‘ ləfāneyḵā
wat<sup>a</sup>‘azəḇēm bəyaḏ ’ōyəḇêhem wayyirədû ḇâem wayyāšûḇû
wayyizə‘āqûḵā wə’atâ miššāmayim tišəm<sup>a</sup>‘ wəṯaṣṣîlēm
kər<sup>a</sup>ḥămeyḵā rabwōṯ ‘itîm:

29 watā‘aḏ bâem lahăšîḇām ’el-twōrāṯeḵā wəhēmmâ hēzîḏû wəlō’-šāmə‘û
ləmiṣəwōṯeyḵā ûḇəmišəpāṭeyḵā ḥāṭə’û-ḇām ’ăšer-y<sup>a</sup>‘ăśeh ’āḏām
wəḥāyâ ḇâem wayyitənû ḵāṯēf swōrereṯ wə‘ārəpām hiqəšû wəlō’ šāmē‘û:

30 watiməšōḵə ‘ălêhem šānîm rabwōṯ watā‘aḏ bām bərûḥăḵā bəyaḏ-nəḇî’eyḵā
wəlō’ he’ĕzînû watitənēm bəyaḏ ‘ammê hā’ărāṣōṯ:

31 ûḇər<sup>a</sup>ḥămeyḵā hārabîm lō’-‘ăśîṯām kālâ wəlō’ ‘ăzaḇətām kî
’ēl-ḥannûn wər<sup>a</sup>ḥûm ’ātâ:

32 wə‘atâ ’ĕlōhênû hā’ēl hagāḏwōl hagibwōr wəhannwōrā’ šwōmēr habərîṯ
wəh<sup>a</sup>ḥeseḏ ’al-yimə‘aṭ ləfāneyḵā ’ēṯ kāl-hatəlā’â
’ăšer-məṣā’aṯənû liməlāḵênû ləśārênû ûləḵōhănênû wəlinəḇî’ēnû
wəla’ăḇōṯênû ûləḵāl-‘ammeḵā mîmê maləḵê ’aššûr ‘aḏ hayywōm hazzeh:

33 wə’atâ ṣadîq ‘al kāl-habā’ ‘ālênû kî-’ĕmeṯ ‘āśîṯā
wa’ăn<sup>a</sup>ḥənû hirəšā‘ənû:

34 wə’eṯ-məlāḵênû śārênû kōhănênû wa’ăḇōṯênû lō’ ‘āśû twōrāṯeḵā wəlō’
hiqəšîḇû ’el-miṣəwōṯeyḵā ûlə‘ēḏəwōṯeyḵā ’ăšer h<sup>a</sup>‘îḏōṯā bâem:

35 wəhēm bəmaləḵûṯām ûḇəṭûḇəḵā hārāḇ ’ăšer-nāṯatā lâem ûḇə’ereṣ hārəḥāḇâ
wəhaššəmēnâ ’ăšer-nāṯatā lifənêhem lō’ ‘ăḇāḏûḵā wəlō’-šāḇû
mimm<sup>a</sup>‘aləlêhem hārā‘îm:

36 hinnēh ’ăn<sup>a</sup>ḥənû hayywōm ‘ăḇāḏîm wəhā’āreṣ ’ăšer-nāṯatâ
la’ăḇōṯênû le’ĕḵōl ’eṯ-pirəyāh wə’eṯ-ṭûḇāh hinnēh ’ăn<sup>a</sup>ḥənû
‘ăḇāḏîm ‘āleyhā:

37 ûṯəḇû’āṯāh marəbâ lamməlāḵîm ’ăšer-nāṯatâ ‘ālênû bəḥaṭṭō’wṯênû wə‘al
gəwîyōṯênû mōšəlîm ûḇiḇəhemətēnû kirəṣwōnām ûḇəṣārâ ḡəḏwōlâ ’ănāḥənû: f

------------------------------------------------------------------------

[Next: Nehemiah (Nechemiyah) Chapter 10](neh010.md)
