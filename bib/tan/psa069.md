[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa069)  [KJV](../kjv/psa069)  [Sep](../sep/psa069) 
[Vul](../vul/psa069)   
  
[Psalms (Tehilim) Index](psa)  
  [Previous](psa068)  [Next](psa070) 

------------------------------------------------------------------------

### Tanach (Hebrew): Psalms (Tehilim) Chapter 69

‎<span id="001">1</span> ‏לַמְנַצֵּ֬חַ עַֽל־שׁוֹשַׁנִּ֬ים לְדָוִֽד׃

‎<span id="002">2</span> ‏הוֹשִׁיעֵ֥נִי אֱלֹהִ֑ים כִּ֤י בָ֖אוּ מַ֣יִם
עַד־נָֽפֶשׁ׃

‎<span id="003">3</span> ‏טָבַ֤עְתִּי׀ בִּיוֵ֣ן מְ֭צוּלָה וְאֵ֣ין
מָעֳמָ֑ד בָּ֥אתִי בְמַעֲמַקֵּי־מַ֝֗יִם וְשִׁבֹּ֥לֶת שְׁטָפָֽתְנִי׃

‎<span id="004">4</span> ‏יָגַ֣עְתִּי בְקָרְאִי֮ נִחַ֪ר גְּר֫וֹנִ֥י
כָּל֥וּ עֵינַ֑י מְ֝יַחֵ֗ל לֵאלֹהָֽי׃

‎<span id="005">5</span> ‏רַבּ֤וּ׀ מִשַּׂעֲר֣וֹת רֹאשִׁי֮ שֹׂנְאַ֪י
חִ֫נָּ֥ם עָצְמ֣וּ מַ֭צְמִיתַי אֹיְבַ֣י שֶׁ֑קֶר אֲשֶׁ֥ר לֹא־גָ֝זַ֗לְתִּי
אָ֣ז אָשִֽׁיב׃

‎<span id="006">6</span> ‏אֱ‍ֽלֹהִ֗ים אַתָּ֣ה יָ֭דַעְתָּ לְאִוַּלְתִּ֑י
וְ֝אַשְׁמוֹתַ֗י מִמְּךָ֥ לֹא־נִכְחָֽדוּ׃

‎<span id="007">7</span> ‏אַל־יֵ֘בֹ֤שׁוּ בִ֨י׀ קוֶֹיךָ֮ אֲדֹנָ֥י יְהוִ֗ה
צְבָ֫א֥וֹת אַל־יִכָּ֣לְמוּ בִ֣י מְבַקְשֶׁ֑יךָ אֱ֝לֹהֵ֗י יִשְׂרָאֵֽל׃

‎<span id="008">8</span> ‏כִּֽי־עָ֭לֶיךָ נָשָׂ֣אתִי חֶרְפָּ֑ה כִּסְּתָ֖ה
כְלִמָּ֣ה פָנָֽי׃

‎<span id="009">9</span> ‏מ֖וּזָר<sup>1</sup> הָיִ֣יתִי לְאֶחָ֑י
וְ֝נָכְרִ֗י לִבְנֵ֥י אִמִּֽי׃

‎<span id="010">10</span> ‏כִּֽי־קִנְאַ֣ת בֵּיתְךָ֣ אֲכָלָ֑תְנִי
וְחֶרְפּ֥וֹת ח֝וֹרְפֶ֗יךָ נָפְל֥וּ עָלָֽי׃

‎<span id="011">11</span> ‏וָאֶבְכֶּ֣ה בַצּ֣וֹם נַפְשִׁ֑י וַתְּהִ֖י
לַחֲרָפ֣וֹת לִֽי׃

‎<span id="012">12</span> ‏וָאֶתְּנָ֣ה לְבוּשִׁ֣י שָׂ֑ק וָאֱהִ֖י לָהֶ֣ם
לְמָשָֽׁל׃

‎<span id="013">13</span> ‏יָשִׂ֣יחוּ בִ֭י יֹ֣שְׁבֵי שָׁ֑עַר
וּ֝נְגִינ֗וֹת שׁוֹתֵ֥י שֵׁכָֽר׃

‎<span id="014">14</span> ‏וַאֲנִ֤י תְפִלָּתִֽי־לְךָ֨׀<sup>3</sup>
יְהוָ֡ה עֵ֤ת רָצ֗וֹן אֱלֹהִ֥ים בְּרָב־חַסְדֶּ֑ךָ עֲ֝נֵ֗נִי בֶּאֱמֶ֥ת
יִשְׁעֶֽךָ׃

‎<span id="015">15</span> ‏הַצִּילֵ֣נִי מִ֭טִּיט וְאַל־אֶטְבָּ֑עָה
אִנָּצְלָ֥ה מִ֝שֹּֽׂנְאַ֗י וּמִמַּֽעֲמַקֵּי־מָֽיִם׃

‎<span id="016">16</span> ‏אַל־תִּשְׁטְפֵ֤נִי׀ שִׁבֹּ֣לֶת מַ֭יִם
וְאַל־תִּבְלָעֵ֣נִי מְצוּלָ֑ה וְאַל־תֶּאְטַר־עָלַ֖י בְּאֵ֣ר פִּֽיהָ׃

‎<span id="017">17</span> ‏עֲנֵ֣נִי יְ֭הוָה כִּי־ט֣וֹב חַסְדֶּ֑ךָ
כְּרֹ֥ב רַ֝חֲמֶ֗יךָ פְּנֵ֣ה אֵלָֽי׃

‎<span id="018">18</span> ‏וְאַל־תַּסְתֵּ֣ר פָּ֭נֶיךָ מֵֽעַבְדֶּ֑ךָ
כִּֽי־צַר־לִ֝֗י מַהֵ֥ר עֲנֵֽנִי׃

‎<span id="019">19</span> ‏קָרְבָ֣ה אֶל־נַפְשִׁ֣י גְאָלָ֑הּ לְמַ֖עַן
אֹיְבַ֣י פְּדֵֽנִי׃

‎<span id="020">20</span> ‏אַתָּ֤ה יָדַ֗עְתָּ חֶרְפָּתִ֣י וּ֭בָשְׁתִּי
וּכְלִמָּתִ֑י נֶ֝גְדְּךָ֗ כָּל־צוֹרְרָֽי׃

‎<span id="021">21</span> ‏חֶרְפָּ֤ה׀ שָֽׁבְרָ֥ה לִבִּ֗י וָֽאָ֫נ֥וּשָׁה
וָאֲקַוֶּ֣ה לָנ֣וּד וָאַ֑יִן וְ֝לַמְנַחֲמִ֗ים וְלֹ֣א מָצָֽאתִי׃

‎<span id="022">22</span> ‏וַיִּתְּנ֣וּ בְּבָרוּתִ֣י רֹ֑אשׁ
וְ֝לִצְמָאִ֗י יַשְׁק֥וּנִי חֹֽמֶץ׃

‎<span id="023">23</span> ‏יְהִֽי־שֻׁלְחָנָ֣ם לִפְנֵיהֶ֣ם לְפָ֑ח
וְלִשְׁלוֹמִ֥ים לְמוֹקֵֽשׁ׃

‎<span id="024">24</span> ‏תֶּחְשַׁ֣כְנָה עֵ֭ינֵיהֶם מֵרְא֑וֹת
וּ֝מָתְנֵ֗יהֶם תָּמִ֥יד הַמְעַֽד׃

‎<span id="025">25</span> ‏שְׁפָךְ־עֲלֵיהֶ֥ם זַעְמֶ֑ךָ וַחֲר֥וֹן
אַ֝פְּךָ֗ יַשִּׂיגֵֽם׃

‎<span id="026">26</span> ‏תְּהִי־טִֽירָתָ֥ם נְשַׁמָּ֑ה בְּ֝אָהֳלֵיהֶ֗ם
אַל־יְהִ֥י יֹשֵֽׁב׃

‎<span id="027">27</span> ‏כִּֽי־אַתָּ֣ה אֲשֶׁר־הִכִּ֣יתָ רָדָ֑פוּ
וְאֶל־מַכְא֖וֹב חֲלָלֶ֣יךָ יְסַפֵּֽרוּ׃

‎<span id="028">28</span> ‏תְּֽנָה־עָ֭וֹן עַל־עֲוֹנָ֑ם וְאַל־יָ֝בֹ֗אוּ
בְּצִדְקָתֶֽךָ׃

‎<span id="029">29</span> ‏יִ֭מָּחֽוּ מִסֵּ֣פֶר חַיִּ֑ים וְעִ֥ם
צַ֝דִּיקִ֗ים אַל־יִכָּתֵֽבוּ׃

‎<span id="030">30</span> ‏וַ֭אֲנִי עָנִ֣י וְכוֹאֵ֑ב יְשׁוּעָתְךָ֖
אֱלֹהִ֣ים תְּשַׂגְּבֵֽנִי׃

‎<span id="031">31</span> ‏אֲהַֽלְלָ֣ה שֵׁם־אֱלֹהִ֣ים בְּשִׁ֑יר
וַאֲגַדְּלֶ֥נּוּ בְתוֹדָֽה׃

‎<span id="032">32</span> ‏וְתִיטַ֣ב לַֽ֭יהוָה מִשּׁ֥וֹר פָּ֗ר מַקְרִ֥ן
מַפְרִֽיס׃

‎<span id="033">33</span> ‏רָא֣וּ עֲנָוִ֣ים יִשְׂמָ֑חוּ דֹּרְשֵׁ֥י
אֱ֝לֹהִ֗ים וִיחִ֥י לְבַבְכֶֽם׃

‎<span id="034">34</span> ‏כִּֽי־שֹׁמֵ֣עַ אֶל־אֶבְיוֹנִ֣ים יְהוָ֑ה
וְאֶת־אֲ֝סִירָ֗יו לֹ֣א בָזָֽה׃

‎<span id="035">35</span> ‏יְֽ֭הַלְלוּהוּ שָׁמַ֣יִם וָאָ֑רֶץ יַ֝מִּ֗ים
וְֽכָל־רֹמֵ֥שׂ בָּֽם׃

‎<span id="036">36</span> ‏כִּ֤י אֱלֹהִ֨ים׀ י֘וֹשִׁ֤יעַ צִיּ֗וֹן
וְ֭יִבְנֶה עָרֵ֣י יְהוּדָ֑ה וְיָ֥שְׁבוּ שָׁ֝֗ם וִירֵשֽׁוּהָ׃

‎<span id="037">37</span> ‏וְזֶ֣רַע עֲ֭בָדָיו יִנְחָל֑וּהָ וְאֹהֲבֵ֥י
שְׁ֝מ֗וֹ יִשְׁכְּנוּ־בָֽהּ׃

1 lamənaṣṣēḥa ‘al-šwōšannîm ləḏāwiḏ:

2 hwōšî‘ēnî ’ĕlōhîm kî ḇā’û mayim ‘aḏ-nāfeš:

3 ṭāḇ<sup>a</sup>‘ətî\| bîwēn məṣûlâ wə’ên mā‘ŏmāḏ bā’ṯî
ḇəm<sup>a</sup>‘ămaqqê-mayim wəšibōleṯ šəṭāfāṯənî:

4 yāḡ<sup>a</sup>‘ətî ḇəqārə’î niḥar gərwōnî kālû ‘ênay
məy<sup>a</sup>ḥēl lē’lōhāy:

5 rabû\| miśś<sup>a</sup>‘ărwōṯ rō’šî śōnə’ay ḥinnām ‘āṣəmû maṣəmîṯay
’ōyəḇay šeqer ’ăšer lō’-ḡāzalətî ’āz ’āšîḇ:

6 ’ĕ‍lōhîm ’atâ yāḏ<sup>a</sup>‘ətā lə’iûalətî wə’ašəmwōṯay mimməḵā
lō’-niḵəḥāḏû:

7 ’al-yēḇōšû ḇî\| qwōeyḵā ’ăḏōnāy yəhwih ṣəḇā’wōṯ ’al-yikāləmû ḇî
məḇaqəšeyḵā ’ĕlōhê yiśərā’ēl:

8 kî-‘āleyḵā nāśā’ṯî ḥerəpâ kissəṯâ ḵəlimmâ fānāy:

9 mûzār<sup>1</sup> hāyîṯî lə’eḥāy wənāḵərî liḇənê ’immî:

10 kî-qinə’aṯ bêṯəḵā ’ăḵālāṯənî wəḥerəpwōṯ ḥwōrəfeyḵā nāfəlû ‘ālāy:

11 wā’eḇəkeh ḇaṣṣwōm nafəšî watəhî l<sup>a</sup>ḥărāfwōṯ lî:

12 wā’etənâ ləḇûšî śāq wā’ĕhî lâem ləmāšāl:

13 yāśîḥû ḇî yōšəḇê šā‘ar ûnəḡînwōṯ šwōṯê šēḵār:

14 wa’ănî ṯəfillāṯî-ləḵā\|<sup>3</sup> yəhwâ ‘ēṯ rāṣwōn ’ĕlōhîm
bərāḇ-ḥasədeḵā ‘ănēnî be’ĕmeṯ yišə‘eḵā:

15 haṣṣîlēnî miṭṭîṭ wə’al-’eṭəbā‘â ’innāṣəlâ miśśōnə’ay
ûmimm<sup>a</sup>‘ămaqqê-māyim:

16 ’al-tišəṭəfēnî\| šibōleṯ mayim wə’al-tiḇəlā‘ēnî məṣûlâ
wə’al-te’əṭar-‘ālay bə’ēr pîhā:

17 ‘ănēnî yəhwâ kî-ṭwōḇ ḥasədeḵā kərōḇ r<sup>a</sup>ḥămeyḵā pənēh ’ēlāy:

18 wə’al-tasətēr pāneyḵā mē‘aḇədeḵā kî-ṣar-lî mahēr ‘ănēnî:

19 qārəḇâ ’el-nafəšî ḡə’ālāh ləm<sup>a</sup>‘an ’ōyəḇay pəḏēnî:

20 ’atâ yāḏ<sup>a</sup>‘ətā ḥerəpāṯî ûḇāšətî ûḵəlimmāṯî neḡədəḵā
kāl-ṣwōrərāy:

21 ḥerəpâ\| šāḇərâ libî wā’ānûšâ wā’ăqaûeh lānûḏ wā’ayin
wəlamən<sup>a</sup>ḥămîm wəlō’ māṣā’ṯî:

22 wayyitənû bəḇārûṯî rō’š wəliṣəmā’î yašəqûnî ḥōmeṣ:

23 yəhî-šuləḥānām lifənêhem ləfāḥ wəlišəlwōmîm ləmwōqēš:

24 teḥəšaḵənâ ‘ênêhem mērə’wōṯ ûmāṯənêhem tāmîḏ hamə‘aḏ:

25 šəfāḵə-‘ălêhem z<sup>a</sup>‘əmeḵā w<sup>a</sup>ḥărwōn ’apəḵā
yaśśîḡēm:

26 təhî-ṭîrāṯām nəšammâ bə’âŏlêhem ’al-yəhî yōšēḇ:

27 kî-’atâ ’ăšer-hikîṯā rāḏāfû wə’el-maḵə’wōḇ ḥălāleyḵā yəsapērû:

28 tənâ-‘āwōn ‘al-‘ăwōnām wə’al-yāḇō’û bəṣiḏəqāṯeḵā:

29 yimmāḥû missēfer ḥayyîm wə‘im ṣadîqîm ’al-yikāṯēḇû:

30 wa’ănî ‘ānî wəḵwō’ēḇ yəšû‘āṯəḵā ’ĕlōhîm təśagəḇēnî:

31 ’ăhaləlâ šēm-’ĕlōhîm bəšîr wa’ăḡadəlennû ḇəṯwōḏâ:

32 wəṯîṭaḇ layhwâ miššwōr pār maqərin mafərîs:

33 rā’û ‘ănāwîm yiśəmāḥû dōrəšê ’ĕlōhîm wîḥî ləḇaḇəḵem:

34 kî-šōmē‘a ’el-’eḇəywōnîm yəhwâ wə’eṯ-’ăsîrāyw lō’ ḇāzâ:

35 yəhaləlûhû šāmayim wā’āreṣ yammîm wəḵāl-rōmēś bām:

36 kî ’ĕlōhîm\| ywōšî‘a ṣîywōn wəyiḇəneh ‘ārê yəhûḏâ wəyāšəḇû šām
wîrēšûhā:

37 wəzer<sup>a</sup>‘ ‘ăḇāḏāyw yinəḥālûhā wə’ōhăḇê šəmwō yišəkənû-ḇāh:

------------------------------------------------------------------------

[Next: Psalms (Tehilim) Chapter 70](psa070)
