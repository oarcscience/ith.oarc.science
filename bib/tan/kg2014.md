[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg2014)  [KJV](../kjv/kg2014)  [Sep](../sep/kg2014.md) 
[Vul](../vul/kg2014.md)   
  
[2 Kings (2 Melakhim) Index](kg2.md)  
  [Previous](kg2013)  [Next](kg2015.md) 

------------------------------------------------------------------------

### Tanach (Hebrew): 2 Kings (2 Melakhim) Chapter 14

‎<span id="001">1</span> ‏בִּשְׁנַ֣ת שְׁתַּ֔יִם לְיוֹאָ֥שׁ
בֶּן־יוֹאָחָ֖ז מֶ֣לֶךְ יִשְׂרָאֵ֑ל מָלַ֛ךְ אֲמַצְיָ֥הוּ בֶן־יוֹאָ֖שׁ
מֶ֥לֶךְ יְהוּדָֽה׃

‎<span id="002">2</span> ‏בֶּן־עֶשְׂרִ֨ים וְחָמֵ֤שׁ שָׁנָה֙ הָיָ֣ה
בְמָלְכ֔וֹ וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם
וְשֵׁ֣ם אִמּ֔וֹ יהועדין יְהֽוֹעַדָּ֖ן מִן־יְרוּשָׁלִָֽם׃

‎<span id="003">3</span> ‏וַיַּ֤עַשׂ הַיָּשָׁר֙ בְּעֵינֵ֣י יְהוָ֔ה רַ֕ק
לֹ֖א כְּדָוִ֣ד אָבִ֑יו כְּכֹ֧ל אֲשֶׁר־עָשָׂ֛ה יוֹאָ֥שׁ אָבִ֖יו עָשָֽׂה׃

‎<span id="004">4</span> ‏רַ֥ק הַבָּמ֖וֹת לֹא־סָ֑רוּ ע֥וֹד הָעָ֛ם
מְזַבְּחִ֥ים וּֽמְקַטְּרִ֖ים בַּבָּמֽוֹת׃

‎<span id="005">5</span> ‏וַיְהִ֕י כַּאֲשֶׁ֛ר חָזְקָ֥ה הַמַּמְלָכָ֖ה
בְּיָד֑וֹ וַיַּךְ֙ אֶת־עֲבָדָ֔יו הַמַּכִּ֖ים אֶת־הַמֶּ֥לֶךְ אָבִֽיו׃

‎<span id="006">6</span> ‏וְאֶת־בְּנֵ֥י הַמַּכִּ֖ים לֹ֣א הֵמִ֑ית
כַּכָּת֣וּב בְּסֵ֣פֶר תּֽוֹרַת־מֹ֠שֶׁה אֲשֶׁר־צִוָּ֨ה יְהוָ֜ה לֵאמֹ֗ר
לֹא־יוּמְת֨וּ אָב֤וֹת עַל־בָּנִים֙ וּבָנִים֙ לֹא־יוּמְת֣וּ עַל־אָב֔וֹת
כִּ֛י אִם־אִ֥ישׁ בְּחֶטְא֖וֹ ימות יוּמָֽת׃

‎<span id="007">7</span> ‏הוּא־הִכָּ֨ה אֶת־אֱד֤וֹם בְּגֵיא־המלח מֶ֙לַח֙
עֲשֶׂ֣רֶת אֲלָפִ֔ים וְתָפַ֥שׂ אֶת־הַסֶּ֖לַע בַּמִּלְחָמָ֑ה וַיִּקְרָ֤א
אֶת־שְׁמָהּ֙ יָקְתְאֵ֔ל עַ֖ד הַיּ֥וֹם הַזֶּֽה׃ פ

‎<span id="008">8</span> ‏אָ֣ז שָׁלַ֤ח אֲמַצְיָה֙ מַלְאָכִ֔ים
אֶל־יְהוֹאָ֨שׁ בֶּן־יְהוֹאָחָ֧ז בֶּן־יֵה֛וּא מֶ֥לֶךְ יִשְׂרָאֵ֖ל לֵאמֹ֑ר
לְכָ֖ה נִתְרָאֶ֥ה פָנִֽים׃

‎<span id="009">9</span> ‏וַיִּשְׁלַ֞ח יְהוֹאָ֣שׁ מֶֽלֶךְ־יִשְׂרָאֵ֗ל
אֶל־אֲמַצְיָ֣הוּ מֶֽלֶךְ־יְהוּדָה֮ לֵאמֹר֒ הַח֜וֹחַ אֲשֶׁ֣ר
בַּלְּבָנ֗וֹן שָׁ֠לַח אֶל־הָאֶ֜רֶז אֲשֶׁ֤ר בַּלְּבָנוֹן֙ לֵאמֹ֔ר
תְּנָֽה־אֶת־בִּתְּךָ֥ לִבְנִ֖י לְאִשָּׁ֑ה וַֽתַּעֲבֹ֞ר חַיַּ֤ת
הַשָּׂדֶה֙ אֲשֶׁ֣ר בַּלְּבָנ֔וֹן וַתִּרְמֹ֖ס אֶת־הַחֽוֹחַ׃

‎<span id="010">10</span> ‏הַכֵּ֤ה הִכִּ֙יתָ֙ אֶת־אֱד֔וֹם וּֽנְשָׂאֲךָ֖
לִבֶּ֑ךָ הִכָּבֵד֙ וְשֵׁ֣ב בְּבֵיתֶ֔ךָ וְלָ֤מָּה תִתְגָּרֶה֙ בְּרָעָ֔ה
וְנָ֣פַלְתָּ֔ה אַתָּ֖ה וִיהוּדָ֥ה עִמָּֽךְ׃

‎<span id="011">11</span> ‏וְלֹא־שָׁמַ֣ע אֲמַצְיָ֔הוּ וַיַּ֨עַל
יְהוֹאָ֤שׁ מֶֽלֶךְ־יִשְׂרָאֵל֙ וַיִּתְרָא֣וּ פָנִ֔ים ה֖וּא
וַאֲמַצְיָ֣הוּ מֶֽלֶךְ־יְהוּדָ֑ה בְּבֵ֥ית שֶׁ֖מֶשׁ אֲשֶׁ֥ר לִיהוּדָֽה׃

‎<span id="012">12</span> ‏וַיִּנָּ֥גֶף יְהוּדָ֖ה לִפְנֵ֣י יִשְׂרָאֵ֑ל
וַיָּנֻ֖סוּ אִ֥ישׁ לאהלו לְאֹהָלָֽיו׃

‎<span id="013">13</span> ‏וְאֵת֩ אֲמַצְיָ֨הוּ מֶֽלֶךְ־יְהוּדָ֜ה
בֶּן־יְהוֹאָ֣שׁ בֶּן־אֲחַזְיָ֗הוּ תָּפַ֛שׂ יְהוֹאָ֥שׁ
מֶֽלֶךְ־יִשְׂרָאֵ֖ל בְּבֵ֣ית שָׁ֑מֶשׁ ויבאו וַיָּבֹא֙ יְר֣וּשָׁלִַ֔ם
וַיִּפְרֹץ֩ בְּחוֹמַ֨ת יְרוּשָׁלִַ֜ם בְּשַׁ֤עַר אֶפְרַ֙יִם֙ עַד־שַׁ֣עַר
הַפִּנָּ֔ה אַרְבַּ֥ע מֵא֖וֹת אַמָּֽה׃

‎<span id="014">14</span> ‏וְלָקַ֣ח אֶת־כָּל־הַזָּהָב־וְ֠הַכֶּסֶף וְאֵ֨ת
כָּל־הַכֵּלִ֜ים הַנִּמְצְאִ֣ים בֵּית־יְהוָ֗ה וּבְאֹֽצְרוֹת֙ בֵּ֣ית
הַמֶּ֔לֶךְ וְאֵ֖ת בְּנֵ֣י הַתַּֽעֲרֻב֑וֹת וַיָּ֖שָׁב שֹׁמְרֽוֹנָה׃

‎<span id="015">15</span> ‏וְיֶתֶר֩ דִּבְרֵ֨י יְהוֹאָ֜שׁ אֲשֶׁ֤ר עָשָׂה֙
וּגְב֣וּרָת֔וֹ וַאֲשֶׁ֣ר נִלְחַ֔ם עִ֖ם אֲמַצְיָ֣הוּ מֶֽלֶךְ־יְהוּדָ֑ה
הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י
יִשְׂרָאֵֽל׃

‎<span id="016">16</span> ‏וַיִּשְׁכַּ֤ב יְהוֹאָשׁ֙ עִם־אֲבֹתָ֔יו
וַיִּקָּבֵר֙ בְּשֹׁ֣מְר֔וֹן עִ֖ם מַלְכֵ֣י יִשְׂרָאֵ֑ל וַיִּמְלֹ֛ךְ
יָרָבְעָ֥ם בְּנ֖וֹ תַּחְתָּֽיו׃ פ

‎<span id="017">17</span> ‏וַיְחִ֨י אֲמַצְיָ֤הוּ בֶן־יוֹאָשׁ֙ מֶ֣לֶךְ
יְהוּדָ֔ה אַֽחֲרֵ֣י מ֔וֹת יְהוֹאָ֥שׁ בֶּן־יְהֽוֹאָחָ֖ז מֶ֣לֶךְ
יִשְׂרָאֵ֑ל חֲמֵ֥שׁ עֶשְׂרֵ֖ה שָׁנָֽה׃

‎<span id="018">18</span> ‏וְיֶ֖תֶר דִּבְרֵ֣י אֲמַצְיָ֑הוּ הֲלֹא־הֵ֣ם
כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃

‎<span id="019">19</span> ‏וַיִּקְשְׁר֨וּ עָלָ֥יו קֶ֛שֶׁר
בִּירוּשָׁלִַ֖ם וַיָּ֣נָס לָכִ֑ישָׁה וַיִּשְׁלְח֤וּ אַֽחֲרָיו֙
לָכִ֔ישָׁה וַיְמִתֻ֖הוּ שָֽׁם׃

‎<span id="020">20</span> ‏וַיִּשְׂא֥וּ אֹת֖וֹ עַל־הַסּוּסִ֑ים
וַיִּקָּבֵ֧ר בִּירוּשָׁלִַ֛ם עִם־אֲבֹתָ֖יו בְּעִ֥יר דָּוִֽד׃

‎<span id="021">21</span> ‏וַיִּקְח֞וּ כָּל־עַ֤ם יְהוּדָה֙
אֶת־עֲזַרְיָ֔ה וְה֕וּא בֶּן־שֵׁ֥שׁ עֶשְׂרֵ֖ה שָׁנָ֑ה וַיַּמְלִ֣כוּ
אֹת֔וֹ תַּ֖חַת אָבִ֥יו אֲמַצְיָֽהוּ׃

‎<span id="022">22</span> ‏ה֚וּא בָּנָ֣ה אֶת־אֵילַ֔ת וַיְשִׁבֶ֖הָ
לִֽיהוּדָ֑ה אַחֲרֵ֥י שְׁכַֽב־הַמֶּ֖לֶךְ עִם־אֲבֹתָֽיו׃ פ

‎<span id="023">23</span> ‏בִּשְׁנַת֙ חֲמֵשׁ־עֶשְׂרֵ֣ה<sup>3</sup>
שָׁנָ֔ה לַאֲמַצְיָ֥הוּ בֶן־יוֹאָ֖שׁ מֶ֣לֶךְ יְהוּדָ֑ה מָ֠לַךְ יָרָבְעָ֨ם
בֶּן־יוֹאָ֤שׁ מֶֽלֶךְ־יִשְׂרָאֵל֙ בְּשֹׁ֣מְר֔וֹן אַרְבָּעִ֥ים וְאַחַ֖ת
שָׁנָֽה׃

‎<span id="024">24</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א
סָ֗ר מִכָּל־חַטֹּאות֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא
אֶת־יִשְׂרָאֵֽל׃

‎<span id="025">25</span> ‏ה֗וּא הֵשִׁיב֙ אֶת־גְּב֣וּל יִשְׂרָאֵ֔ל
מִלְּב֥וֹא חֲמָ֖ת עַד־יָ֣ם הָעֲרָבָ֑ה כִּדְבַ֤ר יְהוָה֙ אֱלֹהֵ֣י
יִשְׂרָאֵ֔ל אֲשֶׁ֣ר דִּבֶּ֗ר בְּיַד־עַבְדּ֞וֹ יוֹנָ֤ה בֶן־אֲמִתַּי֙
הַנָּבִ֔יא אֲשֶׁ֖ר מִגַּ֥ת הַחֵֽפֶר׃

‎<span id="026">26</span> ‏כִּי־רָאָ֧ה יְהוָ֛ה אֶת־עֳנִ֥י יִשְׂרָאֵ֖ל
מֹרֶ֣ה מְאֹ֑ד וְאֶ֤פֶס עָצוּר֙ וְאֶ֣פֶס עָז֔וּב וְאֵ֥ין עֹזֵ֖ר
לְיִשְׂרָאֵֽל׃

‎<span id="027">27</span> ‏וְלֹא־דִבֶּ֣ר יְהוָ֔ה לִמְחוֹת֙ אֶת־שֵׁ֣ם
יִשְׂרָאֵ֔ל מִתַּ֖חַת הַשָּׁמָ֑יִם וַיּ֣וֹשִׁיעֵ֔ם בְּיַ֖ד יָרָבְעָ֥ם
בֶּן־יוֹאָֽשׁ׃

‎<span id="028">28</span> ‏וְיֶתֶר֩ דִּבְרֵ֨י יָרָבְעָ֜ם וְכָל־אֲשֶׁ֤ר
עָשָׂה֙ וּגְבוּרָת֣וֹ אֲשֶׁר־נִלְחָ֔ם וַאֲשֶׁ֨ר הֵשִׁ֜יב אֶת־דַּמֶּ֧שֶׂק
וְאֶת־חֲמָ֛ת לִיהוּדָ֖ה בְּיִשְׂרָאֵ֑ל הֲלֹא־הֵ֣ם כְּתוּבִ֗ים עַל־סֵ֛פֶר
דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃

‎<span id="029">29</span> ‏וַיִּשְׁכַּ֤ב יָֽרָבְעָם֙ עִם־אֲבֹתָ֔יו עִ֖ם
מַלְכֵ֣י יִשְׂרָאֵ֑ל וַיִּמְלֹ֛ךְ זְכַרְיָ֥ה בְנ֖וֹ תַּחְתָּֽיו׃ פ

1 bišənaṯ šətayim ləywō’āš ben-ywō’āḥāz meleḵə yiśərā’ēl mālaḵə
’ămaṣəyâû ḇen-ywō’āš meleḵə yəhûḏâ:

2 ben-‘eśərîm wəḥāmēš šānâ hāyâ ḇəmāləḵwō wə‘eśərîm wāṯēš<sup>a</sup>‘
šānâ mālaḵə bîrûšālāim wəšēm ’immwō yəhwō‘adîn yəhwō‘adān
min-yərûšālāim:

3 wayy<sup>a</sup>‘aś hayyāšār bə‘ênê yəhwâ raq lō’ kəḏāwiḏ ’āḇîw kəḵōl
’ăšer-‘āśâ ywō’āš ’āḇîw ‘āśâ:

4 raq habāmwōṯ lō’-sārû ‘wōḏ hā‘ām məzabəḥîm ûməqaṭṭərîm babāmwōṯ:

5 wayəhî ka’ăšer ḥāzəqâ hammaməlāḵâ bəyāḏwō wayyaḵə ’eṯ-‘ăḇāḏāyw
hammakîm ’eṯ-hammeleḵə ’āḇîw:

6 wə’eṯ-bənê hammakîm lō’ hēmîṯ kakāṯûḇ bəsēfer twōraṯ-mōšeh ’ăšer-ṣiûâ
yəhwâ lē’mōr lō’-yûməṯû ’āḇwōṯ ‘al-bānîm ûḇānîm lō’-yûməṯû ‘al-’āḇwōṯ kî
’im-’îš bəḥeṭə’wō yāmûṯ yûmāṯ:

7 hû’-hikâ ’eṯ-’ĕḏwōm bəḡê’-hammel<sup>a</sup>ḥ mel<sup>a</sup>ḥ ‘ăśereṯ
’ălāfîm wəṯāfaś ’eṯ-hassel<sup>a</sup>‘ bammiləḥāmâ wayyiqərā’ ’eṯ-šəmāh
yāqəṯə’ēl ‘aḏ hayywōm hazzeh: f

8 ’āz šāl<sup>a</sup>ḥ ’ămaṣəyâ malə’āḵîm ’el-yəhwō’āš ben-yəhwō’āḥāz
ben-yēhû’ meleḵə yiśərā’ēl lē’mōr ləḵâ niṯərā’eh fānîm:

9 wayyišəl<sup>a</sup>ḥ yəhwō’āš meleḵə-yiśərā’ēl ’el-’ămaṣəyâû
meleḵə-yəhûḏâ lē’mōr h<sup>a</sup>ḥwōḥa ’ăšer balləḇānwōn
šāl<sup>a</sup>ḥ ’el-hā’erez ’ăšer balləḇānwōn lē’mōr tənâ-’eṯ-bitəḵā
liḇənî lə’iššâ wat<sup>a</sup>‘ăḇōr ḥayyaṯ haśśāḏeh ’ăšer balləḇānwōn
watirəmōs ’eṯ-h<sup>a</sup>ḥwōḥa:

10 hakēh hikîṯā ’eṯ-’ĕḏwōm ûnəśā’ăḵā libeḵā hikāḇēḏ wəšēḇ bəḇêṯeḵā
wəlāmmâ ṯiṯəgāreh bərā‘â wənāfalətâ ’atâ wîhûḏâ ‘immāḵə:

11 wəlō’-šām<sup>a</sup>‘ ’ămaṣəyâû wayy<sup>a</sup>‘al yəhwō’āš
meleḵə-yiśərā’ēl wayyiṯərā’û fānîm hû’ wa’ămaṣəyâû meleḵə-yəhûḏâ bəḇêṯ
šemeš ’ăšer lîhûḏâ:

12 wayyinnāḡef yəhûḏâ lifənê yiśərā’ēl wayyānusû ’îš lə’âŏlwō
lə’ōhālāyw:

13 wə’ēṯ ’ămaṣəyâû meleḵə-yəhûḏâ ben-yəhwō’āš ben-’ăḥazəyâû tāfaś
yəhwō’āš meleḵə-yiśərā’ēl bəḇêṯ šāmeš wayyāḇō’û wayyāḇō’ yərûšālaim
wayyifərōṣ bəḥwōmaṯ yərûšālaim bəš<sup>a</sup>‘ar ’efərayim
‘aḏ-š<sup>a</sup>‘ar hapinnâ ’arəb<sup>a</sup>‘ mē’wōṯ ’ammâ:

14 wəlāq<sup>a</sup>ḥ ’eṯ-kāl-hazzâāḇ-wəhakesef wə’ēṯ kāl-hakēlîm
hanniməṣə’îm bêṯ-yəhwâ ûḇə’ōṣərwōṯ bêṯ hammeleḵə wə’ēṯ bənê
hat<sup>a</sup>‘ăruḇwōṯ wayyāšāḇ šōmərwōnâ:

15 wəyeṯer diḇərê yəhwō’āš ’ăšer ‘āśâ ûḡəḇûrāṯwō wa’ăšer niləḥam ‘im
’ămaṣəyâû meleḵə-yəhûḏâ hălō’-hēm kəṯûḇîm ‘al-sēfer diḇərê hayyāmîm
ləmaləḵê yiśərā’ēl:

16 wayyišəkaḇ yəhwō’āš ‘im-’ăḇōṯāyw wayyiqqāḇēr bəšōmərwōn ‘im maləḵê
yiśərā’ēl wayyiməlōḵə yārāḇə‘ām bənwō t<sup>a</sup>ḥətāyw: f

17 wayəḥî ’ămaṣəyâû ḇen-ywō’āš meleḵə yəhûḏâ ’<sup>a</sup>ḥărê mwōṯ
yəhwō’āš ben-yəhwō’āḥāz meleḵə yiśərā’ēl ḥămēš ‘eśərēh šānâ:

18 wəyeṯer diḇərê ’ămaṣəyâû hălō’-hēm kəṯûḇîm ‘al-sēfer diḇərê hayyāmîm
ləmaləḵê yəhûḏâ:

19 wayyiqəšərû ‘ālāyw qešer bîrûšālaim wayyānās lāḵîšâ wayyišələḥû
’<sup>a</sup>ḥărāyw lāḵîšâ wayəmiṯuhû šām:

20 wayyiśə’û ’ōṯwō ‘al-hassûsîm wayyiqqāḇēr bîrûšālaim ‘im-’ăḇōṯāyw
bə‘îr dāwiḏ:

21 wayyiqəḥû kāl-‘am yəhûḏâ ’eṯ-‘ăzarəyâ wəhû’ ben-šēš ‘eśərēh šānâ
wayyaməliḵû ’ōṯwō t<sup>a</sup>ḥaṯ ’āḇîw ’ămaṣəyâû:

22 hû’ bānâ ’eṯ-’êlaṯ wayəšiḇehā lîhûḏâ ’<sup>a</sup>ḥărê
šəḵaḇ-hammeleḵə ‘im-’ăḇōṯāyw: f

23 bišənaṯ ḥămēš-‘eśərēh<sup>3</sup> šānâ la’ămaṣəyâû ḇen-ywō’āš meleḵə
yəhûḏâ mālaḵə yārāḇə‘ām ben-ywō’āš meleḵə-yiśərā’ēl bəšōmərwōn ’arəbā‘îm
wə’<sup>a</sup>ḥaṯ šānâ:

24 wayy<sup>a</sup>‘aś hār<sup>a</sup>‘ bə‘ênê yəhwâ lō’ sār
mikāl-ḥaṭṭō’wṯ yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl:

25 hû’ hēšîḇ ’eṯ-gəḇûl yiśərā’ēl milləḇwō’ ḥămāṯ ‘aḏ-yām hā‘ărāḇâ
kiḏəḇar yəhwâ ’ĕlōhê yiśərā’ēl ’ăšer diber bəyaḏ-‘aḇədwō ywōnâ
ḇen-’ămitay hannāḇî’ ’ăšer migaṯ h<sup>a</sup>ḥēfer:

26 kî-rā’â yəhwâ ’eṯ-‘ŏnî yiśərā’ēl mōreh mə’ōḏ wə’efes ‘āṣûr wə’efes
‘āzûḇ wə’ên ‘ōzēr ləyiśərā’ēl:

27 wəlō’-ḏiber yəhwâ liməḥwōṯ ’eṯ-šēm yiśərā’ēl mit<sup>a</sup>ḥaṯ
haššāmāyim wayywōšî‘ēm bəyaḏ yārāḇə‘ām ben-ywō’āš:

28 wəyeṯer diḇərê yārāḇə‘ām wəḵāl-’ăšer ‘āśâ ûḡəḇûrāṯwō ’ăšer-niləḥām
wa’ăšer hēšîḇ ’eṯ-dammeśeq wə’eṯ-ḥămāṯ lîhûḏâ bəyiśərā’ēl hălō’-hēm
kəṯûḇîm ‘al-sēfer diḇərê hayyāmîm ləmaləḵê yiśərā’ēl:

29 wayyišəkaḇ yārāḇə‘ām ‘im-’ăḇōṯāyw ‘im maləḵê yiśərā’ēl wayyiməlōḵə
zəḵarəyâ ḇənwō t<sup>a</sup>ḥətāyw: f

------------------------------------------------------------------------

[Next: 2 Kings (2 Melakhim) Chapter 15](kg2015.md)
