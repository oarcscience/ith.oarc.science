[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa055)  [KJV](../kjv/psa055)  [Sep](../sep/psa055) 
[Vul](../vul/psa055)   
  
[Psalms (Tehilim) Index](psa)  
  [Previous](psa054)  [Next](psa056) 

------------------------------------------------------------------------

### Tanach (Hebrew): Psalms (Tehilim) Chapter 55

‎<span id="001">1</span> ‏לַמְנַצֵּ֥חַ בִּנְגִינֹ֗ת מַשְׂכִּ֥יל
לְדָוִֽד׃

‎<span id="002">2</span> ‏הַאֲזִ֣ינָה אֱ֭לֹהִים תְּפִלָּתִ֑י
וְאַל־תִּ֝תְעַלַּ֗ם מִתְּחִנָּתִֽי׃

‎<span id="003">3</span> ‏הַקְשִׁ֣יבָה לִּ֣י וַעֲנֵ֑נִי אָרִ֖יד
בְּשִׂיחִ֣י וְאָהִֽימָה׃

‎<span id="004">4</span> ‏מִקּ֤וֹל אוֹיֵ֗ב מִפְּנֵ֣י עָקַ֣ת רָשָׁ֑ע
כִּי־יָמִ֥יטוּ עָלַ֥י אָ֝֗וֶן וּבְאַ֥ף יִשְׂטְמֽוּנִי׃

‎<span id="005">5</span> ‏לִ֭בִּי יָחִ֣יל בְּקִרְבִּ֑י וְאֵימ֥וֹת
מָ֝֗וֶת נָפְל֥וּ עָלָֽי׃

‎<span id="006">6</span> ‏יִרְאָ֣ה וָ֭רַעַד יָ֣בֹא בִ֑י וַ֝תְּכַסֵּ֗נִי
פַּלָּצֽוּת׃

‎<span id="007">7</span> ‏וָאֹמַ֗ר מִֽי־יִתֶּן־לִּ֣י אֵ֭בֶר כַּיּוֹנָ֗ה
אָע֥וּפָה וְאֶשְׁכֹּֽנָה׃

‎<span id="008">8</span> ‏הִ֭נֵּה אַרְחִ֣יק נְדֹ֑ד אָלִ֖ין בַּמִּדְבָּ֣ר
סֶֽלָה׃

‎<span id="009">9</span> ‏אָחִ֣ישָׁה מִפְלָ֣ט לִ֑י מֵר֖וּחַ סֹעָ֣ה
מִסָּֽעַר׃

‎<span id="010">10</span> ‏בַּלַּ֣ע אֲ֭דֹנָי פַּלַּ֣ג לְשׁוֹנָ֑ם
כִּֽי־רָאִ֨יתִי חָמָ֖ס וְרִ֣יב בָּעִֽיר׃

‎<span id="011">11</span> ‏יוֹמָ֤ם וָלַ֗יְלָה יְסוֹבְבֻ֥הָ
עַל־חוֹמֹתֶ֑יהָ וְאָ֖וֶן וְעָמָ֣ל בְּקִרְבָּֽהּ׃

‎<span id="012">12</span> ‏הַוּ֥וֹת בְּקִרְבָּ֑הּ וְֽלֹא־יָמִ֥ישׁ
מֵ֝רְחֹבָ֗הּ תֹּ֣ךְ וּמִרְמָֽה׃

‎<span id="013">13</span> ‏כִּ֤י לֹֽא־אוֹיֵ֥ב יְחָֽרְפֵ֗נִי וְאֶ֫שָּׂ֥א
לֹֽא־מְ֭שַׂנְאִי עָלַ֣י הִגְדִּ֑יל וְאֶסָּתֵ֥ר מִמֶּֽנּוּ׃

‎<span id="014">14</span> ‏וְאַתָּ֣ה אֱנ֣וֹשׁ כְּעֶרְכִּ֑י אַ֝לּוּפִ֗י
וּמְיֻדָּֽעִי׃

‎<span id="015">15</span> ‏אֲשֶׁ֣ר יַ֭חְדָּו נַמְתִּ֣יק ס֑וֹד בְּבֵ֥ית
אֱ֝לֹהִ֗ים נְהַלֵּ֥ךְ בְּרָֽגֶשׁ׃

‎<span id="016">16</span> ‏ישימות יַשִּׁ֤י מָ֨וֶת׀ עָלֵ֗ימוֹ יֵרְד֣וּ
שְׁא֣וֹל חַיִּ֑ים כִּֽי־רָע֖וֹת בִּמְגוּרָ֣ם בְּקִרְבָּֽם׃

‎<span id="017">17</span> ‏אֲ֭נִי אֶל־אֱלֹהִ֣ים אֶקְרָ֑א וַ֝יהוָ֗ה
יוֹשִׁיעֵֽנִי׃

‎<span id="018">18</span> ‏עֶ֤רֶב וָבֹ֣קֶר וְ֭צָהֳרַיִם אָשִׂ֣יחָה
וְאֶהֱמֶ֑ה וַיִּשְׁמַ֥ע קוֹלִֽי׃

‎<span id="019">19</span> ‏פָּ֘דָ֤ה בְשָׁל֣וֹם נַ֭פְשִׁי מִקֲּרָב־לִ֑י
כִּֽי־בְ֝רַבִּ֗ים הָי֥וּ עִמָּדִֽי׃

‎<span id="020">20</span> ‏יִשְׁמַ֤ע׀ אֵ֨ל׀ וְֽיַעֲנֵם֮ וְיֹ֤שֵׁ֥ב
קֶ֗דֶם סֶ֥לָה אֲשֶׁ֤ר אֵ֣ין חֲלִיפ֣וֹת לָ֑מוֹ וְלֹ֖א יָרְא֣וּ אֱלֹהִֽים׃

‎<span id="021">21</span> ‏שָׁלַ֣ח יָ֭דָיו בִּשְׁלֹמָ֗יו חִלֵּ֥ל
בְּרִיתֽוֹ׃

‎<span id="022">22</span> ‏חָלְק֤וּ׀ מַחְמָאֹ֣ת פִּיו֮ וּֽקֲרָב־לִ֫בּ֥וֹ
רַכּ֖וּ דְבָרָ֥יו מִשֶּׁ֗מֶן וְהֵ֣מָּה פְתִחֽוֹת׃

‎<span id="023">23</span> ‏הַשְׁלֵ֤ךְ עַל־יְהוָ֨ה׀ יְהָבְךָ֮ וְה֪וּא
יְכַ֫לְכְּלֶ֥ךָ לֹא־יִתֵּ֖ן לְעוֹלָ֥ם מ֗וֹט לַצַּדִּֽיק׃

‎<span id="024">24</span> ‏וְאַתָּ֤ה אֱלֹהִ֨ים׀ תּוֹרִדֵ֬ם׀ לִבְאֵ֬ר
שַׁ֗חַת אַנְשֵׁ֤י דָמִ֣ים וּ֭מִרְמָה לֹא־יֶחֱצ֣וּ יְמֵיהֶ֑ם וַ֝אֲנִ֗י
אֶבְטַח־בָּֽךְ׃

1 lamənaṣṣēḥa binəḡînōṯ maśəkîl ləḏāwiḏ:

2 ha’ăzînâ ’ĕlōhîm təfillāṯî wə’al-tiṯə‘allam mitəḥinnāṯî:

3 haqəšîḇâ llî w<sup>a</sup>‘ănēnî ’ārîḏ bəśîḥî wə’âîmâ:

4 miqqwōl ’wōyēḇ mipənê ‘āqaṯ rāšā‘ kî-yāmîṭû ‘ālay ’āwen ûḇə’af
yiśəṭəmûnî:

5 libî yāḥîl bəqirəbî wə’êmwōṯ māweṯ nāfəlû ‘ālāy:

6 yirə’â wār<sup>a</sup>‘aḏ yāḇō’ ḇî watəḵassēnî pallāṣûṯ:

7 wā’ōmar mî-yiten-llî ’ēḇer kayywōnâ ’ā‘ûfâ wə’ešəkōnâ:

8 hinnēh ’arəḥîq nəḏōḏ ’ālîn bammiḏəbār selâ:

9 ’āḥîšâ mifəlāṭ lî mērûḥa sō‘â missā‘ar:

10 ball<sup>a</sup>‘ ’ăḏōnāy pallaḡ ləšwōnām kî-rā’îṯî ḥāmās wərîḇ
bā‘îr:

11 ywōmām wālayəlâ yəswōḇəḇuhā ‘al-ḥwōmōṯeyhā wə’āwen wə‘āmāl bəqirəbāh:

12 haûwōṯ bəqirəbāh wəlō’-yāmîš mērəḥōḇāh tōḵə ûmirəmâ:

13 kî lō’-’wōyēḇ yəḥārəfēnî wə’eśśā’ lō’-məśanə’î ‘ālay hiḡədîl
wə’essāṯēr mimmennû:

14 wə’atâ ’ĕnwōš kə‘erəkî ’allûfî ûməyudā‘î:

15 ’ăšer y<sup>a</sup>ḥədāw namətîq swōḏ bəḇêṯ ’ĕlōhîm nəhallēḵə
bərāḡeš:

16 yaššîmāweṯ yaššî māweṯ\| ‘ālêmwō yērəḏû šə’wōl ḥayyîm kî-rā‘wōṯ
biməḡûrām bəqirəbām:

17 ’ănî ’el-’ĕlōhîm ’eqərā’ wayhwâ ywōšî‘ēnî:

18 ‘ereḇ wāḇōqer wəṣâŏrayim ’āśîḥâ wə’ehĕmeh wayyišəm<sup>a</sup>‘
qwōlî:

19 pāḏâ ḇəšālwōm nafəšî miqqărāḇ-lî kî-ḇərabîm hāyû ‘immāḏî:

20 yišəm<sup>a</sup>‘\| ’ēl\| wəy<sup>a</sup>‘ănēm wəyōšēḇ qeḏem selâ
’ăšer ’ên ḥălîfwōṯ lāmwō wəlō’ yārə’û ’ĕlōhîm:

21 šāl<sup>a</sup>ḥ yāḏāyw bišəlōmāyw ḥillēl bərîṯwō:

22 ḥāləqû\| m<sup>a</sup>ḥəmā’ōṯ pîw ûqărāḇ-libwō rakû ḏəḇārāyw miššemen
wəhēmmâ fəṯiḥwōṯ:

23 hašəlēḵə ‘al-yəhwâ\| yəhāḇəḵā wəhû’ yəḵaləkəleḵā lō’-yitēn lə‘wōlām
mwōṭ laṣṣadîq:

24 wə’atâ ’ĕlōhîm\| twōriḏēm\| liḇə’ēr š<sup>a</sup>ḥaṯ ’anəšê ḏāmîm
ûmirəmâ lō’-yeḥĕṣû yəmêhem wa’ănî ’eḇəṭ<sup>a</sup>ḥ-bāḵə:

------------------------------------------------------------------------

[Next: Psalms (Tehilim) Chapter 56](psa056)
