[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa1012)  [KJV](../kjv/sa1012)  [Sep](../sep/sa1012.md) 
[Vul](../vul/sa1012.md)   
  
[1 Samuel (1 Shmuel) Index](sa1.md)  
  [Previous](sa1011)  [Next](sa1013.md) 

------------------------------------------------------------------------

### Tanach (Hebrew): 1 Samuel (1 Shmuel) Chapter 12

‎<span id="001">1</span> ‏וַיֹּ֤אמֶר שְׁמוּאֵל֙ אֶל־כָּל־יִשְׂרָאֵ֔ל
הִנֵּה֙ שָׁמַ֣עְתִּי בְקֹֽלְכֶ֔ם לְכֹ֥ל אֲשֶׁר־אֲמַרְתֶּ֖ם לִ֑י
וָאַמְלִ֥יךְ עֲלֵיכֶ֖ם מֶֽלֶךְ׃

‎<span id="002">2</span> ‏וְעַתָּ֞ה הִנֵּ֥ה הַמֶּ֣לֶךְ׀ מִתְהַלֵּ֣ךְ
לִפְנֵיכֶ֗ם וַאֲנִי֙ זָקַ֣נְתִּי וָשַׂ֔בְתִּי וּבָנַ֖י הִנָּ֣ם אִתְּכֶ֑ם
וַאֲנִי֙ הִתְהַלַּ֣כְתִּי לִפְנֵיכֶ֔ם מִנְּעֻרַ֖י עַד־הַיּ֥וֹם הַזֶּֽה׃

‎<span id="003">3</span> ‏הִנְנִ֣י עֲנ֣וּ בִי֩ נֶ֨גֶד יְהוָ֜ה וְנֶ֣גֶד
מְשִׁיח֗וֹ אֶת־שׁוֹר֩׀ מִ֨י לָקַ֜חְתִּי וַחֲמ֧וֹר מִ֣י לָקַ֗חְתִּי
וְאֶת־מִ֤י עָשַׁ֙קְתִּי֙ אֶת־מִ֣י רַצּ֔וֹתִי וּמִיַּד־מִי֙ לָקַ֣חְתִּי
כֹ֔פֶר וְאַעְלִ֥ים עֵינַ֖י בּ֑וֹ וְאָשִׁ֖יב לָכֶֽם׃

‎<span id="004">4</span> ‏וַיֹּ֣אמְר֔וּ לֹ֥א עֲשַׁקְתָּ֖נוּ וְלֹ֣א
רַצּוֹתָ֑נוּ וְלֹֽא־לָקַ֥חְתָּ מִיַּד־אִ֖ישׁ מְאֽוּמָה׃

‎<span id="005">5</span> ‏וַיֹּ֨אמֶר אֲלֵיהֶ֜ם עֵ֧ד יְהוָ֣ה בָּכֶ֗ם
וְעֵ֤ד מְשִׁיחוֹ֙ הַיּ֣וֹם הַזֶּ֔ה כִּ֣י לֹ֧א מְצָאתֶ֛ם בְּיָדִ֖י
מְא֑וּמָה וַיֹּ֖אמֶר עֵֽד׃ פ

‎<span id="006">6</span> ‏וַיֹּ֥אמֶר שְׁמוּאֵ֖ל אֶל־הָעָ֑ם יְהוָ֗ה
אֲשֶׁ֤ר עָשָׂה֙ אֶת־מֹשֶׁ֣ה וְאֶֽת־אַהֲרֹ֔ן וַאֲשֶׁ֧ר הֶעֱלָ֛ה
אֶת־אֲבֹתֵיכֶ֖ם מֵאֶ֥רֶץ מִצְרָֽיִם׃

‎<span id="007">7</span> ‏וְעַתָּ֗ה הִֽתְיַצְּב֛וּ וְאִשָּׁפְטָ֥ה
אִתְּכֶ֖ם לִפְנֵ֣י יְהוָ֑ה אֵ֚ת כָּל־צִדְק֣וֹת יְהוָ֔ה אֲשֶׁר־עָשָׂ֥ה
אִתְּכֶ֖ם וְאֶת־אֲבוֹתֵיכֶֽם׃

‎<span id="008">8</span> ‏כַּֽאֲשֶׁר־בָּ֥א יַעֲקֹ֖ב מִצְרָ֑יִם
וַיִּזְעֲק֤וּ אֲבֽוֹתֵיכֶם֙ אֶל־יְהוָ֔ה וַיִּשְׁלַ֨ח יְהוָ֜ה אֶת־מֹשֶׁ֣ה
וְאֶֽת־אַהֲרֹ֗ן וַיּוֹצִ֤יאוּ אֶת־אֲבֹֽתֵיכֶם֙ מִמִּצְרַ֔יִם
וַיֹּשִׁב֖וּם בַּמָּק֥וֹם הַזֶּֽה׃

‎<span id="009">9</span> ‏וַֽיִּשְׁכְּח֖וּ אֶת־יְהוָ֣ה אֱלֹהֵיהֶ֑ם
וַיִּמְכֹּ֣ר אֹתָ֡ם בְּיַ֣ד סִֽיסְרָא֩ שַׂר־צְבָ֨א חָצ֜וֹר
וּבְיַד־פְּלִשְׁתִּ֗ים וּבְיַד֙ מֶ֣לֶךְ מוֹאָ֔ב וַיִּֽלָּחֲמ֖וּ בָּֽם׃

‎<span id="010">10</span> ‏וַיִּזְעֲק֤וּ אֶל־יְהוָה֙ ויאמר וַיֹּאמְר֣וּ
חָטָ֔אנוּ כִּ֤י עָזַ֙בְנוּ֙ אֶת־יְהוָ֔ה וַנַּעֲבֹ֥ד אֶת־הַבְּעָלִ֖ים
וְאֶת־הָעַשְׁתָּר֑וֹת וְעַתָּ֗ה הַצִּילֵ֛נוּ מִיַּ֥ד אֹיְבֵ֖ינוּ
וְנַעַבְדֶֽךָּ׃

‎<span id="011">11</span> ‏וַיִּשְׁלַ֤ח יְהוָה֙ אֶת־יְרֻבַּ֣עַל
וְאֶת־בְּדָ֔ן וְאֶת־יִפְתָּ֖ח וְאֶת־שְׁמוּאֵ֑ל וַיַּצֵּ֨ל אֶתְכֶ֜ם
מִיַּ֤ד אֹֽיְבֵיכֶם֙ מִסָּבִ֔יב וַתֵּשְׁב֖וּ בֶּֽטַח׃

‎<span id="012">12</span> ‏וַתִּרְא֗וּ כִּֽי־נָחָ֞שׁ מֶ֣לֶךְ
בְּנֵֽי־עַמּוֹן֮ בָּ֣א עֲלֵיכֶם֒ וַתֹּ֣אמְרוּ לִ֔י לֹ֕א כִּי־מֶ֖לֶךְ
יִמְלֹ֣ךְ עָלֵ֑ינוּ וַיהוָ֥ה אֱלֹהֵיכֶ֖ם מַלְכְּכֶֽם׃

‎<span id="013">13</span> ‏וְעַתָּ֗ה הִנֵּ֥ה הַמֶּ֛לֶךְ אֲשֶׁ֥ר
בְּחַרְתֶּ֖ם אֲשֶׁ֣ר שְׁאֶלְתֶּ֑ם וְהִנֵּ֨ה נָתַ֧ן יְהוָ֛ה עֲלֵיכֶ֖ם
מֶֽלֶךְ׃

‎<span id="014">14</span> ‏אִם־תִּֽירְא֣וּ אֶת־יְהוָ֗ה וַעֲבַדְתֶּ֤ם
אֹתוֹ֙ וּשְׁמַעְתֶּ֣ם בְּקֹל֔וֹ וְלֹ֥א תַמְר֖וּ אֶת־פִּ֣י יְהוָ֑ה
וִהְיִתֶ֣ם גַּם־אַתֶּ֗ם וְגַם־הַמֶּ֙לֶךְ֙ אֲשֶׁ֣ר מָלַ֣ךְ עֲלֵיכֶ֔ם
אַחַ֖ר יְהוָ֥ה אֱלֹהֵיכֶֽם׃

‎<span id="015">15</span> ‏וְאִם־לֹ֤א תִשְׁמְעוּ֙ בְּק֣וֹל יְהוָ֔ה
וּמְרִיתֶ֖ם אֶת־פִּ֣י יְהוָ֑ה וְהָיְתָ֧ה יַד־יְהוָ֛ה בָּכֶ֖ם
וּבַאֲבֹתֵיכֶֽם׃

‎<span id="016">16</span> ‏גַּם־עַתָּה֙ הִתְיַצְּב֣וּ וּרְא֔וּ
אֶת־הַדָּבָ֥ר הַגָּד֖וֹל הַזֶּ֑ה אֲשֶׁ֣ר יְהוָ֔ה עֹשֶׂ֖ה לְעֵינֵיכֶֽם׃

‎<span id="017">17</span> ‏הֲל֤וֹא קְצִיר־חִטִּים֙ הַיּ֔וֹם אֶקְרָא֙
אֶל־יְהוָ֔ה וְיִתֵּ֥ן קֹל֖וֹת וּמָטָ֑ר וּדְע֣וּ וּרְא֗וּ
כִּֽי־רָעַתְכֶ֤ם רַבָּה֙ אֲשֶׁ֤ר עֲשִׂיתֶם֙ בְּעֵינֵ֣י יְהוָ֔ה
לִשְׁא֥וֹל לָכֶ֖ם מֶֽלֶךְ׃ ס

‎<span id="018">18</span> ‏וַיִּקְרָ֤א שְׁמוּאֵל֙ אֶל־יְהוָ֔ה וַיִּתֵּ֧ן
יְהוָ֛ה קֹלֹ֥ת וּמָטָ֖ר בַּיּ֣וֹם הַה֑וּא וַיִּירָ֨א כָל־הָעָ֥ם מְאֹ֛ד
אֶת־יְהוָ֖ה וְאֶת־שְׁמוּאֵֽל׃

‎<span id="019">19</span> ‏וַיֹּאמְר֨וּ כָל־הָעָ֜ם אֶל־שְׁמוּאֵ֗ל
הִתְפַּלֵּ֧ל בְּעַד־עֲבָדֶ֛יךָ אֶל־יְהוָ֥ה אֱלֹהֶ֖יךָ וְאַל־נָמ֑וּת
כִּֽי־יָסַ֤פְנוּ עַל־כָּל־חַטֹּאתֵ֙ינוּ֙ רָעָ֔ה לִשְׁאֹ֥ל לָ֖נוּ
מֶֽלֶךְ׃ ס

‎<span id="020">20</span> ‏וַיֹּ֨אמֶר שְׁמוּאֵ֤ל אֶל־הָעָם֙
אַל־תִּירָ֔אוּ אַתֶּ֣ם עֲשִׂיתֶ֔ם אֵ֥ת כָּל־הָרָעָ֖ה הַזֹּ֑את אַ֗ךְ
אַל־תָּס֙וּרוּ֙ מֵאַחֲרֵ֣י יְהוָ֔ה וַעֲבַדְתֶּ֥ם אֶת־יְהוָ֖ה
בְּכָל־לְבַבְכֶֽם׃

‎<span id="021">21</span> ‏וְלֹ֖א תָּס֑וּרוּ כִּ֣י׀ אַחֲרֵ֣י הַתֹּ֗הוּ
אֲשֶׁ֧ר לֹֽא־יוֹעִ֛ילוּ וְלֹ֥א יַצִּ֖ילוּ כִּי־תֹ֥הוּ הֵֽמָּה׃

‎<span id="022">22</span> ‏כִּ֠י לֹֽא־יִטֹּ֤שׁ יְהוָה֙ אֶת־עַמּ֔וֹ
בַּעֲב֖וּר שְׁמ֣וֹ הַגָּד֑וֹל כִּ֚י הוֹאִ֣יל יְהוָ֔ה לַעֲשׂ֥וֹת אֶתְכֶ֛ם
ל֖וֹ לְעָֽם׃

‎<span id="023">23</span> ‏גַּ֣ם אָנֹכִ֗י חָלִ֤ילָה לִּי֙ מֵחֲטֹ֣א
לַֽיהוָ֔ה מֵחֲדֹ֖ל לְהִתְפַּלֵּ֣ל בַּעַדְכֶ֑ם וְהוֹרֵיתִ֣י אֶתְכֶ֔ם
בְּדֶ֥רֶךְ הַטּוֹבָ֖ה וְהַיְשָׁרָֽה׃

‎<span id="024">24</span> ‏אַ֣ךְ׀ יְר֣אוּ אֶת־יְהוָ֗ה וַעֲבַדְתֶּ֥ם
אֹת֛וֹ בֶּאֱמֶ֖ת בְּכָל־לְבַבְכֶ֑ם כִּ֣י רְא֔וּ אֵ֥ת אֲשֶׁר־הִגְדִּ֖ל
עִמָּכֶֽם׃

‎<span id="025">25</span> ‏וְאִם־הָרֵ֖עַ תָּרֵ֑עוּ גַּם־אַתֶּ֥ם
גַּֽם־מַלְכְּכֶ֖ם תִּסָּפֽוּ׃ פ

1 wayyō’mer šəmû’ēl ’el-kāl-yiśərā’ēl hinnēh šām<sup>a</sup>‘ətî
ḇəqōləḵem ləḵōl ’ăšer-’ămarətem lî wā’aməlîḵə ‘ălêḵem meleḵə:

2 wə‘atâ hinnēh hammeleḵə\| miṯəhallēḵə lifənêḵem wa’ănî zāqanətî
wāśaḇətî ûḇānay hinnām ’itəḵem wa’ănî hiṯəhallaḵətî lifənêḵem minnə‘uray
‘aḏ-hayywōm hazzeh:

3 hinənî ‘ănû ḇî neḡeḏ yəhwâ wəneḡeḏ məšîḥwō ’eṯ-šwōr\| mî
lāq<sup>a</sup>ḥətî w<sup>a</sup>ḥămwōr mî lāq<sup>a</sup>ḥətî wə’eṯ-mî
‘āšaqətî ’eṯ-mî raṣṣwōṯî ûmîyaḏ-mî lāq<sup>a</sup>ḥətî ḵōfer
wə’<sup>a</sup>‘əlîm ‘ênay bwō wə’āšîḇ lāḵem:

4 wayyō’mərû lō’ ‘ăšaqətānû wəlō’ raṣṣwōṯānû wəlō’-lāq<sup>a</sup>ḥətā
mîyaḏ-’îš mə’ûmâ:

5 wayyō’mer ’ălêhem ‘ēḏ yəhwâ bāḵem wə‘ēḏ məšîḥwō hayywōm hazzeh kî lō’
məṣā’ṯem bəyāḏî mə’ûmâ wayyō’mer ‘ēḏ: f

6 wayyō’mer šəmû’ēl ’el-hā‘ām yəhwâ ’ăšer ‘āśâ ’eṯ-mōšeh wə’eṯ-’ahărōn
wa’ăšer he‘ĕlâ ’eṯ-’ăḇōṯêḵem mē’ereṣ miṣərāyim:

7 wə‘atâ hiṯəyaṣṣəḇû wə’iššāfəṭâ ’itəḵem lifənê yəhwâ ’ēṯ kāl-ṣiḏəqwōṯ
yəhwâ ’ăšer-‘āśâ ’itəḵem wə’eṯ-’ăḇwōṯêḵem:

8 ka’ăšer-bā’ y<sup>a</sup>‘ăqōḇ miṣərāyim wayyizə‘ăqû ’ăḇwōṯêḵem
’el-yəhwâ wayyišəl<sup>a</sup>ḥ yəhwâ ’eṯ-mōšeh wə’eṯ-’ahărōn wayywōṣî’û
’eṯ-’ăḇōṯêḵem mimmiṣərayim wayyōšiḇûm bammāqwōm hazzeh:

9 wayyišəkəḥû ’eṯ-yəhwâ ’ĕlōhêhem wayyiməkōr ’ōṯām bəyaḏ sîsərā’
śar-ṣəḇā’ ḥāṣwōr ûḇəyaḏ-pəlišətîm ûḇəyaḏ meleḵə mwō’āḇ wayyillāḥămû bām:

10 wayyizə‘ăqû ’el-yəhwâ wayyō’mer wayyō’mərû ḥāṭā’nû kî ‘āzaḇənû
’eṯ-yəhwâ wann<sup>a</sup>‘ăḇōḏ ’eṯ-habə‘ālîm wə’eṯ-hā‘ašətārwōṯ wə‘atâ
haṣṣîlēnû mîyaḏ ’ōyəḇênû wən<sup>a</sup>‘aḇəḏeḵḵā:

11 wayyišəl<sup>a</sup>ḥ yəhwâ ’eṯ-yərub<sup>a</sup>‘al wə’eṯ-bəḏān
wə’eṯ-yifətāḥ wə’eṯ-šəmû’ēl wayyaṣṣēl ’eṯəḵem mîyaḏ ’ōyəḇêḵem missāḇîḇ
watēšəḇû beṭ<sup>a</sup>ḥ:

12 watirə’û kî-nāḥāš meleḵə bənê-‘ammwōn bā’ ‘ălêḵem watō’mərû lî lō’
kî-meleḵə yiməlōḵə ‘ālênû wayhwâ ’ĕlōhêḵem maləkəḵem:

13 wə‘atâ hinnēh hammeleḵə ’ăšer bəḥarətem ’ăšer šə’elətem wəhinnēh
nāṯan yəhwâ ‘ălêḵem meleḵə:

14 ’im-tîrə’û ’eṯ-yəhwâ w<sup>a</sup>‘ăḇaḏətem ’ōṯwō
ûšəm<sup>a</sup>‘ətem bəqōlwō wəlō’ ṯamərû ’eṯ-pî yəhwâ wihəyiṯem
gam-’atem wəḡam-hammeleḵə ’ăšer mālaḵə ‘ălêḵem ’<sup>a</sup>ḥar yəhwâ
’ĕlōhêḵem:

15 wə’im-lō’ ṯišəmə‘û bəqwōl yəhwâ ûmərîṯem ’eṯ-pî yəhwâ wəhāyəṯâ
yaḏ-yəhwâ bāḵem ûḇa’ăḇōṯêḵem:

16 gam-‘atâ hiṯəyaṣṣəḇû ûrə’û ’eṯ-hadāḇār hagāḏwōl hazzeh ’ăšer yəhwâ
‘ōśeh lə‘ênêḵem:

17 hălwō’ qəṣîr-ḥiṭṭîm hayywōm ’eqərā’ ’el-yəhwâ wəyitēn qōlwōṯ ûmāṭār
ûḏə‘û ûrə’û kî-rā‘aṯəḵem rabâ ’ăšer ‘ăśîṯem bə‘ênê yəhwâ lišə’wōl lāḵem
meleḵə: s

18 wayyiqərā’ šəmû’ēl ’el-yəhwâ wayyitēn yəhwâ qōlōṯ ûmāṭār bayywōm
hahû’ wayyîrā’ ḵāl-hā‘ām mə’ōḏ ’eṯ-yəhwâ wə’eṯ-šəmû’ēl:

19 wayyō’mərû ḵāl-hā‘ām ’el-šəmû’ēl hiṯəpallēl bə‘aḏ-‘ăḇāḏeyḵā ’el-yəhwâ
’ĕlōheyḵā wə’al-nāmûṯ kî-yāsafənû ‘al-kāl-ḥaṭṭō’ṯênû rā‘â lišə’ōl lānû
meleḵə: s

20 wayyō’mer šəmû’ēl ’el-hā‘ām ’al-tîrā’û ’atem ‘ăśîṯem ’ēṯ kāl-hārā‘â
hazzō’ṯ ’aḵə ’al-tāsûrû mē’<sup>a</sup>ḥărê yəhwâ w<sup>a</sup>‘ăḇaḏətem
’eṯ-yəhwâ bəḵāl-ləḇaḇəḵem:

21 wəlō’ tāsûrû kî\| ’<sup>a</sup>ḥărê hatōhû ’ăšer lō’-ywō‘îlû wəlō’
yaṣṣîlû kî-ṯōhû hēmmâ:

22 kî lō’-yiṭṭōš yəhwâ ’eṯ-‘ammwō b<sup>a</sup>‘ăḇûr šəmwō hagāḏwōl kî
hwō’îl yəhwâ l<sup>a</sup>‘ăśwōṯ ’eṯəḵem lwō lə‘ām:

23 gam ’ānōḵî ḥālîlâ llî mēḥăṭō’ layhwâ mēḥăḏōl ləhiṯəpallēl
b<sup>a</sup>‘aḏəḵem wəhwōrêṯî ’eṯəḵem bəḏereḵə haṭṭwōḇâ wəhayəšārâ:

24 ’aḵə\| yər’û ’eṯ-yəhwâ w<sup>a</sup>‘ăḇaḏətem ’ōṯwō be’ĕmeṯ
bəḵāl-ləḇaḇəḵem kî rə’û ’ēṯ ’ăšer-hiḡədil ‘immāḵem:

25 wə’im-hārē‘a tārē‘û gam-’atem gam-maləkəḵem tissāfû: f

------------------------------------------------------------------------

[Next: 1 Samuel (1 Shmuel) Chapter 13](sa1013.md)
