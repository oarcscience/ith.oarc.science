[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1023)  [KJV](../kjv/sa1023)  [Sep](../sep/sa1023) 
[Vul](../vul/sa1023)   
  
[1 Samuel (1 Shmuel) Index](sa1)  
  [Previous](sa1022)  [Next](sa1024) 

------------------------------------------------------------------------

### Tanach (Hebrew): 1 Samuel (1 Shmuel) Chapter 23

‎<span id="001">1</span> ‏וַיַּגִּ֥דוּ לְדָוִ֖ד לֵאמֹ֑ר הִנֵּ֤ה
פְלִשְׁתִּים֙ נִלְחָמִ֣ים בִּקְעִילָ֔ה וְהֵ֖מָּה שֹׁסִ֥ים
אֶת־הַגֳּרָנֽוֹת׃

‎<span id="002">2</span> ‏וַיִּשְׁאַ֨ל דָּוִ֤ד בַּֽיהוָה֙ לֵאמֹ֔ר
הַאֵלֵ֣ךְ וְהִכֵּ֔יתִי בַּפְּלִשְׁתִּ֖ים הָאֵ֑לֶּה סוַיֹּ֨אמֶר יְהוָ֜ה
אֶל־דָּוִ֗ד לֵ֚ךְ וְהִכִּ֣יתָ בַפְּלִשְׁתִּ֔ים וְהוֹשַׁעְתָּ֖
אֶת־קְעִילָֽה׃

‎<span id="003">3</span> ‏וַיֹּ֨אמְר֜וּ אַנְשֵׁ֤י דָוִד֙ אֵלָ֔יו הִנֵּ֨ה
אֲנַ֥חְנוּ פֹ֛ה בִּֽיהוּדָ֖ה יְרֵאִ֑ים וְאַף֙ כִּֽי־נֵלֵ֣ךְ קְעִלָ֔ה
אֶל־מַֽעַרְכ֖וֹת פְּלִשְׁתִּֽים׃ ס

‎<span id="004">4</span> ‏וַיּ֨וֹסֶף ע֤וֹד דָּוִד֙ לִשְׁאֹ֣ל בַּֽיהוָ֔ה
סוַֽיַּעֲנֵ֖הוּ יְהוָ֑ה וַיֹּ֗אמֶר ק֚וּם רֵ֣ד קְעִילָ֔ה כִּֽי־אֲנִ֥י
נֹתֵ֛ן אֶת־פְּלִשְׁתִּ֖ים בְּיָדֶֽךָ׃

‎<span id="005">5</span> ‏וַיֵּ֣לֶךְ דָּוִד֩ ואנשו וַאֲנָשָׁ֨יו
קְעִילָ֜ה וַיִּלָּ֣חֶם בַּפְּלִשְׁתִּ֗ים וַיִּנְהַג֙ אֶת־מִקְנֵיהֶ֔ם
וַיַּ֥ךְ בָּהֶ֖ם מַכָּ֣ה גְדוֹלָ֑ה וַיֹּ֣שַׁע דָּוִ֔ד אֵ֖ת יֹשְׁבֵ֥י
קְעִילָֽה׃ ס

‎<span id="006">6</span> ‏וַיְהִ֗י בִּ֠בְרֹחַ אֶבְיָתָ֧ר
בֶּן־אֲחִימֶ֛לֶךְ אֶל־דָּוִ֖ד קְעִילָ֑ה אֵפ֖וֹד יָרַ֥ד בְּיָדֽוֹ׃

‎<span id="007">7</span> ‏וַיֻּגַּ֣ד לְשָׁא֔וּל כִּי־בָ֥א דָוִ֖ד
קְעִילָ֑ה וַיֹּ֣אמֶר שָׁא֗וּל נִכַּ֨ר אֹת֤וֹ אֱלֹהִים֙ בְּיָדִ֔י כִּ֚י
נִסְגַּ֣ר לָב֔וֹא בְּעִ֖יר דְּלָתַ֥יִם וּבְרִֽיחַ׃

‎<span id="008">8</span> ‏וַיְשַׁמַּ֥ע שָׁא֛וּל אֶת־כָּל־הָעָ֖ם
לַמִּלְחָמָ֑ה לָרֶ֣דֶת קְעִילָ֔ה לָצ֥וּר אֶל־דָּוִ֖ד וְאֶל־אֲנָשָֽׁיו׃

‎<span id="009">9</span> ‏וַיֵּ֣דַע דָּוִ֔ד כִּ֣י עָלָ֔יו שָׁא֖וּל
מַחֲרִ֣ישׁ הָרָעָ֑ה וַיֹּ֙אמֶר֙ אֶל־אֶבְיָתָ֣ר הַכֹּהֵ֔ן הַגִּ֖ישָׁה
הָאֵפֽוֹד׃ ס

‎<span id="010">10</span> ‏וַיֹּאמֶר֮ דָּוִד֒ יְהוָה֙ אֱלֹהֵ֣י
יִשְׂרָאֵ֔ל שָׁמֹ֤עַ שָׁמַע֙ עַבְדְּךָ֔ כִּֽי־מְבַקֵּ֥שׁ שָׁא֖וּל
לָב֣וֹא אֶל־קְעִילָ֑ה לְשַׁחֵ֥ת לָעִ֖יר בַּעֲבוּרִֽי׃

‎<span id="011">11</span> ‏הֲיַסְגִּרֻ֣נִי בַעֲלֵי֩ קְעִילָ֨ה בְיָד֜וֹ
הֲיֵרֵ֣ד שָׁא֗וּל כַּֽאֲשֶׁר֙ שָׁמַ֣ע עַבְדֶּ֔ךָ יְהוָה֙ אֱלֹהֵ֣י
יִשְׂרָאֵ֔ל הַגֶּד־נָ֖א לְעַבְדֶּ֑ךָ סוַיֹּ֥אמֶר יְהוָ֖ה יֵרֵֽד׃

‎<span id="012">12</span> ‏וַיֹּ֣אמֶר דָּוִ֔ד הֲיַסְגִּ֜רוּ בַּעֲלֵ֧י
קְעִילָ֛ה אֹתִ֥י וְאֶת־אֲנָשַׁ֖י בְּיַד־שָׁא֑וּל וַיֹּ֥אמֶר יְהוָ֖ה
יַסְגִּֽירוּ׃ ס

‎<span id="013">13</span> ‏וַיָּקָם֩ דָּוִ֨ד וַאֲנָשָׁ֜יו
כְּשֵׁשׁ־מֵא֣וֹת אִ֗ישׁ וַיֵּצְאוּ֙ מִקְּעִלָ֔ה וַיִּֽתְהַלְּכ֖וּ
בַּאֲשֶׁ֣ר יִתְהַלָּ֑כוּ וּלְשָׁא֣וּל הֻגַּ֗ד כִּֽי־נִמְלַ֤ט דָּוִד֙
מִקְּעִילָ֔ה וַיֶּחְדַּ֖ל לָצֵֽאת׃

‎<span id="014">14</span> ‏וַיֵּ֨שֶׁב דָּוִ֤ד בַּמִּדְבָּר֙
בַּמְּצָד֔וֹת וַיֵּ֥שֶׁב בָּהָ֖ר בְּמִדְבַּר־זִ֑יף וַיְבַקְשֵׁ֤הוּ
שָׁאוּל֙ כָּל־הַיָּמִ֔ים וְלֹֽא־נְתָנ֥וֹ אֱלֹהִ֖ים בְּיָדֽוֹ׃

‎<span id="015">15</span> ‏וַיַּ֣רְא דָוִ֔ד<sup>1</sup> כִּֽי־יָצָ֥א
שָׁא֖וּל לְבַקֵּ֣שׁ אֶת־נַפְשׁ֑וֹ וְדָוִ֥ד בְּמִדְבַּר־זִ֖יף
בַּחֹֽרְשָׁה׃ ס

‎<span id="016">16</span> ‏וַיָּ֙קָם֙ יְהוֹנָתָ֣ן בֶּן־שָׁא֔וּל
וַיֵּ֥לֶךְ אֶל־דָּוִ֖ד חֹ֑רְשָׁה וַיְחַזֵּ֥ק אֶת־יָד֖וֹ בֵּאלֹהִֽים׃

‎<span id="017">17</span> ‏וַיֹּ֨אמֶר אֵלָ֜יו אַל־תִּירָ֗א כִּ֠י לֹ֤א
תִֽמְצָאֲךָ֙ יַ֚ד שָׁא֣וּל אָבִ֔י וְאַתָּה֙ תִּמְלֹ֣ךְ עַל־יִשְׂרָאֵ֔ל
וְאָנֹכִ֖י אֶֽהְיֶה־לְּךָ֣ לְמִשְׁנֶ֑ה וְגַם־שָׁא֥וּל אָבִ֖י יֹדֵ֥עַ
כֵּֽן׃

‎<span id="018">18</span> ‏וַיִּכְרְת֧וּ שְׁנֵיהֶ֛ם בְּרִ֖ית לִפְנֵ֣י
יְהוָ֑ה וַיֵּ֤שֶׁב דָּוִד֙ בַּחֹ֔רְשָׁה וִיהוֹנָתָ֖ן הָלַ֥ךְ לְבֵיתֽוֹ׃
ס

‎<span id="019">19</span> ‏וַיַּעֲל֤וּ זִפִים֙ אֶל־שָׁא֔וּל
הַגִּבְעָ֖תָה לֵאמֹ֑ר הֲל֣וֹא דָ֠וִד מִסְתַּתֵּ֨ר עִמָּ֤נוּ בַמְּצָדוֹת֙
בַּחֹ֔רְשָׁה בְּגִבְעַת֙ הַֽחֲכִילָ֔ה אֲשֶׁ֖ר מִימִ֥ין הַיְשִׁימֽוֹן׃

‎<span id="020">20</span> ‏וְ֠עַתָּה לְכָל־אַוַּ֨ת נַפְשְׁךָ֥ הַמֶּ֛לֶךְ
לָרֶ֖דֶת רֵ֑ד וְלָ֥נוּ הַסְגִּיר֖וֹ בְּיַ֥ד הַמֶּֽלֶךְ׃

‎<span id="021">21</span> ‏וַיֹּ֣אמֶר שָׁא֔וּל בְּרוּכִ֥ים אַתֶּ֖ם
לַֽיהוָ֑ה כִּ֥י חֲמַלְתֶּ֖ם עָלָֽי׃

‎<span id="022">22</span> ‏לְכוּ־נָ֞א הָכִ֣ינוּ ע֗וֹד וּדְע֤וּ וּרְאוּ֙
אֶת־מְקוֹמוֹ֙ אֲשֶׁ֣ר תִּֽהְיֶ֣ה רַגְל֔וֹ מִ֥י רָאָ֖הוּ שָׁ֑ם כִּ֚י
אָמַ֣ר אֵלַ֔י עָר֥וֹם יַעְרִ֖ם הֽוּא׃

‎<span id="023">23</span> ‏וּרְא֣וּ וּדְע֗וּ מִכֹּ֤ל הַמַּֽחֲבֹאִים֙
אֲשֶׁ֣ר יִתְחַבֵּ֣א שָׁ֔ם וְשַׁבְתֶּ֤ם אֵלַי֙ אֶל־נָכ֔וֹן וְהָלַכְתִּ֖י
אִתְּכֶ֑ם וְהָיָה֙ אִם־יֶשְׁנ֣וֹ בָאָ֔רֶץ וְחִפַּשְׂתִּ֣י אֹת֔וֹ בְּכֹ֖ל
אַלְפֵ֥י יְהוּדָֽה׃

‎<span id="024">24</span> ‏וַיָּק֛וּמוּ וַיֵּלְכ֥וּ זִ֖יפָה לִפְנֵ֣י
שָׁא֑וּל וְדָוִ֨ד וַאֲנָשָׁ֜יו בְּמִדְבַּ֤ר מָעוֹן֙ בָּעֲרָבָ֔ה אֶ֖ל
יְמִ֥ין הַיְשִׁימֽוֹן׃

‎<span id="025">25</span> ‏וַיֵּ֨לֶךְ שָׁא֣וּל וַאֲנָשָׁיו֮ לְבַקֵּשׁ֒
וַיַּגִּ֣דוּ<sup>3</sup> לְדָוִ֔ד וַיֵּ֣רֶד הַסֶּ֔לַע וַיֵּ֖שֶׁב
בְּמִדְבַּ֣ר מָע֑וֹן וַיִּשְׁמַ֣ע שָׁא֔וּל וַיִּרְדֹּ֥ף אַחֲרֵֽי־דָוִ֖ד
מִדְבַּ֥ר מָעֽוֹן׃

‎<span id="026">26</span> ‏וַיֵּ֨לֶךְ שָׁא֜וּל מִצַּ֤ד הָהָר֙ מִזֶּ֔ה
וְדָוִ֧ד וַאֲנָשָׁ֛יו מִצַּ֥ד הָהָ֖ר מִזֶּ֑ה וַיְהִ֨י דָוִ֜ד נֶחְפָּ֤ז
לָלֶ֙כֶת֙ מִפְּנֵ֣י שָׁא֔וּל וְשָׁא֣וּל וַאֲנָשָׁ֗יו עֹֽטְרִ֛ים
אֶל־דָּוִ֥ד וְאֶל־אֲנָשָׁ֖יו לְתָפְשָֽׂם׃

‎<span id="027">27</span> ‏וּמַלְאָ֣ךְ בָּ֔א אֶל־שָׁא֖וּל לֵאמֹ֑ר
מַהֲרָ֣ה וְלֵ֔כָה כִּֽי־פָשְׁט֥וּ פְלִשְׁתִּ֖ים עַל־הָאָֽרֶץ׃

‎<span id="028">28</span> ‏וַיָּ֣שָׁב שָׁא֗וּל מִרְדֹף֙ אַחֲרֵ֣י דָוִ֔ד
וַיֵּ֖לֶךְ לִקְרַ֣את פְּלִשְׁתִּ֑ים עַל־כֵּ֗ן קָֽרְאוּ֙ לַמָּק֣וֹם
הַה֔וּא סֶ֖לַע הַֽמַּחְלְקֽוֹת׃

1 wayyagiḏû ləḏāwiḏ lē’mōr hinnēh fəlišətîm niləḥāmîm biqə‘îlâ wəhēmmâ
šōsîm ’eṯ-hagŏrānwōṯ:

2 wayyišə’al dāwiḏ bayhwâ lē’mōr ha’ēlēḵə wəhikêṯî bapəlišətîm hā’ēlleh
swayyō’mer yəhwâ ’el-dāwiḏ lēḵə wəhikîṯā ḇapəlišətîm
wəhwōš<sup>a</sup>‘ətā ’eṯ-qə‘îlâ:

3 wayyō’mərû ’anəšê ḏāwiḏ ’ēlāyw hinnēh ’ăn<sup>a</sup>ḥənû fōh bîhûḏâ
yərē’îm wə’af kî-nēlēḵə qə‘ilâ ’el-m<sup>a</sup>‘arəḵwōṯ pəlišətîm: s

4 wayywōsef ‘wōḏ dāwiḏ lišə’ōl bayhwâ swayy<sup>a</sup>‘ănēhû yəhwâ
wayyō’mer qûm rēḏ qə‘îlâ kî-’ănî nōṯēn ’eṯ-pəlišətîm bəyāḏeḵā:

5 wayyēleḵə dāwiḏ wa’ănāšāw wa’ănāšāyw qə‘îlâ wayyillāḥem bapəlišətîm
wayyinəhaḡ ’eṯ-miqənêhem wayyaḵə bâem makâ ḡəḏwōlâ wayyōš<sup>a</sup>‘
dāwiḏ ’ēṯ yōšəḇê qə‘îlâ: s

6 wayəhî biḇərōḥa ’eḇəyāṯār ben-’ăḥîmeleḵə ’el-dāwiḏ qə‘îlâ ’ēfwōḏ yāraḏ
bəyāḏwō:

7 wayyugaḏ ləšā’ûl kî-ḇā’ ḏāwiḏ qə‘îlâ wayyō’mer šā’ûl nikar ’ōṯwō
’ĕlōhîm bəyāḏî kî nisəgar lāḇwō’ bə‘îr dəlāṯayim ûḇərîḥa:

8 wayəšamm<sup>a</sup>‘ šā’ûl ’eṯ-kāl-hā‘ām lammiləḥāmâ lāreḏeṯ qə‘îlâ
lāṣûr ’el-dāwiḏ wə’el-’ănāšāyw:

9 wayyēḏ<sup>a</sup>‘ dāwiḏ kî ‘ālāyw šā’ûl m<sup>a</sup>ḥărîš hārā‘â
wayyō’mer ’el-’eḇəyāṯār hakōhēn hagîšâ hā’ēfwōḏ: s

10 wayyō’mer dāwiḏ yəhwâ ’ĕlōhê yiśərā’ēl šāmō‘a šām<sup>a</sup>‘
‘aḇədəḵā kî-məḇaqqēš šā’ûl lāḇwō’ ’el-qə‘îlâ ləš<sup>a</sup>ḥēṯ lā‘îr
b<sup>a</sup>‘ăḇûrî:

11 hăyasəgirunî ḇ<sup>a</sup>‘ălê qə‘îlâ ḇəyāḏwō hăyērēḏ šā’ûl ka’ăšer
šām<sup>a</sup>‘ ‘aḇədeḵā yəhwâ ’ĕlōhê yiśərā’ēl hageḏ-nā’ lə‘aḇədeḵā
swayyō’mer yəhwâ yērēḏ:

12 wayyō’mer dāwiḏ hăyasəgirû b<sup>a</sup>‘ălê qə‘îlâ ’ōṯî
wə’eṯ-’ănāšay bəyaḏ-šā’ûl wayyō’mer yəhwâ yasəgîrû: s

13 wayyāqām dāwiḏ wa’ănāšāyw kəšēš-mē’wōṯ ’îš wayyēṣə’û miqqə‘ilâ
wayyiṯəhalləḵû ba’ăšer yiṯəhallāḵû ûləšā’ûl hugaḏ kî-niməlaṭ dāwiḏ
miqqə‘îlâ wayyeḥədal lāṣē’ṯ:

14 wayyēšeḇ dāwiḏ bammiḏəbār bamməṣāḏwōṯ wayyēšeḇ bâār bəmiḏəbar-zîf
wayəḇaqəšēhû šā’ûl kāl-hayyāmîm wəlō’-nəṯānwō ’ĕlōhîm bəyāḏwō:

15 wayyarə’ ḏāwiḏ<sup>1</sup> kî-yāṣā’ šā’ûl ləḇaqqēš ’eṯ-nafəšwō
wəḏāwiḏ bəmiḏəbar-zîf b<sup>a</sup>ḥōrəšâ: s

16 wayyāqām yəhwōnāṯān ben-šā’ûl wayyēleḵə ’el-dāwiḏ ḥōrəšâ wayəḥazzēq
’eṯ-yāḏwō bē’lōhîm:

17 wayyō’mer ’ēlāyw ’al-tîrā’ kî lō’ ṯiməṣā’ăḵā yaḏ šā’ûl ’āḇî wə’atâ
timəlōḵə ‘al-yiśərā’ēl wə’ānōḵî ’ehəyeh-lləḵā ləmišəneh wəḡam-šā’ûl ’āḇî
yōḏē‘a kēn:

18 wayyiḵərəṯû šənêhem bərîṯ lifənê yəhwâ wayyēšeḇ dāwiḏ
b<sup>a</sup>ḥōrəšâ wîhwōnāṯān hālaḵə ləḇêṯwō: s

19 wayy<sup>a</sup>‘ălû zifîm ’el-šā’ûl hagiḇə‘āṯâ lē’mōr hălwō’ ḏāwiḏ
misətatēr ‘immānû ḇamməṣāḏwōṯ b<sup>a</sup>ḥōrəšâ bəḡiḇə‘aṯ
h<sup>a</sup>ḥăḵîlâ ’ăšer mîmîn hayəšîmwōn:

20 wə‘atâ ləḵāl-’aûaṯ nafəšəḵā hammeleḵə lāreḏeṯ rēḏ wəlānû hasəgîrwō
bəyaḏ hammeleḵə:

21 wayyō’mer šā’ûl bərûḵîm ’atem layhwâ kî ḥămalətem ‘ālāy:

22 ləḵû-nā’ hāḵînû ‘wōḏ ûḏə‘û ûrə’û ’eṯ-məqwōmwō ’ăšer tihəyeh raḡəlwō
mî rā’âû šām kî ’āmar ’ēlay ‘ārwōm y<sup>a</sup>‘ərim hû’:

23 ûrə’û ûḏə‘û mikōl hamm<sup>a</sup>ḥăḇō’îm ’ăšer yiṯəḥabē’ šām
wəšaḇətem ’ēlay ’el-nāḵwōn wəhālaḵətî ’itəḵem wəhāyâ ’im-yešənwō ḇā’āreṣ
wəḥipaśətî ’ōṯwō bəḵōl ’aləfê yəhûḏâ:

24 wayyāqûmû wayyēləḵû zîfâ lifənê šā’ûl wəḏāwiḏ wa’ănāšāyw bəmiḏəbar
mā‘wōn bā‘ărāḇâ ’el yəmîn hayəšîmwōn:

25 wayyēleḵə šā’ûl wa’ănāšāyw ləḇaqqēš wayyagiḏû<sup>3</sup> ləḏāwiḏ
wayyēreḏ hassel<sup>a</sup>‘ wayyēšeḇ bəmiḏəbar mā‘wōn
wayyišəm<sup>a</sup>‘ šā’ûl wayyirədōf ’<sup>a</sup>ḥărê-ḏāwiḏ miḏəbar
mā‘wōn:

26 wayyēleḵə šā’ûl miṣṣaḏ hâār mizzeh wəḏāwiḏ wa’ănāšāyw miṣṣaḏ hâār
mizzeh wayəhî ḏāwiḏ neḥəpāz lāleḵeṯ mipənê šā’ûl wəšā’ûl wa’ănāšāyw
‘ōṭərîm ’el-dāwiḏ wə’el-’ănāšāyw ləṯāfəśām:

27 ûmalə’āḵə bā’ ’el-šā’ûl lē’mōr mahărâ wəlēḵâ kî-fāšəṭû fəlišətîm
‘al-hā’āreṣ:

28 wayyāšāḇ šā’ûl mirəḏōf ’<sup>a</sup>ḥărê ḏāwiḏ wayyēleḵə liqəra’ṯ
pəlišətîm ‘al-kēn qārə’û lammāqwōm hahû’ sel<sup>a</sup>‘
hamm<sup>a</sup>ḥələqwōṯ:

------------------------------------------------------------------------

[Next: 1 Samuel (1 Shmuel) Chapter 24](sa1024)
