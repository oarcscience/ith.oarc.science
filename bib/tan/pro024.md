[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro024)  [KJV](../kjv/pro024)  [Sep](../sep/pro024) 
[Vul](../vul/pro024)   
  
[Proverbs (Mishlei) Index](pro)  
  [Previous](pro023)  [Next](pro025) 

------------------------------------------------------------------------

### Tanach (Hebrew): Proverbs (Mishlei) Chapter 24

‎<span id="001">1</span> ‏אַל־תְּ֭קַנֵּא בְּאַנְשֵׁ֣י רָעָ֑ה וְאַל־תתאו
תִּ֝תְאָ֗יו לִהְי֥וֹת אִתָּֽם׃

‎<span id="002">2</span> ‏כִּי־שֹׁ֖ד יֶהְגֶּ֣ה לִבָּ֑ם וְ֝עָמָ֗ל
שִׂפְתֵיהֶ֥ם תְּדַבֵּֽרְנָה׃

‎<span id="003">3</span> ‏בְּ֭חָכְמָה יִבָּ֣נֶה בָּ֑יִת וּ֝בִתְבוּנָ֗ה
יִתְכּוֹנָֽן׃

‎<span id="004">4</span> ‏וּ֭בְדַעַת חֲדָרִ֣ים יִמָּלְא֑וּ כָּל־ה֖וֹן
יָקָ֣ר וְנָעִֽים׃

‎<span id="005">5</span> ‏גֶּֽבֶר־חָכָ֥ם בַּע֑וֹז וְאִֽישׁ־דַּ֝֗עַת
מְאַמֶּץ־כֹּֽחַ׃

‎<span id="006">6</span> ‏כִּ֣י בְ֭תַחְבֻּלוֹת תַּעֲשֶׂה־לְּךָ֣
מִלְחָמָ֑ה וּ֝תְשׁוּעָ֗ה בְּרֹ֣ב יוֹעֵֽץ׃

‎<span id="007">7</span> ‏רָאמ֣וֹת לֶֽאֱוִ֣יל חָכְמ֑וֹת בַּ֝שַּׁ֗עַר
לֹ֣א יִפְתַּח־פִּֽיהוּ׃

‎<span id="008">8</span> ‏מְחַשֵּׁ֥ב לְהָרֵ֑עַ ל֝֗וֹ בַּֽעַל־מְזִמּ֥וֹת
יִקְרָֽאוּ׃

‎<span id="009">9</span> ‏זִמַּ֣ת אִוֶּ֣לֶת חַטָּ֑את וְתוֹעֲבַ֖ת
לְאָדָ֣ם לֵֽץ׃

‎<span id="010">10</span> ‏הִ֭תְרַפִּיתָ בְּי֥וֹם צָרָ֗ה צַ֣ר כֹּחֶֽכָה׃

‎<span id="011">11</span> ‏הַ֭צֵּל לְקֻחִ֣ים לַמָּ֑וֶת וּמָטִ֥ים
לַ֝הֶ֗רֶג אִם־תַּחְשֽׂוֹךְ׃

‎<span id="012">12</span> ‏כִּֽי־תֹאמַ֗ר הֵן֮ לֹא־יָדַ֪עְנ֫וּ זֶ֥ה
הֲ‍ֽלֹא־תֹ֘כֵ֤ן לִבּ֨וֹת׀ הֽוּא־יָבִ֗ין וְנֹצֵ֣ר נַ֭פְשְׁךָ ה֣וּא יֵדָ֑ע
וְהֵשִׁ֖יב לְאָדָ֣ם כְּפָעֳלֽוֹ׃

‎<span id="013">13</span> ‏אֱכָל־בְּנִ֣י דְבַ֣שׁ כִּי־ט֑וֹב וְנֹ֥פֶת
מָ֝ת֗וֹק עַל־חִכֶּֽךָ׃

‎<span id="014">14</span> ‏כֵּ֤ן׀ דְּעֶ֥ה חָכְמָ֗ה לְנַ֫פְשֶׁ֥ךָ
אִם־מָ֭צָאתָ וְיֵ֣שׁ אַחֲרִ֑ית וְ֝תִקְוָתְךָ֗ לֹ֣א תִכָּרֵֽת׃ פ

‎<span id="015">15</span> ‏אַל־תֶּאֱרֹ֣ב רָ֭שָׁע לִנְוֵ֣ה צַדִּ֑יק
אַֽל־תְּשַׁדֵּ֥ד רִבְצֽוֹ׃

‎<span id="016">16</span> ‏כִּ֤י שֶׁ֨בַע׀ יִפּ֣וֹל צַדִּ֣יק וָקָ֑ם
וּ֝רְשָׁעִ֗ים יִכָּשְׁל֥וּ בְרָעָֽה׃

‎<span id="017">17</span> ‏בִּנְפֹ֣ל אויביך אֽ֭וֹיִבְךָ<sup>y</sup>
אַל־תִּשְׂמָ֑ח וּ֝בִכָּשְׁל֗וֹ אַל־יָגֵ֥ל לִבֶּֽךָ׃

‎<span id="018">18</span> ‏פֶּן־יִרְאֶ֣ה יְ֭הוָה וְרַ֣ע בְּעֵינָ֑יו
וְהֵשִׁ֖יב מֵעָלָ֣יו אַפּֽוֹ׃

‎<span id="019">19</span> ‏אַל־תִּתְחַ֥ר בַּמְּרֵעִ֑ים אַל־תְּ֝קַנֵּ֗א
בָּרְשָׁעִֽים׃

‎<span id="020">20</span> ‏כִּ֤י׀ לֹֽא־תִהְיֶ֣ה אַחֲרִ֣ית לָרָ֑ע נֵ֖ר
רְשָׁעִ֣ים יִדְעָֽךְ׃

‎<span id="021">21</span> ‏יְרָֽא־אֶת־יְהוָ֣ה בְּנִ֣י וָמֶ֑לֶךְ
עִם־שׁ֝וֹנִ֗ים אַל־תִּתְעָרָֽב׃

‎<span id="022">22</span> ‏כִּֽי־פִ֭תְאֹם יָק֣וּם אֵידָ֑ם וּפִ֥יד
שְׁ֝נֵיהֶ֗ם מִ֣י יוֹדֵֽעַ׃ ס

‎<span id="023">23</span> ‏גַּם־אֵ֥לֶּה לַֽחֲכָמִ֑ים הַֽכֵּר־פָּנִ֖ים
בְּמִשְׁפָּ֣ט בַּל־טֽוֹב׃

‎<span id="024">24</span> ‏אֹ֤מֵ֨ר׀ לְרָשָׁע֮ צַדִּ֪יק אָ֥תָּה
יִקְּבֻ֥הוּ עַמִּ֑ים יִזְעָמ֥וּהוּ לְאֻמִּֽים׃

‎<span id="025">25</span> ‏וְלַמּוֹכִיחִ֥ים יִנְעָ֑ם וַֽ֝עֲלֵיהֶ֗ם
תָּב֥וֹא בִרְכַּת־טֽוֹב׃

‎<span id="026">26</span> ‏שְׂפָתַ֥יִם יִשָּׁ֑ק מֵ֝שִׁ֗יב דְּבָרִ֥ים
נְכֹחִֽים׃

‎<span id="027">27</span> ‏הָ֘כֵ֤ן בַּח֨וּץ׀ מְלַאכְתֶּ֗ךָ וְעַתְּדָ֣הּ
בַּשָּׂדֶ֣ה לָ֑ךְ אַ֝חַ֗ר וּבָנִ֥יתָ בֵיתֶֽךָ׃ פ

‎<span id="028">28</span> ‏אַל־תְּהִ֣י עֵד־חִנָּ֣ם בְּרֵעֶ֑ךָ
וַ֝הֲפִתִּ֗יתָ בִּשְׂפָתֶֽיךָ׃

‎<span id="029">29</span> ‏אַל־תֹּאמַ֗ר כַּאֲשֶׁ֣ר עָֽשָׂה־לִ֭י כֵּ֤ן
אֶֽעֱשֶׂה־לּ֑וֹ אָשִׁ֖יב לָאִ֣ישׁ כְּפָעֳלֽוֹ׃

‎<span id="030">30</span> ‏עַל־שְׂדֵ֣ה אִישׁ־עָצֵ֣ל עָבַ֑רְתִּי
וְעַל־כֶּ֝֗רֶם אָדָ֥ם חֲסַר־לֵֽב׃

‎<span id="031">31</span> ‏וְהִנֵּ֨ה עָ֘לָ֤ה כֻלּ֨וֹ׀ קִמְּשֹׂנִ֗ים
כָּסּ֣וּ פָנָ֣יו חֲרֻלִּ֑ים וְגֶ֖דֶר אֲבָנָ֣יו נֶהֱרָֽסָה׃

‎<span id="032">32</span> ‏וָֽאֶחֱזֶ֣ה אָ֭נֹכִֽי אָשִׁ֣ית לִבִּ֑י
רָ֝אִ֗יתִי לָקַ֥חְתִּי מוּסָֽר׃

‎<span id="033">33</span> ‏מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט׀
חִבֻּ֖ק יָדַ֣יִם לִשְׁכָּֽב׃

‎<span id="034">34</span> ‏וּבָֽא־מִתְהַלֵּ֥ךְ רֵישֶׁ֑ךָ וּ֝מַחְסֹרֶ֗יךָ
כְּאִ֣ישׁ מָגֵֽן׃ פ

1 ’al-təqannē’ bə’anəšê rā‘â wə’al-tiṯə’āw tiṯə’āyw lihəywōṯ ’itām:

2 kî-šōḏ yehəgeh libām wə‘āmāl śifəṯêhem təḏabērənâ:

3 bəḥāḵəmâ yibāneh bāyiṯ ûḇiṯəḇûnâ yiṯəkwōnān:

4 ûḇəḏ<sup>a</sup>‘aṯ ḥăḏārîm yimmālə’û kāl-hwōn yāqār wənā‘îm:

5 geḇer-ḥāḵām b<sup>a</sup>‘wōz wə’îš-d<sup>a</sup>‘aṯ mə’ammeṣ-kōḥa:

6 kî ḇəṯ<sup>a</sup>ḥəbulwōṯ t<sup>a</sup>‘ăśeh-lləḵā miləḥāmâ ûṯəšû‘â
bərōḇ ywō‘ēṣ:

7 rā’mwōṯ le’ĕwîl ḥāḵəmwōṯ bašš<sup>a</sup>‘ar lō’
yifət<sup>a</sup>ḥ-pîhû:

8 məḥaššēḇ ləhārē‘a lwō b<sup>a</sup>‘al-məzimmwōṯ yiqərā’û:

9 zimmaṯ ’iûeleṯ ḥaṭṭā’ṯ wəṯwō‘ăḇaṯ lə’āḏām lēṣ:

10 hiṯərapîṯā bəywōm ṣārâ ṣar kōḥeḵâ:

11 haṣṣēl ləquḥîm lammāweṯ ûmāṭîm lahereḡ ’im-t<sup>a</sup>ḥəśwōḵə:

12 kî-ṯō’mar hēn lō’-yāḏ<sup>a</sup>‘ənû zeh hă‍lō’-ṯōḵēn libwōṯ\|
hû’-yāḇîn wənōṣēr nafəšəḵā hû’ yēḏā‘ wəhēšîḇ lə’āḏām kəfā‘ŏlwō:

13 ’ĕḵāl-bənî ḏəḇaš kî-ṭwōḇ wənōfeṯ māṯwōq ‘al-ḥikeḵā:

14 kēn\| də‘eh ḥāḵəmâ lənafəšeḵā ’im-māṣā’ṯā wəyēš ’<sup>a</sup>ḥărîṯ
wəṯiqəwāṯəḵā lō’ ṯikārēṯ: f

15 ’al-te’ĕrōḇ rāšā‘ linəwēh ṣadîq ’al-təšadēḏ riḇəṣwō:

16 kî šeḇ<sup>a</sup>‘\| yipwōl ṣadîq wāqām ûrəšā‘îm yikāšəlû ḇərā‘â:

17 binəfōl ’wōyəḇeyḵā ’wōyiḇəḵā<sup>y</sup> ’al-tiśəmāḥ ûḇikāšəlwō
’al-yāḡēl libeḵā:

18 pen-yirə’eh yəhwâ wər<sup>a</sup>‘ bə‘ênāyw wəhēšîḇ mē‘ālāyw ’apwō:

19 ’al-tiṯəḥar bammərē‘îm ’al-təqannē’ bārəšā‘îm:

20 kî\| lō’-ṯihəyeh ’<sup>a</sup>ḥărîṯ lārā‘ nēr rəšā‘îm yiḏə‘āḵə:

21 yərā’-’eṯ-yəhwâ bənî wāmeleḵə ‘im-šwōnîm ’al-tiṯə‘ārāḇ:

22 kî-fiṯə’ōm yāqûm ’êḏām ûfîḏ šənêhem mî ywōḏē‘a: s

23 gam-’ēlleh l<sup>a</sup>ḥăḵāmîm hakēr-pānîm bəmišəpāṭ bal-ṭwōḇ:

24 ’ōmēr\| lərāšā‘ ṣadîq ’ātâ yiqqəḇuhû ‘ammîm yizə‘āmûhû lə’ummîm:

25 wəlammwōḵîḥîm yinə‘ām w<sup>a</sup>‘ălêhem tāḇwō’ ḇirəkaṯ-ṭwōḇ:

26 śəfāṯayim yiššāq mēšîḇ dəḇārîm nəḵōḥîm:

27 hāḵēn b<sup>a</sup>ḥûṣ\| məla’ḵəteḵā wə‘atəḏāh baśśāḏeh lāḵə
’<sup>a</sup>ḥar ûḇānîṯā ḇêṯeḵā: f

28 ’al-təhî ‘ēḏ-ḥinnām bərē‘eḵā wahăfitîṯā biśəfāṯeyḵā:

29 ’al-tō’mar ka’ăšer ‘āśâ-lî kēn ’e‘ĕśeh-llwō ’āšîḇ lā’îš kəfā‘ŏlwō:

30 ‘al-śəḏēh ’îš-‘āṣēl ‘āḇarətî wə‘al-kerem ’āḏām ḥăsar-lēḇ:

31 wəhinnēh ‘ālâ ḵullwō\| qimməśōnîm kāssû fānāyw ḥărullîm wəḡeḏer
’ăḇānāyw nehĕrāsâ:

32 wā’eḥĕzeh ’ānōḵî ’āšîṯ libî rā’îṯî lāq<sup>a</sup>ḥətî mûsār:

33 mə‘aṭ šēnwōṯ mə‘aṭ tənûmwōṯ mə‘aṭ\| ḥibuq yāḏayim lišəkāḇ:

34 ûḇā’-miṯəhallēḵə rêšeḵā ûm<sup>a</sup>ḥəsōreyḵā kə’îš māḡēn: f

------------------------------------------------------------------------

[Next: Proverbs (Mishlei) Chapter 25](pro025)
