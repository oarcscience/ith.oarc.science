[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg1002)  [KJV](../kjv/kg1002)  [Sep](../sep/kg1002.md) 
[Vul](../vul/kg1002.md)   
  
[1 Kings (1 Melakhim) Index](kg1.md)  
  [Previous](kg1001)  [Next](kg1003.md) 

------------------------------------------------------------------------

### Tanach (Hebrew): 1 Kings (1 Melakhim) Chapter 2

‎<span id="001">1</span> ‏וַיִּקְרְב֥וּ יְמֵֽי־דָוִ֖ד לָמ֑וּת וַיְצַ֛ו
אֶת־שְׁלֹמֹ֥ה בְנ֖וֹ לֵאמֹֽר׃

‎<span id="002">2</span> ‏אָנֹכִ֣י הֹלֵ֔ךְ בְּדֶ֖רֶךְ כָּל־הָאָ֑רֶץ
וְחָזַקְתָּ֖ וְהָיִ֥יתָֽ לְאִֽישׁ׃

‎<span id="003">3</span> ‏וְשָׁמַרְתָּ֞ אֶת־מִשְׁמֶ֣רֶת׀ יְהוָ֣ה
אֱלֹהֶ֗יךָ לָלֶ֤כֶת בִּדְרָכָיו֙ לִשְׁמֹ֨ר חֻקֹּתָ֤יו מִצְוֹתָיו֙
וּמִשְׁפָּטָ֣יו וְעֵדְוֹתָ֔יו כַּכָּת֖וּב בְּתוֹרַ֣ת מֹשֶׁ֑ה לְמַ֣עַן
תַּשְׂכִּ֗יל אֵ֚ת כָּל־אֲשֶׁ֣ר תַּֽעֲשֶׂ֔ה וְאֵ֛ת כָּל־אֲשֶׁ֥ר תִּפְנֶ֖ה
שָֽׁם׃

‎<span id="004">4</span> ‏לְמַעַן֩ יָקִ֨ים יְהוָ֜ה אֶת־דְּבָר֗וֹ אֲשֶׁ֨ר
דִּבֶּ֣ר עָלַי֮ לֵאמֹר֒ אִם־יִשְׁמְר֨וּ בָנֶ֜יךָ אֶת־דַּרְכָּ֗ם לָלֶ֤כֶת
לְפָנַי֙ בֶּאֱמֶ֔ת בְּכָל־לְבָבָ֖ם וּבְכָל־נַפְשָׁ֑ם לֵאמֹ֕ר
לֹֽא־יִכָּרֵ֤ת לְךָ֙ אִ֔ישׁ מֵעַ֖ל כִּסֵּ֥א יִשְׂרָאֵֽל׃

‎<span id="005">5</span> ‏וְגַ֣ם אַתָּ֣ה יָדַ֡עְתָּ אֵת֩ אֲשֶׁר־עָ֨שָׂה
לִ֜י יוֹאָ֣ב בֶּן־צְרוּיָ֗ה אֲשֶׁ֣ר עָשָׂ֣ה לִשְׁנֵֽי־שָׂרֵ֣י צִבְא֣וֹת
יִ֠שְׂרָאֵל לְאַבְנֵ֨ר בֶּן־נֵ֜ר וְלַעֲמָשָׂ֤א בֶן־יֶ֙תֶר֙
וַיַּ֣הַרְגֵ֔ם וַיָּ֥שֶׂם דְּמֵֽי־מִלְחָמָ֖ה בְּשָׁלֹ֑ם וַיִּתֵּ֞ן
דְּמֵ֣י מִלְחָמָ֗ה בַּחֲגֹֽרָתוֹ֙ אֲשֶׁ֣ר בְּמָתְנָ֔יו וּֽבְנַעֲל֖וֹ
אֲשֶׁ֥ר בְּרַגְלָֽיו׃

‎<span id="006">6</span> ‏וְעָשִׂ֖יתָ כְּחָכְמָתֶ֑ךָ וְלֹֽא־תוֹרֵ֧ד
שֵׂיבָת֛וֹ בְּשָׁלֹ֖ם שְׁאֹֽל׃ ס

‎<span id="007">7</span> ‏וְלִבְנֵ֨י בַרְזִלַּ֤י הַגִּלְעָדִי֙
תַּֽעֲשֶׂה־חֶ֔סֶד וְהָי֖וּ בְּאֹכְלֵ֣י שֻׁלְחָנֶ֑ךָ כִּי־כֵן֙ קָרְב֣וּ
אֵלַ֔י בְּבָרְחִ֕י מִפְּנֵ֖י אַבְשָׁל֥וֹם אָחִֽיךָ׃

‎<span id="008">8</span> ‏וְהִנֵּ֣ה עִ֠מְּךָ שִֽׁמְעִ֨י בֶן־גֵּרָ֥א
בֶן־הַיְמִינִי֮ מִבַּחֻרִים֒ וְה֤וּא קִֽלְלַ֙נִי֙ קְלָלָ֣ה נִמְרֶ֔צֶת
בְּי֖וֹם לֶכְתִּ֣י מַחֲנָ֑יִם וְהֽוּא־יָרַ֤ד לִקְרָאתִי֙ הַיַּרְדֵּ֔ן
וָאֶשָּׁ֨בַֽע ל֤וֹ בַֽיהוָה֙ לֵאמֹ֔ר אִם־אֲמִֽיתְךָ֖ בֶּחָֽרֶב׃

‎<span id="009">9</span> ‏וְעַתָּה֙ אַל־תְּנַקֵּ֔הוּ כִּ֛י אִ֥ישׁ חָכָ֖ם
אָ֑תָּה וְיָֽדַעְתָּ֙ אֵ֣ת אֲשֶׁ֣ר תַּֽעֲשֶׂה־לּ֔וֹ וְהוֹרַדְתָּ֧
אֶת־שֵׂיבָת֛וֹ בְּדָ֖ם שְׁאֽוֹל׃

‎<span id="010">10</span> ‏וַיִּשְׁכַּ֥ב דָּוִ֖ד עִם־אֲבֹתָ֑יו
וַיִּקָּבֵ֖ר בְּעִ֥יר דָּוִֽד׃ פ

‎<span id="011">11</span> ‏וְהַיָּמִ֗ים אֲשֶׁ֨ר מָלַ֤ךְ דָּוִד֙
עַל־יִשְׂרָאֵ֔ל אַרְבָּעִ֖ים שָׁנָ֑ה בְּחֶבְר֤וֹן מָלַךְ֙ שֶׁ֣בַע
שָׁנִ֔ים וּבִירוּשָׁלִַ֣ם מָלַ֔ךְ שְׁלֹשִׁ֥ים וְשָׁלֹ֖שׁ שָׁנִֽים׃

‎<span id="012">12</span> ‏וּשְׁלֹמֹ֕ה יָשַׁ֕ב עַל־כִּסֵּ֖א דָּוִ֣ד
אָבִ֑יו וַתִּכֹּ֥ן מַלְכֻת֖וֹ מְאֹֽד׃

‎<span id="013">13</span> ‏וַיָּבֹ֞א אֲדֹנִיָּ֣הוּ
בֶן־חַגֵּ֗ית<sup>1</sup> אֶל־בַּת־שֶׁ֙בַע֙ אֵם־שְׁלֹמֹ֔ה וַתֹּ֖אמֶר
הֲשָׁל֣וֹם בֹּאֶ֑ךָ וַיֹּ֖אמֶר שָׁלֽוֹם׃

‎<span id="014">14</span> ‏וַיֹּ֕אמֶר דָּבָ֥ר לִ֖י אֵלָ֑יִךְ וַתֹּ֖אמֶר
דַּבֵּֽר׃

‎<span id="015">15</span> ‏וַיֹּ֗אמֶר אַ֤תְּ יָדַ֙עַתְּ֙ כִּי־לִי֙
הָיְתָ֣ה הַמְּלוּכָ֔ה וְעָלַ֞י שָׂ֧מוּ כָֽל־יִשְׂרָאֵ֛ל פְּנֵיהֶ֖ם
לִמְלֹ֑ךְ וַתִּסֹּ֤ב הַמְּלוּכָה֙ וַתְּהִ֣י לְאָחִ֔י כִּ֥י מֵיְהוָ֖ה
הָ֥יְתָה לּֽוֹ׃

‎<span id="016">16</span> ‏וְעַתָּ֗ה שְׁאֵלָ֤ה אַחַת֙ אָֽנֹכִי֙ שֹׁאֵ֣ל
מֵֽאִתָּ֔ךְ אַל־תָּשִׁ֖בִי אֶת־פָּנָ֑י וַתֹּ֥אמֶר אֵלָ֖יו דַּבֵּֽר׃

‎<span id="017">17</span> ‏וַיֹּ֗אמֶר אִמְרִי־נָא֙ לִשְׁלֹמֹ֣ה
הַמֶּ֔לֶךְ כִּ֥י לֹֽא־יָשִׁ֖יב אֶת־פָּנָ֑יִךְ וְיִתֶּן־לִ֛י
אֶת־אֲבִישַׁ֥ג הַשּׁוּנַמִּ֖ית לְאִשָּֽׁה׃

‎<span id="018">18</span> ‏וַתֹּ֥אמֶר בַּת־שֶׁ֖בַע ט֑וֹב אָנֹכִ֕י
אֲדַבֵּ֥ר עָלֶ֖יךָ אֶל־הַמֶּֽלֶךְ׃

‎<span id="019">19</span> ‏וַתָּבֹ֤א בַת־שֶׁ֙בַע֙ אֶל־הַמֶּ֣לֶךְ
שְׁלֹמֹ֔ה לְדַבֶּר־ל֖וֹ עַל־אֲדֹנִיָּ֑הוּ וַיָּקָם֩ הַמֶּ֨לֶךְ
לִקְרָאתָ֜הּ וַיִּשְׁתַּ֣חוּ לָ֗הּ וַיֵּ֙שֶׁב֙ עַל־כִּסְא֔וֹ וַיָּ֤שֶׂם
כִּסֵּא֙ לְאֵ֣ם הַמֶּ֔לֶךְ וַתֵּ֖שֶׁב לִֽימִינֽוֹ׃

‎<span id="020">20</span> ‏וַתֹּ֗אמֶר שְׁאֵלָ֨ה אַחַ֤ת קְטַנָּה֙
אָֽנֹכִי֙ שֹׁאֶ֣לֶת מֵֽאִתָּ֔ךְ אַל־תָּ֖שֶׁב אֶת־פָּנָ֑י
וַיֹּֽאמֶר־לָ֤הּ הַמֶּ֙לֶךְ֙ שַׁאֲלִ֣י אִמִּ֔י כִּ֥י לֹֽא־אָשִׁ֖יב
אֶת־פָּנָֽיִךְ׃

‎<span id="021">21</span> ‏וַתֹּ֕אמֶר יֻתַּ֖ן אֶת־אֲבִישַׁ֣ג
הַשֻּׁנַמִּ֑ית לַאֲדֹנִיָּ֥הוּ אָחִ֖יךָ לְאִשָּֽׁה׃

‎<span id="022">22</span> ‏וַיַּעַן֩ הַמֶּ֨לֶךְ שְׁלֹמֹ֜ה וַיֹּ֣אמֶר
לְאִמּ֗וֹ וְלָמָה֩ אַ֨תְּ שֹׁאֶ֜לֶת אֶת־אֲבִישַׁ֤ג הַשֻּׁנַמִּית֙
לַאֲדֹ֣נִיָּ֔הוּ וְשַֽׁאֲלִי־לוֹ֙ אֶת־הַמְּלוּכָ֔ה כִּ֛י ה֥וּא אָחִ֖י
הַגָּד֣וֹל מִמֶּ֑נִּי וְלוֹ֙ וּלְאֶבְיָתָ֣ר הַכֹּהֵ֔ן וּלְיוֹאָ֖ב
בֶּן־צְרוּיָֽה׃ פ

‎<span id="023">23</span> ‏וַיִּשָּׁבַע֙ הַמֶּ֣לֶךְ שְׁלֹמֹ֔ה בַּֽיהוָ֖ה
לֵאמֹ֑ר כֹּ֣ה יַֽעֲשֶׂה־לִּ֤י אֱלֹהִים֙ וְכֹ֣ה יוֹסִ֔יף כִּ֣י
בְנַפְשׁ֔וֹ דִּבֶּר֙ אֲדֹ֣נִיָּ֔הוּ אֶת־הַדָּבָ֖ר הַזֶּֽה׃

‎<span id="024">24</span> ‏וְעַתָּ֗ה חַי־יְהוָה֙ אֲשֶׁ֣ר הֱכִינַ֗נִי
ויושיביני וַיּֽוֹשִׁיבַ֙נִי֙ עַל־כִּסֵּא֙ דָּוִ֣ד אָבִ֔י וַאֲשֶׁ֧ר
עָֽשָׂה־לִ֛י בַּ֖יִת כַּאֲשֶׁ֣ר דִּבֵּ֑ר כִּ֣י הַיּ֔וֹם יוּמַ֖ת
אֲדֹנִיָּֽהוּ׃

‎<span id="025">25</span> ‏וַיִּשְׁלַח֙ הַמֶּ֣לֶךְ שְׁלֹמֹ֔ה בְּיַ֖ד
בְּנָיָ֣הוּ בֶן־יְהוֹיָדָ֑ע וַיִּפְגַּע־בּ֖וֹ וַיָּמֹֽת׃ ס

‎<span id="026">26</span> ‏וּלְאֶבְיָתָ֨ר הַכֹּהֵ֜ן אָמַ֣ר הַמֶּ֗לֶךְ
עֲנָתֹת֙ לֵ֣ךְ עַל־שָׂדֶ֔יךָ כִּ֛י אִ֥ישׁ מָ֖וֶת אָ֑תָּה וּבַיּ֨וֹם
הַזֶּ֜ה לֹ֣א אֲמִיתֶ֗ךָ כִּֽי־נָשָׂ֜אתָ אֶת־אֲר֨וֹן אֲדֹנָ֤י יְהוִֹה֙
לִפְנֵי֙ דָּוִ֣ד אָבִ֔י וְכִ֣י הִתְעַנִּ֔יתָ בְּכֹ֥ל אֲשֶֽׁר־הִתְעַנָּ֖ה
אָבִֽי׃

‎<span id="027">27</span> ‏וַיְגָ֤רֶשׁ שְׁלֹמֹה֙ אֶת־אֶבְיָתָ֔ר
מִהְי֥וֹת כֹּהֵ֖ן לַֽיהוָ֑ה לְמַלֵּא֙ אֶת־דְּבַ֣ר יְהוָ֔ה אֲשֶׁ֥ר
דִּבֶּ֛ר עַל־בֵּ֥ית עֵלִ֖י בְּשִׁלֹֽה׃ פ

‎<span id="028">28</span> ‏וְהַשְּׁמֻעָה֙ בָּ֣אָה עַד־יוֹאָ֔ב כִּ֣י
יוֹאָ֗ב נָטָה֙ אַחֲרֵ֣י אֲדֹנִיָּ֔ה וְאַחֲרֵ֥י אַבְשָׁל֖וֹם לֹ֣א נָטָ֑ה
וַיָּ֤נָס יוֹאָב֙ אֶל־אֹ֣הֶל יְהוָ֔ה וַֽיַּחֲזֵ֖ק בְּקַרְנ֥וֹת
הַמִּזְבֵּֽחַ׃

‎<span id="029">29</span> ‏וַיֻּגַּ֞ד לַמֶּ֣לֶךְ שְׁלֹמֹ֗ה כִּ֣י נָ֤ס
יוֹאָב֙ אֶל־אֹ֣הֶל יְהוָ֔ה וְהִנֵּ֖ה אֵ֣צֶל הַמִּזְבֵּ֑חַ וַיִּשְׁלַ֨ח
שְׁלֹמֹ֜ה אֶת־בְּנָיָ֧הוּ בֶן־יְהוֹיָדָ֛ע לֵאמֹ֖ר לֵ֥ךְ פְּגַע־בּֽוֹ׃

‎<span id="030">30</span> ‏וַיָּבֹ֨א בְנָיָ֜הוּ אֶל־אֹ֣הֶל יְהוָ֗ה
וַיֹּ֨אמֶר אֵלָ֜יו כֹּֽה־אָמַ֤ר הַמֶּ֙לֶךְ֙ צֵ֔א וַיֹּ֥אמֶר׀ לֹ֖א כִּ֣י
פֹ֣ה אָמ֑וּת וַיָּ֨שֶׁב בְּנָיָ֤הוּ אֶת־הַמֶּ֙לֶךְ֙ דָּבָ֣ר לֵאמֹ֔ר
כֹּֽה־דִבֶּ֥ר יוֹאָ֖ב וְכֹ֥ה עָנָֽנִי׃

‎<span id="031">31</span> ‏וַיֹּ֧אמֶר ל֣וֹ הַמֶּ֗לֶךְ עֲשֵׂה֙ כַּאֲשֶׁ֣ר
דִּבֶּ֔ר וּפְגַע־בּ֖וֹ וּקְבַרְתּ֑וֹ וַהֲסִירֹ֣תָ׀ דְּמֵ֣י חִנָּ֗ם
אֲשֶׁר֙ שָׁפַ֣ךְ יוֹאָ֔ב מֵעָלַ֕י וּמֵעַ֖ל בֵּ֥ית אָבִֽי׃

‎<span id="032">32</span> ‏וְהֵשִׁיב֩ יְהוָ֨ה אֶת־דָּמ֜וֹ עַל־רֹאשׁ֗וֹ
אֲשֶׁ֣ר פָּגַ֣ע בִּשְׁנֵֽי־אֲ֠נָשִׁים צַדִּקִ֨ים וְטֹבִ֤ים מִמֶּ֙נּוּ֙
וַיַּהַרְגֵ֣ם<sup>3</sup> בַּחֶ֔רֶב וְאָבִ֥י דָוִ֖ד לֹ֣א יָדָ֑ע
אֶת־אַבְנֵ֤ר בֶּן־נֵר֙ שַׂר־צְבָ֣א יִשְׂרָאֵ֔ל וְאֶת־עֲמָשָׂ֥א
בֶן־יֶ֖תֶר שַׂר־צְבָ֥א יְהוּדָֽה׃

‎<span id="033">33</span> ‏וְשָׁ֤בוּ דְמֵיהֶם֙ בְּרֹ֣אשׁ יוֹאָ֔ב
וּבְרֹ֥אשׁ זַרְע֖וֹ לְעֹלָ֑ם וּלְדָוִ֡ד וּ֠לְזַרְעוֹ וּלְבֵית֨וֹ
וּלְכִסְא֜וֹ יִהְיֶ֥ה שָׁל֛וֹם עַד־עוֹלָ֖ם מֵעִ֥ם יְהוָֽה׃

‎<span id="034">34</span> ‏וַיַּ֗עַל בְּנָיָ֙הוּ֙ בֶּן־יְה֣וֹיָדָ֔ע
וַיִּפְגַּע־בּ֖וֹ וַיְמִתֵ֑הוּ וַיִּקָּבֵ֥ר בְּבֵית֖וֹ בַּמִּדְבָּֽר׃

‎<span id="035">35</span> ‏וַיִּתֵּ֨ן הַמֶּ֜לֶךְ אֶת־בְּנָיָ֧הוּ
בֶן־יְהוֹיָדָ֛ע תַּחְתָּ֖יו עַל־הַצָּבָ֑א וְאֶת־צָד֤וֹק הַכֹּהֵן֙ נָתַ֣ן
הַמֶּ֔לֶךְ תַּ֖חַת אֶבְיָתָֽר׃

‎<span id="036">36</span> ‏וַיִּשְׁלַ֤ח הַמֶּ֙לֶךְ֙ וַיִּקְרָ֣א
לְשִׁמְעִ֔י וַיֹּ֣אמֶר ל֗וֹ בְּֽנֵה־לְךָ֥ בַ֙יִת֙ בִּיר֣וּשָׁלִַ֔ם
וְיָשַׁבְתָּ֖ שָׁ֑ם וְלֹֽא־תֵצֵ֥א מִשָּׁ֖ם אָ֥נֶה וָאָֽנָה׃

‎<span id="037">37</span> ‏וְהָיָ֣ה׀ בְּי֣וֹם צֵאתְךָ֗ וְעָֽבַרְתָּ֙
אֶת־נַ֣חַל קִדְר֔וֹן יָדֹ֥עַ תֵּדַ֖ע כִּ֣י מ֣וֹת תָּמ֑וּת דָּמְךָ֖
יִהְיֶ֥ה בְרֹאשֶֽׁךָ׃

‎<span id="038">38</span> ‏וַיֹּ֨אמֶר שִׁמְעִ֤י לַמֶּ֙לֶךְ֙ ט֣וֹב
הַדָּבָ֔ר כַּאֲשֶׁ֤ר דִּבֶּר֙ אֲדֹנִ֣י הַמֶּ֔לֶךְ כֵּ֖ן יַעֲשֶׂ֣ה
עַבְדֶּ֑ךָ וַיֵּ֧שֶׁב שִׁמְעִ֛י בִּירוּשָׁלִַ֖ם יָמִ֥ים רַבִּֽים׃ ס

‎<span id="039">39</span> ‏וַיְהִ֗י מִקֵּץ֙ שָׁלֹ֣שׁ שָׁנִ֔ים
וַיִּבְרְח֤וּ שְׁנֵֽי־עֲבָדִים֙ לְשִׁמְעִ֔י אֶל־אָכִ֥ישׁ בֶּֽן־מַעֲכָ֖ה
מֶ֣לֶךְ גַּ֑ת וַיַּגִּ֤ידוּ לְשִׁמְעִי֙ לֵאמֹ֔ר הִנֵּ֥ה עֲבָדֶ֖יךָ
בְּגַֽת׃

‎<span id="040">40</span> ‏וַיָּ֣קָם שִׁמְעִ֗י וַֽיַּחֲבֹשׁ֙
אֶת־חֲמֹר֔וֹ וַיֵּ֤לֶךְ גַּ֙תָה֙ אֶל־אָכִ֔ישׁ לְבַקֵּ֖שׁ אֶת־עֲבָדָ֑יו
וַיֵּ֣לֶךְ שִׁמְעִ֔י וַיָּבֵ֥א אֶת־עֲבָדָ֖יו מִגַּֽת׃

‎<span id="041">41</span> ‏וַיֻּגַּ֖ד לִשְׁלֹמֹ֑ה כִּי־הָלַ֨ךְ שִׁמְעִ֧י
מִירוּשָׁלִַ֛ם גַּ֖ת וַיָּשֹֽׁב׃

‎<span id="042">42</span> ‏וַיִּשְׁלַ֨ח הַמֶּ֜לֶךְ וַיִּקְרָ֣א
לְשִׁמְעִ֗י וַיֹּ֨אמֶר אֵלָ֜יו הֲל֧וֹא הִשְׁבַּעְתִּ֣יךָ בַֽיהוָ֗ה
וָאָעִ֤ד בְּךָ֙ לֵאמֹ֔ר בְּי֣וֹם צֵאתְךָ֗ וְהָֽלַכְתָּ֙ אָ֣נֶה וָאָ֔נָה
יָדֹ֥עַ תֵּדַ֖ע כִּ֣י מ֣וֹת תָּמ֑וּת וַתֹּ֧אמֶר אֵלַ֛י ט֥וֹב הַדָּבָ֖ר
שָׁמָֽעְתִּי׃

‎<span id="043">43</span> ‏וּמַדּ֕וּעַ לֹ֣א שָׁמַ֔רְתָּ אֵ֖ת שְׁבֻעַ֣ת
יְהוָ֑ה וְאֶת־הַמִּצְוָ֖ה אֲשֶׁר־צִוִּ֥יתִי עָלֶֽיךָ׃

‎<span id="044">44</span> ‏וַיֹּ֨אמֶר הַמֶּ֜לֶךְ אֶל־שִׁמְעִ֗י אַתָּ֤ה
יָדַ֙עְתָּ֙ אֵ֣ת כָּל־הָרָעָ֗ה אֲשֶׁ֤ר יָדַע֙ לְבָ֣בְךָ֔ אֲשֶׁ֥ר
עָשִׂ֖יתָ לְדָוִ֣ד אָבִ֑י וְהֵשִׁ֧יב יְהוָ֛ה אֶת־רָעָתְךָ֖ בְּרֹאשֶֽׁךָ׃

‎<span id="045">45</span> ‏וְהַמֶּ֥לֶךְ שְׁלֹמֹ֖ה בָּר֑וּךְ וְכִסֵּ֣א
דָוִ֗ד יִהְיֶ֥ה נָכ֛וֹן לִפְנֵ֥י יְהוָ֖ה עַד־עוֹלָֽם׃

‎<span id="046">46</span> ‏וַיְצַ֣ו הַמֶּ֗לֶךְ אֶת־בְּנָיָ֙הוּ֙
בֶּן־יְה֣וֹיָדָ֔ע וַיֵּצֵ֕א וַיִּפְגַּע־בּ֖וֹ וַיָּמֹ֑ת וְהַמַּמְלָכָ֥ה
נָכ֖וֹנָה בְּיַד־שְׁלֹמֹֽה׃

1 wayyiqərəḇû yəmê-ḏāwiḏ lāmûṯ wayəṣaw ’eṯ-šəlōmōh ḇənwō lē’mōr:

2 ’ānōḵî hōlēḵə bəḏereḵə kāl-hā’āreṣ wəḥāzaqətā wəhāyîṯā lə’îš:

3 wəšāmarətā ’eṯ-mišəmereṯ\| yəhwâ ’ĕlōheyḵā lāleḵeṯ biḏərāḵāyw lišəmōr
ḥuqqōṯāyw miṣəwōṯāyw ûmišəpāṭāyw wə‘ēḏəwōṯāyw kakāṯûḇ bəṯwōraṯ mōšeh
ləm<sup>a</sup>‘an taśəkîl ’ēṯ kāl-’ăšer t<sup>a</sup>‘ăśeh wə’ēṯ
kāl-’ăšer tifəneh šām:

4 ləm<sup>a</sup>‘an yāqîm yəhwâ ’eṯ-dəḇārwō ’ăšer diber ‘ālay lē’mōr
’im-yišəmərû ḇāneyḵā ’eṯ-darəkām lāleḵeṯ ləfānay be’ĕmeṯ bəḵāl-ləḇāḇām
ûḇəḵāl-nafəšām lē’mōr lō’-yikārēṯ ləḵā ’îš mē‘al kissē’ yiśərā’ēl:

5 wəḡam ’atâ yāḏ<sup>a</sup>‘ətā ’ēṯ ’ăšer-‘āśâ lî ywō’āḇ ben-ṣərûyâ
’ăšer ‘āśâ lišənê-śārê ṣiḇə’wōṯ yiśərā’ēl lə’aḇənēr ben-nēr
wəl<sup>a</sup>‘ămāśā’ ḇen-yeṯer wayyaharəḡēm wayyāśem dəmê-miləḥāmâ
bəšālōm wayyitēn dəmê miləḥāmâ b<sup>a</sup>ḥăḡōrāṯwō ’ăšer bəmāṯənāyw
ûḇən<sup>a</sup>‘ălwō ’ăšer bəraḡəlāyw:

6 wə‘āśîṯā kəḥāḵəmāṯeḵā wəlō’-ṯwōrēḏ śêḇāṯwō bəšālōm šə’ōl: s

7 wəliḇənê ḇarəzillay hagilə‘āḏî t<sup>a</sup>‘ăśeh-ḥeseḏ wəhāyû
bə’ōḵəlê šuləḥāneḵā kî-ḵēn qārəḇû ’ēlay bəḇārəḥî mipənê ’aḇəšālwōm
’āḥîḵā:

8 wəhinnēh ‘imməḵā šimə‘î ḇen-gērā’ ḇen-hayəmînî mib<sup>a</sup>ḥurîm
wəhû’ qiləlanî qəlālâ niməreṣeṯ bəywōm leḵətî m<sup>a</sup>ḥănāyim
wəhû’-yāraḏ liqərā’ṯî hayyarədēn wā’eššāḇ<sup>a</sup>‘ lwō ḇayhwâ lē’mōr
’im-’ămîṯəḵā beḥāreḇ:

9 wə‘atâ ’al-tənaqqēhû kî ’îš ḥāḵām ’ātâ wəyāḏ<sup>a</sup>‘ətā ’ēṯ ’ăšer
t<sup>a</sup>‘ăśeh-llwō wəhwōraḏətā ’eṯ-śêḇāṯwō bəḏām šə’wōl:

10 wayyišəkaḇ dāwiḏ ‘im-’ăḇōṯāyw wayyiqqāḇēr bə‘îr dāwiḏ: f

11 wəhayyāmîm ’ăšer mālaḵə dāwiḏ ‘al-yiśərā’ēl ’arəbā‘îm šānâ bəḥeḇərwōn
mālaḵə šeḇ<sup>a</sup>‘ šānîm ûḇîrûšālaim mālaḵə šəlōšîm wəšālōš šānîm:

12 ûšəlōmōh yāšaḇ ‘al-kissē’ dāwiḏ ’āḇîw watikōn maləḵuṯwō mə’ōḏ:

13 wayyāḇō’ ’ăḏōnîyâû ḇen-ḥagêṯ<sup>1</sup> ’el-baṯ-šeḇ<sup>a</sup>‘
’ēm-šəlōmōh watō’mer hăšālwōm bō’eḵā wayyō’mer šālwōm:

14 wayyō’mer dāḇār lî ’ēlāyiḵə watō’mer dabēr:

15 wayyō’mer ’atə yāḏ<sup>a</sup>‘atə kî-lî hāyəṯâ hamməlûḵâ wə‘ālay
śāmû ḵāl-yiśərā’ēl pənêhem liməlōḵə watissōḇ hamməlûḵâ watəhî lə’āḥî kî
mêəhwâ hāyəṯâ llwō:

16 wə‘atâ šə’ēlâ ’<sup>a</sup>ḥaṯ ’ānōḵî šō’ēl mē’itāḵə ’al-tāšiḇî
’eṯ-pānāy watō’mer ’ēlāyw dabēr:

17 wayyō’mer ’imərî-nā’ lišəlōmōh hammeleḵə kî lō’-yāšîḇ ’eṯ-pānāyiḵə
wəyiten-lî ’eṯ-’ăḇîšaḡ haššûnammîṯ lə’iššâ:

18 watō’mer baṯ-šeḇ<sup>a</sup>‘ ṭwōḇ ’ānōḵî ’ăḏabēr ‘āleyḵā
’el-hammeleḵə:

19 watāḇō’ ḇaṯ-šeḇ<sup>a</sup>‘ ’el-hammeleḵə šəlōmōh ləḏaber-lwō
‘al-’ăḏōnîyâû wayyāqām hammeleḵə liqərā’ṯāh wayyišət<sup>a</sup>ḥû lāh
wayyēšeḇ ‘al-kisə’wō wayyāśem kissē’ lə’ēm hammeleḵə watēšeḇ lîmînwō:

20 watō’mer šə’ēlâ ’<sup>a</sup>ḥaṯ qəṭannâ ’ānōḵî šō’eleṯ mē’itāḵə
’al-tāšeḇ ’eṯ-pānāy wayyō’mer-lāh hammeleḵə ša’ălî ’immî kî lō’-’āšîḇ
’eṯ-pānāyiḵə:

21 watō’mer yutan ’eṯ-’ăḇîšaḡ haššunammîṯ la’ăḏōnîyâû ’āḥîḵā lə’iššâ:

22 wayy<sup>a</sup>‘an hammeleḵə šəlōmōh wayyō’mer lə’immwō wəlāmâ ’atə
šō’eleṯ ’eṯ-’ăḇîšaḡ haššunammîṯ la’ăḏōnîyâû wəša’ălî-lwō ’eṯ-hamməlûḵâ
kî hû’ ’āḥî hagāḏwōl mimmennî wəlwō ûlə’eḇəyāṯār hakōhēn ûləywō’āḇ
ben-ṣərûyâ: f

23 wayyiššāḇ<sup>a</sup>‘ hammeleḵə šəlōmōh bayhwâ lē’mōr kōh
y<sup>a</sup>‘ăśeh-llî ’ĕlōhîm wəḵōh ywōsîf kî ḇənafəšwō diber ’ăḏōnîyâû
’eṯ-hadāḇār hazzeh:

24 wə‘atâ ḥay-yəhwâ ’ăšer hĕḵînanî wayywōšîḇênî wayywōšîḇanî ‘al-kissē’
dāwiḏ ’āḇî wa’ăšer ‘āśâ-lî bayiṯ ka’ăšer dibēr kî hayywōm yûmaṯ
’ăḏōnîyâû:

25 wayyišəl<sup>a</sup>ḥ hammeleḵə šəlōmōh bəyaḏ bənāyâû ḇen-yəhwōyāḏā‘
wayyifəg<sup>a</sup>‘-bwō wayyāmōṯ: s

26 ûlə’eḇəyāṯār hakōhēn ’āmar hammeleḵə ‘ănāṯōṯ lēḵə ‘al-śāḏeyḵā kî ’îš
māweṯ ’ātâ ûḇayywōm hazzeh lō’ ’ămîṯeḵā kî-nāśā’ṯā ’eṯ-’ărwōn ’ăḏōnāy
yəhwōih lifənê dāwiḏ ’āḇî wəḵî hiṯə‘annîṯā bəḵōl ’ăšer-hiṯə‘annâ ’āḇî:

27 wayəḡāreš šəlōmōh ’eṯ-’eḇəyāṯār mihəywōṯ kōhēn layhwâ ləmallē’
’eṯ-dəḇar yəhwâ ’ăšer diber ‘al-bêṯ ‘ēlî bəšilōh: f

28 wəhaššəmu‘â bā’â ‘aḏ-ywō’āḇ kî ywō’āḇ nāṭâ ’<sup>a</sup>ḥărê ’ăḏōnîyâ
wə’<sup>a</sup>ḥărê ’aḇəšālwōm lō’ nāṭâ wayyānās ywō’āḇ ’el-’ōhel yəhwâ
wayy<sup>a</sup>ḥăzēq bəqarənwōṯ hammizəbēḥa:

29 wayyugaḏ lammeleḵə šəlōmōh kî nās ywō’āḇ ’el-’ōhel yəhwâ wəhinnēh
’ēṣel hammizəbēḥa wayyišəl<sup>a</sup>ḥ šəlōmōh ’eṯ-bənāyâû
ḇen-yəhwōyāḏā‘ lē’mōr lēḵə pəḡ<sup>a</sup>‘-bwō:

30 wayyāḇō’ ḇənāyâû ’el-’ōhel yəhwâ wayyō’mer ’ēlāyw kōh-’āmar hammeleḵə
ṣē’ wayyō’mer\| lō’ kî fōh ’āmûṯ wayyāšeḇ bənāyâû ’eṯ-hammeleḵə dāḇār
lē’mōr kōh-ḏiber ywō’āḇ wəḵōh ‘ānānî:

31 wayyō’mer lwō hammeleḵə ‘ăśēh ka’ăšer diber ûfəḡ<sup>a</sup>‘-bwō
ûqəḇarətwō wahăsîrōṯā\| dəmê ḥinnām ’ăšer šāfaḵə ywō’āḇ mē‘ālay ûmē‘al
bêṯ ’āḇî:

32 wəhēšîḇ yəhwâ ’eṯ-dāmwō ‘al-rō’šwō ’ăšer pāḡ<sup>a</sup>‘
bišənê-’ănāšîm ṣadiqîm wəṭōḇîm mimmennû wayyaharəḡēm<sup>3</sup>
b<sup>a</sup>ḥereḇ wə’āḇî ḏāwiḏ lō’ yāḏā‘ ’eṯ-’aḇənēr ben-nēr śar-ṣəḇā’
yiśərā’ēl wə’eṯ-‘ămāśā’ ḇen-yeṯer śar-ṣəḇā’ yəhûḏâ:

33 wəšāḇû ḏəmêhem bərō’š ywō’āḇ ûḇərō’š zarə‘wō lə‘ōlām ûləḏāwiḏ
ûləzarə‘wō ûləḇêṯwō ûləḵisə’wō yihəyeh šālwōm ‘aḏ-‘wōlām mē‘im yəhwâ:

34 wayy<sup>a</sup>‘al bənāyâû ben-yəhwōyāḏā‘ wayyifəg<sup>a</sup>‘-bwō
wayəmiṯēhû wayyiqqāḇēr bəḇêṯwō bammiḏəbār:

35 wayyitēn hammeleḵə ’eṯ-bənāyâû ḇen-yəhwōyāḏā‘ t<sup>a</sup>ḥətāyw
‘al-haṣṣāḇā’ wə’eṯ-ṣāḏwōq hakōhēn nāṯan hammeleḵə t<sup>a</sup>ḥaṯ
’eḇəyāṯār:

36 wayyišəl<sup>a</sup>ḥ hammeleḵə wayyiqərā’ ləšimə‘î wayyō’mer lwō
bənēh-ləḵā ḇayiṯ bîrûšālaim wəyāšaḇətā šām wəlō’-ṯēṣē’ miššām ’āneh
wā’ānâ:

37 wəhāyâ\| bəywōm ṣē’ṯəḵā wə‘āḇarətā ’eṯ-n<sup>a</sup>ḥal qiḏərwōn
yāḏō‘a tēḏ<sup>a</sup>‘ kî mwōṯ tāmûṯ dāməḵā yihəyeh ḇərō’šeḵā:

38 wayyō’mer šimə‘î lammeleḵə ṭwōḇ hadāḇār ka’ăšer diber ’ăḏōnî
hammeleḵə kēn y<sup>a</sup>‘ăśeh ‘aḇədeḵā wayyēšeḇ šimə‘î bîrûšālaim
yāmîm rabîm: s

39 wayəhî miqqēṣ šālōš šānîm wayyiḇərəḥû šənê-‘ăḇāḏîm ləšimə‘î ’el-’āḵîš
ben-m<sup>a</sup>‘ăḵâ meleḵə gaṯ wayyagîḏû ləšimə‘î lē’mōr hinnēh
‘ăḇāḏeyḵā bəḡaṯ:

40 wayyāqām šimə‘î wayy<sup>a</sup>ḥăḇōš ’eṯ-ḥămōrwō wayyēleḵə gaṯâ
’el-’āḵîš ləḇaqqēš ’eṯ-‘ăḇāḏāyw wayyēleḵə šimə‘î wayyāḇē’ ’eṯ-‘ăḇāḏāyw
migaṯ:

41 wayyugaḏ lišəlōmōh kî-hālaḵə šimə‘î mîrûšālaim gaṯ wayyāšōḇ:

42 wayyišəl<sup>a</sup>ḥ hammeleḵə wayyiqərā’ ləšimə‘î wayyō’mer ’ēlāyw
hălwō’ hišəb<sup>a</sup>‘ətîḵā ḇayhwâ wā’ā‘iḏ bəḵā lē’mōr bəywōm ṣē’ṯəḵā
wəhālaḵətā ’āneh wā’ānâ yāḏō‘a tēḏ<sup>a</sup>‘ kî mwōṯ tāmûṯ watō’mer
’ēlay ṭwōḇ hadāḇār šāmā‘ətî:

43 ûmadû‘a lō’ šāmarətā ’ēṯ šəḇu‘aṯ yəhwâ wə’eṯ-hammiṣəwâ ’ăšer-ṣiûîṯî
‘āleyḵā:

44 wayyō’mer hammeleḵə ’el-šimə‘î ’atâ yāḏ<sup>a</sup>‘ətā ’ēṯ
kāl-hārā‘â ’ăšer yāḏ<sup>a</sup>‘ ləḇāḇəḵā ’ăšer ‘āśîṯā ləḏāwiḏ ’āḇî
wəhēšîḇ yəhwâ ’eṯ-rā‘āṯəḵā bərō’šeḵā:

45 wəhammeleḵə šəlōmōh bārûḵə wəḵissē’ ḏāwiḏ yihəyeh nāḵwōn lifənê yəhwâ
‘aḏ-‘wōlām:

46 wayəṣaw hammeleḵə ’eṯ-bənāyâû ben-yəhwōyāḏā‘ wayyēṣē’
wayyifəg<sup>a</sup>‘-bwō wayyāmōṯ wəhammaməlāḵâ nāḵwōnâ bəyaḏ-šəlōmōh:

------------------------------------------------------------------------

[Next: 1 Kings (1 Melakhim) Chapter 3](kg1003.md)
