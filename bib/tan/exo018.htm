<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo018.htm">Polyglot</A>&nbsp;
<A HREF="../kjv/exo018.htm">KJV</A>&nbsp;
<A HREF="../sep/exo018.htm">Sep</A>&nbsp;
<A HREF="../vul/exo018.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo017.htm">Previous</A>&nbsp;
<A HREF="exo019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשְׁמַ֞ע יִתְר֨וֹ כֹהֵ֤ן מִדְיָן֙ חֹתֵ֣ן מֹשֶׁ֔ה אֵת֩ כָּל־אֲשֶׁ֨ר עָשָׂ֤ה אֱלֹהִים֙ לְמֹשֶׁ֔ה וּלְיִשְׂרָאֵ֖ל עַמּ֑וֹ כִּֽי־הוֹצִ֧יא יְהוָ֛ה אֶת־יִשְׂרָאֵ֖ל מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּקַּ֗ח יִתְרוֹ֙ חֹתֵ֣ן מֹשֶׁ֔ה אֶת־צִפֹּרָ֖ה אֵ֣שֶׁת מֹשֶׁ֑ה אַחַ֖ר שִׁלּוּחֶֽיהָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאֵ֖ת שְׁנֵ֣י בָנֶ֑יהָ אֲשֶׁ֨ר שֵׁ֤ם הָֽאֶחָד֙ גֵּֽרְשֹׁ֔ם כִּ֣י אָמַ֔ר גֵּ֣ר הָיִ֔יתִי בְּאֶ֖רֶץ נָכְרִיָּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשֵׁ֥ם הָאֶחָ֖ד אֱלִיעֶ֑זֶר כִּֽי־אֱלֹהֵ֤י אָבִי֙ בְּעֶזְרִ֔י וַיַּצִּלֵ֖נִי מֵחֶ֥רֶב פַּרְעֹֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֹ֞א יִתְר֨וֹ חֹתֵ֥ן מֹשֶׁ֛ה וּבָנָ֥יו וְאִשְׁתּ֖וֹ אֶל־מֹשֶׁ֑ה אֶל־הַמִּדְבָּ֗ר אֲשֶׁר־ה֛וּא חֹנֶ֥ה שָׁ֖ם הַ֥ר הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֙אמֶר֙ אֶל־מֹשֶׁ֔ה אֲנִ֛י חֹתֶנְךָ֥ יִתְר֖וֹ בָּ֣א אֵלֶ֑יךָ וְאִ֨שְׁתְּךָ֔ וּשְׁנֵ֥י בָנֶ֖יהָ עִמָּֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֵּצֵ֨א מֹשֶׁ֜ה לִקְרַ֣את חֹֽתְנ֗וֹ וַיִּשְׁתַּ֙חוּ֙ וַיִּשַּׁק־ל֔וֹ וַיִּשְׁאֲל֥וּ אִישׁ־לְרֵעֵ֖הוּ לְשָׁל֑וֹם וַיָּבֹ֖אוּ הָאֹֽהֱלָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְסַפֵּ֤ר מֹשֶׁה֙ לְחֹ֣תְנ֔וֹ אֵת֩ כָּל־אֲשֶׁ֨ר עָשָׂ֤ה יְהוָה֙ לְפַרְעֹ֣ה וּלְמִצְרַ֔יִם עַ֖ל אוֹדֹ֣ת יִשְׂרָאֵ֑ל אֵ֤ת כָּל־הַתְּלָאָה֙ אֲשֶׁ֣ר מְצָאָ֣תַם בַּדֶּ֔רֶךְ וַיַּצִּלֵ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּ֣חַדְּ יִתְר֔וֹ עַ֚ל כָּל־הַטּוֹבָ֔ה אֲשֶׁר־עָשָׂ֥ה יְהוָ֖ה לְיִשְׂרָאֵ֑ל אֲשֶׁ֥ר הִצִּיל֖וֹ מִיַּ֥ד מִצְרָֽיִם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּאמֶר֮ יִתְרוֹ֒ בָּר֣וּךְ יְהוָ֔ה אֲשֶׁ֨ר הִצִּ֥יל אֶתְכֶ֛ם מִיַּ֥ד מִצְרַ֖יִם וּמִיַּ֣ד פַּרְעֹ֑ה אֲשֶׁ֤ר הִצִּיל֙ אֶת־הָעָ֔ם מִתַּ֖חַת יַד־מִצְרָֽיִם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;עַתָּ֣ה יָדַ֔עְתִּי כִּֽי־גָד֥וֹל יְהוָ֖ה מִכָּל־הָאֱלֹהִ֑ים כִּ֣י בַדָּבָ֔ר אֲשֶׁ֥ר זָד֖וּ עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּקַּ֞ח יִתְר֨וֹ חֹתֵ֥ן מֹשֶׁ֛ה עֹלָ֥ה וּזְבָחִ֖ים לֵֽאלֹהִ֑ים וַיָּבֹ֨א אַהֲרֹ֜ן וְכֹ֣ל׀ זִקְנֵ֣י יִשְׂרָאֵ֗ל לֶאֱכָל־לֶ֛חֶם עִם־חֹתֵ֥ן מֹשֶׁ֖ה לִפְנֵ֥י הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִי֙ מִֽמָּחֳרָ֔ת וַיֵּ֥שֶׁב מֹשֶׁ֖ה לִשְׁפֹּ֣ט אֶת־הָעָ֑ם וַיַּעֲמֹ֤ד הָעָם֙ עַל־מֹשֶׁ֔ה מִן־הַבֹּ֖קֶר עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּרְא֙ חֹתֵ֣ן מֹשֶׁ֔ה אֵ֛ת כָּל־אֲשֶׁר־ה֥וּא עֹשֶׂ֖ה לָעָ֑ם וַיֹּ֗אמֶר מָֽה־הַדָּבָ֤ר הַזֶּה֙ אֲשֶׁ֨ר אַתָּ֤ה עֹשֶׂה֙ לָעָ֔ם מַדּ֗וּעַ אַתָּ֤ה יוֹשֵׁב֙ לְבַדֶּ֔ךָ וְכָל־הָעָ֛ם נִצָּ֥ב עָלֶ֖יךָ מִן־בֹּ֥קֶר עַד־עָֽרֶב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֥אמֶר מֹשֶׁ֖ה לְחֹתְנ֑וֹ כִּֽי־יָבֹ֥א אֵלַ֛י הָעָ֖ם לִדְרֹ֥שׁ אֱלֹהִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כִּֽי־יִהְיֶ֨ה לָהֶ֤ם דָּבָר֙ בָּ֣א אֵלַ֔י וְשָׁ֣פַטְתִּ֔י בֵּ֥ין אִ֖ישׁ וּבֵ֣ין רֵעֵ֑הוּ וְהוֹדַעְתִּ֛י אֶת־חֻקֵּ֥י הָאֱלֹהִ֖ים וְאֶת־תּוֹרֹתָֽיו׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֛אמֶר חֹתֵ֥ן מֹשֶׁ֖ה אֵלָ֑יו לֹא־טוֹב֙ הַדָּבָ֔ר אֲשֶׁ֥ר אַתָּ֖ה עֹשֶֽׂה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;נָבֹ֣ל תִּבֹּ֔ל גַּם־אַתָּ֕ה גַּם־הָעָ֥ם הַזֶּ֖ה אֲשֶׁ֣ר עִמָּ֑ךְ כִּֽי־כָבֵ֤ד מִמְּךָ֙ הַדָּבָ֔ר לֹא־תוּכַ֥ל עֲשֹׂ֖הוּ לְבַדֶּֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;עַתָּ֞ה שְׁמַ֤ע בְּקֹלִי֙ אִיעָ֣צְךָ֔ וִיהִ֥י אֱלֹהִ֖ים עִמָּ֑ךְ הֱיֵ֧ה אַתָּ֣ה לָעָ֗ם מ֚וּל הָֽאֱלֹהִ֔ים וְהֵבֵאתָ֥ אַתָּ֛ה אֶת־הַדְּבָרִ֖ים אֶל־הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהִזְהַרְתָּ֣ה אֶתְהֶ֔ם אֶת־הַחֻקִּ֖ים וְאֶת־הַתּוֹרֹ֑ת וְהוֹדַעְתָּ֣ לָהֶ֗ם אֶת־הַדֶּ֙רֶךְ֙ יֵ֣לְכוּ בָ֔הּ וְאֶת־הַֽמַּעֲשֶׂ֖ה אֲשֶׁ֥ר יַעֲשֽׂוּן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַתָּ֣ה תֶחֱזֶ֣ה מִכָּל־הָ֠עָם אַנְשֵׁי־חַ֜יִל יִרְאֵ֧י אֱלֹהִ֛ים אַנְשֵׁ֥י אֱמֶ֖ת שֹׂ֣נְאֵי בָ֑צַע וְשַׂמְתָּ֣ עֲלֵהֶ֗ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְשָׁפְט֣וּ אֶת־הָעָם֮ בְּכָל־עֵת֒ וְהָיָ֞ה כָּל־הַדָּבָ֤ר הַגָּדֹל֙ יָבִ֣יאוּ אֵלֶ֔יךָ וְכָל־הַדָּבָ֥ר הַקָּטֹ֖ן יִשְׁפְּטוּ־הֵ֑ם וְהָקֵל֙ מֵֽעָלֶ֔יךָ וְנָשְׂא֖וּ אִתָּֽךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אִ֣ם אֶת־הַדָּבָ֤ר הַזֶּה֙ תַּעֲשֶׂ֔ה וְצִוְּךָ֣ אֱלֹהִ֔ים וְיָֽכָלְתָּ֖ עֲמֹ֑ד וְגַם֙ כָּל־הָעָ֣ם הַזֶּ֔ה עַל־מְקֹמ֖וֹ יָבֹ֥א בְשָׁלֽוֹם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּשְׁמַ֥ע מֹשֶׁ֖ה לְק֣וֹל חֹתְנ֑וֹ וַיַּ֕עַשׂ כֹּ֖ל אֲשֶׁ֥ר אָמָֽר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּבְחַ֨ר מֹשֶׁ֤ה אַנְשֵׁי־חַ֙יִל֙ מִכָּל־יִשְׂרָאֵ֔ל וַיִּתֵּ֥ן אֹתָ֛ם רָאשִׁ֖ים עַל־הָעָ֑ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְשָׁפְט֥וּ אֶת־הָעָ֖ם בְּכָל־עֵ֑ת אֶת־הַדָּבָ֤ר הַקָּשֶׁה֙ יְבִיא֣וּן אֶל־מֹשֶׁ֔ה וְכָל־הַדָּבָ֥ר הַקָּטֹ֖ן יִשְׁפּוּט֥וּ הֵֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְשַׁלַּ֥ח מֹשֶׁ֖ה אֶת־חֹתְנ֑וֹ וַיֵּ֥לֶךְ ל֖וֹ אֶל־אַרְצֽוֹ׃ פ</P>
</TD>
<TD WIDTH="50%">
<P>1&nbsp;wayyi&#353;&#601;m<sup>a</sup>&#8216; yi&#x1E6F;&#601;rw&#333; &#x1E35;&#333;h&#275;n mi&#x1E0F;&#601;y&#257;n &#x1E25;&#333;&#x1E6F;&#275;n m&#333;&#353;eh &#8217;&#275;&#x1E6F; k&#257;l-&#8217;&#259;&#353;er &#8216;&#257;&#347;&acirc; &#8217;&#277;l&#333;h&icirc;m l&#601;m&#333;&#353;eh &ucirc;l&#601;yi&#347;&#601;r&#257;&#8217;&#275;l &#8216;ammw&#333; k&icirc;-hw&#333;&#x1E63;&icirc;&#8217; y&#601;hw&acirc; &#8217;e&#x1E6F;-yi&#347;&#601;r&#257;&#8217;&#275;l mimmi&#x1E63;&#601;r&#257;yim: </P>
<P>2&nbsp;wayyiqq<sup>a</sup>&#x1E25; yi&#x1E6F;&#601;rw&#333; &#x1E25;&#333;&#x1E6F;&#275;n m&#333;&#353;eh &#8217;e&#x1E6F;-&#x1E63;ip&#333;r&acirc; &#8217;&#275;&#353;e&#x1E6F; m&#333;&#353;eh &#8217;<sup>a</sup>&#x1E25;ar &#353;ill&ucirc;&#x1E25;eyh&#257;: </P>
<P>3&nbsp;w&#601;&#8217;&#275;&#x1E6F; &#353;&#601;n&ecirc; &#x1E07;&#257;neyh&#257; &#8217;&#259;&#353;er &#353;&#275;m h&#257;&#8217;e&#x1E25;&#257;&#x1E0F; g&#275;r&#601;&#353;&#333;m k&icirc; &#8217;&#257;mar g&#275;r h&#257;y&icirc;&#x1E6F;&icirc; b&#601;&#8217;ere&#x1E63; n&#257;&#x1E35;&#601;r&icirc;y&acirc;: </P>
<P>4&nbsp;w&#601;&#353;&#275;m h&#257;&#8217;e&#x1E25;&#257;&#x1E0F; &#8217;&#277;l&icirc;&#8216;ezer k&icirc;-&#8217;&#277;l&#333;h&ecirc; &#8217;&#257;&#x1E07;&icirc; b&#601;&#8216;ez&#601;r&icirc; wayya&#x1E63;&#x1E63;il&#275;n&icirc; m&#275;&#x1E25;ere&#x1E07; par&#601;&#8216;&#333;h: </P>
<P>5&nbsp;wayy&#257;&#x1E07;&#333;&#8217; yi&#x1E6F;&#601;rw&#333; &#x1E25;&#333;&#x1E6F;&#275;n m&#333;&#353;eh &ucirc;&#x1E07;&#257;n&#257;yw w&#601;&#8217;i&#353;&#601;tw&#333; &#8217;el-m&#333;&#353;eh &#8217;el-hammi&#x1E0F;&#601;b&#257;r &#8217;&#259;&#353;er-h&ucirc;&#8217; &#x1E25;&#333;neh &#353;&#257;m har h&#257;&#8217;&#277;l&#333;h&icirc;m: </P>
<P>6&nbsp;wayy&#333;&#8217;mer &#8217;el-m&#333;&#353;eh &#8217;&#259;n&icirc; &#x1E25;&#333;&#x1E6F;en&#601;&#x1E35;&#257; yi&#x1E6F;&#601;rw&#333; b&#257;&#8217; &#8217;&#275;ley&#x1E35;&#257; w&#601;&#8217;i&#353;&#601;t&#601;&#x1E35;&#257; &ucirc;&#353;&#601;n&ecirc; &#x1E07;&#257;neyh&#257; &#8216;imm&#257;h: </P>
<P>7&nbsp;wayy&#275;&#x1E63;&#275;&#8217; m&#333;&#353;eh liq&#601;ra&#8217;&#x1E6F; &#x1E25;&#333;&#x1E6F;&#601;nw&#333; wayyi&#353;&#601;t<sup>a</sup>&#x1E25;&ucirc; wayyi&#353;&#353;aq-lw&#333; wayyi&#353;&#601;&#8217;&#259;l&ucirc; &#8217;&icirc;&#353;-l&#601;r&#275;&#8216;&#275;h&ucirc; l&#601;&#353;&#257;lw&#333;m wayy&#257;&#x1E07;&#333;&#8217;&ucirc; h&#257;&#8217;&#333;h&#277;l&acirc;: </P>
<P>8&nbsp;way&#601;sap&#275;r m&#333;&#353;eh l&#601;&#x1E25;&#333;&#x1E6F;&#601;nw&#333; &#8217;&#275;&#x1E6F; k&#257;l-&#8217;&#259;&#353;er &#8216;&#257;&#347;&acirc; y&#601;hw&acirc; l&#601;far&#601;&#8216;&#333;h &ucirc;l&#601;mi&#x1E63;&#601;rayim &#8216;al &#8217;w&#333;&#x1E0F;&#333;&#x1E6F; yi&#347;&#601;r&#257;&#8217;&#275;l &#8217;&#275;&#x1E6F; k&#257;l-hat&#601;l&#257;&#8217;&acirc; &#8217;&#259;&#353;er m&#601;&#x1E63;&#257;&#8217;&#257;&#x1E6F;am badere&#x1E35;&#601; wayya&#x1E63;&#x1E63;il&#275;m y&#601;hw&acirc;: </P>
<P>9&nbsp;wayyi&#x1E25;ad&#601; yi&#x1E6F;&#601;rw&#333; &#8216;al k&#257;l-ha&#x1E6D;&#x1E6D;w&#333;&#x1E07;&acirc; &#8217;&#259;&#353;er-&#8216;&#257;&#347;&acirc; y&#601;hw&acirc; l&#601;yi&#347;&#601;r&#257;&#8217;&#275;l &#8217;&#259;&#353;er hi&#x1E63;&#x1E63;&icirc;lw&#333; m&icirc;ya&#x1E0F; mi&#x1E63;&#601;r&#257;yim: </P>
<P>10&nbsp;wayy&#333;&#8217;mer yi&#x1E6F;&#601;rw&#333; b&#257;r&ucirc;&#x1E35;&#601; y&#601;hw&acirc; &#8217;&#259;&#353;er hi&#x1E63;&#x1E63;&icirc;l &#8217;e&#x1E6F;&#601;&#x1E35;em m&icirc;ya&#x1E0F; mi&#x1E63;&#601;rayim &ucirc;m&icirc;ya&#x1E0F; par&#601;&#8216;&#333;h &#8217;&#259;&#353;er hi&#x1E63;&#x1E63;&icirc;l &#8217;e&#x1E6F;-h&#257;&#8216;&#257;m mit<sup>a</sup>&#x1E25;a&#x1E6F; ya&#x1E0F;-mi&#x1E63;&#601;r&#257;yim: </P>
<P>11&nbsp;&#8216;at&acirc; y&#257;&#x1E0F;<sup>a</sup>&#8216;&#601;t&icirc; k&icirc;-&#x1E21;&#257;&#x1E0F;w&#333;l y&#601;hw&acirc; mik&#257;l-h&#257;&#8217;&#277;l&#333;h&icirc;m k&icirc; &#x1E07;ad&#257;&#x1E07;&#257;r &#8217;&#259;&#353;er z&#257;&#x1E0F;&ucirc; &#8216;&#259;l&ecirc;hem: </P>
<P>12&nbsp;wayyiqq<sup>a</sup>&#x1E25; yi&#x1E6F;&#601;rw&#333; &#x1E25;&#333;&#x1E6F;&#275;n m&#333;&#353;eh &#8216;&#333;l&acirc; &ucirc;z&#601;&#x1E07;&#257;&#x1E25;&icirc;m l&#275;&#8217;l&#333;h&icirc;m wayy&#257;&#x1E07;&#333;&#8217; &#8217;ah&#259;r&#333;n w&#601;&#x1E35;&#333;l| ziq&#601;n&ecirc; yi&#347;&#601;r&#257;&#8217;&#275;l le&#8217;&#277;&#x1E35;&#257;l-le&#x1E25;em &#8216;im-&#x1E25;&#333;&#x1E6F;&#275;n m&#333;&#353;eh lif&#601;n&ecirc; h&#257;&#8217;&#277;l&#333;h&icirc;m: </P>
<P>13&nbsp;way&#601;h&icirc; mimm&#257;&#x1E25;&#335;r&#257;&#x1E6F; wayy&#275;&#353;e&#x1E07; m&#333;&#353;eh li&#353;&#601;p&#333;&#x1E6D; &#8217;e&#x1E6F;-h&#257;&#8216;&#257;m wayy<sup>a</sup>&#8216;&#259;m&#333;&#x1E0F; h&#257;&#8216;&#257;m &#8216;al-m&#333;&#353;eh min-hab&#333;qer &#8216;a&#x1E0F;-h&#257;&#8216;&#257;re&#x1E07;: </P>
<P>14&nbsp;wayyar&#601;&#8217; &#x1E25;&#333;&#x1E6F;&#275;n m&#333;&#353;eh &#8217;&#275;&#x1E6F; k&#257;l-&#8217;&#259;&#353;er-h&ucirc;&#8217; &#8216;&#333;&#347;eh l&#257;&#8216;&#257;m wayy&#333;&#8217;mer m&acirc;-had&#257;&#x1E07;&#257;r hazzeh &#8217;&#259;&#353;er &#8217;at&acirc; &#8216;&#333;&#347;eh l&#257;&#8216;&#257;m mad&ucirc;&#8216;a &#8217;at&acirc; yw&#333;&#353;&#275;&#x1E07; l&#601;&#x1E07;ade&#x1E35;&#257; w&#601;&#x1E35;&#257;l-h&#257;&#8216;&#257;m ni&#x1E63;&#x1E63;&#257;&#x1E07; &#8216;&#257;ley&#x1E35;&#257; min-b&#333;qer &#8216;a&#x1E0F;-&#8216;&#257;re&#x1E07;: </P>
<P>15&nbsp;wayy&#333;&#8217;mer m&#333;&#353;eh l&#601;&#x1E25;&#333;&#x1E6F;&#601;nw&#333; k&icirc;-y&#257;&#x1E07;&#333;&#8217; &#8217;&#275;lay h&#257;&#8216;&#257;m li&#x1E0F;&#601;r&#333;&#353; &#8217;&#277;l&#333;h&icirc;m: </P>
<P>16&nbsp;k&icirc;-yih&#601;yeh l&acirc;em d&#257;&#x1E07;&#257;r b&#257;&#8217; &#8217;&#275;lay w&#601;&#353;&#257;fa&#x1E6D;&#601;t&icirc; b&ecirc;n &#8217;&icirc;&#353; &ucirc;&#x1E07;&ecirc;n r&#275;&#8216;&#275;h&ucirc; w&#601;hw&#333;&#x1E0F;<sup>a</sup>&#8216;&#601;t&icirc; &#8217;e&#x1E6F;-&#x1E25;uqq&ecirc; h&#257;&#8217;&#277;l&#333;h&icirc;m w&#601;&#8217;e&#x1E6F;-tw&#333;r&#333;&#x1E6F;&#257;yw: </P>
<P>17&nbsp;wayy&#333;&#8217;mer &#x1E25;&#333;&#x1E6F;&#275;n m&#333;&#353;eh &#8217;&#275;l&#257;yw l&#333;&#8217;-&#x1E6D;w&#333;&#x1E07; had&#257;&#x1E07;&#257;r &#8217;&#259;&#353;er &#8217;at&acirc; &#8216;&#333;&#347;eh: </P>
<P>18&nbsp;n&#257;&#x1E07;&#333;l tib&#333;l gam-&#8217;at&acirc; gam-h&#257;&#8216;&#257;m hazzeh &#8217;&#259;&#353;er &#8216;imm&#257;&#x1E35;&#601; k&icirc;-&#x1E35;&#257;&#x1E07;&#275;&#x1E0F; mimm&#601;&#x1E35;&#257; had&#257;&#x1E07;&#257;r l&#333;&#8217;-&#x1E6F;&ucirc;&#x1E35;al &#8216;&#259;&#347;&#333;h&ucirc; l&#601;&#x1E07;ade&#x1E35;&#257;: </P>
<P>19&nbsp;&#8216;at&acirc; &#353;&#601;m<sup>a</sup>&#8216; b&#601;q&#333;l&icirc; &#8217;&icirc;&#8216;&#257;&#x1E63;&#601;&#x1E35;&#257; w&icirc;h&icirc; &#8217;&#277;l&#333;h&icirc;m &#8216;imm&#257;&#x1E35;&#601; h&#277;y&#275;h &#8217;at&acirc; l&#257;&#8216;&#257;m m&ucirc;l h&#257;&#8217;&#277;l&#333;h&icirc;m w&#601;h&#275;&#x1E07;&#275;&#8217;&#x1E6F;&#257; &#8217;at&acirc; &#8217;e&#x1E6F;-had&#601;&#x1E07;&#257;r&icirc;m &#8217;el-h&#257;&#8217;&#277;l&#333;h&icirc;m: </P>
<P>20&nbsp;w&#601;hiz&#601;har&#601;t&acirc; &#8217;e&#x1E6F;&#601;hem &#8217;e&#x1E6F;-h<sup>a</sup>&#x1E25;uqq&icirc;m w&#601;&#8217;e&#x1E6F;-hatw&#333;r&#333;&#x1E6F; w&#601;hw&#333;&#x1E0F;<sup>a</sup>&#8216;&#601;t&#257; l&acirc;em &#8217;e&#x1E6F;-hadere&#x1E35;&#601; y&#275;l&#601;&#x1E35;&ucirc; &#x1E07;&#257;h w&#601;&#8217;e&#x1E6F;-hamm<sup>a</sup>&#8216;&#259;&#347;eh &#8217;&#259;&#353;er y<sup>a</sup>&#8216;&#259;&#347;&ucirc;n: </P>
<P>21&nbsp;w&#601;&#8217;at&acirc; &#x1E6F;e&#x1E25;&#277;zeh mik&#257;l-h&#257;&#8216;&#257;m &#8217;an&#601;&#353;&ecirc;-&#x1E25;ayil yir&#601;&#8217;&ecirc; &#8217;&#277;l&#333;h&icirc;m &#8217;an&#601;&#353;&ecirc; &#8217;&#277;me&#x1E6F; &#347;&#333;n&#601;&#8217;&ecirc; &#x1E07;&#257;&#x1E63;<sup>a</sup>&#8216; w&#601;&#347;am&#601;t&#257; &#8216;&#259;l&#275;hem &#347;&#257;r&ecirc; &#8217;&#259;l&#257;f&icirc;m &#347;&#257;r&ecirc; m&#275;&#8217;w&#333;&#x1E6F; &#347;&#257;r&ecirc; &#x1E25;&#259;mi&#353;&#353;&icirc;m w&#601;&#347;&#257;r&ecirc; &#8216;&#259;&#347;&#257;r&#333;&#x1E6F;: </P>
<P>22&nbsp;w&#601;&#353;&#257;f&#601;&#x1E6D;&ucirc; &#8217;e&#x1E6F;-h&#257;&#8216;&#257;m b&#601;&#x1E35;&#257;l-&#8216;&#275;&#x1E6F; w&#601;h&#257;y&acirc; k&#257;l-had&#257;&#x1E07;&#257;r hag&#257;&#x1E0F;&#333;l y&#257;&#x1E07;&icirc;&#8217;&ucirc; &#8217;&#275;ley&#x1E35;&#257; w&#601;&#x1E35;&#257;l-had&#257;&#x1E07;&#257;r haqq&#257;&#x1E6D;&#333;n yi&#353;&#601;p&#601;&#x1E6D;&ucirc;-h&#275;m w&#601;h&#257;q&#275;l m&#275;&#8216;&#257;ley&#x1E35;&#257; w&#601;n&#257;&#347;&#601;&#8217;&ucirc; &#8217;it&#257;&#x1E35;&#601;: </P>
<P>23&nbsp;&#8217;im &#8217;e&#x1E6F;-had&#257;&#x1E07;&#257;r hazzeh t<sup>a</sup>&#8216;&#259;&#347;eh w&#601;&#x1E63;i&ucirc;&#601;&#x1E35;&#257; &#8217;&#277;l&#333;h&icirc;m w&#601;y&#257;&#x1E35;&#257;l&#601;t&#257; &#8216;&#259;m&#333;&#x1E0F; w&#601;&#x1E21;am k&#257;l-h&#257;&#8216;&#257;m hazzeh &#8216;al-m&#601;q&#333;mw&#333; y&#257;&#x1E07;&#333;&#8217; &#x1E07;&#601;&#353;&#257;lw&#333;m: </P>
<P>24&nbsp;wayyi&#353;&#601;m<sup>a</sup>&#8216; m&#333;&#353;eh l&#601;qw&#333;l &#x1E25;&#333;&#x1E6F;&#601;nw&#333; wayy<sup>a</sup>&#8216;a&#347; k&#333;l &#8217;&#259;&#353;er &#8217;&#257;m&#257;r: </P>
<P>25&nbsp;wayyi&#x1E07;&#601;&#x1E25;ar m&#333;&#353;eh &#8217;an&#601;&#353;&ecirc;-&#x1E25;ayil mik&#257;l-yi&#347;&#601;r&#257;&#8217;&#275;l wayyit&#275;n &#8217;&#333;&#x1E6F;&#257;m r&#257;&#8217;&#353;&icirc;m &#8216;al-h&#257;&#8216;&#257;m &#347;&#257;r&ecirc; &#8217;&#259;l&#257;f&icirc;m &#347;&#257;r&ecirc; m&#275;&#8217;w&#333;&#x1E6F; &#347;&#257;r&ecirc; &#x1E25;&#259;mi&#353;&#353;&icirc;m w&#601;&#347;&#257;r&ecirc; &#8216;&#259;&#347;&#257;r&#333;&#x1E6F;: </P>
<P>26&nbsp;w&#601;&#353;&#257;f&#601;&#x1E6D;&ucirc; &#8217;e&#x1E6F;-h&#257;&#8216;&#257;m b&#601;&#x1E35;&#257;l-&#8216;&#275;&#x1E6F; &#8217;e&#x1E6F;-had&#257;&#x1E07;&#257;r haqq&#257;&#353;eh y&#601;&#x1E07;&icirc;&#8217;&ucirc;n &#8217;el-m&#333;&#353;eh w&#601;&#x1E35;&#257;l-had&#257;&#x1E07;&#257;r haqq&#257;&#x1E6D;&#333;n yi&#353;&#601;p&ucirc;&#x1E6D;&ucirc; h&#275;m: </P>
<P>27&nbsp;way&#601;&#353;all<sup>a</sup>&#x1E25; m&#333;&#353;eh &#8217;e&#x1E6F;-&#x1E25;&#333;&#x1E6F;&#601;nw&#333; wayy&#275;le&#x1E35;&#601; lw&#333; &#8217;el-&#8217;ar&#601;&#x1E63;w&#333;: f</P>
</TD>
</TABLE>
<P><HR>
<CENTER>
<A HREF="exo019.htm">Next: Exodus (Shemot) Chapter 19</A></CENTER>
</BODY>
</HTML>
