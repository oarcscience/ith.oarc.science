[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num022)  [KJV](../kjv/num022)  [Sep](../sep/num022) 
[Vul](../vul/num022)   
  
[Numbers (Bemidbar) Index](num)  
  [Previous](num021)  [Next](num023) 

------------------------------------------------------------------------

### Tanach (Hebrew): Numbers (Bemidbar) Chapter 22

‎<span id="001">1</span> ‏וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנוּ֙
בְּעַֽרְב֣וֹת מוֹאָ֔ב מֵעֵ֖בֶר לְיַרְדֵּ֥ן יְרֵחֽוֹ׃ ס

‎<span id="002">2</span> ‏וַיַּ֥רְא בָּלָ֖ק בֶּן־צִפּ֑וֹר אֵ֛ת
כָּל־אֲשֶׁר־עָשָׂ֥ה יִשְׂרָאֵ֖ל לָֽאֱמֹרִֽי׃

‎<span id="003">3</span> ‏וַיָּ֨גָר מוֹאָ֜ב מִפְּנֵ֥י הָעָ֛ם מְאֹ֖ד
כִּ֣י רַב־ה֑וּא וַיָּ֣קָץ מוֹאָ֔ב מִפְּנֵ֖י בְּנֵ֥י יִשְׂרָאֵֽל׃

‎<span id="004">4</span> ‏וַיֹּ֨אמֶר מוֹאָ֜ב אֶל־זִקְנֵ֣י מִדְיָ֗ן
עַתָּ֞ה יְלַחֲכ֤וּ הַקָּהָל֙ אֶת־כָּל־סְבִ֣יבֹתֵ֔ינוּ כִּלְחֹ֣ךְ
הַשּׁ֔וֹר אֵ֖ת יֶ֣רֶק הַשָּׂדֶ֑ה וּבָלָ֧ק בֶּן־צִפּ֛וֹר מֶ֥לֶךְ
לְמוֹאָ֖ב בָּעֵ֥ת הַהִֽוא׃

‎<span id="005">5</span> ‏וַיִּשְׁלַ֨ח מַלְאָכִ֜ים אֶל־בִּלְעָ֣ם
בֶּן־בְּע֗וֹר פְּ֠תוֹרָה אֲשֶׁ֧ר עַל־הַנָּהָ֛ר אֶ֥רֶץ בְּנֵי־עַמּ֖וֹ
לִקְרֹא־ל֑וֹ לֵאמֹ֗ר הִ֠נֵּה עַ֣ם יָצָ֤א מִמִּצְרַ֙יִם֙ הִנֵּ֤ה כִסָּה֙
אֶת־עֵ֣ין הָאָ֔רֶץ וְה֥וּא יֹשֵׁ֖ב מִמֻּלִֽי׃

‎<span id="006">6</span> ‏וְעַתָּה֩ לְכָה־נָּ֨א אָֽרָה־לִּ֜י אֶת־הָעָ֣ם
הַזֶּ֗ה כִּֽי־עָצ֥וּם הוּא֙ מִמֶּ֔נִּי אוּלַ֤י אוּכַל֙ נַכֶּה־בּ֔וֹ
וַאֲגָרְשֶׁ֖נּוּ מִן־הָאָ֑רֶץ כִּ֣י יָדַ֗עְתִּי אֵ֤ת אֲשֶׁר־תְּבָרֵךְ֙
מְבֹרָ֔ךְ וַאֲשֶׁ֥ר תָּאֹ֖ר יוּאָֽר׃

‎<span id="007">7</span> ‏וַיֵּ֨לְכ֜וּ זִקְנֵ֤י מוֹאָב֙ וְזִקְנֵ֣י
מִדְיָ֔ן וּקְסָמִ֖ים בְּיָדָ֑ם וַיָּבֹ֙אוּ֙ אֶל־בִּלְעָ֔ם וַיְדַבְּר֥וּ
אֵלָ֖יו דִּבְרֵ֥י בָלָֽק׃

‎<span id="008">8</span> ‏וַיֹּ֣אמֶר אֲלֵיהֶ֗ם לִ֤ינוּ פֹה֙ הַלַּ֔יְלָה
וַהֲשִׁבֹתִ֤י אֶתְכֶם֙ דָּבָ֔ר כַּאֲשֶׁ֛ר יְדַבֵּ֥ר יְהוָ֖ה אֵלָ֑י
וַיֵּשְׁב֥וּ שָׂרֵֽי־מוֹאָ֖ב עִם־בִּלְעָֽם׃

‎<span id="009">9</span> ‏וַיָּבֹ֥א אֱלֹהִ֖ים אֶל־בִּלְעָ֑ם וַיֹּ֕אמֶר
מִ֛י הָאֲנָשִׁ֥ים הָאֵ֖לֶּה עִמָּֽךְ׃

‎<span id="010">10</span> ‏וַיֹּ֥אמֶר בִּלְעָ֖ם אֶל־הָאֱלֹהִ֑ים בָּלָ֧ק
בֶּן־צִפֹּ֛ר מֶ֥לֶךְ מוֹאָ֖ב שָׁלַ֥ח אֵלָֽי׃

‎<span id="011">11</span> ‏הִנֵּ֤ה הָעָם֙ הַיֹּצֵ֣א מִמִּצְרַ֔יִם
וַיְכַ֖ס אֶת־עֵ֣ין הָאָ֑רֶץ עַתָּ֗ה לְכָ֤ה קָֽבָה־לִּי֙ אֹת֔וֹ אוּלַ֥י
אוּכַ֛ל לְהִלָּ֥חֶם בּ֖וֹ וְגֵרַשְׁתִּֽיו׃

‎<span id="012">12</span> ‏וַיֹּ֤אמֶר אֱלֹהִים֙ אֶל־בִּלְעָ֔ם לֹ֥א
תֵלֵ֖ךְ עִמָּהֶ֑ם לֹ֤א תָאֹר֙ אֶת־הָעָ֔ם כִּ֥י בָר֖וּךְ הֽוּא׃

‎<span id="013">13</span> ‏וַיָּ֤קָם בִּלְעָם֙ בַּבֹּ֔קֶר וַיֹּ֙אמֶר֙
אֶל־שָׂרֵ֣י בָלָ֔ק לְכ֖וּ אֶֽל־אַרְצְכֶ֑ם כִּ֚י מֵאֵ֣ן יְהוָ֔ה לְתִתִּ֖י
לַהֲלֹ֥ךְ עִמָּכֶֽם׃

‎<span id="014">14</span> ‏וַיָּק֙וּמוּ֙ שָׂרֵ֣י מוֹאָ֔ב וַיָּבֹ֖אוּ
אֶל־בָּלָ֑ק וַיֹּ֣אמְר֔וּ מֵאֵ֥ן בִּלְעָ֖ם הֲלֹ֥ךְ עִמָּֽנוּ׃

‎<span id="015">15</span> ‏וַיֹּ֥סֶף ע֖וֹד בָּלָ֑ק שְׁלֹ֣חַ שָׂרִ֔ים
רַבִּ֥ים וְנִכְבָּדִ֖ים מֵאֵֽלֶּה׃

‎<span id="016">16</span> ‏וַיָּבֹ֖אוּ אֶל־בִּלְעָ֑ם וַיֹּ֣אמְרוּ ל֗וֹ
כֹּ֤ה אָמַר֙ בָּלָ֣ק בֶּן־צִפּ֔וֹר אַל־נָ֥א תִמָּנַ֖ע מֵהֲלֹ֥ךְ אֵלָֽי׃

‎<span id="017">17</span> ‏כִּֽי־כַבֵּ֤ד אֲכַבֶּדְךָ֙ מְאֹ֔ד וְכֹ֛ל
אֲשֶׁר־תֹּאמַ֥ר אֵלַ֖י אֶֽעֱשֶׂ֑ה וּלְכָה־נָּא֙ קָֽבָה־לִּ֔י אֵ֖ת הָעָ֥ם
הַזֶּֽה׃

‎<span id="018">18</span> ‏וַיַּ֣עַן בִּלְעָ֗ם וַיֹּ֙אמֶר֙ אֶל־עַבְדֵ֣י
בָלָ֔ק אִם־יִתֶּן־לִ֥י בָלָ֛ק מְלֹ֥א בֵית֖וֹ כֶּ֣סֶף וְזָהָ֑ב לֹ֣א
אוּכַ֗ל לַעֲבֹר֙ אֶת־פִּי֙ יְהוָ֣ה אֱלֹהָ֔י לַעֲשׂ֥וֹת קְטַנָּ֖ה א֥וֹ
גְדוֹלָֽה׃

‎<span id="019">19</span> ‏וְעַתָּ֗ה שְׁב֨וּ נָ֥א בָזֶ֛ה גַּם־אַתֶּ֖ם
הַלָּ֑יְלָה וְאֵ֣דְעָ֔ה מַה־יֹּסֵ֥ף יְהוָ֖ה דַּבֵּ֥ר עִמִּֽי׃

‎<span id="020">20</span> ‏וַיָּבֹ֨א אֱלֹהִ֥ים׀ אֶל־בִּלְעָם֮ לַיְלָה֒
וַיֹּ֣אמֶר ל֗וֹ אִם־לִקְרֹ֤א לְךָ֙ בָּ֣אוּ הָאֲנָשִׁ֔ים ק֖וּם לֵ֣ךְ
אִתָּ֑ם וְאַ֗ךְ אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ אֹת֥וֹ
תַעֲשֶֽׂה׃

‎<span id="021">21</span> ‏וַיָּ֤קָם בִּלְעָם֙ בַּבֹּ֔קֶר וַֽיַּחֲבֹ֖שׁ
אֶת־אֲתֹנ֑וֹ וַיֵּ֖לֶךְ עִם־שָׂרֵ֥י מוֹאָֽב׃

‎<span id="022">22</span> ‏וַיִּֽחַר־אַ֣ף אֱלֹהִים֮ כִּֽי־הוֹלֵ֣ךְ הוּא֒
וַיִּתְיַצֵּ֞ב מַלְאַ֧ךְ יְהוָ֛ה בַּדֶּ֖רֶךְ לְשָׂטָ֣ן ל֑וֹ וְהוּא֙
רֹכֵ֣ב עַל־אֲתֹנ֔וֹ וּשְׁנֵ֥י נְעָרָ֖יו עִמּֽוֹ׃

‎<span id="023">23</span> ‏וַתֵּ֣רֶא הָאָתוֹן֩ אֶת־מַלְאַ֨ךְ יְהוָ֜ה
נִצָּ֣ב בַּדֶּ֗רֶךְ וְחַרְבּ֤וֹ שְׁלוּפָה֙ בְּיָד֔וֹ וַתֵּ֤ט הָֽאָתוֹן֙
מִן־הַדֶּ֔רֶךְ וַתֵּ֖לֶךְ בַּשָּׂדֶ֑ה וַיַּ֤ךְ בִּלְעָם֙ אֶת־הָ֣אָת֔וֹן
לְהַטֹּתָ֖הּ הַדָּֽרֶךְ׃

‎<span id="024">24</span> ‏וַֽיַּעֲמֹד֙ מַלְאַ֣ךְ יְהוָ֔ה בְּמִשְׁע֖וֹל
הַכְּרָמִ֑ים גָּדֵ֥ר מִזֶּ֖ה וְגָדֵ֥ר מִזֶּֽה׃

‎<span id="025">25</span> ‏וַתֵּ֨רֶא הָאָת֜וֹן אֶת־מַלְאַ֣ךְ יְהוָ֗ה
וַתִּלָּחֵץ֙ אֶל־הַקִּ֔יר וַתִּלְחַ֛ץ אֶת־רֶ֥גֶל בִּלְעָ֖ם אֶל־הַקִּ֑יר
וַיֹּ֖סֶף לְהַכֹּתָֽהּ׃

‎<span id="026">26</span> ‏וַיּ֥וֹסֶף מַלְאַךְ־יְהוָ֖ה עֲב֑וֹר
וַֽיַּעֲמֹד֙ בְּמָק֣וֹם צָ֔ר אֲשֶׁ֛ר אֵֽין־דֶּ֥רֶךְ לִנְט֖וֹת יָמִ֥ין
וּשְׂמֹֽאול׃

‎<span id="027">27</span> ‏וַתֵּ֤רֶא הָֽאָתוֹן֙ אֶת־מַלְאַ֣ךְ יְהוָ֔ה
וַתִּרְבַּ֖ץ תַּ֣חַת בִּלְעָ֑ם וַיִּֽחַר־אַ֣ף בִּלְעָ֔ם וַיַּ֥ךְ
אֶת־הָאָת֖וֹן בַּמַּקֵּֽל׃

‎<span id="028">28</span> ‏וַיִּפְתַּ֥ח יְהוָ֖ה אֶת־פִּ֣י הָאָת֑וֹן
וַתֹּ֤אמֶר לְבִלְעָם֙ מֶה־עָשִׂ֣יתִֽי לְךָ֔ כִּ֣י הִכִּיתַ֔נִי זֶ֖ה
שָׁלֹ֥שׁ רְגָלִֽים׃

‎<span id="029">29</span> ‏וַיֹּ֤אמֶר בִּלְעָם֙ לָֽאָת֔וֹן כִּ֥י
הִתְעַלַּ֖לְתְּ בִּ֑י ל֤וּ יֶשׁ־חֶ֙רֶב֙ בְּיָדִ֔י כִּ֥י עַתָּ֖ה
הֲרַגְתִּֽיךְ׃

‎<span id="030">30</span> ‏וַתֹּ֨אמֶר הָאָת֜וֹן אֶל־בִּלְעָ֗ם הֲלוֹא֩
אָנֹכִ֨י אֲתֹֽנְךָ֜ אֲשֶׁר־רָכַ֣בְתָּ עָלַ֗י מֵעֽוֹדְךָ֙ עַד־הַיּ֣וֹם
הַזֶּ֔ה הַֽהַסְכֵּ֣ן הִסְכַּ֔נְתִּי לַעֲשׂ֥וֹת לְךָ֖ כֹּ֑ה וַיֹּ֖אמֶר
לֹֽא׃

‎<span id="031">31</span> ‏וַיְגַ֣ל יְהוָה֮ אֶת־עֵינֵ֣י בִלְעָם֒
וַיַּ֞רְא אֶת־מַלְאַ֤ךְ יְהוָה֙ נִצָּ֣ב בַּדֶּ֔רֶךְ וְחַרְבּ֥וֹ
שְׁלֻפָ֖ה בְּיָד֑וֹ וַיִּקֹּ֥ד וַיִּשְׁתַּ֖חוּ לְאַפָּֽיו׃

‎<span id="032">32</span> ‏וַיֹּ֤אמֶר אֵלָיו֙ מַלְאַ֣ךְ יְהוָ֔ה עַל־מָ֗ה
הִכִּ֙יתָ֙ אֶת־אֲתֹ֣נְךָ֔ זֶ֖ה שָׁל֣וֹשׁ רְגָלִ֑ים הִנֵּ֤ה אָנֹכִי֙
יָצָ֣אתִי לְשָׂטָ֔ן כִּֽי־יָרַ֥ט הַדֶּ֖רֶךְ לְנֶגְדִּֽי׃

‎<span id="033">33</span> ‏וַתִּרְאַ֙נִי֙ הָֽאָת֔וֹן וַתֵּ֣ט לְפָנַ֔י
זֶ֖ה שָׁלֹ֣שׁ רְגָלִ֑ים אוּלַי֙ נָטְתָ֣ה מִפָּנַ֔י כִּ֥י עַתָּ֛ה
גַּם־אֹתְכָ֥ה הָרַ֖גְתִּי וְאוֹתָ֥הּ הֶחֱיֵֽיתִי׃

‎<span id="034">34</span> ‏וַיֹּ֨אמֶר בִּלְעָ֜ם אֶל־מַלְאַ֤ךְ יְהוָה֙
חָטָ֔אתִי כִּ֚י לֹ֣א יָדַ֔עְתִּי כִּ֥י אַתָּ֛ה נִצָּ֥ב לִקְרָאתִ֖י
בַּדָּ֑רֶךְ וְעַתָּ֛ה אִם־רַ֥ע בְּעֵינֶ֖יךָ אָשׁ֥וּבָה לִּֽי׃

‎<span id="035">35</span> ‏וַיֹּאמֶר֩ מַלְאַ֨ךְ יְהוָ֜ה אֶל־בִּלְעָ֗ם
לֵ֚ךְ עִם־הָ֣אֲנָשִׁ֔ים וְאֶ֗פֶס אֶת־הַדָּבָ֛ר אֲשֶׁר־אֲדַבֵּ֥ר אֵלֶ֖יךָ
אֹת֣וֹ תְדַבֵּ֑ר וַיֵּ֥לֶךְ בִּלְעָ֖ם עִם־שָׂרֵ֥י בָלָֽק׃

‎<span id="036">36</span> ‏וַיִּשְׁמַ֥ע בָּלָ֖ק כִּ֣י בָ֣א בִלְעָ֑ם
וַיֵּצֵ֨א לִקְרָאת֜וֹ אֶל־עִ֣יר מוֹאָ֗ב אֲשֶׁר֙ עַל־גְּב֣וּל אַרְנֹ֔ן
אֲשֶׁ֖ר בִּקְצֵ֥ה הַגְּבֽוּל׃

‎<span id="037">37</span> ‏וַיֹּ֨אמֶר בָּלָ֜ק אֶל־בִּלְעָ֗ם הֲלֹא֩
שָׁלֹ֨חַ שָׁלַ֤חְתִּי אֵלֶ֙יךָ֙ לִקְרֹא־לָ֔ךְ לָ֥מָּה לֹא־הָלַ֖כְתָּ
אֵלָ֑י הַֽאֻמְנָ֔ם לֹ֥א אוּכַ֖ל כַּבְּדֶֽךָ׃

‎<span id="038">38</span> ‏וַיֹּ֨אמֶר בִּלְעָ֜ם אֶל־בָּלָ֗ק
הִֽנֵּה־בָ֙אתִי֙ אֵלֶ֔יךָ עַתָּ֕ה הֲיָכ֥וֹל אוּכַ֖ל דַּבֵּ֣ר מְא֑וּמָה
הַדָּבָ֗ר אֲשֶׁ֨ר יָשִׂ֧ים אֱלֹהִ֛ים בְּפִ֖י אֹת֥וֹ אֲדַבֵּֽר׃

‎<span id="039">39</span> ‏וַיֵּ֥לֶךְ בִּלְעָ֖ם עִם־בָּלָ֑ק וַיָּבֹ֖אוּ
קִרְיַ֥ת חֻצֽוֹת׃

‎<span id="040">40</span> ‏וַיִּזְבַּ֥ח בָּלָ֖ק בָּקָ֣ר וָצֹ֑אן
וַיְשַׁלַּ֣ח לְבִלְעָ֔ם וְלַשָּׂרִ֖ים אֲשֶׁ֥ר אִתּֽוֹ׃

‎<span id="041">41</span> ‏וַיְהִ֣י בַבֹּ֔קֶר וַיִּקַּ֤ח בָּלָק֙
אֶת־בִּלְעָ֔ם וַֽיַּעֲלֵ֖הוּ בָּמ֣וֹת בָּ֑עַל וַיַּ֥רְא מִשָּׁ֖ם קְצֵ֥ה
הָעָֽם׃

1 wayyisə‘û bənê yiśərā’ēl wayy<sup>a</sup>ḥănû bə‘arəḇwōṯ mwō’āḇ
mē‘ēḇer ləyarədēn yərēḥwō: s

2 wayyarə’ bālāq ben-ṣipwōr ’ēṯ kāl-’ăšer-‘āśâ yiśərā’ēl lā’ĕmōrî:

3 wayyāḡār mwō’āḇ mipənê hā‘ām mə’ōḏ kî raḇ-hû’ wayyāqāṣ mwō’āḇ mipənê
bənê yiśərā’ēl:

4 wayyō’mer mwō’āḇ ’el-ziqənê miḏəyān ‘atâ yəl<sup>a</sup>ḥăḵû haqqâāl
’eṯ-kāl-səḇîḇōṯênû kiləḥōḵə haššwōr ’ēṯ yereq haśśāḏeh ûḇālāq ben-ṣipwōr
meleḵə ləmwō’āḇ bā‘ēṯ hahiw’:

5 wayyišəl<sup>a</sup>ḥ malə’āḵîm ’el-bilə‘ām ben-bə‘wōr pəṯwōrâ ’ăšer
‘al-hannâār ’ereṣ bənê-‘ammwō liqərō’-lwō lē’mōr hinnēh ‘am yāṣā’
mimmiṣərayim hinnēh ḵissâ ’eṯ-‘ên hā’āreṣ wəhû’ yōšēḇ mimmulî:

6 wə‘atâ ləḵâ-nnā’ ’ārâ-llî ’eṯ-hā‘ām hazzeh kî-‘āṣûm hû’ mimmennî ’ûlay
’ûḵal nakeh-bwō wa’ăḡārəšennû min-hā’āreṣ kî yāḏ<sup>a</sup>‘ətî ’ēṯ
’ăšer-təḇārēḵə məḇōrāḵə wa’ăšer tā’ōr yû’ār:

7 wayyēləḵû ziqənê mwō’āḇ wəziqənê miḏəyān ûqəsāmîm bəyāḏām wayyāḇō’û
’el-bilə‘ām wayəḏabərû ’ēlāyw diḇərê ḇālāq:

8 wayyō’mer ’ălêhem lînû fōh hallayəlâ wahăšiḇōṯî ’eṯəḵem dāḇār ka’ăšer
yəḏabēr yəhwâ ’ēlāy wayyēšəḇû śārê-mwō’āḇ ‘im-bilə‘ām:

9 wayyāḇō’ ’ĕlōhîm ’el-bilə‘ām wayyō’mer mî hā’ănāšîm hā’ēlleh ‘immāḵə:

10 wayyō’mer bilə‘ām ’el-hā’ĕlōhîm bālāq ben-ṣipōr meleḵə mwō’āḇ
šāl<sup>a</sup>ḥ ’ēlāy:

11 hinnēh hā‘ām hayyōṣē’ mimmiṣərayim wayəḵas ’eṯ-‘ên hā’āreṣ ‘atâ ləḵâ
qāḇâ-llî ’ōṯwō ’ûlay ’ûḵal ləhillāḥem bwō wəḡērašətîw:

12 wayyō’mer ’ĕlōhîm ’el-bilə‘ām lō’ ṯēlēḵə ‘immâem lō’ ṯā’ōr ’eṯ-hā‘ām
kî ḇārûḵə hû’:

13 wayyāqām bilə‘ām babōqer wayyō’mer ’el-śārê ḇālāq ləḵû ’el-’arəṣəḵem
kî mē’ēn yəhwâ ləṯitî lahălōḵə ‘immāḵem:

14 wayyāqûmû śārê mwō’āḇ wayyāḇō’û ’el-bālāq wayyō’mərû mē’ēn bilə‘ām
hălōḵə ‘immānû:

15 wayyōsef ‘wōḏ bālāq šəlōḥa śārîm rabîm wəniḵəbāḏîm mē’ēlleh:

16 wayyāḇō’û ’el-bilə‘ām wayyō’mərû lwō kōh ’āmar bālāq ben-ṣipwōr
’al-nā’ ṯimmān<sup>a</sup>‘ mēhălōḵə ’ēlāy:

17 kî-ḵabēḏ ’ăḵabeḏəḵā mə’ōḏ wəḵōl ’ăšer-tō’mar ’ēlay ’e‘ĕśeh ûləḵâ-nnā’
qāḇâ-llî ’ēṯ hā‘ām hazzeh:

18 wayy<sup>a</sup>‘an bilə‘ām wayyō’mer ’el-‘aḇəḏê ḇālāq ’im-yiten-lî
ḇālāq məlō’ ḇêṯwō kesef wəzâāḇ lō’ ’ûḵal l<sup>a</sup>‘ăḇōr ’eṯ-pî yəhwâ
’ĕlōhāy l<sup>a</sup>‘ăśwōṯ qəṭannâ ’wō ḡəḏwōlâ:

19 wə‘atâ šəḇû nā’ ḇāzeh gam-’atem hallāyəlâ wə’ēḏə‘â mah-yyōsēf yəhwâ
dabēr ‘immî:

20 wayyāḇō’ ’ĕlōhîm\| ’el-bilə‘ām layəlâ wayyō’mer lwō ’im-liqərō’ ləḵā
bā’û hā’ănāšîm qûm lēḵə ’itām wə’aḵə ’eṯ-hadāḇār ’ăšer-’ăḏabēr ’ēleyḵā
’ōṯwō ṯ<sup>a</sup>‘ăśeh:

21 wayyāqām bilə‘ām babōqer wayy<sup>a</sup>ḥăḇōš ’eṯ-’ăṯōnwō wayyēleḵə
‘im-śārê mwō’āḇ:

22 wayyiḥar-’af ’ĕlōhîm kî-hwōlēḵə hû’ wayyiṯəyaṣṣēḇ malə’aḵə yəhwâ
badereḵə ləśāṭān lwō wəhû’ rōḵēḇ ‘al-’ăṯōnwō ûšənê nə‘ārāyw ‘immwō:

23 watēre’ hā’āṯwōn ’eṯ-malə’aḵə yəhwâ niṣṣāḇ badereḵə wəḥarəbwō šəlûfâ
bəyāḏwō watēṭ hā’āṯwōn min-hadereḵə watēleḵə baśśāḏeh wayyaḵə bilə‘ām
’eṯ-hā’āṯwōn ləhaṭṭōṯāh hadāreḵə:

24 wayy<sup>a</sup>‘ămōḏ malə’aḵə yəhwâ bəmišə‘wōl hakərāmîm gāḏēr
mizzeh wəḡāḏēr mizzeh:

25 watēre’ hā’āṯwōn ’eṯ-malə’aḵə yəhwâ watillāḥēṣ ’el-haqqîr watiləḥaṣ
’eṯ-reḡel bilə‘ām ’el-haqqîr wayyōsef ləhakōṯāh:

26 wayywōsef malə’aḵə-yəhwâ ‘ăḇwōr wayy<sup>a</sup>‘ămōḏ bəmāqwōm ṣār
’ăšer ’ên-dereḵə linəṭwōṯ yāmîn ûśəmō’wl:

27 watēre’ hā’āṯwōn ’eṯ-malə’aḵə yəhwâ watirəbaṣ t<sup>a</sup>ḥaṯ
bilə‘ām wayyiḥar-’af bilə‘ām wayyaḵə ’eṯ-hā’āṯwōn bammaqqēl:

28 wayyifət<sup>a</sup>ḥ yəhwâ ’eṯ-pî hā’āṯwōn watō’mer ləḇilə‘ām
meh-‘āśîṯî ləḵā kî hikîṯanî zeh šālōš rəḡālîm:

29 wayyō’mer bilə‘ām lā’āṯwōn kî hiṯə‘allalətə bî lû yeš-ḥereḇ bəyāḏî kî
‘atâ hăraḡətîḵə:

30 watō’mer hā’āṯwōn ’el-bilə‘ām hălwō’ ’ānōḵî ’ăṯōnəḵā ’ăšer-rāḵaḇətā
‘ālay mē‘wōḏəḵā ‘aḏ-hayywōm hazzeh hahasəkēn hisəkanətî
l<sup>a</sup>‘ăśwōṯ ləḵā kōh wayyō’mer lō’:

31 wayəḡal yəhwâ ’eṯ-‘ênê ḇilə‘ām wayyarə’ ’eṯ-malə’aḵə yəhwâ niṣṣāḇ
badereḵə wəḥarəbwō šəlufâ bəyāḏwō wayyiqqōḏ wayyišət<sup>a</sup>ḥû
lə’apāyw:

32 wayyō’mer ’ēlāyw malə’aḵə yəhwâ ‘al-mâ hikîṯā ’eṯ-’ăṯōnəḵā zeh šālwōš
rəḡālîm hinnēh ’ānōḵî yāṣā’ṯî ləśāṭān kî-yāraṭ hadereḵə ləneḡədî:

33 watirə’anî hā’āṯwōn watēṭ ləfānay zeh šālōš rəḡālîm ’ûlay nāṭəṯâ
mipānay kî ‘atâ gam-’ōṯəḵâ hāraḡətî wə’wōṯāh heḥĕyêṯî:

34 wayyō’mer bilə‘ām ’el-malə’aḵə yəhwâ ḥāṭā’ṯî kî lō’
yāḏ<sup>a</sup>‘ətî kî ’atâ niṣṣāḇ liqərā’ṯî badāreḵə wə‘atâ
’im-r<sup>a</sup>‘ bə‘êneyḵā ’āšûḇâ llî:

35 wayyō’mer malə’aḵə yəhwâ ’el-bilə‘ām lēḵə ‘im-hā’ănāšîm wə’efes
’eṯ-hadāḇār ’ăšer-’ăḏabēr ’ēleyḵā ’ōṯwō ṯəḏabēr wayyēleḵə bilə‘ām
‘im-śārê ḇālāq:

36 wayyišəm<sup>a</sup>‘ bālāq kî ḇā’ ḇilə‘ām wayyēṣē’ liqərā’ṯwō
’el-‘îr mwō’āḇ ’ăšer ‘al-gəḇûl ’arənōn ’ăšer biqəṣēh hagəḇûl:

37 wayyō’mer bālāq ’el-bilə‘ām hălō’ šālōḥa šāl<sup>a</sup>ḥətî ’ēleyḵā
liqərō’-lāḵə lāmmâ lō’-hālaḵətā ’ēlāy ha’umənām lō’ ’ûḵal kabəḏeḵā:

38 wayyō’mer bilə‘ām ’el-bālāq hinnēh-ḇā’ṯî ’ēleyḵā ‘atâ hăyāḵwōl ’ûḵal
dabēr mə’ûmâ hadāḇār ’ăšer yāśîm ’ĕlōhîm bəfî ’ōṯwō ’ăḏabēr:

39 wayyēleḵə bilə‘ām ‘im-bālāq wayyāḇō’û qirəyaṯ ḥuṣwōṯ:

40 wayyizəb<sup>a</sup>ḥ bālāq bāqār wāṣō’n wayəšall<sup>a</sup>ḥ
ləḇilə‘ām wəlaśśārîm ’ăšer ’itwō:

41 wayəhî ḇabōqer wayyiqq<sup>a</sup>ḥ bālāq ’eṯ-bilə‘ām
wayy<sup>a</sup>‘ălēhû bāmwōṯ bā‘al wayyarə’ miššām qəṣēh hā‘ām:

------------------------------------------------------------------------

[Next: Numbers (Bemidbar) Chapter 23](num023)
