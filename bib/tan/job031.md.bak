[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job031)  [KJV](../kjv/job031)  [Sep](../sep/job031.md) 
[Vul](../vul/job031.md)   
  
[Job (Iyov) Index](job.md)  
  [Previous](job030)  [Next](job032.md) 

------------------------------------------------------------------------

### Tanach (Hebrew): Job (Iyov) Chapter 31

‎<span id="001">1</span> ‏בְּ֭רִית כָּרַ֣תִּי לְעֵינָ֑י וּמָ֥ה
אֶ֝תְבּוֹנֵ֗ן עַל־בְּתוּלָֽה׃

‎<span id="002">2</span> ‏וּמֶ֤ה׀ חֵ֣לֶק אֱל֣וֹהַּ מִמָּ֑עַל וְֽנַחֲלַ֥ת
שַׁ֝דַּ֗י מִמְּרֹמִֽים׃

‎<span id="003">3</span> ‏הֲלֹא־אֵ֥יד לְעַוָּ֑ל וְ֝נֵ֗כֶר לְפֹ֣עֲלֵי
אָֽוֶן׃

‎<span id="004">4</span> ‏הֲלֹא־ה֖וּא יִרְאֶ֣ה דְרָכָ֑י וְֽכָל־צְעָדַ֥י
יִסְפּֽוֹר׃

‎<span id="005">5</span> ‏אִם־הָלַ֥כְתִּי עִם־שָׁ֑וְא וַתַּ֖חַשׁ
עַל־מִרְמָ֣ה רַגְלִֽי׃

‎<span id="006">6</span> ‏יִשְׁקְלֵ֥נִי בְמֹאזְנֵי־צֶ֑דֶק וְיֵדַ֥ע
אֱ֝ל֗וֹהַּ תֻּמָּתִֽי׃

‎<span id="007">7</span> ‏אִ֥ם תִּטֶּ֣ה אַשֻּׁרִי֮ מִנִּ֪י הַ֫דָּ֥רֶךְ
וְאַחַ֣ר עֵ֭ינַי הָלַ֣ךְ לִבִּ֑י וּ֝בְכַפַּ֗י דָּ֣בַק
מֻאֽוּם׃<sup>1</sup> פ

‎<span id="008">8</span> ‏אֶ֭זְרְעָה וְאַחֵ֣ר יֹאכֵ֑ל וְֽצֶאֱצָאַ֥י
יְשֹׁרָֽשׁוּ׃

‎<span id="009">9</span> ‏אִם־נִפְתָּ֣ה לִ֭בִּי עַל־אִשָּׁ֑ה
וְעַל־פֶּ֖תַח רֵעִ֣י אָרָֽבְתִּי׃

‎<span id="010">10</span> ‏תִּטְחַ֣ן לְאַחֵ֣ר אִשְׁתִּ֑י וְ֝עָלֶ֗יהָ
יִכְרְע֥וּן אֲחֵרִֽין׃

‎<span id="011">11</span> ‏כִּי־הוא הִ֥יא זִמָּ֑ה והיא וְ֝ה֗וּא עָוֹ֥ן
פְּלִילִֽים׃

‎<span id="012">12</span> ‏כִּ֤י אֵ֣שׁ הִ֭יא עַד־אֲבַדּ֣וֹן תֹּאכֵ֑ל
וּֽבְכָל־תְּב֖וּאָתִ֣י תְשָׁרֵֽשׁ׃

‎<span id="013">13</span> ‏אִם־אֶמְאַ֗ס מִשְׁפַּ֣ט עַ֭בְדִּי וַאֲמָתִ֑י
בְּ֝רִבָ֗ם עִמָּדִֽי׃

‎<span id="014">14</span> ‏וּמָ֣ה אֶֽ֭עֱשֶׂה כִּֽי־יָק֣וּם אֵ֑ל
וְכִֽי־יִ֝פְקֹ֗ד מָ֣ה אֲשִׁיבֶֽנּוּ׃

‎<span id="015">15</span> ‏הֲ‍ֽ֝לֹא־בַ֭בֶּטֶן עֹשֵׂ֣נִי עָשָׂ֑הוּ
וַ֝יְכֻנֶ֗נּוּ בָּרֶ֥חֶם אֶחָֽד׃

‎<span id="016">16</span> ‏אִם־אֶ֭מְנַע מֵחֵ֣פֶץ דַּלִּ֑ים וְעֵינֵ֖י
אַלְמָנָ֣ה אֲכַלֶּֽה׃

‎<span id="017">17</span> ‏וְאֹכַ֣ל פִּתִּ֣י לְבַדִּ֑י וְלֹא־אָכַ֖ל
יָת֣וֹם מִמֶּֽנָּה׃

‎<span id="018">18</span> ‏כִּ֣י מִ֭נְּעוּרַי גְּדֵלַ֣נִי כְאָ֑ב
וּמִבֶּ֖טֶן אִמִּ֣י אַנְחֶֽנָּה׃

‎<span id="019">19</span> ‏אִם־אֶרְאֶ֣ה א֖וֹבֵד מִבְּלִ֣י לְב֑וּשׁ
וְאֵ֥ין כְּ֝ס֗וּת לָאֶבְיֽוֹן׃

‎<span id="020">20</span> ‏אִם־לֹ֣א בֵרֲכ֣וּנִי חלצו חֲלָצָ֑יו וּמִגֵּ֥ז
כְּ֝בָשַׂי יִתְחַמָּֽם׃

‎<span id="021">21</span> ‏אִם־הֲנִיפ֣וֹתִי עַל־יָת֣וֹם יָדִ֑י
כִּֽי־אֶרְאֶ֥ה בַ֝שַּׁ֗עַר עֶזְרָתִֽי׃

‎<span id="022">22</span> ‏כְּ֭תֵפִי מִשִּׁכְמָ֣ה תִפּ֑וֹל וְ֝אֶזְרֹעִ֗י
מִקָּנָ֥ה תִשָּׁבֵֽר׃

‎<span id="023">23</span> ‏כִּ֤י פַ֣חַד אֵ֭לַי אֵ֣יד אֵ֑ל
וּ֝מִשְּׂאֵת֗וֹ לֹ֣א אוּכָֽל׃

‎<span id="024">24</span> ‏אִם־שַׂ֣מְתִּי זָהָ֣ב כִּסְלִ֑י וְ֝לַכֶּ֗תֶם
אָמַ֥רְתִּי מִבְטַחִֽי׃

‎<span id="025">25</span> ‏אִם־אֶ֭שְׂמַח כִּי־רַ֣ב חֵילִ֑י
וְכִֽי־כַ֝בִּ֗יר מָצְאָ֥ה יָדִֽי׃

‎<span id="026">26</span> ‏אִם־אֶרְאֶ֣ה א֖וֹר כִּ֣י יָהֵ֑ל וְ֝יָרֵ֗חַ
יָקָ֥ר הֹלֵֽךְ׃

‎<span id="027">27</span> ‏וַיִּ֣פְתְּ בַּסֵּ֣תֶר לִבִּ֑י וַתִּשַּׁ֖ק
יָדִ֣י לְפִֽי׃

‎<span id="028">28</span> ‏גַּם־ה֖וּא עָוֹ֣ן פְּלִילִ֑י
כִּֽי־כִחַ֖שְׁתִּי לָאֵ֣ל מִמָּֽעַל׃

‎<span id="029">29</span> ‏אִם־אֶ֭שְׂמַח בְּפִ֣יד מְשַׂנְאִ֑י
וְ֝הִתְעֹרַ֗רְתִּי כִּֽי־מְצָ֥אוֹ רָֽע׃

‎<span id="030">30</span> ‏וְלֹא־נָתַ֣תִּי לַחֲטֹ֣א חִכִּ֑י לִשְׁאֹ֖ל
בְּאָלָ֣ה נַפְשֽׁוֹ׃

‎<span id="031">31</span> ‏אִם־לֹ֣א אָ֭מְרוּ מְתֵ֣י אָהֳלִ֑י
מִֽי־יִתֵּ֥ן מִ֝בְּשָׂר֗וֹ לֹ֣א נִשְׂבָּֽע׃

‎<span id="032">32</span> ‏בַּ֭חוּץ לֹא־יָלִ֣ין גֵּ֑ר דְּ֝לָתַ֗י
לָאֹ֥רַח אֶפְתָּֽח׃

‎<span id="033">33</span> ‏אִם־כִּסִּ֣יתִי כְאָדָ֣ם פְּשָׁעָ֑י לִטְמ֖וֹן
בְּחֻבִּ֣י עֲוֹֽנִי׃

‎<span id="034">34</span> ‏כִּ֤י אֶֽעֱר֨וֹץ׀ הָ֘מ֤וֹן רַבָּ֗ה
וּבוּז־מִשְׁפָּח֥וֹת יְחִתֵּ֑נִי וָ֝אֶדֹּ֗ם לֹא־אֵ֥צֵא פָֽתַח׃

‎<span id="035">35</span> ‏מִ֤י יִתֶּן־לִ֨י׀ שֹׁ֘מֵ֤עַֽ לִ֗י הֶן־תָּ֭וִי
שַׁדַּ֣י יַעֲנֵ֑נִי וְסֵ֥פֶר כָּ֝תַ֗ב אִ֣ישׁ רִיבִֽי׃

‎<span id="036">36</span> ‏אִם־לֹ֣א עַל־שִׁ֭כְמִי אֶשָּׂאֶ֑נּוּ
אֶֽעֶנְדֶ֖נּוּ עֲטָר֣וֹת לִֽי׃

‎<span id="037">37</span> ‏מִסְפַּ֣ר צְ֭עָדַי אַגִּידֶ֑נּוּ
כְּמוֹ־נָ֝גִ֗יד אֲקָרֲבֶֽנּוּ׃

‎<span id="038">38</span> ‏אִם־עָ֭לַי אַדְמָתִ֣י תִזְעָ֑ק וְ֝יַ֗חַד
תְּלָמֶ֥יהָ יִבְכָּיֽוּן׃

‎<span id="039">39</span> ‏אִם־כֹּ֖חָהּ אָכַ֣לְתִּי בְלִי־כָ֑סֶף
וְנֶ֖פֶשׁ בְּעָלֶ֣יהָ הִפָּֽחְתִּי׃

‎<span id="040">40</span> ‏תַּ֤חַת חִטָּ֨ה׀ יֵ֥צֵא ח֗וֹחַ
וְתַֽחַת־שְׂעֹרָ֥ה בָאְשָׁ֑ה תַּ֝֗מּוּ דִּבְרֵ֥י אִיּֽוֹב׃ פ

1 bərîṯ kāratî lə‘ênāy ûmâ ’eṯəbwōnēn ‘al-bəṯûlâ:

2 ûmeh\| ḥēleq ’ĕlwōhha mimmā‘al wən<sup>a</sup>ḥălaṯ šaday mimmərōmîm:

3 hălō’-’êḏ lə‘aûāl wənēḵer ləfō‘ălê ’āwen:

4 hălō’-hû’ yirə’eh ḏərāḵāy wəḵāl-ṣə‘āḏay yisəpwōr:

5 ’im-hālaḵətî ‘im-šāwə’ wat<sup>a</sup>ḥaš ‘al-mirəmâ raḡəlî:

6 yišəqəlēnî ḇəmō’zənê-ṣeḏeq wəyēḏ<sup>a</sup>‘ ’ĕlwōhha tummāṯî:

7 ’im tiṭṭeh ’aššurî minnî hadāreḵə wə’<sup>a</sup>ḥar ‘ênay hālaḵə libî
ûḇəḵapay dāḇaq mu’ûm:<sup>1</sup> f

8 ’ezərə‘â wə’<sup>a</sup>ḥēr yō’ḵēl wəṣe’ĕṣā’ay yəšōrāšû:

9 ’im-nifətâ libî ‘al-’iššâ wə‘al-peṯ<sup>a</sup>ḥ rē‘î ’ārāḇətî:

10 tiṭəḥan lə’<sup>a</sup>ḥēr ’išətî wə‘āleyhā yiḵərə‘ûn ’ăḥērîn:

11 kî-hû’ hî’ zimmâ wəhî’ wəhû’ ‘āwōn pəlîlîm:

12 kî ’ēš hî’ ‘aḏ-’ăḇadwōn tō’ḵēl ûḇəḵāl-təḇû’āṯî ṯəšārēš:

13 ’im-’emə’as mišəpaṭ ‘aḇədî wa’ămāṯî bəriḇām ‘immāḏî:

14 ûmâ ’e‘ĕśeh kî-yāqûm ’ēl wəḵî-yifəqōḏ mâ ’ăšîḇennû:

15 hă‍lō’-ḇabeṭen ‘ōśēnî ‘āśâû wayəḵunennû bāreḥem ’eḥāḏ:

16 ’im-’emən<sup>a</sup>‘ mēḥēfeṣ dallîm wə‘ênê ’aləmānâ ’ăḵalleh:

17 wə’ōḵal pitî ləḇadî wəlō’-’āḵal yāṯwōm mimmennâ:

18 kî minnə‘ûray gəḏēlanî ḵə’āḇ ûmibeṭen ’immî ’anəḥennâ:

19 ’im-’erə’eh ’wōḇēḏ mibəlî ləḇûš wə’ên kəsûṯ lā’eḇəywōn:

20 ’im-lō’ ḇērăḵûnî ḥălāṣāw ḥălāṣāyw ûmigēz kəḇāśay yiṯəḥammām:

21 ’im-hănîfwōṯî ‘al-yāṯwōm yāḏî kî-’erə’eh ḇašš<sup>a</sup>‘ar
‘ezərāṯî:

22 kəṯēfî miššiḵəmâ ṯipwōl wə’ezərō‘î miqqānâ ṯiššāḇēr:

23 kî f<sup>a</sup>ḥaḏ ’ēlay ’êḏ ’ēl ûmiśśə’ēṯwō lō’ ’ûḵāl:

24 ’im-śamətî zâāḇ kisəlî wəlakeṯem ’āmarətî miḇəṭ<sup>a</sup>ḥî:

25 ’im-’eśəm<sup>a</sup>ḥ kî-raḇ ḥêlî wəḵî-ḵabîr māṣə’â yāḏî:

26 ’im-’erə’eh ’wōr kî yâēl wəyārēḥa yāqār hōlēḵə:

27 wayyifətə bassēṯer libî watiššaq yāḏî ləfî:

28 gam-hû’ ‘āwōn pəlîlî kî-ḵiḥašətî lā’ēl mimmā‘al:

29 ’im-’eśəm<sup>a</sup>ḥ bəfîḏ məśanə’î wəhiṯə‘ōrarətî kî-məṣā’wō rā‘:

30 wəlō’-nāṯatî l<sup>a</sup>ḥăṭō’ ḥikî lišə’ōl bə’ālâ nafəšwō:

31 ’im-lō’ ’āmərû məṯê ’âŏlî mî-yitēn mibəśārwō lō’ niśəbā‘:

32 b<sup>a</sup>ḥûṣ lō’-yālîn gēr dəlāṯay lā’ōr<sup>a</sup>ḥ ’efətāḥ:

33 ’im-kissîṯî ḵə’āḏām pəšā‘āy liṭəmwōn bəḥubî ‘ăwōnî:

34 kî ’e‘ĕrwōṣ\| hāmwōn rabâ ûḇûz-mišəpāḥwōṯ yəḥitēnî wā’edōm lō’-’ēṣē’
fāṯ<sup>a</sup>ḥ:

35 mî yiten-lî\| šōmē‘a lî hen-tāwî šaday y<sup>a</sup>‘ănēnî wəsēfer
kāṯaḇ ’îš rîḇî:

36 ’im-lō’ ‘al-šiḵəmî ’eśśā’ennû ’e‘enəḏennû ‘ăṭārwōṯ lî:

37 misəpar ṣə‘āḏay ’agîḏennû kəmwō-nāḡîḏ ’ăqārăḇennû:

38 ’im-‘ālay ’aḏəmāṯî ṯizə‘āq wəy<sup>a</sup>ḥaḏ təlāmeyhā yiḇəkāyûn:

39 ’im-kōḥāh ’āḵalətî ḇəlî-ḵāsef wənefeš bə‘āleyhā hipāḥətî:

40 t<sup>a</sup>ḥaṯ ḥiṭṭâ\| yēṣē’ ḥwōḥa wəṯ<sup>a</sup>ḥaṯ-śə‘ōrâ ḇā’əšâ
tammû diḇərê ’îywōḇ: f

------------------------------------------------------------------------

[Next: Job (Iyov) Chapter 32](job032.md)
