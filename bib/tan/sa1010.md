[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1010)  [KJV](../kjv/sa1010)  [Sep](../sep/sa1010) 
[Vul](../vul/sa1010)   
  
[1 Samuel (1 Shmuel) Index](sa1)  
  [Previous](sa1009)  [Next](sa1011) 

------------------------------------------------------------------------

### Tanach (Hebrew): 1 Samuel (1 Shmuel) Chapter 10

‎<span id="001">1</span> ‏וַיִּקַּ֨ח שְׁמוּאֵ֜ל אֶת־פַּ֥ךְ הַשֶּׁ֛מֶן
וַיִּצֹ֥ק עַל־רֹאשׁ֖וֹ וַיִּשָּׁקֵ֑הוּ וַיֹּ֕אמֶר הֲל֗וֹא
כִּֽי־מְשָׁחֲךָ֧ יְהוָ֛ה עַל־נַחֲלָת֖וֹ לְנָגִֽיד׃

‎<span id="002">2</span> ‏בְּלֶכְתְּךָ֤ הַיּוֹם֙ מֵעִמָּדִ֔י וּמָצָאתָ֩
שְׁנֵ֨י אֲנָשִׁ֜ים עִם־קְבֻרַ֥ת רָחֵ֛ל בִּגְב֥וּל בִּנְיָמִ֖ן
בְּצֶלְצַ֑ח וְאָמְר֣וּ אֵלֶ֗יךָ נִמְצְא֤וּ הָאֲתֹנוֹת֙ אֲשֶׁ֣ר
הָלַ֣כְתָּ לְבַקֵּ֔שׁ וְהִנֵּ֨ה נָטַ֤שׁ אָבִ֙יךָ֙ אֶת־דִּבְרֵ֣י
הָאֲתֹנ֔וֹת וְדָאַ֤ג לָכֶם֙ לֵאמֹ֔ר מָ֥ה אֶעֱשֶׂ֖ה לִבְנִֽי׃

‎<span id="003">3</span> ‏וְחָלַפְתָּ֨ מִשָּׁ֜ם וָהָ֗לְאָה וּבָ֙אתָ֙
עַד־אֵל֣וֹן תָּב֔וֹר וּמְצָא֤וּךָ שָּׁם֙ שְׁלֹשָׁ֣ה אֲנָשִׁ֔ים עֹלִ֥ים
אֶל־הָאֱלֹהִ֖ים בֵּֽית־אֵ֑ל אֶחָ֞ד נֹשֵׂ֣א׀ שְׁלֹשָׁ֣ה גְדָיִ֗ים
וְאֶחָד֙ נֹשֵׂ֗א שְׁלֹ֙שֶׁת֙ כִּכְּר֣וֹת לֶ֔חֶם וְאֶחָ֥ד נֹשֵׂ֖א
נֵֽבֶל־יָֽיִן׃

‎<span id="004">4</span> ‏וְשָׁאֲל֥וּ לְךָ֖ לְשָׁל֑וֹם וְנָתְנ֤וּ לְךָ֙
שְׁתֵּי־לֶ֔חֶם וְלָקַחְתָּ֖ מִיָּדָֽם׃

‎<span id="005">5</span> ‏אַ֣חַר כֵּ֗ן תָּבוֹא֙ גִּבְעַ֣ת הָאֱלֹהִ֔ים
אֲשֶׁר־שָׁ֖ם נְצִבֵ֣י פְלִשְׁתִּ֑ים וִיהִי֩ כְבֹאֲךָ֨ שָׁ֜ם הָעִ֗יר
וּפָגַעְתָּ֞ חֶ֤בֶל נְבִיאִים֙ יֹרְדִ֣ים מֵֽהַבָּמָ֔ה וְלִפְנֵיהֶ֞ם
נֵ֤בֶל וְתֹף֙ וְחָלִ֣יל וְכִנּ֔וֹר וְהֵ֖מָּה מִֽתְנַבְּאִֽים׃

‎<span id="006">6</span> ‏וְצָלְחָ֤ה עָלֶ֙יךָ֙ ר֣וּחַ יְהוָ֔ה
וְהִתְנַבִּ֖יתָ עִמָּ֑ם וְנֶהְפַּכְתָּ֖ לְאִ֥ישׁ אַחֵֽר׃

‎<span id="007">7</span> ‏וְהָיָ֗ה כִּ֥י תבאינה תָבֹ֛אנָה הָאֹת֥וֹת
הָאֵ֖לֶּה לָ֑ךְ עֲשֵׂ֤ה לְךָ֙ אֲשֶׁ֣ר תִּמְצָ֣א יָדֶ֔ךָ כִּ֥י
הָאֱלֹהִ֖ים עִמָּֽךְ׃

‎<span id="008">8</span> ‏וְיָרַדְתָּ֣ לְפָנַי֮ הַגִּלְגָּל֒ וְהִנֵּ֤ה
אָֽנֹכִי֙ יֹרֵ֣ד אֵלֶ֔יךָ לְהַעֲל֣וֹת עֹל֔וֹת לִזְבֹּ֖חַ זִבְחֵ֣י
שְׁלָמִ֑ים שִׁבְעַ֨ת יָמִ֤ים תּוֹחֵל֙ עַד־בּוֹאִ֣י אֵלֶ֔יךָ
וְהוֹדַעְתִּ֣י לְךָ֔ אֵ֖ת אֲשֶׁ֥ר תַּעֲשֶֽׂה׃

‎<span id="009">9</span> ‏וְהָיָ֗ה כְּהַפְנֹת֤וֹ שִׁכְמוֹ֙ לָלֶ֙כֶת֙
מֵעִ֣ם שְׁמוּאֵ֔ל וַיַּהֲפָךְ־ל֥וֹ אֱלֹהִ֖ים לֵ֣ב אַחֵ֑ר וַיָּבֹ֛אוּ
כָּל־הָאֹת֥וֹת הָאֵ֖לֶּה בַּיּ֥וֹם הַהֽוּא׃ ס

‎<span id="010">10</span> ‏וַיָּבֹ֤אוּ שָׁם֙ הַגִּבְעָ֔תָה וְהִנֵּ֥ה
חֶֽבֶל־נְבִאִ֖ים לִקְרָאת֑וֹ וַתִּצְלַ֤ח עָלָיו֙ ר֣וּחַ אֱלֹהִ֔ים
וַיִּתְנַבֵּ֖א בְּתוֹכָֽם׃

‎<span id="011">11</span> ‏וַיְהִ֗י כָּל־יֽוֹדְעוֹ֙ מֵאִתְּמ֣וֹל
שִׁלְשׁ֔וֹם וַיִּרְא֕וּ וְהִנֵּ֥ה עִם־נְבִאִ֖ים נִבָּ֑א וַיֹּ֨אמֶר
הָעָ֜ם אִ֣ישׁ אֶל־רֵעֵ֗הוּ מַה־זֶּה֙ הָיָ֣ה לְבֶן־קִ֔ישׁ הֲגַ֥ם שָׁא֖וּל
בַּנְּבִיאִֽים׃

‎<span id="012">12</span> ‏וַיַּ֨עַן אִ֥ישׁ מִשָּׁ֛ם וַיֹּ֖אמֶר וּמִ֣י
אֲבִיהֶ֑ם עַל־כֵּן֙ הָיְתָ֣ה לְמָשָׁ֔ל הֲגַ֥ם שָׁא֖וּל בַּנְּבִאִֽים׃

‎<span id="013">13</span> ‏וַיְכַל֙ מֵֽהִתְנַבּ֔וֹת וַיָּבֹ֖א הַבָּמָֽה׃

‎<span id="014">14</span> ‏וַיֹּאמֶר֩ דּ֨וֹד שָׁא֥וּל אֵלָ֛יו
וְאֶֽל־נַעֲר֖וֹ אָ֣ן הֲלַכְתֶּ֑ם וַיֹּ֕אמֶר לְבַקֵּשׁ֙ אֶת־הָ֣אֲתֹנ֔וֹת
וַנִּרְאֶ֣ה כִי־אַ֔יִן וַנָּב֖וֹא אֶל־שְׁמוּאֵֽל׃

‎<span id="015">15</span> ‏וַיֹּ֖אמֶר דּ֣וֹד שָׁא֑וּל הַגִּֽידָה־נָּ֣א
לִ֔י מָֽה־אָמַ֥ר לָכֶ֖ם שְׁמוּאֵֽל׃

‎<span id="016">16</span> ‏וַיֹּ֤אמֶר שָׁאוּל֙ אֶל־דּוֹד֔וֹ הַגֵּ֤ד
הִגִּיד֙ לָ֔נוּ כִּ֥י נִמְצְא֖וּ הָאֲתֹנ֑וֹת וְאֶת־דְּבַ֤ר הַמְּלוּכָה֙
לֹֽא־הִגִּ֣יד ל֔וֹ אֲשֶׁ֖ר אָמַ֥ר שְׁמוּאֵֽל׃ פ

‎<span id="017">17</span> ‏וַיַּצְעֵ֤ק שְׁמוּאֵל֙ אֶת־הָעָ֔ם אֶל־יְהוָ֖ה
הַמִּצְפָּֽה׃

‎<span id="018">18</span> ‏וַיֹּ֣אמֶר׀ אֶל־בְּנֵ֣י יִשְׂרָאֵ֗ל
פכֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל אָנֹכִ֛י הֶעֱלֵ֥יתִי
אֶת־יִשְׂרָאֵ֖ל מִמִּצְרָ֑יִם וָאַצִּ֤יל אֶתְכֶם֙ מִיַּ֣ד מִצְרַ֔יִם
וּמִיַּד֙ כָּל־הַמַּמְלָכ֔וֹת הַלֹּחֲצִ֖ים אֶתְכֶֽם׃

‎<span id="019">19</span> ‏וְאַתֶּ֨ם הַיּ֜וֹם מְאַסְתֶּ֣ם
אֶת־אֱלֹהֵיכֶ֗ם אֲשֶׁר־ה֣וּא מוֹשִׁ֣יעַ לָכֶם֮ מִכָּל־רָעוֹתֵיכֶ֣ם
וְצָרֹֽתֵיכֶם֒ וַתֹּ֣אמְרוּ ל֔וֹ כִּי־מֶ֖לֶךְ תָּשִׂ֣ים עָלֵ֑ינוּ
וְעַתָּ֗ה הִֽתְיַצְּבוּ֙ לִפְנֵ֣י יְהוָ֔ה לְשִׁבְטֵיכֶ֖ם
וּלְאַלְפֵיכֶֽם׃

‎<span id="020">20</span> ‏וַיַּקְרֵ֣ב שְׁמוּאֵ֔ל אֵ֖ת כָּל־שִׁבְטֵ֣י
יִשְׂרָאֵ֑ל וַיִּלָּכֵ֖ד שֵׁ֥בֶט בִּנְיָמִֽן׃

‎<span id="021">21</span> ‏וַיַּקְרֵ֞ב אֶת־שֵׁ֤בֶט בִּנְיָמִן֙ למשפחתו
לְמִשְׁפְּחֹתָ֔יו וַתִּלָּכֵ֖ד מִשְׁפַּ֣חַת הַמַּטְרִ֑י וַיִּלָּכֵד֙
שָׁא֣וּל בֶּן־קִ֔ישׁ וַיְבַקְשֻׁ֖הוּ וְלֹ֥א נִמְצָֽא׃

‎<span id="022">22</span> ‏וַיִּשְׁאֲלוּ־עוֹד֙ בַּֽיהוָ֔ה הֲבָ֥א ע֖וֹד
הֲלֹ֣ם אִ֑ישׁ סוַיֹּ֣אמֶר יְהוָ֔ה הִנֵּה־ה֥וּא נֶחְבָּ֖א אֶל־הַכֵּלִֽים׃

‎<span id="023">23</span> ‏וַיָּרֻ֙צוּ֙ וַיִּקָּחֻ֣הוּ מִשָּׁ֔ם
וַיִּתְיַצֵּ֖ב בְּת֣וֹךְ הָעָ֑ם וַיִּגְבַּהּ֙ מִכָּל־הָעָ֔ם מִשִּׁכְמ֖וֹ
וָמָֽעְלָה׃

‎<span id="024">24</span> ‏וַיֹּ֨אמֶר שְׁמוּאֵ֜ל אֶל־כָּל־הָעָ֗ם
הַרְּאִיתֶם֙ אֲשֶׁ֣ר בָּֽחַר־בּ֣וֹ יְהוָ֔ה כִּ֛י אֵ֥ין כָּמֹ֖הוּ
בְּכָל־הָעָ֑ם וַיָּרִ֧עוּ כָל־הָעָ֛ם וַיֹּאמְר֖וּ יְחִ֥י הַמֶּֽלֶךְ׃ פ

‎<span id="025">25</span> ‏וַיְדַבֵּ֨ר שְׁמוּאֵ֜ל אֶל־הָעָ֗ם אֵ֚ת
מִשְׁפַּ֣ט הַמְּלֻכָ֔ה וַיִּכְתֹּ֣ב בַּסֵּ֔פֶר וַיַּנַּ֖ח לִפְנֵ֣י
יְהוָ֑ה וַיְשַׁלַּ֧ח שְׁמוּאֵ֛ל אֶת־כָּל־הָעָ֖ם אִ֥ישׁ לְבֵיתֽוֹ׃

‎<span id="026">26</span> ‏וְגַ֨ם־שָׁא֔וּל הָלַ֥ךְ לְבֵית֖וֹ גִּבְעָ֑תָה
וַיֵּלְכ֣וּ עִמּ֔וֹ הַחַ֕יִל אֲשֶׁר־נָגַ֥ע אֱלֹהִ֖ים בְּלִבָּֽם׃

‎<span id="027">27</span> ‏וּבְנֵ֧י בְלִיַּ֣עַל אָמְר֗וּ
מַה־יֹּשִׁעֵ֙נוּ֙ זֶ֔ה וַיִּבְזֻ֕הוּ וְלֹֽא־הֵבִ֥יאוּ ל֖וֹ מִנְחָ֑ה
וַיְהִ֖י כְּמַחֲרִֽישׁ׃ פ

1 wayyiqq<sup>a</sup>ḥ šəmû’ēl ’eṯ-paḵə haššemen wayyiṣōq ‘al-rō’šwō
wayyiššāqēhû wayyō’mer hălwō’ kî-məšāḥăḵā yəhwâ ‘al-n<sup>a</sup>ḥălāṯwō
lənāḡîḏ:

2 bəleḵətəḵā hayywōm mē‘immāḏî ûmāṣā’ṯā šənê ’ănāšîm ‘im-qəḇuraṯ rāḥēl
biḡəḇûl binəyāmin bəṣeləṣ<sup>a</sup>ḥ wə’āmərû ’ēleyḵā niməṣə’û
hā’ăṯōnwōṯ ’ăšer hālaḵətā ləḇaqqēš wəhinnēh nāṭaš ’āḇîḵā ’eṯ-diḇərê
hā’ăṯōnwōṯ wəḏā’aḡ lāḵem lē’mōr mâ ’e‘ĕśeh liḇənî:

3 wəḥālafətā miššām wâālə’â ûḇā’ṯā ‘aḏ-’ēlwōn tāḇwōr ûməṣā’ûḵā ššām
šəlōšâ ’ănāšîm ‘ōlîm ’el-hā’ĕlōhîm bêṯ-’ēl ’eḥāḏ nōśē’\| šəlōšâ ḡəḏāyîm
wə’eḥāḏ nōśē’ šəlōšeṯ kikərwōṯ leḥem wə’eḥāḏ nōśē’ nēḇel-yāyin:

4 wəšā’ălû ləḵā ləšālwōm wənāṯənû ləḵā šətê-leḥem wəlāq<sup>a</sup>ḥətā
mîyāḏām:

5 ’<sup>a</sup>ḥar kēn tāḇwō’ giḇə‘aṯ hā’ĕlōhîm ’ăšer-šām nəṣiḇê
fəlišətîm wîhî ḵəḇō’ăḵā šām hā‘îr ûfāḡ<sup>a</sup>‘ətā ḥeḇel nəḇî’îm
yōrəḏîm mēhabāmâ wəlifənêhem nēḇel wəṯōf wəḥālîl wəḵinnwōr wəhēmmâ
miṯənabə’îm:

6 wəṣāləḥâ ‘āleyḵā rûḥa yəhwâ wəhiṯənabîṯā ‘immām wənehəpaḵətā lə’îš
’<sup>a</sup>ḥēr:

7 wəhāyâ kî ṯəḇō’eynâ ṯāḇō’nâ hā’ōṯwōṯ hā’ēlleh lāḵə ‘ăśēh ləḵā ’ăšer
timəṣā’ yāḏeḵā kî hā’ĕlōhîm ‘immāḵə:

8 wəyāraḏətā ləfānay hagiləgāl wəhinnēh ’ānōḵî yōrēḏ ’ēleyḵā
ləh<sup>a</sup>‘ălwōṯ ‘ōlwōṯ lizəbōḥa ziḇəḥê šəlāmîm šiḇə‘aṯ yāmîm
twōḥēl ‘aḏ-bwō’î ’ēleyḵā wəhwōḏ<sup>a</sup>‘ətî ləḵā ’ēṯ ’ăšer
t<sup>a</sup>‘ăśeh:

9 wəhāyâ kəhafənōṯwō šiḵəmwō lāleḵeṯ mē‘im šəmû’ēl wayyahăfāḵə-lwō
’ĕlōhîm lēḇ ’<sup>a</sup>ḥēr wayyāḇō’û kāl-hā’ōṯwōṯ hā’ēlleh bayywōm
hahû’: s

10 wayyāḇō’û šām hagiḇə‘āṯâ wəhinnēh ḥeḇel-nəḇi’îm liqərā’ṯwō
watiṣəl<sup>a</sup>ḥ ‘ālāyw rûḥa ’ĕlōhîm wayyiṯənabē’ bəṯwōḵām:

11 wayəhî kāl-ywōḏə‘wō mē’itəmwōl šiləšwōm wayyirə’û wəhinnēh
‘im-nəḇi’îm nibā’ wayyō’mer hā‘ām ’îš ’el-rē‘ēhû mah-zzeh hāyâ ləḇen-qîš
hăḡam šā’ûl bannəḇî’îm:

12 wayy<sup>a</sup>‘an ’îš miššām wayyō’mer ûmî ’ăḇîhem ‘al-kēn hāyəṯâ
ləmāšāl hăḡam šā’ûl bannəḇi’îm:

13 wayəḵal mēhiṯənabwōṯ wayyāḇō’ habāmâ:

14 wayyō’mer dwōḏ šā’ûl ’ēlāyw wə’el-n<sup>a</sup>‘ărwō ’ān hălaḵətem
wayyō’mer ləḇaqqēš ’eṯ-hā’ăṯōnwōṯ wannirə’eh ḵî-’ayin wannāḇwō’
’el-šəmû’ēl:

15 wayyō’mer dwōḏ šā’ûl hagîḏâ-nnā’ lî mâ-’āmar lāḵem šəmû’ēl:

16 wayyō’mer šā’ûl ’el-dwōḏwō hagēḏ higîḏ lānû kî niməṣə’û hā’ăṯōnwōṯ
wə’eṯ-dəḇar hamməlûḵâ lō’-higîḏ lwō ’ăšer ’āmar šəmû’ēl: f

17 wayyaṣə‘ēq šəmû’ēl ’eṯ-hā‘ām ’el-yəhwâ hammiṣəpâ:

18 wayyō’mer\| ’el-bənê yiśərā’ēl fkōh-’āmar yəhwâ ’ĕlōhê yiśərā’ēl
’ānōḵî he‘ĕlêṯî ’eṯ-yiśərā’ēl mimmiṣərāyim wā’aṣṣîl ’eṯəḵem mîyaḏ
miṣərayim ûmîyaḏ kāl-hammaməlāḵwōṯ hallōḥăṣîm ’eṯəḵem:

19 wə’atem hayywōm mə’asətem ’eṯ-’ĕlōhêḵem ’ăšer-hû’ mwōšî‘a lāḵem
mikāl-rā‘wōṯêḵem wəṣārōṯêḵem watō’mərû lwō kî-meleḵə tāśîm ‘ālênû wə‘atâ
hiṯəyaṣṣəḇû lifənê yəhwâ ləšiḇəṭêḵem ûlə’aləfêḵem:

20 wayyaqərēḇ šəmû’ēl ’ēṯ kāl-šiḇəṭê yiśərā’ēl wayyillāḵēḏ šēḇeṭ
binəyāmin:

21 wayyaqərēḇ ’eṯ-šēḇeṭ binəyāmin ləmišəp<sup>a</sup>ḥətāw
ləmišəpəḥōṯāyw watillāḵēḏ mišəp<sup>a</sup>ḥaṯ hammaṭərî wayyillāḵēḏ
šā’ûl ben-qîš wayəḇaqəšuhû wəlō’ niməṣā’:

22 wayyišə’ălû-‘wōḏ bayhwâ hăḇā’ ‘wōḏ hălōm ’îš swayyō’mer yəhwâ
hinnēh-hû’ neḥəbā’ ’el-hakēlîm:

23 wayyāruṣû wayyiqqāḥuhû miššām wayyiṯəyaṣṣēḇ bəṯwōḵə hā‘ām
wayyiḡəb<sup>a</sup>h mikāl-hā‘ām miššiḵəmwō wāmā‘əlâ:

24 wayyō’mer šəmû’ēl ’el-kāl-hā‘ām harrə’îṯem ’ăšer bāḥar-bwō yəhwâ kî
’ên kāmōhû bəḵāl-hā‘ām wayyāri‘û ḵāl-hā‘ām wayyō’mərû yəḥî hammeleḵə: f

25 wayəḏabēr šəmû’ēl ’el-hā‘ām ’ēṯ mišəpaṭ hamməluḵâ wayyiḵətōḇ bassēfer
wayyann<sup>a</sup>ḥ lifənê yəhwâ wayəšall<sup>a</sup>ḥ šəmû’ēl
’eṯ-kāl-hā‘ām ’îš ləḇêṯwō:

26 wəḡam-šā’ûl hālaḵə ləḇêṯwō giḇə‘āṯâ wayyēləḵû ‘immwō
h<sup>a</sup>ḥayil ’ăšer-nāḡ<sup>a</sup>‘ ’ĕlōhîm bəlibām:

27 ûḇənê ḇəlîy<sup>a</sup>‘al ’āmərû mah-yyōši‘ēnû zeh wayyiḇəzuhû
wəlō’-hēḇî’û lwō minəḥâ wayəhî kəm<sup>a</sup>ḥărîš: f

------------------------------------------------------------------------

[Next: 1 Samuel (1 Shmuel) Chapter 11](sa1011)
