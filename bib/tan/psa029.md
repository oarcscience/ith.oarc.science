[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa029)  [KJV](../kjv/psa029)  [Sep](../sep/psa029.md) 
[Vul](../vul/psa029.md)   
  
[Psalms (Tehilim) Index](psa.md)  
  [Previous](psa028)  [Next](psa030.md) 

------------------------------------------------------------------------

### Tanach (Hebrew): Psalms (Tehilim) Chapter 29

‎<span id="001">1</span> ‏מִזְמ֗וֹר לְדָ֫וִ֥ד הָב֣וּ לַֽ֭יהוָה בְּנֵ֣י
אֵלִ֑ים הָב֥וּ לַ֝יהוָ֗ה כָּב֥וֹד וָעֹֽז׃

‎<span id="002">2</span> ‏הָב֣וּ לַֽ֭יהוָה כְּב֣וֹד שְׁמ֑וֹ
הִשְׁתַּחֲו֥וּ לַ֝יהוָ֗ה בְּהַדְרַת־קֹֽדֶשׁ׃

‎<span id="003">3</span> ‏ק֥וֹל יְהוָ֗ה עַל־הַ֫מָּ֥יִם אֵֽל־הַכָּב֥וֹד
הִרְעִ֑ים יְ֝הוָ֗ה עַל־מַ֥יִם רַבִּֽים׃

‎<span id="004">4</span> ‏קוֹל־יְהוָ֥ה בַּכֹּ֑חַ ק֥וֹל יְ֝הוָ֗ה
בֶּהָדָֽר׃

‎<span id="005">5</span> ‏ק֣וֹל יְ֭הוָה שֹׁבֵ֣ר אֲרָזִ֑ים וַיְשַׁבֵּ֥ר
יְ֝הוָ֗ה אֶת־אַרְזֵ֥י הַלְּבָנֽוֹן׃

‎<span id="006">6</span> ‏וַיַּרְקִידֵ֥ם כְּמוֹ־עֵ֑גֶל לְבָנ֥וֹן
וְ֝שִׂרְיֹ֗ן כְּמ֣וֹ בֶן־רְאֵמִֽים׃

‎<span id="007">7</span> ‏קוֹל־יְהוָ֥ה חֹצֵ֗ב לַהֲב֥וֹת אֵֽשׁ׃

‎<span id="008">8</span> ‏ק֣וֹל יְ֭הוָה יָחִ֣יל מִדְבָּ֑ר יָחִ֥יל
יְ֝הוָ֗ה מִדְבַּ֥ר קָדֵֽשׁ׃

‎<span id="009">9</span> ‏ק֤וֹל יְהוָ֨ה׀ יְחוֹלֵ֣ל אַיָּלוֹת֮
וַֽיֶּחֱשֹׂ֪ף<sup>3</sup> יְעָ֫ר֥וֹת וּבְהֵיכָל֑וֹ כֻּ֝לּ֗וֹ אֹמֵ֥ר
כָּבֽוֹד׃

‎<span id="010">10</span> ‏יְ֭הוָה לַמַּבּ֣וּל יָשָׁ֑ב וַיֵּ֥שֶׁב
יְ֝הוָ֗ה מֶ֣לֶךְ לְעוֹלָֽם׃

‎<span id="011">11</span> ‏יְֽהוָ֗ה עֹ֖ז לְעַמּ֣וֹ יִתֵּ֑ן יְהוָ֓ה׀
יְבָרֵ֖ךְ אֶת־עַמּ֣וֹ בַשָּׁלֽוֹם׃

1 mizəmwōr ləḏāwiḏ hāḇû layhwâ bənê ’ēlîm hāḇû layhwâ kāḇwōḏ wā‘ōz:

2 hāḇû layhwâ kəḇwōḏ šəmwō hišət<sup>a</sup>ḥăwû layhwâ bəhaḏəraṯ-qōḏeš:

3 qwōl yəhwâ ‘al-hammāyim ’ēl-hakāḇwōḏ hirə‘îm yəhwâ ‘al-mayim rabîm:

4 qwōl-yəhwâ bakōḥa qwōl yəhwâ behāḏār:

5 qwōl yəhwâ šōḇēr ’ărāzîm wayəšabēr yəhwâ ’eṯ-’arəzê halləḇānwōn:

6 wayyarəqîḏēm kəmwō-‘ēḡel ləḇānwōn wəśirəyōn kəmwō ḇen-rə’ēmîm:

7 qwōl-yəhwâ ḥōṣēḇ lahăḇwōṯ ’ēš:

8 qwōl yəhwâ yāḥîl miḏəbār yāḥîl yəhwâ miḏəbar qāḏēš:

9 qwōl yəhwâ\| yəḥwōlēl ’ayyālwōṯ wayyeḥĕśōf<sup>3</sup> yə‘ārwōṯ
ûḇəhêḵālwō kullwō ’ōmēr kāḇwōḏ:

10 yəhwâ lammabûl yāšāḇ wayyēšeḇ yəhwâ meleḵə lə‘wōlām:

11 yəhwâ ‘ōz lə‘ammwō yitēn yəhwâ\| yəḇārēḵə ’eṯ-‘ammwō ḇaššālwōm:

------------------------------------------------------------------------

[Next: Psalms (Tehilim) Chapter 30](psa030.md)
