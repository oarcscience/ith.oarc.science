<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev010.htm">Polyglot</A>&nbsp;
<A HREF="../kjv/lev010.htm">KJV</A>&nbsp;
<A HREF="../sep/lev010.htm">Sep</A>&nbsp;
<A HREF="../vul/lev010.htm">Vul</A>&nbsp;

<BR>
<BR><A HREF="lev.htm">Leviticus (Vayikra) Index</A><BR>
&nbsp;
<A HREF="lev009.htm">Previous</A>&nbsp;
<A HREF="lev011.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 10</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּקְח֣וּ בְנֵֽי־אַ֠הֲרֹן נָדָ֨ב וַאֲבִיה֜וּא אִ֣ישׁ מַחְתָּת֗וֹ וַיִּתְּנ֤וּ בָהֵן֙ אֵ֔שׁ וַיָּשִׂ֥ימוּ עָלֶ֖יהָ קְטֹ֑רֶת וַיַּקְרִ֜בוּ לִפְנֵ֤י יְהוָה֙ אֵ֣שׁ זָרָ֔ה אֲשֶׁ֧ר לֹ֦א צִוָּ֖ה אֹתָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתֵּ֥צֵא אֵ֛שׁ מִלִּפְנֵ֥י יְהוָ֖ה וַתֹּ֣אכַל אוֹתָ֑ם וַיָּמֻ֖תוּ לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֨אמֶר מֹשֶׁ֜ה אֶֽל־אַהֲרֹ֗ן הוּא֩ אֲשֶׁר־דִּבֶּ֨ר יְהוָ֤ה׀ לֵאמֹר֙ בִּקְרֹבַ֣י אֶקָּדֵ֔שׁ וְעַל־פְּנֵ֥י כָל־הָעָ֖ם אֶכָּבֵ֑ד וַיִּדֹּ֖ם אַהֲרֹֽן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּקְרָ֣א מֹשֶׁ֗ה אֶל־מִֽישָׁאֵל֙ וְאֶ֣ל אֶלְצָפָ֔ן בְּנֵ֥י עֻזִּיאֵ֖ל דֹּ֣ד אַהֲרֹ֑ן וַיֹּ֣אמֶר אֲלֵהֶ֗ם קִ֠רְב֞וּ<font color="red"><sup>3</font></sup> שְׂא֤וּ אֶת־אֲחֵיכֶם֙ מֵאֵ֣ת פְּנֵי־הַקֹּ֔דֶשׁ אֶל־מִח֖וּץ לַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַֽיִּקְרְב֗וּ וַיִּשָּׂאֻם֙ בְּכֻתֳּנֹתָ֔ם אֶל־מִח֖וּץ לַֽמַּחֲנֶ֑ה כַּאֲשֶׁ֖ר דִּבֶּ֥ר מֹשֶֽׁה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר מֹשֶׁ֣ה אֶֽל־אַהֲרֹ֡ן וּלְאֶלְעָזָר֩ וּלְאִֽיתָמָ֨ר׀ בָּנָ֜יו רָֽאשֵׁיכֶ֥ם אַל־תִּפְרָ֣עוּ׀ וּבִגְדֵיכֶ֤ם לֹֽא־תִפְרֹ֙מוּ֙ וְלֹ֣א תָמֻ֔תוּ וְעַ֥ל כָּל־הָעֵדָ֖ה יִקְצֹ֑ף וַאֲחֵיכֶם֙ כָּל־בֵּ֣ית יִשְׂרָאֵ֔ל יִבְכּוּ֙ אֶת־הַשְּׂרֵפָ֔ה אֲשֶׁ֖ר שָׂרַ֥ף יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּמִפֶּתַח֩ אֹ֨הֶל מוֹעֵ֜ד לֹ֤א תֵֽצְאוּ֙ פֶּן־תָּמֻ֔תוּ כִּי־שֶׁ֛מֶן מִשְׁחַ֥ת יְהוָ֖ה עֲלֵיכֶ֑ם וַֽיַּעֲשׂ֖וּ כִּדְבַ֥ר מֹשֶֽׁה׃ פ</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְדַבֵּ֣ר יְהוָ֔ה אֶֽל־אַהֲרֹ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יַ֣יִן וְשֵׁכָ֞ר אַל־תֵּ֣שְׁתְּ׀ אַתָּ֣ה׀ וּבָנֶ֣יךָ אִתָּ֗ךְ בְּבֹאֲכֶ֛ם אֶל־אֹ֥הֶל מוֹעֵ֖ד וְלֹ֣א תָמֻ֑תוּ חֻקַּ֥ת עוֹלָ֖ם לְדֹרֹתֵיכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּֽלֲהַבְדִּ֔יל בֵּ֥ין הַקֹּ֖דֶשׁ וּבֵ֣ין הַחֹ֑ל וּבֵ֥ין הַטָּמֵ֖א וּבֵ֥ין הַטָּהֽוֹר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּלְהוֹרֹ֖ת אֶת־בְּנֵ֣י יִשְׂרָאֵ֑ל אֵ֚ת כָּל־הַ֣חֻקִּ֔ים אֲשֶׁ֨ר דִּבֶּ֧ר יְהוָ֛ה אֲלֵיהֶ֖ם בְּיַד־מֹשֶֽׁה׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְדַבֵּ֨ר מֹשֶׁ֜ה אֶֽל־אַהֲרֹ֗ן וְאֶ֣ל אֶ֠לְעָזָר וְאֶל־אִ֨יתָמָ֥ר׀ בָּנָיו֮ הַנּֽוֹתָרִים֒ קְח֣וּ אֶת־הַמִּנְחָ֗ה הַנּוֹתֶ֙רֶת֙ מֵאִשֵּׁ֣י יְהוָ֔ה וְאִכְל֥וּהָ מַצּ֖וֹת אֵ֣צֶל הַמִּזְבֵּ֑חַ כִּ֛י קֹ֥דֶשׁ קָֽדָשִׁ֖ים הִֽוא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַאֲכַלְתֶּ֤ם אֹתָהּ֙ בְּמָק֣וֹם קָדֹ֔שׁ כִּ֣י חָקְךָ֤ וְחָק־בָּנֶ֙יךָ֙ הִ֔וא מֵאִשֵּׁ֖י יְהוָ֑ה כִּי־כֵ֖ן צֻוֵּֽיתִי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֵת֩ חֲזֵ֨ה הַתְּנוּפָ֜ה וְאֵ֣ת׀ שׁ֣וֹק הַתְּרוּמָ֗ה תֹּֽאכְלוּ֙ בְּמָק֣וֹם טָה֔וֹר אַתָּ֕ה וּבָנֶ֥יךָ וּבְנֹתֶ֖יךָ אִתָּ֑ךְ כִּֽי־חָקְךָ֤ וְחָק־בָּנֶ֙יךָ֙ נִתְּנ֔וּ מִזִּבְחֵ֥י שַׁלְמֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שׁ֣וֹק הַתְּרוּמָ֞ה וַחֲזֵ֣ה הַתְּנוּפָ֗ה עַ֣ל אִשֵּׁ֤י הַחֲלָבִים֙ יָבִ֔יאוּ לְהָנִ֥יף תְּנוּפָ֖ה לִפְנֵ֣י יְהוָ֑ה וְהָיָ֨ה לְךָ֜ וּלְבָנֶ֤יךָ אִתְּךָ֙ לְחָק־עוֹלָ֔ם כַּאֲשֶׁ֖ר<font color="red"><sup>3</font></sup> צִוָּ֥ה יְהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֵ֣ת׀ שְׂעִ֣יר הַֽחַטָּ֗את דָּרֹ֥שׁ דָּרַ֛שׁ מֹשֶׁ֖ה וְהִנֵּ֣ה שֹׂרָ֑ף וַ֠יִּקְצֹף עַל־אֶלְעָזָ֤ר וְעַל־אִֽיתָמָר֙ בְּנֵ֣י אַהֲרֹ֔ן הַנּוֹתָרִ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מַדּ֗וּעַ לֹֽא־אֲכַלְתֶּ֤ם אֶת־הַחַטָּאת֙<font color="red"><sup>3</font></sup> בִּמְק֣וֹם הַקֹּ֔דֶשׁ כִּ֛י קֹ֥דֶשׁ קָֽדָשִׁ֖ים הִ֑וא וְאֹתָ֣הּ׀ נָתַ֣ן לָכֶ֗ם לָשֵׂאת֙ אֶת־עֲוֹ֣ן הָעֵדָ֔ה לְכַפֵּ֥ר עֲלֵיהֶ֖ם לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הֵ֚ן לֹא־הוּבָ֣א אֶת־דָּמָ֔הּ אֶל־הַקֹּ֖דֶשׁ פְּנִ֑ימָה אָכ֨וֹל תֹּאכְל֥וּ אֹתָ֛הּ בַּקֹּ֖דֶשׁ כַּאֲשֶׁ֥ר צִוֵּֽיתִי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְדַבֵּ֨ר אַהֲרֹ֜ן אֶל־מֹשֶׁ֗ה הֵ֣ן הַ֠יּוֹם הִקְרִ֨יבוּ אֶת־חַטָּאתָ֤ם וְאֶת־עֹֽלָתָם֙ לִפְנֵ֣י יְהוָ֔ה וַתִּקְרֶ֥אנָה אֹתִ֖י כָּאֵ֑לֶּה וְאָכַ֤לְתִּי חַטָּאת֙ הַיּ֔וֹם הַיִּיטַ֖ב בְּעֵינֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּשְׁמַ֣ע מֹשֶׁ֔ה וַיִּיטַ֖ב בְּעֵינָֽיו׃ פ</P>
</TD>
<TD WIDTH="50%">
<P>1&nbsp;wayyiq&#601;&#x1E25;&ucirc; &#x1E07;&#601;n&ecirc;-&#8217;ah&#259;r&#333;n n&#257;&#x1E0F;&#257;&#x1E07; wa&#8217;&#259;&#x1E07;&icirc;h&ucirc;&#8217; &#8217;&icirc;&#353; m<sup>a</sup>&#x1E25;&#601;t&#257;&#x1E6F;w&#333; wayyit&#601;n&ucirc; &#x1E07;&acirc;&#275;n &#8217;&#275;&#353; wayy&#257;&#347;&icirc;m&ucirc; &#8216;&#257;leyh&#257; q&#601;&#x1E6D;&#333;re&#x1E6F; wayyaq&#601;ri&#x1E07;&ucirc; lif&#601;n&ecirc; y&#601;hw&acirc; &#8217;&#275;&#353; z&#257;r&acirc; &#8217;&#259;&#353;er l&#333;&#8217; &#x1E63;i&ucirc;&acirc; &#8217;&#333;&#x1E6F;&#257;m: </P>
<P>2&nbsp;wat&#275;&#x1E63;&#275;&#8217; &#8217;&#275;&#353; millif&#601;n&ecirc; y&#601;hw&acirc; wat&#333;&#8217;&#x1E35;al &#8217;w&#333;&#x1E6F;&#257;m wayy&#257;mu&#x1E6F;&ucirc; lif&#601;n&ecirc; y&#601;hw&acirc;: </P>
<P>3&nbsp;wayy&#333;&#8217;mer m&#333;&#353;eh &#8217;el-&#8217;ah&#259;r&#333;n h&ucirc;&#8217; &#8217;&#259;&#353;er-diber y&#601;hw&acirc;| l&#275;&#8217;m&#333;r biq&#601;r&#333;&#x1E07;ay &#8217;eqq&#257;&#x1E0F;&#275;&#353; w&#601;&#8216;al-p&#601;n&ecirc; &#x1E35;&#257;l-h&#257;&#8216;&#257;m &#8217;ek&#257;&#x1E07;&#275;&#x1E0F; wayyid&#333;m &#8217;ah&#259;r&#333;n: </P>
<P>4&nbsp;wayyiq&#601;r&#257;&#8217; m&#333;&#353;eh &#8217;el-m&icirc;&#353;&#257;&#8217;&#275;l w&#601;&#8217;el &#8217;el&#601;&#x1E63;&#257;f&#257;n b&#601;n&ecirc; &#8216;uzz&icirc;&#8217;&#275;l d&#333;&#x1E0F; &#8217;ah&#259;r&#333;n wayy&#333;&#8217;mer &#8217;&#259;l&#275;hem qir&#601;&#x1E07;&ucirc;<font color="red"><sup>3</font></sup> &#347;&#601;&#8217;&ucirc; &#8217;e&#x1E6F;-&#8217;&#259;&#x1E25;&ecirc;&#x1E35;em m&#275;&#8217;&#275;&#x1E6F; p&#601;n&ecirc;-haqq&#333;&#x1E0F;e&#353; &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh: </P>
<P>5&nbsp;wayyiq&#601;r&#601;&#x1E07;&ucirc; wayyi&#347;&#347;&#257;&#8217;um b&#601;&#x1E35;ut&#335;n&#333;&#x1E6F;&#257;m &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh ka&#8217;&#259;&#353;er diber m&#333;&#353;eh: </P>
<P>6&nbsp;wayy&#333;&#8217;mer m&#333;&#353;eh &#8217;el-&#8217;ah&#259;r&#333;n &ucirc;l&#601;&#8217;el&#601;&#8216;&#257;z&#257;r &ucirc;l&#601;&#8217;&icirc;&#x1E6F;&#257;m&#257;r| b&#257;n&#257;yw r&#257;&#8217;&#353;&ecirc;&#x1E35;em &#8217;al-tif&#601;r&#257;&#8216;&ucirc;| &ucirc;&#x1E07;i&#x1E21;&#601;&#x1E0F;&ecirc;&#x1E35;em l&#333;&#8217;-&#x1E6F;if&#601;r&#333;m&ucirc; w&#601;l&#333;&#8217; &#x1E6F;&#257;mu&#x1E6F;&ucirc; w&#601;&#8216;al k&#257;l-h&#257;&#8216;&#275;&#x1E0F;&acirc; yiq&#601;&#x1E63;&#333;f wa&#8217;&#259;&#x1E25;&ecirc;&#x1E35;em k&#257;l-b&ecirc;&#x1E6F; yi&#347;&#601;r&#257;&#8217;&#275;l yi&#x1E07;&#601;k&ucirc; &#8217;e&#x1E6F;-ha&#347;&#347;&#601;r&#275;f&acirc; &#8217;&#259;&#353;er &#347;&#257;raf y&#601;hw&acirc;: </P>
<P>7&nbsp;&ucirc;mipe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; l&#333;&#8217; &#x1E6F;&#275;&#x1E63;&#601;&#8217;&ucirc; pen-t&#257;mu&#x1E6F;&ucirc; k&icirc;-&#353;emen mi&#353;&#601;&#x1E25;a&#x1E6F; y&#601;hw&acirc; &#8216;&#259;l&ecirc;&#x1E35;em wayy<sup>a</sup>&#8216;&#259;&#347;&ucirc; ki&#x1E0F;&#601;&#x1E07;ar m&#333;&#353;eh: f</P>
<P>8&nbsp;way&#601;&#x1E0F;ab&#275;r y&#601;hw&acirc; &#8217;el-&#8217;ah&#259;r&#333;n l&#275;&#8217;m&#333;r: </P>
<P>9&nbsp;yayin w&#601;&#353;&#275;&#x1E35;&#257;r &#8217;al-t&#275;&#353;&#601;t&#601;| &#8217;at&acirc;| &ucirc;&#x1E07;&#257;ney&#x1E35;&#257; &#8217;it&#257;&#x1E35;&#601; b&#601;&#x1E07;&#333;&#8217;&#259;&#x1E35;em &#8217;el-&#8217;&#333;hel mw&#333;&#8216;&#275;&#x1E0F; w&#601;l&#333;&#8217; &#x1E6F;&#257;mu&#x1E6F;&ucirc; &#x1E25;uqqa&#x1E6F; &#8216;w&#333;l&#257;m l&#601;&#x1E0F;&#333;r&#333;&#x1E6F;&ecirc;&#x1E35;em: </P>
<P>10&nbsp;&ucirc;l&#259;ha&#x1E07;&#601;d&icirc;l b&ecirc;n haqq&#333;&#x1E0F;e&#353; &ucirc;&#x1E07;&ecirc;n h<sup>a</sup>&#x1E25;&#333;l &ucirc;&#x1E07;&ecirc;n ha&#x1E6D;&#x1E6D;&#257;m&#275;&#8217; &ucirc;&#x1E07;&ecirc;n ha&#x1E6D;&#x1E6D;&acirc;w&#333;r: </P>
<P>11&nbsp;&ucirc;l&#601;hw&#333;r&#333;&#x1E6F; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l &#8217;&#275;&#x1E6F; k&#257;l-h<sup>a</sup>&#x1E25;uqq&icirc;m &#8217;&#259;&#353;er diber y&#601;hw&acirc; &#8217;&#259;l&ecirc;hem b&#601;ya&#x1E0F;-m&#333;&#353;eh: f</P>
<P>12&nbsp;way&#601;&#x1E0F;ab&#275;r m&#333;&#353;eh &#8217;el-&#8217;ah&#259;r&#333;n w&#601;&#8217;el &#8217;el&#601;&#8216;&#257;z&#257;r w&#601;&#8217;el-&#8217;&icirc;&#x1E6F;&#257;m&#257;r| b&#257;n&#257;yw hannw&#333;&#x1E6F;&#257;r&icirc;m q&#601;&#x1E25;&ucirc; &#8217;e&#x1E6F;-hammin&#601;&#x1E25;&acirc; hannw&#333;&#x1E6F;ere&#x1E6F; m&#275;&#8217;i&#353;&#353;&ecirc; y&#601;hw&acirc; w&#601;&#8217;i&#x1E35;&#601;l&ucirc;h&#257; ma&#x1E63;&#x1E63;w&#333;&#x1E6F; &#8217;&#275;&#x1E63;el hammiz&#601;b&#275;&#x1E25;a k&icirc; q&#333;&#x1E0F;e&#353; q&#257;&#x1E0F;&#257;&#353;&icirc;m hiw&#8217;: </P>
<P>13&nbsp;wa&#8217;&#259;&#x1E35;al&#601;tem &#8217;&#333;&#x1E6F;&#257;h b&#601;m&#257;qw&#333;m q&#257;&#x1E0F;&#333;&#353; k&icirc; &#x1E25;&#257;q&#601;&#x1E35;&#257; w&#601;&#x1E25;&#257;q-b&#257;ney&#x1E35;&#257; hiw&#8217; m&#275;&#8217;i&#353;&#353;&ecirc; y&#601;hw&acirc; k&icirc;-&#x1E35;&#275;n &#x1E63;u&ucirc;&ecirc;&#x1E6F;&icirc;: </P>
<P>14&nbsp;w&#601;&#8217;&#275;&#x1E6F; &#x1E25;&#259;z&#275;h hat&#601;n&ucirc;f&acirc; w&#601;&#8217;&#275;&#x1E6F;| &#353;w&#333;q hat&#601;r&ucirc;m&acirc; t&#333;&#8217;&#x1E35;&#601;l&ucirc; b&#601;m&#257;qw&#333;m &#x1E6D;&acirc;w&#333;r &#8217;at&acirc; &ucirc;&#x1E07;&#257;ney&#x1E35;&#257; &ucirc;&#x1E07;&#601;n&#333;&#x1E6F;ey&#x1E35;&#257; &#8217;it&#257;&#x1E35;&#601; k&icirc;-&#x1E25;&#257;q&#601;&#x1E35;&#257; w&#601;&#x1E25;&#257;q-b&#257;ney&#x1E35;&#257; nit&#601;n&ucirc; mizzi&#x1E07;&#601;&#x1E25;&ecirc; &#353;al&#601;m&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>15&nbsp;&#353;w&#333;q hat&#601;r&ucirc;m&acirc; w<sup>a</sup>&#x1E25;&#259;z&#275;h hat&#601;n&ucirc;f&acirc; &#8216;al &#8217;i&#353;&#353;&ecirc; h<sup>a</sup>&#x1E25;&#259;l&#257;&#x1E07;&icirc;m y&#257;&#x1E07;&icirc;&#8217;&ucirc; l&#601;h&#257;n&icirc;f t&#601;n&ucirc;f&acirc; lif&#601;n&ecirc; y&#601;hw&acirc; w&#601;h&#257;y&acirc; l&#601;&#x1E35;&#257; &ucirc;l&#601;&#x1E07;&#257;ney&#x1E35;&#257; &#8217;it&#601;&#x1E35;&#257; l&#601;&#x1E25;&#257;q-&#8216;w&#333;l&#257;m ka&#8217;&#259;&#353;er<font color="red"><sup>3</font></sup> &#x1E63;i&ucirc;&acirc; y&#601;hw&acirc;: </P>
<P>16&nbsp;w&#601;&#8217;&#275;&#x1E6F;| &#347;&#601;&#8216;&icirc;r h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; d&#257;r&#333;&#353; d&#257;ra&#353; m&#333;&#353;eh w&#601;hinn&#275;h &#347;&#333;r&#257;f wayyiq&#601;&#x1E63;&#333;f &#8216;al-&#8217;el&#601;&#8216;&#257;z&#257;r w&#601;&#8216;al-&#8217;&icirc;&#x1E6F;&#257;m&#257;r b&#601;n&ecirc; &#8217;ah&#259;r&#333;n hannw&#333;&#x1E6F;&#257;rim l&#275;&#8217;m&#333;r: </P>
<P>17&nbsp;mad&ucirc;&#8216;a l&#333;&#8217;-&#8217;&#259;&#x1E35;al&#601;tem &#8217;e&#x1E6F;-h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F;<font color="red"><sup>3</font></sup> bim&#601;qw&#333;m haqq&#333;&#x1E0F;e&#353; k&icirc; q&#333;&#x1E0F;e&#353; q&#257;&#x1E0F;&#257;&#353;&icirc;m hiw&#8217; w&#601;&#8217;&#333;&#x1E6F;&#257;h| n&#257;&#x1E6F;an l&#257;&#x1E35;em l&#257;&#347;&#275;&#8217;&#x1E6F; &#8217;e&#x1E6F;-&#8216;&#259;w&#333;n h&#257;&#8216;&#275;&#x1E0F;&acirc; l&#601;&#x1E35;ap&#275;r &#8216;&#259;l&ecirc;hem lif&#601;n&ecirc; y&#601;hw&acirc;: </P>
<P>18&nbsp;h&#275;n l&#333;&#8217;-h&ucirc;&#x1E07;&#257;&#8217; &#8217;e&#x1E6F;-d&#257;m&#257;h &#8217;el-haqq&#333;&#x1E0F;e&#353; p&#601;n&icirc;m&acirc; &#8217;&#257;&#x1E35;w&#333;l t&#333;&#8217;&#x1E35;&#601;l&ucirc; &#8217;&#333;&#x1E6F;&#257;h baqq&#333;&#x1E0F;e&#353; ka&#8217;&#259;&#353;er &#x1E63;i&ucirc;&ecirc;&#x1E6F;&icirc;: </P>
<P>19&nbsp;way&#601;&#x1E0F;ab&#275;r &#8217;ah&#259;r&#333;n &#8217;el-m&#333;&#353;eh h&#275;n hayyw&#333;m hiq&#601;r&icirc;&#x1E07;&ucirc; &#8217;e&#x1E6F;-&#x1E25;a&#x1E6D;&#x1E6D;&#257;&#8217;&#x1E6F;&#257;m w&#601;&#8217;e&#x1E6F;-&#8216;&#333;l&#257;&#x1E6F;&#257;m lif&#601;n&ecirc; y&#601;hw&acirc; watiq&#601;re&#8217;n&acirc; &#8217;&#333;&#x1E6F;&icirc; k&#257;&#8217;&#275;lleh w&#601;&#8217;&#257;&#x1E35;al&#601;t&icirc; &#x1E25;a&#x1E6D;&#x1E6D;&#257;&#8217;&#x1E6F; hayyw&#333;m hayy&icirc;&#x1E6D;a&#x1E07; b&#601;&#8216;&ecirc;n&ecirc; y&#601;hw&acirc;: </P>
<P>20&nbsp;wayyi&#353;&#601;m<sup>a</sup>&#8216; m&#333;&#353;eh wayy&icirc;&#x1E6D;a&#x1E07; b&#601;&#8216;&ecirc;n&#257;yw: f</P>
</TD>
</TABLE>
<P><HR>
<CENTER>
<A HREF="lev011.htm">Next: Leviticus (Vayikra) Chapter 11</A></CENTER>
</BODY>
</HTML>
