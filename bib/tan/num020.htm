<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num020.htm">Polyglot</A>&nbsp;
<A HREF="../kjv/num020.htm">KJV</A>&nbsp;
<A HREF="../sep/num020.htm">Sep</A>&nbsp;
<A HREF="../vul/num020.htm">Vul</A>&nbsp;

<BR>
<BR><A HREF="num.htm">Numbers (Bemidbar) Index</A><BR>
&nbsp;
<A HREF="num019.htm">Previous</A>&nbsp;
<A HREF="num021.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּבֹ֣אוּ בְנֵֽי־יִ֠שְׂרָאֵל כָּל־הָ֨עֵדָ֤ה מִדְבַּר־צִן֙ בַּחֹ֣דֶשׁ הָֽרִאשׁ֔וֹן וַיֵּ֥שֶׁב הָעָ֖ם בְּקָדֵ֑שׁ וַתָּ֤מָת שָׁם֙ מִרְיָ֔ם וַתִּקָּבֵ֖ר שָֽׁם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְלֹא־הָ֥יָה מַ֖יִם לָעֵדָ֑ה וַיִּקָּ֣הֲל֔וּ עַל־מֹשֶׁ֖ה וְעַֽל־אַהֲרֹֽן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּ֥רֶב הָעָ֖ם עִם־מֹשֶׁ֑ה וַיֹּאמְר֣וּ לֵאמֹ֔ר וְל֥וּ גָוַ֛עְנוּ בִּגְוַ֥ע אַחֵ֖ינוּ לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְלָמָ֤ה הֲבֵאתֶם֙ אֶת־קְהַ֣ל יְהוָ֔ה אֶל־הַמִּדְבָּ֖ר הַזֶּ֑ה לָמ֣וּת שָׁ֔ם אֲנַ֖חְנוּ וּבְעִירֵֽנוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְלָמָ֤ה הֶֽעֱלִיתֻ֙נוּ֙ מִמִּצְרַ֔יִם לְהָבִ֣יא אֹתָ֔נוּ אֶל־הַמָּק֥וֹם הָרָ֖ע הַזֶּ֑ה לֹ֣א׀ מְק֣וֹם זֶ֗רַע וּתְאֵנָ֤ה וְגֶ֙פֶן֙ וְרִמּ֔וֹן וּמַ֥יִם אַ֖יִן לִשְׁתּֽוֹת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבֹא֩ מֹשֶׁ֨ה וְאַהֲרֹ֜ן מִפְּנֵ֣י הַקָּהָ֗ל אֶל־פֶּ֙תַח֙ אֹ֣הֶל מוֹעֵ֔ד וַֽיִּפְּל֖וּ עַל־פְּנֵיהֶ֑ם וַיֵּרָ֥א כְבוֹד־יְהוָ֖ה אֲלֵיהֶֽם׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;קַ֣ח אֶת־הַמַּטֶּ֗ה וְהַקְהֵ֤ל אֶת־הָעֵדָה֙ אַתָּה֙ וְאַהֲרֹ֣ן אָחִ֔יךָ וְדִבַּרְתֶּ֧ם אֶל־הַסֶּ֛לַע לְעֵינֵיהֶ֖ם וְנָתַ֣ן מֵימָ֑יו וְהוֹצֵאתָ֙ לָהֶ֥ם מַ֙יִם֙ מִן־הַסֶּ֔לַע וְהִשְׁקִיתָ֥ אֶת־הָעֵדָ֖ה וְאֶת־בְּעִירָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּקַּ֥ח מֹשֶׁ֛ה אֶת־הַמַּטֶּ֖ה מִלִּפְנֵ֣י יְהוָ֑ה כַּאֲשֶׁ֖ר צִוָּֽהוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּקְהִ֜לוּ מֹשֶׁ֧ה וְאַהֲרֹ֛ן אֶת־הַקָּהָ֖ל אֶל־פְּנֵ֣י הַסָּ֑לַע וַיֹּ֣אמֶר לָהֶ֗ם שִׁמְעוּ־נָא֙ הַמֹּרִ֔ים הֲמִן־הַסֶּ֣לַע הַזֶּ֔ה נוֹצִ֥יא לָכֶ֖ם מָֽיִם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיָּ֨רֶם מֹשֶׁ֜ה אֶת־יָד֗וֹ וַיַּ֧ךְ אֶת־הַסֶּ֛לַע בְּמַטֵּ֖הוּ פַּעֲמָ֑יִם וַיֵּצְאוּ֙ מַ֣יִם רַבִּ֔ים וַתֵּ֥שְׁתְּ הָעֵדָ֖ה וּבְעִירָֽם׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֣אמֶר יְהוָה֮ אֶל־מֹשֶׁ֣ה וְאֶֽל־אַהֲרֹן֒ יַ֚עַן לֹא־הֶאֱמַנְתֶּ֣ם בִּ֔י לְהַ֨קְדִּישֵׁ֔נִי<font color="red"><sup>3</font></sup> לְעֵינֵ֖י בְּנֵ֣י יִשְׂרָאֵ֑ל לָכֵ֗ן לֹ֤א תָבִ֙יאוּ֙ אֶת־הַקָּהָ֣ל הַזֶּ֔ה אֶל־הָאָ֖רֶץ אֲשֶׁר־נָתַ֥תִּי לָהֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֵ֚מָּה מֵ֣י מְרִיבָ֔ה אֲשֶׁר־רָב֥וּ בְנֵֽי־יִשְׂרָאֵ֖ל אֶת־יְהוָ֑ה וַיִּקָּדֵ֖שׁ בָּֽם׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּשְׁלַ֨ח מֹשֶׁ֧ה מַלְאָכִ֛ים מִקָּדֵ֖שׁ אֶל־מֶ֣לֶךְ אֱד֑וֹם כֹּ֤ה אָמַר֙ אָחִ֣יךָ יִשְׂרָאֵ֔ל אַתָּ֣ה יָדַ֔עְתָּ אֵ֥ת כָּל־הַתְּלָאָ֖ה אֲשֶׁ֥ר מְצָאָֽתְנוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֵּרְד֤וּ אֲבֹתֵ֙ינוּ֙ מִצְרַ֔יְמָה וַנֵּ֥שֶׁב בְּמִצְרַ֖יִם יָמִ֣ים רַבִּ֑ים וַיָּרֵ֥עוּ לָ֛נוּ מִצְרַ֖יִם וְלַאֲבֹתֵֽינוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַנִּצְעַ֤ק אֶל־יְהוָה֙ וַיִּשְׁמַ֣ע קֹלֵ֔נוּ וַיִּשְׁלַ֣ח מַלְאָ֔ךְ וַיֹּצִאֵ֖נוּ מִמִּצְרָ֑יִם וְהִנֵּה֙ אֲנַ֣חְנוּ בְקָדֵ֔שׁ עִ֖יר קְצֵ֥ה גְבוּלֶֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;נַעְבְּרָה־נָּ֣א בְאַרְצֶ֗ךָ לֹ֤א נַעֲבֹר֙ בְּשָׂדֶ֣ה וּבְכֶ֔רֶם וְלֹ֥א נִשְׁתֶּ֖ה מֵ֣י בְאֵ֑ר דֶּ֧רֶךְ הַמֶּ֣לֶךְ נֵלֵ֗ךְ לֹ֤א נִטֶּה֙ יָמִ֣ין וּשְׂמֹ֔אול עַ֥ד אֲשֶֽׁר־נַעֲבֹ֖ר גְּבוּלֶֽךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֤אמֶר אֵלָיו֙ אֱד֔וֹם לֹ֥א תַעֲבֹ֖ר בִּ֑י פֶּן־בַּחֶ֖רֶב אֵצֵ֥א לִקְרָאתֶֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּאמְר֨וּ אֵלָ֥יו בְּנֵֽי־יִשְׂרָאֵל֮<font color="red"><sup>3</font></sup> בַּֽמְסִלָּ֣ה נַעֲלֶה֒ וְאִם־מֵימֶ֤יךָ נִשְׁתֶּה֙ אֲנִ֣י וּמִקְנַ֔י וְנָתַתִּ֖י מִכְרָ֑ם רַ֥ק אֵין־דָּבָ֖ר בְּרַגְלַ֥י אֶֽעֱבֹֽרָה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֖אמֶר לֹ֣א תַעֲבֹ֑ר וַיֵּצֵ֤א אֱדוֹם֙ לִקְרָאת֔וֹ בְּעַ֥ם כָּבֵ֖ד וּבְיָ֥ד חֲזָקָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיְמָאֵ֣ן׀ אֱד֗וֹם נְתֹן֙ אֶת־יִשְׂרָאֵ֔ל עֲבֹ֖ר בִּגְבֻל֑וֹ וַיֵּ֥ט יִשְׂרָאֵ֖ל מֵעָלָֽיו׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּסְע֖וּ מִקָּדֵ֑שׁ וַיָּבֹ֧אוּ בְנֵֽי־יִשְׂרָאֵ֛ל כָּל־הָעֵדָ֖ה הֹ֥ר הָהָֽר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֧אמֶר יְהוָ֛ה אֶל־מֹשֶׁ֥ה וְאֶֽל־אַהֲרֹ֖ן בְּהֹ֣ר הָהָ֑ר עַל־גְּב֥וּל אֶֽרֶץ־אֱד֖וֹם לֵאמֹֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;יֵאָסֵ֤ף אַהֲרֹן֙ אֶל־עַמָּ֔יו כִּ֣י לֹ֤א יָבֹא֙ אֶל־הָאָ֔רֶץ אֲשֶׁ֥ר נָתַ֖תִּי לִבְנֵ֣י יִשְׂרָאֵ֑ל עַ֛ל אֲשֶׁר־מְרִיתֶ֥ם אֶת־פִּ֖י לְמֵ֥י מְרִיבָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;קַ֚ח אֶֽת־אַהֲרֹ֔ן וְאֶת־אֶלְעָזָ֖ר בְּנ֑וֹ וְהַ֥עַל אֹתָ֖ם הֹ֥ר הָהָֽר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְהַפְשֵׁ֤ט אֶֽת־אַהֲרֹן֙ אֶת־בְּגָדָ֔יו וְהִלְבַּשְׁתָּ֖ם אֶת־אֶלְעָזָ֣ר בְּנ֑וֹ וְאַהֲרֹ֥ן יֵאָסֵ֖ף וּמֵ֥ת שָֽׁם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּ֣עַשׂ מֹשֶׁ֔ה כַּאֲשֶׁ֖ר צִוָּ֣ה יְהוָ֑ה וַֽיַּעֲלוּ֙ אֶל־הֹ֣ר הָהָ֔ר לְעֵינֵ֖י כָּל־הָעֵדָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּפְשֵׁט֩ מֹשֶׁ֨ה אֶֽת־אַהֲרֹ֜ן אֶת־בְּגָדָ֗יו וַיַּלְבֵּ֤שׁ אֹתָם֙ אֶת־אֶלְעָזָ֣ר בְּנ֔וֹ וַיָּ֧מָת אַהֲרֹ֛ן שָׁ֖ם בְּרֹ֣אשׁ הָהָ֑ר וַיֵּ֧רֶד מֹשֶׁ֛ה וְאֶלְעָזָ֖ר מִן־הָהָֽר׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּרְאוּ֙ כָּל־הָ֣עֵדָ֔ה כִּ֥י גָוַ֖ע אַהֲרֹ֑ן וַיִּבְכּ֤וּ אֶֽת־אַהֲרֹן֙ שְׁלֹשִׁ֣ים י֔וֹם כֹּ֖ל בֵּ֥ית יִשְׂרָאֵֽל׃ ס</P>
</TD>
<TD WIDTH="50%">
<P>1&nbsp;wayy&#257;&#x1E07;&#333;&#8217;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l k&#257;l-h&#257;&#8216;&#275;&#x1E0F;&acirc; mi&#x1E0F;&#601;bar-&#x1E63;in b<sup>a</sup>&#x1E25;&#333;&#x1E0F;e&#353; h&#257;ri&#8217;&#353;w&#333;n wayy&#275;&#353;e&#x1E07; h&#257;&#8216;&#257;m b&#601;q&#257;&#x1E0F;&#275;&#353; wat&#257;m&#257;&#x1E6F; &#353;&#257;m mir&#601;y&#257;m watiqq&#257;&#x1E07;&#275;r &#353;&#257;m: </P>
<P>2&nbsp;w&#601;l&#333;&#8217;-h&#257;y&acirc; mayim l&#257;&#8216;&#275;&#x1E0F;&acirc; wayyiqq&acirc;&#259;l&ucirc; &#8216;al-m&#333;&#353;eh w&#601;&#8216;al-&#8217;ah&#259;r&#333;n: </P>
<P>3&nbsp;wayy&#257;re&#x1E07; h&#257;&#8216;&#257;m &#8216;im-m&#333;&#353;eh wayy&#333;&#8217;m&#601;r&ucirc; l&#275;&#8217;m&#333;r w&#601;l&ucirc; &#x1E21;&#257;w<sup>a</sup>&#8216;&#601;n&ucirc; bi&#x1E21;&#601;w<sup>a</sup>&#8216; &#8217;<sup>a</sup>&#x1E25;&ecirc;n&ucirc; lif&#601;n&ecirc; y&#601;hw&acirc;: </P>
<P>4&nbsp;w&#601;l&#257;m&acirc; h&#259;&#x1E07;&#275;&#8217;&#x1E6F;em &#8217;e&#x1E6F;-q&#601;hal y&#601;hw&acirc; &#8217;el-hammi&#x1E0F;&#601;b&#257;r hazzeh l&#257;m&ucirc;&#x1E6F; &#353;&#257;m &#8217;&#259;n<sup>a</sup>&#x1E25;&#601;n&ucirc; &ucirc;&#x1E07;&#601;&#8216;&icirc;r&#275;n&ucirc;: </P>
<P>5&nbsp;w&#601;l&#257;m&acirc; he&#8216;&#277;l&icirc;&#x1E6F;un&ucirc; mimmi&#x1E63;&#601;rayim l&#601;h&#257;&#x1E07;&icirc;&#8217; &#8217;&#333;&#x1E6F;&#257;n&ucirc; &#8217;el-hamm&#257;qw&#333;m h&#257;r&#257;&#8216; hazzeh l&#333;&#8217;| m&#601;qw&#333;m zer<sup>a</sup>&#8216; &ucirc;&#x1E6F;&#601;&#8217;&#275;n&acirc; w&#601;&#x1E21;efen w&#601;rimmw&#333;n &ucirc;mayim &#8217;ayin li&#353;&#601;tw&#333;&#x1E6F;: </P>
<P>6&nbsp;wayy&#257;&#x1E07;&#333;&#8217; m&#333;&#353;eh w&#601;&#8217;ah&#259;r&#333;n mip&#601;n&ecirc; haqq&acirc;&#257;l &#8217;el-pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F; wayyip&#601;l&ucirc; &#8216;al-p&#601;n&ecirc;hem wayy&#275;r&#257;&#8217; &#x1E35;&#601;&#x1E07;w&#333;&#x1E0F;-y&#601;hw&acirc; &#8217;&#259;l&ecirc;hem: f</P>
<P>7&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>8&nbsp;q<sup>a</sup>&#x1E25; &#8217;e&#x1E6F;-hamma&#x1E6D;&#x1E6D;eh w&#601;haq&#601;h&#275;l &#8217;e&#x1E6F;-h&#257;&#8216;&#275;&#x1E0F;&acirc; &#8217;at&acirc; w&#601;&#8217;ah&#259;r&#333;n &#8217;&#257;&#x1E25;&icirc;&#x1E35;&#257; w&#601;&#x1E0F;ibar&#601;tem &#8217;el-hassel<sup>a</sup>&#8216; l&#601;&#8216;&ecirc;n&ecirc;hem w&#601;n&#257;&#x1E6F;an m&ecirc;m&#257;yw w&#601;hw&#333;&#x1E63;&#275;&#8217;&#x1E6F;&#257; l&acirc;em mayim min-hassel<sup>a</sup>&#8216; w&#601;hi&#353;&#601;q&icirc;&#x1E6F;&#257; &#8217;e&#x1E6F;-h&#257;&#8216;&#275;&#x1E0F;&acirc; w&#601;&#8217;e&#x1E6F;-b&#601;&#8216;&icirc;r&#257;m: </P>
<P>9&nbsp;wayyiqq<sup>a</sup>&#x1E25; m&#333;&#353;eh &#8217;e&#x1E6F;-hamma&#x1E6D;&#x1E6D;eh millif&#601;n&ecirc; y&#601;hw&acirc; ka&#8217;&#259;&#353;er &#x1E63;i&ucirc;&acirc;&ucirc;: </P>
<P>10&nbsp;wayyaq&#601;hil&ucirc; m&#333;&#353;eh w&#601;&#8217;ah&#259;r&#333;n &#8217;e&#x1E6F;-haqq&acirc;&#257;l &#8217;el-p&#601;n&ecirc; hass&#257;l<sup>a</sup>&#8216; wayy&#333;&#8217;mer l&acirc;em &#353;im&#601;&#8216;&ucirc;-n&#257;&#8217; hamm&#333;r&icirc;m h&#259;min-hassel<sup>a</sup>&#8216; hazzeh nw&#333;&#x1E63;&icirc;&#8217; l&#257;&#x1E35;em m&#257;yim: </P>
<P>11&nbsp;wayy&#257;rem m&#333;&#353;eh &#8217;e&#x1E6F;-y&#257;&#x1E0F;w&#333; wayya&#x1E35;&#601; &#8217;e&#x1E6F;-hassel<sup>a</sup>&#8216; b&#601;ma&#x1E6D;&#x1E6D;&#275;h&ucirc; p<sup>a</sup>&#8216;&#259;m&#257;yim wayy&#275;&#x1E63;&#601;&#8217;&ucirc; mayim rab&icirc;m wat&#275;&#353;&#601;t&#601; h&#257;&#8216;&#275;&#x1E0F;&acirc; &ucirc;&#x1E07;&#601;&#8216;&icirc;r&#257;m: s</P>
<P>12&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n y<sup>a</sup>&#8216;an l&#333;&#8217;-he&#8217;&#277;man&#601;tem b&icirc; l&#601;haq&#601;d&icirc;&#353;&#275;n&icirc;<font color="red"><sup>3</font></sup> l&#601;&#8216;&ecirc;n&ecirc; b&#601;n&ecirc; yi&#347;&#601;r&#257;&#8217;&#275;l l&#257;&#x1E35;&#275;n l&#333;&#8217; &#x1E6F;&#257;&#x1E07;&icirc;&#8217;&ucirc; &#8217;e&#x1E6F;-haqq&acirc;&#257;l hazzeh &#8217;el-h&#257;&#8217;&#257;re&#x1E63; &#8217;&#259;&#353;er-n&#257;&#x1E6F;at&icirc; l&acirc;em: </P>
<P>13&nbsp;h&#275;mm&acirc; m&ecirc; m&#601;r&icirc;&#x1E07;&acirc; &#8217;&#259;&#353;er-r&#257;&#x1E07;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;e&#x1E6F;-y&#601;hw&acirc; wayyiqq&#257;&#x1E0F;&#275;&#353; b&#257;m: s</P>
<P>14&nbsp;wayyi&#353;&#601;l<sup>a</sup>&#x1E25; m&#333;&#353;eh mal&#601;&#8217;&#257;&#x1E35;&icirc;m miqq&#257;&#x1E0F;&#275;&#353; &#8217;el-mele&#x1E35;&#601; &#8217;&#277;&#x1E0F;w&#333;m k&#333;h &#8217;&#257;mar &#8217;&#257;&#x1E25;&icirc;&#x1E35;&#257; yi&#347;&#601;r&#257;&#8217;&#275;l &#8217;at&acirc; y&#257;&#x1E0F;<sup>a</sup>&#8216;&#601;t&#257; &#8217;&#275;&#x1E6F; k&#257;l-hat&#601;l&#257;&#8217;&acirc; &#8217;&#259;&#353;er m&#601;&#x1E63;&#257;&#8217;&#257;&#x1E6F;&#601;n&ucirc;: </P>
<P>15&nbsp;wayy&#275;r&#601;&#x1E0F;&ucirc; &#8217;&#259;&#x1E07;&#333;&#x1E6F;&ecirc;n&ucirc; mi&#x1E63;&#601;ray&#601;m&acirc; wann&#275;&#353;e&#x1E07; b&#601;mi&#x1E63;&#601;rayim y&#257;m&icirc;m rab&icirc;m wayy&#257;r&#275;&#8216;&ucirc; l&#257;n&ucirc; mi&#x1E63;&#601;rayim w&#601;la&#8217;&#259;&#x1E07;&#333;&#x1E6F;&ecirc;n&ucirc;: </P>
<P>16&nbsp;wanni&#x1E63;&#601;&#8216;aq &#8217;el-y&#601;hw&acirc; wayyi&#353;&#601;m<sup>a</sup>&#8216; q&#333;l&#275;n&ucirc; wayyi&#353;&#601;l<sup>a</sup>&#x1E25; mal&#601;&#8217;&#257;&#x1E35;&#601; wayy&#333;&#x1E63;i&#8217;&#275;n&ucirc; mimmi&#x1E63;&#601;r&#257;yim w&#601;hinn&#275;h &#8217;&#259;n<sup>a</sup>&#x1E25;&#601;n&ucirc; &#x1E07;&#601;q&#257;&#x1E0F;&#275;&#353; &#8216;&icirc;r q&#601;&#x1E63;&#275;h &#x1E21;&#601;&#x1E07;&ucirc;le&#x1E35;&#257;: </P>
<P>17&nbsp;n<sup>a</sup>&#8216;&#601;b&#601;r&acirc;-nn&#257;&#8217; &#x1E07;&#601;&#8217;ar&#601;&#x1E63;e&#x1E35;&#257; l&#333;&#8217; n<sup>a</sup>&#8216;&#259;&#x1E07;&#333;r b&#601;&#347;&#257;&#x1E0F;eh &ucirc;&#x1E07;&#601;&#x1E35;erem w&#601;l&#333;&#8217; ni&#353;&#601;teh m&ecirc; &#x1E07;&#601;&#8217;&#275;r dere&#x1E35;&#601; hammele&#x1E35;&#601; n&#275;l&#275;&#x1E35;&#601; l&#333;&#8217; ni&#x1E6D;&#x1E6D;eh y&#257;m&icirc;n &ucirc;&#347;&#601;m&#333;&#8217;wl &#8216;a&#x1E0F; &#8217;&#259;&#353;er-n<sup>a</sup>&#8216;&#259;&#x1E07;&#333;r g&#601;&#x1E07;&ucirc;le&#x1E35;&#257;: </P>
<P>18&nbsp;wayy&#333;&#8217;mer &#8217;&#275;l&#257;yw &#8217;&#277;&#x1E0F;w&#333;m l&#333;&#8217; &#x1E6F;<sup>a</sup>&#8216;&#259;&#x1E07;&#333;r b&icirc; pen-b<sup>a</sup>&#x1E25;ere&#x1E07; &#8217;&#275;&#x1E63;&#275;&#8217; liq&#601;r&#257;&#8217;&#x1E6F;e&#x1E35;&#257;: </P>
<P>19&nbsp;wayy&#333;&#8217;m&#601;r&ucirc; &#8217;&#275;l&#257;yw b&#601;n&ecirc;-yi&#347;&#601;r&#257;&#8217;&#275;l<font color="red"><sup>3</font></sup> bam&#601;sill&acirc; n<sup>a</sup>&#8216;&#259;leh w&#601;&#8217;im-m&ecirc;mey&#x1E35;&#257; ni&#353;&#601;teh &#8217;&#259;n&icirc; &ucirc;miq&#601;nay w&#601;n&#257;&#x1E6F;at&icirc; mi&#x1E35;&#601;r&#257;m raq &#8217;&ecirc;n-d&#257;&#x1E07;&#257;r b&#601;ra&#x1E21;&#601;lay &#8217;e&#8216;&#277;&#x1E07;&#333;r&acirc;: </P>
<P>20&nbsp;wayy&#333;&#8217;mer l&#333;&#8217; &#x1E6F;<sup>a</sup>&#8216;&#259;&#x1E07;&#333;r wayy&#275;&#x1E63;&#275;&#8217; &#8217;&#277;&#x1E0F;w&#333;m liq&#601;r&#257;&#8217;&#x1E6F;w&#333; b&#601;&#8216;am k&#257;&#x1E07;&#275;&#x1E0F; &ucirc;&#x1E07;&#601;y&#257;&#x1E0F; &#x1E25;&#259;z&#257;q&acirc;: </P>
<P>21&nbsp;way&#601;m&#257;&#8217;&#275;n| &#8217;&#277;&#x1E0F;w&#333;m n&#601;&#x1E6F;&#333;n &#8217;e&#x1E6F;-yi&#347;&#601;r&#257;&#8217;&#275;l &#8216;&#259;&#x1E07;&#333;r bi&#x1E21;&#601;&#x1E07;ulw&#333; wayy&#275;&#x1E6D; yi&#347;&#601;r&#257;&#8217;&#275;l m&#275;&#8216;&#257;l&#257;yw: f</P>
<P>22&nbsp;wayyis&#601;&#8216;&ucirc; miqq&#257;&#x1E0F;&#275;&#353; wayy&#257;&#x1E07;&#333;&#8217;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l k&#257;l-h&#257;&#8216;&#275;&#x1E0F;&acirc; h&#333;r h&acirc;&#257;r: </P>
<P>23&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n b&#601;h&#333;r h&acirc;&#257;r &#8216;al-g&#601;&#x1E07;&ucirc;l &#8217;ere&#x1E63;-&#8217;&#277;&#x1E0F;w&#333;m l&#275;&#8217;m&#333;r: </P>
<P>24&nbsp;y&#275;&#8217;&#257;s&#275;f &#8217;ah&#259;r&#333;n &#8217;el-&#8216;amm&#257;yw k&icirc; l&#333;&#8217; y&#257;&#x1E07;&#333;&#8217; &#8217;el-h&#257;&#8217;&#257;re&#x1E63; &#8217;&#259;&#353;er n&#257;&#x1E6F;at&icirc; li&#x1E07;&#601;n&ecirc; yi&#347;&#601;r&#257;&#8217;&#275;l &#8216;al &#8217;&#259;&#353;er-m&#601;r&icirc;&#x1E6F;em &#8217;e&#x1E6F;-p&icirc; l&#601;m&ecirc; m&#601;r&icirc;&#x1E07;&acirc;: </P>
<P>25&nbsp;q<sup>a</sup>&#x1E25; &#8217;e&#x1E6F;-&#8217;ah&#259;r&#333;n w&#601;&#8217;e&#x1E6F;-&#8217;el&#601;&#8216;&#257;z&#257;r b&#601;nw&#333; w&#601;h<sup>a</sup>&#8216;al &#8217;&#333;&#x1E6F;&#257;m h&#333;r h&acirc;&#257;r: </P>
<P>26&nbsp;w&#601;haf&#601;&#353;&#275;&#x1E6D; &#8217;e&#x1E6F;-&#8217;ah&#259;r&#333;n &#8217;e&#x1E6F;-b&#601;&#x1E21;&#257;&#x1E0F;&#257;yw w&#601;hil&#601;ba&#353;&#601;t&#257;m &#8217;e&#x1E6F;-&#8217;el&#601;&#8216;&#257;z&#257;r b&#601;nw&#333; w&#601;&#8217;ah&#259;r&#333;n y&#275;&#8217;&#257;s&#275;f &ucirc;m&#275;&#x1E6F; &#353;&#257;m: </P>
<P>27&nbsp;wayy<sup>a</sup>&#8216;a&#347; m&#333;&#353;eh ka&#8217;&#259;&#353;er &#x1E63;i&ucirc;&acirc; y&#601;hw&acirc; wayy<sup>a</sup>&#8216;&#259;l&ucirc; &#8217;el-h&#333;r h&acirc;&#257;r l&#601;&#8216;&ecirc;n&ecirc; k&#257;l-h&#257;&#8216;&#275;&#x1E0F;&acirc;: </P>
<P>28&nbsp;wayyaf&#601;&#353;&#275;&#x1E6D; m&#333;&#353;eh &#8217;e&#x1E6F;-&#8217;ah&#259;r&#333;n &#8217;e&#x1E6F;-b&#601;&#x1E21;&#257;&#x1E0F;&#257;yw wayyal&#601;b&#275;&#353; &#8217;&#333;&#x1E6F;&#257;m &#8217;e&#x1E6F;-&#8217;el&#601;&#8216;&#257;z&#257;r b&#601;nw&#333; wayy&#257;m&#257;&#x1E6F; &#8217;ah&#259;r&#333;n &#353;&#257;m b&#601;r&#333;&#8217;&#353; h&acirc;&#257;r wayy&#275;re&#x1E0F; m&#333;&#353;eh w&#601;&#8217;el&#601;&#8216;&#257;z&#257;r min-h&acirc;&#257;r: </P>
<P>29&nbsp;wayyir&#601;&#8217;&ucirc; k&#257;l-h&#257;&#8216;&#275;&#x1E0F;&acirc; k&icirc; &#x1E21;&#257;w<sup>a</sup>&#8216; &#8217;ah&#259;r&#333;n wayyi&#x1E07;&#601;k&ucirc; &#8217;e&#x1E6F;-&#8217;ah&#259;r&#333;n &#353;&#601;l&#333;&#353;&icirc;m yw&#333;m k&#333;l b&ecirc;&#x1E6F; yi&#347;&#601;r&#257;&#8217;&#275;l: s</P>
</TD>
</TABLE>
<P><HR>
<CENTER>
<A HREF="num021.htm">Next: Numbers (Bemidbar) Chapter 21</A></CENTER>
</BODY>
</HTML>
