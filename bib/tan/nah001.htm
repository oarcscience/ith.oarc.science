<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Nahum (Nahum): Nahum (Nahum) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/nah001.htm">Polyglot</A>&nbsp;
<A HREF="../kjv/nah001.htm">KJV</A>&nbsp;
<A HREF="../sep/nah001.htm">Sep</A>&nbsp;
<A HREF="../vul/nah001.htm">Vul</A>&nbsp;

<BR>
<BR><A HREF="nah.htm">Nahum (Nahum) Index</A><BR>
&nbsp;
<A HREF="mic007.htm">Previous</A>&nbsp;
<A HREF="nah002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Nahum (Nahum) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַשָּׂ֖א נִֽינְוֵ֑ה סֵ֧פֶר חֲז֛וֹן נַח֖וּם הָאֶלְקֹשִֽׁי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֵ֣ל קַנּ֤וֹא וְנֹקֵם֙ יְהוָ֔ה נֹקֵ֥ם יְהוָ֖ה וּבַ֣עַל חֵמָ֑ה נֹקֵ֤ם יְהוָה֙ לְצָרָ֔יו וְנוֹטֵ֥ר ה֖וּא לְאֹיְבָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יְהוָֹ֗ה אֶ֤רֶךְ אַפַּ֙יִם֙ <font color="brown">וגדול־</font> <font color="blue">וּגְדָל־</font> כֹּ֔חַ וְנַקֵּ֖ה לֹ֣א יְנַקֶּ֑ה יְהוָ֗ה בְּסוּפָ֤ה וּבִשְׂעָרָה֙ דַּרְכּ֔וֹ וְעָנָ֖ן אֲבַ֥ק רַגְלָֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;גּוֹעֵ֤ר בַּיָּם֙ וַֽיַּבְּשֵׁ֔הוּ וְכָל־הַנְּהָר֖וֹת הֶֽחֱרִ֑יב אֻמְלַ֤ל בָּשָׁן֙ וְכַרְמֶ֔ל וּפֶ֥רַח לְבָנ֖וֹן אֻמְלָֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָרִים֙ רָעֲשׁ֣וּ מִמֶּ֔נּוּ וְהַגְּבָע֖וֹת הִתְמֹגָ֑גוּ וַתִּשָּׂ֤א הָאָ֙רֶץ֙ מִפָּנָ֔יו וְתֵבֵ֖ל וְכָל־יֹ֥שְׁבֵי בָֽהּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לִפְנֵ֤י זַעְמוֹ֙ מִ֣י יַֽעֲמ֔וֹד וּמִ֥י יָק֖וּם בַּחֲר֣וֹן אַפּ֑וֹ חֲמָתוֹ֙ נִתְּכָ֣ה כָאֵ֔שׁ וְהַצֻּרִ֖ים נִתְּצ֥וּ מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;ט֣וֹב יְהוָ֔ה לְמָע֖וֹז בְּי֣וֹם צָרָ֑ה וְיֹדֵ֖עַ חֹ֥סֵי בֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבְשֶׁ֣טֶף עֹבֵ֔ר כָּלָ֖ה יַעֲשֶׂ֣ה מְקוֹמָ֑הּ וְאֹיְבָ֖יו יְרַדֶּף־חֹֽשֶׁךְ׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מַה־תְּחַשְּׁבוּן֙ אֶל־יְהוָ֔ה כָּלָ֖ה ה֣וּא עֹשֶׂ֑ה לֹֽא־תָק֥וּם פַּעֲמַ֖יִם צָרָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֚י עַד־סִירִ֣ים סְבֻכִ֔ים וּכְסָבְאָ֖ם סְבוּאִ֑ים אֻ֨כְּל֔וּ כְּקַ֥שׁ יָבֵ֖שׁ מָלֵֽא׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מִמֵּ֣ךְ יָצָ֔א חֹשֵׁ֥ב<font color="red"><sup>3</font></sup> עַל־יְהוָ֖ה רָעָ֑ה יֹעֵ֖ץ בְּלִיָּֽעַל׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כֹּ֣ה׀ אָמַ֣ר יְהוָ֗ה אִם־שְׁלֵמִים֙ וְכֵ֣ן רַבִּ֔ים וְכֵ֥ן נָגֹ֖זּוּ וְעָבָ֑ר וְעִ֨נִּתִ֔ךְ לֹ֥א אֲעַנֵּ֖ךְ עֽוֹד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַתָּ֕ה אֶשְׁבֹּ֥ר מֹטֵ֖הוּ מֵֽעָלָ֑יִךְ וּמוֹסְרֹתַ֖יִךְ אֲנַתֵּֽק׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְצִוָּ֤ה עָלֶ֙יךָ֙ יְהוָ֔ה לֹֽא־יִזָּרַ֥ע מִשִּׁמְךָ֖ ע֑וֹד מִבֵּ֨ית אֱלֹהֶ֜יךָ אַכְרִ֨ית פֶּ֧סֶל וּמַסֵּכָ֛ה אָשִׂ֥ים קִבְרֶ֖ךָ כִּ֥י קַלּֽוֹתָ׃ פ</P>
</TD>
<TD WIDTH="50%">
<P>1&nbsp;ma&#347;&#347;&#257;&#8217; n&icirc;n&#601;w&#275;h s&#275;fer &#x1E25;&#259;zw&#333;n n<sup>a</sup>&#x1E25;&ucirc;m h&#257;&#8217;el&#601;q&#333;&#353;&icirc;: </P>
<P>2&nbsp;&#8217;&#275;l qannw&#333;&#8217; w&#601;n&#333;q&#275;m y&#601;hw&acirc; n&#333;q&#275;m y&#601;hw&acirc; &ucirc;&#x1E07;<sup>a</sup>&#8216;al &#x1E25;&#275;m&acirc; n&#333;q&#275;m y&#601;hw&acirc; l&#601;&#x1E63;&#257;r&#257;yw w&#601;nw&#333;&#x1E6D;&#275;r h&ucirc;&#8217; l&#601;&#8217;&#333;y&#601;&#x1E07;&#257;yw: </P>
<P>3&nbsp;y&#601;hw&#333;&acirc; &#8217;ere&#x1E35;&#601; &#8217;apayim <font color="brown">&ucirc;&#x1E21;&#601;&#x1E0F;w&#333;l-</font> <font color="blue">&ucirc;&#x1E21;&#601;&#x1E0F;&#257;l-</font> k&#333;&#x1E25;a w&#601;naqq&#275;h l&#333;&#8217; y&#601;naqqeh y&#601;hw&acirc; b&#601;s&ucirc;f&acirc; &ucirc;&#x1E07;i&#347;&#601;&#8216;&#257;r&acirc; dar&#601;kw&#333; w&#601;&#8216;&#257;n&#257;n &#8217;&#259;&#x1E07;aq ra&#x1E21;&#601;l&#257;yw: </P>
<P>4&nbsp;gw&#333;&#8216;&#275;r bayy&#257;m wayyab&#601;&#353;&#275;h&ucirc; w&#601;&#x1E35;&#257;l-hann&#601;h&#257;rw&#333;&#x1E6F; he&#x1E25;&#277;r&icirc;&#x1E07; &#8217;um&#601;lal b&#257;&#353;&#257;n w&#601;&#x1E35;ar&#601;mel &ucirc;fer<sup>a</sup>&#x1E25; l&#601;&#x1E07;&#257;nw&#333;n &#8217;um&#601;l&#257;l: </P>
<P>5&nbsp;h&#257;r&icirc;m r&#257;&#8216;&#259;&#353;&ucirc; mimmenn&ucirc; w&#601;hag&#601;&#x1E07;&#257;&#8216;w&#333;&#x1E6F; hi&#x1E6F;&#601;m&#333;&#x1E21;&#257;&#x1E21;&ucirc; wati&#347;&#347;&#257;&#8217; h&#257;&#8217;&#257;re&#x1E63; mip&#257;n&#257;yw w&#601;&#x1E6F;&#275;&#x1E07;&#275;l w&#601;&#x1E35;&#257;l-y&#333;&#353;&#601;&#x1E07;&ecirc; &#x1E07;&#257;h: </P>
<P>6&nbsp;lif&#601;n&ecirc; z<sup>a</sup>&#8216;&#601;mw&#333; m&icirc; y<sup>a</sup>&#8216;&#259;mw&#333;&#x1E0F; &ucirc;m&icirc; y&#257;q&ucirc;m b<sup>a</sup>&#x1E25;&#259;rw&#333;n &#8217;apw&#333; &#x1E25;&#259;m&#257;&#x1E6F;w&#333; nit&#601;&#x1E35;&acirc; &#x1E35;&#257;&#8217;&#275;&#353; w&#601;ha&#x1E63;&#x1E63;ur&icirc;m nit&#601;&#x1E63;&ucirc; mimmenn&ucirc;: </P>
<P>7&nbsp;&#x1E6D;w&#333;&#x1E07; y&#601;hw&acirc; l&#601;m&#257;&#8216;w&#333;z b&#601;yw&#333;m &#x1E63;&#257;r&acirc; w&#601;y&#333;&#x1E0F;&#275;&#8216;a &#x1E25;&#333;s&ecirc; &#x1E07;w&#333;: </P>
<P>8&nbsp;&ucirc;&#x1E07;&#601;&#353;e&#x1E6D;ef &#8216;&#333;&#x1E07;&#275;r k&#257;l&acirc; y<sup>a</sup>&#8216;&#259;&#347;eh m&#601;qw&#333;m&#257;h w&#601;&#8217;&#333;y&#601;&#x1E07;&#257;yw y&#601;radef-&#x1E25;&#333;&#353;e&#x1E35;&#601;:<font color="red"><sup>3</font></sup> </P>
<P>9&nbsp;mah-t&#601;&#x1E25;a&#353;&#353;&#601;&#x1E07;&ucirc;n &#8217;el-y&#601;hw&acirc; k&#257;l&acirc; h&ucirc;&#8217; &#8216;&#333;&#347;eh l&#333;&#8217;-&#x1E6F;&#257;q&ucirc;m p<sup>a</sup>&#8216;&#259;mayim &#x1E63;&#257;r&acirc;: </P>
<P>10&nbsp;k&icirc; &#8216;a&#x1E0F;-s&icirc;r&icirc;m s&#601;&#x1E07;u&#x1E35;&icirc;m &ucirc;&#x1E35;&#601;s&#257;&#x1E07;&#601;&#8217;&#257;m s&#601;&#x1E07;&ucirc;&#8217;&icirc;m &#8217;uk&#601;l&ucirc; k&#601;qa&#353; y&#257;&#x1E07;&#275;&#353; m&#257;l&#275;&#8217;: </P>
<P>11&nbsp;mimm&#275;&#x1E35;&#601; y&#257;&#x1E63;&#257;&#8217; &#x1E25;&#333;&#353;&#275;&#x1E07;<font color="red"><sup>3</font></sup> &#8216;al-y&#601;hw&acirc; r&#257;&#8216;&acirc; y&#333;&#8216;&#275;&#x1E63; b&#601;l&icirc;y&#257;&#8216;al: s</P>
<P>12&nbsp;k&#333;h| &#8217;&#257;mar y&#601;hw&acirc; &#8217;im-&#353;&#601;l&#275;m&icirc;m w&#601;&#x1E35;&#275;n rab&icirc;m w&#601;&#x1E35;&#275;n n&#257;&#x1E21;&#333;zz&ucirc; w&#601;&#8216;&#257;&#x1E07;&#257;r w&#601;&#8216;inni&#x1E6F;i&#x1E35;&#601; l&#333;&#8217; &#8217;&#259;&#8216;ann&#275;&#x1E35;&#601; &#8216;w&#333;&#x1E0F;: </P>
<P>13&nbsp;w&#601;&#8216;at&acirc; &#8217;e&#353;&#601;b&#333;r m&#333;&#x1E6D;&#275;h&ucirc; m&#275;&#8216;&#257;l&#257;yi&#x1E35;&#601; &ucirc;mw&#333;s&#601;r&#333;&#x1E6F;ayi&#x1E35;&#601; &#8217;&#259;nat&#275;q: </P>
<P>14&nbsp;w&#601;&#x1E63;i&ucirc;&acirc; &#8216;&#257;ley&#x1E35;&#257; y&#601;hw&acirc; l&#333;&#8217;-yizz&#257;r<sup>a</sup>&#8216; mi&#353;&#353;im&#601;&#x1E35;&#257; &#8216;w&#333;&#x1E0F; mib&ecirc;&#x1E6F; &#8217;&#277;l&#333;hey&#x1E35;&#257; &#8217;a&#x1E35;&#601;r&icirc;&#x1E6F; pesel &ucirc;mass&#275;&#x1E35;&acirc; &#8217;&#257;&#347;&icirc;m qi&#x1E07;&#601;re&#x1E35;&#257; k&icirc; qallw&#333;&#x1E6F;&#257;: f</P>
</TD>
</TABLE>
<P><HR>
<CENTER>
<A HREF="nah002.htm">Next: Nahum (Nahum) Chapter 2</A></CENTER>
</BODY>
</HTML>
