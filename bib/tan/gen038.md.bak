[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen038)  [KJV](../kjv/gen038)  [Sep](../sep/gen038.md) 
[Vul](../vul/gen038.md)   
  
[Genesis (Bereshit) Index](gen.md)  
  [Previous](gen037)  [Next](gen039.md) 

------------------------------------------------------------------------

### Tanach (Hebrew): Genesis (Bereshit) Chapter 38

‎<span id="001">1</span> ‏וַֽיְהִי֙ בָּעֵ֣ת הַהִ֔וא וַיֵּ֥רֶד יְהוּדָ֖ה
מֵאֵ֣ת אֶחָ֑יו וַיֵּ֛ט עַד־אִ֥ישׁ עֲדֻלָּמִ֖י וּשְׁמ֥וֹ חִירָֽה׃

‎<span id="002">2</span> ‏וַיַּרְא־שָׁ֧ם יְהוּדָ֛ה בַּת־אִ֥ישׁ
כְּנַעֲנִ֖י וּשְׁמ֣וֹ שׁ֑וּעַ וַיִּקָּחֶ֖הָ וַיָּבֹ֥א אֵלֶֽיהָ׃

‎<span id="003">3</span> ‏וַתַּ֖הַר וַתֵּ֣לֶד בֵּ֑ן וַיִּקְרָ֥א
אֶת־שְׁמ֖וֹ עֵֽר׃

‎<span id="004">4</span> ‏וַתַּ֥הַר ע֖וֹד וַתֵּ֣לֶד בֵּ֑ן וַתִּקְרָ֥א
אֶת־שְׁמ֖וֹ אוֹנָֽן׃

‎<span id="005">5</span> ‏וַתֹּ֤סֶף עוֹד֙ וַתֵּ֣לֶד בֵּ֔ן וַתִּקְרָ֥א
אֶת־שְׁמ֖וֹ שֵׁלָ֑ה וְהָיָ֥ה בִכְזִ֖יב בְּלִדְתָּ֥הּ אֹתֽוֹ׃

‎<span id="006">6</span> ‏וַיִּקַּ֧ח יְהוּדָ֛ה אִשָּׁ֖ה לְעֵ֣ר
בְּכוֹר֑וֹ וּשְׁמָ֖הּ תָּמָֽר׃

‎<span id="007">7</span> ‏וַיְהִ֗י עֵ֚ר בְּכ֣וֹר יְהוּדָ֔ה רַ֖ע
בְּעֵינֵ֣י יְהוָ֑ה וַיְמִתֵ֖הוּ יְהוָֽה׃

‎<span id="008">8</span> ‏וַיֹּ֤אמֶר יְהוּדָה֙ לְאוֹנָ֔ן בֹּ֛א
אֶל־אֵ֥שֶׁת אָחִ֖יךָ וְיַבֵּ֣ם אֹתָ֑הּ וְהָקֵ֥ם זֶ֖רַע לְאָחִֽיךָ׃

‎<span id="009">9</span> ‏וַיֵּ֣דַע אוֹנָ֔ן כִּ֛י לֹּ֥א<sup>1</sup> ל֖וֹ
יִהְיֶ֣ה הַזָּ֑רַע וְהָיָ֞ה אִם־בָּ֨א אֶל־אֵ֤שֶׁת אָחִיו֙ וְשִׁחֵ֣ת
אַ֔רְצָה לְבִלְתִּ֥י נְתָן־זֶ֖רַע לְאָחִֽיו׃

‎<span id="010">10</span> ‏וַיֵּ֛רַע בְּעֵינֵ֥י יְהוָ֖ה אֲשֶׁ֣ר עָשָׂ֑ה
וַיָּ֖מֶת גַּם־אֹתֽוֹ׃

‎<span id="011">11</span> ‏וַיֹּ֣אמֶר יְהוּדָה֩ לְתָמָ֨ר כַּלָּת֜וֹ
שְׁבִ֧י אַלְמָנָ֣ה בֵית־אָבִ֗יךְ עַד־יִגְדַּל֙ שֵׁלָ֣ה בְנִ֔י כִּ֣י
אָמַ֔ר פֶּן־יָמ֥וּת גַּם־ה֖וּא כְּאֶחָ֑יו וַתֵּ֣לֶךְ תָּמָ֔ר וַתֵּ֖שֶׁב
בֵּ֥ית אָבִֽיהָ׃

‎<span id="012">12</span> ‏וַיִּרְבּוּ֙ הַיָּמִ֔ים וַתָּ֖מָת
בַּת־שׁ֣וּעַ אֵֽשֶׁת־יְהוּדָ֑ה וַיִּנָּ֣חֶם יְהוּדָ֗ה וַיַּ֜עַל
עַל־גֹּֽזֲזֵ֤י צֹאנוֹ֙ ה֗וּא וְחִירָ֛ה רֵעֵ֥הוּ הָעֲדֻלָּמִ֖י
תִּמְנָֽתָה׃

‎<span id="013">13</span> ‏וַיֻּגַּ֥ד לְתָמָ֖ר לֵאמֹ֑ר הִנֵּ֥ה חָמִ֛יךְ
עֹלֶ֥ה תִמְנָ֖תָה לָגֹ֥ז צֹאנֽוֹ׃

‎<span id="014">14</span> ‏וַתָּסַר֩ בִּגְדֵ֨י אַלְמְנוּתָ֜הּ
מֵֽעָלֶ֗יהָ וַתְּכַ֤ס בַּצָּעִיף֙ וַתִּתְעַלָּ֔ף וַתֵּ֙שֶׁב֙ בְּפֶ֣תַח
עֵינַ֔יִם אֲשֶׁ֖ר עַל־דֶּ֣רֶךְ תִּמְנָ֑תָה כִּ֤י רָאֲתָה֙ כִּֽי־גָדַ֣ל
שֵׁלָ֔ה וְהִ֕וא לֹֽא־נִתְּנָ֥ה ל֖וֹ לְאִשָּֽׁה׃

‎<span id="015">15</span> ‏וַיִּרְאֶ֣הָ יְהוּדָ֔ה וַֽיַּחְשְׁבֶ֖הָ
לְזוֹנָ֑ה כִּ֥י כִסְּתָ֖ה פָּנֶֽיהָ׃

‎<span id="016">16</span> ‏וַיֵּ֨ט אֵלֶ֜יהָ אֶל־הַדֶּ֗רֶךְ וַיֹּ֙אמֶר֙
הָֽבָה־נָּא֙ אָב֣וֹא אֵלַ֔יִךְ כִּ֚י לֹ֣א יָדַ֔ע כִּ֥י כַלָּת֖וֹ הִ֑וא
וַתֹּ֙אמֶר֙ מַה־תִּתֶּן־לִּ֔י<sup>1</sup> כִּ֥י תָב֖וֹא אֵלָֽי׃

‎<span id="017">17</span> ‏וַיֹּ֕אמֶר אָנֹכִ֛י אֲשַׁלַּ֥ח
גְּדִֽי־עִזִּ֖ים מִן־הַצֹּ֑אן וַתֹּ֕אמֶר אִם־תִּתֵּ֥ן עֵרָב֖וֹן עַ֥ד
שָׁלְחֶֽךָ׃

‎<span id="018">18</span> ‏וַיֹּ֗אמֶר מָ֣ה הָֽעֵרָבוֹן֮ אֲשֶׁ֣ר
אֶתֶּן־לָּךְ֒ וַתֹּ֗אמֶר חֹתָֽמְךָ֙ וּפְתִילֶ֔ךָ וּמַטְּךָ֖ אֲשֶׁ֣ר
בְּיָדֶ֑ךָ וַיִּתֶּן־לָּ֛הּ וַיָּבֹ֥א אֵלֶ֖יהָ וַתַּ֥הַר לֽוֹ׃

‎<span id="019">19</span> ‏וַתָּ֣קָם וַתֵּ֔לֶךְ וַתָּ֥סַר צְעִיפָ֖הּ
מֵעָלֶ֑יהָ וַתִּלְבַּ֖שׁ בִּגְדֵ֥י אַלְמְנוּתָֽהּ׃

‎<span id="020">20</span> ‏וַיִּשְׁלַ֨ח יְהוּדָ֜ה אֶת־גְּדִ֣י
הָֽעִזִּ֗ים בְּיַד֙ רֵעֵ֣הוּ הָֽעֲדֻלָּמִ֔י לָקַ֥חַת הָעֵרָב֖וֹן מִיַּ֣ד
הָאִשָּׁ֑ה וְלֹ֖א מְצָאָֽהּ׃

‎<span id="021">21</span> ‏וַיִּשְׁאַ֞ל אֶת־אַנְשֵׁ֤י מְקֹמָהּ֙ לֵאמֹ֔ר
אַיֵּ֧ה הַקְּדֵשָׁ֛ה הִ֥וא בָעֵינַ֖יִם עַל־הַדָּ֑רֶךְ וַיֹּ֣אמְר֔וּ
לֹא־הָיְתָ֥ה בָזֶ֖ה קְדֵשָֽׁה׃

‎<span id="022">22</span> ‏וַיָּ֙שָׁב֙ אֶל־יְהוּדָ֔ה וַיֹּ֖אמֶר לֹ֣א
מְצָאתִ֑יהָ וְגַ֨ם אַנְשֵׁ֤י הַמָּקוֹם֙ אָֽמְר֔וּ לֹא־הָיְתָ֥ה בָזֶ֖ה
קְדֵשָֽׁה׃

‎<span id="023">23</span> ‏וַיֹּ֤אמֶר יְהוּדָה֙ תִּֽקַּֽח־לָ֔הּ פֶּ֖ן
נִהְיֶ֣ה לָב֑וּז הִנֵּ֤ה שָׁלַ֙חְתִּי֙ הַגְּדִ֣י הַזֶּ֔ה וְאַתָּ֖ה לֹ֥א
מְצָאתָֽהּ׃

‎<span id="024">24</span> ‏וַיְהִ֣י׀ כְּמִשְׁלֹ֣שׁ חֳדָשִׁ֗ים וַיֻּגַּ֨ד
לִֽיהוּדָ֤ה לֵֽאמֹר֙ זָֽנְתָה֙ תָּמָ֣ר כַּלָּתֶ֔ךָ וְגַ֛ם הִנֵּ֥ה הָרָ֖ה
לִזְנוּנִ֑ים וַיֹּ֣אמֶר יְהוּדָ֔ה הוֹצִיא֖וּהָ וְתִשָּׂרֵֽף׃

‎<span id="025">25</span> ‏הִ֣וא מוּצֵ֗את וְהִ֨יא שָׁלְחָ֤ה
אֶל־חָמִ֙יהָ֙ לֵאמֹ֔ר לְאִישׁ֙ אֲשֶׁר־אֵ֣לֶּה לּ֔וֹ אָנֹכִ֖י הָרָ֑ה
וַתֹּ֙אמֶר֙ הַכֶּר־נָ֔א לְמִ֞י הַחֹתֶ֧מֶת וְהַפְּתִילִ֛ים וְהַמַּטֶּ֖ה
הָאֵֽלֶּה׃

‎<span id="026">26</span> ‏וַיַּכֵּ֣ר יְהוּדָ֗ה וַיֹּ֙אמֶר֙ צָֽדְקָ֣ה
מִמֶּ֔נִּי כִּֽי־עַל־כֵּ֥ן לֹא־נְתַתִּ֖יהָ לְשֵׁלָ֣ה בְנִ֑י
וְלֹֽא־יָסַ֥ף ע֖וֹד לְדַעְתָּֽה׃<sup>1</sup>

‎<span id="027">27</span> ‏וַיְהִ֖י בְּעֵ֣ת לִדְתָּ֑הּ וְהִנֵּ֥ה
תְאוֹמִ֖ים בְּבִטְנָֽהּ׃

‎<span id="028">28</span> ‏וַיְהִ֥י בְלִדְתָּ֖הּ וַיִּתֶּן־יָ֑ד
וַתִּקַּ֣ח הַמְיַלֶּ֗דֶת וַתִּקְשֹׁ֨ר עַל־יָד֤וֹ שָׁנִי֙ לֵאמֹ֔ר זֶ֖ה
יָצָ֥א רִאשֹׁנָֽה׃

‎<span id="029">29</span> ‏וַיְהִ֣י׀ כְּמֵשִׁ֣יב יָד֗וֹ וְהִנֵּה֙ יָצָ֣א
אָחִ֔יו וַתֹּ֕אמֶר מַה־פָּרַ֖צְתָּ עָלֶ֣יךָ פָּ֑רֶץ וַיִּקְרָ֥א שְׁמ֖וֹ
פָּֽרֶץ׃

‎<span id="030">30</span> ‏וְאַחַר֙ יָצָ֣א אָחִ֔יו אֲשֶׁ֥ר עַל־יָד֖וֹ
הַשָּׁנִ֑י וַיִּקְרָ֥א שְׁמ֖וֹ זָֽרַח׃ ס

1 wayəhî bā‘ēṯ hahiw’ wayyēreḏ yəhûḏâ mē’ēṯ ’eḥāyw wayyēṭ ‘aḏ-’îš
‘ăḏullāmî ûšəmwō ḥîrâ:

2 wayyarə’-šām yəhûḏâ baṯ-’îš kən<sup>a</sup>‘ănî ûšəmwō šû‘a
wayyiqqāḥehā wayyāḇō’ ’ēleyhā:

3 watahar watēleḏ bēn wayyiqərā’ ’eṯ-šəmwō ‘ēr:

4 watahar ‘wōḏ watēleḏ bēn watiqərā’ ’eṯ-šəmwō ’wōnān:

5 watōsef ‘wōḏ watēleḏ bēn watiqərā’ ’eṯ-šəmwō šēlâ wəhāyâ ḇiḵəzîḇ
bəliḏətāh ’ōṯwō:

6 wayyiqq<sup>a</sup>ḥ yəhûḏâ ’iššâ lə‘ēr bəḵwōrwō ûšəmāh tāmār:

7 wayəhî ‘ēr bəḵwōr yəhûḏâ r<sup>a</sup>‘ bə‘ênê yəhwâ wayəmiṯēhû yəhwâ:

8 wayyō’mer yəhûḏâ lə’wōnān bō’ ’el-’ēšeṯ ’āḥîḵā wəyabēm ’ōṯāh wəhāqēm
zer<sup>a</sup>‘ lə’āḥîḵā:

9 wayyēḏ<sup>a</sup>‘ ’wōnān kî llō’<sup>1</sup> lwō yihəyeh
hazzār<sup>a</sup>‘ wəhāyâ ’im-bā’ ’el-’ēšeṯ ’āḥîw wəšiḥēṯ ’arəṣâ
ləḇilətî nəṯān-zer<sup>a</sup>‘ lə’āḥîw:

10 wayyēr<sup>a</sup>‘ bə‘ênê yəhwâ ’ăšer ‘āśâ wayyāmeṯ gam-’ōṯwō:

11 wayyō’mer yəhûḏâ ləṯāmār kallāṯwō šəḇî ’aləmānâ ḇêṯ-’āḇîḵə
‘aḏ-yiḡədal šēlâ ḇənî kî ’āmar pen-yāmûṯ gam-hû’ kə’eḥāyw watēleḵə tāmār
watēšeḇ bêṯ ’āḇîhā:

12 wayyirəbû hayyāmîm watāmāṯ baṯ-šû‘a ’ēšeṯ-yəhûḏâ wayyinnāḥem yəhûḏâ
wayy<sup>a</sup>‘al ‘al-gōzăzê ṣō’nwō hû’ wəḥîrâ rē‘ēhû hā‘ăḏullāmî
timənāṯâ:

13 wayyugaḏ ləṯāmār lē’mōr hinnēh ḥāmîḵə ‘ōleh ṯimənāṯâ lāḡōz ṣō’nwō:

14 watāsar biḡəḏê ’aləmənûṯāh mē‘āleyhā watəḵas baṣṣā‘îf watiṯə‘allāf
watēšeḇ bəfeṯ<sup>a</sup>ḥ ‘ênayim ’ăšer ‘al-dereḵə timənāṯâ kî rā’ăṯâ
kî-ḡāḏal šēlâ wəhiw’ lō’-nitənâ lwō lə’iššâ:

15 wayyirə’ehā yəhûḏâ wayy<sup>a</sup>ḥəšəḇehā ləzwōnâ kî ḵissəṯâ
pāneyhā:

16 wayyēṭ ’ēleyhā ’el-hadereḵə wayyō’mer hāḇâ-nnā’ ’āḇwō’ ’ēlayiḵə kî
lō’ yāḏ<sup>a</sup>‘ kî ḵallāṯwō hiw’ watō’mer mah-titen-llî<sup>1</sup>
kî ṯāḇwō’ ’ēlāy:

17 wayyō’mer ’ānōḵî ’ăšall<sup>a</sup>ḥ gəḏî-‘izzîm min-haṣṣō’n watō’mer
’im-titēn ‘ērāḇwōn ‘aḏ šāləḥeḵā:

18 wayyō’mer mâ hā‘ērāḇwōn ’ăšer ’eten-llāḵə watō’mer ḥōṯāməḵā ûfəṯîleḵā
ûmaṭṭəḵā ’ăšer bəyāḏeḵā wayyiten-llāh wayyāḇō’ ’ēleyhā watahar lwō:

19 watāqām watēleḵə watāsar ṣə‘îfāh mē‘āleyhā watiləbaš biḡəḏê
’aləmənûṯāh:

20 wayyišəl<sup>a</sup>ḥ yəhûḏâ ’eṯ-gəḏî hā‘izzîm bəyaḏ rē‘ēhû
hā‘ăḏullāmî lāq<sup>a</sup>ḥaṯ hā‘ērāḇwōn mîyaḏ hā’iššâ wəlō’ məṣā’āh:

21 wayyišə’al ’eṯ-’anəšê məqōmāh lē’mōr ’ayyēh haqqəḏēšâ hiw’ ḇā‘ênayim
‘al-hadāreḵə wayyō’mərû lō’-hāyəṯâ ḇāzeh qəḏēšâ:

22 wayyāšāḇ ’el-yəhûḏâ wayyō’mer lō’ məṣā’ṯîhā wəḡam ’anəšê hammāqwōm
’āmərû lō’-hāyəṯâ ḇāzeh qəḏēšâ:

23 wayyō’mer yəhûḏâ tiqq<sup>a</sup>ḥ-lāh pen nihəyeh lāḇûz hinnēh
šāl<sup>a</sup>ḥətî hagəḏî hazzeh wə’atâ lō’ məṣā’ṯāh:

24 wayəhî\| kəmišəlōš ḥŏḏāšîm wayyugaḏ lîhûḏâ lē’mōr zānəṯâ tāmār
kallāṯeḵā wəḡam hinnēh hārâ lizənûnîm wayyō’mer yəhûḏâ hwōṣî’ûhā
wəṯiśśārēf:

25 hiw’ mûṣē’ṯ wəhî’ šāləḥâ ’el-ḥāmîhā lē’mōr lə’îš ’ăšer-’ēlleh llwō
’ānōḵî hārâ watō’mer haker-nā’ ləmî h<sup>a</sup>ḥōṯemeṯ wəhapəṯîlîm
wəhammaṭṭeh hā’ēlleh:

26 wayyakēr yəhûḏâ wayyō’mer ṣāḏəqâ mimmennî kî-‘al-kēn lō’-nəṯatîhā
ləšēlâ ḇənî wəlō’-yāsaf ‘wōḏ ləḏ<sup>a</sup>‘ətâ:<sup>1</sup>

27 wayəhî bə‘ēṯ liḏətāh wəhinnēh ṯə’wōmîm bəḇiṭənāh:

28 wayəhî ḇəliḏətāh wayyiten-yāḏ watiqq<sup>a</sup>ḥ haməyalleḏeṯ
watiqəšōr ‘al-yāḏwō šānî lē’mōr zeh yāṣā’ ri’šōnâ:

29 wayəhî\| kəmēšîḇ yāḏwō wəhinnēh yāṣā’ ’āḥîw watō’mer mah-pāraṣətā
‘āleyḵā pāreṣ wayyiqərā’ šəmwō pāreṣ:

30 wə’<sup>a</sup>ḥar yāṣā’ ’āḥîw ’ăšer ‘al-yāḏwō haššānî wayyiqərā’
šəmwō zār<sup>a</sup>ḥ: s

------------------------------------------------------------------------

[Next: Genesis (Bereshit) Chapter 39](gen039.md)
