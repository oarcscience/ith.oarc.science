[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa035)  [KJV](../kjv/psa035)  [Sep](../sep/psa035) 
[Vul](../vul/psa035)   
  
[Psalms (Tehilim) Index](psa)  
  [Previous](psa034)  [Next](psa036) 

------------------------------------------------------------------------

### Tanach (Hebrew): Psalms (Tehilim) Chapter 35

‎<span id="001">1</span> ‏לְדָוִ֨ד׀ רִיבָ֣ה יְ֭הוָה אֶת־יְרִיבַ֑י
לְ֝חַ֗ם אֶת־לֹֽחֲמָֽי׃

‎<span id="002">2</span> ‏הַחֲזֵ֣ק מָגֵ֣ן וְצִנָּ֑ה וְ֝ק֗וּמָה
בְּעֶזְרָתִֽי׃

‎<span id="003">3</span> ‏וְהָ֘רֵ֤ק חֲנִ֣ית וּ֭סְגֹר לִקְרַ֣את רֹדְפָ֑י
אֱמֹ֥ר לְ֝נַפְשִׁ֗י יְֽשֻׁעָתֵ֥ךְ אָֽנִי׃

‎<span id="004">4</span> ‏יֵבֹ֣שׁוּ וְיִכָּלְמוּ֮ מְבַקְשֵׁ֪י נַ֫פְשִׁ֥י
יִסֹּ֣גוּ אָח֣וֹר וְיַחְפְּר֑וּ חֹ֝שְׁבֵ֗י רָעָתִֽי׃

‎<span id="005">5</span> ‏יִֽהְי֗וּ כְּמֹ֥ץ לִפְנֵי־ר֑וּחַ וּמַלְאַ֖ךְ
יְהוָ֣ה דּוֹחֶֽה׃

‎<span id="006">6</span> ‏יְֽהִי־דַרְכָּ֗ם חֹ֥שֶׁךְ וַחֲלַקְלַקּ֑וֹת
וּמַלְאַ֥ךְ יְ֝הוָ֗ה רֹדְפָֽם׃

‎<span id="007">7</span> ‏כִּֽי־חִנָּ֣ם טָֽמְנוּ־לִ֭י שַׁ֣חַת רִשְׁתָּ֑ם
חִ֝נָּ֗ם חָפְר֥וּ לְנַפְשִֽׁי׃

‎<span id="008">8</span> ‏תְּבוֹאֵ֣הוּ שׁוֹאָה֮ לֹֽא־יֵ֫דָ֥ע
וְרִשְׁתּ֣וֹ אֲשֶׁר־טָמַ֣ן תִּלְכְּד֑וֹ בְּ֝שׁוֹאָ֗ה יִפָּל־בָּֽהּ׃

‎<span id="009">9</span> ‏וְ֭נַפְשִׁי תָּגִ֣יל בַּיהוָ֑ה תָּ֝שִׂישׂ
בִּישׁוּעָתֽוֹ׃

‎<span id="010">10</span> ‏כָּ֥ל עַצְמוֹתַ֨י׀ תֹּאמַרְנָה֮ יְהוָ֗ה מִ֥י
כָ֫מ֥וֹךָ מַצִּ֣יל עָ֭נִי מֵחָזָ֣ק מִמֶּ֑נּוּ וְעָנִ֥י וְ֝אֶבְי֗וֹן
מִגֹּזְלֽוֹ׃

‎<span id="011">11</span> ‏יְ֭קוּמוּן עֵדֵ֣י חָמָ֑ס אֲשֶׁ֥ר
לֹא־יָ֝דַ֗עְתִּי יִשְׁאָלֽוּנִי׃

‎<span id="012">12</span> ‏יְשַׁלְּמ֣וּנִי רָ֭עָה תַּ֥חַת טוֹבָ֗ה
שְׁכ֣וֹל לְנַפְשִֽׁי׃

‎<span id="013">13</span> ‏וַאֲנִ֤י׀ בַּחֲלוֹתָ֡ם לְב֬וּשִׁי שָׂ֗ק
עִנֵּ֣יתִי בַצּ֣וֹם נַפְשִׁ֑י וּ֝תְפִלָּתִ֗י עַל־חֵיקִ֥י תָשֽׁוּב׃

‎<span id="014">14</span> ‏כְּרֵֽעַ־כְּאָ֣ח לִ֭י הִתְהַלָּ֑כְתִּי
כַּאֲבֶל־אֵ֝֗ם קֹדֵ֥ר שַׁחֽוֹתִי׃

‎<span id="015">15</span> ‏וּבְצַלְעִי֮ שָׂמְח֪וּ
וְֽנֶאֱ֫סָ֥פוּ<sup>3</sup> נֶאֶסְפ֬וּ עָלַ֣י נֵ֭כִים וְלֹ֣א יָדַ֑עְתִּי
קָֽרְע֥וּ וְלֹא־דָֽמּוּ׃

‎<span id="016">16</span> ‏בְּ֭חַנְפֵי לַעֲגֵ֣י מָע֑וֹג חָרֹ֖ק עָלַ֣י
שִׁנֵּֽימוֹ׃

‎<span id="017">17</span> ‏אֲדֹנָי֮ כַּמָּ֪ה תִּ֫רְאֶ֥ה הָשִׁ֣יבָה
נַ֭פְשִׁי מִשֹּׁאֵיהֶ֑ם מִ֝כְּפִירִ֗ים יְחִידָתִֽי׃

‎<span id="018">18</span> ‏א֭וֹדְךָ בְּקָהָ֣ל רָ֑ב בְּעַ֖ם עָצ֣וּם
אֲהַֽלְלֶֽךָּ׃

‎<span id="019">19</span> ‏אַֽל־יִשְׂמְחוּ־לִ֣י אֹיְבַ֣י שֶׁ֑קֶר
שֹׂנְאַ֥י חִ֝נָּ֗ם יִקְרְצוּ־עָֽיִן׃

‎<span id="020">20</span> ‏כִּ֤י לֹ֥א שָׁל֗וֹם יְדַ֫בֵּ֥רוּ וְעַ֥ל
רִגְעֵי־אֶ֑רֶץ דִּבְרֵ֥י מִ֝רְמוֹת יַחֲשֹׁבֽוּן׃

‎<span id="021">21</span> ‏וַיַּרְחִ֥יבוּ עָלַ֗י פִּ֫יהֶ֥ם אָ֭מְרוּ
הֶאָ֣ח׀ הֶאָ֑ח רָאֲתָ֥ה עֵינֵֽינוּ׃

‎<span id="022">22</span> ‏רָאִ֣יתָה יְ֭הוָה אַֽל־תֶּחֱרַ֑שׁ אֲ֝דֹנָ֗י
אֲל־תִּרְחַ֥ק מִמֶּֽנִּי׃

‎<span id="023">23</span> ‏הָעִ֣ירָה וְ֭הָקִיצָה לְמִשְׁפָּטִ֑י אֱלֹהַ֖י
וַֽאדֹנָ֣י לְרִיבִֽי׃

‎<span id="024">24</span> ‏שָׁפְטֵ֣נִי כְ֭צִדְקְךָ יְהוָ֥ה אֱלֹהָ֗י
וְאַל־יִשְׂמְחוּ־לִֽי׃

‎<span id="025">25</span> ‏אַל־יֹאמְר֣וּ בְ֭לִבָּם הֶאָ֣ח נַפְשֵׁ֑נוּ
אַל־יֹ֝אמְר֗וּ בִּֽלַּעֲנֽוּהוּ׃

‎<span id="026">26</span> ‏יֵ֘בֹ֤שׁוּ וְיַחְפְּר֨וּ׀ יַחְדָּו֮ שְׂמֵחֵ֪י
רָעָ֫תִ֥י יִֽלְבְּשׁוּ־בֹ֥שֶׁת וּכְלִמָּ֑ה הַֽמַּגְדִּילִ֥ים עָלָֽי׃

‎<span id="027">27</span> ‏יָרֹ֣נּוּ וְיִשְׂמְחוּ֮ חֲפֵצֵ֪י צִ֫דְקִ֥י
וְיֹאמְר֣וּ תָ֭מִיד יִגְדַּ֣ל יְהוָ֑ה הֶ֝חָפֵ֗ץ שְׁל֣וֹם עַבְדּֽוֹ׃

‎<span id="028">28</span> ‏וּ֭לְשׁוֹנִי תֶּהְגֶּ֣ה צִדְקֶ֑ךָ
כָּל־הַ֝יּוֹם תְּהִלָּתֶֽךָ׃

1 ləḏāwiḏ\| rîḇâ yəhwâ ’eṯ-yərîḇay ləḥam ’eṯ-lōḥămāy:

2 h<sup>a</sup>ḥăzēq māḡēn wəṣinnâ wəqûmâ bə‘ezərāṯî:

3 wəhārēq ḥănîṯ ûsəḡōr liqəra’ṯ rōḏəfāy ’ĕmōr lənafəšî yəšu‘āṯēḵə ’ānî:

4 yēḇōšû wəyikāləmû məḇaqəšê nafəšî yissōḡû ’āḥwōr wəy<sup>a</sup>ḥəpərû
ḥōšəḇê rā‘āṯî:

5 yihəyû kəmōṣ lifənê-rûḥa ûmalə’aḵə yəhwâ dwōḥeh:

6 yəhî-ḏarəkām ḥōšeḵə w<sup>a</sup>ḥălaqəlaqqwōṯ ûmalə’aḵə yəhwâ
rōḏəfām:

7 kî-ḥinnām ṭāmənû-lî š<sup>a</sup>ḥaṯ rišətām ḥinnām ḥāfərû lənafəšî:

8 təḇwō’ēhû šwō’â lō’-yēḏā‘ wərišətwō ’ăšer-ṭāman tiləkəḏwō bəšwō’â
yipāl-bāh:

9 wənafəšî tāḡîl bayhwâ tāśîś bîšû‘āṯwō:

10 kāl ‘aṣəmwōṯay\| tō’marənâ yəhwâ mî ḵāmwōḵā maṣṣîl ‘ānî mēḥāzāq
mimmennû wə‘ānî wə’eḇəywōn migōzəlwō:

11 yəqûmûn ‘ēḏê ḥāmās ’ăšer lō’-yāḏ<sup>a</sup>‘ətî yišə’ālûnî:

12 yəšalləmûnî rā‘â t<sup>a</sup>ḥaṯ ṭwōḇâ šəḵwōl lənafəšî:

13 wa’ănî\| b<sup>a</sup>ḥălwōṯām ləḇûšî śāq ‘innêṯî ḇaṣṣwōm nafəšî
ûṯəfillāṯî ‘al-ḥêqî ṯāšûḇ:

14 kərē‘a-kə’āḥ lî hiṯəhallāḵətî ka’ăḇel-’ēm qōḏēr š<sup>a</sup>ḥwōṯî:

15 ûḇəṣalə‘î śāməḥû wəne’ĕsāfû<sup>3</sup> ne’esəfû ‘ālay nēḵîm wəlō’
yāḏ<sup>a</sup>‘ətî qārə‘û wəlō’-ḏāmmû:

16 bəḥanəfê l<sup>a</sup>‘ăḡê mā‘wōḡ ḥārōq ‘ālay šinnêmwō:

17 ’ăḏōnāy kammâ tirə’eh hāšîḇâ nafəšî miššō’êhem mikəfîrîm yəḥîḏāṯî:

18 ’wōḏəḵā bəqâāl rāḇ bə‘am ‘āṣûm ’ăhaləleḵḵā:

19 ’al-yiśəməḥû-lî ’ōyəḇay šeqer śōnə’ay ḥinnām yiqərəṣû-‘āyin:

20 kî lō’ šālwōm yəḏabērû wə‘al riḡə‘ê-’ereṣ diḇərê mirəmwōṯ
y<sup>a</sup>ḥăšōḇûn:

21 wayyarəḥîḇû ‘ālay pîhem ’āmərû he’āḥ\| he’āḥ rā’ăṯâ ‘ênênû:

22 rā’îṯâ yəhwâ ’al-teḥĕraš ’ăḏōnāy ’ăl-tirəḥaq mimmennî:

23 hā‘îrâ wəhāqîṣâ ləmišəpāṭî ’ĕlōhay wa’ḏōnāy lərîḇî:

24 šāfəṭēnî ḵəṣiḏəqəḵā yəhwâ ’ĕlōhāy wə’al-yiśəməḥû-lî:

25 ’al-yō’mərû ḇəlibām he’āḥ nafəšēnû ’al-yō’mərû
bill<sup>a</sup>‘ănûhû:

26 yēḇōšû wəy<sup>a</sup>ḥəpərû\| y<sup>a</sup>ḥədāw śəmēḥê rā‘āṯî
yiləbəšû-ḇōšeṯ ûḵəlimmâ hammaḡədîlîm ‘ālāy:

27 yārōnnû wəyiśəməḥû ḥăfēṣê ṣiḏəqî wəyō’mərû ṯāmîḏ yiḡədal yəhwâ
heḥāfēṣ šəlwōm ‘aḇədwō:

28 ûləšwōnî tehəgeh ṣiḏəqeḵā kāl-hayywōm təhillāṯeḵā:

------------------------------------------------------------------------

[Next: Psalms (Tehilim) Chapter 36](psa036)
