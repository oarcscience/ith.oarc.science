[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer025)  [KJV](../kjv/jer025)  [Sep](../sep/jer025) 
[Vul](../vul/jer025)   
  
[Jeremiah (Yermiyah) Index](jer)  
  [Previous](jer024)  [Next](jer026) 

------------------------------------------------------------------------

### Tanach (Hebrew): Jeremiah (Yermiyah) Chapter 25

‎<span id="001">1</span> ‏הַדָּבָ֞ר אֲשֶׁר־הָיָ֤ה עַֽל־יִרְמְיָ֙הוּ֙
עַל־כָּל־עַ֣ם יְהוּדָ֔ה בַּשָּׁנָה֙ הָֽרְבִעִ֔ית לִיהוֹיָקִ֥ים
בֶּן־יֹאשִׁיָּ֖הוּ מֶ֣לֶךְ יְהוּדָ֑ה הִ֗יא הַשָּׁנָה֙ הָרִ֣אשֹׁנִ֔ית
לִנְבֽוּכַדְרֶאצַּ֖ר מֶ֥לֶךְ בָּבֶֽל׃

‎<span id="002">2</span> ‏אֲשֶׁ֨ר דִּבֶּ֜ר יִרְמְיָ֤הוּ הַנָּבִיא֙
עַל־כָּל־עַ֣ם יְהוּדָ֔ה וְאֶ֛ל כָּל־יֹשְׁבֵ֥י יְרוּשָׁלִַ֖ם לֵאמֹֽר׃

‎<span id="003">3</span> ‏מִן־שְׁלֹ֣שׁ עֶשְׂרֵ֣ה שָׁנָ֡ה לְיֹאשִׁיָּ֣הוּ
בֶן־אָמוֹן֩ מֶ֨לֶךְ יְהוּדָ֜ה וְעַ֣ד׀ הַיּ֣וֹם הַזֶּ֗ה זֶ֚ה שָׁלֹ֤שׁ
וְעֶשְׂרִים֙ שָׁנָ֔ה הָיָ֥ה דְבַר־יְהוָ֖ה אֵלָ֑י וָאֲדַבֵּ֧ר אֲלֵיכֶ֛ם
אַשְׁכֵּ֥ים וְדַבֵּ֖ר וְלֹ֥א שְׁמַעְתֶּֽם׃

‎<span id="004">4</span> ‏וְשָׁלַח֩ יְהוָ֨ה אֲלֵיכֶ֜ם
אֶֽת־כָּל־עֲבָדָ֧יו הַנְּבִאִ֛ים הַשְׁכֵּ֥ם וְשָׁלֹ֖חַ וְלֹ֣א
שְׁמַעְתֶּ֑ם וְלֹֽא־הִטִּיתֶ֥ם אֶֽת־אָזְנְכֶ֖ם לִשְׁמֹֽעַ׃

‎<span id="005">5</span> ‏לֵאמֹ֗ר שֽׁוּבוּ־נָ֞א אִ֣ישׁ מִדַּרְכּ֤וֹ
הָֽרָעָה֙ וּמֵרֹ֣עַ מַעַלְלֵיכֶ֔ם וּשְׁבוּ֙ עַל־הָ֣אֲדָמָ֔ה אֲשֶׁ֨ר
נָתַ֧ן יְהוָ֛ה לָכֶ֖ם וְלַאֲבֽוֹתֵיכֶ֑ם לְמִן־עוֹלָ֖ם וְעַד־עוֹלָֽם׃

‎<span id="006">6</span> ‏וְאַל־תֵּלְכ֗וּ אַֽחֲרֵי֙ אֱלֹהִ֣ים אֲחֵרִ֔ים
לְעָבְדָ֖ם וּלְהִשְׁתַּחֲוֹ֣ת לָהֶ֑ם וְלֹֽא־תַכְעִ֤יסוּ אוֹתִי֙
בְּמַעֲשֵׂ֣ה יְדֵיכֶ֔ם וְלֹ֥א אָרַ֖ע לָכֶֽם׃

‎<span id="007">7</span> ‏וְלֹֽא־שְׁמַעְתֶּ֥ם אֵלַ֖י נְאֻם־יְהוָ֑ה
לְמַ֧עַן הכעסוני הַכְעִיסֵ֛נִי בְּמַעֲשֵׂ֥ה יְדֵיכֶ֖ם לְרַ֥ע לָכֶֽם׃ ס

‎<span id="008">8</span> ‏לָכֵ֕ן כֹּ֥ה אָמַ֖ר יְהוָ֣ה צְבָא֑וֹת יַ֕עַן
אֲשֶׁ֥ר לֹֽא־שְׁמַעְתֶּ֖ם אֶת־דְּבָרָֽי׃

‎<span id="009">9</span> ‏הִנְנִ֣י שֹׁלֵ֡חַ וְלָקַחְתִּי֩
אֶת־כָּל־מִשְׁפְּח֨וֹת צָפ֜וֹן נְאֻם־יְהוָ֗ה וְאֶל־נְבֽוּכַדְרֶאצַּ֣ר
מֶֽלֶךְ־בָּבֶל֮ עַבְדִּי֒ וַהֲבִ֨אֹתִ֜ים עַל־הָאָ֤רֶץ הַזֹּאת֙
וְעַל־יֹ֣שְׁבֶ֔יהָ וְעַ֛ל כָּל־הַגּוֹיִ֥ם הָאֵ֖לֶּה סָבִ֑יב
וְהַ֣חֲרַמְתִּ֔ים וְשַׂמְתִּים֙ לְשַׁמָּ֣ה וְלִשְׁרֵקָ֔ה וּלְחָרְב֖וֹת
עוֹלָֽם׃

‎<span id="010">10</span> ‏וְהַאֲבַדְתִּ֣י מֵהֶ֗ם ק֤וֹל שָׂשׂוֹן֙
וְק֣וֹל שִׂמְחָ֔ה ק֥וֹל חָתָ֖ן וְק֣וֹל כַּלָּ֑ה ק֥וֹל רֵחַ֖יִם וְא֥וֹר
נֵֽר׃

‎<span id="011">11</span> ‏וְהָֽיְתָה֙ כָּל־הָאָ֣רֶץ הַזֹּ֔את
לְחָרְבָּ֖ה לְשַׁמָּ֑ה וְעָ֨בְד֜וּ הַגּוֹיִ֥ם הָאֵ֛לֶּה אֶת־מֶ֥לֶךְ
בָּבֶ֖ל שִׁבְעִ֥ים שָׁנָֽה׃

‎<span id="012">12</span> ‏וְהָיָ֣ה כִמְלֹ֣אות שִׁבְעִ֣ים שָׁנָ֡ה
אֶפְקֹ֣ד עַל־מֶֽלֶךְ־בָּבֶל֩ וְעַל־הַגּ֨וֹי הַה֧וּא נְאֻם־יְהוָ֛ה
אֶת־עֲוֹנָ֖ם וְעַל־אֶ֣רֶץ כַּשְׂדִּ֑ים וְשַׂמְתִּ֥י אֹת֖וֹ לְשִֽׁמְמ֥וֹת
עוֹלָֽם׃

‎<span id="013">13</span> ‏והבאיתי וְהֵֽבֵאתִי֙ עַל־הָאָ֣רֶץ הַהִ֔יא
אֶת־כָּל־דְּבָרַ֖י אֲשֶׁר־דִּבַּ֣רְתִּי עָלֶ֑יהָ אֵ֤ת כָּל־הַכָּתוּב֙
בַּסֵּ֣פֶר הַזֶּ֔ה אֲשֶׁר־נִבָּ֥א יִרְמְיָ֖הוּ עַל־כָּל־הַגּוֹיִֽם׃

‎<span id="014">14</span> ‏כִּ֣י עָֽבְדוּ־בָ֤ם גַּם־הֵ֙מָּה֙ גּוֹיִ֣ם
רַבִּ֔ים וּמְלָכִ֖ים גְּדוֹלִ֑ים וְשִׁלַּמְתִּ֥י לָהֶ֛ם כְּפָעֳלָ֖ם
וּכְמַעֲשֵׂ֥ה יְדֵיהֶֽם׃ ס

‎<span id="015">15</span> ‏כִּ֣י כֹה֩ אָמַ֨ר יְהוָ֜ה אֱלֹהֵ֤י
יִשְׂרָאֵל֙ אֵלַ֔י קַ֠ח אֶת־כּ֨וֹס הַיַּ֧יִן הַחֵמָ֛ה הַזֹּ֖את מִיָּדִ֑י
וְהִשְׁקִיתָ֤ה אֹתוֹ֙ אֶת־כָּל־הַגּוֹיִ֔ם אֲשֶׁ֧ר אָנֹכִ֛י שֹׁלֵ֥חַ
אוֹתְךָ֖ אֲלֵיהֶֽם׃

‎<span id="016">16</span> ‏וְשָׁת֕וּ וְהִֽתְגֹּֽעֲשׁ֖וּ וְהִתְהֹלָ֑לוּ
מִפְּנֵ֣י הַחֶ֔רֶב אֲשֶׁ֛ר אָנֹכִ֥י שֹׁלֵ֖חַ בֵּינֹתָֽם׃

‎<span id="017">17</span> ‏וָאֶקַּ֥ח אֶת־הַכּ֖וֹס מִיַּ֣ד יְהוָ֑ה
וָֽאַשְׁקֶה֙ אֶת־כָּל־הַגּוֹיִ֔ם אֲשֶׁר־שְׁלָחַ֥נִי יְהוָ֖ה אֲלֵיהֶֽם׃

‎<span id="018">18</span> ‏אֶת־יְרוּשָׁלִַ֙ם֙ וְאֶת־עָרֵ֣י יְהוּדָ֔ה
וְאֶת־מְלָכֶ֖יהָ אֶת־שָׂרֶ֑יהָ לָתֵ֨ת אֹתָ֜ם לְחָרְבָּ֧ה לְשַׁמָּ֛ה
לִשְׁרֵקָ֥ה וְלִקְלָלָ֖ה כַּיּ֥וֹם הַזֶּֽה׃

‎<span id="019">19</span> ‏אֶת־פַּרְעֹ֧ה מֶֽלֶךְ־מִצְרַ֛יִם
וְאֶת־עֲבָדָ֥יו וְאֶת־שָׂרָ֖יו וְאֶת־כָּל־עַמּֽוֹ׃

‎<span id="020">20</span> ‏וְאֵת֙ כָּל־הָעֶ֔רֶב וְאֵ֕ת כָּל־מַלְכֵ֖י
אֶ֣רֶץ הָע֑וּץ וְאֵ֗ת כָּל־מַלְכֵי֙ אֶ֣רֶץ פְּלִשְׁתִּ֔ים
וְאֶת־אַשְׁקְל֤וֹן וְאֶת־עַזָּה֙ וְאֶת־עֶקְר֔וֹן וְאֵ֖ת שְׁאֵרִ֥ית
אַשְׁדּֽוֹד׃

‎<span id="021">21</span> ‏אֶת־אֱד֥וֹם וְאֶת־מוֹאָ֖ב וְאֶת־בְּנֵ֥י
עַמּֽוֹן׃

‎<span id="022">22</span> ‏וְאֵת֙ כָּל־מַלְכֵי־צֹ֔ר וְאֵ֖ת כָּל־מַלְכֵ֣י
צִיד֑וֹן וְאֵת֙ מַלְכֵ֣י הָאִ֔י אֲשֶׁ֖ר בְּעֵ֥בֶר הַיָּֽם׃

‎<span id="023">23</span> ‏וְאֶת־דְּדָ֤ן וְאֶת־תֵּימָא֙ וְאֶת־בּ֔וּז
וְאֵ֖ת כָּל־קְצוּצֵ֥י פֵאָֽה׃

‎<span id="024">24</span> ‏וְאֵ֖ת כָּל־מַלְכֵ֣י עֲרָ֑ב וְאֵת֙
כָּל־מַלְכֵ֣י הָעֶ֔רֶב הַשֹּׁכְנִ֖ים בַּמִּדְבָּֽר׃

‎<span id="025">25</span> ‏וְאֵ֣ת׀ כָּל־מַלְכֵ֣י זִמְרִ֗י וְאֵת֙
כָּל־מַלְכֵ֣י עֵילָ֔ם וְאֵ֖ת כָּל־מַלְכֵ֥י מָדָֽי׃

‎<span id="026">26</span> ‏וְאֵ֣ת׀ כָּל־מַלְכֵ֣י הַצָּפ֗וֹן הַקְּרֹבִ֤ים
וְהָֽרְחֹקִים֙ אִ֣ישׁ אֶל־אָחִ֔יו וְאֵת֙ כָּל־הַמַּמְלְכ֣וֹת הָאָ֔רֶץ
אֲשֶׁ֖ר עַל־פְּנֵ֣י הָאֲדָמָ֑ה וּמֶ֥לֶךְ שֵׁשַׁ֖ךְ יִשְׁתֶּ֥ה
אַחֲרֵיהֶֽם׃

‎<span id="027">27</span> ‏וְאָמַרְתָּ֣ אֲלֵיהֶ֡ם סכֹּֽה־אָמַר֩ יְהוָ֨ה
צְבָא֜וֹת אֱלֹהֵ֣י יִשְׂרָאֵ֗ל שְׁת֤וּ וְשִׁכְרוּ֙ וּקְי֔וּ וְנִפְל֖וּ
וְלֹ֣א תָק֑וּמוּ מִפְּנֵ֣י הַחֶ֔רֶב אֲשֶׁ֛ר אָנֹכִ֥י שֹׁלֵ֖חַ
בֵּינֵיכֶֽם׃

‎<span id="028">28</span> ‏וְהָיָ֗ה כִּ֧י יְמָאֲנ֛וּ לָקַֽחַת־הַכּ֥וֹס
מִיָּדְךָ֖ לִשְׁתּ֑וֹת וְאָמַרְתָּ֣ אֲלֵיהֶ֗ם כֹּ֥ה אָמַ֛ר יְהוָ֥ה
צְבָא֖וֹת שָׁת֥וֹ תִשְׁתּֽוּ׃

‎<span id="029">29</span> ‏כִּי֩ הִנֵּ֨ה בָעִ֜יר אֲשֶׁ֧ר
נִֽקְרָא־שְׁמִ֣י עָלֶ֗יהָ אָֽנֹכִי֙ מֵחֵ֣ל לְהָרַ֔ע וְאַתֶּ֖ם הִנָּקֵ֣ה
תִנָּק֑וּ לֹ֣א תִנָּק֔וּ כִּ֣י חֶ֗רֶב אֲנִ֤י קֹרֵא֙ עַל־כָּל־יֹשְׁבֵ֣י
הָאָ֔רֶץ נְאֻ֖ם יְהוָ֥ה צְבָאֽוֹת׃

‎<span id="030">30</span> ‏וְאַתָּה֙ תִּנָּבֵ֣א אֲלֵיהֶ֔ם אֵ֥ת
כָּל־הַדְּבָרִ֖ים הָאֵ֑לֶּה וְאָמַרְתָּ֣ אֲלֵיהֶ֗ם יְהוָ֞ה מִמָּר֤וֹם
יִשְׁאָג֙ וּמִמְּע֤וֹן קָדְשׁוֹ֙ יִתֵּ֣ן קוֹל֔וֹ שָׁאֹ֤ג יִשְׁאַג֙
עַל־נָוֵ֔הוּ הֵידָד֙ כְּדֹרְכִ֣ים יַֽעֲנֶ֔ה אֶ֥ל כָּל־יֹשְׁבֵ֖י
הָאָֽרֶץ׃

‎<span id="031">31</span> ‏בָּ֤א שָׁאוֹן֙ עַד־קְצֵ֣ה הָאָ֔רֶץ כִּ֣י
רִ֤יב לַֽיהוָה֙ בַּגּוֹיִ֔ם נִשְׁפָּ֥ט ה֖וּא לְכָל־בָּשָׂ֑ר הָרְשָׁעִ֛ים
נְתָנָ֥ם לַחֶ֖רֶב נְאֻם־יְהוָֽה׃ ס

‎<span id="032">32</span> ‏כֹּ֤ה אָמַר֙ יְהוָ֣ה צְבָא֔וֹת הִנֵּ֥ה רָעָ֛ה
יֹצֵ֖את מִגּ֣וֹי אֶל־גּ֑וֹי וְסַ֣עַר גָּד֔וֹל יֵע֖וֹר
מִיַּרְכְּתֵי־אָֽרֶץ׃

‎<span id="033">33</span> ‏וְהָי֞וּ חַֽלְלֵ֤י יְהוָה֙ בַּיּ֣וֹם הַה֔וּא
מִקְצֵ֥ה הָאָ֖רֶץ וְעַד־קְצֵ֣ה הָאָ֑רֶץ לֹ֣א יִסָּפְד֗וּ וְלֹ֤א
יֵאָֽסְפוּ֙ וְלֹ֣א יִקָּבֵ֔רוּ לְדֹ֛מֶן עַל־פְּנֵ֥י הָאֲדָמָ֖ה
יִֽהְיֽוּ׃

‎<span id="034">34</span> ‏הֵילִ֨ילוּ הָרֹעִ֜ים וְזַעֲק֗וּ
וְהִֽתְפַּלְּשׁוּ֙ אַדִּירֵ֣י הַצֹּ֔אן כִּֽי־מָלְא֥וּ יְמֵיכֶ֖ם
לִטְב֑וֹחַ וּתְפוֹצ֣וֹתִיכֶ֔ם וּנְפַלְתֶּ֖ם כִּכְלִ֥י חֶמְדָּֽה׃

‎<span id="035">35</span> ‏וְאָבַ֥ד מָנ֖וֹס מִן־הָֽרֹעִ֑ים וּפְלֵיטָ֖ה
מֵאַדִּירֵ֥י הַצֹּֽאן׃

‎<span id="036">36</span> ‏ק֚וֹל צַעֲקַ֣ת הָֽרֹעִ֔ים וִֽילְלַ֖ת
אַדִּירֵ֣י הַצֹּ֑אן כִּֽי־שֹׁדֵ֥ד יְהוָ֖ה אֶת־מַרְעִיתָֽם׃

‎<span id="037">37</span> ‏וְנָדַ֖מּוּ נְא֣וֹת הַשָּׁל֑וֹם מִפְּנֵ֖י
חֲר֥וֹן אַף־יְהוָֽה׃

‎<span id="038">38</span> ‏עָזַ֥ב כַּכְּפִ֖יר סֻכּ֑וֹ כִּֽי־הָיְתָ֤ה
אַרְצָם֙ לְשַׁמָּ֔ה מִפְּנֵי֙ חֲר֣וֹן הַיּוֹנָ֔ה וּמִפְּנֵ֖י חֲר֥וֹן
אַפּֽוֹ׃ פ

1 hadāḇār ’ăšer-hāyâ ‘al-yirəməyâû ‘al-kāl-‘am yəhûḏâ baššānâ hārəḇi‘îṯ
lîhwōyāqîm ben-yō’šîyâû meleḵə yəhûḏâ hî’ haššānâ hāri’šōnîṯ
linəḇûḵaḏəre’ṣṣar meleḵə bāḇel:

2 ’ăšer diber yirəməyâû hannāḇî’ ‘al-kāl-‘am yəhûḏâ wə’el kāl-yōšəḇê
yərûšālaim lē’mōr:

3 min-šəlōš ‘eśərēh šānâ ləyō’šîyâû ḇen-’āmwōn meleḵə yəhûḏâ wə‘aḏ\|
hayywōm hazzeh zeh šālōš wə‘eśərîm šānâ hāyâ ḏəḇar-yəhwâ ’ēlāy wā’ăḏabēr
’ălêḵem ’ašəkêm wəḏabēr wəlō’ šəm<sup>a</sup>‘ətem:

4 wəšāl<sup>a</sup>ḥ yəhwâ ’ălêḵem ’eṯ-kāl-‘ăḇāḏāyw hannəḇi’îm hašəkēm
wəšālōḥa wəlō’ šəm<sup>a</sup>‘ətem wəlō’-hiṭṭîṯem ’eṯ-’āzənəḵem
lišəmō‘a:

5 lē’mōr šûḇû-nā’ ’îš midarəkwō hārā‘â ûmērō‘a m<sup>a</sup>‘aləlêḵem
ûšəḇû ‘al-hā’ăḏāmâ ’ăšer nāṯan yəhwâ lāḵem wəla’ăḇwōṯêḵem ləmin-‘wōlām
wə‘aḏ-‘wōlām:

6 wə’al-tēləḵû ’<sup>a</sup>ḥărê ’ĕlōhîm ’ăḥērîm lə‘āḇəḏām
ûləhišət<sup>a</sup>ḥăwōṯ lâem wəlō’-ṯaḵə‘îsû ’wōṯî bəm<sup>a</sup>‘ăśēh
yəḏêḵem wəlō’ ’ār<sup>a</sup>‘ lāḵem:

7 wəlō’-šəm<sup>a</sup>‘ətem ’ēlay nə’um-yəhwâ ləm<sup>a</sup>‘an
hiḵə‘isûnî haḵə‘îsēnî bəm<sup>a</sup>‘ăśēh yəḏêḵem lər<sup>a</sup>‘
lāḵem: s

8 lāḵēn kōh ’āmar yəhwâ ṣəḇā’wōṯ y<sup>a</sup>‘an ’ăšer
lō’-šəm<sup>a</sup>‘ətem ’eṯ-dəḇārāy:

9 hinənî šōlēḥa wəlāq<sup>a</sup>ḥətî ’eṯ-kāl-mišəpəḥwōṯ ṣāfwōn
nə’um-yəhwâ wə’el-nəḇûḵaḏəre’ṣṣar meleḵə-bāḇel ‘aḇədî wahăḇi’ōṯîm
‘al-hā’āreṣ hazzō’ṯ wə‘al-yōšəḇeyhā wə‘al kāl-hagwōyim hā’ēlleh sāḇîḇ
wəh<sup>a</sup>ḥăramətîm wəśamətîm ləšammâ wəlišərēqâ ûləḥārəḇwōṯ
‘wōlām:

10 wəha’ăḇaḏətî mēhem qwōl śāśwōn wəqwōl śiməḥâ qwōl ḥāṯān wəqwōl kallâ
qwōl rēḥayim wə’wōr nēr:

11 wəhāyəṯâ kāl-hā’āreṣ hazzō’ṯ ləḥārəbâ ləšammâ wə‘āḇəḏû hagwōyim
hā’ēlleh ’eṯ-meleḵə bāḇel šiḇə‘îm šānâ:

12 wəhāyâ ḵiməlō’wṯ šiḇə‘îm šānâ ’efəqōḏ ‘al-meleḵə-bāḇel wə‘al-hagwōy
hahû’ nə’um-yəhwâ ’eṯ-‘ăwōnām wə‘al-’ereṣ kaśədîm wəśamətî ’ōṯwō
ləšiməmwōṯ ‘wōlām:

13 wəhēḇē’yṯî wəhēḇē’ṯî ‘al-hā’āreṣ hahî’ ’eṯ-kāl-dəḇāray ’ăšer-dibarətî
‘āleyhā ’ēṯ kāl-hakāṯûḇ bassēfer hazzeh ’ăšer-nibā’ yirəməyâû
‘al-kāl-hagwōyim:

14 kî ‘āḇəḏû-ḇām gam-hēmmâ gwōyim rabîm ûməlāḵîm gəḏwōlîm wəšillamətî
lâem kəfā‘ŏlām ûḵəm<sup>a</sup>‘ăśēh yəḏêhem: s

15 kî ḵōh ’āmar yəhwâ ’ĕlōhê yiśərā’ēl ’ēlay q<sup>a</sup>ḥ ’eṯ-kwōs
hayyayin h<sup>a</sup>ḥēmâ hazzō’ṯ mîyāḏî wəhišəqîṯâ ’ōṯwō
’eṯ-kāl-hagwōyim ’ăšer ’ānōḵî šōlēḥa ’wōṯəḵā ’ălêhem:

16 wəšāṯû wəhiṯəgō‘ăšû wəhiṯəhōlālû mipənê h<sup>a</sup>ḥereḇ ’ăšer
’ānōḵî šōlēḥa bênōṯām:

17 wā’eqq<sup>a</sup>ḥ ’eṯ-hakwōs mîyaḏ yəhwâ wā’ašəqeh ’eṯ-kāl-hagwōyim
’ăšer-šəlāḥanî yəhwâ ’ălêhem:

18 ’eṯ-yərûšālaim wə’eṯ-‘ārê yəhûḏâ wə’eṯ-məlāḵeyhā ’eṯ-śāreyhā lāṯēṯ
’ōṯām ləḥārəbâ ləšammâ lišərēqâ wəliqəlālâ kayywōm hazzeh:

19 ’eṯ-parə‘ōh meleḵə-miṣərayim wə’eṯ-‘ăḇāḏāyw wə’eṯ-śārāyw
wə’eṯ-kāl-‘ammwō:

20 wə’ēṯ kāl-hā‘ereḇ wə’ēṯ kāl-maləḵê ’ereṣ hā‘ûṣ wə’ēṯ kāl-maləḵê ’ereṣ
pəlišətîm wə’eṯ-’ašəqəlwōn wə’eṯ-‘azzâ wə’eṯ-‘eqərwōn wə’ēṯ šə’ērîṯ
’ašədwōḏ:

21 ’eṯ-’ĕḏwōm wə’eṯ-mwō’āḇ wə’eṯ-bənê ‘ammwōn:

22 wə’ēṯ kāl-maləḵê-ṣōr wə’ēṯ kāl-maləḵê ṣîḏwōn wə’ēṯ maləḵê hā’î ’ăšer
bə‘ēḇer hayyām:

23 wə’eṯ-dəḏān wə’eṯ-têmā’ wə’eṯ-bûz wə’ēṯ kāl-qəṣûṣê fē’â:

24 wə’ēṯ kāl-maləḵê ‘ărāḇ wə’ēṯ kāl-maləḵê hā‘ereḇ haššōḵənîm
bammiḏəbār:

25 wə’ēṯ\| kāl-maləḵê zimərî wə’ēṯ kāl-maləḵê ‘êlām wə’ēṯ kāl-maləḵê
māḏāy:

26 wə’ēṯ\| kāl-maləḵê haṣṣāfwōn haqqərōḇîm wəhārəḥōqîm ’îš ’el-’āḥîw
wə’ēṯ kāl-hammamələḵwōṯ hā’āreṣ ’ăšer ‘al-pənê hā’ăḏāmâ ûmeleḵə šēšaḵə
yišəteh ’<sup>a</sup>ḥărêhem:

27 wə’āmarətā ’ălêhem skōh-’āmar yəhwâ ṣəḇā’wōṯ ’ĕlōhê yiśərā’ēl šəṯû
wəšiḵərû ûqəyû wənifəlû wəlō’ ṯāqûmû mipənê h<sup>a</sup>ḥereḇ ’ăšer
’ānōḵî šōlēḥa bênêḵem:

28 wəhāyâ kî yəmā’ănû lāq<sup>a</sup>ḥaṯ-hakwōs mîyāḏəḵā lišətwōṯ
wə’āmarətā ’ălêhem kōh ’āmar yəhwâ ṣəḇā’wōṯ šāṯwō ṯišətû:

29 kî hinnēh ḇā‘îr ’ăšer niqərā’-šəmî ‘āleyhā ’ānōḵî mēḥēl
ləhār<sup>a</sup>‘ wə’atem hinnāqēh ṯinnāqû lō’ ṯinnāqû kî ḥereḇ ’ănî
qōrē’ ‘al-kāl-yōšəḇê hā’āreṣ nə’um yəhwâ ṣəḇā’wōṯ:

30 wə’atâ tinnāḇē’ ’ălêhem ’ēṯ kāl-hadəḇārîm hā’ēlleh wə’āmarətā ’ălêhem
yəhwâ mimmārwōm yišə’āḡ ûmimmə‘wōn qāḏəšwō yitēn qwōlwō šā’ōḡ yišə’aḡ
‘al-nāwēhû hêḏāḏ kəḏōrəḵîm y<sup>a</sup>‘ăneh ’el kāl-yōšəḇê hā’āreṣ:

31 bā’ šā’wōn ‘aḏ-qəṣēh hā’āreṣ kî rîḇ layhwâ bagwōyim nišəpāṭ hû’
ləḵāl-bāśār hārəšā‘îm nəṯānām l<sup>a</sup>ḥereḇ nə’um-yəhwâ: s

32 kōh ’āmar yəhwâ ṣəḇā’wōṯ hinnēh rā‘â yōṣē’ṯ migwōy ’el-gwōy
wəs<sup>a</sup>‘ar gāḏwōl yē‘wōr mîyarəkəṯê-’āreṣ:

33 wəhāyû ḥaləlê yəhwâ bayywōm hahû’ miqəṣēh hā’āreṣ wə‘aḏ-qəṣēh hā’āreṣ
lō’ yissāfəḏû wəlō’ yē’āsəfû wəlō’ yiqqāḇērû ləḏōmen ‘al-pənê hā’ăḏāmâ
yihəyû:

34 hêlîlû hārō‘îm wəz<sup>a</sup>‘ăqû wəhiṯəpalləšû ’adîrê haṣṣō’n
kî-mālə’û yəmêḵem liṭəḇwōḥa ûṯəfwōṣwōṯîḵem ûnəfalətem kiḵəlî ḥemədâ:

35 wə’āḇaḏ mānwōs min-hārō‘îm ûfəlêṭâ mē’adîrê haṣṣō’n:

36 qwōl ṣ<sup>a</sup>‘ăqaṯ hārō‘îm wîləlaṯ ’adîrê haṣṣō’n kî-šōḏēḏ yəhwâ
’eṯ-marə‘îṯām:

37 wənāḏammû nə’wōṯ haššālwōm mipənê ḥărwōn ’af-yəhwâ:

38 ‘āzaḇ kakəfîr sukwō kî-hāyəṯâ ’arəṣām ləšammâ mipənê ḥărwōn hayywōnâ
ûmipənê ḥărwōn ’apwō: f

------------------------------------------------------------------------

[Next: Jeremiah (Yermiyah) Chapter 26](jer026)
