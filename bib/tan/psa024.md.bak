[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa024)  [KJV](../kjv/psa024)  [Sep](../sep/psa024.md) 
[Vul](../vul/psa024.md)   
  
[Psalms (Tehilim) Index](psa.md)  
  [Previous](psa023)  [Next](psa025.md) 

------------------------------------------------------------------------

### Tanach (Hebrew): Psalms (Tehilim) Chapter 24

‎<span id="001">1</span> ‏לְדָוִ֗ד מִ֫זְמ֥וֹר לַֽ֭יהוָה<sup>3</sup>
הָאָ֣רֶץ וּמְלוֹאָ֑הּ תֵּ֝בֵ֗ל וְיֹ֣שְׁבֵי בָֽהּ׃

‎<span id="002">2</span> ‏כִּי־ה֖וּא עַל־יַמִּ֣ים יְסָדָ֑הּ
וְעַל־נְ֝הָר֗וֹת יְכוֹנְנֶֽהָ׃

‎<span id="003">3</span> ‏מִֽי־יַעֲלֶ֥ה בְהַר־יְהוָ֑ה וּמִי־יָ֝קוּם
בִּמְק֥וֹם קָדְשֽׁוֹ׃

‎<span id="004">4</span> ‏נְקִ֥י כַפַּ֗יִם וּֽבַר־לֵ֫בָ֥ב אֲשֶׁ֤ר׀
לֹא־נָשָׂ֣א לַשָּׁ֣וְא נַפְשִׁ֑י וְלֹ֖א נִשְׁבַּ֣ע לְמִרְמָֽה׃

‎<span id="005">5</span> ‏יִשָּׂ֣א בְ֭רָכָה מֵאֵ֣ת יְהוָ֑ה וּ֝צְדָקָ֗ה
מֵאֱלֹהֵ֥י יִשְׁעֽוֹ׃

‎<span id="006">6</span> ‏זֶ֭ה דּ֣וֹר דרשו דֹּרְשָׁ֑יו מְבַקְשֵׁ֨י
פָנֶ֖יךָ יַעֲקֹ֣ב סֶֽלָה׃

‎<span id="007">7</span> ‏שְׂא֤וּ שְׁעָרִ֨ים׀ רָֽאשֵׁיכֶ֗ם
וְֽ֭הִנָּשְׂאוּ פִּתְחֵ֣י עוֹלָ֑ם וְ֝יָב֗וֹא מֶ֣לֶךְ הַכָּבֽוֹד׃

‎<span id="008">8</span> ‏מִ֥י זֶה֮ מֶ֤לֶךְ הַכָּ֫ב֥וֹד יְ֭הוָה עִזּ֣וּז
וְגִבּ֑וֹר יְ֝הוָ֗ה גִּבּ֥וֹר מִלְחָמָֽה׃

‎<span id="009">9</span> ‏שְׂא֤וּ שְׁעָרִ֨ים׀ רָֽאשֵׁיכֶ֗ם וּ֭שְׂאוּ
פִּתְחֵ֣י עוֹלָ֑ם וְ֝יָבֹא מֶ֣לֶךְ הַכָּבֽוֹד׃

‎<span id="010">10</span> ‏מִ֤י ה֣וּא זֶה֮ מֶ֤לֶךְ הַכָּ֫ב֥וֹד יְהוָ֥ה
צְבָא֑וֹת ה֤וּא מֶ֖לֶךְ הַכָּב֣וֹד סֶֽלָה׃

1 ləḏāwiḏ mizəmwōr layhwâ<sup>3</sup> hā’āreṣ ûməlwō’āh tēḇēl wəyōšəḇê
ḇāh:

2 kî-hû’ ‘al-yammîm yəsāḏāh wə‘al-nəhārwōṯ yəḵwōnənehā:

3 mî-y<sup>a</sup>‘ăleh ḇəhar-yəhwâ ûmî-yāqûm biməqwōm qāḏəšwō:

4 nəqî ḵapayim ûḇar-lēḇāḇ ’ăšer\| lō’-nāśā’ laššāwə’ nafəšî wəlō’
nišəb<sup>a</sup>‘ ləmirəmâ:

5 yiśśā’ ḇərāḵâ mē’ēṯ yəhwâ ûṣəḏāqâ mē’ĕlōhê yišə‘wō:

6 zeh dwōr dōrəšāw dōrəšāyw məḇaqəšê fāneyḵā y<sup>a</sup>‘ăqōḇ selâ:

7 śə’û šə‘ārîm\| rā’šêḵem wəhinnāśə’û piṯəḥê ‘wōlām wəyāḇwō’ meleḵə
hakāḇwōḏ:

8 mî zeh meleḵə hakāḇwōḏ yəhwâ ‘izzûz wəḡibwōr yəhwâ gibwōr miləḥāmâ:

9 śə’û šə‘ārîm\| rā’šêḵem ûśə’û piṯəḥê ‘wōlām wəyāḇō’ meleḵə hakāḇwōḏ:

10 mî hû’ zeh meleḵə hakāḇwōḏ yəhwâ ṣəḇā’wōṯ hû’ meleḵə hakāḇwōḏ selâ:

------------------------------------------------------------------------

[Next: Psalms (Tehilim) Chapter 25](psa025.md)
