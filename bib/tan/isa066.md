[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa066)  [KJV](../kjv/isa066)  [Sep](../sep/isa066) 
[Vul](../vul/isa066)   
  
[Isaiah (Yisheyah) Index](isa)  
  [Previous](isa065)  [Next](jer001) 

------------------------------------------------------------------------

### Tanach (Hebrew): Isaiah (Yisheyah) Chapter 66

‎<span id="001">1</span> ‏כֹּ֚ה אָמַ֣ר יְהוָ֔ה הַשָּׁמַ֣יִם כִּסְאִ֔י
וְהָאָ֖רֶץ הֲדֹ֣ם רַגְלָ֑י אֵי־זֶ֥ה בַ֙יִת֙ אֲשֶׁ֣ר תִּבְנוּ־לִ֔י
וְאֵי־זֶ֥ה מָק֖וֹם מְנוּחָתִֽי׃

‎<span id="002">2</span> ‏וְאֶת־כָּל־אֵ֙לֶּה֙ יָדִ֣י עָשָׂ֔תָה
וַיִּהְי֥וּ כָל־אֵ֖לֶּה נְאֻם־יְהוָ֑ה וְאֶל־זֶ֣ה אַבִּ֔יט אֶל־עָנִי֙
וּנְכֵה־ר֔וּחַ וְחָרֵ֖ד עַל־דְּבָרִֽי׃

‎<span id="003">3</span> ‏שׁוֹחֵ֨ט הַשּׁ֜וֹר מַכֵּה־אִ֗ישׁ זוֹבֵ֤חַ
הַשֶּׂה֙ עֹ֣רֵֽף כֶּ֔לֶב מַעֲלֵ֤ה מִנְחָה֙ דַּם־חֲזִ֔יר מַזְכִּ֥יר
לְבֹנָ֖ה מְבָ֣רֵֽךְ אָ֑וֶן גַּם־הֵ֗מָּה בָּֽחֲרוּ֙ בְּדַרְכֵיהֶ֔ם
וּבְשִׁקּוּצֵיהֶ֖ם נַפְשָׁ֥ם חָפֵֽצָה׃

‎<span id="004">4</span> ‏גַּם־אֲנִ֞י אֶבְחַ֣ר בְּתַעֲלֻלֵיהֶ֗ם
וּמְגֽוּרֹתָם֙ אָבִ֣יא לָהֶ֔ם יַ֤עַן קָרָ֙אתִי֙ וְאֵ֣ין עוֹנֶ֔ה
דִּבַּ֖רְתִּי וְלֹ֣א שָׁמֵ֑עוּ וַיַּעֲשׂ֤וּ הָרַע֙ בְּעֵינַ֔י
וּבַאֲשֶׁ֥ר לֹֽא־חָפַ֖צְתִּי בָּחָֽרוּ׃ ס

‎<span id="005">5</span> ‏שִׁמְעוּ֙ דְּבַר־יְהוָ֔ה הַחֲרֵדִ֖ים
אֶל־דְּבָר֑וֹ אָמְרוּ֩ אֲחֵיכֶ֨ם שֹׂנְאֵיכֶ֜ם מְנַדֵּיכֶ֗ם לְמַ֤עַן
שְׁמִי֙ יִכְבַּ֣ד יְהוָ֔ה וְנִרְאֶ֥ה בְשִׂמְחַתְכֶ֖ם וְהֵ֥ם יֵבֹֽשׁוּ׃

‎<span id="006">6</span> ‏ק֤וֹל שָׁאוֹן֙ מֵעִ֔יר ק֖וֹל מֵֽהֵיכָ֑ל ק֣וֹל
יְהוָ֔ה מְשַׁלֵּ֥ם גְּמ֖וּל לְאֹיְבָֽיו׃

‎<span id="007">7</span> ‏בְּטֶ֥רֶם תָּחִ֖יל יָלָ֑דָה בְּטֶ֨רֶם יָב֥וֹא
חֵ֛בֶל לָ֖הּ וְהִמְלִ֥יטָה זָכָֽר׃

‎<span id="008">8</span> ‏מִֽי־שָׁמַ֣ע כָּזֹ֗את מִ֤י רָאָה֙ כָּאֵ֔לֶּה
הֲי֤וּחַל אֶ֙רֶץ֙ בְּי֣וֹם אֶחָ֔ד אִם־יִוָּ֥לֵֽד גּ֖וֹי פַּ֣עַם אֶחָ֑ת
כִּֽי־חָ֛לָה גַּם־יָלְדָ֥ה צִיּ֖וֹן אֶת־בָּנֶֽיהָ׃

‎<span id="009">9</span> ‏הַאֲנִ֥י אַשְׁבִּ֛יר וְלֹ֥א אוֹלִ֖יד יֹאמַ֣ר
יְהוָ֑ה אִם־אֲנִ֧י הַמּוֹלִ֛יד וְעָצַ֖רְתִּי אָמַ֥ר אֱלֹהָֽיִךְ׃ ס

‎<span id="010">10</span> ‏שִׂמְח֧וּ אֶת־יְרוּשָׁלִַ֛ם וְגִ֥ילוּ בָ֖הּ
כָּל־אֹהֲבֶ֑יהָ שִׂ֤ישׂוּ אִתָּהּ֙ מָשׂ֔וֹשׂ כָּל־הַמִּֽתְאַבְּלִ֖ים
עָלֶֽיהָ׃

‎<span id="011">11</span> ‏לְמַ֤עַן תִּֽינְקוּ֙ וּשְׂבַעְתֶּ֔ם מִשֹּׁ֖ד
תַּנְחֻמֶ֑יהָ לְמַ֧עַן תָּמֹ֛צּוּ וְהִתְעַנַּגְתֶּ֖ם מִזִּ֥יז
כְּבוֹדָֽהּ׃ ס

‎<span id="012">12</span> ‏כִּֽי־כֹ֣ה׀ אָמַ֣ר יְהוָ֗ה הִנְנִ֣י
נֹטֶֽה־אֵ֠לֶיהָ כְּנָהָ֨ר שָׁל֜וֹם וּכְנַ֧חַל שׁוֹטֵ֛ף כְּב֥וֹד גּוֹיִ֖ם
וִֽינַקְתֶּ֑ם עַל־צַד֙ תִּנָּשֵׂ֔אוּ וְעַל־בִּרְכַּ֖יִם תְּשָׁעֳשָֽׁעוּ׃

‎<span id="013">13</span> ‏כְּאִ֕ישׁ אֲשֶׁ֥ר אִמּ֖וֹ תְּנַחֲמֶ֑נּוּ
כֵּ֤ן אָֽנֹכִי֙ אֲנַ֣חֶמְכֶ֔ם וּבִירֽוּשָׁלִַ֖ם תְּנֻחָֽמוּ׃

‎<span id="014">14</span> ‏וּרְאִיתֶם֙ וְשָׂ֣שׂ לִבְּכֶ֔ם
וְעַצְמוֹתֵיכֶ֖ם כַּדֶּ֣שֶׁא תִפְרַ֑חְנָה וְנוֹדְעָ֤ה יַד־יְהוָה֙
אֶת־עֲבָדָ֔יו וְזָעַ֖ם אֶת־אֹיְבָֽיו׃

‎<span id="015">15</span> ‏כִּֽי־הִנֵּ֤ה יְהוָה֙ בָּאֵ֣שׁ יָב֔וֹא
וְכַסּוּפָ֖ה מַרְכְּבֹתָ֑יו לְהָשִׁ֤יב בְּחֵמָה֙ אַפּ֔וֹ וְגַעֲרָת֖וֹ
בְּלַהֲבֵי־אֵֽשׁ׃

‎<span id="016">16</span> ‏כִּ֤י בָאֵשׁ֙ יְהוָ֣ה נִשְׁפָּ֔ט
וּבְחַרְבּ֖וֹ אֶת־כָּל־בָּשָׂ֑ר וְרַבּ֖וּ חַֽלְלֵ֥י יְהוָֽה׃

‎<span id="017">17</span> ‏הַמִּתְקַדְּשִׁ֨ים וְהַמִּֽטַּהֲרִ֜ים
אֶל־הַגַּנּ֗וֹת אַחַ֤ר אחד אַחַת֙ בַּתָּ֔וֶךְ אֹֽכְלֵי֙ בְּשַׂ֣ר
הַחֲזִ֔יר וְהַשֶּׁ֖קֶץ וְהָעַכְבָּ֑ר יַחְדָּ֥ו יָסֻ֖פוּ נְאֻם־יְהוָֽה׃

‎<span id="018">18</span> ‏וְאָנֹכִ֗י מַעֲשֵׂיהֶם֙ וּמַחְשְׁבֹ֣תֵיהֶ֔ם
בָּאָ֕ה לְקַבֵּ֥ץ אֶת־כָּל־הַגּוֹיִ֖ם וְהַלְּשֹׁנ֑וֹת וּבָ֖אוּ וְרָא֥וּ
אֶת־כְּבוֹדִֽי׃

‎<span id="019">19</span> ‏וְשַׂמְתִּ֨י בָהֶ֜ם א֗וֹת וְשִׁלַּחְתִּ֣י
מֵהֶ֣ם׀ פְּ֠לֵיטִים אֶֽל־הַגּוֹיִ֞ם תַּרְשִׁ֨ישׁ פּ֥וּל וְל֛וּד
מֹ֥שְׁכֵי קֶ֖שֶׁת תֻּבַ֣ל וְיָוָ֑ן הָאִיִּ֣ים הָרְחֹקִ֗ים אֲשֶׁ֨ר
לֹא־שָׁמְע֤וּ אֶת־שִׁמְעִי֙ וְלֹא־רָא֣וּ אֶת־כְּבוֹדִ֔י וְהִגִּ֥ידוּ
אֶת־כְּבוֹדִ֖י בַּגּוֹיִֽם׃

‎<span id="020">20</span> ‏וְהֵבִ֣יאוּ אֶת־כָּל־אֲחֵיכֶ֣ם
מִכָּל־הַגּוֹיִ֣ם׀ מִנְחָ֣ה׀ לַֽיהוָ֡ה בַּסּוּסִ֡ים וּ֠בָרֶכֶב
וּבַצַּבִּ֨ים וּבַפְּרָדִ֜ים וּבַכִּרְכָּר֗וֹת עַ֣ל הַ֥ר קָדְשִׁ֛י
יְרוּשָׁלִַ֖ם אָמַ֣ר יְהוָ֑ה כַּאֲשֶׁ֣ר יָבִיאוּ֩ בְנֵ֨י יִשְׂרָאֵ֧ל
אֶת־הַמִּנְחָ֛ה בִּכְלִ֥י טָה֖וֹר בֵּ֥ית יְהוָֽה׃

‎<span id="021">21</span> ‏וְגַם־מֵהֶ֥ם אֶקַּ֛ח לַכֹּהֲנִ֥ים לַלְוִיִּ֖ם
אָמַ֥ר יְהוָֽה׃

‎<span id="022">22</span> ‏כִּ֣י כַאֲשֶׁ֣ר הַשָּׁמַ֣יִם הַ֠חֳדָשִׁים
וְהָאָ֨רֶץ הַחֲדָשָׁ֜ה אֲשֶׁ֨ר אֲנִ֥י עֹשֶׂ֛ה עֹמְדִ֥ים לְפָנַ֖י
נְאֻם־יְהוָ֑ה כֵּ֛ן יַעֲמֹ֥ד זַרְעֲכֶ֖ם וְשִׁמְכֶֽם׃

‎<span id="023">23</span> ‏וְהָיָ֗ה מִֽדֵּי־חֹ֙דֶשׁ֙ בְּחָדְשׁ֔וֹ
וּמִדֵּ֥י שַׁבָּ֖ת בְּשַׁבַּתּ֑וֹ יָב֧וֹא כָל־בָּשָׂ֛ר לְהִשְׁתַּחֲוֹ֥ת
לְפָנַ֖י אָמַ֥ר יְהוָֽה׃

‎<span id="024">24</span> ‏וְיָצְא֣וּ וְרָא֔וּ בְּפִגְרֵי֙ הָאֲנָשִׁ֔ים
הַפֹּשְׁעִ֖ים בִּ֑י כִּ֣י תוֹלַעְתָּ֞ם לֹ֣א תָמ֗וּת וְאִשָּׁם֙ לֹ֣א
תִכְבֶּ֔ה וְהָי֥וּ דֵרָא֖וֹן לְכָל־בָּשָֽׂר׃

1 kōh ’āmar yəhwâ haššāmayim kisə’î wəhā’āreṣ hăḏōm raḡəlāy ’ê-zeh ḇayiṯ
’ăšer tiḇənû-lî wə’ê-zeh māqwōm mənûḥāṯî:

2 wə’eṯ-kāl-’ēlleh yāḏî ‘āśāṯâ wayyihəyû ḵāl-’ēlleh nə’um-yəhwâ
wə’el-zeh ’abîṭ ’el-‘ānî ûnəḵēh-rûḥa wəḥārēḏ ‘al-dəḇārî:

3 šwōḥēṭ haššwōr makēh-’îš zwōḇēḥa haśśeh ‘ōrēf keleḇ m<sup>a</sup>‘ălēh
minəḥâ dam-ḥăzîr mazəkîr ləḇōnâ məḇārēḵə ’āwen gam-hēmmâ bāḥărû
bəḏarəḵêhem ûḇəšiqqûṣêhem nafəšām ḥāfēṣâ:

4 gam-’ănî ’eḇəḥar bəṯ<sup>a</sup>‘ălulêhem ûməḡûrōṯām ’āḇî’ lâem
y<sup>a</sup>‘an qārā’ṯî wə’ên ‘wōneh dibarətî wəlō’ šāmē‘û
wayy<sup>a</sup>‘ăśû hār<sup>a</sup>‘ bə‘ênay ûḇa’ăšer lō’-ḥāfaṣətî
bāḥārû: s

5 šimə‘û dəḇar-yəhwâ h<sup>a</sup>ḥărēḏîm ’el-dəḇārwō ’āmərû ’ăḥêḵem
śōnə’êḵem mənadêḵem ləm<sup>a</sup>‘an šəmî yiḵəbaḏ yəhwâ wənirə’eh
ḇəśiməḥaṯəḵem wəhēm yēḇōšû:

6 qwōl šā’wōn mē‘îr qwōl mēhêḵāl qwōl yəhwâ məšallēm gəmûl lə’ōyəḇāyw:

7 bəṭerem tāḥîl yālāḏâ bəṭerem yāḇwō’ ḥēḇel lāh wəhiməlîṭâ zāḵār:

8 mî-šām<sup>a</sup>‘ kāzō’ṯ mî rā’â kā’ēlleh hăyûḥal ’ereṣ bəywōm ’eḥāḏ
’im-yiûālēḏ gwōy p<sup>a</sup>‘am ’eḥāṯ kî-ḥālâ gam-yāləḏâ ṣîywōn
’eṯ-bāneyhā:

9 ha’ănî ’ašəbîr wəlō’ ’wōlîḏ yō’mar yəhwâ ’im-’ănî hammwōlîḏ wə‘āṣarətî
’āmar ’ĕlōhāyiḵə: s

10 śiməḥû ’eṯ-yərûšālaim wəḡîlû ḇāh kāl-’ōhăḇeyhā śîśû ’itāh māśwōś
kāl-hammiṯə’abəlîm ‘āleyhā:

11 ləm<sup>a</sup>‘an tînəqû ûśəḇ<sup>a</sup>‘ətem miššōḏ tanəḥumeyhā
ləm<sup>a</sup>‘an tāmōṣṣû wəhiṯə‘annaḡətem mizzîz kəḇwōḏāh: s

12 kî-ḵōh\| ’āmar yəhwâ hinənî nōṭeh-’ēleyhā kənâār šālwōm
ûḵən<sup>a</sup>ḥal šwōṭēf kəḇwōḏ gwōyim wînaqətem ‘al-ṣaḏ tinnāśē’û
wə‘al-birəkayim təšā‘ŏšā‘û:

13 kə’îš ’ăšer ’immwō tən<sup>a</sup>ḥămennû kēn ’ānōḵî
’ăn<sup>a</sup>ḥeməḵem ûḇîrûšālaim tənuḥāmû:

14 ûrə’îṯem wəśāś libəḵem wə‘aṣəmwōṯêḵem kadeše’ ṯifər<sup>a</sup>ḥənâ
wənwōḏə‘â yaḏ-yəhwâ ’eṯ-‘ăḇāḏāyw wəzā‘am ’eṯ-’ōyəḇāyw:

15 kî-hinnēh yəhwâ bā’ēš yāḇwō’ wəḵassûfâ marəkəḇōṯāyw ləhāšîḇ bəḥēmâ
’apwō wəḡ<sup>a</sup>‘ărāṯwō bəlahăḇê-’ēš:

16 kî ḇā’ēš yəhwâ nišəpāṭ ûḇəḥarəbwō ’eṯ-kāl-bāśār wərabû ḥaləlê yəhwâ:

17 hammiṯəqadəšîm wəhammiṭṭahărîm ’el-hagannwōṯ ’<sup>a</sup>ḥar ’eḥāḏ
’<sup>a</sup>ḥaṯ batāweḵə ’ōḵəlê bəśar h<sup>a</sup>ḥăzîr wəhaššeqeṣ
wəhā‘aḵəbār y<sup>a</sup>ḥədāw yāsufû nə’um-yəhwâ:

18 wə’ānōḵî m<sup>a</sup>‘ăśêhem ûm<sup>a</sup>ḥəšəḇōṯêhem bā’â ləqabēṣ
’eṯ-kāl-hagwōyim wəhalləšōnwōṯ ûḇā’û wərā’û ’eṯ-kəḇwōḏî:

19 wəśamətî ḇâem ’wōṯ wəšill<sup>a</sup>ḥətî mēhem\| pəlêṭîm
’el-hagwōyim tarəšîš pûl wəlûḏ mōšəḵê qešeṯ tuḇal wəyāwān hā’îyîm
hārəḥōqîm ’ăšer lō’-šāmə‘û ’eṯ-šimə‘î wəlō’-rā’û ’eṯ-kəḇwōḏî wəhigîḏû
’eṯ-kəḇwōḏî bagwōyim:

20 wəhēḇî’û ’eṯ-kāl-’ăḥêḵem mikāl-hagwōyim\| minəḥâ\| layhwâ bassûsîm
ûḇāreḵeḇ ûḇaṣṣabîm ûḇapərāḏîm ûḇakirəkārwōṯ ‘al har qāḏəšî yərûšālaim
’āmar yəhwâ ka’ăšer yāḇî’û ḇənê yiśərā’ēl ’eṯ-hamminəḥâ biḵəlî ṭâwōr bêṯ
yəhwâ:

21 wəḡam-mēhem ’eqq<sup>a</sup>ḥ lakōhănîm laləwîyim ’āmar yəhwâ:

22 kî ḵa’ăšer haššāmayim h<sup>a</sup>ḥŏḏāšîm wəhā’āreṣ
h<sup>a</sup>ḥăḏāšâ ’ăšer ’ănî ‘ōśeh ‘ōməḏîm ləfānay nə’um-yəhwâ kēn
y<sup>a</sup>‘ămōḏ zarə‘ăḵem wəšiməḵem:

23 wəhāyâ midê-ḥōḏeš bəḥāḏəšwō ûmidê šabāṯ bəšabatwō yāḇwō’ ḵāl-bāśār
ləhišət<sup>a</sup>ḥăwōṯ ləfānay ’āmar yəhwâ:

24 wəyāṣə’û wərā’û bəfiḡərê hā’ănāšîm hapōšə‘îm bî kî
ṯwōl<sup>a</sup>‘ətām lō’ ṯāmûṯ wə’iššām lō’ ṯiḵəbeh wəhāyû ḏērā’wōn
ləḵāl-bāśār:

------------------------------------------------------------------------

[Next: Jeremiah (Yermiyah) Chapter 1](jer001)
