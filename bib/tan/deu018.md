[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu018)  [KJV](../kjv/deu018)  [Sep](../sep/deu018) 
[Vul](../vul/deu018)   
  
[Deuteronomy (Devarim) Index](deu)  
  [Previous](deu017)  [Next](deu019) 

------------------------------------------------------------------------

### Tanach (Hebrew): Deuteronomy (Devarim) Chapter 18

‎<span id="001">1</span> ‏לֹֽא־יִ֠הְיֶה לַכֹּהֲנִ֨ים הַלְוִיִּ֜ם
כָּל־שֵׁ֧בֶט לֵוִ֛י חֵ֥לֶק וְנַחֲלָ֖ה עִם־יִשְׂרָאֵ֑ל אִשֵּׁ֧י יְהוָ֛ה
וְנַחֲלָת֖וֹ יֹאכֵלֽוּן׃

‎<span id="002">2</span> ‏וְנַחֲלָ֥ה לֹא־יִֽהְיֶה־לּ֖וֹ בְּקֶ֣רֶב
אֶחָ֑יו יְהוָה֙ ה֣וּא נַחֲלָת֔וֹ כַּאֲשֶׁ֖ר דִּבֶּר־לֽוֹ׃ ס

‎<span id="003">3</span> ‏וְזֶ֡ה יִהְיֶה֩ מִשְׁפַּ֨ט הַכֹּהֲנִ֜ים מֵאֵ֣ת
הָעָ֗ם מֵאֵ֛ת זֹבְחֵ֥י הַזֶּ֖בַח אִם־שׁ֣וֹר אִם־שֶׂ֑ה וְנָתַן֙ לַכֹּהֵ֔ן
הַזְּרֹ֥עַ וְהַלְּחָיַ֖יִם וְהַקֵּבָֽה׃

‎<span id="004">4</span> ‏רֵאשִׁ֨ית דְּגָֽנְךָ֜ תִּֽירֹשְׁךָ֣
וְיִצְהָרֶ֗ךָ וְרֵאשִׁ֛ית גֵּ֥ז צֹאנְךָ֖ תִּתֶּן־לּֽוֹ׃<sup>3</sup>

‎<span id="005">5</span> ‏כִּ֣י ב֗וֹ בָּחַ֛ר יְהוָ֥ה אֱלֹהֶ֖יךָ
מִכָּל־שְׁבָטֶ֑יךָ לַעֲמֹ֨ד לְשָׁרֵ֧ת בְּשֵׁם־יְהוָ֛ה ה֥וּא וּבָנָ֖יו
כָּל־הַיָּמִֽים׃ ס

‎<span id="006">6</span> ‏וְכִֽי־יָבֹ֨א הַלֵּוִ֜י מֵאַחַ֤ד שְׁעָרֶ֙יךָ֙
מִכָּל־יִשְׂרָאֵ֔ל אֲשֶׁר־ה֖וּא גָּ֣ר שָׁ֑ם וּבָא֙ בְּכָל־אַוַּ֣ת
נַפְשׁ֔וֹ אֶל־הַמָּק֖וֹם אֲשֶׁר־יִבְחַ֥ר יְהוָֽה׃

‎<span id="007">7</span> ‏וְשֵׁרֵ֕ת בְּשֵׁ֖ם יְהוָ֣ה אֱלֹהָ֑יו
כְּכָל־אֶחָיו֙ הַלְוִיִּ֔ם הָעֹמְדִ֥ים שָׁ֖ם לִפְנֵ֥י יְהוָֽה׃

‎<span id="008">8</span> ‏חֵ֥לֶק כְּחֵ֖לֶק יֹאכֵ֑לוּ לְבַ֥ד מִמְכָּרָ֖יו
עַל־הָאָבֽוֹת׃ ס

‎<span id="009">9</span> ‏כִּ֤י אַתָּה֙ בָּ֣א אֶל־הָאָ֔רֶץ
אֲשֶׁר־יְהוָ֥ה אֱלֹהֶ֖יךָ נֹתֵ֣ן לָ֑ךְ לֹֽא־תִלְמַ֣ד לַעֲשׂ֔וֹת
כְּתוֹעֲבֹ֖ת הַגּוֹיִ֥ם הָהֵֽם׃

‎<span id="010">10</span> ‏לֹֽא־יִמָּצֵ֣א בְךָ֔ מַעֲבִ֥יר
בְּנֽוֹ־וּבִתּ֖וֹ בָּאֵ֑שׁ קֹסֵ֣ם קְסָמִ֔ים מְעוֹנֵ֥ן וּמְנַחֵ֖שׁ
וּמְכַשֵּֽׁף׃

‎<span id="011">11</span> ‏וְחֹבֵ֖ר חָ֑בֶר וְשֹׁאֵ֥ל אוֹב֙ וְיִדְּעֹנִ֔י
וְדֹרֵ֖שׁ אֶל־הַמֵּתִֽים׃

‎<span id="012">12</span> ‏כִּֽי־תוֹעֲבַ֥ת יְהוָ֖ה כָּל־עֹ֣שֵׂה אֵ֑לֶּה
וּבִגְלַל֙ הַתּוֹעֵבֹ֣ת הָאֵ֔לֶּה יְהוָ֣ה אֱלֹהֶ֔יךָ מוֹרִ֥ישׁ אוֹתָ֖ם
מִפָּנֶֽיךָ׃

‎<span id="013">13</span> ‏תָּמִ֣ים תִּֽהְיֶ֔ה עִ֖ם יְהוָ֥ה אֱלֹהֶֽיךָ׃
ס

‎<span id="014">14</span> ‏כִּ֣י׀ הַגּוֹיִ֣ם הָאֵ֗לֶּה אֲשֶׁ֤ר אַתָּה֙
יוֹרֵ֣שׁ אוֹתָ֔ם אֶל־מְעֹנְנִ֥ים וְאֶל־קֹסְמִ֖ים יִשְׁמָ֑עוּ וְאַתָּ֕ה
לֹ֣א כֵ֔ן נָ֥תַן לְךָ֖ יְהוָ֥ה אֱלֹהֶֽיךָ׃

‎<span id="015">15</span> ‏נָבִ֨יא מִקִּרְבְּךָ֤ מֵאַחֶ֙יךָ֙ כָּמֹ֔נִי
יָקִ֥ים לְךָ֖ יְהוָ֣ה אֱלֹהֶ֑יךָ אֵלָ֖יו תִּשְׁמָעֽוּן׃

‎<span id="016">16</span> ‏כְּכֹ֨ל אֲשֶׁר־שָׁאַ֜לְתָּ מֵעִ֨ם יְהוָ֤ה
אֱלֹהֶ֙יךָ֙ בְּחֹרֵ֔ב בְּי֥וֹם הַקָּהָ֖ל לֵאמֹ֑ר לֹ֣א אֹסֵ֗ף לִשְׁמֹ֙עַ֙
אֶת־קוֹל֙ יְהוָ֣ה אֱלֹהָ֔י וְאֶת־הָאֵ֨שׁ הַגְּדֹלָ֥ה הַזֹּ֛את
לֹֽא־אֶרְאֶ֥ה ע֖וֹד וְלֹ֥א אָמֽוּת׃

‎<span id="017">17</span> ‏וַיֹּ֥אמֶר יְהוָ֖ה אֵלָ֑י הֵיטִ֖יבוּ אֲשֶׁ֥ר
דִּבֵּֽרוּ׃

‎<span id="018">18</span> ‏נָבִ֨יא אָקִ֥ים לָהֶ֛ם מִקֶּ֥רֶב אֲחֵיהֶ֖ם
כָּמ֑וֹךָ וְנָתַתִּ֤י דְבָרַי֙ בְּפִ֔יו וְדִבֶּ֣ר אֲלֵיהֶ֔ם אֵ֖ת
כָּל־אֲשֶׁ֥ר אֲצַוֶּֽנּוּ׃

‎<span id="019">19</span> ‏וְהָיָ֗ה הָאִישׁ֙ אֲשֶׁ֤ר לֹֽא־יִשְׁמַע֙
אֶל־דְּבָרַ֔י אֲשֶׁ֥ר יְדַבֵּ֖ר בִּשְׁמִ֑י אָנֹכִ֖י אֶדְרֹ֥שׁ מֵעִמּֽוֹ׃

‎<span id="020">20</span> ‏אַ֣ךְ הַנָּבִ֡יא אֲשֶׁ֣ר יָזִיד֩ לְדַבֵּ֨ר
דָּבָ֜ר בִּשְׁמִ֗י אֵ֣ת אֲשֶׁ֤ר לֹֽא־צִוִּיתִיו֙ לְדַבֵּ֔ר וַאֲשֶׁ֣ר
יְדַבֵּ֔ר בְּשֵׁ֖ם אֱלֹהִ֣ים אֲחֵרִ֑ים וּמֵ֖ת הַנָּבִ֥יא הַהֽוּא׃

‎<span id="021">21</span> ‏וְכִ֥י תֹאמַ֖ר בִּלְבָבֶ֑ךָ אֵיכָה֙ נֵדַ֣ע
אֶת־הַדָּבָ֔ר אֲשֶׁ֥ר לֹא־דִבְּר֖וֹ יְהוָֽה׃

‎<span id="022">22</span> ‏אֲשֶׁר֩ יְדַבֵּ֨ר הַנָּבִ֜יא בְּשֵׁ֣ם יְהוָ֗ה
וְלֹֽא־יִהְיֶ֤ה הַדָּבָר֙ וְלֹ֣א יָב֔וֹא ה֣וּא הַדָּבָ֔ר אֲשֶׁ֥ר
לֹא־דִבְּר֖וֹ יְהוָ֑ה בְּזָדוֹן֙ דִּבְּר֣וֹ הַנָּבִ֔יא לֹ֥א תָג֖וּר
מִמֶּֽנּוּ׃ ס

1 lō’-yihəyeh lakōhănîm haləwîyim kāl-šēḇeṭ lēwî ḥēleq
wən<sup>a</sup>ḥălâ ‘im-yiśərā’ēl ’iššê yəhwâ wən<sup>a</sup>ḥălāṯwō
yō’ḵēlûn:

2 wən<sup>a</sup>ḥălâ lō’-yihəyeh-llwō bəqereḇ ’eḥāyw yəhwâ hû’
n<sup>a</sup>ḥălāṯwō ka’ăšer diber-lwō: s

3 wəzeh yihəyeh mišəpaṭ hakōhănîm mē’ēṯ hā‘ām mē’ēṯ zōḇəḥê
hazzeḇ<sup>a</sup>ḥ ’im-šwōr ’im-śeh wənāṯan lakōhēn hazzərō‘a
wəhalləḥāyayim wəhaqqēḇâ:

4 rē’šîṯ dəḡānəḵā tîrōšəḵā wəyiṣəhāreḵā wərē’šîṯ gēz ṣō’nəḵā
titen-llwō:<sup>3</sup>

5 kî ḇwō bāḥar yəhwâ ’ĕlōheyḵā mikāl-šəḇāṭeyḵā l<sup>a</sup>‘ămōḏ
ləšārēṯ bəšēm-yəhwâ hû’ ûḇānāyw kāl-hayyāmîm: s

6 wəḵî-yāḇō’ hallēwî mē’<sup>a</sup>ḥaḏ šə‘āreyḵā mikāl-yiśərā’ēl
’ăšer-hû’ gār šām ûḇā’ bəḵāl-’aûaṯ nafəšwō ’el-hammāqwōm ’ăšer-yiḇəḥar
yəhwâ:

7 wəšērēṯ bəšēm yəhwâ ’ĕlōhāyw kəḵāl-’eḥāyw haləwîyim hā‘ōməḏîm šām
lifənê yəhwâ:

8 ḥēleq kəḥēleq yō’ḵēlû ləḇaḏ miməkārāyw ‘al-hā’āḇwōṯ: s

9 kî ’atâ bā’ ’el-hā’āreṣ ’ăšer-yəhwâ ’ĕlōheyḵā nōṯēn lāḵə lō’-ṯiləmaḏ
l<sup>a</sup>‘ăśwōṯ kəṯwō‘ăḇōṯ hagwōyim hâēm:

10 lō’-yimmāṣē’ ḇəḵā m<sup>a</sup>‘ăḇîr bənwō-ûḇitwō bā’ēš qōsēm qəsāmîm
mə‘wōnēn ûmən<sup>a</sup>ḥēš ûməḵaššēf:

11 wəḥōḇēr ḥāḇer wəšō’ēl ’wōḇ wəyidə‘ōnî wəḏōrēš ’el-hammēṯîm:

12 kî-ṯwō‘ăḇaṯ yəhwâ kāl-‘ōśēh ’ēlleh ûḇiḡəlal hatwō‘ēḇōṯ hā’ēlleh yəhwâ
’ĕlōheyḵā mwōrîš ’wōṯām mipāneyḵā:

13 tāmîm tihəyeh ‘im yəhwâ ’ĕlōheyḵā: s

14 kî\| hagwōyim hā’ēlleh ’ăšer ’atâ ywōrēš ’wōṯām ’el-mə‘ōnənîm
wə’el-qōsəmîm yišəmā‘û wə’atâ lō’ ḵēn nāṯan ləḵā yəhwâ ’ĕlōheyḵā:

15 nāḇî’ miqqirəbəḵā mē’<sup>a</sup>ḥeyḵā kāmōnî yāqîm ləḵā yəhwâ
’ĕlōheyḵā ’ēlāyw tišəmā‘ûn:

16 kəḵōl ’ăšer-šā’alətā mē‘im yəhwâ ’ĕlōheyḵā bəḥōrēḇ bəywōm haqqâāl
lē’mōr lō’ ’ōsēf lišəmō‘a ’eṯ-qwōl yəhwâ ’ĕlōhāy wə’eṯ-hā’ēš hagəḏōlâ
hazzō’ṯ lō’-’erə’eh ‘wōḏ wəlō’ ’āmûṯ:

17 wayyō’mer yəhwâ ’ēlāy hêṭîḇû ’ăšer dibērû:

18 nāḇî’ ’āqîm lâem miqqereḇ ’ăḥêhem kāmwōḵā wənāṯatî ḏəḇāray bəfîw
wəḏiber ’ălêhem ’ēṯ kāl-’ăšer ’ăṣaûennû:

19 wəhāyâ hā’îš ’ăšer lō’-yišəm<sup>a</sup>‘ ’el-dəḇāray ’ăšer yəḏabēr
bišəmî ’ānōḵî ’eḏərōš mē‘immwō:

20 ’aḵə hannāḇî’ ’ăšer yāzîḏ ləḏabēr dāḇār bišəmî ’ēṯ ’ăšer lō’-ṣiûîṯîw
ləḏabēr wa’ăšer yəḏabēr bəšēm ’ĕlōhîm ’ăḥērîm ûmēṯ hannāḇî’ hahû’:

21 wəḵî ṯō’mar biləḇāḇeḵā ’êḵâ nēḏ<sup>a</sup>‘ ’eṯ-hadāḇār ’ăšer
lō’-ḏibərwō yəhwâ:

22 ’ăšer yəḏabēr hannāḇî’ bəšēm yəhwâ wəlō’-yihəyeh hadāḇār wəlō’ yāḇwō’
hû’ hadāḇār ’ăšer lō’-ḏibərwō yəhwâ bəzāḏwōn dibərwō hannāḇî’ lō’ ṯāḡûr
mimmennû: s

------------------------------------------------------------------------

[Next: Deuteronomy (Devarim) Chapter 19](deu019)
