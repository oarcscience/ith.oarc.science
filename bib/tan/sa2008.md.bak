[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2008)  [KJV](../kjv/sa2008)  [Sep](../sep/sa2008.md) 
[Vul](../vul/sa2008.md)   
  
[2 Samuel (2 Shmuel) Index](sa2.md)  
  [Previous](sa2007)  [Next](sa2009.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 8

‎<span id="001">1</span> ‏וַֽיְהִי֙ אַֽחֲרֵי־כֵ֔ן וַיַּ֥ךְ דָּוִ֛ד
אֶת־פְּלִשְׁתִּ֖ים וַיַּכְנִיעֵ֑ם וַיִּקַּ֥ח דָּוִ֛ד אֶת־מֶ֥תֶג
הָאַמָּ֖ה מִיַּ֥ד פְּלִשְׁתִּֽים׃

‎<span id="002">2</span> ‏וַיַּ֣ךְ אֶת־מוֹאָ֗ב וַֽיְמַדְּדֵ֤ם בַּחֶ֙בֶל֙
הַשְׁכֵּ֣ב אוֹתָ֣ם אַ֔רְצָה וַיְמַדֵּ֤ד שְׁנֵֽי־חֲבָלִים֙ לְהָמִ֔ית
וּמְלֹ֥א הַחֶ֖בֶל לְהַחֲי֑וֹת וַתְּהִ֤י מוֹאָב֙ לְדָוִ֔ד לַעֲבָדִ֖ים
נֹשְׂאֵ֥י מִנְחָֽה׃

‎<span id="003">3</span> ‏וַיַּ֣ךְ דָּוִ֔ד אֶת־הֲדַדְעֶ֥זֶר בֶּן־רְחֹ֖ב
מֶ֣לֶךְ צוֹבָ֑ה בְּלֶכְתּ֕וֹ לְהָשִׁ֥יב יָד֖וֹ
בִּֽנְהַר־פְּרָֽת׃<sup>a</sup>

‎<span id="004">4</span> ‏וַיִּלְכֹּ֨ד דָּוִ֜ד מִמֶּ֗נּוּ אֶ֤לֶף
וּשְׁבַע־מֵאוֹת֙ פָּרָשִׁ֔ים וְעֶשְׂרִ֥ים אֶ֖לֶף אִ֣ישׁ רַגְלִ֑י
וַיְעַקֵּ֤ר דָּוִד֙ אֶת־כָּל־הָרֶ֔כֶב וַיּוֹתֵ֥ר מִמֶּ֖נּוּ מֵ֥אָה
רָֽכֶב׃

‎<span id="005">5</span> ‏וַתָּבֹא֙ אֲרַ֣ם דַּמֶּ֔שֶׂק לַעְזֹ֕ר
לַהֲדַדְעֶ֖זֶר מֶ֣לֶךְ צוֹבָ֑ה וַיַּ֤ךְ דָּוִד֙ בַּֽאֲרָ֔ם
עֶשְׂרִֽים־וּשְׁנַ֥יִם אֶ֖לֶף אִֽישׁ׃

‎<span id="006">6</span> ‏וַיָּ֨שֶׂם דָּוִ֤ד נְצִבִים֙ בַּאֲרַ֣ם
דַּמֶּ֔שֶׂק וַתְּהִ֤י אֲרָם֙ לְדָוִ֔ד לַעֲבָדִ֖ים נוֹשְׂאֵ֣י מִנְחָ֑ה
וַיֹּ֤שַׁע יְהוָה֙ אֶת־דָּוִ֔ד בְּכֹ֖ל אֲשֶׁ֥ר הָלָֽךְ׃

‎<span id="007">7</span> ‏וַיִּקַּ֣ח דָּוִ֗ד אֵ֚ת שִׁלְטֵ֣י הַזָּהָ֔ב
אֲשֶׁ֣ר הָי֔וּ אֶ֖ל עַבְדֵ֣י הֲדַדְעָ֑זֶר וַיְבִיאֵ֖ם יְרוּשָׁלִָֽם׃

‎<span id="008">8</span> ‏וּמִבֶּ֥טַח וּמִבֵּֽרֹתַ֖י עָרֵ֣י הֲדַדְעָ֑זֶר
לָקַ֞ח הַמֶּ֧לֶךְ דָּוִ֛ד נְחֹ֖שֶׁת הַרְבֵּ֥ה מְאֹֽד׃ ס

‎<span id="009">9</span> ‏וַיִּשְׁמַ֕ע תֹּ֖עִי מֶ֣לֶךְ חֲמָ֑ת כִּ֚י
הִכָּ֣ה דָוִ֔ד אֵ֖ת כָּל־חֵ֥יל הֲדַדְעָֽזֶר׃

‎<span id="010">10</span> ‏וַיִּשְׁלַ֣ח תֹּ֣עִי אֶת־יֽוֹרָם־בְּנ֣וֹ
אֶל־הַמֶּֽלֶךְ־דָּ֠וִד לִשְׁאָל־ל֨וֹ לְשָׁל֜וֹם וּֽלְבָרֲכ֗וֹ עַל֩
אֲשֶׁ֨ר נִלְחַ֤ם בַּהֲדַדְעֶ֙זֶר֙ וַיַּכֵּ֔הוּ כִּי־אִ֛ישׁ מִלְחֲמ֥וֹת
תֹּ֖עִי הָיָ֣ה הֲדַדְעָ֑זֶר וּבְיָד֗וֹ הָי֛וּ כְּלֵֽי־כֶ֥סֶף
וּכְלֵֽי־זָהָ֖ב וּכְלֵ֥י נְחֹֽשֶׁת׃

‎<span id="011">11</span> ‏גַּם־אֹתָ֕ם הִקְדִּ֛ישׁ הַמֶּ֥לֶךְ דָּוִ֖ד
לַֽיהוָ֑ה עִם־הַכֶּ֤סֶף וְהַזָּהָב֙ אֲשֶׁ֣ר הִקְדִּ֔ישׁ
מִכָּל־הַגּוֹיִ֖ם אֲשֶׁ֥ר כִּבֵּֽשׁ׃

‎<span id="012">12</span> ‏מֵאֲרָ֤ם וּמִמּוֹאָב֙ וּמִבְּנֵ֣י עַמּ֔וֹן
וּמִפְּלִשְׁתִּ֖ים וּמֵֽעֲמָלֵ֑ק וּמִשְּׁלַ֛ל הֲדַדְעֶ֥זֶר בֶּן־רְחֹ֖ב
מֶ֥לֶךְ צוֹבָֽה׃

‎<span id="013">13</span> ‏וַיַּ֤עַשׂ דָּוִד֙ שֵׁ֔ם בְּשֻׁב֕וֹ
מֵהַכּוֹת֥וֹ אֶת־אֲרָ֖ם בְּגֵיא־מֶ֑לַח שְׁמוֹנָ֥ה עָשָׂ֖ר אָֽלֶף׃

‎<span id="014">14</span> ‏וַיָּ֨שֶׂם בֶּאֱד֜וֹם נְצִבִ֗ים
בְּכָל־אֱדוֹם֙ שָׂ֣ם נְצִבִ֔ים וַיְהִ֥י כָל־אֱד֖וֹם עֲבָדִ֣ים לְדָוִ֑ד
וַיּ֤וֹשַׁע יְהוָה֙ אֶת־דָּוִ֔ד בְּכֹ֖ל אֲשֶׁ֥ר הָלָֽךְ׃

‎<span id="015">15</span> ‏וַיִּמְלֹ֥ךְ דָּוִ֖ד עַל־כָּל־יִשְׂרָאֵ֑ל
וַיְהִ֣י דָוִ֗ד עֹשֶׂ֛ה מִשְׁפָּ֥ט וּצְדָקָ֖ה לְכָל־עַמּֽוֹ׃

‎<span id="016">16</span> ‏וְיוֹאָ֥ב בֶּן־צְרוּיָ֖ה עַל־הַצָּבָ֑א
וִיהוֹשָׁפָ֥ט בֶּן־אֲחִיל֖וּד מַזְכִּֽיר׃

‎<span id="017">17</span> ‏וְצָד֧וֹק בֶּן־אֲחִיט֛וּב וַאֲחִימֶ֥לֶךְ
בֶּן־אֶבְיָתָ֖ר כֹּהֲנִ֑ים וּשְׂרָיָ֖ה סוֹפֵֽר׃

‎<span id="018">18</span> ‏וּבְנָיָ֙הוּ֙ בֶּן־יְה֣וֹיָדָ֔ע וְהַכְּרֵתִ֖י
וְהַפְּלֵתִ֑י וּבְנֵ֥י דָוִ֖ד כֹּהֲנִ֥ים הָיֽוּ׃ פ

1 wayəhî ’<sup>a</sup>ḥărê-ḵēn wayyaḵə dāwiḏ ’eṯ-pəlišətîm wayyaḵənî‘ēm
wayyiqq<sup>a</sup>ḥ dāwiḏ ’eṯ-meṯeḡ hā’ammâ mîyaḏ pəlišətîm:

2 wayyaḵə ’eṯ-mwō’āḇ wayəmadəḏēm b<sup>a</sup>ḥeḇel hašəkēḇ ’wōṯām
’arəṣâ wayəmadēḏ šənê-ḥăḇālîm ləhāmîṯ ûməlō’ h<sup>a</sup>ḥeḇel
ləh<sup>a</sup>ḥăywōṯ watəhî mwō’āḇ ləḏāwiḏ l<sup>a</sup>‘ăḇāḏîm nōśə’ê
minəḥâ:

3 wayyaḵə dāwiḏ ’eṯ-hăḏaḏə‘ezer ben-rəḥōḇ meleḵə ṣwōḇâ bəleḵətwō ləhāšîḇ
yāḏwō binəhar-pərāṯ:<sup>a</sup>

4 wayyiləkōḏ dāwiḏ mimmennû ’elef ûšəḇ<sup>a</sup>‘-mē’wōṯ pārāšîm
wə‘eśərîm ’elef ’îš raḡəlî wayə‘aqqēr dāwiḏ ’eṯ-kāl-hāreḵeḇ wayywōṯēr
mimmennû mē’â rāḵeḇ:

5 watāḇō’ ’ăram dammeśeq l<sup>a</sup>‘əzōr lahăḏaḏə‘ezer meleḵə ṣwōḇâ
wayyaḵə dāwiḏ ba’ărām ‘eśərîm-ûšənayim ’elef ’îš:

6 wayyāśem dāwiḏ nəṣiḇîm ba’ăram dammeśeq watəhî ’ărām ləḏāwiḏ
l<sup>a</sup>‘ăḇāḏîm nwōśə’ê minəḥâ wayyōš<sup>a</sup>‘ yəhwâ ’eṯ-dāwiḏ
bəḵōl ’ăšer hālāḵə:

7 wayyiqq<sup>a</sup>ḥ dāwiḏ ’ēṯ šiləṭê hazzâāḇ ’ăšer hāyû ’el ‘aḇəḏê
hăḏaḏə‘āzer wayəḇî’ēm yərûšālāim:

8 ûmibeṭ<sup>a</sup>ḥ ûmibērōṯay ‘ārê hăḏaḏə‘āzer lāq<sup>a</sup>ḥ
hammeleḵə dāwiḏ nəḥōšeṯ harəbēh mə’ōḏ: s

9 wayyišəm<sup>a</sup>‘ tō‘î meleḵə ḥămāṯ kî hikâ ḏāwiḏ ’ēṯ kāl-ḥêl
hăḏaḏə‘āzer:

10 wayyišəl<sup>a</sup>ḥ tō‘î ’eṯ-ywōrām-bənwō ’el-hammeleḵə-dāwiḏ
lišə’āl-lwō ləšālwōm ûləḇārăḵwō ‘al ’ăšer niləḥam bahăḏaḏə‘ezer
wayyakēhû kî-’îš miləḥămwōṯ tō‘î hāyâ hăḏaḏə‘āzer ûḇəyāḏwō hāyû
kəlê-ḵesef ûḵəlê-zâāḇ ûḵəlê nəḥōšeṯ:

11 gam-’ōṯām hiqədîš hammeleḵə dāwiḏ layhwâ ‘im-hakesef wəhazzâāḇ ’ăšer
hiqədîš mikāl-hagwōyim ’ăšer kibēš:

12 mē’ărām ûmimmwō’āḇ ûmibənê ‘ammwōn ûmipəlišətîm ûmē‘ămālēq ûmiššəlal
hăḏaḏə‘ezer ben-rəḥōḇ meleḵə ṣwōḇâ:

13 wayy<sup>a</sup>‘aś dāwiḏ šēm bəšuḇwō mēhakwōṯwō ’eṯ-’ărām
bəḡê’-mel<sup>a</sup>ḥ šəmwōnâ ‘āśār ’ālef:

14 wayyāśem be’ĕḏwōm nəṣiḇîm bəḵāl-’ĕḏwōm śām nəṣiḇîm wayəhî ḵāl-’ĕḏwōm
‘ăḇāḏîm ləḏāwiḏ wayywōš<sup>a</sup>‘ yəhwâ ’eṯ-dāwiḏ bəḵōl ’ăšer hālāḵə:

15 wayyiməlōḵə dāwiḏ ‘al-kāl-yiśərā’ēl wayəhî ḏāwiḏ ‘ōśeh mišəpāṭ
ûṣəḏāqâ ləḵāl-‘ammwō:

16 wəywō’āḇ ben-ṣərûyâ ‘al-haṣṣāḇā’ wîhwōšāfāṭ ben-’ăḥîlûḏ mazəkîr:

17 wəṣāḏwōq ben-’ăḥîṭûḇ wa’ăḥîmeleḵə ben-’eḇəyāṯār kōhănîm ûśərāyâ
swōfēr:

18 ûḇənāyâû ben-yəhwōyāḏā‘ wəhakərēṯî wəhapəlēṯî ûḇənê ḏāwiḏ kōhănîm
hāyû: f

------------------------------------------------------------------------

[Next: 2 Samuel (2 Shmuel) Chapter 9](sa2009.md)
