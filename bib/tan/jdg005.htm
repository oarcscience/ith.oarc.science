<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg005.htm">Polyglot</A>&nbsp;
<A HREF="../kjv/jdg005.htm">KJV</A>&nbsp;
<A HREF="../sep/jdb005.htm">Sep:JdB</A>&nbsp;
<A HREF="../sep/jda005.htm">Sep:JdA</A>&nbsp;
<A HREF="../vul/jdg005.htm">Vul</A>&nbsp;

<BR>
<BR><A HREF="jdg.htm">Judges (Shoftim) Index</A><BR>
&nbsp;
<A HREF="jdg004.htm">Previous</A>&nbsp;
<A HREF="jdg006.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַתָּ֣שַׁר דְּבוֹרָ֔ה וּבָרָ֖ק בֶּן־אֲבִינֹ֑עַם בַּיּ֥וֹם הַה֖וּא לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בִּפְרֹ֤עַ פְּרָעוֹת֙ בְּיִשְׂרָאֵ֔ל בְּהִתְנַדֵּ֖ב עָ֑ם בָּרֲכ֖וּ יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שִׁמְע֣וּ מְלָכִ֔ים הַאֲזִ֖ינוּ רֹֽזְנִ֑ים אָֽנֹכִ֗י לַֽיהוָה֙ אָנֹכִ֣י אָשִׁ֔ירָה אֲזַמֵּ֕ר לַֽיהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יְהוָ֗ה בְּצֵאתְךָ֤ מִשֵּׂעִיר֙ בְּצַעְדְּךָ֙ מִשְּׂדֵ֣ה אֱד֔וֹם אֶ֣רֶץ רָעָ֔שָׁה גַּם־שָׁמַ֖יִם נָטָ֑פוּ גַּם־עָבִ֖ים נָ֥טְפוּ מָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָרִ֥ים נָזְל֖וּ מִפְּנֵ֣י יְהוָ֑ה זֶ֣ה סִינַ֔י מִפְּנֵ֕י יְהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בִּימֵ֞י שַׁמְגַּ֤ר בֶּן־עֲנָת֙ בִּימֵ֣י יָעֵ֔ל חָדְל֖וּ אֳרָח֑וֹת וְהֹלְכֵ֣י נְתִיב֔וֹת יֵלְכ֕וּ אֳרָח֖וֹת עֲקַלְקַלּֽוֹת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;חָדְל֧וּ פְרָז֛וֹן בְּיִשְׂרָאֵ֖ל חָדֵ֑לּוּ עַ֤ד שַׁקַּ֙מְתִּי֙ דְּבוֹרָ֔ה שַׁקַּ֥מְתִּי אֵ֖ם בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יִבְחַר֙ אֱלֹהִ֣ים חֲדָשִׁ֔ים אָ֖ז לָחֶ֣ם שְׁעָרִ֑ים מָגֵ֤ן אִם־יֵֽרָאֶה֙ וָרֹ֔מַח בְּאַרְבָּעִ֥ים אֶ֖לֶף בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לִבִּי֙ לְחוֹקְקֵ֣י יִשְׂרָאֵ֔ל הַמִּֽתְנַדְּבִ֖ים בָּעָ֑ם בָּרֲכ֖וּ יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;רֹכְבֵי֩ אֲתֹנ֨וֹת צְחֹר֜וֹת יֹשְׁבֵ֧י עַל־מִדִּ֛ין וְהֹלְכֵ֥י עַל־דֶּ֖רֶךְ שִֽׂיחוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מִקּ֣וֹל מְחַֽצְצִ֗ים בֵּ֚ין מַשְׁאַבִּ֔ים שָׁ֤ם יְתַנּוּ֙ צִדְק֣וֹת יְהוָ֔ה צִדְקֹ֥ת פִּרְזֹנ֖וֹ בְּיִשְׂרָאֵ֑ל אָ֛ז יָרְד֥וּ לַשְּׁעָרִ֖ים עַם־יְהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עוּרִ֤י עוּרִי֙ דְּבוֹרָ֔ה ע֥וּרִי ע֖וּרִי דַּבְּרִי־שִׁ֑יר ק֥וּם בָּרָ֛ק וּֽשֲׁבֵ֥ה שֶׁבְיְךָ֖ בֶּן־אֲבִינֹֽעַם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אָ֚ז יְרַ֣ד שָׂרִ֔יד לְאַדִּירִ֖ים עָ֑ם יְהוָ֕ה יְרַד־לִ֖י בַּגִּבּוֹרִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִנִּ֣י אֶפְרַ֗יִם שָׁרְשָׁם֙ בַּעֲמָלֵ֔ק אַחֲרֶ֥יךָ בִנְיָמִ֖ין בַּֽעֲמָמֶ֑יךָ מִנִּ֣י מָכִ֗יר יָֽרְדוּ֙ מְחֹ֣קְקִ֔ים וּמִ֨זְּבוּלֻ֔ן מֹשְׁכִ֖ים בְּשֵׁ֥בֶט סֹפֵֽר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְשָׂרַ֤י בְּיִשָּׂשכָר֙ עִם־דְּבֹרָ֔ה וְיִשָּׂשכָר֙ כֵּ֣ן בָּרָ֔ק בָּעֵ֖מֶק שֻׁלַּ֣ח בְּרַגְלָ֑יו בִּפְלַגּ֣וֹת רְאוּבֵ֔ן גְּדֹלִ֖ים חִקְקֵי־לֵֽב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לָ֣מָּה יָשַׁ֗בְתָּ בֵּ֚ין הַֽמִּשְׁפְּתַ֔יִם לִשְׁמֹ֖עַ שְׁרִק֣וֹת עֲדָרִ֑ים לִפְלַגּ֣וֹת רְאוּבֵ֔ן גְּדוֹלִ֖ים חִקְרֵי־לֵֽב׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;גִּלְעָ֗ד בְּעֵ֤בֶר הַיַּרְדֵּן֙ שָׁכֵ֔ן וְדָ֕ן לָ֥מָּה יָג֖וּר אֳנִיּ֑וֹת אָשֵׁ֗ר יָשַׁב֙ לְח֣וֹף יַמִּ֔ים וְעַ֥ל מִפְרָצָ֖יו יִשְׁכּֽוֹן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;זְבֻל֗וּן עַ֣ם חֵרֵ֥ף נַפְשׁ֛וֹ לָמ֖וּת וְנַפְתָּלִ֑י עַ֖ל מְרוֹמֵ֥י שָׂדֶֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בָּ֤אוּ מְלָכִים֙ נִלְחָ֔מוּ אָ֤ז נִלְחֲמוּ֙ מַלְכֵ֣י כְנַ֔עַן בְּתַעְנַ֖ךְ עַל־מֵ֣י מְגִדּ֑וֹ בֶּ֥צַע כֶּ֖סֶף לֹ֥א לָקָֽחוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מִן־שָׁמַ֖יִם נִלְחָ֑מוּ הַכּֽוֹכָבִים֙ מִמְּסִלּוֹתָ֔ם נִלְחֲמ֖וּ עִם־סִיסְרָֽא׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;נַ֤חַל קִישׁוֹן֙ גְּרָפָ֔ם נַ֥חַל קְדוּמִ֖ים נַ֣חַל קִישׁ֑וֹן תִּדְרְכִ֥י נַפְשִׁ֖י עֹֽז׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אָ֥ז הָלְמ֖וּ עִקְּבֵי־ס֑וּס מִֽדַּהֲר֖וֹת דַּהֲר֥וֹת אַבִּירָֽיו׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;א֣וֹרוּ מֵר֗וֹז אָמַר֙ מַלְאַ֣ךְ יְהוָ֔ה אֹ֥רוּ אָר֖וֹר יֹשְׁבֶ֑יהָ כִּ֤י לֹֽא־בָ֙אוּ֙ לְעֶזְרַ֣ת יְהוָ֔ה לְעֶזְרַ֥ת יְהוָ֖ה בַּגִּבּוֹרִֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;תְּבֹרַךְ֙ מִנָּשִׁ֔ים יָעֵ֕ל אֵ֖שֶׁת חֶ֣בֶר הַקֵּינִ֑י מִנָּשִׁ֥ים בָּאֹ֖הֶל תְּבֹרָֽךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מַ֥יִם שָׁאַ֖ל חָלָ֣ב נָתָ֑נָה בְּסֵ֥פֶל אַדִּירִ֖ים הִקְרִ֥יבָה חֶמְאָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;יָדָהּ֙ לַיָּתֵ֣ד תִּשְׁלַ֔חְנָה וִֽימִינָ֖הּ לְהַלְמ֣וּת עֲמֵלִ֑ים וְהָלְמָ֤ה סִֽיסְרָא֙ מָחֲקָ֣ה רֹאשׁ֔וֹ וּמָחֲצָ֥ה וְחָלְפָ֖ה רַקָּתֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בֵּ֣ין רַגְלֶ֔יהָ כָּרַ֥ע נָפַ֖ל שָׁכָ֑ב בֵּ֤ין רַגְלֶ֙יהָ֙ כָּרַ֣ע נָפָ֔ל בַּאֲשֶׁ֣ר כָּרַ֔ע שָׁ֖ם נָפַ֥ל שָׁדֽוּד׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בְּעַד֩ הַחַלּ֨וֹן נִשְׁקְפָ֧ה וַתְּיַבֵּ֛ב אֵ֥ם סִֽיסְרָ֖א בְּעַ֣ד הָֽאֶשְׁנָ֑ב מַדּ֗וּעַ בֹּשֵׁ֤שׁ רִכְבּוֹ֙ לָב֔וֹא מַדּ֣וּעַ אֶֽחֱר֔וּ פַּעֲמֵ֖י מַרְכְּבוֹתָֽיו׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;חַכְמ֥וֹת שָׂרוֹתֶ֖יהָ תַּעֲנֶ֑ינָּה אַף־הִ֕יא תָּשִׁ֥יב אֲמָרֶ֖יהָ לָֽהּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;הֲלֹ֨א יִמְצְא֜וּ יְחַלְּק֣וּ שָׁלָ֗ל רַ֤חַם רַחֲמָתַ֙יִם֙ לְרֹ֣אשׁ גֶּ֔בֶר שְׁלַ֤ל צְבָעִים֙ לְסִ֣יסְרָ֔א שְׁלַ֥ל צְבָעִ֖ים רִקְמָ֑ה צֶ֥בַע רִקְמָתַ֖יִם לְצַוְּארֵ֥י שָׁלָֽל׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כֵּ֠ן יֹאבְד֤וּ כָל־אוֹיְבֶ֙יךָ֙ יְהוָ֔ה וְאֹ֣הֲבָ֔יו כְּצֵ֥את הַשֶּׁ֖מֶשׁ בִּגְבֻרָת֑וֹ וַתִּשְׁקֹ֥ט הָאָ֖רֶץ אַרְבָּעִ֥ים שָׁנָֽה׃ פ</P>
</TD>
<TD WIDTH="50%">
<P>1&nbsp;wat&#257;&#353;ar d&#601;&#x1E07;w&#333;r&acirc; &ucirc;&#x1E07;&#257;r&#257;q ben-&#8217;&#259;&#x1E07;&icirc;n&#333;&#8216;am bayyw&#333;m hah&ucirc;&#8217; l&#275;&#8217;m&#333;r: </P>
<P>2&nbsp;bif&#601;r&#333;&#8216;a p&#601;r&#257;&#8216;w&#333;&#x1E6F; b&#601;yi&#347;&#601;r&#257;&#8217;&#275;l b&#601;hi&#x1E6F;&#601;nad&#275;&#x1E07; &#8216;&#257;m b&#257;r&#259;&#x1E35;&ucirc; y&#601;hw&acirc;: </P>
<P>3&nbsp;&#353;im&#601;&#8216;&ucirc; m&#601;l&#257;&#x1E35;&icirc;m ha&#8217;&#259;z&icirc;n&ucirc; r&#333;z&#601;n&icirc;m &#8217;&#257;n&#333;&#x1E35;&icirc; layhw&acirc; &#8217;&#257;n&#333;&#x1E35;&icirc; &#8217;&#257;&#353;&icirc;r&acirc; &#8217;&#259;zamm&#275;r layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>4&nbsp;y&#601;hw&acirc; b&#601;&#x1E63;&#275;&#8217;&#x1E6F;&#601;&#x1E35;&#257; mi&#347;&#347;&#275;&#8216;&icirc;r b&#601;&#x1E63;<sup>a</sup>&#8216;&#601;d&#601;&#x1E35;&#257; mi&#347;&#347;&#601;&#x1E0F;&#275;h &#8217;&#277;&#x1E0F;w&#333;m &#8217;ere&#x1E63; r&#257;&#8216;&#257;&#353;&acirc; gam-&#353;&#257;mayim n&#257;&#x1E6D;&#257;f&ucirc; gam-&#8216;&#257;&#x1E07;&icirc;m n&#257;&#x1E6D;&#601;f&ucirc; m&#257;yim: </P>
<P>5&nbsp;h&#257;r&icirc;m n&#257;z&#601;l&ucirc; mip&#601;n&ecirc; y&#601;hw&acirc; zeh s&icirc;nay mip&#601;n&ecirc; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>6&nbsp;b&icirc;m&ecirc; &#353;am&#601;gar ben-&#8216;&#259;n&#257;&#x1E6F; b&icirc;m&ecirc; y&#257;&#8216;&#275;l &#x1E25;&#257;&#x1E0F;&#601;l&ucirc; &#8217;&#335;r&#257;&#x1E25;w&#333;&#x1E6F; w&#601;h&#333;l&#601;&#x1E35;&ecirc; n&#601;&#x1E6F;&icirc;&#x1E07;w&#333;&#x1E6F; y&#275;l&#601;&#x1E35;&ucirc; &#8217;&#335;r&#257;&#x1E25;w&#333;&#x1E6F; &#8216;&#259;qal&#601;qallw&#333;&#x1E6F;: </P>
<P>7&nbsp;&#x1E25;&#257;&#x1E0F;&#601;l&ucirc; f&#601;r&#257;zw&#333;n b&#601;yi&#347;&#601;r&#257;&#8217;&#275;l &#x1E25;&#257;&#x1E0F;&#275;ll&ucirc; &#8216;a&#x1E0F; &#353;aqqam&#601;t&icirc; d&#601;&#x1E07;w&#333;r&acirc; &#353;aqqam&#601;t&icirc; &#8217;&#275;m b&#601;yi&#347;&#601;r&#257;&#8217;&#275;l: </P>
<P>8&nbsp;yi&#x1E07;&#601;&#x1E25;ar &#8217;&#277;l&#333;h&icirc;m &#x1E25;&#259;&#x1E0F;&#257;&#353;&icirc;m &#8217;&#257;z l&#257;&#x1E25;em &#353;&#601;&#8216;&#257;r&icirc;m m&#257;&#x1E21;&#275;n &#8217;im-y&#275;r&#257;&#8217;eh w&#257;r&#333;m<sup>a</sup>&#x1E25; b&#601;&#8217;ar&#601;b&#257;&#8216;&icirc;m &#8217;elef b&#601;yi&#347;&#601;r&#257;&#8217;&#275;l: </P>
<P>9&nbsp;lib&icirc; l&#601;&#x1E25;w&#333;q&#601;q&ecirc; yi&#347;&#601;r&#257;&#8217;&#275;l hammi&#x1E6F;&#601;nad&#601;&#x1E07;&icirc;m b&#257;&#8216;&#257;m b&#257;r&#259;&#x1E35;&ucirc; y&#601;hw&acirc;: </P>
<P>10&nbsp;r&#333;&#x1E35;&#601;&#x1E07;&ecirc; &#8217;&#259;&#x1E6F;&#333;nw&#333;&#x1E6F; &#x1E63;&#601;&#x1E25;&#333;rw&#333;&#x1E6F; y&#333;&#353;&#601;&#x1E07;&ecirc; &#8216;al-mid&icirc;n w&#601;h&#333;l&#601;&#x1E35;&ecirc; &#8216;al-dere&#x1E35;&#601; &#347;&icirc;&#x1E25;&ucirc;: </P>
<P>11&nbsp;miqqw&#333;l m&#601;&#x1E25;a&#x1E63;&#601;&#x1E63;&icirc;m b&ecirc;n ma&#353;&#601;&#8217;ab&icirc;m &#353;&#257;m y&#601;&#x1E6F;ann&ucirc; &#x1E63;i&#x1E0F;&#601;qw&#333;&#x1E6F; y&#601;hw&acirc; &#x1E63;i&#x1E0F;&#601;q&#333;&#x1E6F; pir&#601;z&#333;nw&#333; b&#601;yi&#347;&#601;r&#257;&#8217;&#275;l &#8217;&#257;z y&#257;r&#601;&#x1E0F;&ucirc; la&#353;&#353;&#601;&#8216;&#257;r&icirc;m &#8216;am-y&#601;hw&acirc;: </P>
<P>12&nbsp;&#8216;&ucirc;r&icirc; &#8216;&ucirc;r&icirc; d&#601;&#x1E07;w&#333;r&acirc; &#8216;&ucirc;r&icirc; &#8216;&ucirc;r&icirc; dab&#601;r&icirc;-&#353;&icirc;r q&ucirc;m b&#257;r&#257;q &ucirc;&#353;&#259;&#x1E07;&#275;h &#353;e&#x1E07;&#601;y&#601;&#x1E35;&#257; ben-&#8217;&#259;&#x1E07;&icirc;n&#333;&#8216;am: </P>
<P>13&nbsp;&#8217;&#257;z y&#601;ra&#x1E0F; &#347;&#257;r&icirc;&#x1E0F; l&#601;&#8217;ad&icirc;r&icirc;m &#8216;&#257;m y&#601;hw&acirc; y&#601;ra&#x1E0F;-l&icirc; bagibw&#333;r&icirc;m: </P>
<P>14&nbsp;minn&icirc; &#8217;ef&#601;rayim &#353;&#257;r&#601;&#353;&#257;m b<sup>a</sup>&#8216;&#259;m&#257;l&#275;q &#8217;<sup>a</sup>&#x1E25;&#259;rey&#x1E35;&#257; &#x1E07;in&#601;y&#257;m&icirc;n b<sup>a</sup>&#8216;&#259;m&#257;mey&#x1E35;&#257; minn&icirc; m&#257;&#x1E35;&icirc;r y&#257;r&#601;&#x1E0F;&ucirc; m&#601;&#x1E25;&#333;q&#601;q&icirc;m &ucirc;mizz&#601;&#x1E07;&ucirc;lun m&#333;&#353;&#601;&#x1E35;&icirc;m b&#601;&#353;&#275;&#x1E07;e&#x1E6D; s&#333;f&#275;r: </P>
<P>15&nbsp;w&#601;&#347;&#257;ray b&#601;yi&#347;&#347;&#257;s&#x1E35;&#257;r &#8216;im-d&#601;&#x1E07;&#333;r&acirc; w&#601;yi&#347;&#347;&#257;s&#x1E35;&#257;r k&#275;n b&#257;r&#257;q b&#257;&#8216;&#275;meq &#353;ull<sup>a</sup>&#x1E25; b&#601;ra&#x1E21;&#601;l&#257;yw bif&#601;lagw&#333;&#x1E6F; r&#601;&#8217;&ucirc;&#x1E07;&#275;n g&#601;&#x1E0F;&#333;l&icirc;m &#x1E25;iq&#601;q&ecirc;-l&#275;&#x1E07;: </P>
<P>16&nbsp;l&#257;mm&acirc; y&#257;&#353;a&#x1E07;&#601;t&#257; b&ecirc;n hammi&#353;&#601;p&#601;&#x1E6F;ayim li&#353;&#601;m&#333;&#8216;a &#353;&#601;riqw&#333;&#x1E6F; &#8216;&#259;&#x1E0F;&#257;r&icirc;m lif&#601;lagw&#333;&#x1E6F; r&#601;&#8217;&ucirc;&#x1E07;&#275;n g&#601;&#x1E0F;w&#333;l&icirc;m &#x1E25;iq&#601;r&ecirc;-l&#275;&#x1E07;: </P>
<P>17&nbsp;gil&#601;&#8216;&#257;&#x1E0F; b&#601;&#8216;&#275;&#x1E07;er hayyar&#601;d&#275;n &#353;&#257;&#x1E35;&#275;n w&#601;&#x1E0F;&#257;n l&#257;mm&acirc; y&#257;&#x1E21;&ucirc;r &#8217;&#335;n&icirc;yw&#333;&#x1E6F; &#8217;&#257;&#353;&#275;r y&#257;&#353;a&#x1E07; l&#601;&#x1E25;w&#333;f yamm&icirc;m w&#601;&#8216;al mif&#601;r&#257;&#x1E63;&#257;yw yi&#353;&#601;kw&#333;n: </P>
<P>18&nbsp;z&#601;&#x1E07;ul&ucirc;n &#8216;am &#x1E25;&#275;r&#275;f naf&#601;&#353;w&#333; l&#257;m&ucirc;&#x1E6F; w&#601;naf&#601;t&#257;l&icirc; &#8216;al m&#601;rw&#333;m&ecirc; &#347;&#257;&#x1E0F;eh: </P>
<P>19&nbsp;b&#257;&#8217;&ucirc; m&#601;l&#257;&#x1E35;&icirc;m nil&#601;&#x1E25;&#257;m&ucirc; &#8217;&#257;z nil&#601;&#x1E25;&#259;m&ucirc; mal&#601;&#x1E35;&ecirc; &#x1E35;&#601;n<sup>a</sup>&#8216;an b&#601;&#x1E6F;<sup>a</sup>&#8216;&#601;na&#x1E35;&#601; &#8216;al-m&ecirc; m&#601;&#x1E21;idw&#333; be&#x1E63;<sup>a</sup>&#8216; kesef l&#333;&#8217; l&#257;q&#257;&#x1E25;&ucirc;: </P>
<P>20&nbsp;min-&#353;&#257;mayim nil&#601;&#x1E25;&#257;m&ucirc; hakw&#333;&#x1E35;&#257;&#x1E07;&icirc;m mimm&#601;sillw&#333;&#x1E6F;&#257;m nil&#601;&#x1E25;&#259;m&ucirc; &#8216;im-s&icirc;s&#601;r&#257;&#8217;: </P>
<P>21&nbsp;n<sup>a</sup>&#x1E25;al q&icirc;&#353;w&#333;n g&#601;r&#257;f&#257;m n<sup>a</sup>&#x1E25;al q&#601;&#x1E0F;&ucirc;m&icirc;m n<sup>a</sup>&#x1E25;al q&icirc;&#353;w&#333;n ti&#x1E0F;&#601;r&#601;&#x1E35;&icirc; naf&#601;&#353;&icirc; &#8216;&#333;z: </P>
<P>22&nbsp;&#8217;&#257;z h&#257;l&#601;m&ucirc; &#8216;iqq&#601;&#x1E07;&ecirc;-s&ucirc;s midah&#259;rw&#333;&#x1E6F; dah&#259;rw&#333;&#x1E6F; &#8217;ab&icirc;r&#257;yw: </P>
<P>23&nbsp;&#8217;w&#333;r&ucirc; m&#275;rw&#333;z &#8217;&#257;mar mal&#601;&#8217;a&#x1E35;&#601; y&#601;hw&acirc; &#8217;&#333;r&ucirc; &#8217;&#257;rw&#333;r y&#333;&#353;&#601;&#x1E07;eyh&#257; k&icirc; l&#333;&#8217;-&#x1E07;&#257;&#8217;&ucirc; l&#601;&#8216;ez&#601;ra&#x1E6F; y&#601;hw&acirc; l&#601;&#8216;ez&#601;ra&#x1E6F; y&#601;hw&acirc; bagibw&#333;r&icirc;m: </P>
<P>24&nbsp;t&#601;&#x1E07;&#333;ra&#x1E35;&#601; minn&#257;&#353;&icirc;m y&#257;&#8216;&#275;l &#8217;&#275;&#353;e&#x1E6F; &#x1E25;e&#x1E07;er haqq&ecirc;n&icirc; minn&#257;&#353;&icirc;m b&#257;&#8217;&#333;hel t&#601;&#x1E07;&#333;r&#257;&#x1E35;&#601;: </P>
<P>25&nbsp;mayim &#353;&#257;&#8217;al &#x1E25;&#257;l&#257;&#x1E07; n&#257;&#x1E6F;&#257;n&acirc; b&#601;s&#275;fel &#8217;ad&icirc;r&icirc;m hiq&#601;r&icirc;&#x1E07;&acirc; &#x1E25;em&#601;&#8217;&acirc;: </P>
<P>26&nbsp;y&#257;&#x1E0F;&#257;h layy&#257;&#x1E6F;&#275;&#x1E0F; ti&#353;&#601;l<sup>a</sup>&#x1E25;&#601;n&acirc; w&icirc;m&icirc;n&#257;h l&#601;hal&#601;m&ucirc;&#x1E6F; &#8216;&#259;m&#275;l&icirc;m w&#601;h&#257;l&#601;m&acirc; s&icirc;s&#601;r&#257;&#8217; m&#257;&#x1E25;&#259;q&acirc; r&#333;&#8217;&#353;w&#333; &ucirc;m&#257;&#x1E25;&#259;&#x1E63;&acirc; w&#601;&#x1E25;&#257;l&#601;f&acirc; raqq&#257;&#x1E6F;w&#333;: </P>
<P>27&nbsp;b&ecirc;n ra&#x1E21;&#601;leyh&#257; k&#257;r<sup>a</sup>&#8216; n&#257;fal &#353;&#257;&#x1E35;&#257;&#x1E07; b&ecirc;n ra&#x1E21;&#601;leyh&#257; k&#257;r<sup>a</sup>&#8216; n&#257;f&#257;l ba&#8217;&#259;&#353;er k&#257;r<sup>a</sup>&#8216; &#353;&#257;m n&#257;fal &#353;&#257;&#x1E0F;&ucirc;&#x1E0F;: </P>
<P>28&nbsp;b&#601;&#8216;a&#x1E0F; h<sup>a</sup>&#x1E25;allw&#333;n ni&#353;&#601;q&#601;f&acirc; wat&#601;yab&#275;&#x1E07; &#8217;&#275;m s&icirc;s&#601;r&#257;&#8217; b&#601;&#8216;a&#x1E0F; h&#257;&#8217;e&#353;&#601;n&#257;&#x1E07; mad&ucirc;&#8216;a b&#333;&#353;&#275;&#353; ri&#x1E35;&#601;bw&#333; l&#257;&#x1E07;w&#333;&#8217; mad&ucirc;&#8216;a &#8217;e&#x1E25;&#277;r&ucirc; p<sup>a</sup>&#8216;&#259;m&ecirc; mar&#601;k&#601;&#x1E07;w&#333;&#x1E6F;&#257;yw: </P>
<P>29&nbsp;&#x1E25;a&#x1E35;&#601;mw&#333;&#x1E6F; &#347;&#257;rw&#333;&#x1E6F;eyh&#257; t<sup>a</sup>&#8216;&#259;neynn&acirc; &#8217;af-h&icirc;&#8217; t&#257;&#353;&icirc;&#x1E07; &#8217;&#259;m&#257;reyh&#257; l&#257;h: </P>
<P>30&nbsp;h&#259;l&#333;&#8217; yim&#601;&#x1E63;&#601;&#8217;&ucirc; y&#601;&#x1E25;all&#601;q&ucirc; &#353;&#257;l&#257;l r<sup>a</sup>&#x1E25;am r<sup>a</sup>&#x1E25;&#259;m&#257;&#x1E6F;ayim l&#601;r&#333;&#8217;&#353; ge&#x1E07;er &#353;&#601;lal &#x1E63;&#601;&#x1E07;&#257;&#8216;&icirc;m l&#601;s&icirc;s&#601;r&#257;&#8217; &#353;&#601;lal &#x1E63;&#601;&#x1E07;&#257;&#8216;&icirc;m riq&#601;m&acirc; &#x1E63;e&#x1E07;<sup>a</sup>&#8216; riq&#601;m&#257;&#x1E6F;ayim l&#601;&#x1E63;a&ucirc;&#601;&#8217;r&ecirc; &#353;&#257;l&#257;l: </P>
<P>31&nbsp;k&#275;n y&#333;&#8217;&#x1E07;&#601;&#x1E0F;&ucirc; &#x1E35;&#257;l-&#8217;w&#333;y&#601;&#x1E07;ey&#x1E35;&#257; y&#601;hw&acirc; w&#601;&#8217;&#333;h&#259;&#x1E07;&#257;yw k&#601;&#x1E63;&#275;&#8217;&#x1E6F; ha&#353;&#353;eme&#353; bi&#x1E21;&#601;&#x1E07;ur&#257;&#x1E6F;w&#333; wati&#353;&#601;q&#333;&#x1E6D; h&#257;&#8217;&#257;re&#x1E63; &#8217;ar&#601;b&#257;&#8216;&icirc;m &#353;&#257;n&acirc;: f</P>
</TD>
</TABLE>
<P><HR>
<CENTER>
<A HREF="jdg006.htm">Next: Judges (Shoftim) Chapter 6</A></CENTER>
</BODY>
</HTML>
