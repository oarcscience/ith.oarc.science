<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen012.htm">Polyglot</A>&nbsp;
<A HREF="../kjv/gen012.htm">KJV</A>&nbsp;
<A HREF="../sep/gen012.htm">Sep</A>&nbsp;
<A HREF="../vul/gen012.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen011.htm">Previous</A>&nbsp;
<A HREF="gen013.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֶל־אַבְרָ֔ם לֶךְ־לְךָ֛ מֵאַרְצְךָ֥ וּמִמּֽוֹלַדְתְּךָ֖ וּמִבֵּ֣ית אָבִ֑יךָ אֶל־הָאָ֖רֶץ אֲשֶׁ֥ר אַרְאֶֽךָּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאֶֽעֶשְׂךָ֙ לְג֣וֹי גָּד֔וֹל וַאֲבָ֣רֶכְךָ֔ וַאֲגַדְּלָ֖ה שְׁמֶ֑ךָ וֶהְיֵ֖ה בְּרָכָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַאֲבָֽרֲכָה֙ מְבָ֣רְכֶ֔יךָ וּמְקַלֶּלְךָ֖ אָאֹ֑ר וְנִבְרְכ֣וּ בְךָ֔ כֹּ֖ל מִשְׁפְּחֹ֥ת הָאֲדָמָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֵּ֣לֶךְ אַבְרָ֗ם כַּאֲשֶׁ֨ר דִּבֶּ֤ר אֵלָיו֙ יְהוָ֔ה וַיֵּ֥לֶךְ אִתּ֖וֹ ל֑וֹט וְאַבְרָ֗ם בֶּן־חָמֵ֤שׁ שָׁנִים֙ וְשִׁבְעִ֣ים שָׁנָ֔ה בְּצֵאת֖וֹ מֵחָרָֽן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּקַּ֣ח אַבְרָם֩ אֶת־שָׂרַ֨י אִשְׁתּ֜וֹ וְאֶת־ל֣וֹט בֶּן־אָחִ֗יו וְאֶת־כָּל־רְכוּשָׁם֙ אֲשֶׁ֣ר רָכָ֔שׁוּ וְאֶת־הַנֶּ֖פֶשׁ אֲשֶׁר־עָשׂ֣וּ בְחָרָ֑ן וַיֵּצְא֗וּ לָלֶ֙כֶת֙ אַ֣רְצָה כְּנַ֔עַן וַיָּבֹ֖אוּ אַ֥רְצָה כְּנָֽעַן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּעֲבֹ֤ר אַבְרָם֙ בָּאָ֔רֶץ עַ֚ד מְק֣וֹם שְׁכֶ֔ם עַ֖ד אֵל֣וֹן מוֹרֶ֑ה וְהַֽכְּנַעֲנִ֖י אָ֥ז בָּאָֽרֶץ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֵּרָ֤א יְהוָה֙ אֶל־אַבְרָ֔ם וַיֹּ֕אמֶר לְזַ֨רְעֲךָ֔ אֶתֵּ֖ן אֶת־הָאָ֣רֶץ הַזֹּ֑את וַיִּ֤בֶן שָׁם֙ מִזְבֵּ֔חַ לַיהוָ֖ה הַנִּרְאֶ֥ה אֵלָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּעְתֵּ֨ק מִשָּׁ֜ם הָהָ֗רָה מִקֶּ֛דֶם לְבֵֽית־אֵ֖ל וַיֵּ֣ט אָהֳלֹ֑ה<font color="red"><sup>q</font></sup> בֵּֽית־אֵ֤ל מִיָּם֙ וְהָעַ֣י מִקֶּ֔דֶם וַיִּֽבֶן־שָׁ֤ם מִזְבֵּ֙חַ֙ לַֽיהוָ֔ה וַיִּקְרָ֖א בְּשֵׁ֥ם יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּסַּ֣ע אַבְרָ֔ם הָל֥וֹךְ וְנָס֖וֹעַ הַנֶּֽגְבָּה׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְהִ֥י רָעָ֖ב בָּאָ֑רֶץ וַיֵּ֨רֶד אַבְרָ֤ם מִצְרַ֙יְמָה֙ לָג֣וּר שָׁ֔ם כִּֽי־כָבֵ֥ד הָרָעָ֖ב בָּאָֽרֶץ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֕י כַּאֲשֶׁ֥ר הִקְרִ֖יב לָב֣וֹא מִצְרָ֑יְמָה וַיֹּ֙אמֶר֙ אֶל־שָׂרַ֣י אִשְׁתּ֔וֹ הִנֵּה־נָ֣א יָדַ֔עְתִּי כִּ֛י אִשָּׁ֥ה יְפַת־מַרְאֶ֖ה אָֽתְּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָיָ֗ה כִּֽי־יִרְא֤וּ אֹתָךְ֙ הַמִּצְרִ֔ים וְאָמְר֖וּ אִשְׁתּ֣וֹ זֹ֑את וְהָרְג֥וּ אֹתִ֖י וְאֹתָ֥ךְ יְחַיּֽוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אִמְרִי־נָ֖א אֲחֹ֣תִי אָ֑תְּ לְמַ֙עַן֙ יִֽיטַב־לִ֣י בַעֲבוּרֵ֔ךְ וְחָיְתָ֥ה נַפְשִׁ֖י בִּגְלָלֵֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְהִ֕י כְּב֥וֹא אַבְרָ֖ם מִצְרָ֑יְמָה וַיִּרְא֤וּ הַמִּצְרִים֙ אֶת־הָ֣אִשָּׁ֔ה כִּֽי־יָפָ֥ה הִ֖וא מְאֹֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּרְא֤וּ אֹתָהּ֙ שָׂרֵ֣י פַרְעֹ֔ה וַיְהַֽלְל֥וּ אֹתָ֖הּ אֶל־פַּרְעֹ֑ה וַתֻּקַּ֥ח הָאִשָּׁ֖ה בֵּ֥ית פַּרְעֹֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּלְאַבְרָ֥ם הֵיטִ֖יב בַּעֲבוּרָ֑הּ וַֽיְהִי־ל֤וֹ צֹאן־וּבָקָר֙ וַחֲמֹרִ֔ים וַעֲבָדִים֙ וּשְׁפָחֹ֔ת וַאֲתֹנֹ֖ת וּגְמַלִּֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְנַגַּ֨ע יְהוָ֧ה׀ אֶת־פַּרְעֹ֛ה נְגָעִ֥ים גְּדֹלִ֖ים וְאֶת־בֵּית֑וֹ עַל־דְּבַ֥ר שָׂרַ֖י אֵ֥שֶׁת אַבְרָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּקְרָ֤א פַרְעֹה֙ לְאַבְרָ֔ם וַיֹּ֕אמֶר מַה־זֹּ֖את עָשִׂ֣יתָ לִּ֑י לָ֚מָּה לֹא־הִגַּ֣דְתָּ לִּ֔י כִּ֥י אִשְׁתְּךָ֖ הִֽוא׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לָמָ֤ה אָמַ֙רְתָּ֙ אֲחֹ֣תִי הִ֔וא וָאֶקַּ֥ח אֹתָ֛הּ לִ֖י לְאִשָּׁ֑ה וְעַתָּ֕ה הִנֵּ֥ה אִשְׁתְּךָ֖ קַ֥ח וָלֵֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְצַ֥ו עָלָ֛יו פַּרְעֹ֖ה אֲנָשִׁ֑ים וַֽיְשַׁלְּח֥וּ אֹת֛וֹ וְאֶת־אִשְׁתּ֖וֹ וְאֶת־כָּל־אֲשֶׁר־לֽוֹ׃ </P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-&#8217;a&#x1E07;&#601;r&#257;m le&#x1E35;&#601;-l&#601;&#x1E35;&#257; m&#275;&#8217;ar&#601;&#x1E63;&#601;&#x1E35;&#257; &ucirc;mimmw&#333;la&#x1E0F;&#601;t&#601;&#x1E35;&#257; &ucirc;mib&ecirc;&#x1E6F; &#8217;&#257;&#x1E07;&icirc;&#x1E35;&#257; &#8217;el-h&#257;&#8217;&#257;re&#x1E63; &#8217;&#259;&#353;er &#8217;ar&#601;&#8217;e&#x1E35;&#x1E35;&#257;: </P>
<P>2&nbsp;w&#601;&#8217;e&#8216;e&#347;&#601;&#x1E35;&#257; l&#601;&#x1E21;w&#333;y g&#257;&#x1E0F;w&#333;l wa&#8217;&#259;&#x1E07;&#257;re&#x1E35;&#601;&#x1E35;&#257; wa&#8217;&#259;&#x1E21;ad&#601;l&acirc; &#353;&#601;me&#x1E35;&#257; weh&#601;y&#275;h b&#601;r&#257;&#x1E35;&acirc;: </P>
<P>3&nbsp;wa&#8217;&#259;&#x1E07;&#257;r&#259;&#x1E35;&acirc; m&#601;&#x1E07;&#257;r&#601;&#x1E35;ey&#x1E35;&#257; &ucirc;m&#601;qallel&#601;&#x1E35;&#257; &#8217;&#257;&#8217;&#333;r w&#601;ni&#x1E07;&#601;r&#601;&#x1E35;&ucirc; &#x1E07;&#601;&#x1E35;&#257; k&#333;l mi&#353;&#601;p&#601;&#x1E25;&#333;&#x1E6F; h&#257;&#8217;&#259;&#x1E0F;&#257;m&acirc;: </P>
<P>4&nbsp;wayy&#275;le&#x1E35;&#601; &#8217;a&#x1E07;&#601;r&#257;m ka&#8217;&#259;&#353;er diber &#8217;&#275;l&#257;yw y&#601;hw&acirc; wayy&#275;le&#x1E35;&#601; &#8217;itw&#333; lw&#333;&#x1E6D; w&#601;&#8217;a&#x1E07;&#601;r&#257;m ben-&#x1E25;&#257;m&#275;&#353; &#353;&#257;n&icirc;m w&#601;&#353;i&#x1E07;&#601;&#8216;&icirc;m &#353;&#257;n&acirc; b&#601;&#x1E63;&#275;&#8217;&#x1E6F;w&#333; m&#275;&#x1E25;&#257;r&#257;n: </P>
<P>5&nbsp;wayyiqq<sup>a</sup>&#x1E25; &#8217;a&#x1E07;&#601;r&#257;m &#8217;e&#x1E6F;-&#347;&#257;ray &#8217;i&#353;&#601;tw&#333; w&#601;&#8217;e&#x1E6F;-lw&#333;&#x1E6D; ben-&#8217;&#257;&#x1E25;&icirc;w w&#601;&#8217;e&#x1E6F;-k&#257;l-r&#601;&#x1E35;&ucirc;&#353;&#257;m &#8217;&#259;&#353;er r&#257;&#x1E35;&#257;&#353;&ucirc; w&#601;&#8217;e&#x1E6F;-hannefe&#353; &#8217;&#259;&#353;er-&#8216;&#257;&#347;&ucirc; &#x1E07;&#601;&#x1E25;&#257;r&#257;n wayy&#275;&#x1E63;&#601;&#8217;&ucirc; l&#257;le&#x1E35;e&#x1E6F; &#8217;ar&#601;&#x1E63;&acirc; k&#601;n<sup>a</sup>&#8216;an wayy&#257;&#x1E07;&#333;&#8217;&ucirc; &#8217;ar&#601;&#x1E63;&acirc; k&#601;n&#257;&#8216;an: </P>
<P>6&nbsp;wayy<sup>a</sup>&#8216;&#259;&#x1E07;&#333;r &#8217;a&#x1E07;&#601;r&#257;m b&#257;&#8217;&#257;re&#x1E63; &#8216;a&#x1E0F; m&#601;qw&#333;m &#353;&#601;&#x1E35;em &#8216;a&#x1E0F; &#8217;&#275;lw&#333;n mw&#333;reh w&#601;hak&#601;n<sup>a</sup>&#8216;&#259;n&icirc; &#8217;&#257;z b&#257;&#8217;&#257;re&#x1E63;: </P>
<P>7&nbsp;wayy&#275;r&#257;&#8217; y&#601;hw&acirc; &#8217;el-&#8217;a&#x1E07;&#601;r&#257;m wayy&#333;&#8217;mer l&#601;zar&#601;&#8216;&#259;&#x1E35;&#257; &#8217;et&#275;n &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; wayyi&#x1E07;en &#353;&#257;m miz&#601;b&#275;&#x1E25;a layhw&acirc; hannir&#601;&#8217;eh &#8217;&#275;l&#257;yw: </P>
<P>8&nbsp;wayy<sup>a</sup>&#8216;&#601;t&#275;q mi&#353;&#353;&#257;m h&acirc;&#257;r&acirc; miqqe&#x1E0F;em l&#601;&#x1E07;&ecirc;&#x1E6F;-&#8217;&#275;l wayy&#275;&#x1E6D; &#8217;&acirc;&#335;l&#333;h<font color="red"><sup>q</font></sup> b&ecirc;&#x1E6F;-&#8217;&#275;l m&icirc;y&#257;m w&#601;h&#257;&#8216;ay miqqe&#x1E0F;em wayyi&#x1E07;en-&#353;&#257;m miz&#601;b&#275;&#x1E25;a layhw&acirc; wayyiq&#601;r&#257;&#8217; b&#601;&#353;&#275;m y&#601;hw&acirc;: </P>
<P>9&nbsp;wayyiss<sup>a</sup>&#8216; &#8217;a&#x1E07;&#601;r&#257;m h&#257;lw&#333;&#x1E35;&#601; w&#601;n&#257;sw&#333;&#8216;a hanne&#x1E21;&#601;b&acirc;: f</P>
<P>10&nbsp;way&#601;h&icirc; r&#257;&#8216;&#257;&#x1E07; b&#257;&#8217;&#257;re&#x1E63; wayy&#275;re&#x1E0F; &#8217;a&#x1E07;&#601;r&#257;m mi&#x1E63;&#601;ray&#601;m&acirc; l&#257;&#x1E21;&ucirc;r &#353;&#257;m k&icirc;-&#x1E35;&#257;&#x1E07;&#275;&#x1E0F; h&#257;r&#257;&#8216;&#257;&#x1E07; b&#257;&#8217;&#257;re&#x1E63;: </P>
<P>11&nbsp;way&#601;h&icirc; ka&#8217;&#259;&#353;er hiq&#601;r&icirc;&#x1E07; l&#257;&#x1E07;w&#333;&#8217; mi&#x1E63;&#601;r&#257;y&#601;m&acirc; wayy&#333;&#8217;mer &#8217;el-&#347;&#257;ray &#8217;i&#353;&#601;tw&#333; hinn&#275;h-n&#257;&#8217; y&#257;&#x1E0F;<sup>a</sup>&#8216;&#601;t&icirc; k&icirc; &#8217;i&#353;&#353;&acirc; y&#601;fa&#x1E6F;-mar&#601;&#8217;eh &#8217;&#257;t&#601;: </P>
<P>12&nbsp;w&#601;h&#257;y&acirc; k&icirc;-yir&#601;&#8217;&ucirc; &#8217;&#333;&#x1E6F;&#257;&#x1E35;&#601; hammi&#x1E63;&#601;r&icirc;m w&#601;&#8217;&#257;m&#601;r&ucirc; &#8217;i&#353;&#601;tw&#333; z&#333;&#8217;&#x1E6F; w&#601;h&#257;r&#601;&#x1E21;&ucirc; &#8217;&#333;&#x1E6F;&icirc; w&#601;&#8217;&#333;&#x1E6F;&#257;&#x1E35;&#601; y&#601;&#x1E25;ayy&ucirc;: </P>
<P>13&nbsp;&#8217;im&#601;r&icirc;-n&#257;&#8217; &#8217;&#259;&#x1E25;&#333;&#x1E6F;&icirc; &#8217;&#257;t&#601; l&#601;m<sup>a</sup>&#8216;an y&icirc;&#x1E6D;a&#x1E07;-l&icirc; &#x1E07;<sup>a</sup>&#8216;&#259;&#x1E07;&ucirc;r&#275;&#x1E35;&#601; w&#601;&#x1E25;&#257;y&#601;&#x1E6F;&acirc; naf&#601;&#353;&icirc; bi&#x1E21;&#601;l&#257;l&#275;&#x1E35;&#601;: </P>
<P>14&nbsp;way&#601;h&icirc; k&#601;&#x1E07;w&#333;&#8217; &#8217;a&#x1E07;&#601;r&#257;m mi&#x1E63;&#601;r&#257;y&#601;m&acirc; wayyir&#601;&#8217;&ucirc; hammi&#x1E63;&#601;r&icirc;m &#8217;e&#x1E6F;-h&#257;&#8217;i&#353;&#353;&acirc; k&icirc;-y&#257;f&acirc; hiw&#8217; m&#601;&#8217;&#333;&#x1E0F;: </P>
<P>15&nbsp;wayyir&#601;&#8217;&ucirc; &#8217;&#333;&#x1E6F;&#257;h &#347;&#257;r&ecirc; far&#601;&#8216;&#333;h way&#601;hal&#601;l&ucirc; &#8217;&#333;&#x1E6F;&#257;h &#8217;el-par&#601;&#8216;&#333;h watuqq<sup>a</sup>&#x1E25; h&#257;&#8217;i&#353;&#353;&acirc; b&ecirc;&#x1E6F; par&#601;&#8216;&#333;h: </P>
<P>16&nbsp;&ucirc;l&#601;&#8217;a&#x1E07;&#601;r&#257;m h&ecirc;&#x1E6D;&icirc;&#x1E07; b<sup>a</sup>&#8216;&#259;&#x1E07;&ucirc;r&#257;h way&#601;h&icirc;-lw&#333; &#x1E63;&#333;&#8217;n-&ucirc;&#x1E07;&#257;q&#257;r w<sup>a</sup>&#x1E25;&#259;m&#333;r&icirc;m w<sup>a</sup>&#8216;&#259;&#x1E07;&#257;&#x1E0F;&icirc;m &ucirc;&#353;&#601;f&#257;&#x1E25;&#333;&#x1E6F; wa&#8217;&#259;&#x1E6F;&#333;n&#333;&#x1E6F; &ucirc;&#x1E21;&#601;mall&icirc;m: </P>
<P>17&nbsp;way&#601;nag<sup>a</sup>&#8216; y&#601;hw&acirc;| &#8217;e&#x1E6F;-par&#601;&#8216;&#333;h n&#601;&#x1E21;&#257;&#8216;&icirc;m g&#601;&#x1E0F;&#333;l&icirc;m w&#601;&#8217;e&#x1E6F;-b&ecirc;&#x1E6F;w&#333; &#8216;al-d&#601;&#x1E07;ar &#347;&#257;ray &#8217;&#275;&#353;e&#x1E6F; &#8217;a&#x1E07;&#601;r&#257;m: </P>
<P>18&nbsp;wayyiq&#601;r&#257;&#8217; far&#601;&#8216;&#333;h l&#601;&#8217;a&#x1E07;&#601;r&#257;m wayy&#333;&#8217;mer mah-zz&#333;&#8217;&#x1E6F; &#8216;&#257;&#347;&icirc;&#x1E6F;&#257; ll&icirc; l&#257;mm&acirc; l&#333;&#8217;-higa&#x1E0F;&#601;t&#257; ll&icirc; k&icirc; &#8217;i&#353;&#601;t&#601;&#x1E35;&#257; hiw&#8217;: </P>
<P>19&nbsp;l&#257;m&acirc; &#8217;&#257;mar&#601;t&#257; &#8217;&#259;&#x1E25;&#333;&#x1E6F;&icirc; hiw&#8217; w&#257;&#8217;eqq<sup>a</sup>&#x1E25; &#8217;&#333;&#x1E6F;&#257;h l&icirc; l&#601;&#8217;i&#353;&#353;&acirc; w&#601;&#8216;at&acirc; hinn&#275;h &#8217;i&#353;&#601;t&#601;&#x1E35;&#257; q<sup>a</sup>&#x1E25; w&#257;l&#275;&#x1E35;&#601;: </P>
<P>20&nbsp;way&#601;&#x1E63;aw &#8216;&#257;l&#257;yw par&#601;&#8216;&#333;h &#8217;&#259;n&#257;&#353;&icirc;m way&#601;&#353;all&#601;&#x1E25;&ucirc; &#8217;&#333;&#x1E6F;w&#333; w&#601;&#8217;e&#x1E6F;-&#8217;i&#353;&#601;tw&#333; w&#601;&#8217;e&#x1E6F;-k&#257;l-&#8217;&#259;&#353;er-lw&#333;: </P>
</TD>
</TABLE>
<P><HR>
<CENTER>
<A HREF="gen013.htm">Next: Genesis (Bereshit) Chapter 13</A></CENTER>
</BODY>
</HTML>
