<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1004.htm">Polyglot</A>&nbsp;
<A HREF="../kjv/sa1004.htm">KJV</A>&nbsp;
<A HREF="../sep/sa1004.htm">Sep</A>&nbsp;
<A HREF="../vul/sa1004.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1003.htm">Previous</A>&nbsp;
<A HREF="sa1005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־שְׁמוּאֵ֖ל לְכָל־יִשְׂרָאֵ֑ל וַיֵּצֵ֣א יִשְׂרָאֵל֩ לִקְרַ֨את פְּלִשְׁתִּ֜ים לַמִּלְחָמָ֗ה וַֽיַּחֲנוּ֙ עַל־הָאֶ֣בֶן הָעֵ֔זֶר וּפְלִשְׁתִּ֖ים חָנ֥וּ בַאֲפֵֽק׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּעַרְכ֨וּ פְלִשְׁתִּ֜ים לִקְרַ֣את יִשְׂרָאֵ֗ל וַתִּטֹּשׁ֙ הַמִּלְחָמָ֔ה וַיִּנָּ֥גֶף יִשְׂרָאֵ֖ל לִפְנֵ֣י פְלִשְׁתִּ֑ים וַיַּכּ֤וּ בַמַּֽעֲרָכָה֙ בַּשָּׂדֶ֔ה כְּאַרְבַּ֥עַת אֲלָפִ֖ים אִֽישׁ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֹ֣א הָעָם֮ אֶל־הַֽמַּחֲנֶה֒ וַיֹּֽאמְרוּ֙ זִקְנֵ֣י יִשְׂרָאֵ֔ל לָ֣מָּה נְגָפָ֧נוּ יְהוָ֛ה הַיּ֖וֹם לִפְנֵ֣י פְלִשְׁתִּ֑ים נִקְחָ֧ה אֵלֵ֣ינוּ מִשִּׁלֹ֗ה אֶת־אֲרוֹן֙ בְּרִ֣ית יְהוָ֔ה וְיָבֹ֣א בְקִרְבֵּ֔נוּ וְיֹשִׁעֵ֖נוּ מִכַּ֥ף אֹיְבֵֽינוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּשְׁלַ֤ח הָעָם֙ שִׁלֹ֔ה וַיִּשְׂא֣וּ מִשָּׁ֗ם אֵ֣ת אֲר֧וֹן בְּרִית־יְהוָ֛ה צְבָא֖וֹת יֹשֵׁ֣ב הַכְּרֻבִ֑ים וְשָׁ֞ם שְׁנֵ֣י בְנֵֽי־עֵלִ֗י עִם־אֲרוֹן֙ בְּרִ֣ית הָאֱלֹהִ֔ים חָפְנִ֖י וּפִֽינְחָֽס׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְהִ֗י כְּב֨וֹא אֲר֤וֹן בְּרִית־יְהוָה֙ אֶל־הַֽמַּחֲנֶ֔ה וַיָּרִ֥עוּ כָל־יִשְׂרָאֵ֖ל תְּרוּעָ֣ה גְדוֹלָ֑ה וַתֵּהֹ֖ם הָאָֽרֶץ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּשְׁמְע֤וּ פְלִשְׁתִּים֙ אֶת־ק֣וֹל הַתְּרוּעָ֔ה וַיֹּ֣אמְר֔וּ מֶ֠ה ק֣וֹל הַתְּרוּעָ֧ה הַגְּדוֹלָ֛ה הַזֹּ֖את בְּמַחֲנֵ֣ה הָעִבְרִ֑ים וַיֵּ֣דְע֔וּ כִּ֚י אֲר֣וֹן יְהוָ֔ה בָּ֖א אֶל־הַֽמַּחֲנֶֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּֽרְאוּ֙ הַפְּלִשְׁתִּ֔ים כִּ֣י אָמְר֔וּ בָּ֥א אֱלֹהִ֖ים אֶל־הַֽמַּחֲנֶ֑ה וַיֹּאמְרוּ֙ א֣וֹי לָ֔נוּ כִּ֣י לֹ֥א הָיְתָ֛ה כָּזֹ֖את אֶתְמ֥וֹל שִׁלְשֹֽׁם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;א֣וֹי לָ֔נוּ מִ֣י יַצִּילֵ֔נוּ מִיַּ֛ד הָאֱלֹהִ֥ים הָאַדִּירִ֖ים הָאֵ֑לֶּה אֵ֧לֶּה הֵ֣ם הָאֱלֹהִ֗ים הַמַּכִּ֧ים אֶת־מִצְרַ֛יִם בְּכָל־מַכָּ֖ה בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הִֽתְחַזְּק֞וּ וִֽהְי֤וּ לַֽאֲנָשִׁים֙ פְּלִשְׁתִּ֔ים פֶּ֚ן תַּעַבְד֣וּ לָעִבְרִ֔ים כַּאֲשֶׁ֥ר עָבְד֖וּ לָכֶ֑ם וִהְיִיתֶ֥ם לַאֲנָשִׁ֖ים וְנִלְחַמְתֶּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּלָּחֲמ֣וּ פְלִשְׁתִּ֗ים וַיִּנָּ֤גֶף יִשְׂרָאֵל֙ וַיָּנֻ֙סוּ֙ אִ֣ישׁ לְאֹהָלָ֔יו וַתְּהִ֥י הַמַּכָּ֖ה גְּדוֹלָ֣ה מְאֹ֑ד וַיִּפֹּל֙ מִיִּשְׂרָאֵ֔ל שְׁלֹשִׁ֥ים אֶ֖לֶף רַגְלִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַאֲר֥וֹן אֱלֹהִ֖ים נִלְקָ֑ח וּשְׁנֵ֤י בְנֵֽי־עֵלִי֙ מֵ֔תוּ חָפְנִ֖י וּפִֽינְחָֽס׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיָּ֤רָץ אִישׁ־בִּנְיָמִן֙ מֵהַמַּ֣עֲרָכָ֔ה וַיָּבֹ֥א שִׁלֹ֖ה בַּיּ֣וֹם הַה֑וּא וּמַדָּ֣יו קְרֻעִ֔ים וַאֲדָמָ֖ה עַל־רֹאשֽׁוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּב֗וֹא וְהִנֵּ֣ה עֵ֠לִי יֹשֵׁ֨ב עַֽל־הַכִּסֵּ֜א <font color="brown">יך</font> <font color="blue">יַ֥ד</font> דֶּ֙רֶךְ֙ מְצַפֶּ֔ה כִּֽי־הָיָ֤ה לִבּוֹ֙ חָרֵ֔ד עַ֖ל אֲר֣וֹן הָאֱלֹהִ֑ים וְהָאִ֗ישׁ בָּ֚א לְהַגִּ֣יד בָּעִ֔יר וַתִּזְעַ֖ק כָּל־הָעִֽיר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּשְׁמַ֤ע עֵלִי֙ אֶת־ק֣וֹל הַצְּעָקָ֔ה וַיֹּ֕אמֶר מֶ֛ה ק֥וֹל הֶהָמ֖וֹן הַזֶּ֑ה וְהָאִ֣ישׁ מִהַ֔ר וַיָּבֹ֖א וַיַּגֵּ֥ד לְעֵלִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְעֵלִ֕י בֶּן־תִּשְׁעִ֥ים וּשְׁמֹנֶ֖ה שָׁנָ֑ה וְעֵינָ֣יו קָ֔מָה וְלֹ֥א יָכ֖וֹל לִרְאֽוֹת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֨אמֶר הָאִ֜ישׁ אֶל־עֵלִ֗י אָֽנֹכִי֙ הַבָּ֣א מִן־הַמַּעֲרָכָ֔ה וַאֲנִ֕י מִן־הַמַּעֲרָכָ֖ה נַ֣סְתִּי הַיּ֑וֹם וַיֹּ֛אמֶר מֶֽה־הָיָ֥ה הַדָּבָ֖ר בְּנִֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּ֨עַן הַֽמְבַשֵּׂ֜ר וַיֹּ֗אמֶר נָ֤ס יִשְׂרָאֵל֙ לִפְנֵ֣י פְלִשְׁתִּ֔ים וְגַ֛ם מַגֵּפָ֥ה גְדוֹלָ֖ה הָיְתָ֣ה בָעָ֑ם וְגַם־שְׁנֵ֨י בָנֶ֜יךָ מֵ֗תוּ חָפְנִי֙ וּפִ֣ינְחָ֔ס וַאֲר֥וֹן הָאֱלֹהִ֖ים נִלְקָֽחָה׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיְהִ֞י כְּהַזְכִּיר֣וֹ׀ אֶת־אֲר֣וֹן הָאֱלֹהִ֗ים וַיִּפֹּ֣ל מֵֽעַל־הַ֠כִּסֵּא אֲחֹ֨רַנִּ֜ית בְּעַ֣ד׀ יַ֣ד הַשַּׁ֗עַר וַתִּשָּׁבֵ֤ר מַפְרַקְתּוֹ֙ וַיָּמֹ֔ת כִּֽי־זָקֵ֥ן הָאִ֖ישׁ וְכָבֵ֑ד וְה֛וּא שָׁפַ֥ט אֶת־יִשְׂרָאֵ֖ל אַרְבָּעִ֥ים שָׁנָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְכַלָּת֣וֹ אֵֽשֶׁת־פִּינְחָס֮ הָרָ֣ה לָלַת֒ וַתִּשְׁמַ֣ע אֶת־הַשְּׁמֻעָ֔ה אֶל־הִלָּקַח֙ אֲר֣וֹן הָאֱלֹהִ֔ים וּמֵ֥ת חָמִ֖יהָ וְאִישָׁ֑הּ וַתִּכְרַ֣ע וַתֵּ֔לֶד כִּֽי־נֶהֶפְכ֥וּ עָלֶ֖יהָ צִרֶֽיהָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּכְעֵ֣ת מוּתָ֗הּ וַתְּדַבֵּ֙רְנָה֙ הַנִּצָּב֣וֹת עָלֶ֔יהָ אַל־תִּֽירְאִ֖י כִּ֣י בֵ֣ן יָלָ֑דְתְּ וְלֹ֥א עָנְתָ֖ה וְלֹא־שָׁ֥תָה לִבָּֽהּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַתִּקְרָ֣א לַנַּ֗עַר אִֽי־כָבוֹד֙ לֵאמֹ֔ר גָּלָ֥ה כָב֖וֹד מִיִּשְׂרָאֵ֑ל אֶל־הִלָּקַח֙ אֲר֣וֹן הָאֱלֹהִ֔ים וְאֶל־חָמִ֖יהָ וְאִישָֽׁהּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתֹּ֕אמֶר גָּלָ֥ה כָב֖וֹד מִיִּשְׂרָאֵ֑ל כִּ֥י נִלְקַ֖ח אֲר֥וֹן הָאֱלֹהִֽים׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-&#353;&#601;m&ucirc;&#8217;&#275;l l&#601;&#x1E35;&#257;l-yi&#347;&#601;r&#257;&#8217;&#275;l wayy&#275;&#x1E63;&#275;&#8217; yi&#347;&#601;r&#257;&#8217;&#275;l liq&#601;ra&#8217;&#x1E6F; p&#601;li&#353;&#601;t&icirc;m lammil&#601;&#x1E25;&#257;m&acirc; wayy<sup>a</sup>&#x1E25;&#259;n&ucirc; &#8216;al-h&#257;&#8217;e&#x1E07;en h&#257;&#8216;&#275;zer &ucirc;f&#601;li&#353;&#601;t&icirc;m &#x1E25;&#257;n&ucirc; &#x1E07;a&#8217;&#259;f&#275;q: </P>
<P>2&nbsp;wayy<sup>a</sup>&#8216;ar&#601;&#x1E35;&ucirc; f&#601;li&#353;&#601;t&icirc;m liq&#601;ra&#8217;&#x1E6F; yi&#347;&#601;r&#257;&#8217;&#275;l wati&#x1E6D;&#x1E6D;&#333;&#353; hammil&#601;&#x1E25;&#257;m&acirc; wayyinn&#257;&#x1E21;ef yi&#347;&#601;r&#257;&#8217;&#275;l lif&#601;n&ecirc; f&#601;li&#353;&#601;t&icirc;m wayyak&ucirc; &#x1E07;amm<sup>a</sup>&#8216;&#259;r&#257;&#x1E35;&acirc; ba&#347;&#347;&#257;&#x1E0F;eh k&#601;&#8217;ar&#601;b<sup>a</sup>&#8216;a&#x1E6F; &#8217;&#259;l&#257;f&icirc;m &#8217;&icirc;&#353;: </P>
<P>3&nbsp;wayy&#257;&#x1E07;&#333;&#8217; h&#257;&#8216;&#257;m &#8217;el-hamm<sup>a</sup>&#x1E25;&#259;neh wayy&#333;&#8217;m&#601;r&ucirc; ziq&#601;n&ecirc; yi&#347;&#601;r&#257;&#8217;&#275;l l&#257;mm&acirc; n&#601;&#x1E21;&#257;f&#257;n&ucirc; y&#601;hw&acirc; hayyw&#333;m lif&#601;n&ecirc; f&#601;li&#353;&#601;t&icirc;m niq&#601;&#x1E25;&acirc; &#8217;&#275;l&ecirc;n&ucirc; mi&#353;&#353;il&#333;h &#8217;e&#x1E6F;-&#8217;&#259;rw&#333;n b&#601;r&icirc;&#x1E6F; y&#601;hw&acirc; w&#601;y&#257;&#x1E07;&#333;&#8217; &#x1E07;&#601;qir&#601;b&#275;n&ucirc; w&#601;y&#333;&#353;i&#8216;&#275;n&ucirc; mikaf &#8217;&#333;y&#601;&#x1E07;&ecirc;n&ucirc;: </P>
<P>4&nbsp;wayyi&#353;&#601;l<sup>a</sup>&#x1E25; h&#257;&#8216;&#257;m &#353;il&#333;h wayyi&#347;&#601;&#8217;&ucirc; mi&#353;&#353;&#257;m &#8217;&#275;&#x1E6F; &#8217;&#259;rw&#333;n b&#601;r&icirc;&#x1E6F;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; y&#333;&#353;&#275;&#x1E07; hak&#601;ru&#x1E07;&icirc;m w&#601;&#353;&#257;m &#353;&#601;n&ecirc; &#x1E07;&#601;n&ecirc;-&#8216;&#275;l&icirc; &#8216;im-&#8217;&#259;rw&#333;n b&#601;r&icirc;&#x1E6F; h&#257;&#8217;&#277;l&#333;h&icirc;m &#x1E25;&#257;f&#601;n&icirc; &ucirc;f&icirc;n&#601;&#x1E25;&#257;s: </P>
<P>5&nbsp;way&#601;h&icirc; k&#601;&#x1E07;w&#333;&#8217; &#8217;&#259;rw&#333;n b&#601;r&icirc;&#x1E6F;-y&#601;hw&acirc; &#8217;el-hamm<sup>a</sup>&#x1E25;&#259;neh wayy&#257;ri&#8216;&ucirc; &#x1E35;&#257;l-yi&#347;&#601;r&#257;&#8217;&#275;l t&#601;r&ucirc;&#8216;&acirc; &#x1E21;&#601;&#x1E0F;w&#333;l&acirc; wat&#275;h&#333;m h&#257;&#8217;&#257;re&#x1E63;: </P>
<P>6&nbsp;wayyi&#353;&#601;m&#601;&#8216;&ucirc; f&#601;li&#353;&#601;t&icirc;m &#8217;e&#x1E6F;-qw&#333;l hat&#601;r&ucirc;&#8216;&acirc; wayy&#333;&#8217;m&#601;r&ucirc; meh qw&#333;l hat&#601;r&ucirc;&#8216;&acirc; hag&#601;&#x1E0F;w&#333;l&acirc; hazz&#333;&#8217;&#x1E6F; b&#601;m<sup>a</sup>&#x1E25;&#259;n&#275;h h&#257;&#8216;i&#x1E07;&#601;r&icirc;m wayy&#275;&#x1E0F;&#601;&#8216;&ucirc; k&icirc; &#8217;&#259;rw&#333;n y&#601;hw&acirc; b&#257;&#8217; &#8217;el-hamm<sup>a</sup>&#x1E25;&#259;neh: </P>
<P>7&nbsp;wayyir&#601;&#8217;&ucirc; hap&#601;li&#353;&#601;t&icirc;m k&icirc; &#8217;&#257;m&#601;r&ucirc; b&#257;&#8217; &#8217;&#277;l&#333;h&icirc;m &#8217;el-hamm<sup>a</sup>&#x1E25;&#259;neh wayy&#333;&#8217;m&#601;r&ucirc; &#8217;w&#333;y l&#257;n&ucirc; k&icirc; l&#333;&#8217; h&#257;y&#601;&#x1E6F;&acirc; k&#257;z&#333;&#8217;&#x1E6F; &#8217;e&#x1E6F;&#601;mw&#333;l &#353;il&#601;&#353;&#333;m: </P>
<P>8&nbsp;&#8217;w&#333;y l&#257;n&ucirc; m&icirc; ya&#x1E63;&#x1E63;&icirc;l&#275;n&ucirc; m&icirc;ya&#x1E0F; h&#257;&#8217;&#277;l&#333;h&icirc;m h&#257;&#8217;ad&icirc;r&icirc;m h&#257;&#8217;&#275;lleh &#8217;&#275;lleh h&#275;m h&#257;&#8217;&#277;l&#333;h&icirc;m hammak&icirc;m &#8217;e&#x1E6F;-mi&#x1E63;&#601;rayim b&#601;&#x1E35;&#257;l-mak&acirc; bammi&#x1E0F;&#601;b&#257;r: </P>
<P>9&nbsp;hi&#x1E6F;&#601;&#x1E25;azz&#601;q&ucirc; wih&#601;y&ucirc; la&#8217;&#259;n&#257;&#353;&icirc;m p&#601;li&#353;&#601;t&icirc;m pen t<sup>a</sup>&#8216;a&#x1E07;&#601;&#x1E0F;&ucirc; l&#257;&#8216;i&#x1E07;&#601;r&icirc;m ka&#8217;&#259;&#353;er &#8216;&#257;&#x1E07;&#601;&#x1E0F;&ucirc; l&#257;&#x1E35;em wih&#601;y&icirc;&#x1E6F;em la&#8217;&#259;n&#257;&#353;&icirc;m w&#601;nil&#601;&#x1E25;am&#601;tem: </P>
<P>10&nbsp;wayyill&#257;&#x1E25;&#259;m&ucirc; f&#601;li&#353;&#601;t&icirc;m wayyinn&#257;&#x1E21;ef yi&#347;&#601;r&#257;&#8217;&#275;l wayy&#257;nus&ucirc; &#8217;&icirc;&#353; l&#601;&#8217;&#333;h&#257;l&#257;yw wat&#601;h&icirc; hammak&acirc; g&#601;&#x1E0F;w&#333;l&acirc; m&#601;&#8217;&#333;&#x1E0F; wayyip&#333;l m&icirc;yi&#347;&#601;r&#257;&#8217;&#275;l &#353;&#601;l&#333;&#353;&icirc;m &#8217;elef ra&#x1E21;&#601;l&icirc;: </P>
<P>11&nbsp;wa&#8217;&#259;rw&#333;n &#8217;&#277;l&#333;h&icirc;m nil&#601;q&#257;&#x1E25; &ucirc;&#353;&#601;n&ecirc; &#x1E07;&#601;n&ecirc;-&#8216;&#275;l&icirc; m&#275;&#x1E6F;&ucirc; &#x1E25;&#257;f&#601;n&icirc; &ucirc;f&icirc;n&#601;&#x1E25;&#257;s: </P>
<P>12&nbsp;wayy&#257;r&#257;&#x1E63; &#8217;&icirc;&#353;-bin&#601;y&#257;min m&#275;hamm<sup>a</sup>&#8216;&#259;r&#257;&#x1E35;&acirc; wayy&#257;&#x1E07;&#333;&#8217; &#353;il&#333;h bayyw&#333;m hah&ucirc;&#8217; &ucirc;mad&#257;yw q&#601;ru&#8216;&icirc;m wa&#8217;&#259;&#x1E0F;&#257;m&acirc; &#8216;al-r&#333;&#8217;&#353;w&#333;: </P>
<P>13&nbsp;wayy&#257;&#x1E07;w&#333;&#8217; w&#601;hinn&#275;h &#8216;&#275;l&icirc; y&#333;&#353;&#275;&#x1E07; &#8216;al-hakiss&#275;&#8217; <font color="brown">ya&#x1E35;&#601;</font> <font color="blue">ya&#x1E0F;</font> dere&#x1E35;&#601; m&#601;&#x1E63;apeh k&icirc;-h&#257;y&acirc; libw&#333; &#x1E25;&#257;r&#275;&#x1E0F; &#8216;al &#8217;&#259;rw&#333;n h&#257;&#8217;&#277;l&#333;h&icirc;m w&#601;h&#257;&#8217;&icirc;&#353; b&#257;&#8217; l&#601;hag&icirc;&#x1E0F; b&#257;&#8216;&icirc;r watiz&#601;&#8216;aq k&#257;l-h&#257;&#8216;&icirc;r: </P>
<P>14&nbsp;wayyi&#353;&#601;m<sup>a</sup>&#8216; &#8216;&#275;l&icirc; &#8217;e&#x1E6F;-qw&#333;l ha&#x1E63;&#x1E63;&#601;&#8216;&#257;q&acirc; wayy&#333;&#8217;mer meh qw&#333;l heh&#257;mw&#333;n hazzeh w&#601;h&#257;&#8217;&icirc;&#353; mihar wayy&#257;&#x1E07;&#333;&#8217; wayyag&#275;&#x1E0F; l&#601;&#8216;&#275;l&icirc;: </P>
<P>15&nbsp;w&#601;&#8216;&#275;l&icirc; ben-ti&#353;&#601;&#8216;&icirc;m &ucirc;&#353;&#601;m&#333;neh &#353;&#257;n&acirc; w&#601;&#8216;&ecirc;n&#257;yw q&#257;m&acirc; w&#601;l&#333;&#8217; y&#257;&#x1E35;w&#333;l lir&#601;&#8217;w&#333;&#x1E6F;: </P>
<P>16&nbsp;wayy&#333;&#8217;mer h&#257;&#8217;&icirc;&#353; &#8217;el-&#8216;&#275;l&icirc; &#8217;&#257;n&#333;&#x1E35;&icirc; hab&#257;&#8217; min-hamm<sup>a</sup>&#8216;&#259;r&#257;&#x1E35;&acirc; wa&#8217;&#259;n&icirc; min-hamm<sup>a</sup>&#8216;&#259;r&#257;&#x1E35;&acirc; nas&#601;t&icirc; hayyw&#333;m wayy&#333;&#8217;mer meh-h&#257;y&acirc; had&#257;&#x1E07;&#257;r b&#601;n&icirc;: </P>
<P>17&nbsp;wayy<sup>a</sup>&#8216;an ham&#601;&#x1E07;a&#347;&#347;&#275;r wayy&#333;&#8217;mer n&#257;s yi&#347;&#601;r&#257;&#8217;&#275;l lif&#601;n&ecirc; f&#601;li&#353;&#601;t&icirc;m w&#601;&#x1E21;am mag&#275;f&acirc; &#x1E21;&#601;&#x1E0F;w&#333;l&acirc; h&#257;y&#601;&#x1E6F;&acirc; &#x1E07;&#257;&#8216;&#257;m w&#601;&#x1E21;am-&#353;&#601;n&ecirc; &#x1E07;&#257;ney&#x1E35;&#257; m&#275;&#x1E6F;&ucirc; &#x1E25;&#257;f&#601;n&icirc; &ucirc;f&icirc;n&#601;&#x1E25;&#257;s wa&#8217;&#259;rw&#333;n h&#257;&#8217;&#277;l&#333;h&icirc;m nil&#601;q&#257;&#x1E25;&acirc;: f</P>
<P>18&nbsp;way&#601;h&icirc; k&#601;haz&#601;k&icirc;rw&#333;| &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m wayyip&#333;l m&#275;&#8216;al-hakiss&#275;&#8217; &#8217;&#259;&#x1E25;&#333;rann&icirc;&#x1E6F; b&#601;&#8216;a&#x1E0F;| ya&#x1E0F; ha&#353;&#353;<sup>a</sup>&#8216;ar wati&#353;&#353;&#257;&#x1E07;&#275;r maf&#601;raq&#601;tw&#333; wayy&#257;m&#333;&#x1E6F; k&icirc;-z&#257;q&#275;n h&#257;&#8217;&icirc;&#353; w&#601;&#x1E35;&#257;&#x1E07;&#275;&#x1E0F; w&#601;h&ucirc;&#8217; &#353;&#257;fa&#x1E6D; &#8217;e&#x1E6F;-yi&#347;&#601;r&#257;&#8217;&#275;l &#8217;ar&#601;b&#257;&#8216;&icirc;m &#353;&#257;n&acirc;: </P>
<P>19&nbsp;w&#601;&#x1E35;all&#257;&#x1E6F;w&#333; &#8217;&#275;&#353;e&#x1E6F;-p&icirc;n&#601;&#x1E25;&#257;s h&#257;r&acirc; l&#257;la&#x1E6F; wati&#353;&#601;m<sup>a</sup>&#8216; &#8217;e&#x1E6F;-ha&#353;&#353;&#601;mu&#8216;&acirc; &#8217;el-hill&#257;q<sup>a</sup>&#x1E25; &#8217;&#259;rw&#333;n h&#257;&#8217;&#277;l&#333;h&icirc;m &ucirc;m&#275;&#x1E6F; &#x1E25;&#257;m&icirc;h&#257; w&#601;&#8217;&icirc;&#353;&#257;h wati&#x1E35;&#601;r<sup>a</sup>&#8216; wat&#275;le&#x1E0F; k&icirc;-nehef&#601;&#x1E35;&ucirc; &#8216;&#257;leyh&#257; &#x1E63;ireyh&#257;: </P>
<P>20&nbsp;&ucirc;&#x1E35;&#601;&#8216;&#275;&#x1E6F; m&ucirc;&#x1E6F;&#257;h wat&#601;&#x1E0F;ab&#275;r&#601;n&acirc; hanni&#x1E63;&#x1E63;&#257;&#x1E07;w&#333;&#x1E6F; &#8216;&#257;leyh&#257; &#8217;al-t&icirc;r&#601;&#8217;&icirc; k&icirc; &#x1E07;&#275;n y&#257;l&#257;&#x1E0F;&#601;t&#601; w&#601;l&#333;&#8217; &#8216;&#257;n&#601;&#x1E6F;&acirc; w&#601;l&#333;&#8217;-&#353;&#257;&#x1E6F;&acirc; lib&#257;h: </P>
<P>21&nbsp;watiq&#601;r&#257;&#8217; lann<sup>a</sup>&#8216;ar &#8217;&icirc;-&#x1E35;&#257;&#x1E07;w&#333;&#x1E0F; l&#275;&#8217;m&#333;r g&#257;l&acirc; &#x1E35;&#257;&#x1E07;w&#333;&#x1E0F; m&icirc;yi&#347;&#601;r&#257;&#8217;&#275;l &#8217;el-hill&#257;q<sup>a</sup>&#x1E25; &#8217;&#259;rw&#333;n h&#257;&#8217;&#277;l&#333;h&icirc;m w&#601;&#8217;el-&#x1E25;&#257;m&icirc;h&#257; w&#601;&#8217;&icirc;&#353;&#257;h: </P>
<P>22&nbsp;wat&#333;&#8217;mer g&#257;l&acirc; &#x1E35;&#257;&#x1E07;w&#333;&#x1E0F; m&icirc;yi&#347;&#601;r&#257;&#8217;&#275;l k&icirc; nil&#601;q<sup>a</sup>&#x1E25; &#8217;&#259;rw&#333;n h&#257;&#8217;&#277;l&#333;h&icirc;m: f</P>
</TD>
</TABLE>
<P><HR>
<CENTER>
<A HREF="sa1005.htm">Next: 1 Samuel (1 Shmuel) Chapter 5</A></CENTER>
</BODY>
</HTML>
