[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo033)  [KJV](../kjv/exo033)  [Sep](../sep/exo033.md) 
[Vul](../vul/exo033.md)   
  
[Exodus (Shemot) Index](exo.md)  
  [Previous](exo032)  [Next](exo034.md) 

------------------------------------------------------------------------

### Tanach (Hebrew): Exodus (Shemot) Chapter 33

‎<span id="001">1</span> ‏וַיְדַבֵּ֨ר יְהוָ֤ה אֶל־מֹשֶׁה֙ לֵ֣ךְ עֲלֵ֣ה
מִזֶּ֔ה אַתָּ֣ה וְהָעָ֔ם אֲשֶׁ֥ר הֶֽעֱלִ֖יתָ מֵאֶ֣רֶץ מִצְרָ֑יִם
אֶל־הָאָ֗רֶץ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק
וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶֽנָּה׃

‎<span id="002">2</span> ‏וְשָׁלַחְתִּ֥י לְפָנֶ֖יךָ מַלְאָ֑ךְ
וְגֵֽרַשְׁתִּ֗י אֶת־הַֽכְּנַעֲנִי֙ הָֽאֱמֹרִ֔י וְהַֽחִתִּי֙
וְהַפְּרִזִּ֔י הַחִוִּ֖י וְהַיְבוּסִֽי׃

‎<span id="003">3</span> ‏אֶל־אֶ֛רֶץ זָבַ֥ת חָלָ֖ב וּדְבָ֑שׁ כִּי֩ לֹ֨א
אֶֽעֱלֶ֜ה בְּקִרְבְּךָ֗ כִּ֤י עַם־קְשֵׁה־עֹ֙רֶף֙ אַ֔תָּה פֶּן־אֲכֶלְךָ֖
בַּדָּֽרֶךְ׃

‎<span id="004">4</span> ‏וַיִּשְׁמַ֣ע הָעָ֗ם אֶת־הַדָּבָ֥ר הָרָ֛ע
הַזֶּ֖ה וַיִּתְאַבָּ֑לוּ וְלֹא־שָׁ֛תוּ אִ֥ישׁ עֶדְי֖וֹ עָלָֽיו׃

‎<span id="005">5</span> ‏וַיֹּ֨אמֶר יְהוָ֜ה אֶל־מֹשֶׁ֗ה אֱמֹ֤ר
אֶל־בְּנֵֽי־יִשְׂרָאֵל֙ אַתֶּ֣ם עַם־קְשֵׁה־עֹ֔רֶף רֶ֧גַע אֶחָ֛ד
אֶֽעֱלֶ֥ה בְקִרְבְּךָ֖ וְכִלִּיתִ֑יךָ וְעַתָּ֗ה הוֹרֵ֤ד עֶדְיְךָ֙
מֵֽעָלֶ֔יךָ וְאֵדְעָ֖ה מָ֥ה אֶֽעֱשֶׂה־לָּֽךְ׃

‎<span id="006">6</span> ‏וַיִּֽתְנַצְּל֧וּ בְנֵֽי־יִשְׂרָאֵ֛ל
אֶת־עֶדְיָ֖ם מֵהַ֥ר חוֹרֵֽב׃

‎<span id="007">7</span> ‏וּמֹשֶׁה֩ יִקַּ֨ח אֶת־הָאֹ֜הֶל וְנָֽטָה־ל֣וֹ׀
מִח֣וּץ לַֽמַּחֲנֶ֗ה הַרְחֵק֙ מִן־הַֽמַּחֲנֶ֔ה וְקָ֥רָא ל֖וֹ אֹ֣הֶל
מוֹעֵ֑ד וְהָיָה֙ כָּל־מְבַקֵּ֣שׁ יְהוָ֔ה יֵצֵא֙ אֶל־אֹ֣הֶל מוֹעֵ֔ד
אֲשֶׁ֖ר מִח֥וּץ לַֽמַּחֲנֶֽה׃

‎<span id="008">8</span> ‏וְהָיָ֗ה כְּצֵ֤את מֹשֶׁה֙ אֶל־הָאֹ֔הֶל
יָק֙וּמוּ֙ כָּל־הָעָ֔ם וְנִ֨צְּב֔וּ אִ֖ישׁ פֶּ֣תַח אָהֳל֑וֹ
וְהִבִּ֙יטוּ֙ אַחֲרֵ֣י מֹשֶׁ֔ה עַד־בֹּא֖וֹ הָאֹֽהֱלָה׃

‎<span id="009">9</span> ‏וְהָיָ֗ה כְּבֹ֤א מֹשֶׁה֙ הָאֹ֔הֱלָה יֵרֵד֙
עַמּ֣וּד הֶֽעָנָ֔ן וְעָמַ֖ד פֶּ֣תַח הָאֹ֑הֶל וְדִבֶּ֖ר עִם־מֹשֶֽׁה׃

‎<span id="010">10</span> ‏וְרָאָ֤ה כָל־הָעָם֙ אֶת־עַמּ֣וּד הֶֽעָנָ֔ן
עֹמֵ֖ד פֶּ֣תַח הָאֹ֑הֶל וְקָ֤ם כָּל־הָעָם֙
וְהִֽשְׁתַּחֲוּ֔וּ<sup>1</sup> אִ֖ישׁ פֶּ֥תַח אָהֳלֽוֹ׃

‎<span id="011">11</span> ‏וְדִבֶּ֨ר יְהוָ֤ה אֶל־מֹשֶׁה֙ פָּנִ֣ים
אֶל־פָּנִ֔ים כַּאֲשֶׁ֛ר יְדַבֵּ֥ר אִ֖ישׁ אֶל־רֵעֵ֑הוּ וְשָׁב֙
אֶל־הַֽמַּחֲנֶ֔ה וּמְשָׁ֨רְת֜וֹ יְהוֹשֻׁ֤עַ בִּן־נוּן֙ נַ֔עַר לֹ֥א
יָמִ֖ישׁ מִתּ֥וֹךְ הָאֹֽהֶל׃ ס

‎<span id="012">12</span> ‏וַיֹּ֨אמֶר מֹשֶׁ֜ה אֶל־יְהוָ֗ה רְ֠אֵה אַתָּ֞ה
אֹמֵ֤ר אֵלַי֙ הַ֚עַל אֶת־הָעָ֣ם הַזֶּ֔ה וְאַתָּה֙ לֹ֣א הֽוֹדַעְתַּ֔נִי
אֵ֥ת אֲשֶׁר־תִּשְׁלַ֖ח עִמִּ֑י וְאַתָּ֤ה אָמַ֙רְתָּ֙ יְדַעְתִּ֣יךָֽ
בְשֵׁ֔ם וְגַם־מָצָ֥אתָ חֵ֖ן בְּעֵינָֽי׃

‎<span id="013">13</span> ‏וְעַתָּ֡ה אִם־נָא֩ מָצָ֨אתִי חֵ֜ן
בְּעֵינֶ֗יךָ הוֹדִעֵ֤נִי נָא֙ אֶת־דְּרָכֶ֔ךָ וְאֵדָ֣עֲךָ֔ לְמַ֥עַן
אֶמְצָא־חֵ֖ן בְּעֵינֶ֑יךָ וּרְאֵ֕ה כִּ֥י עַמְּךָ֖ הַגּ֥וֹי הַזֶּֽה׃

‎<span id="014">14</span> ‏וַיֹּאמַ֑ר פָּנַ֥י יֵלֵ֖כוּ וַהֲנִחֹ֥תִי
לָֽךְ׃

‎<span id="015">15</span> ‏וַיֹּ֖אמֶר אֵלָ֑יו אִם־אֵ֤ין פָּנֶ֙יךָ֙
הֹלְכִ֔ים אַֽל־תַּעֲלֵ֖נוּ מִזֶּֽה׃

‎<span id="016">16</span> ‏וּבַמֶּ֣ה׀ יִוָּדַ֣ע אֵפ֗וֹא כִּֽי־מָצָ֨אתִי
חֵ֤ן בְּעֵינֶ֙יךָ֙ אֲנִ֣י וְעַמֶּ֔ךָ הֲל֖וֹא בְּלֶכְתְּךָ֣ עִמָּ֑נוּ
וְנִפְלֵ֙ינוּ֙<sup>1</sup> אֲנִ֣י וְעַמְּךָ֔ מִכָּ֨ל־הָעָ֔ם אֲשֶׁ֖ר
עַל־פְּנֵ֥י הָאֲדָמָֽה׃ פ

‎<span id="017">17</span> ‏וַיֹּ֤אמֶר יְהוָה֙ אֶל־מֹשֶׁ֔ה גַּ֣ם
אֶת־הַדָּבָ֥ר הַזֶּ֛ה אֲשֶׁ֥ר דִּבַּ֖רְתָּ אֶֽעֱשֶׂ֑ה כִּֽי־מָצָ֤אתָ
חֵן֙ בְּעֵינַ֔י וָאֵדָעֲךָ֖ בְּשֵֽׁם׃

‎<span id="018">18</span> ‏וַיֹּאמַ֑ר הַרְאֵ֥נִי נָ֖א אֶת־כְּבֹדֶֽךָ׃

‎<span id="019">19</span> ‏וַיֹּ֗אמֶר אֲנִ֨י אַעֲבִ֤יר כָּל־טוּבִי֙
עַל־פָּנֶ֔יךָ וְקָרָ֧אתִֽי בְשֵׁ֛ם יְהוָ֖ה לְפָנֶ֑יךָ וְחַנֹּתִי֙
אֶת־אֲשֶׁ֣ר אָחֹ֔ן וְרִחַמְתִּ֖י אֶת־אֲשֶׁ֥ר אֲרַחֵֽם׃

‎<span id="020">20</span> ‏וַיֹּ֕אמֶר לֹ֥א תוּכַ֖ל לִרְאֹ֣ת אֶת־פָּנָ֑י
כִּ֛י לֹֽא־יִרְאַ֥נִי הָאָדָ֖ם וָחָֽי׃

‎<span id="021">21</span> ‏וַיֹּ֣אמֶר יְהוָ֔ה הִנֵּ֥ה מָק֖וֹם אִתִּ֑י
וְנִצַּבְתָּ֖ עַל־הַצּֽוּר׃

‎<span id="022">22</span> ‏וְהָיָה֙ בַּעֲבֹ֣ר כְּבֹדִ֔י וְשַׂמְתִּ֖יךָ
בְּנִקְרַ֣ת הַצּ֑וּר וְשַׂכֹּתִ֥י כַפִּ֛י עָלֶ֖יךָ עַד־עָבְרִֽי׃

‎<span id="023">23</span> ‏וַהֲסִרֹתִי֙ אֶת־כַּפִּ֔י וְרָאִ֖יתָ
אֶת־אֲחֹרָ֑י וּפָנַ֖י לֹ֥א יֵרָאֽוּ׃ ס

1 wayəḏabēr yəhwâ ’el-mōšeh lēḵə ‘ălēh mizzeh ’atâ wəhā‘ām ’ăšer
he‘ĕlîṯā mē’ereṣ miṣərāyim ’el-hā’āreṣ ’ăšer nišəb<sup>a</sup>‘ətî
lə’aḇərâām ləyiṣəḥāq ûləy<sup>a</sup>‘ăqōḇ lē’mōr ləzarə‘ăḵā ’etənennâ:

2 wəšāl<sup>a</sup>ḥətî ləfāneyḵā malə’āḵə wəḡērašətî
’eṯ-hakən<sup>a</sup>‘ănî hā’ĕmōrî wəh<sup>a</sup>ḥitî wəhapərizzî
h<sup>a</sup>ḥiûî wəhayəḇûsî:

3 ’el-’ereṣ zāḇaṯ ḥālāḇ ûḏəḇāš kî lō’ ’e‘ĕleh bəqirəbəḵā kî
‘am-qəšēh-‘ōref ’atâ pen-’ăḵeləḵā badāreḵə:

4 wayyišəm<sup>a</sup>‘ hā‘ām ’eṯ-hadāḇār hārā‘ hazzeh wayyiṯə’abālû
wəlō’-šāṯû ’îš ‘eḏəywō ‘ālāyw:

5 wayyō’mer yəhwâ ’el-mōšeh ’ĕmōr ’el-bənê-yiśərā’ēl ’atem
‘am-qəšēh-‘ōref reḡ<sup>a</sup>‘ ’eḥāḏ ’e‘ĕleh ḇəqirəbəḵā wəḵillîṯîḵā
wə‘atâ hwōrēḏ ‘eḏəyəḵā mē‘āleyḵā wə’ēḏə‘â mâ ’e‘ĕśeh-llāḵə:

6 wayyiṯənaṣṣəlû ḇənê-yiśərā’ēl ’eṯ-‘eḏəyām mēhar ḥwōrēḇ:

7 ûmōšeh yiqq<sup>a</sup>ḥ ’eṯ-hā’ōhel wənāṭâ-lwō\| miḥûṣ
lamm<sup>a</sup>ḥăneh harəḥēq min-hamm<sup>a</sup>ḥăneh wəqārā’ lwō
’ōhel mwō‘ēḏ wəhāyâ kāl-məḇaqqēš yəhwâ yēṣē’ ’el-’ōhel mwō‘ēḏ ’ăšer
miḥûṣ lamm<sup>a</sup>ḥăneh:

8 wəhāyâ kəṣē’ṯ mōšeh ’el-hā’ōhel yāqûmû kāl-hā‘ām wəniṣṣəḇû ’îš
peṯ<sup>a</sup>ḥ ’âŏlwō wəhibîṭû ’<sup>a</sup>ḥărê mōšeh ‘aḏ-bō’wō
hā’ōhĕlâ:

9 wəhāyâ kəḇō’ mōšeh hā’ōhĕlâ yērēḏ ‘ammûḏ he‘ānān wə‘āmaḏ
peṯ<sup>a</sup>ḥ hā’ōhel wəḏiber ‘im-mōšeh:

10 wərā’â ḵāl-hā‘ām ’eṯ-‘ammûḏ he‘ānān ‘ōmēḏ peṯ<sup>a</sup>ḥ hā’ōhel
wəqām kāl-hā‘ām wəhišət<sup>a</sup>ḥăûû<sup>1</sup> ’îš peṯ<sup>a</sup>ḥ
’âŏlwō:

11 wəḏiber yəhwâ ’el-mōšeh pānîm ’el-pānîm ka’ăšer yəḏabēr ’îš
’el-rē‘ēhû wəšāḇ ’el-hamm<sup>a</sup>ḥăneh ûməšārəṯwō yəhwōšu‘a bin-nûn
n<sup>a</sup>‘ar lō’ yāmîš mitwōḵə hā’ōhel: s

12 wayyō’mer mōšeh ’el-yəhwâ rə’ēh ’atâ ’ōmēr ’ēlay h<sup>a</sup>‘al
’eṯ-hā‘ām hazzeh wə’atâ lō’ hwōḏ<sup>a</sup>‘ətanî ’ēṯ
’ăšer-tišəl<sup>a</sup>ḥ ‘immî wə’atâ ’āmarətā yəḏ<sup>a</sup>‘ətîḵā
ḇəšēm wəḡam-māṣā’ṯā ḥēn bə‘ênāy:

13 wə‘atâ ’im-nā’ māṣā’ṯî ḥēn bə‘êneyḵā hwōḏi‘ēnî nā’ ’eṯ-dərāḵeḵā
wə’ēḏā‘ăḵā ləm<sup>a</sup>‘an ’eməṣā’-ḥēn bə‘êneyḵā ûrə’ēh kî ‘amməḵā
hagwōy hazzeh:

14 wayyō’mar pānay yēlēḵû wahăniḥōṯî lāḵə:

15 wayyō’mer ’ēlāyw ’im-’ên pāneyḵā hōləḵîm ’al-t<sup>a</sup>‘ălēnû
mizzeh:

16 ûḇammeh\| yiûāḏ<sup>a</sup>‘ ’ēfwō’ kî-māṣā’ṯî ḥēn bə‘êneyḵā ’ănî
wə‘ammeḵā hălwō’ bəleḵətəḵā ‘immānû wənifəlênû<sup>1</sup> ’ănî
wə‘amməḵā mikāl-hā‘ām ’ăšer ‘al-pənê hā’ăḏāmâ: f

17 wayyō’mer yəhwâ ’el-mōšeh gam ’eṯ-hadāḇār hazzeh ’ăšer dibarətā
’e‘ĕśeh kî-māṣā’ṯā ḥēn bə‘ênay wā’ēḏā‘ăḵā bəšēm:

18 wayyō’mar harə’ēnî nā’ ’eṯ-kəḇōḏeḵā:

19 wayyō’mer ’ănî ’<sup>a</sup>‘ăḇîr kāl-ṭûḇî ‘al-pāneyḵā wəqārā’ṯî
ḇəšēm yəhwâ ləfāneyḵā wəḥannōṯî ’eṯ-’ăšer ’āḥōn wəriḥamətî ’eṯ-’ăšer
’ăr<sup>a</sup>ḥēm:

20 wayyō’mer lō’ ṯûḵal lirə’ōṯ ’eṯ-pānāy kî lō’-yirə’anî hā’āḏām wāḥāy:

21 wayyō’mer yəhwâ hinnēh māqwōm ’itî wəniṣṣaḇətā ‘al-haṣṣûr:

22 wəhāyâ b<sup>a</sup>‘ăḇōr kəḇōḏî wəśamətîḵā bəniqəraṯ haṣṣûr wəśakōṯî
ḵapî ‘āleyḵā ‘aḏ-‘āḇərî:

23 wahăsirōṯî ’eṯ-kapî wərā’îṯā ’eṯ-’ăḥōrāy ûfānay lō’ yērā’û: s

------------------------------------------------------------------------

[Next: Exodus (Shemot) Chapter 34](exo034.md)
