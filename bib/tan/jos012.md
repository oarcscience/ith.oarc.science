[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jos012)  [KJV](../kjv/jos012) 
[Sep:JsB](../sep/jsb012)  [Vul](../vul/jos012)   
  
[Joshua (Yehoshua) Index](jos)  
  [Previous](jos011)  [Next](jos013) 

------------------------------------------------------------------------

### Tanach (Hebrew): Joshua (Yehoshua) Chapter 12

‎<span id="001">1</span> ‏וְאֵ֣לֶּה׀ מַלְכֵ֣י הָאָ֗רֶץ אֲשֶׁ֨ר הִכּ֤וּ
בְנֵֽי־יִשְׂרָאֵל֙ וַיִּֽרְשׁ֣וּ אֶת־אַרְצָ֔ם בְּעֵ֥בֶר הַיַּרְדֵּ֖ן
מִזְרְחָ֣ה הַשָּׁ֑מֶשׁ מִנַּ֤חַל אַרְנוֹן֙ עַד־הַ֣ר חֶרְמ֔וֹן
וְכָל־הָעֲרָבָ֖ה מִזְרָֽחָה׃

‎<span id="002">2</span> ‏סִיחוֹן֙ מֶ֣לֶךְ הָאֱמֹרִ֔י הַיּוֹשֵׁ֖ב
בְּחֶשְׁבּ֑וֹן מֹשֵׁ֡ל מֵעֲרוֹעֵ֡ר אֲשֶׁר֩ עַל־שְׂפַת־נַ֨חַל אַרְנ֜וֹן
וְת֤וֹךְ הַנַּ֙חַל֙ וַחֲצִ֣י הַגִּלְעָ֔ד וְעַד֙ יַבֹּ֣ק הַנַּ֔חַל
גְּב֖וּל בְּנֵ֥י עַמּֽוֹן׃

‎<span id="003">3</span> ‏וְהָעֲרָבָה֩ עַד־יָ֨ם כִּנְר֜וֹת מִזְרָ֗חָה
וְ֠עַד יָ֣ם הָעֲרָבָ֤ה יָם־הַמֶּ֙לַח֙ מִזְרָ֔חָה דֶּ֖רֶךְ בֵּ֣ית
הַיְשִׁמ֑וֹת וּמִ֨תֵּימָ֔ן תַּ֖חַת אַשְׁדּ֥וֹת הַפִּסְגָּֽה׃

‎<span id="004">4</span> ‏וּגְב֗וּל ע֚וֹג מֶ֣לֶךְ הַבָּשָׁ֔ן מִיֶּ֖תֶר
הָרְפָאִ֑ים הַיּוֹשֵׁ֥ב בְּעַשְׁתָּר֖וֹת וּבְאֶדְרֶֽעִי׃

‎<span id="005">5</span> ‏וּ֠מֹשֵׁל בְּהַ֨ר חֶרְמ֤וֹן וּבְסַלְכָה֙
וּבְכָל־הַבָּשָׁ֔ן עַד־גְּב֥וּל הַגְּשׁוּרִ֖י וְהַמַּעֲכָתִ֑י וַחֲצִי֙
הַגִּלְעָ֔ד גְּב֖וּל סִיח֥וֹן מֶֽלֶךְ־חֶשְׁבּֽוֹן׃

‎<span id="006">6</span> ‏מֹשֶׁ֧ה עֶֽבֶד־יְהוָ֛ה וּבְנֵ֥י יִשְׂרָאֵ֖ל
הִכּ֑וּם וַֽ֠יִּתְּנָהּ מֹשֶׁ֨ה עֶֽבֶד־יְהוָ֜ה יְרֻשָּׁ֗ה לָרֻֽאוּבֵנִי֙
וְלַגָּדִ֔י וְלַחֲצִ֖י שֵׁ֥בֶט הַֽמְנַשֶּֽׁה׃ ס

‎<span id="007">7</span> ‏וְאֵ֣לֶּה מַלְכֵ֣י הָאָ֡רֶץ אֲשֶׁר֩ הִכָּ֨ה
יְהוֹשֻׁ֜עַ וּבְנֵ֣י יִשְׂרָאֵ֗ל בְּעֵ֤בֶר הַיַּרְדֵּן֙ יָ֔מָּה
מִבַּ֤עַל גָּד֙ בְּבִקְעַ֣ת הַלְּבָנ֔וֹן וְעַד־הָהָ֥ר הֶחָלָ֖ק הָעֹלֶ֣ה
שֵׂעִ֑ירָה וַיִּתְּנָ֨הּ יְהוֹשֻׁ֜עַ לְשִׁבְטֵ֧י יִשְׂרָאֵ֛ל יְרֻשָּׁ֖ה
כְּמַחְלְקֹתָֽם׃

‎<span id="008">8</span> ‏בָּהָ֣ר וּבַשְּׁפֵלָ֗ה וּבָֽעֲרָבָה֙
וּבָ֣אֲשֵׁד֔וֹת וּבַמִּדְבָּ֖ר וּבַנֶּ֑גֶב הַֽחִתִּי֙ הָֽאֱמֹרִ֔י
וְהַֽכְּנַעֲנִי֙ הַפְּרִזִּ֔י הַחִוִּ֖י וְהַיְבוּסִֽי׃ <sup>3</sup>פ

‎<span id="009">9</span> ‏מֶ֥לֶךְ יְרִיח֖וֹ אֶחָ֑ד מֶ֧לֶךְ הָעַ֛י
אֲשֶׁר־מִצַּ֥ד בֵּֽית־אֵ֖ל אֶחָֽד׃

‎<span id="010">10</span> ‏מֶ֤לֶךְ יְרוּשָׁלִַ֙ם֙ אֶחָ֔ד מֶ֥לֶךְ
חֶבְר֖וֹן אֶחָֽד׃

‎<span id="011">11</span> ‏מֶ֤לֶךְ יַרְמוּת֙ אֶחָ֔ד מֶ֥לֶךְ לָכִ֖ישׁ
אֶחָֽד׃

‎<span id="012">12</span> ‏מֶ֤לֶךְ עֶגְלוֹן֙ אֶחָ֔ד מֶ֥לֶךְ גֶּ֖זֶר
אֶחָֽד׃

‎<span id="013">13</span> ‏מֶ֤לֶךְ דְּבִר֙ אֶחָ֔ד מֶ֥לֶךְ גֶּ֖דֶר
אֶחָֽד׃

‎<span id="014">14</span> ‏מֶ֤לֶךְ חָרְמָה֙ אֶחָ֔ד מֶ֥לֶךְ עֲרָ֖ד
אֶחָֽד׃

‎<span id="015">15</span> ‏מֶ֤לֶךְ לִבְנָה֙ אֶחָ֔ד מֶ֥לֶךְ עֲדֻלָּ֖ם
אֶחָֽד׃

‎<span id="016">16</span> ‏מֶ֤לֶךְ מַקֵּדָה֙ אֶחָ֔ד מֶ֥לֶךְ בֵּֽית־אֵ֖ל
אֶחָֽד׃

‎<span id="017">17</span> ‏מֶ֤לֶךְ תַּפּ֙וּחַ֙ אֶחָ֔ד מֶ֥לֶךְ חֵ֖פֶר
אֶחָֽד׃

‎<span id="018">18</span> ‏מֶ֤לֶךְ אֲפֵק֙ אֶחָ֔ד מֶ֥לֶךְ לַשָּׁר֖וֹן
אֶחָֽד׃

‎<span id="019">19</span> ‏מֶ֤לֶךְ מָדוֹן֙ אֶחָ֔ד מֶ֥לֶךְ חָצ֖וֹר
אֶחָֽד׃

‎<span id="020">20</span> ‏מֶ֣לֶךְ שִׁמְר֤וֹן מְראוֹן֙ אֶחָ֔ד מֶ֥לֶךְ
אַכְשָׁ֖ף אֶחָֽד׃

‎<span id="021">21</span> ‏מֶ֤לֶךְ תַּעְנַךְ֙ אֶחָ֔ד מֶ֥לֶךְ מְגִדּ֖וֹ
אֶחָֽד׃

‎<span id="022">22</span> ‏מֶ֤לֶךְ קֶ֙דֶשׁ֙ אֶחָ֔ד מֶֽלֶךְ־יָקְנֳעָ֥ם
לַכַּרְמֶ֖ל אֶחָֽד׃

‎<span id="023">23</span> ‏מֶ֥לֶךְ דּ֛וֹר לְנָפַ֥ת דּ֖וֹר אֶחָ֑ד
מֶֽלֶךְ־גּוֹיִ֥ם לְגִלְגָּ֖ל אֶחָֽד׃

‎<span id="024">24</span> ‏מֶ֥לֶךְ<sup>3</sup> תִּרְצָ֖ה אֶחָ֑ד
כָּל־מְלָכִ֖ים שְׁלֹשִׁ֥ים וְאֶחָֽד׃ פ

1 wə’ēlleh\| maləḵê hā’āreṣ ’ăšer hikû ḇənê-yiśərā’ēl wayyirəšû
’eṯ-’arəṣām bə‘ēḇer hayyarədēn mizərəḥâ haššāmeš minn<sup>a</sup>ḥal
’arənwōn ‘aḏ-har ḥerəmwōn wəḵāl-hā‘ărāḇâ mizərāḥâ:

2 sîḥwōn meleḵə hā’ĕmōrî hayywōšēḇ bəḥešəbwōn mōšēl mē‘ărwō‘ēr ’ăšer
‘al-śəfaṯ-n<sup>a</sup>ḥal ’arənwōn wəṯwōḵə hann<sup>a</sup>ḥal
w<sup>a</sup>ḥăṣî hagilə‘āḏ wə‘aḏ yabōq hann<sup>a</sup>ḥal gəḇûl bənê
‘ammwōn:

3 wəhā‘ărāḇâ ‘aḏ-yām kinərwōṯ mizərāḥâ wə‘aḏ yām hā‘ărāḇâ
yām-hammel<sup>a</sup>ḥ mizərāḥâ dereḵə bêṯ hayəšimwōṯ ûmitêmān
t<sup>a</sup>ḥaṯ ’ašədwōṯ hapisəgâ:

4 ûḡəḇûl ‘wōḡ meleḵə habāšān mîyeṯer hārəfā’îm hayywōšēḇ bə‘ašətārwōṯ
ûḇə’eḏəre‘î:

5 ûmōšēl bəhar ḥerəmwōn ûḇəsaləḵâ ûḇəḵāl-habāšān ‘aḏ-gəḇûl hagəšûrî
wəhamm<sup>a</sup>‘ăḵāṯî w<sup>a</sup>ḥăṣî hagilə‘āḏ gəḇûl sîḥwōn
meleḵə-ḥešəbwōn:

6 mōšeh ‘eḇeḏ-yəhwâ ûḇənê yiśərā’ēl hikûm wayyitənāh mōšeh ‘eḇeḏ-yəhwâ
yəruššâ lāru’ûḇēnî wəlagāḏî wəl<sup>a</sup>ḥăṣî šēḇeṭ hamənaššeh: s

7 wə’ēlleh maləḵê hā’āreṣ ’ăšer hikâ yəhwōšu‘a ûḇənê yiśərā’ēl bə‘ēḇer
hayyarədēn yāmmâ mib<sup>a</sup>‘al gāḏ bəḇiqə‘aṯ halləḇānwōn wə‘aḏ-hâār
heḥālāq hā‘ōleh śē‘îrâ wayyitənāh yəhwōšu‘a ləšiḇəṭê yiśərā’ēl yəruššâ
kəm<sup>a</sup>ḥələqōṯām:

8 bâār ûḇaššəfēlâ ûḇā‘ărāḇâ ûḇā’ăšēḏwōṯ ûḇammiḏəbār ûḇanneḡeḇ
h<sup>a</sup>ḥitî hā’ĕmōrî wəhakən<sup>a</sup>‘ănî hapərizzî
h<sup>a</sup>ḥiûî wəhayəḇûsî: <sup>3</sup>f

9 meleḵə yərîḥwō ’eḥāḏ meleḵə hā‘ay ’ăšer-miṣṣaḏ bêṯ-’ēl ’eḥāḏ:

10 meleḵə yərûšālaim ’eḥāḏ meleḵə ḥeḇərwōn ’eḥāḏ:

11 meleḵə yarəmûṯ ’eḥāḏ meleḵə lāḵîš ’eḥāḏ:

12 meleḵə ‘eḡəlwōn ’eḥāḏ meleḵə gezer ’eḥāḏ:

13 meleḵə dəḇir ’eḥāḏ meleḵə geḏer ’eḥāḏ:

14 meleḵə ḥārəmâ ’eḥāḏ meleḵə ‘ărāḏ ’eḥāḏ:

15 meleḵə liḇənâ ’eḥāḏ meleḵə ‘ăḏullām ’eḥāḏ:

16 meleḵə maqqēḏâ ’eḥāḏ meleḵə bêṯ-’ēl ’eḥāḏ:

17 meleḵə tapûḥa ’eḥāḏ meleḵə ḥēfer ’eḥāḏ:

18 meleḵə ’ăfēq ’eḥāḏ meleḵə laššārwōn ’eḥāḏ:

19 meleḵə māḏwōn ’eḥāḏ meleḵə ḥāṣwōr ’eḥāḏ:

20 meleḵə šimərwōn mər’wōn ’eḥāḏ meleḵə ’aḵəšāf ’eḥāḏ:

21 meleḵə t<sup>a</sup>‘ənaḵə ’eḥāḏ meleḵə məḡidwō ’eḥāḏ:

22 meleḵə qeḏeš ’eḥāḏ meleḵə-yāqənŏ‘ām lakarəmel ’eḥāḏ:

23 meleḵə dwōr lənāfaṯ dwōr ’eḥāḏ meleḵə-gwōyim ləḡiləgāl ’eḥāḏ:

24 meleḵə<sup>3</sup> tirəṣâ ’eḥāḏ kāl-məlāḵîm šəlōšîm wə’eḥāḏ: f

------------------------------------------------------------------------

[Next: Joshua (Yehoshua) Chapter 13](jos013)
