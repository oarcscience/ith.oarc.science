[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer018)  [KJV](../kjv/jer018)  [Sep](../sep/jer018.md) 
[Vul](../vul/jer018.md)   
  
[Jeremiah (Yermiyah) Index](jer.md)  
  [Previous](jer017)  [Next](jer019.md) 

------------------------------------------------------------------------

### Tanach (Hebrew): Jeremiah (Yermiyah) Chapter 18

‎<span id="001">1</span> ‏הַדָּבָר֙ אֲשֶׁ֣ר הָיָ֣ה אֶֽל־יִרְמְיָ֔הוּ
מֵאֵ֥ת יְהוָ֖ה לֵאמֹֽר׃

‎<span id="002">2</span> ‏ק֥וּם וְיָרַדְתָּ֖ בֵּ֣ית הַיּוֹצֵ֑ר
וְשָׁ֖מָּה אַשְׁמִֽיעֲךָ֥ אֶת־דְּבָרָֽי׃

‎<span id="003">3</span> ‏וָאֵרֵ֖ד בֵּ֣ית הַיּוֹצֵ֑ר והנהו וְהִנֵּה־
ה֛וּא<sup>a</sup> עֹשֶׂ֥ה מְלָאכָ֖ה עַל־הָאָבְנָֽיִם׃

‎<span id="004">4</span> ‏וְנִשְׁחַ֣ת הַכְּלִ֗י אֲשֶׁ֨ר ה֥וּא עֹשֶׂ֛ה
בַּחֹ֖מֶר בְּיַ֣ד הַיּוֹצֵ֑ר וְשָׁ֗ב וַֽיַּעֲשֵׂ֙הוּ֙ כְּלִ֣י אַחֵ֔ר
כַּאֲשֶׁ֥ר יָשַׁ֛ר בְּעֵינֵ֥י הַיּוֹצֵ֖ר לַעֲשֽׂוֹת׃ פ

‎<span id="005">5</span> ‏וַיְהִ֥י דְבַר־יְהוָ֖ה אֵלַ֥י לֵאמֽוֹר׃

‎<span id="006">6</span> ‏הֲכַיּוֹצֵ֨ר הַזֶּ֜ה לֹא־אוּכַ֨ל לַעֲשׂ֥וֹת
לָכֶ֛ם בֵּ֥ית יִשְׂרָאֵ֖ל נְאֻם־יְהוָ֑ה הִנֵּ֤ה כַחֹ֙מֶר֙ בְּיַ֣ד
הַיּוֹצֵ֔ר כֵּן־אַתֶּ֥ם בְּיָדִ֖י בֵּ֥ית יִשְׂרָאֵֽל׃ ס

‎<span id="007">7</span> ‏רֶ֣גַע אֲדַבֵּ֔ר עַל־גּ֖וֹי וְעַל־מַמְלָכָ֑ה
לִנְת֥וֹשׁ וְלִנְת֖וֹץ וּֽלְהַאֲבִֽיד׃

‎<span id="008">8</span> ‏וְשָׁב֙ הַגּ֣וֹי הַה֔וּא מֵרָ֣עָת֔וֹ אֲשֶׁ֥ר
דִּבַּ֖רְתִּי עָלָ֑יו וְנִֽחַמְתִּי֙ עַל־הָ֣רָעָ֔ה אֲשֶׁ֥ר חָשַׁ֖בְתִּי
לַעֲשׂ֥וֹת לֽוֹ׃ ס

‎<span id="009">9</span> ‏וְרֶ֣גַע אֲדַבֵּ֔ר עַל־גּ֖וֹי וְעַל־מַמְלָכָ֑ה
לִבְנֹ֖ת וְלִנְטֹֽעַ׃

‎<span id="010">10</span> ‏וְעָשָׂ֤ה הרעה הָרַע֙ בְּעֵינַ֔י לְבִלְתִּ֖י
שְׁמֹ֣עַ בְּקוֹלִ֑י וְנִֽחַמְתִּי֙ עַל־הַטּוֹבָ֔ה אֲשֶׁ֥ר אָמַ֖רְתִּי
לְהֵיטִ֥יב אוֹתֽוֹ׃ ס

‎<span id="011">11</span> ‏וְעַתָּ֡ה אֱמָר־נָ֣א אֶל־אִישׁ־יְהוּדָה֩
וְעַל־יוֹשְׁבֵ֨י יְרוּשָׁלִַ֜ם לֵאמֹ֗ר כֹּ֚ה אָמַ֣ר יְהוָ֔ה הִנֵּ֨ה
אָנֹכִ֜י יוֹצֵ֤ר עֲלֵיכֶם֙ רָעָ֔ה וְחֹשֵׁ֥ב עֲלֵיכֶ֖ם מַֽחֲשָׁבָ֑ה
שׁ֣וּבוּ נָ֗א אִ֚ישׁ מִדַּרְכּ֣וֹ הָֽרָעָ֔ה וְהֵיטִ֥יבוּ דַרְכֵיכֶ֖ם
וּמַעַלְלֵיכֶֽם׃

‎<span id="012">12</span> ‏וְאָמְר֖וּ נוֹאָ֑שׁ כִּֽי־אַחֲרֵ֤י
מַחְשְׁבוֹתֵ֙ינוּ֙ נֵלֵ֔ךְ וְאִ֛ישׁ שְׁרִר֥וּת לִבּֽוֹ־הָרָ֖ע נַעֲשֶֽׂה׃
ס

‎<span id="013">13</span> ‏לָכֵ֗ן כֹּ֚ה אָמַ֣ר יְהוָ֔ה שַֽׁאֲלוּ־נָא֙
בַּגּוֹיִ֔ם מִ֥י שָׁמַ֖ע כָּאֵ֑לֶּה שַֽׁעֲרֻרִת֙ עָשְׂתָ֣ה מְאֹ֔ד
בְּתוּלַ֖ת יִשְׂרָאֵֽל׃

‎<span id="014">14</span> ‏הֲיַעֲזֹ֥ב מִצּ֛וּר שָׂדַ֖י שֶׁ֣לֶג לְבָנ֑וֹן
אִם־יִנָּתְשׁ֗וּ מַ֛יִם זָרִ֥ים קָרִ֖ים נוֹזְלִֽים׃

‎<span id="015">15</span> ‏כִּֽי־שְׁכֵחֻ֥נִי עַמִּ֖י לַשָּׁ֣וְא
יְקַטֵּ֑רוּ וַיַּכְשִׁל֤וּם בְּדַרְכֵיהֶם֙ שְׁבִילֵ֣י עוֹלָ֔ם לָלֶ֣כֶת
נְתִיב֔וֹת דֶּ֖רֶךְ לֹ֥א סְלוּלָֽה׃

‎<span id="016">16</span> ‏לָשׂ֥וּם אַרְצָ֛ם לְשַׁמָּ֖ה שרוקת
שְׁרִיק֣וֹת<sup>3</sup> עוֹלָ֑ם כֹּ֚ל עוֹבֵ֣ר עָלֶ֔יהָ יִשֹּׁ֖ם
וְיָנִ֥יד בְּרֹאשֽׁוֹ׃

‎<span id="017">17</span> ‏כְּרֽוּחַ־קָדִ֥ים אֲפִיצֵ֖ם לִפְנֵ֣י אוֹיֵ֑ב
עֹ֧רֶף וְלֹֽא־פָנִ֛ים אֶרְאֵ֖ם בְּי֥וֹם אֵידָֽם׃ ס

‎<span id="018">18</span> ‏וַיֹּאמְר֗וּ לְכ֨וּ וְנַחְשְׁבָ֣ה
עַֽל־יִרְמְיָהוּ֮ מַחֲשָׁבוֹת֒ כִּי֩ לֹא־תֹאבַ֨ד תּוֹרָ֜ה מִכֹּהֵ֗ן
וְעֵצָה֙ מֵֽחָכָ֔ם וְדָבָ֖ר מִנָּבִ֑יא לְכוּ֙ וְנַכֵּ֣הוּ בַלָּשׁ֔וֹן
וְאַל־נַקְשִׁ֖יבָה אֶל־כָּל־דְּבָרָֽיו׃

‎<span id="019">19</span> ‏הַקְשִׁ֥יבָה יְהוָ֖ה אֵלָ֑י וּשְׁמַ֖ע לְק֥וֹל
יְרִיבָֽי׃

‎<span id="020">20</span> ‏הַיְשֻׁלַּ֤ם תַּֽחַת־טוֹבָה֙ רָעָ֔ה
כִּֽי־כָר֥וּ שׁוּחָ֖ה לְנַפְשִׁ֑י זְכֹ֣ר׀ עָמְדִ֣י לְפָנֶ֗יךָ לְדַבֵּ֤ר
עֲלֵיהֶם֙ טוֹבָ֔ה לְהָשִׁ֥יב אֶת־חֲמָתְךָ֖ מֵהֶֽם׃

‎<span id="021">21</span> ‏לָכֵן֩ תֵּ֨ן אֶת־בְּנֵיהֶ֜ם לָרָעָ֗ב
וְהַגִּרֵם֮ עַל־יְדֵי־חֶרֶב֒ וְתִֽהְיֶ֨נָה נְשֵׁיהֶ֤ם שַׁכֻּלוֹת֙
וְאַלְמָנ֔וֹת וְאַ֨נְשֵׁיהֶ֔ם יִֽהְי֖וּ הֲרֻ֣גֵי מָ֑וֶת בַּח֣וּרֵיהֶ֔ם
מֻכֵּי־חֶ֖רֶב בַּמִּלְחָמָֽה׃

‎<span id="022">22</span> ‏תִּשָּׁמַ֤ע זְעָקָה֙ מִבָּ֣תֵּיהֶ֔ם
כִּֽי־תָבִ֧יא עֲלֵיהֶ֛ם גְּד֖וּד פִּתְאֹ֑ם כִּֽי־כָר֤וּ שיחה שׁוּחָה֙
לְלָכְדֵ֔נִי וּפַחִ֖ים טָמְנ֥וּ לְרַגְלָֽי׃

‎<span id="023">23</span> ‏וְאַתָּ֣ה יְ֠הוָה יָדַ֜עְתָּ
אֶֽת־כָּל־עֲצָתָ֤ם עָלַי֙ לַמָּ֔וֶת אַל־תְּכַפֵּר֙ עַל־עֲוֹנָ֔ם
וְחַטָּאתָ֖ם מִלְּפָנֶ֣יךָ אַל־תֶּ֑מְחִי והיו וְיִהְי֤וּ מֻכְשָׁלִים֙
לְפָנֶ֔יךָ בְּעֵ֥ת אַפְּךָ֖ עֲשֵׂ֥ה בָהֶֽם׃ ס

1 hadāḇār ’ăšer hāyâ ’el-yirəməyâû mē’ēṯ yəhwâ lē’mōr:

2 qûm wəyāraḏətā bêṯ hayywōṣēr wəšāmmâ ’ašəmî‘ăḵā ’eṯ-dəḇārāy:

3 wā’ērēḏ bêṯ hayywōṣēr wəhinnēhû wəhinnēh- hû’<sup>a</sup> ‘ōśeh
məlā’ḵâ ‘al-hā’āḇənāyim:

4 wənišəḥaṯ hakəlî ’ăšer hû’ ‘ōśeh b<sup>a</sup>ḥōmer bəyaḏ hayywōṣēr
wəšāḇ wayy<sup>a</sup>‘ăśēhû kəlî ’<sup>a</sup>ḥēr ka’ăšer yāšar bə‘ênê
hayywōṣēr l<sup>a</sup>‘ăśwōṯ: f

5 wayəhî ḏəḇar-yəhwâ ’ēlay lē’mwōr:

6 hăḵayywōṣēr hazzeh lō’-’ûḵal l<sup>a</sup>‘ăśwōṯ lāḵem bêṯ yiśərā’ēl
nə’um-yəhwâ hinnēh ḵ<sup>a</sup>ḥōmer bəyaḏ hayywōṣēr kēn-’atem bəyāḏî
bêṯ yiśərā’ēl: s

7 reḡ<sup>a</sup>‘ ’ăḏabēr ‘al-gwōy wə‘al-maməlāḵâ linəṯwōš wəlinəṯwōṣ
ûləha’ăḇîḏ:

8 wəšāḇ hagwōy hahû’ mērā‘āṯwō ’ăšer dibarətî ‘ālāyw wəniḥamətî
‘al-hārā‘â ’ăšer ḥāšaḇətî l<sup>a</sup>‘ăśwōṯ lwō: s

9 wəreḡ<sup>a</sup>‘ ’ăḏabēr ‘al-gwōy wə‘al-maməlāḵâ liḇənōṯ wəlinəṭō‘a:

10 wə‘āśâ hārā‘â hār<sup>a</sup>‘ bə‘ênay ləḇilətî šəmō‘a bəqwōlî
wəniḥamətî ‘al-haṭṭwōḇâ ’ăšer ’āmarətî ləhêṭîḇ ’wōṯwō: s

11 wə‘atâ ’ĕmār-nā’ ’el-’îš-yəhûḏâ wə‘al-ywōšəḇê yərûšālaim lē’mōr kōh
’āmar yəhwâ hinnēh ’ānōḵî ywōṣēr ‘ălêḵem rā‘â wəḥōšēḇ ‘ălêḵem
m<sup>a</sup>ḥăšāḇâ šûḇû nā’ ’îš midarəkwō hārā‘â wəhêṭîḇû ḏarəḵêḵem
ûm<sup>a</sup>‘aləlêḵem:

12 wə’āmərû nwō’āš kî-’<sup>a</sup>ḥărê m<sup>a</sup>ḥəšəḇwōṯênû nēlēḵə
wə’îš šərirûṯ libwō-hārā‘ n<sup>a</sup>‘ăśeh: s

13 lāḵēn kōh ’āmar yəhwâ ša’ălû-nā’ bagwōyim mî šām<sup>a</sup>‘
kā’ēlleh š<sup>a</sup>‘ăruriṯ ‘āśəṯâ mə’ōḏ bəṯûlaṯ yiśərā’ēl:

14 hăy<sup>a</sup>‘ăzōḇ miṣṣûr śāḏay šeleḡ ləḇānwōn ’im-yinnāṯəšû mayim
zārîm qārîm nwōzəlîm:

15 kî-šəḵēḥunî ‘ammî laššāwə’ yəqaṭṭērû wayyaḵəšilûm bəḏarəḵêhem šəḇîlê
‘wōlām lāleḵeṯ nəṯîḇwōṯ dereḵə lō’ səlûlâ:

16 lāśûm ’arəṣām ləšammâ šərûqaṯ šərîqwōṯ<sup>3</sup> ‘wōlām kōl ‘wōḇēr
‘āleyhā yiššōm wəyānîḏ bərō’šwō:

17 kərûḥa-qāḏîm ’ăfîṣēm lifənê ’wōyēḇ ‘ōref wəlō’-fānîm ’erə’ēm bəywōm
’êḏām: s

18 wayyō’mərû ləḵû wən<sup>a</sup>ḥəšəḇâ ‘al-yirəməyâû
m<sup>a</sup>ḥăšāḇwōṯ kî lō’-ṯō’ḇaḏ twōrâ mikōhēn wə‘ēṣâ mēḥāḵām wəḏāḇār
minnāḇî’ ləḵû wənakēhû ḇallāšwōn wə’al-naqəšîḇâ ’el-kāl-dəḇārāyw:

19 haqəšîḇâ yəhwâ ’ēlāy ûšəm<sup>a</sup>‘ ləqwōl yərîḇāy:

20 hayəšullam t<sup>a</sup>ḥaṯ-ṭwōḇâ rā‘â kî-ḵārû šûḥâ lənafəšî zəḵōr\|
‘āməḏî ləfāneyḵā ləḏabēr ‘ălêhem ṭwōḇâ ləhāšîḇ ’eṯ-ḥămāṯəḵā mēhem:

21 lāḵēn tēn ’eṯ-bənêhem lārā‘āḇ wəhagirēm ‘al-yəḏê-ḥereḇ wəṯihəyenâ
nəšêhem šakulwōṯ wə’aləmānwōṯ wə’anəšêhem yihəyû hăruḡê māweṯ
b<sup>a</sup>ḥûrêhem mukê-ḥereḇ bammiləḥāmâ:

22 tiššām<sup>a</sup>‘ zə‘āqâ mibātêhem kî-ṯāḇî’ ‘ălêhem gəḏûḏ piṯə’ōm
kî-ḵārû šîḥâ šûḥâ ləlāḵəḏēnî ûf<sup>a</sup>ḥîm ṭāmənû ləraḡəlāy:

23 wə’atâ yəhwâ yāḏ<sup>a</sup>‘ətā ’eṯ-kāl-‘ăṣāṯām ‘ālay lammāweṯ
’al-təḵapēr ‘al-‘ăwōnām wəḥaṭṭā’ṯām milləfāneyḵā ’al-teməḥî wəhāyû
wəyihəyû muḵəšālîm ləfāneyḵā bə‘ēṯ ’apəḵā ‘ăśēh ḇâem: s

------------------------------------------------------------------------

[Next: Jeremiah (Yermiyah) Chapter 19](jer019.md)
