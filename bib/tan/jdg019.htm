<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg019.htm">Polyglot</A>&nbsp;
<A HREF="../kjv/jdg019.htm">KJV</A>&nbsp;
<A HREF="../sep/jdb019.htm">Sep:JdB</A>&nbsp;
<A HREF="../sep/jda019.htm">Sep:JdA</A>&nbsp;
<A HREF="../vul/jdg019.htm">Vul</A>&nbsp;

<BR>
<BR><A HREF="jdg.htm">Judges (Shoftim) Index</A><BR>
&nbsp;
<A HREF="jdg018.htm">Previous</A>&nbsp;
<A HREF="jdg020.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 19</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִי֙ בַּיָּמִ֣ים הָהֵ֔ם וּמֶ֖לֶךְ אֵ֣ין בְּיִשְׂרָאֵ֑ל וַיְהִ֣י׀ אִ֣ישׁ לֵוִ֗י גָּ֚ר בְּיַרְכְּתֵ֣י הַר־אֶפְרַ֔יִם וַיִּֽקַּֽח־לוֹ֙ אִשָּׁ֣ה פִילֶ֔גֶשׁ מִבֵּ֥ית לֶ֖חֶם יְהוּדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתִּזְנֶ֤ה עָלָיו֙ פִּֽילַגְשׁ֔וֹ וַתֵּ֤לֶךְ מֵֽאִתּוֹ֙ אֶל־בֵּ֣ית אָבִ֔יהָ אֶל־בֵּ֥ית לֶ֖חֶם יְהוּדָ֑ה וַתְּהִי־שָׁ֕ם יָמִ֖ים אַרְבָּעָ֥ה חֳדָשִֽׁים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּ֨קָם אִישָׁ֜הּ וַיֵּ֣לֶךְ אַחֲרֶ֗יהָ לְדַבֵּ֤ר עַל־לִבָּהּ֙ <font color="brown">להשיבו</font> <font color="blue">לַהֲשִׁיבָ֔הּ</font> וְנַעֲר֥וֹ עִמּ֖וֹ וְצֶ֣מֶד חֲמֹרִ֑ים וַתְּבִיאֵ֙הוּ֙ בֵּ֣ית אָבִ֔יהָ וַיִּרְאֵ֙הוּ֙ אֲבִ֣י הַֽנַּעֲרָ֔ה וַיִּשְׂמַ֖ח לִקְרָאתֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֶּחֱזַק־בּ֤וֹ חֹֽתְנוֹ֙ אֲבִ֣י הַֽנַּעֲרָ֔ה וַיֵּ֥שֶׁב אִתּ֖וֹ שְׁלֹ֣שֶׁת יָמִ֑ים וַיֹּאכְלוּ֙ וַיִּשְׁתּ֔וּ וַיָּלִ֖ינוּ שָֽׁם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַֽיְהִי֙ בַּיּ֣וֹם הָרְבִיעִ֔י וַיַּשְׁכִּ֥ימוּ בַבֹּ֖קֶר וַיָּ֣קָם לָלֶ֑כֶת וַיֹּאמֶר֩ אֲבִ֨י הַֽנַּעֲרָ֜ה אֶל־חֲתָנ֗וֹ סְעָ֧ד לִבְּךָ֛ פַּת־לֶ֖חֶם וְאַחַ֥ר תֵּלֵֽכוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֵּשְׁב֗וּ וַיֹּאכְל֧וּ שְׁנֵיהֶ֛ם יַחְדָּ֖ו וַיִּשְׁתּ֑וּ וַיֹּ֜אמֶר אֲבִ֤י הַֽנַּעֲרָה֙ אֶל־הָאִ֔ישׁ הֽוֹאֶל־נָ֥א וְלִ֖ין וְיִטַ֥ב לִבֶּֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּ֥קָם הָאִ֖ישׁ לָלֶ֑כֶת וַיִּפְצַר־בּוֹ֙ חֹתְנ֔וֹ וַיָּ֖שָׁב וַיָּ֥לֶן שָֽׁם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיַּשְׁכֵּ֨ם בַּבֹּ֜קֶר בַּיּ֣וֹם הַחֲמִישִׁי֮ לָלֶכֶת֒ וַיֹּ֣אמֶר׀ אֲבִ֣י הַֽנַּעֲרָ֗ה סְעָד־נָא֙ לְבָ֣בְךָ֔ וְהִֽתְמַהְמְה֖וּ עַד־נְט֣וֹת הַיּ֑וֹם וַיֹּאכְל֖וּ שְׁנֵיהֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּ֤קָם הָאִישׁ֙ לָלֶ֔כֶת ה֥וּא וּפִילַגְשׁ֖וֹ וְנַעֲר֑וֹ וַיֹּ֣אמֶר ל֣וֹ חֹתְנ֣וֹ אֲבִ֣י הַֽנַּעֲרָ֡ה הִנֵּ֣ה נָא֩ רָפָ֨ה הַיּ֜וֹם לַעֲרֹ֗ב לִֽינוּ־נָ֞א הִנֵּ֨ה חֲנ֤וֹת הַיּוֹם֙ לִ֥ין פֹּה֙ וְיִיטַ֣ב לְבָבֶ֔ךָ וְהִשְׁכַּמְתֶּ֤ם מָחָר֙ לְדַרְכְּכֶ֔ם וְהָלַכְתָּ֖ לְאֹהָלֶֽךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְלֹֽא־אָבָ֤ה הָאִישׁ֙ לָל֔וּן וַיָּ֣קָם וַיֵּ֗לֶךְ וַיָּבֹא֙ עַד־נֹ֣כַח יְב֔וּס הִ֖יא יְרוּשָׁלִָ֑ם וְעִמּ֗וֹ צֶ֤מֶד חֲמוֹרִים֙ חֲבוּשִׁ֔ים וּפִילַגְשׁ֖וֹ עִמּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֵ֣ם עִם־יְב֔וּס וְהַיּ֖וֹם רַ֣ד מְאֹ֑ד וַיֹּ֨אמֶר הַנַּ֜עַר אֶל־אֲדֹנָ֗יו לְכָה־נָּ֛א וְנָס֛וּרָה אֶל־עִֽיר־הַיְבוּסִ֥י הַזֹּ֖את וְנָלִ֥ין בָּֽהּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֤אמֶר אֵלָיו֙ אֲדֹנָ֔יו לֹ֤א נָסוּר֙ אֶל־עִ֣יר נָכְרִ֔י אֲשֶׁ֛ר לֹֽא־מִבְּנֵ֥י יִשְׂרָאֵ֖ל הֵ֑נָּה וְעָבַ֖רְנוּ עַד־גִּבְעָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֣אמֶר לְנַעֲר֔וֹ לְךָ֥<font color="red"><sup>q</font></sup> וְנִקְרְבָ֖ה בְּאַחַ֣ד הַמְּקֹמ֑וֹת וְלַ֥נּוּ בַגִּבְעָ֖ה א֥וֹ בָרָמָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּעַבְר֖וּ וַיֵּלֵ֑כוּ וַתָּבֹ֤א לָהֶם֙ הַשֶּׁ֔מֶשׁ אֵ֥צֶל הַגִּבְעָ֖ה אֲשֶׁ֥ר לְבִנְיָמִֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּסֻ֣רוּ שָׁ֔ם לָב֖וֹא לָל֣וּן בַּגִּבְעָ֑ה וַיָּבֹ֗א וַיֵּ֙שֶׁב֙ בִּרְח֣וֹב הָעִ֔יר וְאֵ֥ין אִ֛ישׁ מְאַסֵּֽף־אוֹתָ֥ם הַבַּ֖יְתָה לָלֽוּן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהִנֵּ֣ה׀ אִ֣ישׁ זָקֵ֗ן בָּ֣א מִֽן־מַעֲשֵׂ֤הוּ מִן־הַשָּׂדֶה֙ בָּעֶ֔רֶב וְהָאִישׁ֙ מֵהַ֣ר אֶפְרַ֔יִם וְהוּא־גָ֖ר בַּגִּבְעָ֑ה וְאַנְשֵׁ֥י הַמָּק֖וֹם בְּנֵ֥י יְמִינִֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּשָּׂ֣א עֵינָ֗יו וַיַּ֛רְא אֶת־הָאִ֥ישׁ הָאֹרֵ֖חַ בִּרְחֹ֣ב הָעִ֑יר וַיֹּ֨אמֶר הָאִ֧ישׁ<font color="red"><sup>3</font></sup> הַזָּקֵ֛ן אָ֥נָה תֵלֵ֖ךְ וּמֵאַ֥יִן תָּבֽוֹא׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֣אמֶר אֵלָ֗יו עֹבְרִ֨ים אֲנַ֜חְנוּ מִבֵּֽית־לֶ֣חֶם יְהוּדָה֮ עַד־יַרְכְּתֵ֣י הַר־אֶפְרַיִם֒ מִשָּׁ֣ם אָנֹ֔כִי וָאֵלֵ֕ךְ עַד־בֵּ֥ית לֶ֖חֶם יְהוּדָ֑ה וְאֶת־בֵּ֤ית יְהוָה֙ אֲנִ֣י הֹלֵ֔ךְ וְאֵ֣ין אִ֔ישׁ מְאַסֵּ֥ף אוֹתִ֖י הַבָּֽיְתָה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְגַם־תֶּ֤בֶן גַּם־מִסְפּוֹא֙ יֵ֣שׁ לַחֲמוֹרֵ֔ינוּ וְ֠גַם לֶ֣חֶם וָיַ֤יִן יֶשׁ־לִי֙ וְלַֽאֲמָתֶ֔ךָ וְלַנַּ֖עַר עִם־עֲבָדֶ֑יךָ אֵ֥ין מַחְס֖וֹר כָּל־דָּבָֽר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֨אמֶר הָאִ֤ישׁ הַזָּקֵן֙ שָׁל֣וֹם לָ֔ךְ רַ֥ק כָּל־מַחְסוֹרְךָ֖ עָלָ֑י רַ֥ק בָּרְח֖וֹב אַל־תָּלַֽן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיְבִיאֵ֣הוּ לְבֵית֔וֹ <font color="brown">ויבול</font> <font color="blue">וַיָּ֖בָל<font color="red"><sup>9</font></sup></font> לַחֲמוֹרִ֑ים וַֽיִּרְחֲצוּ֙ רַגְלֵיהֶ֔ם וַיֹּאכְל֖וּ וַיִּשְׁתּֽוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הֵמָּה֮ מֵיטִיבִ֣ים אֶת־לִבָּם֒ וְהִנֵּה֩ אַנְשֵׁ֨י הָעִ֜יר אַנְשֵׁ֣י בְנֵֽי־בְלִיַּ֗עַל נָסַ֙בּוּ֙ אֶת־הַבַּ֔יִת מִֽתְדַּפְּקִ֖ים עַל־הַדָּ֑לֶת וַיֹּאמְר֗וּ אֶל־הָ֠אִישׁ בַּ֣עַל הַבַּ֤יִת הַזָּקֵן֙ לֵאמֹ֔ר הוֹצֵ֗א אֶת־הָאִ֛ישׁ אֲשֶׁר־בָּ֥א אֶל־בֵּיתְךָ֖ וְנֵדָעֶֽנּוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֵּצֵ֣א אֲלֵיהֶ֗ם הָאִישׁ֙ בַּ֣עַל הַבַּ֔יִת וַיֹּ֣אמֶר אֲלֵהֶ֔ם אַל־אַחַ֖י אַל־תָּרֵ֣עוּ נָ֑א אַ֠חֲרֵי אֲשֶׁר־בָּ֞א הָאִ֤ישׁ הַזֶּה֙ אַל־בֵּיתִ֔י<font color="red"><sup>1</font></sup> אַֽל־תַּעֲשׂ֖וּ אֶת־הַנְּבָלָ֥ה הַזֹּֽאת׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הִנֵּה֩ בִתִּ֨י הַבְּתוּלָ֜ה וּפִֽילַגְשֵׁ֗הוּ אוֹצִֽיאָה־נָּ֤א אוֹתָם֙ וְעַנּ֣וּ אוֹתָ֔ם וַעֲשׂ֣וּ לָהֶ֔ם הַטּ֖וֹב בְּעֵינֵיכֶ֑ם וְלָאִ֤ישׁ הַזֶּה֙ לֹ֣א תַעֲשׂ֔וּ דְּבַ֖ר הַנְּבָלָ֥ה הַזֹּֽאת׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְלֹֽא־אָב֤וּ הָאֲנָשִׁים֙ לִשְׁמֹ֣עַֽ ל֔וֹ וַיַּחֲזֵ֤ק הָאִישׁ֙ בְּפִ֣ילַגְשׁ֔וֹ וַיֹּצֵ֥א אֲלֵיהֶ֖ם הַח֑וּץ וַיֵּדְע֣וּ א֠וֹתָהּ וַיִּֽתְעַלְּלוּ־בָ֤הּ כָּל־הַלַּ֙יְלָה֙ עַד־הַבֹּ֔קֶר וַֽיְשַׁלְּח֖וּהָ <font color="brown">בעלות</font> <font color="blue">כַּעֲל֥וֹת</font> הַשָּֽׁחַר׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַתָּבֹ֥א הָאִשָּׁ֖ה לִפְנ֣וֹת הַבֹּ֑קֶר וַתִּפֹּ֞ל פֶּ֧תַח בֵּית־הָאִ֛ישׁ אֲשֶׁר־אֲדוֹנֶ֥יהָ שָּׁ֖ם עַד־הָאֽוֹר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיָּ֨קָם אֲדֹנֶ֜יהָ בַּבֹּ֗קֶר וַיִּפְתַּח֙ דַּלְת֣וֹת הַבַּ֔יִת וַיֵּצֵ֖א לָלֶ֣כֶת לְדַרְכּ֑וֹ וְהִנֵּ֧ה הָאִשָּׁ֣ה פִֽילַגְשׁ֗וֹ נֹפֶ֙לֶת֙ פֶּ֣תַח הַבַּ֔יִת וְיָדֶ֖יהָ עַל־הַסַּֽף׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּ֧אמֶר אֵלֶ֛יהָ ק֥וּמִי וְנֵלֵ֖כָה וְאֵ֣ין עֹנֶ֑ה וַיִּקָּחֶ֙הָ֙ עַֽל־הַחֲמ֔וֹר וַיָּ֣קָם הָאִ֔ישׁ וַיֵּ֖לֶךְ לִמְקֹמֽוֹ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיָּבֹ֣א אֶל־בֵּית֗וֹ וַיִּקַּ֤ח אֶת־הַֽמַּאֲכֶ֙לֶת֙ וַיַּחֲזֵ֣ק בְּפִֽילַגְשׁ֔וֹ וַֽיְנַתְּחֶ֙הָ֙ לַעֲצָמֶ֔יהָ לִשְׁנֵ֥ים עָשָׂ֖ר נְתָחִ֑ים וַֽיְשַׁלְּחֶ֔הָ בְּכֹ֖ל גְּב֥וּל יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְהָיָ֣ה כָל־הָרֹאֶ֗ה וְאָמַר֙ לֹֽא־נִהְיְתָ֤ה וְלֹֽא־נִרְאֲתָה֙ כָּזֹ֔את לְמִיּ֞וֹם עֲל֤וֹת בְּנֵֽי־יִשְׂרָאֵל֙ מֵאֶ֣רֶץ מִצְרַ֔יִם עַ֖ד הַיּ֣וֹם הַזֶּ֑ה שִֽׂימוּ־לָכֶ֥ם עָלֶ֖יהָ עֻ֥צוּ וְדַבֵּֽרוּ׃ פ</P>
</TD>
<TD WIDTH="50%">
<P>1&nbsp;way&#601;h&icirc; bayy&#257;m&icirc;m h&acirc;&#275;m &ucirc;mele&#x1E35;&#601; &#8217;&ecirc;n b&#601;yi&#347;&#601;r&#257;&#8217;&#275;l way&#601;h&icirc;| &#8217;&icirc;&#353; l&#275;w&icirc; g&#257;r b&#601;yar&#601;k&#601;&#x1E6F;&ecirc; har-&#8217;ef&#601;rayim wayyiqq<sup>a</sup>&#x1E25;-lw&#333; &#8217;i&#353;&#353;&acirc; f&icirc;le&#x1E21;e&#353; mib&ecirc;&#x1E6F; le&#x1E25;em y&#601;h&ucirc;&#x1E0F;&acirc;: </P>
<P>2&nbsp;watiz&#601;neh &#8216;&#257;l&#257;yw p&icirc;la&#x1E21;&#601;&#353;w&#333; wat&#275;le&#x1E35;&#601; m&#275;&#8217;itw&#333; &#8217;el-b&ecirc;&#x1E6F; &#8217;&#257;&#x1E07;&icirc;h&#257; &#8217;el-b&ecirc;&#x1E6F; le&#x1E25;em y&#601;h&ucirc;&#x1E0F;&acirc; wat&#601;h&icirc;-&#353;&#257;m y&#257;m&icirc;m &#8217;ar&#601;b&#257;&#8216;&acirc; &#x1E25;&#335;&#x1E0F;&#257;&#353;&icirc;m: </P>
<P>3&nbsp;wayy&#257;q&#257;m &#8217;&icirc;&#353;&#257;h wayy&#275;le&#x1E35;&#601; &#8217;<sup>a</sup>&#x1E25;&#259;reyh&#257; l&#601;&#x1E0F;ab&#275;r &#8216;al-lib&#257;h <font color="brown">lah&#259;&#353;&icirc;&#x1E07;w&#333;</font> <font color="blue">lah&#259;&#353;&icirc;&#x1E07;&#257;h</font> w&#601;n<sup>a</sup>&#8216;&#259;rw&#333; &#8216;immw&#333; w&#601;&#x1E63;eme&#x1E0F; &#x1E25;&#259;m&#333;r&icirc;m wat&#601;&#x1E07;&icirc;&#8217;&#275;h&ucirc; b&ecirc;&#x1E6F; &#8217;&#257;&#x1E07;&icirc;h&#257; wayyir&#601;&#8217;&#275;h&ucirc; &#8217;&#259;&#x1E07;&icirc; hann<sup>a</sup>&#8216;&#259;r&acirc; wayyi&#347;&#601;m<sup>a</sup>&#x1E25; liq&#601;r&#257;&#8217;&#x1E6F;w&#333;: </P>
<P>4&nbsp;wayye&#x1E25;&#277;zaq-bw&#333; &#x1E25;&#333;&#x1E6F;&#601;nw&#333; &#8217;&#259;&#x1E07;&icirc; hann<sup>a</sup>&#8216;&#259;r&acirc; wayy&#275;&#353;e&#x1E07; &#8217;itw&#333; &#353;&#601;l&#333;&#353;e&#x1E6F; y&#257;m&icirc;m wayy&#333;&#8217;&#x1E35;&#601;l&ucirc; wayyi&#353;&#601;t&ucirc; wayy&#257;l&icirc;n&ucirc; &#353;&#257;m: </P>
<P>5&nbsp;way&#601;h&icirc; bayyw&#333;m h&#257;r&#601;&#x1E07;&icirc;&#8216;&icirc; wayya&#353;&#601;k&icirc;m&ucirc; &#x1E07;ab&#333;qer wayy&#257;q&#257;m l&#257;le&#x1E35;e&#x1E6F; wayy&#333;&#8217;mer &#8217;&#259;&#x1E07;&icirc; hann<sup>a</sup>&#8216;&#259;r&acirc; &#8217;el-&#x1E25;&#259;&#x1E6F;&#257;nw&#333; s&#601;&#8216;&#257;&#x1E0F; lib&#601;&#x1E35;&#257; pa&#x1E6F;-le&#x1E25;em w&#601;&#8217;<sup>a</sup>&#x1E25;ar t&#275;l&#275;&#x1E35;&ucirc;: </P>
<P>6&nbsp;wayy&#275;&#353;&#601;&#x1E07;&ucirc; wayy&#333;&#8217;&#x1E35;&#601;l&ucirc; &#353;&#601;n&ecirc;hem y<sup>a</sup>&#x1E25;&#601;d&#257;w wayyi&#353;&#601;t&ucirc; wayy&#333;&#8217;mer &#8217;&#259;&#x1E07;&icirc; hann<sup>a</sup>&#8216;&#259;r&acirc; &#8217;el-h&#257;&#8217;&icirc;&#353; hw&#333;&#8217;el-n&#257;&#8217; w&#601;l&icirc;n w&#601;yi&#x1E6D;a&#x1E07; libe&#x1E35;&#257;: </P>
<P>7&nbsp;wayy&#257;q&#257;m h&#257;&#8217;&icirc;&#353; l&#257;le&#x1E35;e&#x1E6F; wayyif&#601;&#x1E63;ar-bw&#333; &#x1E25;&#333;&#x1E6F;&#601;nw&#333; wayy&#257;&#353;&#257;&#x1E07; wayy&#257;len &#353;&#257;m: </P>
<P>8&nbsp;wayya&#353;&#601;k&#275;m bab&#333;qer bayyw&#333;m h<sup>a</sup>&#x1E25;&#259;m&icirc;&#353;&icirc; l&#257;le&#x1E35;e&#x1E6F; wayy&#333;&#8217;mer| &#8217;&#259;&#x1E07;&icirc; hann<sup>a</sup>&#8216;&#259;r&acirc; s&#601;&#8216;&#257;&#x1E0F;-n&#257;&#8217; l&#601;&#x1E07;&#257;&#x1E07;&#601;&#x1E35;&#257; w&#601;hi&#x1E6F;&#601;mah&#601;m&#601;h&ucirc; &#8216;a&#x1E0F;-n&#601;&#x1E6D;w&#333;&#x1E6F; hayyw&#333;m wayy&#333;&#8217;&#x1E35;&#601;l&ucirc; &#353;&#601;n&ecirc;hem: </P>
<P>9&nbsp;wayy&#257;q&#257;m h&#257;&#8217;&icirc;&#353; l&#257;le&#x1E35;e&#x1E6F; h&ucirc;&#8217; &ucirc;f&icirc;la&#x1E21;&#601;&#353;w&#333; w&#601;n<sup>a</sup>&#8216;&#259;rw&#333; wayy&#333;&#8217;mer lw&#333; &#x1E25;&#333;&#x1E6F;&#601;nw&#333; &#8217;&#259;&#x1E07;&icirc; hann<sup>a</sup>&#8216;&#259;r&acirc; hinn&#275;h n&#257;&#8217; r&#257;f&acirc; hayyw&#333;m l<sup>a</sup>&#8216;&#259;r&#333;&#x1E07; l&icirc;n&ucirc;-n&#257;&#8217; hinn&#275;h &#x1E25;&#259;nw&#333;&#x1E6F; hayyw&#333;m l&icirc;n p&#333;h w&#601;y&icirc;&#x1E6D;a&#x1E07; l&#601;&#x1E07;&#257;&#x1E07;e&#x1E35;&#257; w&#601;hi&#353;&#601;kam&#601;tem m&#257;&#x1E25;&#257;r l&#601;&#x1E0F;ar&#601;k&#601;&#x1E35;em w&#601;h&#257;la&#x1E35;&#601;t&#257; l&#601;&#8217;&#333;h&#257;le&#x1E35;&#257;: </P>
<P>10&nbsp;w&#601;l&#333;&#8217;-&#8217;&#257;&#x1E07;&acirc; h&#257;&#8217;&icirc;&#353; l&#257;l&ucirc;n wayy&#257;q&#257;m wayy&#275;le&#x1E35;&#601; wayy&#257;&#x1E07;&#333;&#8217; &#8216;a&#x1E0F;-n&#333;&#x1E35;<sup>a</sup>&#x1E25; y&#601;&#x1E07;&ucirc;s h&icirc;&#8217; y&#601;r&ucirc;&#353;&#257;l&#257;im w&#601;&#8216;immw&#333; &#x1E63;eme&#x1E0F; &#x1E25;&#259;mw&#333;r&icirc;m &#x1E25;&#259;&#x1E07;&ucirc;&#353;&icirc;m &ucirc;f&icirc;la&#x1E21;&#601;&#353;w&#333; &#8216;immw&#333;: </P>
<P>11&nbsp;h&#275;m &#8216;im-y&#601;&#x1E07;&ucirc;s w&#601;hayyw&#333;m ra&#x1E0F; m&#601;&#8217;&#333;&#x1E0F; wayy&#333;&#8217;mer hann<sup>a</sup>&#8216;ar &#8217;el-&#8217;&#259;&#x1E0F;&#333;n&#257;yw l&#601;&#x1E35;&acirc;-nn&#257;&#8217; w&#601;n&#257;s&ucirc;r&acirc; &#8217;el-&#8216;&icirc;r-hay&#601;&#x1E07;&ucirc;s&icirc; hazz&#333;&#8217;&#x1E6F; w&#601;n&#257;l&icirc;n b&#257;h: </P>
<P>12&nbsp;wayy&#333;&#8217;mer &#8217;&#275;l&#257;yw &#8217;&#259;&#x1E0F;&#333;n&#257;yw l&#333;&#8217; n&#257;s&ucirc;r &#8217;el-&#8216;&icirc;r n&#257;&#x1E35;&#601;r&icirc; &#8217;&#259;&#353;er l&#333;&#8217;-mib&#601;n&ecirc; yi&#347;&#601;r&#257;&#8217;&#275;l h&#275;nn&acirc; w&#601;&#8216;&#257;&#x1E07;ar&#601;n&ucirc; &#8216;a&#x1E0F;-gi&#x1E07;&#601;&#8216;&acirc;: </P>
<P>13&nbsp;wayy&#333;&#8217;mer l&#601;n<sup>a</sup>&#8216;&#259;rw&#333; l&#601;&#x1E35;&#257;<font color="red"><sup>q</font></sup> w&#601;niq&#601;r&#601;&#x1E07;&acirc; b&#601;&#8217;<sup>a</sup>&#x1E25;a&#x1E0F; hamm&#601;q&#333;mw&#333;&#x1E6F; w&#601;lann&ucirc; &#x1E07;agi&#x1E07;&#601;&#8216;&acirc; &#8217;w&#333; &#x1E07;&#257;r&#257;m&acirc;: </P>
<P>14&nbsp;wayy<sup>a</sup>&#8216;a&#x1E07;&#601;r&ucirc; wayy&#275;l&#275;&#x1E35;&ucirc; wat&#257;&#x1E07;&#333;&#8217; l&acirc;em ha&#353;&#353;eme&#353; &#8217;&#275;&#x1E63;el hagi&#x1E07;&#601;&#8216;&acirc; &#8217;&#259;&#353;er l&#601;&#x1E07;in&#601;y&#257;min: </P>
<P>15&nbsp;wayy&#257;sur&ucirc; &#353;&#257;m l&#257;&#x1E07;w&#333;&#8217; l&#257;l&ucirc;n bagi&#x1E07;&#601;&#8216;&acirc; wayy&#257;&#x1E07;&#333;&#8217; wayy&#275;&#353;e&#x1E07; bir&#601;&#x1E25;w&#333;&#x1E07; h&#257;&#8216;&icirc;r w&#601;&#8217;&ecirc;n &#8217;&icirc;&#353; m&#601;&#8217;ass&#275;f-&#8217;w&#333;&#x1E6F;&#257;m habay&#601;&#x1E6F;&acirc; l&#257;l&ucirc;n: </P>
<P>16&nbsp;w&#601;hinn&#275;h| &#8217;&icirc;&#353; z&#257;q&#275;n b&#257;&#8217; min-m<sup>a</sup>&#8216;&#259;&#347;&#275;h&ucirc; min-ha&#347;&#347;&#257;&#x1E0F;eh b&#257;&#8216;ere&#x1E07; w&#601;h&#257;&#8217;&icirc;&#353; m&#275;har &#8217;ef&#601;rayim w&#601;h&ucirc;&#8217;-&#x1E21;&#257;r bagi&#x1E07;&#601;&#8216;&acirc; w&#601;&#8217;an&#601;&#353;&ecirc; hamm&#257;qw&#333;m b&#601;n&ecirc; y&#601;m&icirc;n&icirc;: </P>
<P>17&nbsp;wayyi&#347;&#347;&#257;&#8217; &#8216;&ecirc;n&#257;yw wayyar&#601;&#8217; &#8217;e&#x1E6F;-h&#257;&#8217;&icirc;&#353; h&#257;&#8217;&#333;r&#275;&#x1E25;a bir&#601;&#x1E25;&#333;&#x1E07; h&#257;&#8216;&icirc;r wayy&#333;&#8217;mer h&#257;&#8217;&icirc;&#353;<font color="red"><sup>3</font></sup> hazz&#257;q&#275;n &#8217;&#257;n&acirc; &#x1E6F;&#275;l&#275;&#x1E35;&#601; &ucirc;m&#275;&#8217;ayin t&#257;&#x1E07;w&#333;&#8217;: </P>
<P>18&nbsp;wayy&#333;&#8217;mer &#8217;&#275;l&#257;yw &#8216;&#333;&#x1E07;&#601;r&icirc;m &#8217;&#259;n<sup>a</sup>&#x1E25;&#601;n&ucirc; mib&ecirc;&#x1E6F;-le&#x1E25;em y&#601;h&ucirc;&#x1E0F;&acirc; &#8216;a&#x1E0F;-yar&#601;k&#601;&#x1E6F;&ecirc; har-&#8217;ef&#601;rayim mi&#353;&#353;&#257;m &#8217;&#257;n&#333;&#x1E35;&icirc; w&#257;&#8217;&#275;l&#275;&#x1E35;&#601; &#8216;a&#x1E0F;-b&ecirc;&#x1E6F; le&#x1E25;em y&#601;h&ucirc;&#x1E0F;&acirc; w&#601;&#8217;e&#x1E6F;-b&ecirc;&#x1E6F; y&#601;hw&acirc; &#8217;&#259;n&icirc; h&#333;l&#275;&#x1E35;&#601; w&#601;&#8217;&ecirc;n &#8217;&icirc;&#353; m&#601;&#8217;ass&#275;f &#8217;w&#333;&#x1E6F;&icirc; hab&#257;y&#601;&#x1E6F;&acirc;: </P>
<P>19&nbsp;w&#601;&#x1E21;am-te&#x1E07;en gam-mis&#601;pw&#333;&#8217; y&#275;&#353; l<sup>a</sup>&#x1E25;&#259;mw&#333;r&ecirc;n&ucirc; w&#601;&#x1E21;am le&#x1E25;em w&#257;yayin ye&#353;-l&icirc; w&#601;la&#8217;&#259;m&#257;&#x1E6F;e&#x1E35;&#257; w&#601;lann<sup>a</sup>&#8216;ar &#8216;im-&#8216;&#259;&#x1E07;&#257;&#x1E0F;ey&#x1E35;&#257; &#8217;&ecirc;n m<sup>a</sup>&#x1E25;&#601;sw&#333;r k&#257;l-d&#257;&#x1E07;&#257;r: </P>
<P>20&nbsp;wayy&#333;&#8217;mer h&#257;&#8217;&icirc;&#353; hazz&#257;q&#275;n &#353;&#257;lw&#333;m l&#257;&#x1E35;&#601; raq k&#257;l-m<sup>a</sup>&#x1E25;&#601;sw&#333;r&#601;&#x1E35;&#257; &#8216;&#257;l&#257;y raq b&#257;r&#601;&#x1E25;w&#333;&#x1E07; &#8217;al-t&#257;lan: </P>
<P>21&nbsp;way&#601;&#x1E07;&icirc;&#8217;&#275;h&ucirc; l&#601;&#x1E07;&ecirc;&#x1E6F;w&#333; <font color="brown">wayyibw&#333;l</font> <font color="blue">wayy&#257;&#x1E07;&#257;l<font color="red"><sup>9</font></sup></font> l<sup>a</sup>&#x1E25;&#259;mw&#333;r&icirc;m wayyir&#601;&#x1E25;&#259;&#x1E63;&ucirc; ra&#x1E21;&#601;l&ecirc;hem wayy&#333;&#8217;&#x1E35;&#601;l&ucirc; wayyi&#353;&#601;t&ucirc;: </P>
<P>22&nbsp;h&#275;mm&acirc; m&ecirc;&#x1E6D;&icirc;&#x1E07;&icirc;m &#8217;e&#x1E6F;-lib&#257;m w&#601;hinn&#275;h &#8217;an&#601;&#353;&ecirc; h&#257;&#8216;&icirc;r &#8217;an&#601;&#353;&ecirc; &#x1E07;&#601;n&ecirc;-&#x1E07;&#601;l&icirc;y<sup>a</sup>&#8216;al n&#257;sab&ucirc; &#8217;e&#x1E6F;-habayi&#x1E6F; mi&#x1E6F;&#601;dap&#601;q&icirc;m &#8216;al-had&#257;le&#x1E6F; wayy&#333;&#8217;m&#601;r&ucirc; &#8217;el-h&#257;&#8217;&icirc;&#353; b<sup>a</sup>&#8216;al habayi&#x1E6F; hazz&#257;q&#275;n l&#275;&#8217;m&#333;r hw&#333;&#x1E63;&#275;&#8217; &#8217;e&#x1E6F;-h&#257;&#8217;&icirc;&#353; &#8217;&#259;&#353;er-b&#257;&#8217; &#8217;el-b&ecirc;&#x1E6F;&#601;&#x1E35;&#257; w&#601;n&#275;&#x1E0F;&#257;&#8216;enn&ucirc;: </P>
<P>23&nbsp;wayy&#275;&#x1E63;&#275;&#8217; &#8217;&#259;l&ecirc;hem h&#257;&#8217;&icirc;&#353; b<sup>a</sup>&#8216;al habayi&#x1E6F; wayy&#333;&#8217;mer &#8217;&#259;l&#275;hem &#8217;al-&#8217;<sup>a</sup>&#x1E25;ay &#8217;al-t&#257;r&#275;&#8216;&ucirc; n&#257;&#8217; &#8217;<sup>a</sup>&#x1E25;&#259;r&ecirc; &#8217;&#259;&#353;er-b&#257;&#8217; h&#257;&#8217;&icirc;&#353; hazzeh &#8217;al-b&ecirc;&#x1E6F;&icirc;<font color="red"><sup>1</font></sup> &#8217;al-t<sup>a</sup>&#8216;&#259;&#347;&ucirc; &#8217;e&#x1E6F;-hann&#601;&#x1E07;&#257;l&acirc; hazz&#333;&#8217;&#x1E6F;: </P>
<P>24&nbsp;hinn&#275;h &#x1E07;it&icirc; hab&#601;&#x1E6F;&ucirc;l&acirc; &ucirc;f&icirc;la&#x1E21;&#601;&#353;&#275;h&ucirc; &#8217;w&#333;&#x1E63;&icirc;&#8217;&acirc;-nn&#257;&#8217; &#8217;w&#333;&#x1E6F;&#257;m w&#601;&#8216;ann&ucirc; &#8217;w&#333;&#x1E6F;&#257;m w<sup>a</sup>&#8216;&#259;&#347;&ucirc; l&acirc;em ha&#x1E6D;&#x1E6D;w&#333;&#x1E07; b&#601;&#8216;&ecirc;n&ecirc;&#x1E35;em w&#601;l&#257;&#8217;&icirc;&#353; hazzeh l&#333;&#8217; &#x1E6F;<sup>a</sup>&#8216;&#259;&#347;&ucirc; d&#601;&#x1E07;ar hann&#601;&#x1E07;&#257;l&acirc; hazz&#333;&#8217;&#x1E6F;: </P>
<P>25&nbsp;w&#601;l&#333;&#8217;-&#8217;&#257;&#x1E07;&ucirc; h&#257;&#8217;&#259;n&#257;&#353;&icirc;m li&#353;&#601;m&#333;&#8216;a lw&#333; wayy<sup>a</sup>&#x1E25;&#259;z&#275;q h&#257;&#8217;&icirc;&#353; b&#601;f&icirc;la&#x1E21;&#601;&#353;w&#333; wayy&#333;&#x1E63;&#275;&#8217; &#8217;&#259;l&ecirc;hem h<sup>a</sup>&#x1E25;&ucirc;&#x1E63; wayy&#275;&#x1E0F;&#601;&#8216;&ucirc; &#8217;w&#333;&#x1E6F;&#257;h wayyi&#x1E6F;&#601;&#8216;all&#601;l&ucirc;-&#x1E07;&#257;h k&#257;l-hallay&#601;l&acirc; &#8216;a&#x1E0F;-hab&#333;qer way&#601;&#353;all&#601;&#x1E25;&ucirc;h&#257; <font color="brown">b<sup>a</sup>&#8216;&#259;lw&#333;&#x1E6F;</font> <font color="blue">k<sup>a</sup>&#8216;&#259;lw&#333;&#x1E6F;</font> ha&#353;&#353;&#257;&#x1E25;ar: </P>
<P>26&nbsp;wat&#257;&#x1E07;&#333;&#8217; h&#257;&#8217;i&#353;&#353;&acirc; lif&#601;nw&#333;&#x1E6F; hab&#333;qer watip&#333;l pe&#x1E6F;<sup>a</sup>&#x1E25; b&ecirc;&#x1E6F;-h&#257;&#8217;&icirc;&#353; &#8217;&#259;&#353;er-&#8217;&#259;&#x1E0F;w&#333;neyh&#257; &#353;&#353;&#257;m &#8216;a&#x1E0F;-h&#257;&#8217;w&#333;r: </P>
<P>27&nbsp;wayy&#257;q&#257;m &#8217;&#259;&#x1E0F;&#333;neyh&#257; bab&#333;qer wayyif&#601;t<sup>a</sup>&#x1E25; dal&#601;&#x1E6F;w&#333;&#x1E6F; habayi&#x1E6F; wayy&#275;&#x1E63;&#275;&#8217; l&#257;le&#x1E35;e&#x1E6F; l&#601;&#x1E0F;ar&#601;kw&#333; w&#601;hinn&#275;h h&#257;&#8217;i&#353;&#353;&acirc; f&icirc;la&#x1E21;&#601;&#353;w&#333; n&#333;fele&#x1E6F; pe&#x1E6F;<sup>a</sup>&#x1E25; habayi&#x1E6F; w&#601;y&#257;&#x1E0F;eyh&#257; &#8216;al-hassaf: </P>
<P>28&nbsp;wayy&#333;&#8217;mer &#8217;&#275;leyh&#257; q&ucirc;m&icirc; w&#601;n&#275;l&#275;&#x1E35;&acirc; w&#601;&#8217;&ecirc;n &#8216;&#333;neh wayyiqq&#257;&#x1E25;eh&#257; &#8216;al-h<sup>a</sup>&#x1E25;&#259;mw&#333;r wayy&#257;q&#257;m h&#257;&#8217;&icirc;&#353; wayy&#275;le&#x1E35;&#601; lim&#601;q&#333;mw&#333;: </P>
<P>29&nbsp;wayy&#257;&#x1E07;&#333;&#8217; &#8217;el-b&ecirc;&#x1E6F;w&#333; wayyiqq<sup>a</sup>&#x1E25; &#8217;e&#x1E6F;-hamma&#8217;&#259;&#x1E35;ele&#x1E6F; wayy<sup>a</sup>&#x1E25;&#259;z&#275;q b&#601;f&icirc;la&#x1E21;&#601;&#353;w&#333; way&#601;nat&#601;&#x1E25;eh&#257; l<sup>a</sup>&#8216;&#259;&#x1E63;&#257;meyh&#257; li&#353;&#601;n&ecirc;m &#8216;&#257;&#347;&#257;r n&#601;&#x1E6F;&#257;&#x1E25;&icirc;m way&#601;&#353;all&#601;&#x1E25;eh&#257; b&#601;&#x1E35;&#333;l g&#601;&#x1E07;&ucirc;l yi&#347;&#601;r&#257;&#8217;&#275;l: </P>
<P>30&nbsp;w&#601;h&#257;y&acirc; &#x1E35;&#257;l-h&#257;r&#333;&#8217;eh w&#601;&#8217;&#257;mar l&#333;&#8217;-nih&#601;y&#601;&#x1E6F;&acirc; w&#601;l&#333;&#8217;-nir&#601;&#8217;&#259;&#x1E6F;&acirc; k&#257;z&#333;&#8217;&#x1E6F; l&#601;m&icirc;yw&#333;m &#8216;&#259;lw&#333;&#x1E6F; b&#601;n&ecirc;-yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;rayim &#8216;a&#x1E0F; hayyw&#333;m hazzeh &#347;&icirc;m&ucirc;-l&#257;&#x1E35;em &#8216;&#257;leyh&#257; &#8216;u&#x1E63;&ucirc; w&#601;&#x1E0F;ab&#275;r&ucirc;: f</P>
</TD>
</TABLE>
<P><HR>
<CENTER>
<A HREF="jdg020.htm">Next: Judges (Shoftim) Chapter 20</A></CENTER>
</BODY>
</HTML>
