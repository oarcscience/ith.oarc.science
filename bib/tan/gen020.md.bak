[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen020)  [KJV](../kjv/gen020)  [Sep](../sep/gen020.md) 
[Vul](../vul/gen020.md)   
  
[Genesis (Bereshit) Index](gen.md)  
  [Previous](gen019)  [Next](gen021.md) 

------------------------------------------------------------------------

### Tanach (Hebrew): Genesis (Bereshit) Chapter 20

‎<span id="001">1</span> ‏וַיִּסַּ֨ע מִשָּׁ֤ם אַבְרָהָם֙ אַ֣רְצָה
הַנֶּ֔גֶב וַיֵּ֥שֶׁב בֵּין־קָדֵ֖שׁ וּבֵ֣ין שׁ֑וּר וַיָּ֖גָר בִּגְרָֽר׃

‎<span id="002">2</span> ‏וַיֹּ֧אמֶר אַבְרָהָ֛ם אֶל־שָׂרָ֥ה אִשְׁתּ֖וֹ
אֲחֹ֣תִי הִ֑וא וַיִּשְׁלַ֗ח אֲבִימֶ֙לֶךְ֙ מֶ֣לֶךְ גְּרָ֔ר וַיִּקַּ֖ח
אֶת־שָׂרָֽה׃

‎<span id="003">3</span> ‏וַיָּבֹ֧א אֱלֹהִ֛ים אֶל־אֲבִימֶ֖לֶךְ
בַּחֲל֣וֹם הַלָּ֑יְלָה וַיֹּ֣אמֶר ל֗וֹ הִנְּךָ֥ מֵת֙ עַל־הָאִשָּׁ֣ה
אֲשֶׁר־לָקַ֔חְתָּ וְהִ֖וא בְּעֻ֥לַת בָּֽעַל׃

‎<span id="004">4</span> ‏וַאֲבִימֶ֕לֶךְ לֹ֥א קָרַ֖ב אֵלֶ֑יהָ וַיֹּאמַ֕ר
אֲדֹנָ֕י הֲג֥וֹי גַּם־צַדִּ֖יק תַּהֲרֹֽג׃

‎<span id="005">5</span> ‏הֲלֹ֨א ה֤וּא אָֽמַר־לִי֙ אֲחֹ֣תִי הִ֔וא
וְהִֽיא־גַם־הִ֥וא אָֽמְרָ֖ה אָחִ֣י ה֑וּא בְּתָם־לְבָבִ֛י וּבְנִקְיֹ֥ן
כַּפַּ֖י עָשִׂ֥יתִי זֹֽאת׃

‎<span id="006">6</span> ‏וַיֹּאמֶר֩ אֵלָ֨יו הָֽאֱלֹהִ֜ים בַּחֲלֹ֗ם
גַּ֣ם אָנֹכִ֤י יָדַ֙עְתִּי֙ כִּ֤י בְתָם־לְבָבְךָ֙ עָשִׂ֣יתָ זֹּ֔את
וָאֶחְשֹׂ֧ךְ גַּם־אָנֹכִ֛י אֽוֹתְךָ֖ מֵחֲטוֹ־לִ֑י עַל־כֵּ֥ן
לֹא־נְתַתִּ֖יךָ לִנְגֹּ֥עַ אֵלֶֽיהָ׃

‎<span id="007">7</span> ‏וְעַתָּ֗ה הָשֵׁ֤ב אֵֽשֶׁת־הָאִישׁ֙
כִּֽי־נָבִ֣יא ה֔וּא וְיִתְפַּלֵּ֥ל בַּֽעַדְךָ֖ וֶֽחְיֵ֑ה וְאִם־אֵֽינְךָ֣
מֵשִׁ֗יב דַּ֚ע כִּי־מ֣וֹת תָּמ֔וּת אַתָּ֖ה וְכָל־אֲשֶׁר־לָֽךְ׃

‎<span id="008">8</span> ‏וַיַּשְׁכֵּ֨ם אֲבִימֶ֜לֶךְ בַּבֹּ֗קֶר
וַיִּקְרָא֙ לְכָל־עֲבָדָ֔יו וַיְדַבֵּ֛ר אֶת־כָּל־הַדְּבָרִ֥ים הָאֵ֖לֶּה
בְּאָזְנֵיהֶ֑ם וַיִּֽירְא֥וּ הָאֲנָשִׁ֖ים מְאֹֽד׃

‎<span id="009">9</span> ‏וַיִּקְרָ֨א אֲבִימֶ֜לֶךְ לְאַבְרָהָ֗ם
וַיֹּ֨אמֶר ל֜וֹ מֶֽה־עָשִׂ֤יתָ לָּ֙נוּ֙ וּמֶֽה־חָטָ֣אתִי לָ֔ךְ
כִּֽי־הֵבֵ֧אתָ עָלַ֛י וְעַל־מַמְלַכְתִּ֖י חֲטָאָ֣ה גְדֹלָ֑ה מַעֲשִׂים֙
אֲשֶׁ֣ר לֹא־יֵֽעָשׂ֔וּ עָשִׂ֖יתָ עִמָּדִֽי׃

‎<span id="010">10</span> ‏וַיֹּ֥אמֶר אֲבִימֶ֖לֶךְ אֶל־אַבְרָהָ֑ם מָ֣ה
רָאִ֔יתָ כִּ֥י עָשִׂ֖יתָ אֶת־הַדָּבָ֥ר הַזֶּֽה׃

‎<span id="011">11</span> ‏וַיֹּ֙אמֶר֙ אַבְרָהָ֔ם כִּ֣י אָמַ֗רְתִּי רַ֚ק
אֵין־יִרְאַ֣ת אֱלֹהִ֔ים בַּמָּק֖וֹם הַזֶּ֑ה וַהֲרָג֖וּנִי עַל־דְּבַ֥ר
אִשְׁתִּֽי׃

‎<span id="012">12</span> ‏וְגַם־אָמְנָ֗ה אֲחֹתִ֤י בַת־אָבִי֙ הִ֔וא
אַ֖ךְ לֹ֣א בַת־אִמִּ֑י וַתְּהִי־לִ֖י לְאִשָּֽׁה׃

‎<span id="013">13</span> ‏וַיְהִ֞י כַּאֲשֶׁ֧ר הִתְע֣וּ אֹתִ֗י אֱלֹהִים֮
מִבֵּ֣ית אָבִי֒ וָאֹמַ֣ר לָ֔הּ זֶ֣ה חַסְדֵּ֔ךְ אֲשֶׁ֥ר תַּעֲשִׂ֖י
עִמָּדִ֑י אֶ֤ל כָּל־הַמָּקוֹם֙ אֲשֶׁ֣ר נָב֣וֹא שָׁ֔מָּה אִמְרִי־לִ֖י
אָחִ֥י הֽוּא׃

‎<span id="014">14</span> ‏וַיִּקַּ֨ח אֲבִימֶ֜לֶךְ צֹ֣אן וּבָקָ֗ר
וַעֲבָדִים֙ וּשְׁפָחֹ֔ת וַיִּתֵּ֖ן לְאַבְרָהָ֑ם וַיָּ֣שֶׁב ל֔וֹ אֵ֖ת
שָׂרָ֥ה אִשְׁתּֽוֹ׃

‎<span id="015">15</span> ‏וַיֹּ֣אמֶר אֲבִימֶ֔לֶךְ הִנֵּ֥ה אַרְצִ֖י
לְפָנֶ֑יךָ בַּטּ֥וֹב בְּעֵינֶ֖יךָ שֵֽׁב׃

‎<span id="016">16</span> ‏וּלְשָׂרָ֣ה אָמַ֗ר הִנֵּ֨ה נָתַ֜תִּי אֶ֤לֶף
כֶּ֙סֶף֙ לְאָחִ֔יךְ הִנֵּ֤ה הוּא־לָךְ֙ כְּס֣וּת עֵינַ֔יִם לְכֹ֖ל אֲשֶׁ֣ר
אִתָּ֑ךְ וְאֵ֥ת כֹּ֖ל וְנֹכָֽחַת׃

‎<span id="017">17</span> ‏וַיִּתְפַּלֵּ֥ל אַבְרָהָ֖ם אֶל־הָאֱלֹהִ֑ים
וַיִּרְפָּ֨א אֱלֹהִ֜ים אֶת־אֲבִימֶ֧לֶךְ וְאֶת־אִשְׁתּ֛וֹ וְאַמְהֹתָ֖יו
וַיֵּלֵֽדוּ׃

‎<span id="018">18</span> ‏כִּֽי־עָצֹ֤ר עָצַר֙ יְהוָ֔ה בְּעַ֥ד
כָּל־רֶ֖חֶם לְבֵ֣ית אֲבִימֶ֑לֶךְ עַל־דְּבַ֥ר שָׂרָ֖ה אֵ֥שֶׁת אַבְרָהָֽם׃
ס

1 wayyiss<sup>a</sup>‘ miššām ’aḇərâām ’arəṣâ hanneḡeḇ wayyēšeḇ
bên-qāḏēš ûḇên šûr wayyāḡār biḡərār:

2 wayyō’mer ’aḇərâām ’el-śārâ ’išətwō ’ăḥōṯî hiw’ wayyišəl<sup>a</sup>ḥ
’ăḇîmeleḵə meleḵə gərār wayyiqq<sup>a</sup>ḥ ’eṯ-śārâ:

3 wayyāḇō’ ’ĕlōhîm ’el-’ăḇîmeleḵə b<sup>a</sup>ḥălwōm hallāyəlâ
wayyō’mer lwō hinnəḵā mēṯ ‘al-hā’iššâ ’ăšer-lāq<sup>a</sup>ḥətā wəhiw’
bə‘ulaṯ bā‘al:

4 wa’ăḇîmeleḵə lō’ qāraḇ ’ēleyhā wayyō’mar ’ăḏōnāy hăḡwōy gam-ṣadîq
tahărōḡ:

5 hălō’ hû’ ’āmar-lî ’ăḥōṯî hiw’ wəhî’-ḡam-hiw’ ’āmərâ ’āḥî hû’
bəṯām-ləḇāḇî ûḇəniqəyōn kapay ‘āśîṯî zō’ṯ:

6 wayyō’mer ’ēlāyw hā’ĕlōhîm b<sup>a</sup>ḥălōm gam ’ānōḵî
yāḏ<sup>a</sup>‘ətî kî ḇəṯām-ləḇāḇəḵā ‘āśîṯā zzō’ṯ wā’eḥəśōḵə gam-’ānōḵî
’wōṯəḵā mēḥăṭwō-lî ‘al-kēn lō’-nəṯatîḵā linəgō‘a ’ēleyhā:

7 wə‘atâ hāšēḇ ’ēšeṯ-hā’îš kî-nāḇî’ hû’ wəyiṯəpallēl b<sup>a</sup>‘aḏəḵā
weḥəyēh wə’im-’ênəḵā mēšîḇ d<sup>a</sup>‘ kî-mwōṯ tāmûṯ ’atâ
wəḵāl-’ăšer-lāḵə:

8 wayyašəkēm ’ăḇîmeleḵə babōqer wayyiqərā’ ləḵāl-‘ăḇāḏāyw wayəḏabēr
’eṯ-kāl-hadəḇārîm hā’ēlleh bə’āzənêhem wayyîrə’û hā’ănāšîm mə’ōḏ:

9 wayyiqərā’ ’ăḇîmeleḵə lə’aḇərâām wayyō’mer lwō meh-‘āśîṯā llānû
ûmeh-ḥāṭā’ṯî lāḵə kî-hēḇē’ṯā ‘ālay wə‘al-maməlaḵətî ḥăṭā’â ḡəḏōlâ
m<sup>a</sup>‘ăśîm ’ăšer lō’-yē‘āśû ‘āśîṯā ‘immāḏî:

10 wayyō’mer ’ăḇîmeleḵə ’el-’aḇərâām mâ rā’îṯā kî ‘āśîṯā ’eṯ-hadāḇār
hazzeh:

11 wayyō’mer ’aḇərâām kî ’āmarətî raq ’ên-yirə’aṯ ’ĕlōhîm bammāqwōm
hazzeh wahărāḡûnî ‘al-dəḇar ’išətî:

12 wəḡam-’āmənâ ’ăḥōṯî ḇaṯ-’āḇî hiw’ ’aḵə lō’ ḇaṯ-’immî watəhî-lî
lə’iššâ:

13 wayəhî ka’ăšer hiṯə‘û ’ōṯî ’ĕlōhîm mibêṯ ’āḇî wā’ōmar lāh zeh
ḥasədēḵə ’ăšer t<sup>a</sup>‘ăśî ‘immāḏî ’el kāl-hammāqwōm ’ăšer nāḇwō’
šāmmâ ’imərî-lî ’āḥî hû’:

14 wayyiqq<sup>a</sup>ḥ ’ăḇîmeleḵə ṣō’n ûḇāqār w<sup>a</sup>‘ăḇāḏîm
ûšəfāḥōṯ wayyitēn lə’aḇərâām wayyāšeḇ lwō ’ēṯ śārâ ’išətwō:

15 wayyō’mer ’ăḇîmeleḵə hinnēh ’arəṣî ləfāneyḵā baṭṭwōḇ bə‘êneyḵā šēḇ:

16 ûləśārâ ’āmar hinnēh nāṯatî ’elef kesef lə’āḥîḵə hinnēh hû’-lāḵə
kəsûṯ ‘ênayim ləḵōl ’ăšer ’itāḵə wə’ēṯ kōl wənōḵāḥaṯ:

17 wayyiṯəpallēl ’aḇərâām ’el-hā’ĕlōhîm wayyirəpā’ ’ĕlōhîm
’eṯ-’ăḇîmeleḵə wə’eṯ-’išətwō wə’aməhōṯāyw wayyēlēḏû:

18 kî-‘āṣōr ‘āṣar yəhwâ bə‘aḏ kāl-reḥem ləḇêṯ ’ăḇîmeleḵə ‘al-dəḇar śārâ
’ēšeṯ ’aḇərâām: s

------------------------------------------------------------------------

[Next: Genesis (Bereshit) Chapter 21](gen021.md)
