[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1009)  [KJV](../kjv/sa1009)  [Sep](../sep/sa1009) 
[Vul](../vul/sa1009)   
  
[1 Samuel (1 Shmuel) Index](sa1)  
  [Previous](sa1008)  [Next](sa1010) 

------------------------------------------------------------------------

### Tanach (Hebrew): 1 Samuel (1 Shmuel) Chapter 9

‎<span id="001">1</span> ‏וַֽיְהִי־אִ֣ישׁ מבן־ ימין
מִבִּנְיָמִ֗ין<sup>a</sup> וּ֠שְׁמוֹ קִ֣ישׁ בֶּן־אֲבִיאֵ֞ל בֶּן־צְר֧וֹר
בֶּן־בְּכוֹרַ֛ת בֶּן־אֲפִ֖יחַ בֶּן־אִ֣ישׁ יְמִינִ֑י גִּבּ֖וֹר חָֽיִל׃

‎<span id="002">2</span> ‏וְלוֹ־הָיָ֨ה בֵ֜ן וּשְׁמ֤וֹ שָׁאוּל֙ בָּח֣וּר
וָט֔וֹב וְאֵ֥ין אִ֛ישׁ מִבְּנֵ֥י יִשְׂרָאֵ֖ל ט֣וֹב מִמֶּ֑נּוּ
מִשִּׁכְמ֣וֹ וָמַ֔עְלָה גָּבֹ֖הַּ מִכָּל־הָעָֽם׃

‎<span id="003">3</span> ‏וַתֹּאבַ֙דְנָה֙ הָאֲתֹנ֔וֹת לְקִ֖ישׁ אֲבִ֣י
שָׁא֑וּל וַיֹּ֨אמֶר קִ֜ישׁ אֶל־שָׁא֣וּל בְּנ֗וֹ קַח־נָ֤א אִתְּךָ֙
אֶת־אַחַ֣ד מֵֽהַנְּעָרִ֔ים וְק֣וּם לֵ֔ךְ בַּקֵּ֖שׁ אֶת־הָאֲתֹנֹֽת׃

‎<span id="004">4</span> ‏וַיַּעֲבֹ֧ר בְּהַר־אֶפְרַ֛יִם וַיַּעֲבֹ֥ר
בְּאֶֽרֶץ־שָׁלִ֖שָׁה וְלֹ֣א מָצָ֑אוּ וַיַּעַבְר֤וּ בְאֶֽרֶץ־שַׁעֲלִים֙
וָאַ֔יִן וַיַּעֲבֹ֥ר בְּאֶֽרֶץ־יְמִינִ֖י וְלֹ֥א מָצָֽאוּ׃

‎<span id="005">5</span> ‏הֵ֗מָּה בָּ֚אוּ בְּאֶ֣רֶץ צ֔וּף וְשָׁא֥וּל
אָמַ֛ר לְנַעֲר֥וֹ אֲשֶׁר־עִמּ֖וֹ לְכָ֣ה וְנָשׁ֑וּבָה פֶּן־יֶחְדַּ֥ל
אָבִ֛י מִן־הָאֲתֹנ֖וֹת וְדָ֥אַג לָֽנוּ׃

‎<span id="006">6</span> ‏וַיֹּ֣אמֶר ל֗וֹ הִנֵּה־נָ֤א אִישׁ־אֱלֹהִים֙
בָּעִ֣יר הַזֹּ֔את וְהָאִ֣ישׁ נִכְבָּ֔ד כֹּ֥ל אֲשֶׁר־יְדַבֵּ֖ר בּ֣וֹא
יָב֑וֹא עַתָּה֙ נֵ֣לֲכָה שָּׁ֔ם אוּלַי֙ יַגִּ֣יד לָ֔נוּ אֶת־דַּרְכֵּ֖נוּ
אֲשֶׁר־הָלַ֥כְנוּ עָלֶֽיהָ׃

‎<span id="007">7</span> ‏וַיֹּ֨אמֶר שָׁא֜וּל לְנַעֲר֗וֹ וְהִנֵּ֣ה
נֵלֵךְ֮ וּמַה־נָּבִ֣יא לָאִישׁ֒ כִּ֤י הַלֶּ֙חֶם֙ אָזַ֣ל מִכֵּלֵ֔ינוּ
וּתְשׁוּרָ֥ה אֵין־לְהָבִ֖יא לְאִ֣ישׁ הָאֱלֹהִ֑ים מָ֖ה אִתָּֽנוּ׃

‎<span id="008">8</span> ‏וַיֹּ֤סֶף הַנַּ֙עַר֙ לַעֲנ֣וֹת אֶת־שָׁא֔וּל
וַיֹּ֕אמֶר הִנֵּה֙ נִמְצָ֣א בְיָדִ֔י רֶ֖בַע שֶׁ֣קֶל כָּ֑סֶף וְנָֽתַתִּי֙
לְאִ֣ישׁ הָאֱלֹהִ֔ים וְהִגִּ֥יד לָ֖נוּ אֶת־דַּרְכֵּֽנוּ׃

‎<span id="009">9</span> ‏לְפָנִ֣ים׀ בְּיִשְׂרָאֵ֗ל כֹּֽה־אָמַ֤ר
הָאִישׁ֙ בְּלֶכְתּוֹ֙ לִדְר֣וֹשׁ אֱלֹהִ֔ים לְכ֥וּ וְנֵלְכָ֖ה
עַד־הָרֹאֶ֑ה כִּ֤י לַנָּבִיא֙ הַיּ֔וֹם יִקָּרֵ֥א לְפָנִ֖ים הָרֹאֶֽה׃

‎<span id="010">10</span> ‏וַיֹּ֨אמֶר שָׁא֧וּל לְנַעֲר֛וֹ ט֥וֹב
דְּבָרְךָ֖ לְכָ֣ה׀ נֵלֵ֑כָה וַיֵּֽלְכוּ֙ אֶל־הָעִ֔יר אֲשֶׁר־שָׁ֖ם אִ֥ישׁ
הָאֱלֹהִֽים׃

‎<span id="011">11</span> ‏הֵ֗מָּה עֹלִים֙ בְּמַעֲלֵ֣ה הָעִ֔יר
וְהֵ֙מָּה֙ מָצְא֣וּ נְעָר֔וֹת יֹצְא֖וֹת לִשְׁאֹ֣ב מָ֑יִם וַיֹּאמְר֣וּ
לָהֶ֔ן הֲיֵ֥שׁ בָּזֶ֖ה הָרֹאֶֽה׃

‎<span id="012">12</span> ‏וַתַּעֲנֶ֧ינָה אוֹתָ֛ם וַתֹּאמַ֥רְנָה יֵּ֖שׁ
הִנֵּ֣ה לְפָנֶ֑יךָ מַהֵ֣ר׀ עַתָּ֗ה כִּ֤י הַיּוֹם֙ בָּ֣א לָעִ֔יר כִּ֣י
זֶ֧בַח הַיּ֛וֹם לָעָ֖ם בַּבָּמָֽה׃

‎<span id="013">13</span> ‏כְּבֹאֲכֶ֣ם הָעִ֣יר כֵּ֣ן תִּמְצְא֣וּן אֹת֡וֹ
בְּטֶרֶם֩ יַעֲלֶ֨ה הַבָּמָ֜תָה לֶאֱכֹ֗ל כִּ֠י לֹֽא־יֹאכַ֤ל הָעָם֙
עַד־בֹּא֔וֹ כִּֽי־הוּא֙ יְבָרֵ֣ךְ הַזֶּ֔בַח אַחֲרֵי־כֵ֖ן יֹאכְל֣וּ
הַקְּרֻאִ֑ים וְעַתָּ֣ה עֲל֔וּ כִּֽי־אֹת֥וֹ כְהַיּ֖וֹם תִּמְצְא֥וּן
אֹתֽוֹ׃

‎<span id="014">14</span> ‏וַֽיַּעֲל֖וּ הָעִ֑יר הֵ֗מָּה בָּאִים֙
בְּת֣וֹךְ הָעִ֔יר וְהִנֵּ֤ה שְׁמוּאֵל֙ יֹצֵ֣א לִקְרָאתָ֔ם לַעֲל֖וֹת
הַבָּמָֽה׃ ס

‎<span id="015">15</span> ‏וַֽיהוָ֔ה גָּלָ֖ה אֶת־אֹ֣זֶן שְׁמוּאֵ֑ל י֣וֹם
אֶחָ֔ד לִפְנֵ֥י בֽוֹא־שָׁא֖וּל לֵאמֹֽר׃

‎<span id="016">16</span> ‏כָּעֵ֣ת׀ מָחָ֡ר אֶשְׁלַח֩ אֵלֶ֨יךָ אִ֜ישׁ
מֵאֶ֣רֶץ בִּנְיָמִ֗ן וּמְשַׁחְתּ֤וֹ לְנָגִיד֙ עַל־עַמִּ֣י יִשְׂרָאֵ֔ל
וְהוֹשִׁ֥יעַ אֶת־עַמִּ֖י מִיַּ֣ד פְּלִשְׁתִּ֑ים כִּ֤י רָאִ֙יתִי֙
אֶת־עַמִּ֔י כִּ֛י בָּ֥אָה צַעֲקָת֖וֹ אֵלָֽי׃

‎<span id="017">17</span> ‏וּשְׁמוּאֵ֖ל רָאָ֣ה אֶת־שָׁא֑וּל וַיהוָ֣ה
עָנָ֔הוּ הִנֵּ֤ה הָאִישׁ֙ אֲשֶׁ֣ר אָמַ֣רְתִּי אֵלֶ֔יךָ זֶ֖ה יַעְצֹ֥ר
בְּעַמִּֽי׃

‎<span id="018">18</span> ‏וַיִּגַּ֥שׁ שָׁא֛וּל אֶת־שְׁמוּאֵ֖ל בְּת֣וֹךְ
הַשָּׁ֑עַר וַיֹּ֙אמֶר֙ הַגִּֽידָה־נָּ֣א לִ֔י אֵי־זֶ֖ה בֵּ֥ית הָרֹאֶֽה׃

‎<span id="019">19</span> ‏וַיַּ֨עַן שְׁמוּאֵ֜ל אֶת־שָׁא֗וּל וַיֹּ֙אמֶר֙
אָנֹכִ֣י הָרֹאֶ֔ה עֲלֵ֤ה לְפָנַי֙ הַבָּמָ֔ה וַאֲכַלְתֶּ֥ם עִמִּ֖י
הַיּ֑וֹם וְשִׁלַּחְתִּ֣יךָ בַבֹּ֔קֶר וְכֹ֛ל אֲשֶׁ֥ר בִּֽלְבָבְךָ֖
אַגִּ֥יד לָֽךְ׃

‎<span id="020">20</span> ‏וְלָאֲתֹנ֞וֹת הָאֹבְד֣וֹת לְךָ֗ הַיּוֹם֙
שְׁלֹ֣שֶׁת הַיָּמִ֔ים אַל־תָּ֧שֶׂם אֶֽת־לִבְּךָ֛ לָהֶ֖ם כִּ֣י נִמְצָ֑אוּ
וּלְמִי֙ כָּל־חֶמְדַּ֣ת יִשְׂרָאֵ֔ל הֲל֣וֹא לְךָ֔ וּלְכֹ֖ל בֵּ֥ית
אָבִֽיךָ׃ ס

‎<span id="021">21</span> ‏וַיַּ֨עַן שָׁא֜וּל וַיֹּ֗אמֶר הֲל֨וֹא
בֶן־יְמִינִ֤י אָ֙נֹכִי֙ מִקַּטַנֵּי֙<sup>1</sup> שִׁבְטֵ֣י יִשְׂרָאֵ֔ל
וּמִשְׁפַּחְתִּי֙ הַצְּעִרָ֔ה מִכָּֽל־מִשְׁפְּח֖וֹת שִׁבְטֵ֣י בִנְיָמִ֑ן
וְלָ֙מָּה֙ דִּבַּ֣רְתָּ אֵלַ֔י כַּדָּבָ֖ר הַזֶּֽה׃ ס

‎<span id="022">22</span> ‏וַיִּקַּ֤ח שְׁמוּאֵל֙ אֶת־שָׁא֣וּל
וְאֶֽת־נַעֲר֔וֹ וַיְבִיאֵ֖ם לִשְׁכָּ֑תָה וַיִּתֵּ֨ן לָהֶ֤ם מָקוֹם֙
בְּרֹ֣אשׁ הַקְּרוּאִ֔ים וְהֵ֖מָּה כִּשְׁלֹשִׁ֥ים אִֽישׁ׃

‎<span id="023">23</span> ‏וַיֹּ֤אמֶר שְׁמוּאֵל֙ לַטַּבָּ֔ח תְּנָה֙
אֶת־הַמָּנָ֔ה אֲשֶׁ֥ר נָתַ֖תִּי לָ֑ךְ אֲשֶׁר֙ אָמַ֣רְתִּי אֵלֶ֔יךָ
שִׂ֥ים אֹתָ֖הּ עִמָּֽךְ׃

‎<span id="024">24</span> ‏וַיָּ֣רֶם הַ֠טַּבָּח אֶת־הַשּׁ֨וֹק
וְהֶעָלֶ֜יהָ וַיָּ֣שֶׂם׀ לִפְנֵ֣י שָׁא֗וּל וַיֹּ֙אמֶר֙ הִנֵּ֤ה
הַנִּשְׁאָר֙ שִׂים־לְפָנֶ֣יךָ אֱכֹ֔ל כִּ֧י לַמּוֹעֵ֛ד שָֽׁמוּר־לְךָ֥
לֵאמֹ֖ר הָעָ֣ם׀ קָרָ֑אתִי וַיֹּ֧אכַל שָׁא֛וּל עִם־שְׁמוּאֵ֖ל בַּיּ֥וֹם
הַהֽוּא׃

‎<span id="025">25</span> ‏וַיֵּרְד֥וּ מֵהַבָּמָ֖ה הָעִ֑יר וַיְדַבֵּ֥ר
עִם־שָׁא֖וּל עַל־הַגָּֽג׃

‎<span id="026">26</span> ‏וַיַּשְׁכִּ֗מוּ וַיְהִ֞י כַּעֲל֤וֹת
הַשַּׁ֙חַר֙ וַיִּקְרָ֨א שְׁמוּאֵ֤ל אֶל־שָׁאוּל֙ הגג הַגָּ֣גָה לֵאמֹ֔ר
ק֖וּמָה וַאֲשַׁלְּחֶ֑ךָּ וַיָּ֣קָם שָׁא֗וּל וַיֵּצְא֧וּ שְׁנֵיהֶ֛ם ה֥וּא
וּשְׁמוּאֵ֖ל הַחֽוּצָה׃

‎<span id="027">27</span> ‏הֵ֗מָּה יֽוֹרְדִים֙ בִּקְצֵ֣ה הָעִ֔יר
וּשְׁמוּאֵ֞ל אָמַ֣ר אֶל־שָׁא֗וּל אֱמֹ֥ר לַנַּ֛עַר וְיַעֲבֹ֥ר לְפָנֵ֖ינוּ
וַֽיַּעֲבֹ֑ר וְאַתָּה֙ עֲמֹ֣ד כַּיּ֔וֹם וְאַשְׁמִיעֲךָ֖ אֶת־דְּבַ֥ר
אֱלֹהִֽים׃ פ

1 wayəhî-’îš mibin- yāmîn mibinəyāmîn<sup>a</sup> ûšəmwō qîš ben-’ăḇî’ēl
ben-ṣərwōr ben-bəḵwōraṯ ben-’ăfîḥa ben-’îš yəmînî gibwōr ḥāyil:

2 wəlwō-hāyâ ḇēn ûšəmwō šā’ûl bāḥûr wāṭwōḇ wə’ên ’îš mibənê yiśərā’ēl
ṭwōḇ mimmennû miššiḵəmwō wām<sup>a</sup>‘əlâ gāḇōhha mikāl-hā‘ām:

3 watō’ḇaḏənâ hā’ăṯōnwōṯ ləqîš ’ăḇî šā’ûl wayyō’mer qîš ’el-šā’ûl bənwō
q<sup>a</sup>ḥ-nā’ ’itəḵā ’eṯ-’<sup>a</sup>ḥaḏ mēhannə‘ārîm wəqûm lēḵə
baqqēš ’eṯ-hā’ăṯōnōṯ:

4 wayy<sup>a</sup>‘ăḇōr bəhar-’efərayim wayy<sup>a</sup>‘ăḇōr
bə’ereṣ-šālišâ wəlō’ māṣā’û wayy<sup>a</sup>‘aḇərû
ḇə’ereṣ-š<sup>a</sup>‘ălîm wā’ayin wayy<sup>a</sup>‘ăḇōr bə’ereṣ-yəmînî
wəlō’ māṣā’û:

5 hēmmâ bā’û bə’ereṣ ṣûf wəšā’ûl ’āmar lən<sup>a</sup>‘ărwō ’ăšer-‘immwō
ləḵâ wənāšûḇâ pen-yeḥədal ’āḇî min-hā’ăṯōnwōṯ wəḏā’aḡ lānû:

6 wayyō’mer lwō hinnēh-nā’ ’îš-’ĕlōhîm bā‘îr hazzō’ṯ wəhā’îš niḵəbāḏ kōl
’ăšer-yəḏabēr bwō’ yāḇwō’ ‘atâ nēlăḵâ ššām ’ûlay yagîḏ lānû ’eṯ-darəkēnû
’ăšer-hālaḵənû ‘āleyhā:

7 wayyō’mer šā’ûl lən<sup>a</sup>‘ărwō wəhinnēh nēlēḵə ûmah-nnāḇî’ lā’îš
kî halleḥem ’āzal mikēlênû ûṯəšûrâ ’ên-ləhāḇî’ lə’îš hā’ĕlōhîm mâ
’itānû:

8 wayyōsef hann<sup>a</sup>‘ar l<sup>a</sup>‘ănwōṯ ’eṯ-šā’ûl wayyō’mer
hinnēh niməṣā’ ḇəyāḏî reḇ<sup>a</sup>‘ šeqel kāsef wənāṯatî lə’îš
hā’ĕlōhîm wəhigîḏ lānû ’eṯ-darəkēnû:

9 ləfānîm\| bəyiśərā’ēl kōh-’āmar hā’îš bəleḵətwō liḏərwōš ’ĕlōhîm ləḵû
wənēləḵâ ‘aḏ-hārō’eh kî lannāḇî’ hayywōm yiqqārē’ ləfānîm hārō’eh:

10 wayyō’mer šā’ûl lən<sup>a</sup>‘ărwō ṭwōḇ dəḇārəḵā ləḵâ\| nēlēḵâ
wayyēləḵû ’el-hā‘îr ’ăšer-šām ’îš hā’ĕlōhîm:

11 hēmmâ ‘ōlîm bəm<sup>a</sup>‘ălēh hā‘îr wəhēmmâ māṣə’û nə‘ārwōṯ
yōṣə’wōṯ lišə’ōḇ māyim wayyō’mərû lâen hăyēš bāzeh hārō’eh:

12 wat<sup>a</sup>‘ăneynâ ’wōṯām watō’marənâ yyēš hinnēh ləfāneyḵā
mahēr\| ‘atâ kî hayywōm bā’ lā‘îr kî zeḇ<sup>a</sup>ḥ hayywōm lā‘ām
babāmâ:

13 kəḇō’ăḵem hā‘îr kēn timəṣə’ûn ’ōṯwō bəṭerem y<sup>a</sup>‘ăleh
habāmāṯâ le’ĕḵōl kî lō’-yō’ḵal hā‘ām ‘aḏ-bō’wō kî-hû’ yəḇārēḵə
hazzeḇ<sup>a</sup>ḥ ’<sup>a</sup>ḥărê-ḵēn yō’ḵəlû haqqəru’îm wə‘atâ ‘ălû
kî-’ōṯwō ḵəhayywōm timəṣə’ûn ’ōṯwō:

14 wayy<sup>a</sup>‘ălû hā‘îr hēmmâ bā’îm bəṯwōḵə hā‘îr wəhinnēh šəmû’ēl
yōṣē’ liqərā’ṯām l<sup>a</sup>‘ălwōṯ habāmâ: s

15 wayhwâ gālâ ’eṯ-’ōzen šəmû’ēl ywōm ’eḥāḏ lifənê ḇwō’-šā’ûl lē’mōr:

16 kā‘ēṯ\| māḥār ’ešəl<sup>a</sup>ḥ ’ēleyḵā ’îš mē’ereṣ binəyāmin
ûməš<sup>a</sup>ḥətwō lənāḡîḏ ‘al-‘ammî yiśərā’ēl wəhwōšî‘a ’eṯ-‘ammî
mîyaḏ pəlišətîm kî rā’îṯî ’eṯ-‘ammî kî bā’â ṣ<sup>a</sup>‘ăqāṯwō ’ēlāy:

17 ûšəmû’ēl rā’â ’eṯ-šā’ûl wayhwâ ‘ānâû hinnēh hā’îš ’ăšer ’āmarətî
’ēleyḵā zeh y<sup>a</sup>‘əṣōr bə‘ammî:

18 wayyigaš šā’ûl ’eṯ-šəmû’ēl bəṯwōḵə haššā‘ar wayyō’mer hagîḏâ-nnā’ lî
’ê-zeh bêṯ hārō’eh:

19 wayy<sup>a</sup>‘an šəmû’ēl ’eṯ-šā’ûl wayyō’mer ’ānōḵî hārō’eh ‘ălēh
ləfānay habāmâ wa’ăḵalətem ‘immî hayywōm wəšill<sup>a</sup>ḥətîḵā
ḇabōqer wəḵōl ’ăšer biləḇāḇəḵā ’agîḏ lāḵə:

20 wəlā’ăṯōnwōṯ hā’ōḇəḏwōṯ ləḵā hayywōm šəlōšeṯ hayyāmîm ’al-tāśem
’eṯ-libəḵā lâem kî niməṣā’û ûləmî kāl-ḥemədaṯ yiśərā’ēl hălwō’ ləḵā
ûləḵōl bêṯ ’āḇîḵā: s

21 wayy<sup>a</sup>‘an šā’ûl wayyō’mer hălwō’ ḇen-yəmînî ’ānōḵî
miqqaṭannê<sup>1</sup> šiḇəṭê yiśərā’ēl ûmišəp<sup>a</sup>ḥətî haṣṣə‘irâ
mikāl-mišəpəḥwōṯ šiḇəṭê ḇinəyāmin wəlāmmâ dibarətā ’ēlay kadāḇār hazzeh:
s

22 wayyiqq<sup>a</sup>ḥ šəmû’ēl ’eṯ-šā’ûl wə’eṯ-n<sup>a</sup>‘ărwō
wayəḇî’ēm lišəkāṯâ wayyitēn lâem māqwōm bərō’š haqqərû’îm wəhēmmâ
kišəlōšîm ’îš:

23 wayyō’mer šəmû’ēl laṭṭabāḥ tənâ ’eṯ-hammānâ ’ăšer nāṯatî lāḵə ’ăšer
’āmarətî ’ēleyḵā śîm ’ōṯāh ‘immāḵə:

24 wayyārem haṭṭabāḥ ’eṯ-haššwōq wəhe‘āleyhā wayyāśem\| lifənê šā’ûl
wayyō’mer hinnēh hannišə’ār śîm-ləfāneyḵā ’ĕḵōl kî lammwō‘ēḏ šāmûr-ləḵā
lē’mōr hā‘ām\| qārā’ṯî wayyō’ḵal šā’ûl ‘im-šəmû’ēl bayywōm hahû’:

25 wayyērəḏû mēhabāmâ hā‘îr wayəḏabēr ‘im-šā’ûl ‘al-hagāḡ:

26 wayyašəkimû wayəhî k<sup>a</sup>‘ălwōṯ hašš<sup>a</sup>ḥar wayyiqərā’
šəmû’ēl ’el-šā’ûl hagāḡ hagāḡâ lē’mōr qûmâ wa’ăšalləḥeḵḵā wayyāqām šā’ûl
wayyēṣə’û šənêhem hû’ ûšəmû’ēl h<sup>a</sup>ḥûṣâ:

27 hēmmâ ywōrəḏîm biqəṣēh hā‘îr ûšəmû’ēl ’āmar ’el-šā’ûl ’ĕmōr
lann<sup>a</sup>‘ar wəy<sup>a</sup>‘ăḇōr ləfānênû wayy<sup>a</sup>‘ăḇōr
wə’atâ ‘ămōḏ kayywōm wə’ašəmî‘ăḵā ’eṯ-dəḇar ’ĕlōhîm: f

------------------------------------------------------------------------

[Next: 1 Samuel (1 Shmuel) Chapter 10](sa1010)
