[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lev027)  [KJV](../kjv/lev027)  [Sep](../sep/lev027) 
[Vul](../vul/lev027)   
  
[Leviticus (Vayikra) Index](lev)  
  [Previous](lev026)  [Next](num001) 

------------------------------------------------------------------------

### Tanach (Hebrew): Leviticus (Vayikra) Chapter 27

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣
אֲלֵהֶ֔ם אִ֕ישׁ כִּ֥י יַפְלִ֖א נֶ֑דֶר בְּעֶרְכְּךָ֥ נְפָשֹׁ֖ת לַֽיהוָֽה׃

‎<span id="003">3</span> ‏וְהָיָ֤ה עֶרְכְּךָ֙ הַזָּכָ֔ר מִבֶּן֙
עֶשְׂרִ֣ים שָׁנָ֔ה וְעַ֖ד בֶּן־שִׁשִּׁ֣ים שָׁנָ֑ה וְהָיָ֣ה עֶרְכְּךָ֗
חֲמִשִּׁ֛ים שֶׁ֥קֶל כֶּ֖סֶף בְּשֶׁ֥קֶל הַקֹּֽדֶשׁ׃

‎<span id="004">4</span> ‏וְאִם־נְקֵבָ֖ה הִ֑וא וְהָיָ֥ה עֶרְכְּךָ֖
שְׁלֹשִׁ֥ים שָֽׁקֶל׃

‎<span id="005">5</span> ‏וְאִ֨ם מִבֶּן־חָמֵ֜שׁ שָׁנִ֗ים וְעַד֙
בֶּן־עֶשְׂרִ֣ים שָׁנָ֔ה וְהָיָ֧ה עֶרְכְּךָ֛ הַזָּכָ֖ר עֶשְׂרִ֣ים
שְׁקָלִ֑ים וְלַנְּקֵבָ֖ה עֲשֶׂ֥רֶת שְׁקָלִֽים׃

‎<span id="006">6</span> ‏וְאִ֣ם מִבֶּן־חֹ֗דֶשׁ וְעַד֙ בֶּן־חָמֵ֣שׁ
שָׁנִ֔ים וְהָיָ֤ה עֶרְכְּךָ֙ הַזָּכָ֔ר חֲמִשָּׁ֥ה שְׁקָלִ֖ים כָּ֑סֶף
וְלַנְּקֵבָ֣ה עֶרְכְּךָ֔ שְׁלֹ֥שֶׁת שְׁקָלִ֖ים כָּֽסֶף׃

‎<span id="007">7</span> ‏וְ֠אִם מִבֶּן־שִׁשִּׁ֨ים שָׁנָ֤ה וָמַ֙עְלָה֙
אִם־זָכָ֔ר וְהָיָ֣ה עֶרְכְּךָ֔ חֲמִשָּׁ֥ה עָשָׂ֖ר שָׁ֑קֶל וְלַנְּקֵבָ֖ה
עֲשָׂרָ֥ה שְׁקָלִֽים׃

‎<span id="008">8</span> ‏וְאִם־מָ֥ךְ הוּא֙ מֵֽעֶרְכֶּ֔ךָ וְהֶֽעֱמִידוֹ֙
לִפְנֵ֣י הַכֹּהֵ֔ן וְהֶעֱרִ֥יךְ אֹת֖וֹ הַכֹּהֵ֑ן עַל־פִּ֗י אֲשֶׁ֤ר
תַּשִּׂיג֙ יַ֣ד הַנֹּדֵ֔ר יַעֲרִיכֶ֖נּוּ הַכֹּהֵֽן׃ ס

‎<span id="009">9</span> ‏וְאִם־בְּהֵמָ֔ה אֲשֶׁ֨ר יַקְרִ֧יבוּ מִמֶּ֛נָּה
קָרְבָּ֖ן לַֽיהוָ֑ה כֹּל֩ אֲשֶׁ֨ר יִתֵּ֥ן מִמֶּ֛נּוּ לַיהוָ֖ה
יִֽהְיֶה־קֹּֽדֶשׁ׃

‎<span id="010">10</span> ‏לֹ֣א יַחֲלִיפֶ֗נּוּ וְלֹֽא־יָמִ֥יר אֹת֛וֹ
ט֥וֹב בְּרָ֖ע אוֹ־רַ֣ע בְּט֑וֹב וְאִם־הָמֵ֨ר יָמִ֤יר בְּהֵמָה֙
בִּבְהֵמָ֔ה וְהָֽיָה־ה֥וּא וּתְמוּרָת֖וֹ יִֽהְיֶה־קֹּֽדֶשׁ׃

‎<span id="011">11</span> ‏וְאִם֙ כָּל־בְּהֵמָ֣ה טְמֵאָ֔ה אֲ֠שֶׁר
לֹא־יַקְרִ֧יבוּ מִמֶּ֛נָּה קָרְבָּ֖ן לַֽיהוָ֑ה וְהֶֽעֱמִ֥יד
אֶת־הַבְּהֵמָ֖ה לִפְנֵ֥י הַכֹּהֵֽן׃

‎<span id="012">12</span> ‏וְהֶעֱרִ֤יךְ הַכֹּהֵן֙ אֹתָ֔הּ בֵּ֥ין ט֖וֹב
וּבֵ֣ין רָ֑ע כְּעֶרְכְּךָ֥ הַכֹּהֵ֖ן כֵּ֥ן יִהְיֶֽה׃

‎<span id="013">13</span> ‏וְאִם־גָּאֹ֖ל יִגְאָלֶ֑נָּה וְיָסַ֥ף
חֲמִישִׁת֖וֹ עַל־עֶרְכֶּֽךָ׃

‎<span id="014">14</span> ‏וְאִ֗ישׁ כִּֽי־יַקְדִּ֨שׁ אֶת־בֵּית֥וֹ
קֹ֙דֶשׁ֙ לַֽיהוָ֔ה וְהֶעֱרִיכוֹ֙ הַכֹּהֵ֔ן בֵּ֥ין ט֖וֹב וּבֵ֣ין רָ֑ע
כַּאֲשֶׁ֨ר יַעֲרִ֥יךְ אֹת֛וֹ הַכֹּהֵ֖ן כֵּ֥ן יָקֽוּם׃

‎<span id="015">15</span> ‏וְאִ֨ם־הַמַּקְדִּ֔ישׁ יִגְאַ֖ל אֶת־בֵּית֑וֹ
וְ֠יָסַף חֲמִישִׁ֧ית כֶּֽסֶף־עֶרְכְּךָ֛ עָלָ֖יו וְהָ֥יָה לֽוֹ׃

‎<span id="016">16</span> ‏וְאִ֣ם׀ מִשְּׂדֵ֣ה אֲחֻזָּת֗וֹ יַקְדִּ֥ישׁ
אִישׁ֙ לַֽיהוָ֔ה וְהָיָ֥ה עֶרְכְּךָ֖ לְפִ֣י זַרְע֑וֹ זֶ֚רַע חֹ֣מֶר
שְׂעֹרִ֔ים בַּחֲמִשִּׁ֖ים שֶׁ֥קֶל כָּֽסֶף׃

‎<span id="017">17</span> ‏אִם־מִשְּׁנַ֥ת הַיֹּבֵ֖ל יַקְדִּ֣ישׁ
שָׂדֵ֑הוּ כְּעֶרְכְּךָ֖ יָקֽוּם׃

‎<span id="018">18</span> ‏וְאִם־אַחַ֣ר הַיֹּבֵל֮ יַקְדִּ֣ישׁ שָׂדֵהוּ֒
וְחִשַּׁב־ל֨וֹ הַכֹּהֵ֜ן אֶת־הַכֶּ֗סֶף עַל־פִּ֤י הַשָּׁנִים֙
הַנּ֣וֹתָרֹ֔ת עַ֖ד שְׁנַ֣ת הַיֹּבֵ֑ל וְנִגְרַ֖ע מֵֽעֶרְכֶּֽךָ׃

‎<span id="019">19</span> ‏וְאִם־גָּאֹ֤ל יִגְאַל֙ אֶת־הַשָּׂדֶ֔ה
הַמַּקְדִּ֖ישׁ אֹת֑וֹ וְ֠יָסַף חֲמִשִׁ֧ית כֶּֽסֶף־עֶרְכְּךָ֛ עָלָ֖יו
וְקָ֥ם לֽוֹ׃

‎<span id="020">20</span> ‏וְאִם־לֹ֤א יִגְאַל֙ אֶת־הַשָּׂדֶ֔ה
וְאִם־מָכַ֥ר אֶת־הַשָּׂדֶ֖ה לְאִ֣ישׁ אַחֵ֑ר לֹ֥א יִגָּאֵ֖ל עֽוֹד׃

‎<span id="021">21</span> ‏וְהָיָ֨ה הַשָּׂדֶ֜ה בְּצֵאת֣וֹ בַיֹּבֵ֗ל
קֹ֛דֶשׁ לַֽיהוָ֖ה כִּשְׂדֵ֣ה הַחֵ֑רֶם לַכֹּהֵ֖ן תִּהְיֶ֥ה אֲחֻזָּתֽוֹ׃

‎<span id="022">22</span> ‏וְאִם֙ אֶת־שְׂדֵ֣ה מִקְנָת֔וֹ אֲשֶׁ֕ר לֹ֖א
מִשְּׂדֵ֣ה אֲחֻזָּת֑וֹ יַקְדִּ֖ישׁ לַֽיהוָֽה׃

‎<span id="023">23</span> ‏וְחִשַּׁב־ל֣וֹ הַכֹּהֵ֗ן אֵ֚ת מִכְסַ֣ת
הָֽעֶרְכְּךָ֔ עַ֖ד שְׁנַ֣ת הַיֹּבֵ֑ל וְנָתַ֤ן אֶת־הָעֶרְכְּךָ֙ בַּיּ֣וֹם
הַה֔וּא קֹ֖דֶשׁ לַיהוָֽה׃

‎<span id="024">24</span> ‏בִּשְׁנַ֤ת הַיּוֹבֵל֙ יָשׁ֣וּב הַשָּׂדֶ֔ה
לַאֲשֶׁ֥ר קָנָ֖הוּ מֵאִתּ֑וֹ לַאֲשֶׁר־ל֖וֹ אֲחֻזַּ֥ת הָאָֽרֶץ׃

‎<span id="025">25</span> ‏וְכָל־עֶרְכְּךָ֔ יִהְיֶ֖ה בְּשֶׁ֣קֶל
הַקֹּ֑דֶשׁ עֶשְׂרִ֥ים גֵּרָ֖ה יִהְיֶ֥ה הַשָּֽׁקֶל׃ ס

‎<span id="026">26</span> ‏אַךְ־בְּכ֞וֹר אֲשֶׁר־יְבֻכַּ֤ר לַֽיהוָה֙
בִּבְהֵמָ֔ה לֹֽא־יַקְדִּ֥ישׁ אִ֖ישׁ אֹת֑וֹ אִם־שׁ֣וֹר אִם־שֶׂ֔ה
לַֽיהוָ֖ה הֽוּא׃

‎<span id="027">27</span> ‏וְאִ֨ם בַּבְּהֵמָ֤ה הַטְּמֵאָה֙ וּפָדָ֣ה
בְעֶרְכֶּ֔ךָ וְיָסַ֥ף חֲמִשִׁת֖וֹ עָלָ֑יו וְאִם־לֹ֥א יִגָּאֵ֖ל
וְנִמְכַּ֥ר בְּעֶרְכֶּֽךָ׃

‎<span id="028">28</span> ‏אַךְ־כָּל־חֵ֡רֶם אֲשֶׁ֣ר יַחֲרִם֩ אִ֨ישׁ
לַֽיהוָ֜ה מִכָּל־אֲשֶׁר־ל֗וֹ מֵאָדָ֤ם וּבְהֵמָה֙ וּמִשְּׂדֵ֣ה
אֲחֻזָּת֔וֹ לֹ֥א יִמָּכֵ֖ר וְלֹ֣א יִגָּאֵ֑ל כָּל־חֵ֕רֶם
קֹֽדֶשׁ־קָֽדָשִׁ֥ים ה֖וּא לַיהוָֽה׃

‎<span id="029">29</span> ‏כָּל־חֵ֗רֶם אֲשֶׁ֧ר יָחֳרַ֛ם מִן־הָאָדָ֖ם
לֹ֣א יִפָּדֶ֑ה מ֖וֹת יוּמָֽת׃

‎<span id="030">30</span> ‏וְכָל־מַעְשַׂ֨ר הָאָ֜רֶץ מִזֶּ֤רַע הָאָ֙רֶץ֙
מִפְּרִ֣י הָעֵ֔ץ לַיהוָ֖ה ה֑וּא קֹ֖דֶשׁ לַֽיהוָֽה׃

‎<span id="031">31</span> ‏וְאִם־גָּאֹ֥ל יִגְאַ֛ל אִ֖ישׁ מִמַּֽעַשְׂר֑וֹ
חֲמִשִׁית֖וֹ יֹסֵ֥ף עָלָֽיו׃

‎<span id="032">32</span> ‏וְכָל־מַעְשַׂ֤ר בָּקָר֙ וָצֹ֔אן כֹּ֥ל
אֲשֶׁר־יַעֲבֹ֖ר תַּ֣חַת הַשָּׁ֑בֶט הָֽעֲשִׂירִ֕י יִֽהְיֶה־קֹּ֖דֶשׁ
לַֽיהוָֽה׃

‎<span id="033">33</span> ‏לֹ֧א יְבַקֵּ֛ר בֵּֽין־ט֥וֹב לָרַ֖ע וְלֹ֣א
יְמִירֶ֑נּוּ וְאִם־הָמֵ֣ר יְמִירֶ֔נּוּ וְהָֽיָה־ה֧וּא וּתְמוּרָת֛וֹ
יִֽהְיֶה־קֹ֖דֶשׁ לֹ֥א יִגָּאֵֽל׃

‎<span id="034">34</span> ‏אֵ֣לֶּה הַמִּצְוֹ֗ת אֲשֶׁ֨ר צִוָּ֧ה יְהוָ֛ה
אֶת־מֹשֶׁ֖ה אֶל־בְּנֵ֣י יִשְׂרָאֵ֑ל בְּהַ֖ר סִינָֽי׃

1 wayəḏabēr yəhwâ ’el-mōšeh llē’mōr:

2 dabēr ’el-bənê yiśərā’ēl wə’āmarətā ’ălēhem ’îš kî yafəli’ neḏer
bə‘erəkəḵā nəfāšōṯ layhwâ:

3 wəhāyâ ‘erəkəḵā hazzāḵār miben ‘eśərîm šānâ wə‘aḏ ben-šiššîm šānâ
wəhāyâ ‘erəkəḵā ḥămiššîm šeqel kesef bəšeqel haqqōḏeš:

4 wə’im-nəqēḇâ hiw’ wəhāyâ ‘erəkəḵā šəlōšîm šāqel:

5 wə’im miben-ḥāmēš šānîm wə‘aḏ ben-‘eśərîm šānâ wəhāyâ ‘erəkəḵā
hazzāḵār ‘eśərîm šəqālîm wəlannəqēḇâ ‘ăśereṯ šəqālîm:

6 wə’im miben-ḥōḏeš wə‘aḏ ben-ḥāmēš šānîm wəhāyâ ‘erəkəḵā hazzāḵār
ḥămiššâ šəqālîm kāsef wəlannəqēḇâ ‘erəkəḵā šəlōšeṯ šəqālîm kāsef:

7 wə’im miben-šiššîm šānâ wām<sup>a</sup>‘əlâ ’im-zāḵār wəhāyâ ‘erəkəḵā
ḥămiššâ ‘āśār šāqel wəlannəqēḇâ ‘ăśārâ šəqālîm:

8 wə’im-māḵə hû’ mē‘erəkeḵā wəhe‘ĕmîḏwō lifənê hakōhēn wəhe‘ĕrîḵə ’ōṯwō
hakōhēn ‘al-pî ’ăšer taśśîḡ yaḏ hannōḏēr y<sup>a</sup>‘ărîḵennû hakōhēn:
s

9 wə’im-bəhēmâ ’ăšer yaqərîḇû mimmennâ qārəbān layhwâ kōl ’ăšer yitēn
mimmennû layhwâ yihəyeh-qqōḏeš:

10 lō’ y<sup>a</sup>ḥălîfennû wəlō’-yāmîr ’ōṯwō ṭwōḇ bərā‘
’wō-r<sup>a</sup>‘ bəṭwōḇ wə’im-hāmēr yāmîr bəhēmâ biḇəhēmâ wəhāyâ-hû’
ûṯəmûrāṯwō yihəyeh-qqōḏeš:

11 wə’im kāl-bəhēmâ ṭəmē’â ’ăšer lō’-yaqərîḇû mimmennâ qārəbān layhwâ
wəhe‘ĕmîḏ ’eṯ-habəhēmâ lifənê hakōhēn:

12 wəhe‘ĕrîḵə hakōhēn ’ōṯāh bên ṭwōḇ ûḇên rā‘ kə‘erəkəḵā hakōhēn kēn
yihəyeh:

13 wə’im-gā’ōl yiḡə’ālennâ wəyāsaf ḥămîšiṯwō ‘al-‘erəkeḵā:

14 wə’îš kî-yaqədiš ’eṯ-bêṯwō qōḏeš layhwâ wəhe‘ĕrîḵwō hakōhēn bên ṭwōḇ
ûḇên rā‘ ka’ăšer y<sup>a</sup>‘ărîḵə ’ōṯwō hakōhēn kēn yāqûm:

15 wə’im-hammaqədîš yiḡə’al ’eṯ-bêṯwō wəyāsaf ḥămîšîṯ kesef-‘erəkəḵā
‘ālāyw wəhāyâ lwō:

16 wə’im\| miśśəḏēh ’ăḥuzzāṯwō yaqədîš ’îš layhwâ wəhāyâ ‘erəkəḵā ləfî
zarə‘wō zer<sup>a</sup>‘ ḥōmer śə‘ōrîm b<sup>a</sup>ḥămiššîm šeqel
kāsef:

17 ’im-miššənaṯ hayyōḇēl yaqədîš śāḏēhû kə‘erəkəḵā yāqûm:

18 wə’im-’<sup>a</sup>ḥar hayyōḇēl yaqədîš śāḏēhû wəḥiššaḇ-lwō hakōhēn
’eṯ-hakesef ‘al-pî haššānîm hannwōṯārōṯ ‘aḏ šənaṯ hayyōḇēl
wəniḡər<sup>a</sup>‘ mē‘erəkeḵā:

19 wə’im-gā’ōl yiḡə’al ’eṯ-haśśāḏeh hammaqədîš ’ōṯwō wəyāsaf ḥămišîṯ
kesef-‘erəkəḵā ‘ālāyw wəqām lwō:

20 wə’im-lō’ yiḡə’al ’eṯ-haśśāḏeh wə’im-māḵar ’eṯ-haśśāḏeh lə’îš
’<sup>a</sup>ḥēr lō’ yigā’ēl ‘wōḏ:

21 wəhāyâ haśśāḏeh bəṣē’ṯwō ḇayyōḇēl qōḏeš layhwâ kiśəḏēh
h<sup>a</sup>ḥērem lakōhēn tihəyeh ’ăḥuzzāṯwō:

22 wə’im ’eṯ-śəḏēh miqənāṯwō ’ăšer lō’ miśśəḏēh ’ăḥuzzāṯwō yaqədîš
layhwâ:

23 wəḥiššaḇ-lwō hakōhēn ’ēṯ miḵəsaṯ hā‘erəkəḵā ‘aḏ šənaṯ hayyōḇēl
wənāṯan ’eṯ-hā‘erəkəḵā bayywōm hahû’ qōḏeš layhwâ:

24 bišənaṯ hayywōḇēl yāšûḇ haśśāḏeh la’ăšer qānâû mē’itwō la’ăšer-lwō
’ăḥuzzaṯ hā’āreṣ:

25 wəḵāl-‘erəkəḵā yihəyeh bəšeqel haqqōḏeš ‘eśərîm gērâ yihəyeh
haššāqel: s

26 ’aḵə-bəḵwōr ’ăšer-yəḇukar layhwâ biḇəhēmâ lō’-yaqədîš ’îš ’ōṯwō
’im-šwōr ’im-śeh layhwâ hû’:

27 wə’im babəhēmâ haṭṭəmē’â ûfāḏâ ḇə‘erəkeḵā wəyāsaf ḥămišiṯwō ‘ālāyw
wə’im-lō’ yigā’ēl wəniməkar bə‘erəkeḵā:

28 ’aḵə-kāl-ḥērem ’ăšer y<sup>a</sup>ḥărim ’îš layhwâ mikāl-’ăšer-lwō
mē’āḏām ûḇəhēmâ ûmiśśəḏēh ’ăḥuzzāṯwō lō’ yimmāḵēr wəlō’ yigā’ēl
kāl-ḥērem qōḏeš-qāḏāšîm hû’ layhwâ:

29 kāl-ḥērem ’ăšer yāḥŏram min-hā’āḏām lō’ yipāḏeh mwōṯ yûmāṯ:

30 wəḵāl-m<sup>a</sup>‘əśar hā’āreṣ mizzer<sup>a</sup>‘ hā’āreṣ mipərî
hā‘ēṣ layhwâ hû’ qōḏeš layhwâ:

31 wə’im-gā’ōl yiḡə’al ’îš mimm<sup>a</sup>‘aśərwō ḥămišîṯwō yōsēf
‘ālāyw:

32 wəḵāl-m<sup>a</sup>‘əśar bāqār wāṣō’n kōl ’ăšer-y<sup>a</sup>‘ăḇōr
t<sup>a</sup>ḥaṯ haššāḇeṭ hā‘ăśîrî yihəyeh-qqōḏeš layhwâ:

33 lō’ yəḇaqqēr bên-ṭwōḇ lār<sup>a</sup>‘ wəlō’ yəmîrennû wə’im-hāmēr
yəmîrennû wəhāyâ-hû’ ûṯəmûrāṯwō yihəyeh-qōḏeš lō’ yigā’ēl:

34 ’ēlleh hammiṣəwōṯ ’ăšer ṣiûâ yəhwâ ’eṯ-mōšeh ’el-bənê yiśərā’ēl bəhar
sînāy:

------------------------------------------------------------------------

[Next: Numbers (Bemidbar) Chapter 1](num001)
