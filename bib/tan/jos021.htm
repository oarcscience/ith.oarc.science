<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos021.htm">Polyglot</A>&nbsp;
<A HREF="../kjv/jos021.htm">KJV</A>&nbsp;
<A HREF="../sep/jsb021.htm">Sep:JsB</A>&nbsp;
<A HREF="../vul/jos021.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos020.htm">Previous</A>&nbsp;
<A HREF="jos022.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיִּגְּשׁ֗וּ רָאשֵׁי֙ אֲב֣וֹת הַלְוִיִּ֔ם אֶל־אֶלְעָזָר֙ הַכֹּהֵ֔ן וְאֶל־יְהוֹשֻׁ֖עַ בִּן־נ֑וּן וְאֶל־רָאשֵׁ֛י אֲב֥וֹת הַמַּטּ֖וֹת לִבְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְדַבְּר֨וּ אֲלֵיהֶ֜ם בְּשִׁלֹ֗ה בְּאֶ֤רֶץ כְּנַ֙עַן֙ לֵאמֹ֔ר יְהוָה֙ צִוָּ֣ה בְיַד־מֹשֶׁ֔ה לָֽתֶת־לָ֥נוּ עָרִ֖ים לָשָׁ֑בֶת וּמִגְרְשֵׁיהֶ֖ן לִבְהֶמְתֵּֽנוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּתְּנ֨וּ בְנֵי־יִשְׂרָאֵ֧ל לַלְוִיִּ֛ם מִנַּחֲלָתָ֖ם אֶל־פִּ֣י יְהוָ֑ה אֶת־הֶעָרִ֥ים הָאֵ֖לֶּה וְאֶת־מִגְרְשֵׁיהֶֽן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֵּצֵ֥א הַגּוֹרָ֖ל לְמִשְׁפְּחֹ֣ת הַקְּהָתִ֑י וַיְהִ֡י לִבְנֵי֩ אַהֲרֹ֨ן הַכֹּהֵ֜ן מִן־הַלְוִיִּ֗ם מִמַּטֵּ֣ה יְ֠הוּדָה וּמִמַּטֵּ֨ה הַשִּׁמְעֹנִ֜י וּמִמַּטֵּ֤ה בִנְיָמִן֙ בַּגּוֹרָ֔ל עָרִ֖ים שְׁלֹ֥שׁ עֶשְׂרֵֽה׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְלִבְנֵ֨י קְהָ֜ת הַנּוֹתָרִ֗ים מִמִּשְׁפְּחֹ֣ת מַטֵּֽה־אֶ֠פְרַיִם וּֽמִמַּטֵּה־דָ֞ן וּמֵחֲצִ֨י מַטֵּ֧ה מְנַשֶּׁ֛ה בַּגּוֹרָ֖ל עָרִ֥ים עָֽשֶׂר׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְלִבְנֵ֣י גֵרְשׁ֗וֹן מִמִּשְׁפְּח֣וֹת מַטֵּֽה־יִשָּׂשכָ֣ר וּמִמַּטֵּֽה־אָ֠שֵׁר וּמִמַּטֵּ֨ה נַפְתָּלִ֜י וּ֠מֵחֲצִי מַטֵּ֨ה מְנַשֶּׁ֤ה בַבָּשָׁן֙ בַּגּוֹרָ֔ל עָרִ֖ים שְׁלֹ֥שׁ עֶשְׂרֵֽה׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לִבְנֵ֨י מְרָרִ֜י לְמִשְׁפְּחֹתָ֗ם מִמַּטֵּ֨ה רְאוּבֵ֤ן וּמִמַּטֵּה־גָד֙ וּמִמַּטֵּ֣ה זְבוּלֻ֔ן עָרִ֖ים שְׁתֵּ֥ים עֶשְׂרֵֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּתְּנ֤וּ בְנֵֽי־יִשְׂרָאֵל֙ לַלְוִיִּ֔ם אֶת־הֶעָרִ֥ים הָאֵ֖לֶּה וְאֶת־מִגְרְשֵׁיהֶ֑ן כַּאֲשֶׁ֨ר צִוָּ֧ה יְהוָ֛ה בְּיַד־מֹשֶׁ֖ה בַּגּוֹרָֽל׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיִּתְּנ֗וּ מִמַּטֵּה֙ בְּנֵ֣י יְהוּדָ֔ה וּמִמַּטֵּ֖ה בְּנֵ֣י שִׁמְע֑וֹן אֵ֚ת הֶֽעָרִ֣ים הָאֵ֔לֶּה אֲשֶׁר־יִקְרָ֥א אֶתְהֶ֖ן בְּשֵֽׁם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיְהִי֙ לִבְנֵ֣י אַהֲרֹ֔ן מִמִּשְׁפְּח֥וֹת הַקְּהָתִ֖י מִבְּנֵ֣י לֵוִ֑י כִּ֥י לָהֶ֛ם הָיָ֥ה הַגּוֹרָ֖ל רִיאשֹׁנָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּתְּנ֨וּ לָהֶ֜ם אֶת־קִרְיַת֩ אַרְבַּ֨ע אֲבִ֧י הָֽעֲנ֛וֹק הִ֥יא חֶבְר֖וֹן בְּהַ֣ר יְהוּדָ֑ה וְאֶת־מִגְרָשֶׁ֖הָ סְבִיבֹתֶֽיהָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאֶת־שְׂדֵ֥ה הָעִ֖יר וְאֶת־חֲצֵרֶ֑יהָ נָֽתְנ֛וּ לְכָלֵ֥ב בֶּן־יְפֻנֶּ֖ה בַּאֲחֻזָּתֽוֹ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְלִבְנֵ֣י׀ אַהֲרֹ֣ן הַכֹּהֵ֗ן נָֽתְנוּ֙ אֶת־עִיר֙ מִקְלַ֣ט הָרֹצֵ֔חַ אֶת־חֶבְר֖וֹן וְאֶת־מִגְרָשֶׁ֑הָ וְאֶת־לִבְנָ֖ה וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאֶת־יַתִּר֙ וְאֶת־מִגְרָשֶׁ֔הָ וְאֶת־אֶשְׁתְּמֹ֖עַ וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאֶת־חֹלֹן֙ וְאֶת־מִגְרָשֶׁ֔הָ וְאֶת־דְּבִ֖ר וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֶת־עַ֣יִן וְאֶת־מִגְרָשֶׁ֗הָ וְאֶת־יֻטָּה֙ וְאֶת־מִגְרָשֶׁ֔הָ אֶת־בֵּ֥ית שֶׁ֖מֶשׁ וְאֶת־מִגְרָשֶׁ֑הָ עָרִ֣ים תֵּ֔שַׁע מֵאֵ֕ת שְׁנֵ֥י הַשְּׁבָטִ֖ים הָאֵֽלֶּה׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּמִמַּטֵּ֣ה בִנְיָמִ֔ן אֶת־גִּבְע֖וֹן וְאֶת־מִגְרָשֶׁ֑הָ אֶת־גֶּ֖בַע וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֶת־עֲנָתוֹת֙ וְאֶת־מִגְרָשֶׁ֔הָ וְאֶת־עַלְמ֖וֹן וְאֶת־מִגְרָשֶׁ֑הָ עָרִ֖ים אַרְבַּֽע׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כָּל־עָרֵ֥י בְנֵֽי־אַהֲרֹ֖ן הַכֹּֽהֲנִ֑ים שְׁלֹשׁ־עֶשְׂרֵ֥ה עָרִ֖ים וּמִגְרְשֵׁיהֶֽן׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּלְמִשְׁפְּח֤וֹת בְּנֵֽי־קְהָת֙ הַלְוִיִּ֔ם הַנּוֹתָרִ֖ים מִבְּנֵ֣י קְהָ֑ת וַֽיְהִי֙ עָרֵ֣י גֽוֹרָלָ֔ם מִמַּטֵּ֖ה אֶפְרָֽיִם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּתְּנ֨וּ לָהֶ֜ם אֶת־עִ֨יר מִקְלַ֧ט הָרֹצֵ֛חַ אֶת־שְׁכֶ֥ם וְאֶת־מִגְרָשֶׁ֖הָ בְּהַ֣ר אֶפְרָ֑יִם וְאֶת־גֶּ֖זֶר וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֶת־קִבְצַ֙יִם֙ וְאֶת־מִגְרָשֶׁ֔הָ וְאֶת־בֵּ֥ית חוֹרֹ֖ן וְאֶת־מִגְרָשֶׁ֑הָ עָרִ֖ים אַרְבַּֽע׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּמִמַּ֨טֵּה־דָ֔ן אֶֽת־אֶלְתְּקֵ֖א וְאֶת־מִגְרָשֶׁ֑הָ אֶֽת־גִּבְּת֖וֹן וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אֶת־אַיָּלוֹן֙ וְאֶת־מִגְרָשֶׁ֔הָ אֶת־גַּת־רִמּ֖וֹן וְאֶת־מִגְרָשֶׁ֑הָ עָרִ֖ים אַרְבַּֽע׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּמִֽמַּחֲצִית֙ מַטֵּ֣ה מְנַשֶּׁ֔ה אֶת־תַּעְנַךְ֙ וְאֶת־מִגְרָשֶׁ֔הָ וְאֶת־גַּת־רִמּ֖וֹן וְאֶת־מִגְרָשֶׁ֑הָ עָרִ֖ים שְׁתָּֽיִם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;כָּל־עָרִ֥ים עֶ֖שֶׂר וּמִגְרְשֵׁיהֶ֑ן לְמִשְׁפְּח֥וֹת בְּנֵֽי־קְהָ֖ת הַנּוֹתָרִֽים׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְלִבְנֵ֣י גֵרְשׁוֹן֮ מִמִּשְׁפְּחֹ֣ת הַלְוִיִּם֒ מֵחֲצִ֞י מַטֵּ֣ה מְנַשֶּׁ֗ה אֶת־עִיר֙ מִקְלַ֣ט הָרֹצֵ֔חַ אֶת־<font color="brown">גלון</font> <font color="blue">גּוֹלָ֤ן</font> בַּבָּשָׁן֙ וְאֶת־מִגְרָשֶׁ֔הָ וְאֶֽת־בְּעֶשְׁתְּרָ֖ה וְאֶת־מִגְרָשֶׁ֑הָ עָרִ֖ים שְׁתָּֽיִם׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וּמִמַּטֵּ֣ה יִשָּׂשכָ֔ר אֶת־קִשְׁי֖וֹן וְאֶת־מִגְרָשֶׁ֑הָ אֶת־דָּֽבְרַ֖ת וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אֶת־יַרְמוּת֙ וְאֶת־מִגְרָשֶׁ֔הָ אֶת־עֵ֥ין גַּנִּ֖ים וְאֶת־מִגְרָשֶׁ֑הָ עָרִ֖ים אַרְבַּֽע׃ ס</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּמִמַּטֵּ֣ה אָשֵׁ֔ר אֶת־מִשְׁאָ֖ל וְאֶת־מִגְרָשֶׁ֑הָ אֶת־עַבְדּ֖וֹן וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אֶת־חֶלְקָת֙ וְאֶת־מִגְרָשֶׁ֔הָ וְאֶת־רְחֹ֖ב וְאֶת־מִגְרָשֶׁ֑הָ עָרִ֖ים אַרְבַּֽע׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּמִמַּטֵּ֨ה נַפְתָּלִ֜י אֶת־עִ֣יר׀ מִקְלַ֣ט הָֽרֹצֵ֗חַ אֶת־קֶ֨דֶשׁ בַּגָּלִ֤יל וְאֶת־מִגְרָשֶׁ֙הָ֙ וְאֶת־חַמֹּ֥ת דֹּאר֙ וְאֶת־מִגְרָשֶׁ֔הָ וְאֶת־קַרְתָּ֖ן וְאֶת־מִגְרָשֶׁ֑הָ עָרִ֖ים שָׁלֹֽשׁ׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;כָּל־עָרֵ֥י הַגֵּרְשֻׁנִּ֖י לְמִשְׁפְּחֹתָ֑ם שְׁלֹשׁ־עֶשְׂרֵ֥ה עִ֖יר וּמִגְרְשֵׁיהֶֽן׃ ס</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וּלְמִשְׁפְּח֣וֹת בְּנֵֽי־מְרָרִי֮ הַלְוִיִּ֣ם הַנּוֹתָרִים֒ מֵאֵת֙ מַטֵּ֣ה זְבוּלֻ֔ן אֶֽת־יָקְנְעָ֖ם וְאֶת־מִגְרָשֶׁ֑הָ אֶת־קַרְתָּ֖ה וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;אֶת־דִּמְנָה֙ וְאֶת־מִגְרָשֶׁ֔הָ אֶֽת־נַהֲלָ֖ל וְאֶת־מִגְרָשֶׁ֑הָ עָרִ֖ים אַרְבַּֽע׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וּמִמַּטֵּ֣ה רְאוּבֵ֔ן אֶת־בֶּ֖צֶר וְאֶת־מִגְרָשֶׁ֑הָ וְאֶת־יַ֖הְצָה וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;אֶת־קְדֵמוֹת֙ וְאֶת־מִגְרָשֶׁ֔הָ וְאֶת־מֵיפָ֖עַת וְאֶת־מִגְרָשֶׁ֑הָ עָרִ֖ים אַרְבַּֽע׃ ס</P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וּמִמַּטֵּה־גָ֗ד אֶת־עִיר֙ מִקְלַ֣ט הָרֹצֵ֔חַ אֶת־רָמֹ֥ת בַּגִּלְעָ֖ד וְאֶת־מִגְרָשֶׁ֑הָ וְאֶֽת־מַחֲנַ֖יִם וְאֶת־מִגְרָשֶֽׁהָ׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;אֶת־חֶשְׁבּוֹן֙ וְאֶת־מִגְרָשֶׁ֔הָ אֶת־יַעְזֵ֖ר וְאֶת־מִגְרָשֶׁ֑הָ כָּל־עָרִ֖ים אַרְבַּֽע׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;כָּל־הֶ֨עָרִ֜ים לִבְנֵ֤י מְרָרִי֙ לְמִשְׁפְּחֹתָ֔ם הַנּוֹתָרִ֖ים מִמִּשְׁפְּח֣וֹת הַלְוִיִּ֑ם וַיְהִי֙ גּוֹרָלָ֔ם עָרִ֖ים שְׁתֵּ֥ים עֶשְׂרֵֽה׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;כֹּ֚ל עָרֵ֣י הַלְוִיִּ֔ם בְּת֖וֹךְ אֲחֻזַּ֣ת בְּנֵֽי־יִשְׂרָאֵ֑ל עָרִ֛ים אַרְבָּעִ֥ים וּשְׁמֹנֶ֖ה וּמִגְרְשֵׁיהֶֽן׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;תִּֽהְיֶ֙ינָה֙ הֶעָרִ֣ים הָאֵ֔לֶּה עִ֣יר עִ֔יר וּמִגְרָשֶׁ֖יהָ סְבִיבֹתֶ֑יהָ כֵּ֖ן לְכָל־הֶעָרִ֥ים הָאֵֽלֶּה׃ ס</P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיִּתֵּ֤ן יְהוָה֙ לְיִשְׂרָאֵ֔ל אֶת־כָּל־הָאָ֔רֶץ אֲשֶׁ֥ר נִשְׁבַּ֖ע לָתֵ֣ת לַאֲבוֹתָ֑ם וַיִּרָשׁ֖וּהָ וַיֵּ֥שְׁבוּ בָֽהּ׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיָּ֨נַח יְהוָ֤ה לָהֶם֙ מִסָּבִ֔יב כְּכֹ֥ל אֲשֶׁר־נִשְׁבַּ֖ע לַאֲבוֹתָ֑ם וְלֹא־עָ֨מַד אִ֤ישׁ בִּפְנֵיהֶם֙ מִכָּל־אֹ֣יְבֵיהֶ֔ם אֵ֚ת כָּל־אֹ֣יְבֵיהֶ֔ם נָתַ֥ן יְהוָ֖ה בְּיָדָֽם׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;לֹֽא־נָפַ֣ל דָּבָ֔ר מִכֹּל֙ הַדָּבָ֣ר הַטּ֔וֹב אֲשֶׁר־דִּבֶּ֥ר יְהוָ֖ה אֶל־בֵּ֣ית יִשְׂרָאֵ֑ל הַכֹּ֖ל בָּֽא׃ פ</P>
</TD>
<TD WIDTH="50%">
<P>1&nbsp;wayyig&#601;&#353;&ucirc; r&#257;&#8217;&#353;&ecirc; &#8217;&#259;&#x1E07;w&#333;&#x1E6F; hal&#601;w&icirc;yim &#8217;el-&#8217;el&#601;&#8216;&#257;z&#257;r hak&#333;h&#275;n w&#601;&#8217;el-y&#601;hw&#333;&#353;u&#8216;a bin-n&ucirc;n w&#601;&#8217;el-r&#257;&#8217;&#353;&ecirc; &#8217;&#259;&#x1E07;w&#333;&#x1E6F; hamma&#x1E6D;&#x1E6D;w&#333;&#x1E6F; li&#x1E07;&#601;n&ecirc; yi&#347;&#601;r&#257;&#8217;&#275;l: </P>
<P>2&nbsp;way&#601;&#x1E0F;ab&#601;r&ucirc; &#8217;&#259;l&ecirc;hem b&#601;&#353;il&#333;h b&#601;&#8217;ere&#x1E63; k&#601;n<sup>a</sup>&#8216;an l&#275;&#8217;m&#333;r y&#601;hw&acirc; &#x1E63;i&ucirc;&acirc; &#x1E07;&#601;ya&#x1E0F;-m&#333;&#353;eh l&#257;&#x1E6F;e&#x1E6F;-l&#257;n&ucirc; &#8216;&#257;r&icirc;m l&#257;&#353;&#257;&#x1E07;e&#x1E6F; &ucirc;mi&#x1E21;&#601;r&#601;&#353;&ecirc;hen li&#x1E07;&#601;hem&#601;t&#275;n&ucirc;: </P>
<P>3&nbsp;wayyit&#601;n&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l lal&#601;w&icirc;yim minn<sup>a</sup>&#x1E25;&#259;l&#257;&#x1E6F;&#257;m &#8217;el-p&icirc; y&#601;hw&acirc; &#8217;e&#x1E6F;-he&#8216;&#257;r&icirc;m h&#257;&#8217;&#275;lleh w&#601;&#8217;e&#x1E6F;-mi&#x1E21;&#601;r&#601;&#353;&ecirc;hen: </P>
<P>4&nbsp;wayy&#275;&#x1E63;&#275;&#8217; hagw&#333;r&#257;l l&#601;mi&#353;&#601;p&#601;&#x1E25;&#333;&#x1E6F; haqq&#601;h&#257;&#x1E6F;&icirc; way&#601;h&icirc; li&#x1E07;&#601;n&ecirc; &#8217;ah&#259;r&#333;n hak&#333;h&#275;n min-hal&#601;w&icirc;yim mimma&#x1E6D;&#x1E6D;&#275;h y&#601;h&ucirc;&#x1E0F;&acirc; &ucirc;mimma&#x1E6D;&#x1E6D;&#275;h ha&#353;&#353;im&#601;&#8216;&#333;n&icirc; &ucirc;mimma&#x1E6D;&#x1E6D;&#275;h &#x1E07;in&#601;y&#257;min bagw&#333;r&#257;l &#8216;&#257;r&icirc;m &#353;&#601;l&#333;&#353; &#8216;e&#347;&#601;r&#275;h: s</P>
<P>5&nbsp;w&#601;li&#x1E07;&#601;n&ecirc; q&#601;h&#257;&#x1E6F; hannw&#333;&#x1E6F;&#257;r&icirc;m mimmi&#353;&#601;p&#601;&#x1E25;&#333;&#x1E6F; ma&#x1E6D;&#x1E6D;&#275;h-&#8217;ef&#601;rayim &ucirc;mimma&#x1E6D;&#x1E6D;&#275;h-&#x1E0F;&#257;n &ucirc;m&#275;&#x1E25;&#259;&#x1E63;&icirc; ma&#x1E6D;&#x1E6D;&#275;h m&#601;na&#353;&#353;eh bagw&#333;r&#257;l &#8216;&#257;r&icirc;m &#8216;&#257;&#347;er: s</P>
<P>6&nbsp;w&#601;li&#x1E07;&#601;n&ecirc; &#x1E21;&#275;r&#601;&#353;w&#333;n mimmi&#353;&#601;p&#601;&#x1E25;w&#333;&#x1E6F; ma&#x1E6D;&#x1E6D;&#275;h-yi&#347;&#347;&#257;s&#x1E35;&#257;r &ucirc;mimma&#x1E6D;&#x1E6D;&#275;h-&#8217;&#257;&#353;&#275;r &ucirc;mimma&#x1E6D;&#x1E6D;&#275;h naf&#601;t&#257;l&icirc; &ucirc;m&#275;&#x1E25;&#259;&#x1E63;&icirc; ma&#x1E6D;&#x1E6D;&#275;h m&#601;na&#353;&#353;eh &#x1E07;ab&#257;&#353;&#257;n bagw&#333;r&#257;l &#8216;&#257;r&icirc;m &#353;&#601;l&#333;&#353; &#8216;e&#347;&#601;r&#275;h: s</P>
<P>7&nbsp;li&#x1E07;&#601;n&ecirc; m&#601;r&#257;r&icirc; l&#601;mi&#353;&#601;p&#601;&#x1E25;&#333;&#x1E6F;&#257;m mimma&#x1E6D;&#x1E6D;&#275;h r&#601;&#8217;&ucirc;&#x1E07;&#275;n &ucirc;mimma&#x1E6D;&#x1E6D;&#275;h-&#x1E21;&#257;&#x1E0F; &ucirc;mimma&#x1E6D;&#x1E6D;&#275;h z&#601;&#x1E07;&ucirc;lun &#8216;&#257;r&icirc;m &#353;&#601;t&ecirc;m &#8216;e&#347;&#601;r&#275;h: </P>
<P>8&nbsp;wayyit&#601;n&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l lal&#601;w&icirc;yim &#8217;e&#x1E6F;-he&#8216;&#257;r&icirc;m h&#257;&#8217;&#275;lleh w&#601;&#8217;e&#x1E6F;-mi&#x1E21;&#601;r&#601;&#353;&ecirc;hen ka&#8217;&#259;&#353;er &#x1E63;i&ucirc;&acirc; y&#601;hw&acirc; b&#601;ya&#x1E0F;-m&#333;&#353;eh bagw&#333;r&#257;l: f</P>
<P>9&nbsp;wayyit&#601;n&ucirc; mimma&#x1E6D;&#x1E6D;&#275;h b&#601;n&ecirc; y&#601;h&ucirc;&#x1E0F;&acirc; &ucirc;mimma&#x1E6D;&#x1E6D;&#275;h b&#601;n&ecirc; &#353;im&#601;&#8216;w&#333;n &#8217;&#275;&#x1E6F; he&#8216;&#257;r&icirc;m h&#257;&#8217;&#275;lleh &#8217;&#259;&#353;er-yiq&#601;r&#257;&#8217; &#8217;e&#x1E6F;&#601;hen b&#601;&#353;&#275;m: </P>
<P>10&nbsp;way&#601;h&icirc; li&#x1E07;&#601;n&ecirc; &#8217;ah&#259;r&#333;n mimmi&#353;&#601;p&#601;&#x1E25;w&#333;&#x1E6F; haqq&#601;h&#257;&#x1E6F;&icirc; mib&#601;n&ecirc; l&#275;w&icirc; k&icirc; l&acirc;em h&#257;y&acirc; hagw&#333;r&#257;l r&icirc;&#8217;&#353;&#333;n&acirc;: </P>
<P>11&nbsp;wayyit&#601;n&ucirc; l&acirc;em &#8217;e&#x1E6F;-qir&#601;ya&#x1E6F; &#8217;ar&#601;b<sup>a</sup>&#8216; &#8217;&#259;&#x1E07;&icirc; h&#257;&#8216;&#259;nw&#333;q h&icirc;&#8217; &#x1E25;e&#x1E07;&#601;rw&#333;n b&#601;har y&#601;h&ucirc;&#x1E0F;&acirc; w&#601;&#8217;e&#x1E6F;-mi&#x1E21;&#601;r&#257;&#353;eh&#257; s&#601;&#x1E07;&icirc;&#x1E07;&#333;&#x1E6F;eyh&#257;: </P>
<P>12&nbsp;w&#601;&#8217;e&#x1E6F;-&#347;&#601;&#x1E0F;&#275;h h&#257;&#8216;&icirc;r w&#601;&#8217;e&#x1E6F;-&#x1E25;&#259;&#x1E63;&#275;reyh&#257; n&#257;&#x1E6F;&#601;n&ucirc; l&#601;&#x1E35;&#257;l&#275;&#x1E07; ben-y&#601;funneh ba&#8217;&#259;&#x1E25;uzz&#257;&#x1E6F;w&#333;: s</P>
<P>13&nbsp;w&#601;li&#x1E07;&#601;n&ecirc;| &#8217;ah&#259;r&#333;n hak&#333;h&#275;n n&#257;&#x1E6F;&#601;n&ucirc; &#8217;e&#x1E6F;-&#8216;&icirc;r miq&#601;la&#x1E6D; h&#257;r&#333;&#x1E63;&#275;&#x1E25;a &#8217;e&#x1E6F;-&#x1E25;e&#x1E07;&#601;rw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-li&#x1E07;&#601;n&acirc; w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>14&nbsp;w&#601;&#8217;e&#x1E6F;-yatir w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-&#8217;e&#353;&#601;t&#601;m&#333;&#8216;a w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>15&nbsp;w&#601;&#8217;e&#x1E6F;-&#x1E25;&#333;l&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-d&#601;&#x1E07;ir w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>16&nbsp;w&#601;&#8217;e&#x1E6F;-&#8216;ayin w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-yu&#x1E6D;&#x1E6D;&acirc; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-b&ecirc;&#x1E6F; &#353;eme&#353; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m t&#275;&#353;<sup>a</sup>&#8216; m&#275;&#8217;&#275;&#x1E6F; &#353;&#601;n&ecirc; ha&#353;&#353;&#601;&#x1E07;&#257;&#x1E6D;&icirc;m h&#257;&#8217;&#275;lleh: f</P>
<P>17&nbsp;&ucirc;mimma&#x1E6D;&#x1E6D;&#275;h &#x1E07;in&#601;y&#257;min &#8217;e&#x1E6F;-gi&#x1E07;&#601;&#8216;w&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-ge&#x1E07;<sup>a</sup>&#8216; w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>18&nbsp;&#8217;e&#x1E6F;-&#8216;&#259;n&#257;&#x1E6F;w&#333;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-&#8216;al&#601;mw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#8217;ar&#601;b<sup>a</sup>&#8216;: </P>
<P>19&nbsp;k&#257;l-&#8216;&#257;r&ecirc; &#x1E07;&#601;n&ecirc;-&#8217;ah&#259;r&#333;n hak&#333;h&#259;n&icirc;m &#353;&#601;l&#333;&#353;-&#8216;e&#347;&#601;r&#275;h &#8216;&#257;r&icirc;m &ucirc;mi&#x1E21;&#601;r&#601;&#353;&ecirc;hen: s</P>
<P>20&nbsp;&ucirc;l&#601;mi&#353;&#601;p&#601;&#x1E25;w&#333;&#x1E6F; b&#601;n&ecirc;-q&#601;h&#257;&#x1E6F; hal&#601;w&icirc;yim hannw&#333;&#x1E6F;&#257;r&icirc;m mib&#601;n&ecirc; q&#601;h&#257;&#x1E6F; way&#601;h&icirc; &#8216;&#257;r&ecirc; &#x1E21;w&#333;r&#257;l&#257;m mimma&#x1E6D;&#x1E6D;&#275;h &#8217;ef&#601;r&#257;yim: </P>
<P>21&nbsp;wayyit&#601;n&ucirc; l&acirc;em &#8217;e&#x1E6F;-&#8216;&icirc;r miq&#601;la&#x1E6D; h&#257;r&#333;&#x1E63;&#275;&#x1E25;a &#8217;e&#x1E6F;-&#353;&#601;&#x1E35;em w&#601;&#8217;e&#x1E6F;-mi&#x1E21;&#601;r&#257;&#353;eh&#257; b&#601;har &#8217;ef&#601;r&#257;yim w&#601;&#8217;e&#x1E6F;-gezer w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>22&nbsp;w&#601;&#8217;e&#x1E6F;-qi&#x1E07;&#601;&#x1E63;ayim w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-b&ecirc;&#x1E6F; &#x1E25;w&#333;r&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#8217;ar&#601;b<sup>a</sup>&#8216;: s</P>
<P>23&nbsp;&ucirc;mimma&#x1E6D;&#x1E6D;&#275;h-&#x1E0F;&#257;n &#8217;e&#x1E6F;-&#8217;el&#601;t&#601;q&#275;&#8217; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-gib&#601;&#x1E6F;w&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>24&nbsp;&#8217;e&#x1E6F;-&#8217;ayy&#257;lw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-ga&#x1E6F;-rimmw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#8217;ar&#601;b<sup>a</sup>&#8216;: s</P>
<P>25&nbsp;&ucirc;mimm<sup>a</sup>&#x1E25;&#259;&#x1E63;&icirc;&#x1E6F; ma&#x1E6D;&#x1E6D;&#275;h m&#601;na&#353;&#353;eh &#8217;e&#x1E6F;-t<sup>a</sup>&#8216;&#601;na&#x1E35;&#601; w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-ga&#x1E6F;-rimmw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#353;&#601;t&#257;yim: </P>
<P>26&nbsp;k&#257;l-&#8216;&#257;r&icirc;m &#8216;e&#347;er &ucirc;mi&#x1E21;&#601;r&#601;&#353;&ecirc;hen l&#601;mi&#353;&#601;p&#601;&#x1E25;w&#333;&#x1E6F; b&#601;n&ecirc;-q&#601;h&#257;&#x1E6F; hannw&#333;&#x1E6F;&#257;r&icirc;m: s</P>
<P>27&nbsp;w&#601;li&#x1E07;&#601;n&ecirc; &#x1E21;&#275;r&#601;&#353;w&#333;n mimmi&#353;&#601;p&#601;&#x1E25;&#333;&#x1E6F; hal&#601;w&icirc;yim m&#275;&#x1E25;&#259;&#x1E63;&icirc; ma&#x1E6D;&#x1E6D;&#275;h m&#601;na&#353;&#353;eh &#8217;e&#x1E6F;-&#8216;&icirc;r miq&#601;la&#x1E6D; h&#257;r&#333;&#x1E63;&#275;&#x1E25;a &#8217;e&#x1E6F;-<font color="brown">g&#257;lw&#333;n</font> <font color="blue">gw&#333;l&#257;n</font> bab&#257;&#353;&#257;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-b&#601;&#8216;e&#353;&#601;t&#601;r&acirc; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#353;&#601;t&#257;yim: s</P>
<P>28&nbsp;&ucirc;mimma&#x1E6D;&#x1E6D;&#275;h yi&#347;&#347;&#257;s&#x1E35;&#257;r &#8217;e&#x1E6F;-qi&#353;&#601;yw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-d&#257;&#x1E07;&#601;ra&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>29&nbsp;&#8217;e&#x1E6F;-yar&#601;m&ucirc;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-&#8216;&ecirc;n gann&icirc;m w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#8217;ar&#601;b<sup>a</sup>&#8216;: s</P>
<P>30&nbsp;&ucirc;mimma&#x1E6D;&#x1E6D;&#275;h &#8217;&#257;&#353;&#275;r &#8217;e&#x1E6F;-mi&#353;&#601;&#8217;&#257;l w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-&#8216;a&#x1E07;&#601;dw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>31&nbsp;&#8217;e&#x1E6F;-&#x1E25;el&#601;q&#257;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-r&#601;&#x1E25;&#333;&#x1E07; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#8217;ar&#601;b<sup>a</sup>&#8216;: s</P>
<P>32&nbsp;&ucirc;mimma&#x1E6D;&#x1E6D;&#275;h naf&#601;t&#257;l&icirc; &#8217;e&#x1E6F;-&#8216;&icirc;r| miq&#601;la&#x1E6D; h&#257;r&#333;&#x1E63;&#275;&#x1E25;a &#8217;e&#x1E6F;-qe&#x1E0F;e&#353; bag&#257;l&icirc;l w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-&#x1E25;amm&#333;&#x1E6F; d&#333;&#8217;r w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-qar&#601;t&#257;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#353;&#257;l&#333;&#353;: </P>
<P>33&nbsp;k&#257;l-&#8216;&#257;r&ecirc; hag&#275;r&#601;&#353;unn&icirc; l&#601;mi&#353;&#601;p&#601;&#x1E25;&#333;&#x1E6F;&#257;m &#353;&#601;l&#333;&#353;-&#8216;e&#347;&#601;r&#275;h &#8216;&icirc;r &ucirc;mi&#x1E21;&#601;r&#601;&#353;&ecirc;hen: s</P>
<P>34&nbsp;&ucirc;l&#601;mi&#353;&#601;p&#601;&#x1E25;w&#333;&#x1E6F; b&#601;n&ecirc;-m&#601;r&#257;r&icirc; hal&#601;w&icirc;yim hannw&#333;&#x1E6F;&#257;r&icirc;m m&#275;&#8217;&#275;&#x1E6F; ma&#x1E6D;&#x1E6D;&#275;h z&#601;&#x1E07;&ucirc;lun &#8217;e&#x1E6F;-y&#257;q&#601;n&#601;&#8216;&#257;m w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-qar&#601;t&acirc; w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>35&nbsp;&#8217;e&#x1E6F;-dim&#601;n&acirc; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-nah&#259;l&#257;l w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#8217;ar&#601;b<sup>a</sup>&#8216;: </P>
<P>36&nbsp;&ucirc;mimma&#x1E6D;&#x1E6D;&#275;h r&#601;&#8217;&ucirc;&#x1E07;&#275;n &#8217;e&#x1E6F;-be&#x1E63;er w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-yah&#601;&#x1E63;&acirc; w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>37&nbsp;&#8217;e&#x1E6F;-q&#601;&#x1E0F;&#275;mw&#333;&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-m&ecirc;f&#257;&#8216;a&#x1E6F; w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8216;&#257;r&icirc;m &#8217;ar&#601;b<sup>a</sup>&#8216;: s</P>
<P>38&nbsp;&ucirc;mimma&#x1E6D;&#x1E6D;&#275;h-&#x1E21;&#257;&#x1E0F; &#8217;e&#x1E6F;-&#8216;&icirc;r miq&#601;la&#x1E6D; h&#257;r&#333;&#x1E63;&#275;&#x1E25;a &#8217;e&#x1E6F;-r&#257;m&#333;&#x1E6F; bagil&#601;&#8216;&#257;&#x1E0F; w&#601;&#8217;e&#x1E6F;-mi&#x1E21;&#601;r&#257;&#353;eh&#257; w&#601;&#8217;e&#x1E6F;-m<sup>a</sup>&#x1E25;&#259;nayim w&#601;&#8217;e&#x1E6F;-mi&#x1E21;&#601;r&#257;&#353;eh&#257;: </P>
<P>39&nbsp;&#8217;e&#x1E6F;-&#x1E25;e&#353;&#601;bw&#333;n w&#601;&#8217;e&#x1E6F;-mi&#x1E21;&#601;r&#257;&#353;eh&#257; &#8217;e&#x1E6F;-y<sup>a</sup>&#8216;&#601;z&#275;r w&#601;&#8217;e&#x1E6F;-mi&#x1E21;&#601;r&#257;&#353;eh&#257; k&#257;l-&#8216;&#257;r&icirc;m &#8217;ar&#601;b<sup>a</sup>&#8216;: </P>
<P>40&nbsp;k&#257;l-he&#8216;&#257;r&icirc;m li&#x1E07;&#601;n&ecirc; m&#601;r&#257;r&icirc; l&#601;mi&#353;&#601;p&#601;&#x1E25;&#333;&#x1E6F;&#257;m hannw&#333;&#x1E6F;&#257;r&icirc;m mimmi&#353;&#601;p&#601;&#x1E25;w&#333;&#x1E6F; hal&#601;w&icirc;yim way&#601;h&icirc; gw&#333;r&#257;l&#257;m &#8216;&#257;r&icirc;m &#353;&#601;t&ecirc;m &#8216;e&#347;&#601;r&#275;h: </P>
<P>41&nbsp;k&#333;l &#8216;&#257;r&ecirc; hal&#601;w&icirc;yim b&#601;&#x1E6F;w&#333;&#x1E35;&#601; &#8217;&#259;&#x1E25;uzza&#x1E6F; b&#601;n&ecirc;-yi&#347;&#601;r&#257;&#8217;&#275;l &#8216;&#257;r&icirc;m &#8217;ar&#601;b&#257;&#8216;&icirc;m &ucirc;&#353;&#601;m&#333;neh &ucirc;mi&#x1E21;&#601;r&#601;&#353;&ecirc;hen: </P>
<P>42&nbsp;tih&#601;yeyn&acirc; he&#8216;&#257;r&icirc;m h&#257;&#8217;&#275;lleh &#8216;&icirc;r &#8216;&icirc;r &ucirc;mi&#x1E21;&#601;r&#257;&#353;eyh&#257; s&#601;&#x1E07;&icirc;&#x1E07;&#333;&#x1E6F;eyh&#257; k&#275;n l&#601;&#x1E35;&#257;l-he&#8216;&#257;r&icirc;m h&#257;&#8217;&#275;lleh: s</P>
<P>43&nbsp;wayyit&#275;n y&#601;hw&acirc; l&#601;yi&#347;&#601;r&#257;&#8217;&#275;l &#8217;e&#x1E6F;-k&#257;l-h&#257;&#8217;&#257;re&#x1E63; &#8217;&#259;&#353;er ni&#353;&#601;b<sup>a</sup>&#8216; l&#257;&#x1E6F;&#275;&#x1E6F; la&#8217;&#259;&#x1E07;w&#333;&#x1E6F;&#257;m wayyir&#257;&#353;&ucirc;h&#257; wayy&#275;&#353;&#601;&#x1E07;&ucirc; &#x1E07;&#257;h: </P>
<P>44&nbsp;wayy&#257;n<sup>a</sup>&#x1E25; y&#601;hw&acirc; l&acirc;em miss&#257;&#x1E07;&icirc;&#x1E07; k&#601;&#x1E35;&#333;l &#8217;&#259;&#353;er-ni&#353;&#601;b<sup>a</sup>&#8216; la&#8217;&#259;&#x1E07;w&#333;&#x1E6F;&#257;m w&#601;l&#333;&#8217;-&#8216;&#257;ma&#x1E0F; &#8217;&icirc;&#353; bif&#601;n&ecirc;hem mik&#257;l-&#8217;&#333;y&#601;&#x1E07;&ecirc;hem &#8217;&#275;&#x1E6F; k&#257;l-&#8217;&#333;y&#601;&#x1E07;&ecirc;hem n&#257;&#x1E6F;an y&#601;hw&acirc; b&#601;y&#257;&#x1E0F;&#257;m: </P>
<P>45&nbsp;l&#333;&#8217;-n&#257;fal d&#257;&#x1E07;&#257;r mik&#333;l had&#257;&#x1E07;&#257;r ha&#x1E6D;&#x1E6D;w&#333;&#x1E07; &#8217;&#259;&#353;er-diber y&#601;hw&acirc; &#8217;el-b&ecirc;&#x1E6F; yi&#347;&#601;r&#257;&#8217;&#275;l hak&#333;l b&#257;&#8217;: f</P>
</TD>
</TABLE>
<P><HR>
<CENTER>
<A HREF="jos022.htm">Next: Joshua (Yehoshua) Chapter 22</A></CENTER>
</BODY>
</HTML>
