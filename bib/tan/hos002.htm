<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Hosea (Hoshea): Hosea (Hoshea) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos002.htm">Polyglot</A>&nbsp;
<A HREF="../kjv/hos002.htm">KJV</A>&nbsp;
<A HREF="../sep/hos002.htm">Sep</A>&nbsp;
<A HREF="../vul/hos002.htm">Vul</A>&nbsp;

<BR>
<BR><A HREF="hos.htm">Hosea (Hoshea) Index</A><BR>
&nbsp;
<A HREF="hos001.htm">Previous</A>&nbsp;
<A HREF="hos003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Hosea (Hoshea) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְֽ֠הָיָה מִסְפַּ֤ר בְּנֵֽי־יִשְׂרָאֵל֙ כְּח֣וֹל הַיָּ֔ם אֲשֶׁ֥ר לֹֽא־יִמַּ֖ד וְלֹ֣א יִסָּפֵ֑ר וְֽ֠הָיָה בִּמְק֞וֹם אֲשֶׁר־יֵאָמֵ֤ר לָהֶם֙ לֹֽא־עַמִּ֣י אַתֶּ֔ם יֵאָמֵ֥ר לָהֶ֖ם בְּנֵ֥י אֵֽל־חָֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְ֠נִקְבְּצוּ בְּנֵֽי־יְהוּדָ֤ה וּבְנֵֽי־יִשְׂרָאֵל֙ יַחְדָּ֔ו וְשָׂמ֥וּ לָהֶ֛ם רֹ֥אשׁ אֶחָ֖ד וְעָל֣וּ מִן־הָאָ֑רֶץ כִּ֥י גָד֖וֹל י֥וֹם יִזְרְעֶֽאל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אִמְר֥וּ לַאֲחֵיכֶ֖ם עַמִּ֑י וְלַאֲחֽוֹתֵיכֶ֖ם רֻחָֽמָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;רִ֤יבוּ בְאִמְּכֶם֙ רִ֔יבוּ כִּֽי־הִיא֙ לֹ֣א אִשְׁתִּ֔י וְאָנֹכִ֖י לֹ֣א אִישָׁ֑הּ וְתָסֵ֤ר זְנוּנֶ֙יהָ֙ מִפָּנֶ֔יה וְנַאֲפוּפֶ֖יהָ מִבֵּ֥ין שָׁדֶֽיהָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;פֶּן־אַפְשִׁיטֶ֣נָּה עֲרֻמָּ֔ה וְהִ֨צַּגְתִּ֔יהָ כְּי֖וֹם הִוָּֽלְדָ֑הּ וְשַׂמְתִּ֣יהָ כַמִּדְבָּ֗ר וְשַׁתִּ֙הָ֙ כְּאֶ֣רֶץ צִיָּ֔ה וַהֲמִתִּ֖יהָ בַּצָּמָֽא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֶת־בָּנֶ֖יהָ לֹ֣א אֲרַחֵ֑ם כִּֽי־בְנֵ֥י זְנוּנִ֖ים הֵֽמָּה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֤י זָֽנְתָה֙ אִמָּ֔ם הֹבִ֖ישָׁה הֽוֹרָתָ֑ם כִּ֣י אָמְרָ֗ה אֵלְכָ֞ה אַחֲרֵ֤י מְאַהֲבַי֙ נֹתְנֵ֤י לַחְמִי֙ וּמֵימַ֔י צַמְרִ֣י וּפִשְׁתִּ֔י שַׁמְנִ֖י וְשִׁקּוּיָֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;לָכֵ֛ן הִנְנִי־שָׂ֥ךְ אֶת־דַּרְכֵּ֖ךְ בַּסִּירִ֑ים וְגָֽדַרְתִּי֙ אֶת־גְּדֵרָ֔הּ וּנְתִיבוֹתֶ֖יהָ לֹ֥א תִמְצָֽא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְרִדְּפָ֤ה אֶת־מְאַהֲבֶ֙יהָ֙ וְלֹֽא־תַשִּׂ֣יג אֹתָ֔ם וּבִקְשָׁ֖תַם וְלֹ֣א תִמְצָ֑א וְאָמְרָ֗ה אֵלְכָ֤ה וְאָשׁ֙וּבָה֙ אֶל־אִישִׁ֣י הָֽרִאשׁ֔וֹן כִּ֣י ט֥וֹב לִ֛י אָ֖ז מֵעָֽתָּה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהִיא֙ לֹ֣א יָֽדְעָ֔ה כִּ֤י אָֽנֹכִי֙ נָתַ֣תִּי לָ֔הּ הַדָּגָ֖ן וְהַתִּיר֣וֹשׁ וְהַיִּצְהָ֑ר וְכֶ֨סֶף הִרְבֵּ֥יתִי לָ֛הּ וְזָהָ֖ב עָשׂ֥וּ לַבָּֽעַל׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לָכֵ֣ן אָשׁ֔וּב וְלָקַחְתִּ֤י דְגָנִי֙ בְּעִתּ֔וֹ וְתִירוֹשִׁ֖י בְּמֽוֹעֲד֑וֹ וְהִצַּלְתִּי֙ צַמְרִ֣י וּפִשְׁתִּ֔י לְכַסּ֖וֹת אֶת־עֶרְוָתָֽהּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעַתָּ֛ה אֲגַלֶּ֥ה אֶת־נַבְלֻתָ֖הּ לְעֵינֵ֣י מְאַהֲבֶ֑יהָ וְאִ֖ישׁ לֹֽא־יַצִּילֶ֥נָּה מִיָּדִֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהִשְׁבַּתִּי֙ כָּל־מְשׂוֹשָׂ֔הּ חַגָּ֖הּ חָדְשָׁ֣הּ וְשַׁבַּתָּ֑הּ וְכֹ֖ל מוֹעֲדָֽהּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַהֲשִׁמֹּתִ֗י גַּפְנָהּ֙ וּתְאֵ֣נָתָ֔הּ אֲשֶׁ֣ר אָמְרָ֗ה אֶתְנָ֥ה הֵ֙מָּה֙ לִ֔י אֲשֶׁ֥ר נָֽתְנוּ־לִ֖י מְאַֽהֲבָ֑י וְשַׂמְתִּ֣ים לְיַ֔עַר וַאֲכָלָ֖תַם חַיַּ֥ת הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּפָקַדְתִּ֣י עָלֶ֗יהָ אֶת־יְמֵ֤י הַבְּעָלִים֙ אֲשֶׁ֣ר תַּקְטִ֣יר לָהֶ֔ם וַתַּ֤עַד נִזְמָהּ֙ וְחֶלְיָתָ֔הּ וַתֵּ֖לֶךְ אַחֲרֵ֣י מְאַהֲבֶ֑יהָ וְאֹתִ֥י שָׁכְחָ֖ה נְאֻם־יְהוָֽה׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לָכֵ֗ן הִנֵּ֤ה אָֽנֹכִי֙ מְפַתֶּ֔יהָ וְהֹֽלַכְתִּ֖יהָ הַמִּדְבָּ֑ר וְדִבַּרְתִּ֖י עַל־לִבָּֽהּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְנָתַ֨תִּי לָ֤הּ אֶת־כְּרָמֶ֙יהָ֙ מִשָּׁ֔ם וְאֶת־עֵ֥מֶק עָכ֖וֹר לְפֶ֣תַח תִּקְוָ֑ה וְעָ֤נְתָה שָּׁ֙מָּה֙ כִּימֵ֣י נְעוּרֶ֔יהָ וִּכְי֖וֹם<font color="red"><sup>1</font></sup> עֲלֹתָ֥הּ מֵאֶֽרֶץ־מִצְרָֽיִם׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהָיָ֤ה בַיּוֹם־הַהוּא֙ נְאֻם־יְהוָ֔ה תִּקְרְאִ֖י אִישִׁ֑י וְלֹֽא־תִקְרְאִי־לִ֥י ע֖וֹד בַּעְלִֽי׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַהֲסִרֹתִ֛י אֶת־שְׁמ֥וֹת הַבְּעָלִ֖ים מִפִּ֑יהָ וְלֹֽא־יִזָּכְר֥וּ ע֖וֹד בִּשְׁמָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְכָרַתִּ֨י לָהֶ֤ם בְּרִית֙ בַּיּ֣וֹם הַה֔וּא עִם־חַיַּ֤ת הַשָּׂדֶה֙ וְעִם־ע֣וֹף הַשָּׁמַ֔יִם וְרֶ֖מֶשׂ הָֽאֲדָמָ֑ה וְקֶ֨שֶׁת וְחֶ֤רֶב וּמִלְחָמָה֙ אֶשְׁבּ֣וֹר מִן־הָאָ֔רֶץ וְהִשְׁכַּבְתִּ֖ים לָבֶֽטַח׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאֵרַשְׂתִּ֥יךְ לִ֖י לְעוֹלָ֑ם וְאֵרַשְׂתִּ֥יךְ לִי֙ בְּצֶ֣דֶק וּבְמִשְׁפָּ֔ט וּבְחֶ֖סֶד וּֽבְרַחֲמִֽים׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֵרַשְׂתִּ֥יךְ לִ֖י בֶּאֱמוּנָ֑ה וְיָדַ֖עַתְּ אֶת־יְהוָֽה׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהָיָ֣ה׀ בַּיּ֣וֹם הַה֗וּא אֶֽעֱנֶה֙ נְאֻם־יְהוָ֔ה אֶעֱנֶ֖ה אֶת־הַשָּׁמָ֑יִם וְהֵ֖ם יַעֲנ֥וּ אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהָאָ֣רֶץ תַּעֲנֶ֔ה אֶת־הַדָּגָ֖ן וְאֶת־הַתִּיר֣וֹשׁ וְאֶת־הַיִּצְהָ֑ר וְהֵ֖ם יַעֲנ֥וּ אֶֽת־יִזְרְעֶֽאל׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּזְרַעְתִּ֤יהָ לִּי֙ בָּאָ֔רֶץ וְרִֽחַמְתִּ֖י אֶת־לֹ֣א רֻחָ֑מָה וְאָמַרְתִּ֤י לְלֹֽא־עַמִּי֙ עַמִּי־אַ֔תָּה וְה֖וּא יֹאמַ֥ר אֱלֹהָֽי׃ פ</P>
</TD>
<TD WIDTH="50%">
<P>1&nbsp;w&#601;h&#257;y&acirc; mis&#601;par b&#601;n&ecirc;-yi&#347;&#601;r&#257;&#8217;&#275;l k&#601;&#x1E25;w&#333;l hayy&#257;m &#8217;&#259;&#353;er l&#333;&#8217;-yimma&#x1E0F; w&#601;l&#333;&#8217; yiss&#257;f&#275;r w&#601;h&#257;y&acirc; bim&#601;qw&#333;m &#8217;&#259;&#353;er-y&#275;&#8217;&#257;m&#275;r l&acirc;em l&#333;&#8217;-&#8216;amm&icirc; &#8217;atem y&#275;&#8217;&#257;m&#275;r l&acirc;em b&#601;n&ecirc; &#8217;&#275;l-&#x1E25;&#257;y: </P>
<P>2&nbsp;w&#601;niq&#601;b&#601;&#x1E63;&ucirc; b&#601;n&ecirc;-y&#601;h&ucirc;&#x1E0F;&acirc; &ucirc;&#x1E07;&#601;n&ecirc;-yi&#347;&#601;r&#257;&#8217;&#275;l y<sup>a</sup>&#x1E25;&#601;d&#257;w w&#601;&#347;&#257;m&ucirc; l&acirc;em r&#333;&#8217;&#353; &#8217;e&#x1E25;&#257;&#x1E0F; w&#601;&#8216;&#257;l&ucirc; min-h&#257;&#8217;&#257;re&#x1E63; k&icirc; &#x1E21;&#257;&#x1E0F;w&#333;l yw&#333;m yiz&#601;r&#601;&#8216;e&#8217;l: </P>
<P>3&nbsp;&#8217;im&#601;r&ucirc; la&#8217;&#259;&#x1E25;&ecirc;&#x1E35;em &#8216;amm&icirc; w&#601;la&#8217;&#259;&#x1E25;w&#333;&#x1E6F;&ecirc;&#x1E35;em ru&#x1E25;&#257;m&acirc;: </P>
<P>4&nbsp;r&icirc;&#x1E07;&ucirc; &#x1E07;&#601;&#8217;imm&#601;&#x1E35;em r&icirc;&#x1E07;&ucirc; k&icirc;-h&icirc;&#8217; l&#333;&#8217; &#8217;i&#353;&#601;t&icirc; w&#601;&#8217;&#257;n&#333;&#x1E35;&icirc; l&#333;&#8217; &#8217;&icirc;&#353;&#257;h w&#601;&#x1E6F;&#257;s&#275;r z&#601;n&ucirc;neyh&#257; mip&#257;neyh w&#601;na&#8217;&#259;f&ucirc;feyh&#257; mib&ecirc;n &#353;&#257;&#x1E0F;eyh&#257;: </P>
<P>5&nbsp;pen-&#8217;af&#601;&#353;&icirc;&#x1E6D;enn&acirc; &#8216;&#259;rumm&acirc; w&#601;hi&#x1E63;&#x1E63;a&#x1E21;&#601;t&icirc;h&#257; k&#601;yw&#333;m hi&ucirc;&#257;l&#601;&#x1E0F;&#257;h w&#601;&#347;am&#601;t&icirc;h&#257; &#x1E35;ammi&#x1E0F;&#601;b&#257;r w&#601;&#353;atih&#257; k&#601;&#8217;ere&#x1E63; &#x1E63;&icirc;y&acirc; wah&#259;mit&icirc;h&#257; ba&#x1E63;&#x1E63;&#257;m&#257;&#8217;: </P>
<P>6&nbsp;w&#601;&#8217;e&#x1E6F;-b&#257;neyh&#257; l&#333;&#8217; &#8217;&#259;r<sup>a</sup>&#x1E25;&#275;m k&icirc;-&#x1E07;&#601;n&ecirc; z&#601;n&ucirc;n&icirc;m h&#275;mm&acirc;: </P>
<P>7&nbsp;k&icirc; z&#257;n&#601;&#x1E6F;&acirc; &#8217;imm&#257;m h&#333;&#x1E07;&icirc;&#353;&acirc; hw&#333;r&#257;&#x1E6F;&#257;m k&icirc; &#8217;&#257;m&#601;r&acirc; &#8217;&#275;l&#601;&#x1E35;&acirc; &#8217;<sup>a</sup>&#x1E25;&#259;r&ecirc; m&#601;&#8217;ah&#259;&#x1E07;ay n&#333;&#x1E6F;&#601;n&ecirc; l<sup>a</sup>&#x1E25;&#601;m&icirc; &ucirc;m&ecirc;may &#x1E63;am&#601;r&icirc; &ucirc;fi&#353;&#601;t&icirc; &#353;am&#601;n&icirc; w&#601;&#353;iqq&ucirc;y&#257;y: </P>
<P>8&nbsp;l&#257;&#x1E35;&#275;n hin&#601;n&icirc;-&#347;&#257;&#x1E35;&#601; &#8217;e&#x1E6F;-dar&#601;k&#275;&#x1E35;&#601; bass&icirc;r&icirc;m w&#601;&#x1E21;&#257;&#x1E0F;ar&#601;t&icirc; &#8217;e&#x1E6F;-g&#601;&#x1E0F;&#275;r&#257;h &ucirc;n&#601;&#x1E6F;&icirc;&#x1E07;w&#333;&#x1E6F;eyh&#257; l&#333;&#8217; &#x1E6F;im&#601;&#x1E63;&#257;&#8217;: </P>
<P>9&nbsp;w&#601;rid&#601;f&acirc; &#8217;e&#x1E6F;-m&#601;&#8217;ah&#259;&#x1E07;eyh&#257; w&#601;l&#333;&#8217;-&#x1E6F;a&#347;&#347;&icirc;&#x1E21; &#8217;&#333;&#x1E6F;&#257;m &ucirc;&#x1E07;iq&#601;&#353;&#257;&#x1E6F;am w&#601;l&#333;&#8217; &#x1E6F;im&#601;&#x1E63;&#257;&#8217; w&#601;&#8217;&#257;m&#601;r&acirc; &#8217;&#275;l&#601;&#x1E35;&acirc; w&#601;&#8217;&#257;&#353;&ucirc;&#x1E07;&acirc; &#8217;el-&#8217;&icirc;&#353;&icirc; h&#257;ri&#8217;&#353;w&#333;n k&icirc; &#x1E6D;w&#333;&#x1E07; l&icirc; &#8217;&#257;z m&#275;&#8216;&#257;t&acirc;: </P>
<P>10&nbsp;w&#601;h&icirc;&#8217; l&#333;&#8217; y&#257;&#x1E0F;&#601;&#8216;&acirc; k&icirc; &#8217;&#257;n&#333;&#x1E35;&icirc; n&#257;&#x1E6F;at&icirc; l&#257;h had&#257;&#x1E21;&#257;n w&#601;hat&icirc;rw&#333;&#353; w&#601;hayyi&#x1E63;&#601;h&#257;r w&#601;&#x1E35;esef hir&#601;b&ecirc;&#x1E6F;&icirc; l&#257;h w&#601;z&acirc;&#257;&#x1E07; &#8216;&#257;&#347;&ucirc; lab&#257;&#8216;al: </P>
<P>11&nbsp;l&#257;&#x1E35;&#275;n &#8217;&#257;&#353;&ucirc;&#x1E07; w&#601;l&#257;q<sup>a</sup>&#x1E25;&#601;t&icirc; &#x1E0F;&#601;&#x1E21;&#257;n&icirc; b&#601;&#8216;itw&#333; w&#601;&#x1E6F;&icirc;rw&#333;&#353;&icirc; b&#601;mw&#333;&#8216;&#259;&#x1E0F;w&#333; w&#601;hi&#x1E63;&#x1E63;al&#601;t&icirc; &#x1E63;am&#601;r&icirc; &ucirc;fi&#353;&#601;t&icirc; l&#601;&#x1E35;assw&#333;&#x1E6F; &#8217;e&#x1E6F;-&#8216;er&#601;w&#257;&#x1E6F;&#257;h: </P>
<P>12&nbsp;w&#601;&#8216;at&acirc; &#8217;&#259;&#x1E21;alleh &#8217;e&#x1E6F;-na&#x1E07;&#601;lu&#x1E6F;&#257;h l&#601;&#8216;&ecirc;n&ecirc; m&#601;&#8217;ah&#259;&#x1E07;eyh&#257; w&#601;&#8217;&icirc;&#353; l&#333;&#8217;-ya&#x1E63;&#x1E63;&icirc;lenn&acirc; m&icirc;y&#257;&#x1E0F;&icirc;: </P>
<P>13&nbsp;w&#601;hi&#353;&#601;bat&icirc; k&#257;l-m&#601;&#347;w&#333;&#347;&#257;h &#x1E25;ag&#257;h &#x1E25;&#257;&#x1E0F;&#601;&#353;&#257;h w&#601;&#353;abat&#257;h w&#601;&#x1E35;&#333;l mw&#333;&#8216;&#259;&#x1E0F;&#257;h: </P>
<P>14&nbsp;wah&#259;&#353;imm&#333;&#x1E6F;&icirc; gaf&#601;n&#257;h &ucirc;&#x1E6F;&#601;&#8217;&#275;n&#257;&#x1E6F;&#257;h &#8217;&#259;&#353;er &#8217;&#257;m&#601;r&acirc; &#8217;e&#x1E6F;&#601;n&acirc; h&#275;mm&acirc; l&icirc; &#8217;&#259;&#353;er n&#257;&#x1E6F;&#601;n&ucirc;-l&icirc; m&#601;&#8217;ah&#259;&#x1E07;&#257;y w&#601;&#347;am&#601;t&icirc;m l&#601;y<sup>a</sup>&#8216;ar wa&#8217;&#259;&#x1E35;&#257;l&#257;&#x1E6F;am &#x1E25;ayya&#x1E6F; ha&#347;&#347;&#257;&#x1E0F;eh: </P>
<P>15&nbsp;&ucirc;f&#257;qa&#x1E0F;&#601;t&icirc; &#8216;&#257;leyh&#257; &#8217;e&#x1E6F;-y&#601;m&ecirc; hab&#601;&#8216;&#257;l&icirc;m &#8217;&#259;&#353;er taq&#601;&#x1E6D;&icirc;r l&acirc;em wat<sup>a</sup>&#8216;a&#x1E0F; niz&#601;m&#257;h w&#601;&#x1E25;el&#601;y&#257;&#x1E6F;&#257;h wat&#275;le&#x1E35;&#601; &#8217;<sup>a</sup>&#x1E25;&#259;r&ecirc; m&#601;&#8217;ah&#259;&#x1E07;eyh&#257; w&#601;&#8217;&#333;&#x1E6F;&icirc; &#353;&#257;&#x1E35;&#601;&#x1E25;&acirc; n&#601;&#8217;um-y&#601;hw&acirc;: f</P>
<P>16&nbsp;l&#257;&#x1E35;&#275;n hinn&#275;h &#8217;&#257;n&#333;&#x1E35;&icirc; m&#601;fateyh&#257; w&#601;h&#333;la&#x1E35;&#601;t&icirc;h&#257; hammi&#x1E0F;&#601;b&#257;r w&#601;&#x1E0F;ibar&#601;t&icirc; &#8216;al-lib&#257;h: </P>
<P>17&nbsp;w&#601;n&#257;&#x1E6F;at&icirc; l&#257;h &#8217;e&#x1E6F;-k&#601;r&#257;meyh&#257; mi&#353;&#353;&#257;m w&#601;&#8217;e&#x1E6F;-&#8216;&#275;meq &#8216;&#257;&#x1E35;w&#333;r l&#601;fe&#x1E6F;<sup>a</sup>&#x1E25; tiq&#601;w&acirc; w&#601;&#8216;&#257;n&#601;&#x1E6F;&acirc; &#353;&#353;&#257;mm&acirc; k&icirc;m&ecirc; n&#601;&#8216;&ucirc;reyh&#257; &ucirc;i&#x1E35;&#601;yw&#333;m<font color="red"><sup>1</font></sup> &#8216;&#259;l&#333;&#x1E6F;&#257;h m&#275;&#8217;ere&#x1E63;-mi&#x1E63;&#601;r&#257;yim: s</P>
<P>18&nbsp;w&#601;h&#257;y&acirc; &#x1E07;ayyw&#333;m-hah&ucirc;&#8217; n&#601;&#8217;um-y&#601;hw&acirc; tiq&#601;r&#601;&#8217;&icirc; &#8217;&icirc;&#353;&icirc; w&#601;l&#333;&#8217;-&#x1E6F;iq&#601;r&#601;&#8217;&icirc;-l&icirc; &#8216;w&#333;&#x1E0F; b<sup>a</sup>&#8216;&#601;l&icirc;: </P>
<P>19&nbsp;wah&#259;sir&#333;&#x1E6F;&icirc; &#8217;e&#x1E6F;-&#353;&#601;mw&#333;&#x1E6F; hab&#601;&#8216;&#257;l&icirc;m mip&icirc;h&#257; w&#601;l&#333;&#8217;-yizz&#257;&#x1E35;&#601;r&ucirc; &#8216;w&#333;&#x1E0F; bi&#353;&#601;m&#257;m: </P>
<P>20&nbsp;w&#601;&#x1E35;&#257;rat&icirc; l&acirc;em b&#601;r&icirc;&#x1E6F; bayyw&#333;m hah&ucirc;&#8217; &#8216;im-&#x1E25;ayya&#x1E6F; ha&#347;&#347;&#257;&#x1E0F;eh w&#601;&#8216;im-&#8216;w&#333;f ha&#353;&#353;&#257;mayim w&#601;reme&#347; h&#257;&#8217;&#259;&#x1E0F;&#257;m&acirc; w&#601;qe&#353;e&#x1E6F; w&#601;&#x1E25;ere&#x1E07; &ucirc;mil&#601;&#x1E25;&#257;m&acirc; &#8217;e&#353;&#601;bw&#333;r min-h&#257;&#8217;&#257;re&#x1E63; w&#601;hi&#353;&#601;ka&#x1E07;&#601;t&icirc;m l&#257;&#x1E07;e&#x1E6D;<sup>a</sup>&#x1E25;: </P>
<P>21&nbsp;w&#601;&#8217;&#275;ra&#347;&#601;t&icirc;&#x1E35;&#601; l&icirc; l&#601;&#8216;w&#333;l&#257;m w&#601;&#8217;&#275;ra&#347;&#601;t&icirc;&#x1E35;&#601; l&icirc; b&#601;&#x1E63;e&#x1E0F;eq &ucirc;&#x1E07;&#601;mi&#353;&#601;p&#257;&#x1E6D; &ucirc;&#x1E07;&#601;&#x1E25;ese&#x1E0F; &ucirc;&#x1E07;&#601;r<sup>a</sup>&#x1E25;&#259;m&icirc;m: </P>
<P>22&nbsp;w&#601;&#8217;&#275;ra&#347;&#601;t&icirc;&#x1E35;&#601; l&icirc; be&#8217;&#277;m&ucirc;n&acirc; w&#601;y&#257;&#x1E0F;<sup>a</sup>&#8216;at&#601; &#8217;e&#x1E6F;-y&#601;hw&acirc;: s</P>
<P>23&nbsp;w&#601;h&#257;y&acirc;| bayyw&#333;m hah&ucirc;&#8217; &#8217;e&#8216;&#277;neh n&#601;&#8217;um-y&#601;hw&acirc; &#8217;e&#8216;&#277;neh &#8217;e&#x1E6F;-ha&#353;&#353;&#257;m&#257;yim w&#601;h&#275;m y<sup>a</sup>&#8216;&#259;n&ucirc; &#8217;e&#x1E6F;-h&#257;&#8217;&#257;re&#x1E63;: </P>
<P>24&nbsp;w&#601;h&#257;&#8217;&#257;re&#x1E63; t<sup>a</sup>&#8216;&#259;neh &#8217;e&#x1E6F;-had&#257;&#x1E21;&#257;n w&#601;&#8217;e&#x1E6F;-hat&icirc;rw&#333;&#353; w&#601;&#8217;e&#x1E6F;-hayyi&#x1E63;&#601;h&#257;r w&#601;h&#275;m y<sup>a</sup>&#8216;&#259;n&ucirc; &#8217;e&#x1E6F;-yiz&#601;r&#601;&#8216;e&#8217;l: </P>
<P>25&nbsp;&ucirc;z&#601;r<sup>a</sup>&#8216;&#601;t&icirc;h&#257; ll&icirc; b&#257;&#8217;&#257;re&#x1E63; w&#601;ri&#x1E25;am&#601;t&icirc; &#8217;e&#x1E6F;-l&#333;&#8217; ru&#x1E25;&#257;m&acirc; w&#601;&#8217;&#257;mar&#601;t&icirc; l&#601;l&#333;&#8217;-&#8216;amm&icirc; &#8216;amm&icirc;-&#8217;at&acirc; w&#601;h&ucirc;&#8217; y&#333;&#8217;mar &#8217;&#277;l&#333;h&#257;y: f</P>
</TD>
</TABLE>
<P><HR>
<CENTER>
<A HREF="hos003.htm">Next: Hosea (Hoshea) Chapter 3</A></CENTER>
</BODY>
</HTML>
