[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa078)  [KJV](../kjv/psa078)  [Sep](../sep/psa078) 
[Vul](../vul/psa078)   
  
[Psalms (Tehilim) Index](psa)  
  [Previous](psa077)  [Next](psa079) 

------------------------------------------------------------------------

### Tanach (Hebrew): Psalms (Tehilim) Chapter 78

‎<span id="001">1</span> ‏מַשְׂכִּ֗יל לְאָ֫סָ֥ף הַאֲזִ֣ינָה עַ֭מִּי
תּוֹרָתִ֑י הַטּ֥וּ אָ֝זְנְכֶ֗ם לְאִמְרֵי־פִֽי׃

‎<span id="002">2</span> ‏אֶפְתְּחָ֣ה בְמָשָׁ֣ל פִּ֑י אַבִּ֥יעָה
חִ֝יד֗וֹת מִנִּי־קֶֽדֶם׃

‎<span id="003">3</span> ‏אֲשֶׁ֣ר שָׁ֭מַעְנוּ וַנֵּדָעֵ֑ם
וַ֝אֲבוֹתֵ֗ינוּ סִפְּרוּ־לָֽנוּ׃

‎<span id="004">4</span> ‏לֹ֤א נְכַחֵ֨ד׀ מִבְּנֵיהֶ֗ם לְד֥וֹר אַחֲר֗וֹן
מְֽ֭סַפְּרִים תְּהִלּ֣וֹת יְהוָ֑ה וֶעֱזוּז֥וֹ וְ֝נִפְלְאוֹתָ֗יו אֲשֶׁ֣ר
עָשָֽׂה׃

‎<span id="005">5</span> ‏וַיָּ֤קֶם עֵד֨וּת׀ בְּֽיַעֲקֹ֗ב וְתוֹרָה֮
שָׂ֤ם בְּיִשְׂרָ֫אֵ֥ל אֲשֶׁ֣ר צִ֭וָּה אֶת־אֲבוֹתֵ֑ינוּ לְ֝הוֹדִיעָ֗ם
לִבְנֵיהֶֽם׃

‎<span id="006">6</span> ‏לְמַ֤עַן יֵדְע֨וּ׀ דּ֣וֹר אַ֭חֲרוֹן בָּנִ֣ים
יִוָּלֵ֑דוּ יָ֝קֻ֗מוּ וִֽיסַפְּר֥וּ לִבְנֵיהֶֽם׃

‎<span id="007">7</span> ‏וְיָשִׂ֥ימוּ בֵֽאלֹהִ֗ים כִּ֫סְלָ֥ם וְלֹ֣א
יִ֭שְׁכְּחוּ מַֽעַלְלֵי־אֵ֑ל וּמִצְוֹתָ֥יו יִנְצֹֽרוּ׃

‎<span id="008">8</span> ‏וְלֹ֤א יִהְי֨וּ׀ כַּאֲבוֹתָ֗ם דּוֹר֮ סוֹרֵ֪ר
וּמֹ֫רֶ֥ה דּ֭וֹר לֹא־הֵכִ֣ין לִבּ֑וֹ וְלֹא־נֶאֶמְנָ֖ה אֶת־אֵ֣ל רוּחֽוֹ׃

‎<span id="009">9</span> ‏בְּֽנֵי־אֶפְרַ֗יִם נוֹשְׁקֵ֥י רוֹמֵי־קָ֑שֶׁת
הָ֝פְכ֗וּ בְּי֣וֹם קְרָֽב׃

‎<span id="010">10</span> ‏לֹ֣א שָׁ֭מְרוּ בְּרִ֣ית אֱלֹהִ֑ים
וּ֝בְתוֹרָת֗וֹ מֵאֲנ֥וּ לָלֶֽכֶת׃

‎<span id="011">11</span> ‏וַיִּשְׁכְּח֥וּ עֲלִילוֹתָ֑יו
וְ֝נִפְלְאוֹתָ֗יו אֲשֶׁ֣ר הֶרְאָֽם׃

‎<span id="012">12</span> ‏נֶ֣גֶד אֲ֭בוֹתָם עָ֣שָׂה פֶ֑לֶא בְּאֶ֖רֶץ
מִצְרַ֣יִם שְׂדֵה־צֹֽעַן׃

‎<span id="013">13</span> ‏בָּ֣קַע יָ֭ם וַיַּֽעֲבִירֵ֑ם
וַֽיַּצֶּב־מַ֥יִם כְּמוֹ־נֵֽד׃

‎<span id="014">14</span> ‏וַיַּנְחֵ֣ם בֶּעָנָ֣ן יוֹמָ֑ם
וְכָל־הַ֝לַּ֗יְלָה בְּא֣וֹר אֵֽשׁ׃

‎<span id="015">15</span> ‏יְבַקַּ֣ע צֻ֭רִים בַּמִּדְבָּ֑ר וַ֝יַּ֗שְׁקְ
כִּתְהֹמ֥וֹת רַבָּֽה׃

‎<span id="016">16</span> ‏וַיּוֹצִ֣א נוֹזְלִ֣ים מִסָּ֑לַע וַיּ֖וֹרֶד
כַּנְּהָר֣וֹת מָֽיִם׃

‎<span id="017">17</span> ‏וַיּוֹסִ֣יפוּ ע֖וֹד לַחֲטֹא־ל֑וֹ לַֽמְר֥וֹת
עֶ֝לְי֗וֹן בַּצִּיָּֽה׃

‎<span id="018">18</span> ‏וַיְנַסּוּ־אֵ֥ל בִּלְבָבָ֑ם לִֽשְׁאָל־אֹ֥כֶל
לְנַפְשָֽׁם׃

‎<span id="019">19</span> ‏וַֽיְדַבְּר֗וּ בֵּֽאלֹ֫הִ֥ים אָ֭מְרוּ
הֲי֣וּכַל אֵ֑ל לַעֲרֹ֥ךְ שֻׁ֝לְחָ֗ן בַּמִּדְבָּֽר׃

‎<span id="020">20</span> ‏הֵ֤ן הִכָּה־צ֨וּר׀ וַיָּז֣וּבוּ מַיִם֮
וּנְחָלִ֪ים יִ֫שְׁטֹ֥פוּ הֲגַם־לֶ֭חֶם י֣וּכַל תֵּ֑ת אִם־יָכִ֖ין שְׁאֵ֣ר
לְעַמּֽוֹ׃

‎<span id="021">21</span> ‏לָכֵ֤ן׀ שָׁמַ֥ע יְהוָ֗ה וַֽיִּתְעַבָּ֥ר
וְ֭אֵשׁ נִשְּׂקָ֣ה בְיַעֲקֹ֑ב וְגַם־אַ֝֗ף עָלָ֥ה בְיִשְׂרָאֵֽל׃

‎<span id="022">22</span> ‏כִּ֤י לֹ֣א הֶ֭אֱמִינוּ בֵּאלֹהִ֑ים וְלֹ֥א
בָ֝טְח֗וּ בִּֽישׁוּעָתֽוֹ׃

‎<span id="023">23</span> ‏וַיְצַ֣ו שְׁחָקִ֣ים מִמָּ֑עַל וְדַלְתֵ֖י
שָׁמַ֣יִם פָּתָֽח׃

‎<span id="024">24</span> ‏וַיַּמְטֵ֬ר עֲלֵיהֶ֣ם מָ֣ן לֶאֱכֹ֑ל
וּדְגַן־שָׁ֝מַ֗יִם נָ֣תַן לָֽמוֹ׃

‎<span id="025">25</span> ‏לֶ֣חֶם אַ֭בִּירִים אָ֣כַל אִ֑ישׁ צֵידָ֬ה
שָׁלַ֖ח לָהֶ֣ם לָשֹֽׂבַע׃

‎<span id="026">26</span> ‏יַסַּ֣ע קָ֭דִים בַּשָּׁמָ֑יִם וַיְנַהֵ֖ג
בְּעֻזּ֣וֹ תֵימָֽן׃

‎<span id="027">27</span> ‏וַיַּמְטֵ֬ר עֲלֵיהֶ֣ם כֶּעָפָ֣ר שְׁאֵ֑ר
וּֽכְח֥וֹל יַ֝מִּ֗ים ע֣וֹף כָּנָֽף׃

‎<span id="028">28</span> ‏וַ֭יַּפֵּל בְּקֶ֣רֶב מַחֲנֵ֑הוּ סָ֝בִ֗יב
לְמִשְׁכְּנֹתָֽיו׃

‎<span id="029">29</span> ‏וַיֹּאכְל֣וּ וַיִּשְׂבְּע֣וּ מְאֹ֑ד
וְ֝תַֽאֲוָתָ֗ם יָבִ֥א לָהֶֽם׃

‎<span id="030">30</span> ‏לֹא־זָר֥וּ מִתַּאֲוָתָ֑ם ע֝֗וֹד אָכְלָ֥ם
בְּפִיהֶֽם׃

‎<span id="031">31</span> ‏וְאַ֤ף אֱלֹהִ֨ים׀ עָ֘לָ֤ה בָהֶ֗ם וַֽ֭יַּהֲרֹג
בְּמִשְׁמַנֵּיהֶ֑ם וּבַחוּרֵ֖י יִשְׂרָאֵ֣ל הִכְרִֽיעַ׃

‎<span id="032">32</span> ‏בְּכָל־זֹ֭את חָֽטְאוּ־ע֑וֹד
וְלֹֽא־הֶ֝אֱמִ֗ינוּ בְּנִפְלְאוֹתָֽיו׃

‎<span id="033">33</span> ‏וַיְכַל־בַּהֶ֥בֶל יְמֵיהֶ֑ם וּ֝שְׁנוֹתָ֗ם
בַּבֶּהָלָֽה׃

‎<span id="034">34</span> ‏אִם־הֲרָגָ֥ם וּדְרָשׁ֑וּהוּ וְ֝שָׁ֗בוּ
וְשִֽׁחֲרוּ־אֵֽל׃

‎<span id="035">35</span> ‏וַֽ֭יִּזְכְּרוּ כִּֽי־אֱלֹהִ֣ים צוּרָ֑ם
וְאֵ֥ל עֶ֝לְיוֹן גֹּאֲלָֽם׃

‎<span id="036">36</span> ‏וַיְפַתּ֥וּהוּ בְּפִיהֶ֑ם וּ֝בִלְשׁוֹנָ֗ם
יְכַזְּבוּ־לֽוֹ׃

‎<span id="037">37</span> ‏וְ֭לִבָּם לֹא־נָכ֣וֹן עִמּ֑וֹ וְלֹ֥א
נֶ֝אֶמְנ֗וּ בִּבְרִיתֽוֹ׃

‎<span id="038">38</span> ‏וְה֤וּא רַח֨וּם׀ יְכַפֵּ֥ר עָוֹן֮
וְֽלֹא־יַ֫שְׁחִ֥ית וְ֭הִרְבָּה לְהָשִׁ֣יב אַפּ֑וֹ וְלֹֽא־יָ֝עִיר
כָּל־חֲמָתֽוֹ׃

‎<span id="039">39</span> ‏וַ֭יִּזְכֹּר כִּי־בָשָׂ֣ר הֵ֑מָּה ר֥וּחַ
ה֝וֹלֵ֗ךְ וְלֹ֣א יָשֽׁוּב׃

‎<span id="040">40</span> ‏כַּ֭מָּה יַמְר֣וּהוּ בַמִּדְבָּ֑ר
יַ֝עֲצִיב֗וּהוּ בִּֽישִׁימֽוֹן׃

‎<span id="041">41</span> ‏וַיָּשׁ֣וּבוּ וַיְנַסּ֣וּ אֵ֑ל וּקְד֖וֹשׁ
יִשְׂרָאֵ֣ל הִתְווּ׃

‎<span id="042">42</span> ‏לֹא־זָכְר֥וּ אֶת־יָד֑וֹ י֝֗וֹם
אֲ‍ֽשֶׁר־פָּדָ֥ם מִנִּי־צָֽר׃

‎<span id="043">43</span> ‏אֲשֶׁר־שָׂ֣ם בְּ֭מִצְרַיִם אֹֽתוֹתָ֑יו
וּ֝מוֹפְתָ֗יו בִּשְׂדֵה־צֹֽעַן׃

‎<span id="044">44</span> ‏וַיַּהֲפֹ֣ךְ לְ֭דָם יְאֹרֵיהֶ֑ם
וְ֝נֹזְלֵיהֶ֗ם בַּל־יִשְׁתָּיֽוּן׃

‎<span id="045">45</span> ‏יְשַׁלַּ֬ח בָּהֶ֣ם עָ֭רֹב וַיֹּאכְלֵ֑ם
וּ֝צְפַרְדֵּ֗עַ וַתַּשְׁחִיתֵֽם׃

‎<span id="046">46</span> ‏וַיִּתֵּ֣ן לֶחָסִ֣יל יְבוּלָ֑ם וִֽ֝יגִיעָ֗ם
לָאַרְבֶּֽה׃

‎<span id="047">47</span> ‏יַהֲרֹ֣ג בַּבָּרָ֣ד גַּפְנָ֑ם וְ֝שִׁקְמוֹתָ֗ם
בַּֽחֲנָמַֽל׃

‎<span id="048">48</span> ‏וַיַּסְגֵּ֣ר לַבָּרָ֣ד בְּעִירָ֑ם
וּ֝מִקְנֵיהֶ֗ם לָרְשָׁפִֽים׃

‎<span id="049">49</span> ‏יְשַׁלַּח־בָּ֨ם׀ חֲר֬וֹן אַפּ֗וֹ עֶבְרָ֣ה
וָזַ֣עַם וְצָרָ֑ה מִ֝שְׁלַ֗חַת מַלְאֲכֵ֥י רָעִֽים׃

‎<span id="050">50</span> ‏יְפַלֵּ֥ס נָתִ֗יב לְאַ֫פּ֥וֹ לֹא־חָשַׂ֣ךְ
מִמָּ֣וֶת נַפְשָׁ֑ם וְ֝חַיָּתָ֗ם לַדֶּ֥בֶר הִסְגִּֽיר׃

‎<span id="051">51</span> ‏וַיַּ֣ךְ כָּל־בְּכ֣וֹר בְּמִצְרָ֑יִם
רֵאשִׁ֥ית א֝וֹנִ֗ים בְּאָהֳלֵי־חָֽם׃

‎<span id="052">52</span> ‏וַיַּסַּ֣ע כַּצֹּ֣אן עַמּ֑וֹ וַֽיְנַהֲגֵ֥ם
כַּ֝עֵ֗דֶר בַּמִּדְבָּֽר׃

‎<span id="053">53</span> ‏וַיַּנְחֵ֣ם לָ֭בֶטַח וְלֹ֣א פָחָ֑דוּ
וְאֶת־א֝וֹיְבֵיהֶ֗ם כִּסָּ֥ה הַיָּֽם׃

‎<span id="054">54</span> ‏וַ֭יְבִיאֵם אֶל־גְּב֣וּל קָדְשׁ֑וֹ הַר־זֶ֝֗ה
קָנְתָ֥ה יְמִינֽוֹ׃

‎<span id="055">55</span> ‏וַיְגָ֤רֶשׁ מִפְּנֵיהֶ֨ם׀ גּוֹיִ֗ם
וַֽ֭יַּפִּילֵם בְּחֶ֣בֶל נַחֲלָ֑ה וַיַּשְׁכֵּ֥ן בְּ֝אָהֳלֵיהֶ֗ם
שִׁבְטֵ֥י יִשְׂרָאֵֽל׃

‎<span id="056">56</span> ‏וַיְנַסּ֣וּ וַ֭יַּמְרוּ אֶת־אֱלֹהִ֣ים
עֶלְי֑וֹן וְ֝עֵדוֹתָ֗יו לֹ֣א שָׁמָֽרוּ׃

‎<span id="057">57</span> ‏וַיִּסֹּ֣גוּ וַֽ֭יִּבְגְּדוּ כַּאֲבוֹתָ֑ם
נֶ֝הְפְּכ֗וּ כְּקֶ֣שֶׁת רְמִיָּֽה׃

‎<span id="058">58</span> ‏וַיַּכְעִיס֥וּהוּ בְּבָמוֹתָ֑ם
וּ֝בִפְסִילֵיהֶ֗ם יַקְנִיאֽוּהוּ׃

‎<span id="059">59</span> ‏שָׁמַ֣ע אֱ֭לֹהִים וַֽיִּתְעַבָּ֑ר וַיִּמְאַ֥ס
מְ֝אֹ֗ד בְּיִשְׂרָאֵֽל׃

‎<span id="060">60</span> ‏וַ֭יִּטֹּשׁ מִשְׁכַּ֣ן שִׁל֑וֹ אֹ֝֗הֶל
שִׁכֵּ֥ן בָּאָדָֽם׃

‎<span id="061">61</span> ‏וַיִּתֵּ֣ן לַשְּׁבִ֣י עֻזּ֑וֹ
וְֽתִפְאַרְתּ֥וֹ בְיַד־צָֽר׃

‎<span id="062">62</span> ‏וַיַּסְגֵּ֣ר לַחֶ֣רֶב עַמּ֑וֹ וּ֝בְנַחֲלָת֗וֹ
הִתְעַבָּֽר׃

‎<span id="063">63</span> ‏בַּחוּרָ֥יו אָֽכְלָה־אֵ֑שׁ וּ֝בְתוּלֹתָ֗יו
לֹ֣א הוּלָּֽלוּ׃

‎<span id="064">64</span> ‏כֹּ֭הֲנָיו בַּחֶ֣רֶב נָפָ֑לוּ
וְ֝אַלְמְנֹתָ֗יו לֹ֣א תִבְכֶּֽינָה׃

‎<span id="065">65</span> ‏וַיִּקַ֖ץ כְּיָשֵׁ֥ן׀ אֲדֹנָ֑י כְּ֝גִבּ֗וֹר
מִתְרוֹנֵ֥ן מִיָּֽיִן׃

‎<span id="066">66</span> ‏וַיַּךְ־צָרָ֥יו אָח֑וֹר חֶרְפַּ֥ת ע֝וֹלָ֗ם
נָ֣תַן לָֽמוֹ׃

‎<span id="067">67</span> ‏וַ֭יִּמְאַס בְּאֹ֣הֶל יוֹסֵ֑ף וּֽבְשֵׁ֥בֶט
אֶ֝פְרַ֗יִם לֹ֣א בָחָֽר׃

‎<span id="068">68</span> ‏וַ֭יִּבְחַר אֶת־שֵׁ֣בֶט יְהוּדָ֑ה אֶֽת־הַ֥ר
צִ֝יּ֗וֹן אֲשֶׁ֣ר אָהֵֽב׃

‎<span id="069">69</span> ‏וַיִּ֣בֶן כְּמוֹ־רָ֭מִים מִקְדָּשׁ֑וֹ
כְּ֝אֶ֗רֶץ יְסָדָ֥הּ לְעוֹלָֽם׃

‎<span id="070">70</span> ‏וַ֭יִּבְחַר בְּדָוִ֣ד עַבְדּ֑וֹ
וַ֝יִּקָּחֵ֗הוּ מִֽמִּכְלְאֹ֥ת צֹֽאן׃

‎<span id="071">71</span> ‏מֵאַחַ֥ר עָל֗וֹת הֱ֫בִיא֥וֹ לִ֭רְעוֹת
בְּיַעֲקֹ֣ב עַמּ֑וֹ וּ֝בְיִשְׂרָאֵ֗ל נַחֲלָתֽוֹ׃

‎<span id="072">72</span> ‏וַ֭יִּרְעֵם כְּתֹ֣ם לְבָב֑וֹ וּבִתְבוּנ֖וֹת
כַּפָּ֣יו יַנְחֵֽם׃

1 maśəkîl lə’āsāf ha’ăzînâ ‘ammî twōrāṯî haṭṭû ’āzənəḵem lə’imərê-fî:

2 ’efətəḥâ ḇəmāšāl pî ’abî‘â ḥîḏwōṯ minnî-qeḏem:

3 ’ăšer šām<sup>a</sup>‘ənû wannēḏā‘ēm wa’ăḇwōṯênû sipərû-lānû:

4 lō’ nəḵ<sup>a</sup>ḥēḏ\| mibənêhem ləḏwōr ’<sup>a</sup>ḥărwōn
məsapərîm təhillwōṯ yəhwâ we‘ĕzûzwō wənifələ’wōṯāyw ’ăšer ‘āśâ:

5 wayyāqem ‘ēḏûṯ\| bəy<sup>a</sup>‘ăqōḇ wəṯwōrâ śām bəyiśərā’ēl ’ăšer
ṣiûâ ’eṯ-’ăḇwōṯênû ləhwōḏî‘ām liḇənêhem:

6 ləm<sup>a</sup>‘an yēḏə‘û\| dwōr ’<sup>a</sup>ḥărwōn bānîm yiûālēḏû
yāqumû wîsapərû liḇənêhem:

7 wəyāśîmû ḇē’lōhîm kisəlām wəlō’ yišəkəḥû m<sup>a</sup>‘aləlê-’ēl
ûmiṣəwōṯāyw yinəṣōrû:

8 wəlō’ yihəyû\| ka’ăḇwōṯām dwōr swōrēr ûmōreh dwōr lō’-hēḵîn libwō
wəlō’-ne’emənâ ’eṯ-’ēl rûḥwō:

9 bənê-’efərayim nwōšəqê rwōmê-qāšeṯ hāfəḵû bəywōm qərāḇ:

10 lō’ šāmərû bərîṯ ’ĕlōhîm ûḇəṯwōrāṯwō mē’ănû lāleḵeṯ:

11 wayyišəkəḥû ‘ălîlwōṯāyw wənifələ’wōṯāyw ’ăšer herə’ām:

12 neḡeḏ ’ăḇwōṯām ‘āśâ fele’ bə’ereṣ miṣərayim śəḏēh-ṣō‘an:

13 bāq<sup>a</sup>‘ yām wayy<sup>a</sup>‘ăḇîrēm wayyaṣṣeḇ-mayim
kəmwō-nēḏ:

14 wayyanəḥēm be‘ānān ywōmām wəḵāl-hallayəlâ bə’wōr ’ēš:

15 yəḇaqq<sup>a</sup>‘ ṣurîm bammiḏəbār wayyašəqə kiṯəhōmwōṯ rabâ:

16 wayywōṣi’ nwōzəlîm missāl<sup>a</sup>‘ wayywōreḏ kannəhārwōṯ māyim:

17 wayywōsîfû ‘wōḏ l<sup>a</sup>ḥăṭō’-lwō lamərwōṯ ‘eləywōn baṣṣîyâ:

18 wayənassû-’ēl biləḇāḇām lišə’āl-’ōḵel lənafəšām:

19 wayəḏabərû bē’lōhîm ’āmərû hăyûḵal ’ēl l<sup>a</sup>‘ărōḵə šuləḥān
bammiḏəbār:

20 hēn hikâ-ṣûr\| wayyāzûḇû mayim ûnəḥālîm yišəṭōfû hăḡam-leḥem yûḵal
tēṯ ’im-yāḵîn šə’ēr lə‘ammwō:

21 lāḵēn\| šām<sup>a</sup>‘ yəhwâ wayyiṯə‘abār wə’ēš niśśəqâ
ḇəy<sup>a</sup>‘ăqōḇ wəḡam-’af ‘ālâ ḇəyiśərā’ēl:

22 kî lō’ he’ĕmînû bē’lōhîm wəlō’ ḇāṭəḥû bîšû‘āṯwō:

23 wayəṣaw šəḥāqîm mimmā‘al wəḏaləṯê šāmayim pāṯāḥ:

24 wayyaməṭēr ‘ălêhem mān le’ĕḵōl ûḏəḡan-šāmayim nāṯan lāmwō:

25 leḥem ’abîrîm ’āḵal ’îš ṣêḏâ šāl<sup>a</sup>ḥ lâem
lāśōḇ<sup>a</sup>‘:

26 yass<sup>a</sup>‘ qāḏîm baššāmāyim wayənahēḡ bə‘uzzwō ṯêmān:

27 wayyaməṭēr ‘ălêhem ke‘āfār šə’ēr ûḵəḥwōl yammîm ‘wōf kānāf:

28 wayyapēl bəqereḇ m<sup>a</sup>ḥănēhû sāḇîḇ ləmišəkənōṯāyw:

29 wayyō’ḵəlû wayyiśəbə‘û mə’ōḏ wəṯa’ăwāṯām yāḇi’ lâem:

30 lō’-zārû mita’ăwāṯām ‘wōḏ ’āḵəlām bəfîhem:

31 wə’af ’ĕlōhîm\| ‘ālâ ḇâem wayyahărōḡ bəmišəmannêhem
ûḇ<sup>a</sup>ḥûrê yiśərā’ēl hiḵərî‘a:

32 bəḵāl-zō’ṯ ḥāṭə’û-‘wōḏ wəlō’-he’ĕmînû bənifələ’wōṯāyw:

33 wayəḵal-baheḇel yəmêhem ûšənwōṯām babehālâ:

34 ’im-hărāḡām ûḏərāšûhû wəšāḇû wəšiḥărû-’ēl:

35 wayyizəkərû kî-’ĕlōhîm ṣûrām wə’ēl ‘eləywōn gō’ălām:

36 wayəfatûhû bəfîhem ûḇiləšwōnām yəḵazzəḇû-lwō:

37 wəlibām lō’-nāḵwōn ‘immwō wəlō’ ne’emənû biḇərîṯwō:

38 wəhû’ r<sup>a</sup>ḥûm\| yəḵapēr ‘āwōn wəlō’-yašəḥîṯ wəhirəbâ ləhāšîḇ
’apwō wəlō’-yā‘îr kāl-ḥămāṯwō:

39 wayyizəkōr kî-ḇāśār hēmmâ rûḥa hwōlēḵə wəlō’ yāšûḇ:

40 kammâ yamərûhû ḇammiḏəbār y<sup>a</sup>‘ăṣîḇûhû bîšîmwōn:

41 wayyāšûḇû wayənassû ’ēl ûqəḏwōš yiśərā’ēl hiṯəwû:

42 lō’-zāḵərû ’eṯ-yāḏwō ywōm ’ă‍šer-pāḏām minnî-ṣār:

43 ’ăšer-śām bəmiṣərayim ’ōṯwōṯāyw ûmwōfəṯāyw biśəḏēh-ṣō‘an:

44 wayyahăfōḵə ləḏām yə’ōrêhem wənōzəlêhem bal-yišətāyûn:

45 yəšall<sup>a</sup>ḥ bâem ‘ārōḇ wayyō’ḵəlēm ûṣəfarədē‘a watašəḥîṯēm:

46 wayyitēn leḥāsîl yəḇûlām wîḡî‘ām lā’arəbeh:

47 yahărōḡ babārāḏ gafənām wəšiqəmwōṯām b<sup>a</sup>ḥănāmal:

48 wayyasəgēr labārāḏ bə‘îrām ûmiqənêhem lārəšāfîm:

49 yəšall<sup>a</sup>ḥ-bām\| ḥărwōn ’apwō ‘eḇərâ wāz<sup>a</sup>‘am
wəṣārâ mišəl<sup>a</sup>ḥaṯ malə’ăḵê rā‘îm:

50 yəfallēs nāṯîḇ lə’apwō lō’-ḥāśaḵə mimmāweṯ nafəšām wəḥayyāṯām ladeḇer
hisəgîr:

51 wayyaḵə kāl-bəḵwōr bəmiṣərāyim rē’šîṯ ’wōnîm bə’âŏlê-ḥām:

52 wayyass<sup>a</sup>‘ kaṣṣō’n ‘ammwō wayənahăḡēm k<sup>a</sup>‘ēḏer
bammiḏəbār:

53 wayyanəḥēm lāḇeṭ<sup>a</sup>ḥ wəlō’ fāḥāḏû wə’eṯ-’wōyəḇêhem kissâ
hayyām:

54 wayəḇî’ēm ’el-gəḇûl qāḏəšwō har-zeh qānəṯâ yəmînwō:

55 wayəḡāreš mipənêhem\| gwōyim wayyapîlēm bəḥeḇel n<sup>a</sup>ḥălâ
wayyašəkēn bə’âŏlêhem šiḇəṭê yiśərā’ēl:

56 wayənassû wayyamərû ’eṯ-’ĕlōhîm ‘eləywōn wə‘ēḏwōṯāyw lō’ šāmārû:

57 wayyissōḡû wayyiḇəgəḏû ka’ăḇwōṯām nehəpəḵû kəqešeṯ rəmîyâ:

58 wayyaḵə‘îsûhû bəḇāmwōṯām ûḇifəsîlêhem yaqənî’ûhû:

59 šām<sup>a</sup>‘ ’ĕlōhîm wayyiṯə‘abār wayyimə’as mə’ōḏ bəyiśərā’ēl:

60 wayyiṭṭōš mišəkan šilwō ’ōhel šikēn bā’āḏām:

61 wayyitēn laššəḇî ‘uzzwō wəṯifə’arətwō ḇəyaḏ-ṣār:

62 wayyasəgēr l<sup>a</sup>ḥereḇ ‘ammwō ûḇən<sup>a</sup>ḥălāṯwō
hiṯə‘abār:

63 b<sup>a</sup>ḥûrāyw ’āḵəlâ-’ēš ûḇəṯûlōṯāyw lō’ hûllālû:

64 kōhănāyw b<sup>a</sup>ḥereḇ nāfālû wə’aləmənōṯāyw lō’ ṯiḇəkeynâ:

65 wayyiqaṣ kəyāšēn\| ’ăḏōnāy kəḡibwōr miṯərwōnēn mîyāyin:

66 wayyaḵə-ṣārāyw ’āḥwōr ḥerəpaṯ ‘wōlām nāṯan lāmwō:

67 wayyimə’as bə’ōhel ywōsēf ûḇəšēḇeṭ ’efərayim lō’ ḇāḥār:

68 wayyiḇəḥar ’eṯ-šēḇeṭ yəhûḏâ ’eṯ-har ṣîywōn ’ăšer ’âēḇ:

69 wayyiḇen kəmwō-rāmîm miqədāšwō kə’ereṣ yəsāḏāh lə‘wōlām:

70 wayyiḇəḥar bəḏāwiḏ ‘aḇədwō wayyiqqāḥēhû mimmiḵələ’ōṯ ṣō’n:

71 mē’<sup>a</sup>ḥar ‘ālwōṯ hĕḇî’wō lirə‘wōṯ bəy<sup>a</sup>‘ăqōḇ
‘ammwō ûḇəyiśərā’ēl n<sup>a</sup>ḥălāṯwō:

72 wayyirə‘ēm kəṯōm ləḇāḇwō ûḇiṯəḇûnwōṯ kapāyw yanəḥēm:

------------------------------------------------------------------------

[Next: Psalms (Tehilim) Chapter 79](psa079)
