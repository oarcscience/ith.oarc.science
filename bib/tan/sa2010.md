[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa2010)  [KJV](../kjv/sa2010)  [Sep](../sep/sa2010) 
[Vul](../vul/sa2010)   
  
[2 Samuel (2 Shmuel) Index](sa2)  
  [Previous](sa2009)  [Next](sa2011) 

------------------------------------------------------------------------

### Tanach (Hebrew): 2 Samuel (2 Shmuel) Chapter 10

‎<span id="001">1</span> ‏וַֽיְהִי֙ אַֽחֲרֵי־כֵ֔ן וַיָּ֕מָת מֶ֖לֶךְ
בְּנֵ֣י עַמּ֑וֹן וַיִּמְלֹ֛ךְ חָנ֥וּן בְּנ֖וֹ תַּחְתָּֽיו׃

‎<span id="002">2</span> ‏וַיֹּ֨אמֶר דָּוִ֜ד אֶעֱשֶׂה־חֶ֣סֶד׀
עִם־חָנ֣וּן בֶּן־נָחָ֗שׁ כַּאֲשֶׁר֩ עָשָׂ֨ה אָבִ֤יו עִמָּדִי֙ חֶ֔סֶד
וַיִּשְׁלַ֨ח דָּוִ֧ד לְנַחֲמ֛וֹ בְּיַד־עֲבָדָ֖יו אֶל־אָבִ֑יו
וַיָּבֹ֙אוּ֙ עַבְדֵ֣י דָוִ֔ד אֶ֖רֶץ בְּנֵ֥י עַמּֽוֹן׃

‎<span id="003">3</span> ‏וַיֹּאמְרוּ֩ שָׂרֵ֨י בְנֵֽי־עַמּ֜וֹן
אֶל־חָנ֣וּן אֲדֹֽנֵיהֶ֗ם הַֽמְכַבֵּ֨ד דָּוִ֤ד אֶת־אָבִ֙יךָ֙ בְּעֵינֶ֔יךָ
כִּֽי־שָׁלַ֥ח לְךָ֖ מְנַֽחֲמִ֑ים הֲ֠לוֹא בַּעֲב֞וּר חֲק֤וֹר אֶת־הָעִיר֙
וּלְרַגְּלָ֣הּ וּלְהָפְכָ֔הּ שָׁלַ֥ח דָּוִ֛ד אֶת־עֲבָדָ֖יו אֵלֶֽיךָ׃

‎<span id="004">4</span> ‏וַיִּקַּ֨ח חָנ֜וּן אֶת־עַבְדֵ֣י דָוִ֗ד
וַיְגַלַּח֙ אֶת־חֲצִ֣י זְקָנָ֔ם וַיִּכְרֹ֧ת אֶת־מַדְוֵיהֶ֛ם בַּחֵ֖צִי
עַ֣ד שְׁתֽוֹתֵיהֶ֑ם וַֽיְשַׁלְּחֵֽם׃

‎<span id="005">5</span> ‏וַיַּגִּ֤דוּ לְדָוִד֙ וַיִּשְׁלַ֣ח לִקְרָאתָ֔ם
כִּֽי־הָי֥וּ הָאֲנָשִׁ֖ים נִכְלָמִ֣ים מְאֹ֑ד וַיֹּ֤אמֶר הַמֶּ֙לֶךְ֙
שְׁב֣וּ בִֽירֵח֔וֹ עַד־יְצַמַּ֥ח זְקַנְכֶ֖ם וְשַׁבְתֶּֽם׃

‎<span id="006">6</span> ‏וַיִּרְאוּ֙ בְּנֵ֣י עַמּ֔וֹן כִּ֥י נִבְאֲשׁ֖וּ
בְּדָוִ֑ד וַיִּשְׁלְח֣וּ בְנֵֽי־עַמּ֡וֹן וַיִּשְׂכְּרוּ֩ אֶת־אֲרַ֨ם
בֵּית־רְח֜וֹב וְאֶת־אֲרַ֣ם צוֹבָ֗א עֶשְׂרִ֥ים אֶ֙לֶף֙ רַגְלִ֔י
וְאֶת־מֶ֤לֶךְ מַֽעֲכָה֙ אֶ֣לֶף אִ֔ישׁ וְאִ֣ישׁ ט֔וֹב שְׁנֵים־עָשָׂ֥ר
אֶ֖לֶף אִֽישׁ׃

‎<span id="007">7</span> ‏וַיִּשְׁמַ֖ע דָּוִ֑ד וַיִּשְׁלַח֙ אֶת־יוֹאָ֔ב
וְאֵ֥ת כָּל־הַצָּבָ֖א הַגִּבֹּרִֽים׃

‎<span id="008">8</span> ‏וַיֵּֽצְאוּ֙ בְּנֵ֣י עַמּ֔וֹן וַיַּעַרְכ֥וּ
מִלְחָמָ֖ה פֶּ֣תַח הַשָּׁ֑עַר וַאֲרַ֨ם צוֹבָ֤א וּרְחוֹב֙ וְאִֽישׁ־ט֣וֹב
וּמַֽעֲכָ֔ה לְבַדָּ֖ם בַּשָּׂדֶֽה׃

‎<span id="009">9</span> ‏וַיַּ֣רְא יוֹאָ֗ב כִּֽי־הָיְתָ֤ה אֵלָיו֙
פְּנֵ֣י הַמִּלְחָמָ֔ה מִפָּנִ֖ים וּמֵֽאָח֑וֹר וַיִּבְחַ֗ר מִכֹּל֙
בְּחוּרֵ֣י בישראל יִשְׂרָאֵ֔ל וַֽיַּעֲרֹ֖ךְ לִקְרַ֥את אֲרָֽם׃

‎<span id="010">10</span> ‏וְאֵת֙ יֶ֣תֶר הָעָ֔ם נָתַ֕ן בְּיַ֖ד אַבְשַׁ֣י
אָחִ֑יו וַֽיַּעֲרֹ֕ךְ לִקְרַ֖את בְּנֵ֥י עַמּֽוֹן׃

‎<span id="011">11</span> ‏וַיֹּ֗אמֶר אִם־תֶּחֱזַ֤ק אֲרָם֙ מִמֶּ֔נִּי
וְהָיִ֥תָה לִּ֖י לִֽישׁוּעָ֑ה וְאִם־בְּנֵ֤י עַמּוֹן֙ יֶחֱזְק֣וּ מִמְּךָ֔
וְהָלַכְתִּ֖י לְהוֹשִׁ֥יעַֽ לָֽךְ׃

‎<span id="012">12</span> ‏חֲזַ֤ק וְנִתְחַזַּק֙ בְּעַד־עַמֵּ֔נוּ
וּבְעַ֖ד עָרֵ֣י אֱלֹהֵ֑ינוּ וַֽיהוָ֔ה יַעֲשֶׂ֥ה הַטּ֖וֹב בְּעֵינָֽיו׃

‎<span id="013">13</span> ‏וַיִּגַּ֣שׁ יוֹאָ֗ב וְהָעָם֙ אֲשֶׁ֣ר עִמּ֔וֹ
לַמִּלְחָמָ֖ה בַּֽאֲרָ֑ם וַיָּנֻ֖סוּ מִפָּנָֽיו׃

‎<span id="014">14</span> ‏וּבְנֵ֨י עַמּ֤וֹן רָאוּ֙ כִּי־נָ֣ס אֲרָ֔ם
וַיָּנֻ֙סוּ֙ מִפְּנֵ֣י אֲבִישַׁ֔י וַיָּבֹ֖אוּ הָעִ֑יר וַיָּ֣שָׁב יוֹאָ֗ב
מֵעַל֙ בְּנֵ֣י עַמּ֔וֹן וַיָּבֹ֖א יְרוּשָׁלִָֽם׃

‎<span id="015">15</span> ‏וַיַּ֣רְא אֲרָ֔ם כִּ֥י נִגַּ֖ף לִפְנֵ֣י
יִשְׂרָאֵ֑ל וַיֵּאָסְפ֖וּ יָֽחַד׃

‎<span id="016">16</span> ‏וַיִּשְׁלַ֣ח הֲדַדְעֶ֗זֶר וַיֹּצֵ֤א
אֶת־אֲרָם֙ אֲשֶׁר֙ מֵעֵ֣בֶר הַנָּהָ֔ר וַיָּבֹ֖אוּ חֵילָ֑ם וְשׁוֹבַ֛ךְ
שַׂר־צְבָ֥א הֲדַדְעֶ֖זֶר לִפְנֵיהֶֽם׃

‎<span id="017">17</span> ‏וַיֻּגַּ֣ד לְדָוִ֗ד סוַיֶּאֱסֹ֤ף
אֶת־כָּל־יִשְׂרָאֵל֙ וַיַּעֲבֹ֣ר אֶת־הַיַּרְדֵּ֔ן וַיָּבֹ֖א חֵלָ֑אמָה
וַיַּעַרְכ֤וּ אֲרָם֙ לִקְרַ֣את דָּוִ֔ד וַיִּלָּחֲמ֖וּ עִמּֽוֹ׃

‎<span id="018">18</span> ‏וַיָּ֣נָס אֲרָם֮ מִפְּנֵ֣י יִשְׂרָאֵל֒
וַיַּהֲרֹ֨ג דָּוִ֜ד מֵאֲרָ֗ם שְׁבַ֤ע מֵאוֹת֙ רֶ֔כֶב וְאַרְבָּעִ֥ים
אֶ֖לֶף פָּרָשִׁ֑ים וְאֵ֨ת שׁוֹבַ֧ךְ שַׂר־צְבָא֛וֹ הִכָּ֖ה וַיָּ֥מָת
שָֽׁם׃

‎<span id="019">19</span> ‏וַיִּרְא֨וּ כָֽל־הַמְּלָכִ֜ים עַבְדֵ֣י
הֲדַדְעֶ֗זֶר כִּ֤י נִגְּפוּ֙ לִפְנֵ֣י יִשְׂרָאֵ֔ל וַיַּשְׁלִ֥מוּ
אֶת־יִשְׂרָאֵ֖ל וַיַּֽעַבְד֑וּם וַיִּֽרְא֣וּ אֲרָ֔ם לְהוֹשִׁ֥יעַ ע֖וֹד
אֶת־בְּנֵ֥י עַמּֽוֹן׃ פ

1 wayəhî ’<sup>a</sup>ḥărê-ḵēn wayyāmāṯ meleḵə bənê ‘ammwōn wayyiməlōḵə
ḥānûn bənwō t<sup>a</sup>ḥətāyw:

2 wayyō’mer dāwiḏ ’e‘ĕśeh-ḥeseḏ\| ‘im-ḥānûn ben-nāḥāš ka’ăšer ‘āśâ ’āḇîw
‘immāḏî ḥeseḏ wayyišəl<sup>a</sup>ḥ dāwiḏ lən<sup>a</sup>ḥămwō
bəyaḏ-‘ăḇāḏāyw ’el-’āḇîw wayyāḇō’û ‘aḇəḏê ḏāwiḏ ’ereṣ bənê ‘ammwōn:

3 wayyō’mərû śārê ḇənê-‘ammwōn ’el-ḥānûn ’ăḏōnêhem haməḵabēḏ dāwiḏ
’eṯ-’āḇîḵā bə‘êneyḵā kî-šāl<sup>a</sup>ḥ ləḵā mən<sup>a</sup>ḥămîm
hălwō’ b<sup>a</sup>‘ăḇûr ḥăqwōr ’eṯ-hā‘îr ûləragəlāh ûləhāfəḵāh
šāl<sup>a</sup>ḥ dāwiḏ ’eṯ-‘ăḇāḏāyw ’ēleyḵā:

4 wayyiqq<sup>a</sup>ḥ ḥānûn ’eṯ-‘aḇəḏê ḏāwiḏ wayəḡall<sup>a</sup>ḥ
’eṯ-ḥăṣî zəqānām wayyiḵərōṯ ’eṯ-maḏəwêhem b<sup>a</sup>ḥēṣî ‘aḏ
šəṯwōṯêhem wayəšalləḥēm:

5 wayyagiḏû ləḏāwiḏ wayyišəl<sup>a</sup>ḥ liqərā’ṯām kî-hāyû hā’ănāšîm
niḵəlāmîm mə’ōḏ wayyō’mer hammeleḵə šəḇû ḇîrēḥwō ‘aḏ-yəṣamm<sup>a</sup>ḥ
zəqanəḵem wəšaḇətem:

6 wayyirə’û bənê ‘ammwōn kî niḇə’ăšû bəḏāwiḏ wayyišələḥû ḇənê-‘ammwōn
wayyiśəkərû ’eṯ-’ăram bêṯ-rəḥwōḇ wə’eṯ-’ăram ṣwōḇā’ ‘eśərîm ’elef raḡəlî
wə’eṯ-meleḵə m<sup>a</sup>‘ăḵâ ’elef ’îš wə’îš ṭwōḇ šənêm-‘āśār ’elef
’îš:

7 wayyišəm<sup>a</sup>‘ dāwiḏ wayyišəl<sup>a</sup>ḥ ’eṯ-ywō’āḇ wə’ēṯ
kāl-haṣṣāḇā’ hagibōrîm:

8 wayyēṣə’û bənê ‘ammwōn wayy<sup>a</sup>‘arəḵû miləḥāmâ
peṯ<sup>a</sup>ḥ haššā‘ar wa’ăram ṣwōḇā’ ûrəḥwōḇ wə’îš-ṭwōḇ
ûm<sup>a</sup>‘ăḵâ ləḇadām baśśāḏeh:

9 wayyarə’ ywō’āḇ kî-hāyəṯâ ’ēlāyw pənê hammiləḥāmâ mipānîm ûmē’āḥwōr
wayyiḇəḥar mikōl bəḥûrê bəyiśərā’ēl yiśərā’ēl wayy<sup>a</sup>‘ărōḵə
liqəra’ṯ ’ărām:

10 wə’ēṯ yeṯer hā‘ām nāṯan bəyaḏ ’aḇəšay ’āḥîw wayy<sup>a</sup>‘ărōḵə
liqəra’ṯ bənê ‘ammwōn:

11 wayyō’mer ’im-teḥĕzaq ’ărām mimmennî wəhāyiṯâ llî lîšû‘â wə’im-bənê
‘ammwōn yeḥĕzəqû mimməḵā wəhālaḵətî ləhwōšî‘a lāḵə:

12 ḥăzaq wəniṯəḥazzaq bə‘aḏ-‘ammēnû ûḇə‘aḏ ‘ārê ’ĕlōhênû wayhwâ
y<sup>a</sup>‘ăśeh haṭṭwōḇ bə‘ênāyw:

13 wayyigaš ywō’āḇ wəhā‘ām ’ăšer ‘immwō lammiləḥāmâ ba’ărām wayyānusû
mipānāyw:

14 ûḇənê ‘ammwōn rā’û kî-nās ’ărām wayyānusû mipənê ’ăḇîšay wayyāḇō’û
hā‘îr wayyāšāḇ ywō’āḇ mē‘al bənê ‘ammwōn wayyāḇō’ yərûšālāim:

15 wayyarə’ ’ărām kî nigaf lifənê yiśərā’ēl wayyē’āsəfû yāḥaḏ:

16 wayyišəl<sup>a</sup>ḥ hăḏaḏə‘ezer wayyōṣē’ ’eṯ-’ărām ’ăšer mē‘ēḇer
hannâār wayyāḇō’û ḥêlām wəšwōḇaḵə śar-ṣəḇā’ hăḏaḏə‘ezer lifənêhem:

17 wayyugaḏ ləḏāwiḏ swayye’ĕsōf ’eṯ-kāl-yiśərā’ēl wayy<sup>a</sup>‘ăḇōr
’eṯ-hayyarədēn wayyāḇō’ ḥēlā’mâ wayy<sup>a</sup>‘arəḵû ’ărām liqəra’ṯ
dāwiḏ wayyillāḥămû ‘immwō:

18 wayyānās ’ărām mipənê yiśərā’ēl wayyahărōḡ dāwiḏ mē’ărām
šəḇ<sup>a</sup>‘ mē’wōṯ reḵeḇ wə’arəbā‘îm ’elef pārāšîm wə’ēṯ šwōḇaḵə
śar-ṣəḇā’wō hikâ wayyāmāṯ šām:

19 wayyirə’û ḵāl-hamməlāḵîm ‘aḇəḏê hăḏaḏə‘ezer kî nigəfû lifənê
yiśərā’ēl wayyašəlimû ’eṯ-yiśərā’ēl wayy<sup>a</sup>‘aḇəḏûm wayyirə’û
’ărām ləhwōšî‘a ‘wōḏ ’eṯ-bənê ‘ammwōn: f

------------------------------------------------------------------------

[Next: 2 Samuel (2 Shmuel) Chapter 11](sa2011)
