<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 36</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze036.htm">Polyglot</A>&nbsp;
<A HREF="../kjv/eze036.htm">KJV</A>&nbsp;
<A HREF="../sep/eze036.htm">Sep</A>&nbsp;
<A HREF="../vul/eze036.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze035.htm">Previous</A>&nbsp;
<A HREF="eze037.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 36</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאַתָּ֣ה בֶן־אָדָ֔ם הִנָּבֵ֖א אֶל־הָרֵ֣י יִשְׂרָאֵ֑ל וְאָ֣מַרְתָּ֔ הָרֵי֙ יִשְׂרָאֵ֔ל שִׁמְע֖וּ דְּבַר־יְהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּ֤ה אָמַר֙ אֲדֹנָ֣י יְהוִ֔ה יַ֣עַן אָמַ֧ר הָאוֹיֵ֛ב עֲלֵיכֶ֖ם הֶאָ֑ח וּבָמ֣וֹת עוֹלָ֔ם לְמֽוֹרָשָׁ֖ה הָ֥יְתָה לָּֽנוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לָכֵן֙ הִנָּבֵ֣א וְאָמַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה יַ֣עַן בְּיַ֡עַן שַׁמּוֹת֩ וְשָׁאֹ֨ף אֶתְכֶ֜ם מִסָּבִ֗יב לִֽהְיוֹתְכֶ֤ם מֽוֹרָשָׁה֙ לִשְׁאֵרִ֣ית הַגּוֹיִ֔ם וַתֵּֽעֲל֛וּ עַל־שְׂפַ֥ת לָשׁ֖וֹן וְדִבַּת־עָֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לָכֵן֙ הָרֵ֣י יִשְׂרָאֵ֔ל שִׁמְע֖וּ דְּבַר־אֲדֹנָ֣י יְהוִ֑ה כֹּֽה־אָמַ֣ר אֲדֹנָ֣י יְ֠הוִה לֶהָרִ֨ים וְלַגְּבָע֜וֹת לָאֲפִיקִ֣ים וְלַגֵּאָי֗וֹת וְלֶחֳרָב֤וֹת הַשֹּֽׁמְמוֹת֙ וְלֶעָרִ֣ים הַנֶּעֱזָב֔וֹת אֲשֶׁ֨ר הָי֤וּ לְבַז֙ וּלְלַ֔עַג לִשְׁאֵרִ֥ית הַגּוֹיִ֖ם אֲשֶׁ֥ר מִסָּבִֽיב׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לָכֵ֗ן כֹּֽה־אָמַר֮ אֲדֹנָ֣י יְהוִה֒ אִם־לֹ֠א בְּאֵ֨שׁ קִנְאָתִ֥י דִבַּ֛רְתִּי עַל־שְׁאֵרִ֥ית הַגּוֹיִ֖ם וְעַל־אֱד֣וֹם כֻּלָּ֑א אֲשֶׁ֣ר נָתְנֽוּ־אֶת־אַרְצִ֣י׀ לָ֠הֶם לְמ֨וֹרָשָׁ֜ה בְּשִׂמְחַ֤ת כָּל־לֵבָב֙ בִּשְׁאָ֣ט נֶ֔פֶשׁ לְמַ֥עַן מִגְרָשָׁ֖הּ לָבַֽז׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לָכֵ֕ן הִנָּבֵ֖א עַל־אַדְמַ֣ת יִשְׂרָאֵ֑ל וְאָמַרְתָּ֡ לֶהָרִ֣ים וְ֠לַגְּבָעוֹת לָאֲפִיקִ֨ים וְלַגֵּאָי֜וֹת כֹּֽה־אָמַ֣ר׀ אֲדֹנָ֣י יְהוִ֗ה הִנְנִ֨י בְקִנְאָתִ֤י וּבַחֲמָתִי֙ דִּבַּ֔רְתִּי יַ֛עַן כְּלִמַּ֥ת גּוֹיִ֖ם נְשָׂאתֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לָכֵ֗ן כֹּ֤ה אָמַר֙ אֲדֹנָ֣י יְהוִ֔ה אֲנִ֖י נָשָׂ֣אתִי אֶת־יָדִ֑י אִם־לֹ֤א הַגּוֹיִם֙ אֲשֶׁ֣ר לָכֶ֣ם מִסָּבִ֔יב הֵ֖מָּה כְּלִמָּתָ֖ם יִשָּֽׂאוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאַתֶּ֞ם הָרֵ֤י יִשְׂרָאֵל֙ עַנְפְּכֶ֣ם תִּתֵּ֔נוּ וּפֶרְיְכֶ֥ם תִּשְׂא֖וּ לְעַמִּ֣י יִשְׂרָאֵ֑ל כִּ֥י קֵרְב֖וּ לָבֽוֹא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֖י הִנְנִ֣י אֲלֵיכֶ֑ם וּפָנִ֣יתִי אֲלֵיכֶ֔ם וְנֶעֱבַדְתֶּ֖ם וְנִזְרַעְתֶּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהִרְבֵּיתִ֤י עֲלֵיכֶם֙ אָדָ֔ם כָּל־בֵּ֥ית יִשְׂרָאֵ֖ל כֻּלֹּ֑ה וְנֹֽשְׁבוּ֙ הֶֽעָרִ֔ים וְהֶחֳרָב֖וֹת תִּבָּנֶֽינָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהִרְבֵּיתִ֧י עֲלֵיכֶ֛ם אָדָ֥ם וּבְהֵמָ֖ה וְרָב֣וּ וּפָר֑וּ וְהוֹשַׁבְתִּ֨י אֶתְכֶ֜ם כְּקַדְמֽוֹתֵיכֶ֗ם וְהֵטִֽבֹתִי֙ מֵרִאשֹׁ֣תֵיכֶ֔ם וִֽידַעְתֶּ֖ם כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהוֹלַכְתִּי֩ עֲלֵיכֶ֨ם אָדָ֜ם אֶת־עַמִּ֤י יִשְׂרָאֵל֙ וִֽירֵשׁ֔וּךָ וְהָיִ֥יתָ לָהֶ֖ם לְנַחֲלָ֑ה וְלֹא־תוֹסִ֥ף ע֖וֹד לְשַׁכְּלָֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כֹּ֤ה אָמַר֙ אֲדֹנָ֣י יְהוִ֔ה יַ֚עַן אֹמְרִ֣ים לָכֶ֔ם אֹכֶ֥לֶת אָדָ֖ם <font color="brown">אתי</font> <font color="blue">אָ֑תְּ</font> וּמְשַׁכֶּ֥לֶת <font color="brown">גויך</font> <font color="blue">גּוֹיַ֖יִךְ</font> הָיִֽית׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;לָכֵ֗ן אָדָם֙ לֹא־תֹ֣אכְלִי ע֔וֹד <font color="brown">וגויך</font> <font color="blue">וְגוֹיַ֖יִךְ</font> לֹ֣א <font color="brown">תכשלי־</font> <font color="blue">תְשַׁכְּלִי־</font> ע֑וֹד נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלֹא־אַשְׁמִ֨יעַ אֵלַ֤יִךְ עוֹד֙ כְּלִמַּ֣ת הַגּוֹיִ֔ם וְחֶרְפַּ֥ת עַמִּ֖ים לֹ֣א תִשְׂאִי־ע֑וֹד <font color="brown">וגויך</font> <font color="blue">וְגוֹיַ֙יִךְ֙</font> לֹא־תַכְשִׁ֣לִי ע֔וֹד נְאֻ֖ם אֲדֹנָ֥י יְהוִֽה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בֶּן־אָדָ֗ם בֵּ֤ית יִשְׂרָאֵל֙ יֹשְׁבִ֣ים עַל־אַדְמָתָ֔ם וַיְטַמְּא֣וּ אוֹתָ֔הּ בְּדַרְכָּ֖ם וּבַעֲלִֽילוֹתָ֑ם כְּטֻמְאַת֙ הַנִּדָּ֔ה הָיְתָ֥ה דַרְכָּ֖ם לְפָנָֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וָאֶשְׁפֹּ֤ךְ חֲמָתִי֙ עֲלֵיהֶ֔ם עַל־הַדָּ֖ם אֲשֶׁר־שָׁפְכ֣וּ עַל־הָאָ֑רֶץ וּבְגִלּוּלֵיהֶ֖ם טִמְּאֽוּהָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וָאָפִ֤יץ אֹתָם֙ בַּגּוֹיִ֔ם וַיִּזָּר֖וּ בָּאֲרָצ֑וֹת כְּדַרְכָּ֥ם וְכַעֲלִילוֹתָ֖ם שְׁפַטְתִּֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּב֗וֹא אֶל־הַגּוֹיִם֙ אֲשֶׁר־בָּ֣אוּ שָׁ֔ם וַֽיְחַלְּל֖וּ אֶת־שֵׁ֣ם קָדְשִׁ֑י בֶּאֱמֹ֤ר לָהֶם֙ עַם־יְהוָ֣ה אֵ֔לֶּה וּמֵאַרְצ֖וֹ יָצָֽאוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וָאֶחְמֹ֖ל עַל־שֵׁ֣ם קָדְשִׁ֑י אֲשֶׁ֤ר חִלְּל֙וּהוּ֙ בֵּ֣ית יִשְׂרָאֵ֔ל בַּגּוֹיִ֖ם אֲשֶׁר־בָּ֥אוּ שָֽׁמָּה׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לָכֵ֞ן אֱמֹ֣ר לְבֵֽית־יִשְׂרָאֵ֗ל כֹּ֤ה אָמַר֙ אֲדֹנָ֣י יְהוִ֔ה לֹ֧א לְמַעַנְכֶ֛ם אֲנִ֥י עֹשֶׂ֖ה בֵּ֣ית יִשְׂרָאֵ֑ל כִּ֤י אִם־לְשֵׁם־קָדְשִׁי֙ אֲשֶׁ֣ר חִלַּלְתֶּ֔ם בַּגּוֹיִ֖ם אֲשֶׁר־בָּ֥אתֶם שָֽׁם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְקִדַּשְׁתִּ֞י אֶת־שְׁמִ֣י הַגָּד֗וֹל הַֽמְחֻלָּל֙ בַּגּוֹיִ֔ם אֲשֶׁ֥ר חִלַּלְתֶּ֖ם בְּתוֹכָ֑ם וְיָדְע֨וּ הַגּוֹיִ֜ם כִּי־אֲנִ֣י יְהוָ֗ה נְאֻם֙ אֲדֹנָ֣י יְהוִ֔ה בְּהִקָּדְשִׁ֥י בָכֶ֖ם לְעֵינֵיהֶֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְלָקַחְתִּ֤י אֶתְכֶם֙ מִן־הַגּוֹיִ֔ם וְקִבַּצְתִּ֥י אֶתְכֶ֖ם מִכָּל־הָאֲרָצ֑וֹת וְהֵבֵאתִ֥י אֶתְכֶ֖ם אֶל־אַדְמַתְכֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְזָרַקְתִּ֧י עֲלֵיכֶ֛ם מַ֥יִם טְהוֹרִ֖ים וּטְהַרְתֶּ֑ם מִכֹּ֧ל טֻמְאוֹתֵיכֶ֛ם וּמִכָּל־גִּלּ֥וּלֵיכֶ֖ם אֲטַהֵ֥ר אֶתְכֶֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְנָתַתִּ֤י לָכֶם֙ לֵ֣ב חָדָ֔שׁ וְר֥וּחַ חֲדָשָׁ֖ה אֶתֵּ֣ן בְּקִרְבְּכֶ֑ם וַהֲסִ֨רֹתִ֜י אֶת־לֵ֤ב הָאֶ֙בֶן֙ מִבְּשַׂרְכֶ֔ם וְנָתַתִּ֥י לָכֶ֖ם לֵ֥ב בָּשָֽׂר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאֶת־רוּחִ֖י אֶתֵּ֣ן בְּקִרְבְּכֶ֑ם וְעָשִׂ֗יתִי אֵ֤ת אֲשֶׁר־בְּחֻקַּי֙ תֵּלֵ֔כוּ וּמִשְׁפָּטַ֥י תִּשְׁמְר֖וּ וַעֲשִׂיתֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וִישַׁבְתֶּ֣ם בָּאָ֔רֶץ אֲשֶׁ֥ר נָתַ֖תִּי לַאֲבֹֽתֵיכֶ֑ם וִהְיִ֤יתֶם לִי֙ לְעָ֔ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְהוֹשַׁעְתִּ֣י אֶתְכֶ֔ם מִכֹּ֖ל טֻמְאֽוֹתֵיכֶ֑ם וְקָרָ֤אתִי אֶל־הַדָּגָן֙ וְהִרְבֵּיתִ֣י אֹת֔וֹ וְלֹא־אֶתֵּ֥ן עֲלֵיכֶ֖ם רָעָֽב׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְהִרְבֵּיתִי֙ אֶת־פְּרִ֣י הָעֵ֔ץ וּתְנוּבַ֖ת הַשָּׂדֶ֑ה לְמַ֗עַן אֲ֠שֶׁר לֹ֣א תִקְח֥וּ ע֛וֹד חֶרְפַּ֥ת רָעָ֖ב בַּגּוֹיִֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּזְכַרְתֶּם֙ אֶת־דַּרְכֵיכֶ֣ם הָרָעִ֔ים וּמַעַלְלֵיכֶ֖ם אֲשֶׁ֣ר לֹֽא־טוֹבִ֑ים וּנְקֹֽטֹתֶם֙ בִּפְנֵיכֶ֔ם עַ֚ל עֲוֹנֹ֣תֵיכֶ֔ם וְעַ֖ל תּוֹעֲבֽוֹתֵיכֶֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;לֹ֧א לְמַעַנְכֶ֣ם אֲנִֽי־עֹשֶׂ֗ה נְאֻם֙ אֲדֹנָ֣י יְהוִ֔ה יִוָּדַ֖ע לָכֶ֑ם בּ֧וֹשׁוּ וְהִכָּלְמ֛וּ מִדַּרְכֵיכֶ֖ם בֵּ֥ית יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;כֹּ֤ה אָמַר֙ אֲדֹנָ֣י יְהוִ֔ה בְּיוֹם֙ טַהֲרִ֣י אֶתְכֶ֔ם מִכֹּ֖ל עֲוֹנֽוֹתֵיכֶ֑ם וְהֽוֹשַׁבְתִּי֙ אֶת־הֶ֣עָרִ֔ים וְנִבְנ֖וּ הֶחֳרָבֽוֹת׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְהָאָ֥רֶץ הַנְּשַׁמָּ֖ה תֵּֽעָבֵ֑ד תַּ֚חַת אֲשֶׁ֣ר הָיְתָ֣ה שְׁמָמָ֔ה לְעֵינֵ֖י כָּל־עוֹבֵֽר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְאָמְר֗וּ הָאָ֤רֶץ הַלֵּ֙זוּ֙ הַנְּשַׁמָּ֔ה הָיְתָ֖ה כְּגַן־עֵ֑דֶן וְהֶעָרִ֧ים הֶחֳרֵב֛וֹת וְהַֽנְשַׁמּ֥וֹת וְהַנֶּהֱרָס֖וֹת בְּצוּר֥וֹת יָשָֽׁבוּ׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְיָדְע֣וּ הַגּוֹיִ֗ם אֲשֶׁ֣ר יִֽשָּׁאֲרוּ֮ סְבִיבוֹתֵיכֶם֒ כִּ֣י׀ אֲנִ֣י יְהוָ֗ה בָּנִ֙יתִי֙ הַנֶּ֣הֱרָס֔וֹת נָטַ֖עְתִּי הַנְּשַׁמָּ֑ה אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ ס</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;כֹּ֤ה אָמַר֙ אֲדֹנָ֣י יְהוִ֔ה ע֗וֹד זֹ֛את אִדָּרֵ֥שׁ לְבֵֽית־יִשְׂרָאֵ֖ל לַעֲשׂ֣וֹת לָהֶ֑ם אַרְבֶּ֥ה אֹתָ֛ם כַּצֹּ֖אן אָדָֽם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;כְּצֹ֣אן קָֽדָשִׁ֗ים כְּצֹ֤אן יְרוּשָׁלִַ֙ם֙ בְּמ֣וֹעֲדֶ֔יהָ כֵּ֤ן תִּהְיֶ֙ינָה֙ הֶעָרִ֣ים הֶחֳרֵב֔וֹת מְלֵא֖וֹת צֹ֣אן אָדָ֑ם וְיָדְע֖וּ כִּֽי־אֲנִ֥י יְהוָֽה׃ ס</P>
</TD>
<TD WIDTH="50%">
<P>1&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m hinn&#257;&#x1E07;&#275;&#8217; &#8217;el-h&#257;r&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; h&#257;r&ecirc; yi&#347;&#601;r&#257;&#8217;&#275;l &#353;im&#601;&#8216;&ucirc; d&#601;&#x1E07;ar-y&#601;hw&acirc;: </P>
<P>2&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih y<sup>a</sup>&#8216;an &#8217;&#257;mar h&#257;&#8217;w&#333;y&#275;&#x1E07; &#8216;&#259;l&ecirc;&#x1E35;em he&#8217;&#257;&#x1E25; &ucirc;&#x1E07;&#257;mw&#333;&#x1E6F; &#8216;w&#333;l&#257;m l&#601;mw&#333;r&#257;&#353;&acirc; h&#257;y&#601;&#x1E6F;&acirc; ll&#257;n&ucirc;: </P>
<P>3&nbsp;l&#257;&#x1E35;&#275;n hinn&#257;&#x1E07;&#275;&#8217; w&#601;&#8217;&#257;mar&#601;t&#257; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih y<sup>a</sup>&#8216;an b&#601;y<sup>a</sup>&#8216;an &#353;ammw&#333;&#x1E6F; w&#601;&#353;&#257;&#8217;&#333;f &#8217;e&#x1E6F;&#601;&#x1E35;em miss&#257;&#x1E07;&icirc;&#x1E07; lih&#601;yw&#333;&#x1E6F;&#601;&#x1E35;em mw&#333;r&#257;&#353;&acirc; li&#353;&#601;&#8217;&#275;r&icirc;&#x1E6F; hagw&#333;yim wat&#275;&#8216;&#259;l&ucirc; &#8216;al-&#347;&#601;fa&#x1E6F; l&#257;&#353;w&#333;n w&#601;&#x1E0F;iba&#x1E6F;-&#8216;&#257;m: </P>
<P>4&nbsp;l&#257;&#x1E35;&#275;n h&#257;r&ecirc; yi&#347;&#601;r&#257;&#8217;&#275;l &#353;im&#601;&#8216;&ucirc; d&#601;&#x1E07;ar-&#8217;&#259;&#x1E0F;&#333;n&#257;y y&#601;hwih k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih leh&#257;r&icirc;m w&#601;lag&#601;&#x1E07;&#257;&#8216;w&#333;&#x1E6F; l&#257;&#8217;&#259;f&icirc;q&icirc;m w&#601;lag&#275;&#8217;&#257;yw&#333;&#x1E6F; w&#601;le&#x1E25;&#335;r&#257;&#x1E07;w&#333;&#x1E6F; ha&#353;&#353;&#333;m&#601;mw&#333;&#x1E6F; w&#601;le&#8216;&#257;r&icirc;m hanne&#8216;&#277;z&#257;&#x1E07;w&#333;&#x1E6F; &#8217;&#259;&#353;er h&#257;y&ucirc; l&#601;&#x1E07;az &ucirc;l&#601;l<sup>a</sup>&#8216;a&#x1E21; li&#353;&#601;&#8217;&#275;r&icirc;&#x1E6F; hagw&#333;yim &#8217;&#259;&#353;er miss&#257;&#x1E07;&icirc;&#x1E07;: s</P>
<P>5&nbsp;l&#257;&#x1E35;&#275;n k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih &#8217;im-l&#333;&#8217; b&#601;&#8217;&#275;&#353; qin&#601;&#8217;&#257;&#x1E6F;&icirc; &#x1E0F;ibar&#601;t&icirc; &#8216;al-&#353;&#601;&#8217;&#275;r&icirc;&#x1E6F; hagw&#333;yim w&#601;&#8216;al-&#8217;&#277;&#x1E0F;w&#333;m kull&#257;&#8217; &#8217;&#259;&#353;er n&#257;&#x1E6F;&#601;n&ucirc;-&#8217;e&#x1E6F;-&#8217;ar&#601;&#x1E63;&icirc;| l&acirc;em l&#601;mw&#333;r&#257;&#353;&acirc; b&#601;&#347;im&#601;&#x1E25;a&#x1E6F; k&#257;l-l&#275;&#x1E07;&#257;&#x1E07; bi&#353;&#601;&#8217;&#257;&#x1E6D; nefe&#353; l&#601;m<sup>a</sup>&#8216;an mi&#x1E21;&#601;r&#257;&#353;&#257;h l&#257;&#x1E07;az: </P>
<P>6&nbsp;l&#257;&#x1E35;&#275;n hinn&#257;&#x1E07;&#275;&#8217; &#8216;al-&#8217;a&#x1E0F;&#601;ma&#x1E6F; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; leh&#257;r&icirc;m w&#601;lag&#601;&#x1E07;&#257;&#8216;w&#333;&#x1E6F; l&#257;&#8217;&#259;f&icirc;q&icirc;m w&#601;lag&#275;&#8217;&#257;yw&#333;&#x1E6F; k&#333;h-&#8217;&#257;mar| &#8217;&#259;&#x1E0F;&#333;n&#257;y y&#601;hwih hin&#601;n&icirc; &#x1E07;&#601;qin&#601;&#8217;&#257;&#x1E6F;&icirc; &ucirc;&#x1E07;<sup>a</sup>&#x1E25;&#259;m&#257;&#x1E6F;&icirc; dibar&#601;t&icirc; y<sup>a</sup>&#8216;an k&#601;limma&#x1E6F; gw&#333;yim n&#601;&#347;&#257;&#8217;&#x1E6F;em: </P>
<P>7&nbsp;l&#257;&#x1E35;&#275;n k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#8217;&#259;n&icirc; n&#257;&#347;&#257;&#8217;&#x1E6F;&icirc; &#8217;e&#x1E6F;-y&#257;&#x1E0F;&icirc; &#8217;im-l&#333;&#8217; hagw&#333;yim &#8217;&#259;&#353;er l&#257;&#x1E35;em miss&#257;&#x1E07;&icirc;&#x1E07; h&#275;mm&acirc; k&#601;limm&#257;&#x1E6F;&#257;m yi&#347;&#347;&#257;&#8217;&ucirc;: </P>
<P>8&nbsp;w&#601;&#8217;atem h&#257;r&ecirc; yi&#347;&#601;r&#257;&#8217;&#275;l &#8216;an&#601;p&#601;&#x1E35;em tit&#275;n&ucirc; &ucirc;fer&#601;y&#601;&#x1E35;em ti&#347;&#601;&#8217;&ucirc; l&#601;&#8216;amm&icirc; yi&#347;&#601;r&#257;&#8217;&#275;l k&icirc; q&#275;r&#601;&#x1E07;&ucirc; l&#257;&#x1E07;w&#333;&#8217;: </P>
<P>9&nbsp;k&icirc; hin&#601;n&icirc; &#8217;&#259;l&ecirc;&#x1E35;em &ucirc;f&#257;n&icirc;&#x1E6F;&icirc; &#8217;&#259;l&ecirc;&#x1E35;em w&#601;ne&#8216;&#277;&#x1E07;a&#x1E0F;&#601;tem w&#601;niz&#601;r<sup>a</sup>&#8216;&#601;tem: </P>
<P>10&nbsp;w&#601;hir&#601;b&ecirc;&#x1E6F;&icirc; &#8216;&#259;l&ecirc;&#x1E35;em &#8217;&#257;&#x1E0F;&#257;m k&#257;l-b&ecirc;&#x1E6F; yi&#347;&#601;r&#257;&#8217;&#275;l kull&#333;h w&#601;n&#333;&#353;&#601;&#x1E07;&ucirc; he&#8216;&#257;r&icirc;m w&#601;he&#x1E25;&#335;r&#257;&#x1E07;w&#333;&#x1E6F; tib&#257;neyn&acirc;: </P>
<P>11&nbsp;w&#601;hir&#601;b&ecirc;&#x1E6F;&icirc; &#8216;&#259;l&ecirc;&#x1E35;em &#8217;&#257;&#x1E0F;&#257;m &ucirc;&#x1E07;&#601;h&#275;m&acirc; w&#601;r&#257;&#x1E07;&ucirc; &ucirc;f&#257;r&ucirc; w&#601;hw&#333;&#353;a&#x1E07;&#601;t&icirc; &#8217;e&#x1E6F;&#601;&#x1E35;em k&#601;qa&#x1E0F;&#601;mw&#333;&#x1E6F;&ecirc;&#x1E35;em w&#601;h&#275;&#x1E6D;i&#x1E07;&#333;&#x1E6F;&icirc; m&#275;ri&#8217;&#353;&#333;&#x1E6F;&ecirc;&#x1E35;em w&icirc;&#x1E0F;<sup>a</sup>&#8216;&#601;tem k&icirc;-&#8217;&#259;n&icirc; y&#601;hw&acirc;: </P>
<P>12&nbsp;w&#601;hw&#333;la&#x1E35;&#601;t&icirc; &#8216;&#259;l&ecirc;&#x1E35;em &#8217;&#257;&#x1E0F;&#257;m &#8217;e&#x1E6F;-&#8216;amm&icirc; yi&#347;&#601;r&#257;&#8217;&#275;l w&icirc;r&#275;&#353;&ucirc;&#x1E35;&#257; w&#601;h&#257;y&icirc;&#x1E6F;&#257; l&acirc;em l&#601;n<sup>a</sup>&#x1E25;&#259;l&acirc; w&#601;l&#333;&#8217;-&#x1E6F;w&#333;sif &#8216;w&#333;&#x1E0F; l&#601;&#353;ak&#601;l&#257;m: s</P>
<P>13&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih y<sup>a</sup>&#8216;an &#8217;&#333;m&#601;r&icirc;m l&#257;&#x1E35;em &#8217;&#333;&#x1E35;ele&#x1E6F; &#8217;&#257;&#x1E0F;&#257;m <font color="brown">&#8217;&#257;t&icirc;</font> <font color="blue">&#8217;&#257;t&#601;</font> &ucirc;m&#601;&#353;akele&#x1E6F; <font color="brown">gw&#333;y&#275;&#x1E35;&#601;</font> <font color="blue">gw&#333;yayi&#x1E35;&#601;</font> h&#257;y&icirc;&#x1E6F;: </P>
<P>14&nbsp;l&#257;&#x1E35;&#275;n &#8217;&#257;&#x1E0F;&#257;m l&#333;&#8217;-&#x1E6F;&#333;&#8217;&#x1E35;&#601;l&icirc; &#8216;w&#333;&#x1E0F; <font color="brown">w&#601;&#x1E21;w&#333;y&#275;&#x1E35;&#601;</font> <font color="blue">w&#601;&#x1E21;w&#333;yayi&#x1E35;&#601;</font> l&#333;&#8217; <font color="brown">&#x1E6F;&#601;&#x1E35;a&#353;&#353;&#601;l&icirc;-</font> <font color="blue">&#x1E6F;&#601;&#353;ak&#601;l&icirc;-</font> &#8216;w&#333;&#x1E0F; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>15&nbsp;w&#601;l&#333;&#8217;-&#8217;a&#353;&#601;m&icirc;&#8216;a &#8217;&#275;layi&#x1E35;&#601; &#8216;w&#333;&#x1E0F; k&#601;limma&#x1E6F; hagw&#333;yim w&#601;&#x1E25;er&#601;pa&#x1E6F; &#8216;amm&icirc;m l&#333;&#8217; &#x1E6F;i&#347;&#601;&#8217;&icirc;-&#8216;w&#333;&#x1E0F; <font color="brown">w&#601;&#x1E21;w&#333;y&#275;&#x1E35;&#601;</font> <font color="blue">w&#601;&#x1E21;w&#333;yayi&#x1E35;&#601;</font> l&#333;&#8217;-&#x1E6F;a&#x1E35;&#601;&#353;il&icirc; &#8216;w&#333;&#x1E0F; n&#601;&#8217;um &#8217;&#259;&#x1E0F;&#333;n&#257;y y&#601;hwih: s</P>
<P>16&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>17&nbsp;ben-&#8217;&#257;&#x1E0F;&#257;m b&ecirc;&#x1E6F; yi&#347;&#601;r&#257;&#8217;&#275;l y&#333;&#353;&#601;&#x1E07;&icirc;m &#8216;al-&#8217;a&#x1E0F;&#601;m&#257;&#x1E6F;&#257;m way&#601;&#x1E6D;amm&#601;&#8217;&ucirc; &#8217;w&#333;&#x1E6F;&#257;h b&#601;&#x1E0F;ar&#601;k&#257;m &ucirc;&#x1E07;<sup>a</sup>&#8216;&#259;l&icirc;lw&#333;&#x1E6F;&#257;m k&#601;&#x1E6D;um&#601;&#8217;a&#x1E6F; hannid&acirc; h&#257;y&#601;&#x1E6F;&acirc; &#x1E0F;ar&#601;k&#257;m l&#601;f&#257;n&#257;y: </P>
<P>18&nbsp;w&#257;&#8217;e&#353;&#601;p&#333;&#x1E35;&#601; &#x1E25;&#259;m&#257;&#x1E6F;&icirc; &#8216;&#259;l&ecirc;hem &#8216;al-had&#257;m &#8217;&#259;&#353;er-&#353;&#257;f&#601;&#x1E35;&ucirc; &#8216;al-h&#257;&#8217;&#257;re&#x1E63; &ucirc;&#x1E07;&#601;&#x1E21;ill&ucirc;l&ecirc;hem &#x1E6D;imm&#601;&#8217;&ucirc;h&#257;: </P>
<P>19&nbsp;w&#257;&#8217;&#257;f&icirc;&#x1E63; &#8217;&#333;&#x1E6F;&#257;m bagw&#333;yim wayyizz&#257;r&ucirc; b&#257;&#8217;&#259;r&#257;&#x1E63;w&#333;&#x1E6F; k&#601;&#x1E0F;ar&#601;k&#257;m w&#601;&#x1E35;<sup>a</sup>&#8216;&#259;l&icirc;lw&#333;&#x1E6F;&#257;m &#353;&#601;fa&#x1E6D;&#601;t&icirc;m: </P>
<P>20&nbsp;wayy&#257;&#x1E07;w&#333;&#8217; &#8217;el-hagw&#333;yim &#8217;&#259;&#353;er-b&#257;&#8217;&ucirc; &#353;&#257;m way&#601;&#x1E25;all&#601;l&ucirc; &#8217;e&#x1E6F;-&#353;&#275;m q&#257;&#x1E0F;&#601;&#353;&icirc; be&#8217;&#277;m&#333;r l&acirc;em &#8216;am-y&#601;hw&acirc; &#8217;&#275;lleh &ucirc;m&#275;&#8217;ar&#601;&#x1E63;w&#333; y&#257;&#x1E63;&#257;&#8217;&ucirc;: </P>
<P>21&nbsp;w&#257;&#8217;e&#x1E25;&#601;m&#333;l &#8216;al-&#353;&#275;m q&#257;&#x1E0F;&#601;&#353;&icirc; &#8217;&#259;&#353;er &#x1E25;ill&#601;l&ucirc;h&ucirc; b&ecirc;&#x1E6F; yi&#347;&#601;r&#257;&#8217;&#275;l bagw&#333;yim &#8217;&#259;&#353;er-b&#257;&#8217;&ucirc; &#353;&#257;mm&acirc;: s</P>
<P>22&nbsp;l&#257;&#x1E35;&#275;n &#8217;&#277;m&#333;r l&#601;&#x1E07;&ecirc;&#x1E6F;-yi&#347;&#601;r&#257;&#8217;&#275;l k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih l&#333;&#8217; l&#601;m<sup>a</sup>&#8216;an&#601;&#x1E35;em &#8217;&#259;n&icirc; &#8216;&#333;&#347;eh b&ecirc;&#x1E6F; yi&#347;&#601;r&#257;&#8217;&#275;l k&icirc; &#8217;im-l&#601;&#353;&#275;m-q&#257;&#x1E0F;&#601;&#353;&icirc; &#8217;&#259;&#353;er &#x1E25;illal&#601;tem bagw&#333;yim &#8217;&#259;&#353;er-b&#257;&#8217;&#x1E6F;em &#353;&#257;m: </P>
<P>23&nbsp;w&#601;qida&#353;&#601;t&icirc; &#8217;e&#x1E6F;-&#353;&#601;m&icirc; hag&#257;&#x1E0F;w&#333;l ham&#601;&#x1E25;ull&#257;l bagw&#333;yim &#8217;&#259;&#353;er &#x1E25;illal&#601;tem b&#601;&#x1E6F;w&#333;&#x1E35;&#257;m w&#601;y&#257;&#x1E0F;&#601;&#8216;&ucirc; hagw&#333;yim k&icirc;-&#8217;&#259;n&icirc; y&#601;hw&acirc; n&#601;&#8217;um &#8217;&#259;&#x1E0F;&#333;n&#257;y y&#601;hwih b&#601;hiqq&#257;&#x1E0F;&#601;&#353;&icirc; &#x1E07;&#257;&#x1E35;em l&#601;&#8216;&ecirc;n&ecirc;hem: </P>
<P>24&nbsp;w&#601;l&#257;q<sup>a</sup>&#x1E25;&#601;t&icirc; &#8217;e&#x1E6F;&#601;&#x1E35;em min-hagw&#333;yim w&#601;qiba&#x1E63;&#601;t&icirc; &#8217;e&#x1E6F;&#601;&#x1E35;em mik&#257;l-h&#257;&#8217;&#259;r&#257;&#x1E63;w&#333;&#x1E6F; w&#601;h&#275;&#x1E07;&#275;&#8217;&#x1E6F;&icirc; &#8217;e&#x1E6F;&#601;&#x1E35;em &#8217;el-&#8217;a&#x1E0F;&#601;ma&#x1E6F;&#601;&#x1E35;em: </P>
<P>25&nbsp;w&#601;z&#257;raq&#601;t&icirc; &#8216;&#259;l&ecirc;&#x1E35;em mayim &#x1E6D;&#601;hw&#333;r&icirc;m &ucirc;&#x1E6D;&#601;har&#601;tem mik&#333;l &#x1E6D;um&#601;&#8217;w&#333;&#x1E6F;&ecirc;&#x1E35;em &ucirc;mik&#257;l-gill&ucirc;l&ecirc;&#x1E35;em &#8217;&#259;&#x1E6D;ah&#275;r &#8217;e&#x1E6F;&#601;&#x1E35;em: </P>
<P>26&nbsp;w&#601;n&#257;&#x1E6F;at&icirc; l&#257;&#x1E35;em l&#275;&#x1E07; &#x1E25;&#257;&#x1E0F;&#257;&#353; w&#601;r&ucirc;&#x1E25;a &#x1E25;&#259;&#x1E0F;&#257;&#353;&acirc; &#8217;et&#275;n b&#601;qir&#601;b&#601;&#x1E35;em wah&#259;sir&#333;&#x1E6F;&icirc; &#8217;e&#x1E6F;-l&#275;&#x1E07; h&#257;&#8217;e&#x1E07;en mib&#601;&#347;ar&#601;&#x1E35;em w&#601;n&#257;&#x1E6F;at&icirc; l&#257;&#x1E35;em l&#275;&#x1E07; b&#257;&#347;&#257;r: </P>
<P>27&nbsp;w&#601;&#8217;e&#x1E6F;-r&ucirc;&#x1E25;&icirc; &#8217;et&#275;n b&#601;qir&#601;b&#601;&#x1E35;em w&#601;&#8216;&#257;&#347;&icirc;&#x1E6F;&icirc; &#8217;&#275;&#x1E6F; &#8217;&#259;&#353;er-b&#601;&#x1E25;uqqay t&#275;l&#275;&#x1E35;&ucirc; &ucirc;mi&#353;&#601;p&#257;&#x1E6D;ay ti&#353;&#601;m&#601;r&ucirc; w<sup>a</sup>&#8216;&#259;&#347;&icirc;&#x1E6F;em: </P>
<P>28&nbsp;w&icirc;&#353;a&#x1E07;&#601;tem b&#257;&#8217;&#257;re&#x1E63; &#8217;&#259;&#353;er n&#257;&#x1E6F;at&icirc; la&#8217;&#259;&#x1E07;&#333;&#x1E6F;&ecirc;&#x1E35;em wih&#601;y&icirc;&#x1E6F;em l&icirc; l&#601;&#8216;&#257;m w&#601;&#8217;&#257;n&#333;&#x1E35;&icirc; &#8217;eh&#601;yeh l&#257;&#x1E35;em l&#275;&#8217;l&#333;h&icirc;m: </P>
<P>29&nbsp;w&#601;hw&#333;&#353;<sup>a</sup>&#8216;&#601;t&icirc; &#8217;e&#x1E6F;&#601;&#x1E35;em mik&#333;l &#x1E6D;um&#601;&#8217;w&#333;&#x1E6F;&ecirc;&#x1E35;em w&#601;q&#257;r&#257;&#8217;&#x1E6F;&icirc; &#8217;el-had&#257;&#x1E21;&#257;n w&#601;hir&#601;b&ecirc;&#x1E6F;&icirc; &#8217;&#333;&#x1E6F;w&#333; w&#601;l&#333;&#8217;-&#8217;et&#275;n &#8216;&#259;l&ecirc;&#x1E35;em r&#257;&#8216;&#257;&#x1E07;: </P>
<P>30&nbsp;w&#601;hir&#601;b&ecirc;&#x1E6F;&icirc; &#8217;e&#x1E6F;-p&#601;r&icirc; h&#257;&#8216;&#275;&#x1E63; &ucirc;&#x1E6F;&#601;n&ucirc;&#x1E07;a&#x1E6F; ha&#347;&#347;&#257;&#x1E0F;eh l&#601;m<sup>a</sup>&#8216;an &#8217;&#259;&#353;er l&#333;&#8217; &#x1E6F;iq&#601;&#x1E25;&ucirc; &#8216;w&#333;&#x1E0F; &#x1E25;er&#601;pa&#x1E6F; r&#257;&#8216;&#257;&#x1E07; bagw&#333;yim: </P>
<P>31&nbsp;&ucirc;z&#601;&#x1E35;ar&#601;tem &#8217;e&#x1E6F;-dar&#601;&#x1E35;&ecirc;&#x1E35;em h&#257;r&#257;&#8216;&icirc;m &ucirc;m<sup>a</sup>&#8216;al&#601;l&ecirc;&#x1E35;em &#8217;&#259;&#353;er l&#333;&#8217;-&#x1E6D;w&#333;&#x1E07;&icirc;m &ucirc;n&#601;q&#333;&#x1E6D;&#333;&#x1E6F;em bif&#601;n&ecirc;&#x1E35;em &#8216;al &#8216;&#259;w&#333;n&#333;&#x1E6F;&ecirc;&#x1E35;em w&#601;&#8216;al tw&#333;&#8216;&#259;&#x1E07;w&#333;&#x1E6F;&ecirc;&#x1E35;em: </P>
<P>32&nbsp;l&#333;&#8217; l&#601;m<sup>a</sup>&#8216;an&#601;&#x1E35;em &#8217;&#259;n&icirc;-&#8216;&#333;&#347;eh n&#601;&#8217;um &#8217;&#259;&#x1E0F;&#333;n&#257;y y&#601;hwih yi&ucirc;&#257;&#x1E0F;<sup>a</sup>&#8216; l&#257;&#x1E35;em bw&#333;&#353;&ucirc; w&#601;hik&#257;l&#601;m&ucirc; midar&#601;&#x1E35;&ecirc;&#x1E35;em b&ecirc;&#x1E6F; yi&#347;&#601;r&#257;&#8217;&#275;l: s</P>
<P>33&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih b&#601;yw&#333;m &#x1E6D;ah&#259;r&icirc; &#8217;e&#x1E6F;&#601;&#x1E35;em mik&#333;l &#8216;&#259;w&#333;nw&#333;&#x1E6F;&ecirc;&#x1E35;em w&#601;hw&#333;&#353;a&#x1E07;&#601;t&icirc; &#8217;e&#x1E6F;-he&#8216;&#257;r&icirc;m w&#601;ni&#x1E07;&#601;n&ucirc; he&#x1E25;&#335;r&#257;&#x1E07;w&#333;&#x1E6F;: </P>
<P>34&nbsp;w&#601;h&#257;&#8217;&#257;re&#x1E63; hann&#601;&#353;amm&acirc; t&#275;&#8216;&#257;&#x1E07;&#275;&#x1E0F; t<sup>a</sup>&#x1E25;a&#x1E6F; &#8217;&#259;&#353;er h&#257;y&#601;&#x1E6F;&acirc; &#353;&#601;m&#257;m&acirc; l&#601;&#8216;&ecirc;n&ecirc; k&#257;l-&#8216;w&#333;&#x1E07;&#275;r: </P>
<P>35&nbsp;w&#601;&#8217;&#257;m&#601;r&ucirc; h&#257;&#8217;&#257;re&#x1E63; hall&#275;z&ucirc; hann&#601;&#353;amm&acirc; h&#257;y&#601;&#x1E6F;&acirc; k&#601;&#x1E21;an-&#8216;&#275;&#x1E0F;en w&#601;he&#8216;&#257;r&icirc;m he&#x1E25;&#335;r&#275;&#x1E07;w&#333;&#x1E6F; w&#601;han&#601;&#353;ammw&#333;&#x1E6F; w&#601;hanneh&#277;r&#257;sw&#333;&#x1E6F; b&#601;&#x1E63;&ucirc;rw&#333;&#x1E6F; y&#257;&#353;&#257;&#x1E07;&ucirc;: </P>
<P>36&nbsp;w&#601;y&#257;&#x1E0F;&#601;&#8216;&ucirc; hagw&#333;yim &#8217;&#259;&#353;er yi&#353;&#353;&#257;&#8217;&#259;r&ucirc; s&#601;&#x1E07;&icirc;&#x1E07;w&#333;&#x1E6F;&ecirc;&#x1E35;em k&icirc;| &#8217;&#259;n&icirc; y&#601;hw&acirc; b&#257;n&icirc;&#x1E6F;&icirc; hanneh&#277;r&#257;sw&#333;&#x1E6F; n&#257;&#x1E6D;<sup>a</sup>&#8216;&#601;t&icirc; hann&#601;&#353;amm&acirc; &#8217;&#259;n&icirc; y&#601;hw&acirc; dibar&#601;t&icirc; w&#601;&#8216;&#257;&#347;&icirc;&#x1E6F;&icirc;: s</P>
<P>37&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#8216;w&#333;&#x1E0F; z&#333;&#8217;&#x1E6F; &#8217;id&#257;r&#275;&#353; l&#601;&#x1E07;&ecirc;&#x1E6F;-yi&#347;&#601;r&#257;&#8217;&#275;l l<sup>a</sup>&#8216;&#259;&#347;w&#333;&#x1E6F; l&acirc;em &#8217;ar&#601;beh &#8217;&#333;&#x1E6F;&#257;m ka&#x1E63;&#x1E63;&#333;&#8217;n &#8217;&#257;&#x1E0F;&#257;m: </P>
<P>38&nbsp;k&#601;&#x1E63;&#333;&#8217;n q&#257;&#x1E0F;&#257;&#353;&icirc;m k&#601;&#x1E63;&#333;&#8217;n y&#601;r&ucirc;&#353;&#257;laim b&#601;mw&#333;&#8216;&#259;&#x1E0F;eyh&#257; k&#275;n tih&#601;yeyn&acirc; he&#8216;&#257;r&icirc;m he&#x1E25;&#335;r&#275;&#x1E07;w&#333;&#x1E6F; m&#601;l&#275;&#8217;w&#333;&#x1E6F; &#x1E63;&#333;&#8217;n &#8217;&#257;&#x1E0F;&#257;m w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="eze037.htm">Next: Ezekiel (Yechezqel) Chapter 37</A></CENTER>
</BODY>
</HTML>
