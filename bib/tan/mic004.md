[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/mic004)  [KJV](../kjv/mic004)  [Sep](../sep/mic004.md) 
[Vul](../vul/mic004.md)   
  
[Micah (Mikhah) Index](mic.md)  
  [Previous](mic003)  [Next](mic005.md) 

------------------------------------------------------------------------

### Tanach (Hebrew): Micah (Mikhah) Chapter 4

‎<span id="001">1</span> ‏וְהָיָ֣ה׀ בְּאַחֲרִ֣ית הַיָּמִ֗ים יִ֠הְיֶה
הַ֣ר בֵּית־יְהוָ֤ה נָכוֹן֙ בְּרֹ֣אשׁ הֶהָרִ֔ים וְנִשָּׂ֥א ה֖וּא
מִגְּבָע֑וֹת וְנָהֲר֥וּ עָלָ֖יו עַמִּֽים׃<sup>3</sup>

‎<span id="002">2</span> ‏וְֽהָלְכ֞וּ גּוֹיִ֣ם רַבִּ֗ים וְאָֽמְרוּ֙
לְכ֣וּ׀ וְנַעֲלֶ֣ה אֶל־הַר־יְהוָ֗ה וְאֶל־בֵּית֙ אֱלֹהֵ֣י יַעֲקֹ֔ב
וְיוֹרֵ֙נוּ֙ מִדְּרָכָ֔יו וְנֵלְכָ֖ה בְּאֹֽרְחֹתָ֑יו כִּ֤י מִצִּיּוֹן֙
תֵּצֵ֣א<sup>3</sup> תוֹרָ֔ה וּדְבַר־יְהוָ֖ה מִירוּשָׁלִָֽם׃

‎<span id="003">3</span> ‏וְשָׁפַ֗ט בֵּ֚ין עַמִּ֣ים רַבִּ֔ים וְהוֹכִ֛יחַ
לְגוֹיִ֥ם עֲצֻמִ֖ים עַד־רָח֑וֹק וְכִתְּת֨וּ חַרְבֹתֵיהֶ֜ם לְאִתִּ֗ים
וַחֲנִיתֹֽתֵיהֶם֙ לְמַזְמֵר֔וֹת לֹֽא־יִשְׂא֞וּ גּ֤וֹי אֶל־גּוֹי֙ חֶ֔רֶב
וְלֹא־יִלְמְד֥וּן ע֖וֹד מִלְחָמָֽה׃

‎<span id="004">4</span> ‏וְיָשְׁב֗וּ אִ֣ישׁ תַּ֧חַת גַּפְנ֛וֹ וְתַ֥חַת
תְּאֵנָת֖וֹ וְאֵ֣ין מַחֲרִ֑יד כִּי־פִ֛י יְהוָ֥ה צְבָא֖וֹת דִּבֵּֽר׃

‎<span id="005">5</span> ‏כִּ֚י כָּל־הָ֣עַמִּ֔ים יֵלְכ֕וּ אִ֖ישׁ
בְּשֵׁ֣ם אֱלֹהָ֑יו וַאֲנַ֗חְנוּ נֵלֵ֛ךְ בְּשֵׁם־יְהוָ֥ה אֱלֹהֵ֖ינוּ
לְעוֹלָ֥ם וָעֶֽד׃ פ

‎<span id="006">6</span> ‏בַּיּ֨וֹם הַה֜וּא נְאֻם־יְהוָ֗ה אֹֽסְפָה֙
הַצֹּ֣לֵעָ֔ה וְהַנִּדָּחָ֖ה אֲקַבֵּ֑צָה וַאֲשֶׁ֖ר הֲרֵעֹֽתִי׃

‎<span id="007">7</span> ‏וְשַׂמְתִּ֤י אֶת־הַצֹּֽלֵעָה֙ לִשְׁאֵרִ֔ית
וְהַנַּהֲלָאָ֖ה לְג֣וֹי עָצ֑וּם וּמָלַ֨ךְ יְהוָ֤ה עֲלֵיהֶם֙ בְּהַ֣ר
צִיּ֔וֹן מֵעַתָּ֖ה וְעַד־עוֹלָֽם׃ פ

‎<span id="008">8</span> ‏וְאַתָּ֣ה מִגְדַּל־עֵ֗דֶר עֹ֛פֶל בַּת־צִיּ֖וֹן
עָדֶ֣יךָ תֵּאתֶ֑ה וּבָאָ֗ה הַמֶּמְשָׁלָה֙ הָרִ֣אשֹׁנָ֔ה מַמְלֶ֖כֶת
לְבַ֥ת־יְרוּשָׁלִָֽם׃

‎<span id="009">9</span> ‏עַתָּ֕ה לָ֥מָּה תָרִ֖יעִי רֵ֑עַ הֲמֶ֣לֶךְ
אֵֽין־בָּ֗ךְ אִֽם־יוֹעֲצֵךְ֙ אָבָ֔ד כִּֽי־הֶחֱזִיקֵ֥ךְ חִ֖יל
כַּיּוֹלֵדָֽה׃

‎<span id="010">10</span> ‏ח֧וּלִי וָגֹ֛חִי בַּת־צִיּ֖וֹן כַּיּֽוֹלֵדָ֑ה
כִּֽי־עַתָּה֩ תֵצְאִ֨י מִקִּרְיָ֜ה וְשָׁכַ֣נְתְּ בַּשָּׂדֶ֗ה וּבָ֤את
עַד־בָּבֶל֙ שָׁ֣ם תִּנָּצֵ֔לִי שָׁ֚ם יִגְאָלֵ֣ךְ יְהוָ֔ה מִכַּ֖ף
אֹיְבָֽיִךְ׃

‎<span id="011">11</span> ‏וְעַתָּ֛ה נֶאֶסְפ֥וּ עָלַ֖יִךְ גּוֹיִ֣ם
רַבִּ֑ים הָאֹמְרִ֣ים תֶּחֱנָ֔ף וְתַ֥חַז בְּצִיּ֖וֹן עֵינֵֽינוּ׃

‎<span id="012">12</span> ‏וְהֵ֗מָּה לֹ֤א יָֽדְעוּ֙ מַחְשְׁב֣וֹת יְהוָ֔ה
וְלֹ֥א הֵבִ֖ינוּ עֲצָת֑וֹ כִּ֥י קִבְּצָ֖ם כֶּעָמִ֥יר גֹּֽרְנָה׃

‎<span id="013">13</span> ‏ק֧וּמִי וָד֣וֹשִׁי בַת־צִיּ֗וֹן
כִּֽי־קַרְנֵ֞ךְ אָשִׂ֤ים בַּרְזֶל֙ וּפַרְסֹתַ֙יִךְ֙ אָשִׂ֣ים נְחוּשָׁ֔ה
וַהֲדִקּ֖וֹת עַמִּ֣ים רַבִּ֑ים וְהַחֲרַמְתִּ֤י לַֽיהוָה֙ בִּצְעָ֔ם
וְחֵילָ֖ם לַאֲד֥וֹן כָּל־הָאָֽרֶץ׃

‎<span id="014">14</span> ‏עַתָּה֙ תִּתְגֹּדְדִ֣י בַת־גְּד֔וּד מָצ֖וֹר
שָׂ֣ם עָלֵ֑ינוּ בַּשֵּׁ֙בֶט֙ יַכּ֣וּ עַֽל־הַלְּחִ֔י אֵ֖ת שֹׁפֵ֥ט
יִשְׂרָאֵֽל׃ ס

1 wəhāyâ\| bə’<sup>a</sup>ḥărîṯ hayyāmîm yihəyeh har bêṯ-yəhwâ nāḵwōn
bərō’š hehārîm wəniśśā’ hû’ migəḇā‘wōṯ wənâărû ‘ālāyw
‘ammîm:<sup>3</sup>

2 wəhāləḵû gwōyim rabîm wə’āmərû ləḵû\| wən<sup>a</sup>‘ăleh
’el-har-yəhwâ wə’el-bêṯ ’ĕlōhê y<sup>a</sup>‘ăqōḇ wəywōrēnû midərāḵāyw
wənēləḵâ bə’ōrəḥōṯāyw kî miṣṣîywōn tēṣē’<sup>3</sup> ṯwōrâ ûḏəḇar-yəhwâ
mîrûšālāim:

3 wəšāfaṭ bên ‘ammîm rabîm wəhwōḵîḥa ləḡwōyim ‘ăṣumîm ‘aḏ-rāḥwōq
wəḵitəṯû ḥarəḇōṯêhem lə’itîm w<sup>a</sup>ḥănîṯōṯêhem ləmazəmērwōṯ
lō’-yiśə’û gwōy ’el-gwōy ḥereḇ wəlō’-yiləməḏûn ‘wōḏ miləḥāmâ:

4 wəyāšəḇû ’îš t<sup>a</sup>ḥaṯ gafənwō wəṯ<sup>a</sup>ḥaṯ tə’ēnāṯwō
wə’ên m<sup>a</sup>ḥărîḏ kî-fî yəhwâ ṣəḇā’wōṯ dibēr:

5 kî kāl-hā‘ammîm yēləḵû ’îš bəšēm ’ĕlōhāyw wa’ăn<sup>a</sup>ḥənû nēlēḵə
bəšēm-yəhwâ ’ĕlōhênû lə‘wōlām wā‘eḏ: f

6 bayywōm hahû’ nə’um-yəhwâ ’ōsəfâ haṣṣōlē‘â wəhannidāḥâ ’ăqabēṣâ
wa’ăšer hărē‘ōṯî:

7 wəśamətî ’eṯ-haṣṣōlē‘â lišə’ērîṯ wəhannahălā’â ləḡwōy ‘āṣûm ûmālaḵə
yəhwâ ‘ălêhem bəhar ṣîywōn mē‘atâ wə‘aḏ-‘wōlām: f

8 wə’atâ miḡədal-‘ēḏer ‘ōfel baṯ-ṣîywōn ‘āḏeyḵā tē’ṯeh ûḇā’â hammeməšālâ
hāri’šōnâ maməleḵeṯ ləḇaṯ-yərûšālāim:

9 ‘atâ lāmmâ ṯārî‘î rē‘a hămeleḵə ’ên-bāḵə ’im-ywō‘ăṣēḵə ’āḇāḏ
kî-heḥĕzîqēḵə ḥîl kayywōlēḏâ:

10 ḥûlî wāḡōḥî baṯ-ṣîywōn kayywōlēḏâ kî-‘atâ ṯēṣə’î miqqirəyâ wəšāḵanətə
baśśāḏeh ûḇā’ṯ ‘aḏ-bāḇel šām tinnāṣēlî šām yiḡə’ālēḵə yəhwâ mikaf
’ōyəḇāyiḵə:

11 wə‘atâ ne’esəfû ‘ālayiḵə gwōyim rabîm hā’ōmərîm teḥĕnāf
wəṯ<sup>a</sup>ḥaz bəṣîywōn ‘ênênû:

12 wəhēmmâ lō’ yāḏə‘û m<sup>a</sup>ḥəšəḇwōṯ yəhwâ wəlō’ hēḇînû ‘ăṣāṯwō
kî qibəṣām ke‘āmîr gōrənâ:

13 qûmî wāḏwōšî ḇaṯ-ṣîywōn kî-qarənēḵə ’āśîm barəzel ûfarəsōṯayiḵə ’āśîm
nəḥûšâ wahăḏiqqwōṯ ‘ammîm rabîm wəh<sup>a</sup>ḥăramətî layhwâ biṣə‘ām
wəḥêlām la’ăḏwōn kāl-hā’āreṣ:

14 ‘atâ tiṯəgōḏəḏî ḇaṯ-gəḏûḏ māṣwōr śām ‘ālênû baššēḇeṭ yakû ‘al-halləḥî
’ēṯ šōfēṭ yiśərā’ēl: s

------------------------------------------------------------------------

[Next: Micah (Mikhah) Chapter 5](mic005.md)
