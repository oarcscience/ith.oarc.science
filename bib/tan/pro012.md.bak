[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro012)  [KJV](../kjv/pro012)  [Sep](../sep/pro012.md) 
[Vul](../vul/pro012.md)   
  
[Proverbs (Mishlei) Index](pro.md)  
  [Previous](pro011)  [Next](pro013.md) 

------------------------------------------------------------------------

### Tanach (Hebrew): Proverbs (Mishlei) Chapter 12

‎<span id="001">1</span> ‏אֹהֵ֣ב מ֖וּסָר<sup>1</sup> אֹ֣הֵֽב דָּ֑עַת
וְשֹׂנֵ֖א תוֹכַ֣חַת בָּֽעַר׃

‎<span id="002">2</span> ‏ט֗וֹב יָפִ֣יק רָ֭צוֹן מֵיְהוָ֑ה וְאִ֖ישׁ
מְזִמּ֣וֹת יַרְשִֽׁיעַ׃

‎<span id="003">3</span> ‏לֹא־יִכּ֣וֹן אָדָ֣ם בְּרֶ֑שַׁע וְשֹׁ֥רֶשׁ
צַ֝דִּיקִ֗ים בַּל־יִמּֽוֹט׃

‎<span id="004">4</span> ‏אֵֽשֶׁת־חַ֭יִל עֲטֶ֣רֶת בַּעְלָ֑הּ וּכְרָקָ֖ב
בְּעַצְמוֹתָ֣יו מְבִישָֽׁה׃

‎<span id="005">5</span> ‏מַחְשְׁב֣וֹת צַדִּיקִ֣ים מִשְׁפָּ֑ט
תַּחְבֻּל֖וֹת רְשָׁעִ֣ים מִרְמָֽה׃

‎<span id="006">6</span> ‏דִּבְרֵ֣י רְשָׁעִ֣ים אֱרָב־דָּ֑ם וּפִ֥י
יְ֝שָׁרִ֗ים יַצִּילֵֽם׃

‎<span id="007">7</span> ‏הָפ֣וֹךְ רְשָׁעִ֣ים וְאֵינָ֑ם וּבֵ֖ית
צַדִּיקִ֣ים יַעֲמֹֽד׃

‎<span id="008">8</span> ‏לְֽפִי־שִׂ֭כְלוֹ יְהֻלַּל־אִ֑ישׁ
וְנַעֲוֵה־לֵ֝֗ב יִהְיֶ֥ה לָבֽוּז׃

‎<span id="009">9</span> ‏ט֣וֹב נִ֭קְלֶה וְעֶ֣בֶד ל֑וֹ מִ֝מְּתַכַּבֵּ֗ד
וַחֲסַר־לָֽחֶם׃

‎<span id="010">10</span> ‏יוֹדֵ֣עַ צַ֭דִּיק נֶ֣פֶשׁ בְּהֶמְתּ֑וֹ
וְֽרַחֲמֵ֥י רְ֝שָׁעִ֗ים אַכְזָרִֽי׃

‎<span id="011">11</span> ‏עֹבֵ֣ד אַ֭דְמָתוֹ יִֽשְׂבַּֽע־לָ֑חֶם
וּמְרַדֵּ֖ף רֵיקִ֣ים חֲסַר־לֵֽב׃

‎<span id="012">12</span> ‏חָמַ֣ד רָ֭שָׁע מְצ֣וֹד רָעִ֑ים וְשֹׁ֖רֶשׁ
צַדִּיקִ֣ים יִתֵּֽן׃

‎<span id="013">13</span> ‏בְּפֶ֣שַׁע שְׂ֭פָתַיִם מוֹקֵ֣שׁ רָ֑ע
וַיֵּצֵ֖א מִצָּרָ֣ה צַדִּֽיק׃

‎<span id="014">14</span> ‏מִפְּרִ֣י פִי־אִ֭ישׁ יִשְׂבַּע־ט֑וֹב
וּגְמ֥וּל יְדֵי־אָ֝דָ֗ם ישוב יָשִׁ֥יב לֽוֹ׃

‎<span id="015">15</span> ‏דֶּ֣רֶךְ אֱ֭וִיל יָשָׁ֣ר בְּעֵינָ֑יו
וְשֹׁמֵ֖עַ לְעֵצָ֣ה חָכָֽם׃

‎<span id="016">16</span> ‏אֱוִ֗יל בַּ֭יּוֹם יִוָּדַ֣ע כַּעְס֑וֹ
וְכֹסֶ֖ה קָל֣וֹן עָרֽוּם׃

‎<span id="017">17</span> ‏יָפִ֣יחַ אֱ֭מוּנָה יַגִּ֣יד צֶ֑דֶק וְעֵ֖ד
שְׁקָרִ֣ים מִרְמָֽה׃

‎<span id="018">18</span> ‏יֵ֣שׁ בּ֖וֹטֶה כְּמַדְקְר֣וֹת חָ֑רֶב
וּלְשׁ֖וֹן חֲכָמִ֣ים מַרְפֵּֽא׃

‎<span id="019">19</span> ‏שְֽׂפַת־אֱ֭מֶת תִּכּ֣וֹן לָעַ֑ד
וְעַד־אַ֝רְגִּ֗יעָה לְשׁ֣וֹן שָֽׁקֶר׃

‎<span id="020">20</span> ‏מִ֭רְמָה בְּלֶב־חֹ֣רְשֵׁי רָ֑ע וּֽלְיֹעֲצֵ֖י
שָׁל֣וֹם שִׂמְחָֽה׃

‎<span id="021">21</span> ‏לֹא־יְאֻנֶּ֣ה לַצַּדִּ֣יק כָּל־אָ֑וֶן
וּ֝רְשָׁעִ֗ים מָ֣לְאוּ רָֽע׃

‎<span id="022">22</span> ‏תּוֹעֲבַ֣ת יְ֭הוָה שִׂפְתֵי־שָׁ֑קֶר וְעֹשֵׂ֖י
אֱמוּנָ֣ה רְצוֹנֽוֹ׃

‎<span id="023">23</span> ‏אָדָ֣ם עָ֭רוּם כֹּ֣סֶה דָּ֑עַת וְלֵ֥ב
כְּ֝סִילִ֗ים יִקְרָ֥א אִוֶּֽלֶת׃

‎<span id="024">24</span> ‏יַד־חָרוּצִ֥ים תִּמְשׁ֑וֹל וּ֝רְמִיָּ֗ה
תִּהְיֶ֥ה לָמַֽס׃

‎<span id="025">25</span> ‏דְּאָגָ֣ה בְלֶב־אִ֣ישׁ יַשְׁחֶ֑נָּה וְדָבָ֖ר
ט֣וֹב יְשַׂמְּחֶֽנָּה׃

‎<span id="026">26</span> ‏יָתֵ֣ר מֵרֵעֵ֣הוּ צַדִּ֑יק וְדֶ֖רֶךְ
רְשָׁעִ֣ים תַּתְעֵֽם׃

‎<span id="027">27</span> ‏לֹא־יַחֲרֹ֣ךְ רְמִיָּ֣ה צֵיד֑וֹ וְהוֹן־אָדָ֖ם
יָקָ֣ר חָרֽוּץ׃

‎<span id="028">28</span> ‏בְּאֹֽרַח־צְדָקָ֥ה חַיִּ֑ים וְדֶ֖רֶךְ
נְתִיבָ֣ה אַל־מָֽוֶת׃

1 ’ōhēḇ mûsār<sup>1</sup> ’ōhēḇ dā‘aṯ wəśōnē’ ṯwōḵ<sup>a</sup>ḥaṯ bā‘ar:

2 ṭwōḇ yāfîq rāṣwōn mêəhwâ wə’îš məzimmwōṯ yarəšî‘a:

3 lō’-yikwōn ’āḏām bəreš<sup>a</sup>‘ wəšōreš ṣadîqîm bal-yimmwōṭ:

4 ’ēšeṯ-ḥayil ‘ăṭereṯ b<sup>a</sup>‘əlāh ûḵərāqāḇ bə‘aṣəmwōṯāyw məḇîšâ:

5 m<sup>a</sup>ḥəšəḇwōṯ ṣadîqîm mišəpāṭ t<sup>a</sup>ḥəbulwōṯ rəšā‘îm
mirəmâ:

6 diḇərê rəšā‘îm ’ĕrāḇ-dām ûfî yəšārîm yaṣṣîlēm:

7 hāfwōḵə rəšā‘îm wə’ênām ûḇêṯ ṣadîqîm y<sup>a</sup>‘ămōḏ:

8 ləfî-śiḵəlwō yəhullal-’îš wən<sup>a</sup>‘ăwēh-lēḇ yihəyeh lāḇûz:

9 ṭwōḇ niqəleh wə‘eḇeḏ lwō mimməṯakabēḏ w<sup>a</sup>ḥăsar-lāḥem:

10 ywōḏē‘a ṣadîq nefeš bəhemətwō wər<sup>a</sup>ḥămê rəšā‘îm ’aḵəzārî:

11 ‘ōḇēḏ ’aḏəmāṯwō yiśəb<sup>a</sup>‘-lāḥem ûməradēf rêqîm ḥăsar-lēḇ:

12 ḥāmaḏ rāšā‘ məṣwōḏ rā‘îm wəšōreš ṣadîqîm yitēn:

13 bəfeš<sup>a</sup>‘ śəfāṯayim mwōqēš rā‘ wayyēṣē’ miṣṣārâ ṣadîq:

14 mipərî fî-’îš yiśəb<sup>a</sup>‘-ṭwōḇ ûḡəmûl yəḏê-’āḏām yāšûḇ yāšîḇ
lwō:

15 dereḵə ’ĕwîl yāšār bə‘ênāyw wəšōmē‘a lə‘ēṣâ ḥāḵām:

16 ’ĕwîl bayywōm yiûāḏ<sup>a</sup>‘ k<sup>a</sup>‘əswō wəḵōseh qālwōn
‘ārûm:

17 yāfîḥa ’ĕmûnâ yagîḏ ṣeḏeq wə‘ēḏ šəqārîm mirəmâ:

18 yēš bwōṭeh kəmaḏəqərwōṯ ḥāreḇ ûləšwōn ḥăḵāmîm marəpē’:

19 śəfaṯ-’ĕmeṯ tikwōn lā‘aḏ wə‘aḏ-’arəgî‘â ləšwōn šāqer:

20 mirəmâ bəleḇ-ḥōrəšê rā‘ ûləyō‘ăṣê šālwōm śiməḥâ:

21 lō’-yə’unneh laṣṣadîq kāl-’āwen ûrəšā‘îm mālə’û rā‘:

22 twō‘ăḇaṯ yəhwâ śifəṯê-šāqer wə‘ōśê ’ĕmûnâ rəṣwōnwō:

23 ’āḏām ‘ārûm kōseh dā‘aṯ wəlēḇ kəsîlîm yiqərā’ ’iûeleṯ:

24 yaḏ-ḥārûṣîm timəšwōl ûrəmîyâ tihəyeh lāmas:

25 də’āḡâ ḇəleḇ-’îš yašəḥennâ wəḏāḇār ṭwōḇ yəśamməḥennâ:

26 yāṯēr mērē‘ēhû ṣadîq wəḏereḵə rəšā‘îm taṯə‘ēm:

27 lō’-y<sup>a</sup>ḥărōḵə rəmîyâ ṣêḏwō wəhwōn-’āḏām yāqār ḥārûṣ:

28 bə’ōr<sup>a</sup>ḥ-ṣəḏāqâ ḥayyîm wəḏereḵə nəṯîḇâ ’al-māweṯ:

------------------------------------------------------------------------

[Next: Proverbs (Mishlei) Chapter 13](pro013.md)
