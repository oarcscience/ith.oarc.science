<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos008.htm">Polyglot</A>&nbsp;
<A HREF="../kjv/jos008.htm">KJV</A>&nbsp;
<A HREF="../sep/jsb008.htm">Sep:JsB</A>&nbsp;
<A HREF="../vul/jos008.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos007.htm">Previous</A>&nbsp;
<A HREF="jos009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֨אמֶר יְהוָ֤ה אֶל־יְהוֹשֻׁ֙עַ֙ אַל־תִּירָ֣א וְאַל־תֵּחָ֔ת קַ֣ח עִמְּךָ֗ אֵ֚ת כָּל־עַ֣ם הַמִּלְחָמָ֔ה וְק֖וּם עֲלֵ֣ה הָעָ֑י רְאֵ֣ה׀ נָתַ֣תִּי בְיָדְךָ֗ אֶת־מֶ֤לֶךְ הָעַי֙ וְאֶת־עַמּ֔וֹ וְאֶת־עִיר֖וֹ וְאֶת־אַרְצֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְעָשִׂ֨יתָ לָעַ֜י וּלְמַלְכָּ֗הּ כַּאֲשֶׁ֨ר עָשִׂ֤יתָ לִֽירִיחוֹ֙ וּלְמַלְכָּ֔הּ רַק־שְׁלָלָ֥הּ וּבְהֶמְתָּ֖הּ תָּבֹ֣זּוּ לָכֶ֑ם שִׂים־לְךָ֥ אֹרֵ֛ב לָעִ֖יר מֵאַחֲרֶֽיהָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּ֧קָם יְהוֹשֻׁ֛עַ וְכָל־עַ֥ם הַמִּלְחָמָ֖ה לַעֲל֣וֹת הָעָ֑י וַיִּבְחַ֣ר יְ֠הוֹשֻׁעַ שְׁלֹשִׁ֨ים אֶ֤לֶף אִישׁ֙ גִּבּוֹרֵ֣י הַחַ֔יִל וַיִּשְׁלָחֵ֖ם לָֽיְלָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְצַ֨ו אֹתָ֜ם לֵאמֹ֗ר רְ֠אוּ אַתֶּ֞ם אֹרְבִ֤ים לָעִיר֙ מֵאַחֲרֵ֣י הָעִ֔יר אַל־תַּרְחִ֥יקוּ מִן־הָעִ֖יר מְאֹ֑ד וִהְיִיתֶ֥ם כֻּלְּכֶ֖ם נְכֹנִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַאֲנִ֗י וְכָל־הָעָם֙ אֲשֶׁ֣ר אִתִּ֔י נִקְרַ֖ב אֶל־הָעִ֑יר וְהָיָ֗ה כִּֽי־יֵצְא֤וּ לִקְרָאתֵ֙נוּ֙ כַּאֲשֶׁ֣ר בָּרִֽאשֹׁנָ֔ה וְנַ֖סְנוּ לִפְנֵיהֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְיָצְא֣וּ אַחֲרֵ֗ינוּ עַ֣ד הַתִּיקֵ֤נוּ אוֹתָם֙ מִן־הָעִ֔יר כִּ֣י יֹֽאמְר֔וּ נָסִ֣ים לְפָנֵ֔ינוּ כַּאֲשֶׁ֖ר בָּרִֽאשֹׁנָ֑ה וְנַ֖סְנוּ לִפְנֵיהֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאַתֶּ֗ם תָּקֻ֙מוּ֙ מֵהָ֣אוֹרֵ֔ב וְהוֹרַשְׁתֶּ֖ם אֶת־הָעִ֑יר וּנְתָנָ֛הּ יְהוָ֥ה אֱלֹֽהֵיכֶ֖ם בְּיֶדְכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֞ה כְּתָפְשְׂכֶ֣ם אֶת־הָעִ֗יר תַּצִּ֤יתוּ אֶת־הָעִיר֙ בָּאֵ֔שׁ כִּדְבַ֥ר יְהוָ֖ה תַּעֲשׂ֑וּ רְא֖וּ צִוִּ֥יתִי אֶתְכֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׁלָחֵ֣ם יְהוֹשֻׁ֗עַ וַיֵּֽלְכוּ֙ אֶל־הַמַּאְרָ֔ב וַיֵּשְׁב֗וּ בֵּ֧ין בֵּֽית־אֵ֛ל וּבֵ֥ין הָעַ֖י מִיָּ֣ם לָעָ֑י וַיָּ֧לֶן יְהוֹשֻׁ֛עַ בַּלַּ֥יְלָה הַה֖וּא בְּת֥וֹךְ הָעָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּשְׁכֵּ֤ם יְהוֹשֻׁ֙עַ֙ בַּבֹּ֔קֶר וַיִּפְקֹ֖ד אֶת־הָעָ֑ם וַיַּ֨עַל ה֜וּא וְזִקְנֵ֧י יִשְׂרָאֵ֛ל לִפְנֵ֥י הָעָ֖ם הָעָֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְכָל־הָעָ֨ם הַמִּלְחָמָ֜ה אֲשֶׁ֣ר אִתּ֗וֹ עָלוּ֙ וַֽיִּגְּשׁ֔וּ וַיָּבֹ֖אוּ נֶ֣גֶד הָעִ֑יר וַֽיַּחֲנוּ֙ מִצְּפ֣וֹן לָעַ֔י וְהַגַּ֖י <font color="brown">בינו</font> <font color="blue">בֵּינָ֥יו</font> וּבֵין־הָעָֽי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּקַּ֕ח כַּחֲמֵ֥שֶׁת אֲלָפִ֖ים אִ֑ישׁ וַיָּ֨שֶׂם אוֹתָ֜ם אֹרֵ֗ב בֵּ֧ין בֵּֽית־אֵ֛ל וּבֵ֥ין הָעַ֖י מִיָּ֥ם לָעִֽיר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּשִׂ֨ימוּ הָעָ֜ם אֶת־כָּל־הַֽמַּחֲנֶ֗ה אֲשֶׁר֙ מִצְּפ֣וֹן לָעִ֔יר וְאֶת־עֲקֵב֖וֹ מִיָּ֣ם לָעִ֑יר וַיֵּ֧לֶךְ יְהוֹשֻׁ֛עַ בַּלַּ֥יְלָה הַה֖וּא בְּת֥וֹךְ הָעֵֽמֶק׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְהִ֞י כִּרְא֣וֹת מֶֽלֶךְ־הָעַ֗י וַֽיְמַהֲר֡וּ וַיַּשְׁכִּ֡ימוּ וַיֵּצְא֣וּ אַנְשֵֽׁי־הָעִ֣יר לִקְרַֽאת־יִ֠שְׂרָאֵל לַֽמִּלְחָמָ֞ה ה֧וּא וְכָל־עַמּ֛וֹ לַמּוֹעֵ֖ד לִפְנֵ֣י הָֽעֲרָבָ֑ה וְהוּא֙ לֹ֣א יָדַ֔ע כִּֽי־אֹרֵ֥ב ל֖וֹ מֵאַחֲרֵ֥י הָעִֽיר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּנָּֽגְע֛וּ יְהוֹשֻׁ֥עַ וְכָל־יִשְׂרָאֵ֖ל לִפְנֵיהֶ֑ם וַיָּנֻ֖סוּ דֶּ֥רֶךְ הַמִּדְבָּֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּזָּעֲק֗וּ כָּל־הָעָם֙ אֲשֶׁ֣ר <font color="brown">בעיר</font> <font color="blue">בָּעַ֔י</font> לִרְדֹּ֖ף אַחֲרֵיהֶ֑ם וַֽיִּרְדְּפוּ֙ אַחֲרֵ֣י יְהוֹשֻׁ֔עַ וַיִּנָּתְק֖וּ מִן־הָעִֽיר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְלֹֽא־נִשְׁאַ֣ר אִ֗ישׁ בָּעַי֙ וּבֵ֣ית אֵ֔ל אֲשֶׁ֥ר לֹֽא־יָצְא֖וּ אַחֲרֵ֣י יִשְׂרָאֵ֑ל וַיַּעַזְב֤וּ אֶת־הָעִיר֙ פְּתוּחָ֔ה וַֽיִּרְדְּפ֖וּ אַחֲרֵ֥י יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֨אמֶר יְהוָ֜ה אֶל־יְהוֹשֻׁ֗עַ נְ֠טֵה בַּכִּיד֤וֹן אֲשֶׁר־בְּיָֽדְךָ֙ אֶל־הָעַ֔י כִּ֥י בְיָדְךָ֖ אֶתְּנֶ֑נָּה וַיֵּ֧ט יְהוֹשֻׁ֛עַ בַּכִּיד֥וֹן אֲשֶׁר־בְּיָד֖וֹ אֶל־הָעִֽיר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהָאוֹרֵ֡ב קָם֩ מְהֵרָ֨ה מִמְּקוֹמ֤וֹ וַיָּר֙וּצוּ֙ כִּנְט֣וֹת יָד֔וֹ וַיָּבֹ֥אוּ הָעִ֖יר וַֽיִּלְכְּד֑וּהָ וַֽיְמַהֲר֔וּ וַיַּצִּ֥יתוּ אֶת־הָעִ֖יר בָּאֵֽשׁ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּפְנ֣וּ אַנְשֵׁי֩ הָעַ֨י אַחֲרֵיהֶ֜ם וַיִּרְא֗וּ וְהִנֵּ֨ה עָלָ֜ה עֲשַׁ֤ן הָעִיר֙ הַשָּׁמַ֔יְמָה וְלֹא־הָיָ֨ה בָהֶ֥ם יָדַ֛יִם לָנ֖וּס הֵ֣נָּה וָהֵ֑נָּה וְהָעָם֙ הַנָּ֣ס הַמִּדְבָּ֔ר נֶהְפַּ֖ךְ אֶל־הָרוֹדֵֽף׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וִיהוֹשֻׁ֨עַ וְכָֽל־יִשְׂרָאֵ֜ל רָא֗וּ כִּֽי־לָכַ֤ד הָֽאֹרֵב֙ אֶת־הָעִ֔יר וְכִ֥י עָלָ֖ה עֲשַׁ֣ן הָעִ֑יר וַיָּשֻׁ֕בוּ וַיַּכּ֖וּ אֶת־אַנְשֵׁ֥י הָעָֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֵ֨לֶּה יָצְא֤וּ מִן־הָעִיר֙ לִקְרָאתָ֔ם וַיִּֽהְי֤וּ לְיִשְׂרָאֵל֙ בַּתָּ֔וֶךְ אֵ֥לֶּה מִזֶּ֖ה וְאֵ֣לֶּה מִזֶּ֑ה וַיַּכּ֣וּ אוֹתָ֔ם עַד־בִּלְתִּ֥י הִשְׁאִֽיר־ל֖וֹ שָׂרִ֥יד וּפָלִֽיט׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאֶת־מֶ֥לֶךְ הָעַ֖י תָּ֣פְשׂוּ חָ֑י וַיַּקְרִ֥בוּ אֹת֖וֹ אֶל־יְהוֹשֻֽׁעַ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְהִ֣י כְּכַלּ֣וֹת יִשְׂרָאֵ֡ל לַהֲרֹג֩ אֶת־כָּל־יֹשְׁבֵ֨י הָעַ֜י בַּשָּׂדֶ֗ה בַּמִּדְבָּר֙ אֲשֶׁ֣ר רְדָפ֣וּם בּ֔וֹ וַֽיִּפְּל֥וּ כֻלָּ֛ם לְפִי־חֶ֖רֶב עַד־תֻּמָּ֑ם וַיָּשֻׁ֤בוּ כָל־יִשְׂרָאֵל֙ הָעַ֔י וַיַּכּ֥וּ אֹתָ֖הּ לְפִי־חָֽרֶב׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִי֩ כָל־הַנֹּ֨פְלִ֜ים בַּיּ֤וֹם הַהוּא֙ מֵאִ֣ישׁ וְעַד־אִשָּׁ֔ה שְׁנֵ֥ים עָשָׂ֖ר אָ֑לֶף כֹּ֖ל אַנְשֵׁ֥י הָעָֽי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וִיהוֹשֻׁ֙עַ֙ לֹֽא־הֵשִׁ֣יב יָד֔וֹ אֲשֶׁ֥ר נָטָ֖ה בַּכִּיד֑וֹן עַ֚ד אֲשֶׁ֣ר הֶחֱרִ֔ים אֵ֖ת כָּל־יֹשְׁבֵ֥י הָעָֽי׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;רַ֣ק הַבְּהֵמָ֗ה וּשְׁלַל֙ הָעִ֣יר הַהִ֔יא בָּזְז֥וּ לָהֶ֖ם יִשְׂרָאֵ֑ל כִּדְבַ֣ר יְהוָ֔ה אֲשֶׁ֥ר צִוָּ֖ה אֶת־יְהוֹשֻֽׁעַ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּשְׂרֹ֥ף יְהוֹשֻׁ֖עַ אֶת־הָעָ֑י וַיְשִׂימֶ֤הָ תֵּל־עוֹלָם֙ שְׁמָמָ֔ה עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְאֶת־מֶ֧לֶךְ הָעַ֛י תָּלָ֥ה עַל־הָעֵ֖ץ עַד־עֵ֣ת הָעָ֑רֶב וּכְב֣וֹא הַשֶּׁמֶשׁ֩ צִוָּ֨ה יְהוֹשֻׁ֜עַ וַיֹּרִ֧ידוּ אֶת־נִבְלָת֣וֹ מִן־הָעֵ֗ץ וַיַּשְׁלִ֤יכוּ אוֹתָהּ֙ אֶל־פֶּ֙תַח֙ שַׁ֣עַר הָעִ֔יר וַיָּקִ֤ימוּ עָלָיו֙ גַּל־אֲבָנִ֣ים גָּד֔וֹל עַ֖ד הַיּ֥וֹם הַזֶּֽה׃ פ</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;אָ֣ז יִבְנֶ֤ה יְהוֹשֻׁ֙עַ֙ מִזְבֵּ֔חַ לַֽיהוָ֖ה אֱלֹהֵ֣י יִשְׂרָאֵ֑ל בְּהַ֖ר עֵיבָֽל׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כַּאֲשֶׁ֣ר צִוָּה֩ מֹשֶׁ֨ה עֶֽבֶד־יְהוָ֜ה אֶת־בְּנֵ֣י יִשְׂרָאֵ֗ל כַּכָּתוּב֙ בְּסֵ֙פֶר֙ תּוֹרַ֣ת מֹשֶׁ֔ה מִזְבַּח֙ אֲבָנִ֣ים שְׁלֵמ֔וֹת אֲשֶׁ֛ר לֹֽא־הֵנִ֥יף עֲלֵיהֶ֖ן בַּרְזֶ֑ל וַיַּעֲל֨וּ עָלָ֤יו עֹלוֹת֙ לַֽיהוָ֔ה וַֽיִּזְבְּח֖וּ שְׁלָמִֽים׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיִּכְתָּב־שָׁ֖ם עַל־הָאֲבָנִ֑ים אֵ֗ת מִשְׁנֵה֙ תּוֹרַ֣ת מֹשֶׁ֔ה אֲשֶׁ֣ר כָּתַ֔ב לִפְנֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְכָל־יִשְׂרָאֵ֡ל וּזְקֵנָ֡יו וְשֹׁטְרִ֣ים׀ וְשֹׁפְטָ֡יו עֹמְדִ֣ים מִזֶּ֣ה׀ וּמִזֶּ֣ה׀ לָאָר֡וֹן נֶגֶד֩ הַכֹּהֲנִ֨ים הַלְוִיִּ֜ם נֹשְׂאֵ֣י׀ אֲר֣וֹן בְּרִית־יְהוָ֗ה כַּגֵּר֙ כָּֽאֶזְרָ֔ח חֶצְיוֹ֙ אֶל־מ֣וּל הַר־גְּרִזִ֔ים וְהַֽחֶצְי֖וֹ אֶל־מ֣וּל הַר־עֵיבָ֑ל כַּאֲשֶׁ֨ר צִוָּ֜ה מֹשֶׁ֣ה עֶֽבֶד־יְהוָ֗ה לְבָרֵ֛ךְ אֶת־הָעָ֥ם יִשְׂרָאֵ֖ל בָּרִאשֹׁנָֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וְאַֽחֲרֵי־כֵ֗ן קָרָא֙ אֶת־כָּל־דִּבְרֵ֣י הַתּוֹרָ֔ה הַבְּרָכָ֖ה וְהַקְּלָלָ֑ה כְּכָל־הַכָּת֖וּב בְּסֵ֥פֶר הַתּוֹרָֽה׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;לֹֽא־הָיָ֣ה דָבָ֔ר מִכֹּ֖ל אֲשֶׁר־צִוָּ֣ה מֹשֶׁ֑ה אֲשֶׁ֨ר לֹֽא־קָרָ֜א יְהוֹשֻׁ֗עַ נֶ֣גֶד כָּל־קְהַ֤ל יִשְׂרָאֵל֙ וְהַנָּשִׁ֣ים וְהַטַּ֔ף וְהַגֵּ֖ר הַהֹלֵ֥ךְ בְּקִרְבָּֽם׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-y&#601;hw&#333;&#353;u&#8216;a &#8217;al-t&icirc;r&#257;&#8217; w&#601;&#8217;al-t&#275;&#x1E25;&#257;&#x1E6F; q<sup>a</sup>&#x1E25; &#8216;imm&#601;&#x1E35;&#257; &#8217;&#275;&#x1E6F; k&#257;l-&#8216;am hammil&#601;&#x1E25;&#257;m&acirc; w&#601;q&ucirc;m &#8216;&#259;l&#275;h h&#257;&#8216;&#257;y r&#601;&#8217;&#275;h| n&#257;&#x1E6F;at&icirc; &#x1E07;&#601;y&#257;&#x1E0F;&#601;&#x1E35;&#257; &#8217;e&#x1E6F;-mele&#x1E35;&#601; h&#257;&#8216;ay w&#601;&#8217;e&#x1E6F;-&#8216;ammw&#333; w&#601;&#8217;e&#x1E6F;-&#8216;&icirc;rw&#333; w&#601;&#8217;e&#x1E6F;-&#8217;ar&#601;&#x1E63;w&#333;: </P>
<P>2&nbsp;w&#601;&#8216;&#257;&#347;&icirc;&#x1E6F;&#257; l&#257;&#8216;ay &ucirc;l&#601;mal&#601;k&#257;h ka&#8217;&#259;&#353;er &#8216;&#257;&#347;&icirc;&#x1E6F;&#257; l&icirc;r&icirc;&#x1E25;w&#333; &ucirc;l&#601;mal&#601;k&#257;h raq-&#353;&#601;l&#257;l&#257;h &ucirc;&#x1E07;&#601;hem&#601;t&#257;h t&#257;&#x1E07;&#333;zz&ucirc; l&#257;&#x1E35;em &#347;&icirc;m-l&#601;&#x1E35;&#257; &#8217;&#333;r&#275;&#x1E07; l&#257;&#8216;&icirc;r m&#275;&#8217;<sup>a</sup>&#x1E25;&#259;reyh&#257;: </P>
<P>3&nbsp;wayy&#257;q&#257;m y&#601;hw&#333;&#353;u&#8216;a w&#601;&#x1E35;&#257;l-&#8216;am hammil&#601;&#x1E25;&#257;m&acirc; l<sup>a</sup>&#8216;&#259;lw&#333;&#x1E6F; h&#257;&#8216;&#257;y wayyi&#x1E07;&#601;&#x1E25;ar y&#601;hw&#333;&#353;u&#8216;a &#353;&#601;l&#333;&#353;&icirc;m &#8217;elef &#8217;&icirc;&#353; gibw&#333;r&ecirc; h<sup>a</sup>&#x1E25;ayil wayyi&#353;&#601;l&#257;&#x1E25;&#275;m l&#257;y&#601;l&acirc;: </P>
<P>4&nbsp;way&#601;&#x1E63;aw &#8217;&#333;&#x1E6F;&#257;m l&#275;&#8217;m&#333;r r&#601;&#8217;&ucirc; &#8217;atem &#8217;&#333;r&#601;&#x1E07;&icirc;m l&#257;&#8216;&icirc;r m&#275;&#8217;<sup>a</sup>&#x1E25;&#259;r&ecirc; h&#257;&#8216;&icirc;r &#8217;al-tar&#601;&#x1E25;&icirc;q&ucirc; min-h&#257;&#8216;&icirc;r m&#601;&#8217;&#333;&#x1E0F; wih&#601;y&icirc;&#x1E6F;em kull&#601;&#x1E35;em n&#601;&#x1E35;&#333;n&icirc;m: </P>
<P>5&nbsp;wa&#8217;&#259;n&icirc; w&#601;&#x1E35;&#257;l-h&#257;&#8216;&#257;m &#8217;&#259;&#353;er &#8217;it&icirc; niq&#601;ra&#x1E07; &#8217;el-h&#257;&#8216;&icirc;r w&#601;h&#257;y&acirc; k&icirc;-y&#275;&#x1E63;&#601;&#8217;&ucirc; liq&#601;r&#257;&#8217;&#x1E6F;&#275;n&ucirc; ka&#8217;&#259;&#353;er b&#257;ri&#8217;&#353;&#333;n&acirc; w&#601;nas&#601;n&ucirc; lif&#601;n&ecirc;hem: </P>
<P>6&nbsp;w&#601;y&#257;&#x1E63;&#601;&#8217;&ucirc; &#8217;<sup>a</sup>&#x1E25;&#259;r&ecirc;n&ucirc; &#8216;a&#x1E0F; hat&icirc;q&#275;n&ucirc; &#8217;w&#333;&#x1E6F;&#257;m min-h&#257;&#8216;&icirc;r k&icirc; y&#333;&#8217;m&#601;r&ucirc; n&#257;s&icirc;m l&#601;f&#257;n&ecirc;n&ucirc; ka&#8217;&#259;&#353;er b&#257;ri&#8217;&#353;&#333;n&acirc; w&#601;nas&#601;n&ucirc; lif&#601;n&ecirc;hem: </P>
<P>7&nbsp;w&#601;&#8217;atem t&#257;qum&ucirc; m&#275;h&#257;&#8217;w&#333;r&#275;&#x1E07; w&#601;hw&#333;ra&#353;&#601;tem &#8217;e&#x1E6F;-h&#257;&#8216;&icirc;r &ucirc;n&#601;&#x1E6F;&#257;n&#257;h y&#601;hw&acirc; &#8217;&#277;l&#333;h&ecirc;&#x1E35;em b&#601;ye&#x1E0F;&#601;&#x1E35;em: </P>
<P>8&nbsp;w&#601;h&#257;y&acirc; k&#601;&#x1E6F;&#257;f&#601;&#347;&#601;&#x1E35;em &#8217;e&#x1E6F;-h&#257;&#8216;&icirc;r ta&#x1E63;&#x1E63;&icirc;&#x1E6F;&ucirc; &#8217;e&#x1E6F;-h&#257;&#8216;&icirc;r b&#257;&#8217;&#275;&#353; ki&#x1E0F;&#601;&#x1E07;ar y&#601;hw&acirc; t<sup>a</sup>&#8216;&#259;&#347;&ucirc; r&#601;&#8217;&ucirc; &#x1E63;i&ucirc;&icirc;&#x1E6F;&icirc; &#8217;e&#x1E6F;&#601;&#x1E35;em: </P>
<P>9&nbsp;wayyi&#353;&#601;l&#257;&#x1E25;&#275;m y&#601;hw&#333;&#353;u&#8216;a wayy&#275;l&#601;&#x1E35;&ucirc; &#8217;el-hamma&#8217;&#601;r&#257;&#x1E07; wayy&#275;&#353;&#601;&#x1E07;&ucirc; b&ecirc;n b&ecirc;&#x1E6F;-&#8217;&#275;l &ucirc;&#x1E07;&ecirc;n h&#257;&#8216;ay m&icirc;y&#257;m l&#257;&#8216;&#257;y wayy&#257;len y&#601;hw&#333;&#353;u&#8216;a ballay&#601;l&acirc; hah&ucirc;&#8217; b&#601;&#x1E6F;w&#333;&#x1E35;&#601; h&#257;&#8216;&#257;m: </P>
<P>10&nbsp;wayya&#353;&#601;k&#275;m y&#601;hw&#333;&#353;u&#8216;a bab&#333;qer wayyif&#601;q&#333;&#x1E0F; &#8217;e&#x1E6F;-h&#257;&#8216;&#257;m wayy<sup>a</sup>&#8216;al h&ucirc;&#8217; w&#601;ziq&#601;n&ecirc; yi&#347;&#601;r&#257;&#8217;&#275;l lif&#601;n&ecirc; h&#257;&#8216;&#257;m h&#257;&#8216;&#257;y: </P>
<P>11&nbsp;w&#601;&#x1E35;&#257;l-h&#257;&#8216;&#257;m hammil&#601;&#x1E25;&#257;m&acirc; &#8217;&#259;&#353;er &#8217;itw&#333; &#8216;&#257;l&ucirc; wayyig&#601;&#353;&ucirc; wayy&#257;&#x1E07;&#333;&#8217;&ucirc; ne&#x1E21;e&#x1E0F; h&#257;&#8216;&icirc;r wayy<sup>a</sup>&#x1E25;&#259;n&ucirc; mi&#x1E63;&#x1E63;&#601;fw&#333;n l&#257;&#8216;ay w&#601;hagay <font color="brown">b&ecirc;nw&#333;</font> <font color="blue">b&ecirc;n&#257;yw</font> &ucirc;&#x1E07;&ecirc;n-h&#257;&#8216;&#257;y: </P>
<P>12&nbsp;wayyiqq<sup>a</sup>&#x1E25; k<sup>a</sup>&#x1E25;&#259;m&#275;&#353;e&#x1E6F; &#8217;&#259;l&#257;f&icirc;m &#8217;&icirc;&#353; wayy&#257;&#347;em &#8217;w&#333;&#x1E6F;&#257;m &#8217;&#333;r&#275;&#x1E07; b&ecirc;n b&ecirc;&#x1E6F;-&#8217;&#275;l &ucirc;&#x1E07;&ecirc;n h&#257;&#8216;ay m&icirc;y&#257;m l&#257;&#8216;&icirc;r: </P>
<P>13&nbsp;wayy&#257;&#347;&icirc;m&ucirc; h&#257;&#8216;&#257;m &#8217;e&#x1E6F;-k&#257;l-hamm<sup>a</sup>&#x1E25;&#259;neh &#8217;&#259;&#353;er mi&#x1E63;&#x1E63;&#601;fw&#333;n l&#257;&#8216;&icirc;r w&#601;&#8217;e&#x1E6F;-&#8216;&#259;q&#275;&#x1E07;w&#333; m&icirc;y&#257;m l&#257;&#8216;&icirc;r wayy&#275;le&#x1E35;&#601; y&#601;hw&#333;&#353;u&#8216;a ballay&#601;l&acirc; hah&ucirc;&#8217; b&#601;&#x1E6F;w&#333;&#x1E35;&#601; h&#257;&#8216;&#275;meq: </P>
<P>14&nbsp;way&#601;h&icirc; kir&#601;&#8217;w&#333;&#x1E6F; mele&#x1E35;&#601;-h&#257;&#8216;ay way&#601;mah&#259;r&ucirc; wayya&#353;&#601;k&icirc;m&ucirc; wayy&#275;&#x1E63;&#601;&#8217;&ucirc; &#8217;an&#601;&#353;&ecirc;-h&#257;&#8216;&icirc;r liq&#601;ra&#8217;&#x1E6F;-yi&#347;&#601;r&#257;&#8217;&#275;l lammil&#601;&#x1E25;&#257;m&acirc; h&ucirc;&#8217; w&#601;&#x1E35;&#257;l-&#8216;ammw&#333; lammw&#333;&#8216;&#275;&#x1E0F; lif&#601;n&ecirc; h&#257;&#8216;&#259;r&#257;&#x1E07;&acirc; w&#601;h&ucirc;&#8217; l&#333;&#8217; y&#257;&#x1E0F;<sup>a</sup>&#8216; k&icirc;-&#8217;&#333;r&#275;&#x1E07; lw&#333; m&#275;&#8217;<sup>a</sup>&#x1E25;&#259;r&ecirc; h&#257;&#8216;&icirc;r: </P>
<P>15&nbsp;wayyinn&#257;&#x1E21;&#601;&#8216;&ucirc; y&#601;hw&#333;&#353;u&#8216;a w&#601;&#x1E35;&#257;l-yi&#347;&#601;r&#257;&#8217;&#275;l lif&#601;n&ecirc;hem wayy&#257;nus&ucirc; dere&#x1E35;&#601; hammi&#x1E0F;&#601;b&#257;r: </P>
<P>16&nbsp;wayyizz&#257;&#8216;&#259;q&ucirc; k&#257;l-h&#257;&#8216;&#257;m &#8217;&#259;&#353;er <font color="brown">b&#257;&#8216;&icirc;r</font> <font color="blue">b&#257;&#8216;ay</font> lir&#601;d&#333;f &#8217;<sup>a</sup>&#x1E25;&#259;r&ecirc;hem wayyir&#601;d&#601;f&ucirc; &#8217;<sup>a</sup>&#x1E25;&#259;r&ecirc; y&#601;hw&#333;&#353;u&#8216;a wayyinn&#257;&#x1E6F;&#601;q&ucirc; min-h&#257;&#8216;&icirc;r: </P>
<P>17&nbsp;w&#601;l&#333;&#8217;-ni&#353;&#601;&#8217;ar &#8217;&icirc;&#353; b&#257;&#8216;ay &ucirc;&#x1E07;&ecirc;&#x1E6F; &#8217;&#275;l &#8217;&#259;&#353;er l&#333;&#8217;-y&#257;&#x1E63;&#601;&#8217;&ucirc; &#8217;<sup>a</sup>&#x1E25;&#259;r&ecirc; yi&#347;&#601;r&#257;&#8217;&#275;l wayy<sup>a</sup>&#8216;az&#601;&#x1E07;&ucirc; &#8217;e&#x1E6F;-h&#257;&#8216;&icirc;r p&#601;&#x1E6F;&ucirc;&#x1E25;&acirc; wayyir&#601;d&#601;f&ucirc; &#8217;<sup>a</sup>&#x1E25;&#259;r&ecirc; yi&#347;&#601;r&#257;&#8217;&#275;l: f</P>
<P>18&nbsp;wayy&#333;&#8217;mer y&#601;hw&acirc; &#8217;el-y&#601;hw&#333;&#353;u&#8216;a n&#601;&#x1E6D;&#275;h bak&icirc;&#x1E0F;w&#333;n &#8217;&#259;&#353;er-b&#601;y&#257;&#x1E0F;&#601;&#x1E35;&#257; &#8217;el-h&#257;&#8216;ay k&icirc; &#x1E07;&#601;y&#257;&#x1E0F;&#601;&#x1E35;&#257; &#8217;et&#601;nenn&acirc; wayy&#275;&#x1E6D; y&#601;hw&#333;&#353;u&#8216;a bak&icirc;&#x1E0F;w&#333;n &#8217;&#259;&#353;er-b&#601;y&#257;&#x1E0F;w&#333; &#8217;el-h&#257;&#8216;&icirc;r: </P>
<P>19&nbsp;w&#601;h&#257;&#8217;w&#333;r&#275;&#x1E07; q&#257;m m&#601;h&#275;r&acirc; mimm&#601;qw&#333;mw&#333; wayy&#257;r&ucirc;&#x1E63;&ucirc; kin&#601;&#x1E6D;w&#333;&#x1E6F; y&#257;&#x1E0F;w&#333; wayy&#257;&#x1E07;&#333;&#8217;&ucirc; h&#257;&#8216;&icirc;r wayyil&#601;k&#601;&#x1E0F;&ucirc;h&#257; way&#601;mah&#259;r&ucirc; wayya&#x1E63;&#x1E63;&icirc;&#x1E6F;&ucirc; &#8217;e&#x1E6F;-h&#257;&#8216;&icirc;r b&#257;&#8217;&#275;&#353;: </P>
<P>20&nbsp;wayyif&#601;n&ucirc; &#8217;an&#601;&#353;&ecirc; h&#257;&#8216;ay &#8217;<sup>a</sup>&#x1E25;&#259;r&ecirc;hem wayyir&#601;&#8217;&ucirc; w&#601;hinn&#275;h &#8216;&#257;l&acirc; &#8216;&#259;&#353;an h&#257;&#8216;&icirc;r ha&#353;&#353;&#257;may&#601;m&acirc; w&#601;l&#333;&#8217;-h&#257;y&acirc; &#x1E07;&acirc;em y&#257;&#x1E0F;ayim l&#257;n&ucirc;s h&#275;nn&acirc; w&acirc;&#275;nn&acirc; w&#601;h&#257;&#8216;&#257;m hann&#257;s hammi&#x1E0F;&#601;b&#257;r neh&#601;pa&#x1E35;&#601; &#8217;el-h&#257;rw&#333;&#x1E0F;&#275;f: </P>
<P>21&nbsp;w&icirc;hw&#333;&#353;u&#8216;a w&#601;&#x1E35;&#257;l-yi&#347;&#601;r&#257;&#8217;&#275;l r&#257;&#8217;&ucirc; k&icirc;-l&#257;&#x1E35;a&#x1E0F; h&#257;&#8217;&#333;r&#275;&#x1E07; &#8217;e&#x1E6F;-h&#257;&#8216;&icirc;r w&#601;&#x1E35;&icirc; &#8216;&#257;l&acirc; &#8216;&#259;&#353;an h&#257;&#8216;&icirc;r wayy&#257;&#353;u&#x1E07;&ucirc; wayyak&ucirc; &#8217;e&#x1E6F;-&#8217;an&#601;&#353;&ecirc; h&#257;&#8216;&#257;y: </P>
<P>22&nbsp;w&#601;&#8217;&#275;lleh y&#257;&#x1E63;&#601;&#8217;&ucirc; min-h&#257;&#8216;&icirc;r liq&#601;r&#257;&#8217;&#x1E6F;&#257;m wayyih&#601;y&ucirc; l&#601;yi&#347;&#601;r&#257;&#8217;&#275;l bat&#257;we&#x1E35;&#601; &#8217;&#275;lleh mizzeh w&#601;&#8217;&#275;lleh mizzeh wayyak&ucirc; &#8217;w&#333;&#x1E6F;&#257;m &#8216;a&#x1E0F;-bil&#601;t&icirc; hi&#353;&#601;&#8217;&icirc;r-lw&#333; &#347;&#257;r&icirc;&#x1E0F; &ucirc;f&#257;l&icirc;&#x1E6D;: </P>
<P>23&nbsp;w&#601;&#8217;e&#x1E6F;-mele&#x1E35;&#601; h&#257;&#8216;ay t&#257;f&#601;&#347;&ucirc; &#x1E25;&#257;y wayyaq&#601;ri&#x1E07;&ucirc; &#8217;&#333;&#x1E6F;w&#333; &#8217;el-y&#601;hw&#333;&#353;u&#8216;a: </P>
<P>24&nbsp;way&#601;h&icirc; k&#601;&#x1E35;allw&#333;&#x1E6F; yi&#347;&#601;r&#257;&#8217;&#275;l lah&#259;r&#333;&#x1E21; &#8217;e&#x1E6F;-k&#257;l-y&#333;&#353;&#601;&#x1E07;&ecirc; h&#257;&#8216;ay ba&#347;&#347;&#257;&#x1E0F;eh bammi&#x1E0F;&#601;b&#257;r &#8217;&#259;&#353;er r&#601;&#x1E0F;&#257;f&ucirc;m bw&#333; wayyip&#601;l&ucirc; &#x1E35;ull&#257;m l&#601;f&icirc;-&#x1E25;ere&#x1E07; &#8216;a&#x1E0F;-tumm&#257;m wayy&#257;&#353;u&#x1E07;&ucirc; &#x1E35;&#257;l-yi&#347;&#601;r&#257;&#8217;&#275;l h&#257;&#8216;ay wayyak&ucirc; &#8217;&#333;&#x1E6F;&#257;h l&#601;f&icirc;-&#x1E25;&#257;re&#x1E07;: </P>
<P>25&nbsp;way&#601;h&icirc; &#x1E35;&#257;l-hann&#333;f&#601;l&icirc;m bayyw&#333;m hah&ucirc;&#8217; m&#275;&#8217;&icirc;&#353; w&#601;&#8216;a&#x1E0F;-&#8217;i&#353;&#353;&acirc; &#353;&#601;n&ecirc;m &#8216;&#257;&#347;&#257;r &#8217;&#257;lef k&#333;l &#8217;an&#601;&#353;&ecirc; h&#257;&#8216;&#257;y: </P>
<P>26&nbsp;w&icirc;hw&#333;&#353;u&#8216;a l&#333;&#8217;-h&#275;&#353;&icirc;&#x1E07; y&#257;&#x1E0F;w&#333; &#8217;&#259;&#353;er n&#257;&#x1E6D;&acirc; bak&icirc;&#x1E0F;w&#333;n &#8216;a&#x1E0F; &#8217;&#259;&#353;er he&#x1E25;&#277;r&icirc;m &#8217;&#275;&#x1E6F; k&#257;l-y&#333;&#353;&#601;&#x1E07;&ecirc; h&#257;&#8216;&#257;y: </P>
<P>27&nbsp;raq hab&#601;h&#275;m&acirc; &ucirc;&#353;&#601;lal h&#257;&#8216;&icirc;r hah&icirc;&#8217; b&#257;z&#601;z&ucirc; l&acirc;em yi&#347;&#601;r&#257;&#8217;&#275;l ki&#x1E0F;&#601;&#x1E07;ar y&#601;hw&acirc; &#8217;&#259;&#353;er &#x1E63;i&ucirc;&acirc; &#8217;e&#x1E6F;-y&#601;hw&#333;&#353;u&#8216;a: </P>
<P>28&nbsp;wayyi&#347;&#601;r&#333;f y&#601;hw&#333;&#353;u&#8216;a &#8217;e&#x1E6F;-h&#257;&#8216;&#257;y way&#601;&#347;&icirc;meh&#257; t&#275;l-&#8216;w&#333;l&#257;m &#353;&#601;m&#257;m&acirc; &#8216;a&#x1E0F; hayyw&#333;m hazzeh: </P>
<P>29&nbsp;w&#601;&#8217;e&#x1E6F;-mele&#x1E35;&#601; h&#257;&#8216;ay t&#257;l&acirc; &#8216;al-h&#257;&#8216;&#275;&#x1E63; &#8216;a&#x1E0F;-&#8216;&#275;&#x1E6F; h&#257;&#8216;&#257;re&#x1E07; &ucirc;&#x1E35;&#601;&#x1E07;w&#333;&#8217; ha&#353;&#353;eme&#353; &#x1E63;i&ucirc;&acirc; y&#601;hw&#333;&#353;u&#8216;a wayy&#333;r&icirc;&#x1E0F;&ucirc; &#8217;e&#x1E6F;-ni&#x1E07;&#601;l&#257;&#x1E6F;w&#333; min-h&#257;&#8216;&#275;&#x1E63; wayya&#353;&#601;l&icirc;&#x1E35;&ucirc; &#8217;w&#333;&#x1E6F;&#257;h &#8217;el-pe&#x1E6F;<sup>a</sup>&#x1E25; &#353;<sup>a</sup>&#8216;ar h&#257;&#8216;&icirc;r wayy&#257;q&icirc;m&ucirc; &#8216;&#257;l&#257;yw gal-&#8217;&#259;&#x1E07;&#257;n&icirc;m g&#257;&#x1E0F;w&#333;l &#8216;a&#x1E0F; hayyw&#333;m hazzeh: f</P>
<P>30&nbsp;&#8217;&#257;z yi&#x1E07;&#601;neh y&#601;hw&#333;&#353;u&#8216;a miz&#601;b&#275;&#x1E25;a layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l b&#601;har &#8216;&ecirc;&#x1E07;&#257;l: </P>
<P>31&nbsp;ka&#8217;&#259;&#353;er &#x1E63;i&ucirc;&acirc; m&#333;&#353;eh &#8216;e&#x1E07;e&#x1E0F;-y&#601;hw&acirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l kak&#257;&#x1E6F;&ucirc;&#x1E07; b&#601;s&#275;fer tw&#333;ra&#x1E6F; m&#333;&#353;eh miz&#601;b<sup>a</sup>&#x1E25; &#8217;&#259;&#x1E07;&#257;n&icirc;m &#353;&#601;l&#275;mw&#333;&#x1E6F; &#8217;&#259;&#353;er l&#333;&#8217;-h&#275;n&icirc;f &#8216;&#259;l&ecirc;hen bar&#601;zel wayy<sup>a</sup>&#8216;&#259;l&ucirc; &#8216;&#257;l&#257;yw &#8216;&#333;lw&#333;&#x1E6F; layhw&acirc; wayyiz&#601;b&#601;&#x1E25;&ucirc; &#353;&#601;l&#257;m&icirc;m: </P>
<P>32&nbsp;wayyi&#x1E35;&#601;t&#257;&#x1E07;-&#353;&#257;m &#8216;al-h&#257;&#8217;&#259;&#x1E07;&#257;n&icirc;m &#8217;&#275;&#x1E6F; mi&#353;&#601;n&#275;h tw&#333;ra&#x1E6F; m&#333;&#353;eh &#8217;&#259;&#353;er k&#257;&#x1E6F;a&#x1E07; lif&#601;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>33&nbsp;w&#601;&#x1E35;&#257;l-yi&#347;&#601;r&#257;&#8217;&#275;l &ucirc;z&#601;q&#275;n&#257;yw w&#601;&#353;&#333;&#x1E6D;&#601;r&icirc;m| w&#601;&#353;&#333;f&#601;&#x1E6D;&#257;yw &#8216;&#333;m&#601;&#x1E0F;&icirc;m mizzeh| &ucirc;mizzeh| l&#257;&#8217;&#257;rw&#333;n ne&#x1E21;e&#x1E0F; hak&#333;h&#259;n&icirc;m hal&#601;w&icirc;yim n&#333;&#347;&#601;&#8217;&ecirc;| &#8217;&#259;rw&#333;n b&#601;r&icirc;&#x1E6F;-y&#601;hw&acirc; kag&#275;r k&#257;&#8217;ez&#601;r&#257;&#x1E25; &#x1E25;e&#x1E63;&#601;yw&#333; &#8217;el-m&ucirc;l har-g&#601;riz&icirc;m w&#601;h<sup>a</sup>&#x1E25;e&#x1E63;&#601;yw&#333; &#8217;el-m&ucirc;l har-&#8216;&ecirc;&#x1E07;&#257;l ka&#8217;&#259;&#353;er &#x1E63;i&ucirc;&acirc; m&#333;&#353;eh &#8216;e&#x1E07;e&#x1E0F;-y&#601;hw&acirc; l&#601;&#x1E07;&#257;r&#275;&#x1E35;&#601; &#8217;e&#x1E6F;-h&#257;&#8216;&#257;m yi&#347;&#601;r&#257;&#8217;&#275;l b&#257;ri&#8217;&#353;&#333;n&acirc;: </P>
<P>34&nbsp;w&#601;&#8217;<sup>a</sup>&#x1E25;&#259;r&ecirc;-&#x1E35;&#275;n q&#257;r&#257;&#8217; &#8217;e&#x1E6F;-k&#257;l-di&#x1E07;&#601;r&ecirc; hatw&#333;r&acirc; hab&#601;r&#257;&#x1E35;&acirc; w&#601;haqq&#601;l&#257;l&acirc; k&#601;&#x1E35;&#257;l-hak&#257;&#x1E6F;&ucirc;&#x1E07; b&#601;s&#275;fer hatw&#333;r&acirc;: </P>
<P>35&nbsp;l&#333;&#8217;-h&#257;y&acirc; &#x1E0F;&#257;&#x1E07;&#257;r mik&#333;l &#8217;&#259;&#353;er-&#x1E63;i&ucirc;&acirc; m&#333;&#353;eh &#8217;&#259;&#353;er l&#333;&#8217;-q&#257;r&#257;&#8217; y&#601;hw&#333;&#353;u&#8216;a ne&#x1E21;e&#x1E0F; k&#257;l-q&#601;hal yi&#347;&#601;r&#257;&#8217;&#275;l w&#601;hann&#257;&#353;&icirc;m w&#601;ha&#x1E6D;&#x1E6D;af w&#601;hag&#275;r hah&#333;l&#275;&#x1E35;&#601; b&#601;qir&#601;b&#257;m: f</P>
</TD>
</TABLE>
<P><HR>
<CENTER>
<A HREF="jos009.htm">Next: Joshua (Yehoshua) Chapter 9</A></CENTER>
</BODY>
</HTML>
