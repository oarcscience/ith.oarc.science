[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/lev007)  [KJV](../kjv/lev007)  [Sep](../sep/lev007.md) 
[Vul](../vul/lev007.md)   
  
[Leviticus (Vayikra) Index](lev.md)  
  [Previous](lev006)  [Next](lev008.md) 

------------------------------------------------------------------------

### Tanach (Hebrew): Leviticus (Vayikra) Chapter 7

‎<span id="001">1</span> ‏וְזֹ֥את תּוֹרַ֖ת הָאָשָׁ֑ם קֹ֥דֶשׁ קָֽדָשִׁ֖ים
הֽוּא׃

‎<span id="002">2</span> ‏בִּמְק֗וֹם אֲשֶׁ֤ר יִשְׁחֲטוּ֙ אֶת־הָ֣עֹלָ֔ה
יִשְׁחֲט֖וּ אֶת־הָאָשָׁ֑ם וְאֶת־דָּמ֛וֹ יִזְרֹ֥ק עַל־הַמִּזְבֵּ֖חַ
סָבִֽיב׃

‎<span id="003">3</span> ‏וְאֵ֥ת כָּל־חֶלְבּ֖וֹ יַקְרִ֣יב מִמֶּ֑נּוּ
אֵ֚ת הָֽאַלְיָ֔ה וְאֶת־הַחֵ֖לֶב הַֽמְכַסֶּ֥ה אֶת־הַקֶּֽרֶב׃

‎<span id="004">4</span> ‏וְאֵת֙ שְׁתֵּ֣י הַכְּלָיֹ֔ת וְאֶת־הַחֵ֙לֶב֙
אֲשֶׁ֣ר עֲלֵיהֶ֔ן אֲשֶׁ֖ר עַל־הַכְּסָלִ֑ים וְאֶת־הַיֹּתֶ֙רֶת֙
עַל־הַכָּבֵ֔ד עַל־הַכְּלָיֹ֖ת יְסִירֶֽנָּה׃

‎<span id="005">5</span> ‏וְהִקְטִ֨יר אֹתָ֤ם הַכֹּהֵן֙ הַמִּזְבֵּ֔חָה
אִשֶּׁ֖ה לַיהוָ֑ה אָשָׁ֖ם הֽוּא׃

‎<span id="006">6</span> ‏כָּל־זָכָ֥ר בַּכֹּהֲנִ֖ים יֹאכְלֶ֑נּוּ
בְּמָק֤וֹם קָדוֹשׁ֙ יֵאָכֵ֔ל קֹ֥דֶשׁ קָֽדָשִׁ֖ים הֽוּא׃

‎<span id="007">7</span> ‏כַּֽחַטָּאת֙ כָּֽאָשָׁ֔ם תּוֹרָ֥ה אַחַ֖ת
לָהֶ֑ם הַכֹּהֵ֛ן אֲשֶׁ֥ר יְכַפֶּר־בּ֖וֹ ל֥וֹ יִהְיֶֽה׃

‎<span id="008">8</span> ‏וְהַ֨כֹּהֵ֔ן הַמַּקְרִ֖יב אֶת־עֹ֣לַת אִ֑ישׁ
ע֤וֹר הָֽעֹלָה֙ אֲשֶׁ֣ר הִקְרִ֔יב לַכֹּהֵ֖ן ל֥וֹ יִהְיֶֽה׃

‎<span id="009">9</span> ‏וְכָל־מִנְחָ֗ה אֲשֶׁ֤ר תֵּֽאָפֶה֙ בַּתַּנּ֔וּר
וְכָל־נַעֲשָׂ֥ה בַמַּרְחֶ֖שֶׁת וְעַֽל־מַחֲבַ֑ת לַכֹּהֵ֛ן הַמַּקְרִ֥יב
אֹתָ֖הּ ל֥וֹ תִֽהְיֶֽה׃

‎<span id="010">10</span> ‏וְכָל־מִנְחָ֥ה בְלוּלָֽה־בַשֶּׁ֖מֶן
וַחֲרֵבָ֑ה לְכָל־בְּנֵ֧י אַהֲרֹ֛ן תִּהְיֶ֖ה אִ֥ישׁ כְּאָחִֽיו׃ פ

‎<span id="011">11</span> ‏וְזֹ֥את תּוֹרַ֖ת זֶ֣בַח הַשְּׁלָמִ֑ים אֲשֶׁ֥ר
יַקְרִ֖יב לַיהוָֽה׃

‎<span id="012">12</span> ‏אִ֣ם עַל־תּוֹדָה֮ יַקְרִיבֶנּוּ֒ וְהִקְרִ֣יב׀
עַל־זֶ֣בַח הַתּוֹדָ֗ה חַלּ֤וֹת מַצּוֹת֙ בְּלוּלֹ֣ת בַּשֶּׁ֔מֶן
וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן וְסֹ֣לֶת מֻרְבֶּ֔כֶת חַלֹּ֖ת
בְּלוּלֹ֥ת בַּשָּֽׁמֶן׃

‎<span id="013">13</span> ‏עַל־חַלֹּת֙ לֶ֣חֶם חָמֵ֔ץ יַקְרִ֖יב
קָרְבָּנ֑וֹ עַל־זֶ֖בַח תּוֹדַ֥ת שְׁלָמָֽיו׃

‎<span id="014">14</span> ‏וְהִקְרִ֨יב מִמֶּ֤נּוּ אֶחָד֙
מִכָּל־קָרְבָּ֔ן תְּרוּמָ֖ה לַיהוָ֑ה לַכֹּהֵ֗ן הַזֹּרֵ֛ק אֶת־דַּ֥ם
הַשְּׁלָמִ֖ים ל֥וֹ יִהְיֶֽה׃

‎<span id="015">15</span> ‏וּבְשַׂ֗ר זֶ֚בַח תּוֹדַ֣ת שְׁלָמָ֔יו בְּי֥וֹם
קָרְבָּנ֖וֹ יֵאָכֵ֑ל לֹֽא־יַנִּ֥יחַ מִמֶּ֖נּוּ עַד־בֹּֽקֶר׃

‎<span id="016">16</span> ‏וְאִם־נֶ֣דֶר׀ א֣וֹ נְדָבָ֗ה זֶ֚בַח
קָרְבָּנ֔וֹ בְּי֛וֹם הַקְרִיב֥וֹ אֶת־זִבְח֖וֹ יֵאָכֵ֑ל וּמִֽמָּחֳרָ֔ת
וְהַנּוֹתָ֥ר מִמֶּ֖נּוּ יֵאָכֵֽל׃

‎<span id="017">17</span> ‏וְהַנּוֹתָ֖ר מִבְּשַׂ֣ר הַזָּ֑בַח בַּיּוֹם֙
הַשְּׁלִישִׁ֔י בָּאֵ֖שׁ יִשָּׂרֵֽף׃

‎<span id="018">18</span> ‏וְאִ֣ם הֵאָכֹ֣ל יֵ֠אָכֵל מִבְּשַׂר־זֶ֨בַח
שְׁלָמָ֜יו בַּיּ֣וֹם הַשְּׁלִישִׁי֮ לֹ֣א יֵרָצֶה֒ הַמַּקְרִ֣יב אֹת֗וֹ
לֹ֧א יֵחָשֵׁ֛ב ל֖וֹ פִּגּ֣וּל יִהְיֶ֑ה וְהַנֶּ֛פֶשׁ הָאֹכֶ֥לֶת
מִמֶּ֖נּוּ עֲוֹנָ֥הּ תִּשָּֽׂא׃

‎<span id="019">19</span> ‏וְהַבָּשָׂ֞ר אֲשֶׁר־יִגַּ֤ע בְּכָל־טָמֵא֙
לֹ֣א יֵֽאָכֵ֔ל בָּאֵ֖שׁ יִשָּׂרֵ֑ף וְהַ֨בָּשָׂ֔ר כָּל־טָה֖וֹר יֹאכַ֥ל
בָּשָֽׂר׃

‎<span id="020">20</span> ‏וְהַנֶּ֜פֶשׁ אֲשֶׁר־תֹּאכַ֣ל בָּשָׂ֗ר
מִזֶּ֤בַח הַשְּׁלָמִים֙ אֲשֶׁ֣ר לַיהוָ֔ה וְטֻמְאָת֖וֹ עָלָ֑יו
וְנִכְרְתָ֛ה הַנֶּ֥פֶשׁ הַהִ֖וא מֵעַמֶּֽיהָ׃

‎<span id="021">21</span> ‏וְנֶ֜פֶשׁ כִּֽי־תִגַּ֣ע בְּכָל־טָמֵ֗א
בְּטֻמְאַ֤ת אָדָם֙ א֣וֹ׀ בִּבְהֵמָ֣ה טְמֵאָ֗ה א֚וֹ בְּכָל־שֶׁ֣קֶץ טָמֵ֔א
וְאָכַ֛ל מִבְּשַׂר־זֶ֥בַח הַשְּׁלָמִ֖ים אֲשֶׁ֣ר לַיהוָ֑ה וְנִכְרְתָ֛ה
הַנֶּ֥פֶשׁ הַהִ֖וא מֵעַמֶּֽיהָ׃ פ

‎<span id="022">22</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="023">23</span> ‏דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר
כָּל־חֵ֜לֶב שׁ֥וֹר וְכֶ֛שֶׂב וָעֵ֖ז לֹ֥א תֹאכֵֽלוּ׃

‎<span id="024">24</span> ‏וְחֵ֤לֶב נְבֵלָה֙ וְחֵ֣לֶב טְרֵפָ֔ה יֵעָשֶׂ֖ה
לְכָל־מְלָאכָ֑ה וְאָכֹ֖ל לֹ֥א תֹאכְלֻֽהוּ׃

‎<span id="025">25</span> ‏כִּ֚י כָּל־אֹכֵ֣ל חֵ֔לֶב מִן־הַ֨בְּהֵמָ֔ה
אֲשֶׁ֨ר יַקְרִ֥יב מִמֶּ֛נָּה אִשֶּׁ֖ה לַיהוָ֑ה וְנִכְרְתָ֛ה הַנֶּ֥פֶשׁ
הָאֹכֶ֖לֶת מֵֽעַמֶּֽיהָ׃

‎<span id="026">26</span> ‏וְכָל־דָּם֙ לֹ֣א תֹאכְל֔וּ בְּכֹ֖ל
מוֹשְׁבֹתֵיכֶ֑ם לָע֖וֹף וְלַבְּהֵמָֽה׃

‎<span id="027">27</span> ‏כָּל־נֶ֖פֶשׁ אֲשֶׁר־תֹּאכַ֣ל כָּל־דָּ֑ם
וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּֽיהָ׃ פ

‎<span id="028">28</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="029">29</span> ‏דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר
הַמַּקְרִ֞יב אֶת־זֶ֤בַח שְׁלָמָיו֙ לַיהוָ֔ה יָבִ֧יא אֶת־קָרְבָּנ֛וֹ
לַיהוָ֖ה מִזֶּ֥בַח שְׁלָמָֽיו׃

‎<span id="030">30</span> ‏יָדָ֣יו תְּבִיאֶ֔ינָה אֵ֖ת אִשֵּׁ֣י יְהוָ֑ה
אֶת־הַחֵ֤לֶב עַל־הֶֽחָזֶה֙ יְבִיאֶ֔נּוּ אֵ֣ת הֶחָזֶ֗ה לְהָנִ֥יף אֹת֛וֹ
תְּנוּפָ֖ה לִפְנֵ֥י יְהוָֽה׃

‎<span id="031">31</span> ‏וְהִקְטִ֧יר הַכֹּהֵ֛ן אֶת־הַחֵ֖לֶב
הַמִּזְבֵּ֑חָה וְהָיָה֙ הֶֽחָזֶ֔ה לְאַהֲרֹ֖ן וּלְבָנָֽיו׃

‎<span id="032">32</span> ‏וְאֵת֙ שׁ֣וֹק הַיָּמִ֔ין תִּתְּנ֥וּ תְרוּמָ֖ה
לַכֹּהֵ֑ן מִזִּבְחֵ֖י שַׁלְמֵיכֶֽם׃

‎<span id="033">33</span> ‏הַמַּקְרִ֞יב אֶת־דַּ֧ם הַשְּׁלָמִ֛ים
וְאֶת־הַחֵ֖לֶב מִבְּנֵ֣י אַהֲרֹ֑ן ל֧וֹ תִהְיֶ֛ה שׁ֥וֹק הַיָּמִ֖ין
לְמָנָֽה׃

‎<span id="034">34</span> ‏כִּי֩ אֶת־חֲזֵ֨ה הַתְּנוּפָ֜ה וְאֵ֣ת׀ שׁ֣וֹק
הַתְּרוּמָ֗ה לָקַ֙חְתִּי֙ מֵאֵ֣ת בְּנֵֽי־יִשְׂרָאֵ֔ל מִזִּבְחֵ֖י
שַׁלְמֵיהֶ֑ם וָאֶתֵּ֣ן אֹ֠תָם לְאַהֲרֹ֨ן הַכֹּהֵ֤ן וּלְבָנָיו֙
לְחָק־עוֹלָ֔ם מֵאֵ֖ת בְּנֵ֥י יִשְׂרָאֵֽל׃

‎<span id="035">35</span> ‏זֹ֣את מִשְׁחַ֤ת אַהֲרֹן֙ וּמִשְׁחַ֣ת בָּנָ֔יו
מֵאִשֵּׁ֖י יְהוָ֑ה בְּיוֹם֙ הִקְרִ֣יב אֹתָ֔ם לְכַהֵ֖ן לַיהוָֽה׃

‎<span id="036">36</span> ‏אֲשֶׁר֩ צִוָּ֨ה יְהוָ֜ה לָתֵ֣ת לָהֶ֗ם
בְּיוֹם֙ מָשְׁח֣וֹ אֹתָ֔ם מֵאֵ֖ת בְּנֵ֣י יִשְׂרָאֵ֑ל חֻקַּ֥ת עוֹלָ֖ם
לְדֹרֹתָֽם׃

‎<span id="037">37</span> ‏זֹ֣את הַתּוֹרָ֗ה לָֽעֹלָה֙ לַמִּנְחָ֔ה
וְלַֽחַטָּ֖את וְלָאָשָׁ֑ם וְלַ֨מִּלּוּאִ֔ים וּלְזֶ֖בַח הַשְּׁלָמִֽים׃

‎<span id="038">38</span> ‏אֲשֶׁ֨ר צִוָּ֧ה<sup>3</sup> יְהוָ֛ה
אֶת־מֹשֶׁ֖ה בְּהַ֣ר סִינָ֑י בְּי֨וֹם צַוֹּת֜וֹ אֶת־בְּנֵ֣י יִשְׂרָאֵ֗ל
לְהַקְרִ֧יב אֶת־קָרְבְּנֵיהֶ֛ם לַיהוָ֖ה בְּמִדְבַּ֥ר סִינָֽי׃ פ

1 wəzō’ṯ twōraṯ hā’āšām qōḏeš qāḏāšîm hû’:

2 biməqwōm ’ăšer yišəḥăṭû ’eṯ-hā‘ōlâ yišəḥăṭû ’eṯ-hā’āšām wə’eṯ-dāmwō
yizərōq ‘al-hammizəbēḥa sāḇîḇ:

3 wə’ēṯ kāl-ḥeləbwō yaqərîḇ mimmennû ’ēṯ hā’aləyâ
wə’eṯ-h<sup>a</sup>ḥēleḇ haməḵasseh ’eṯ-haqqereḇ:

4 wə’ēṯ šətê hakəlāyōṯ wə’eṯ-h<sup>a</sup>ḥēleḇ ’ăšer ‘ălêhen ’ăšer
‘al-hakəsālîm wə’eṯ-hayyōṯereṯ ‘al-hakāḇēḏ ‘al-hakəlāyōṯ yəsîrennâ:

5 wəhiqəṭîr ’ōṯām hakōhēn hammizəbēḥâ ’iššeh layhwâ ’āšām hû’:

6 kāl-zāḵār bakōhănîm yō’ḵəlennû bəmāqwōm qāḏwōš yē’āḵēl qōḏeš qāḏāšîm
hû’:

7 k<sup>a</sup>ḥaṭṭā’ṯ kā’āšām twōrâ ’<sup>a</sup>ḥaṯ lâem hakōhēn ’ăšer
yəḵaper-bwō lwō yihəyeh:

8 wəhakōhēn hammaqərîḇ ’eṯ-‘ōlaṯ ’îš ‘wōr hā‘ōlâ ’ăšer hiqərîḇ lakōhēn
lwō yihəyeh:

9 wəḵāl-minəḥâ ’ăšer tē’āfeh batannûr wəḵāl-n<sup>a</sup>‘ăśâ
ḇammarəḥešeṯ wə‘al-m<sup>a</sup>ḥăḇaṯ lakōhēn hammaqərîḇ ’ōṯāh lwō
ṯihəyeh:

10 wəḵāl-minəḥâ ḇəlûlâ-ḇaššemen w<sup>a</sup>ḥărēḇâ ləḵāl-bənê ’ahărōn
tihəyeh ’îš kə’āḥîw: f

11 wəzō’ṯ twōraṯ zeḇ<sup>a</sup>ḥ haššəlāmîm ’ăšer yaqərîḇ layhwâ:

12 ’im ‘al-twōḏâ yaqərîḇennû wəhiqərîḇ\| ‘al-zeḇ<sup>a</sup>ḥ hatwōḏâ
ḥallwōṯ maṣṣwōṯ bəlûlōṯ baššemen ûrəqîqê maṣṣwōṯ məšuḥîm baššāmen
wəsōleṯ murəbeḵeṯ ḥallōṯ bəlûlōṯ baššāmen:

13 ‘al-ḥallōṯ leḥem ḥāmēṣ yaqərîḇ qārəbānwō ‘al-zeḇ<sup>a</sup>ḥ twōḏaṯ
šəlāmāyw:

14 wəhiqərîḇ mimmennû ’eḥāḏ mikāl-qārəbān tərûmâ layhwâ lakōhēn hazzōrēq
’eṯ-dam haššəlāmîm lwō yihəyeh:

15 ûḇəśar zeḇ<sup>a</sup>ḥ twōḏaṯ šəlāmāyw bəywōm qārəbānwō yē’āḵēl
lō’-yannîḥa mimmennû ‘aḏ-bōqer:

16 wə’im-neḏer\| ’wō nəḏāḇâ zeḇ<sup>a</sup>ḥ qārəbānwō bəywōm haqərîḇwō
’eṯ-ziḇəḥwō yē’āḵēl ûmimmāḥŏrāṯ wəhannwōṯār mimmennû yē’āḵēl:

17 wəhannwōṯār mibəśar hazzāḇ<sup>a</sup>ḥ bayywōm haššəlîšî bā’ēš
yiśśārēf:

18 wə’im hē’āḵōl yē’āḵēl mibəśar-zeḇ<sup>a</sup>ḥ šəlāmāyw bayywōm
haššəlîšî lō’ yērāṣeh hammaqərîḇ ’ōṯwō lō’ yēḥāšēḇ lwō pigûl yihəyeh
wəhannefeš hā’ōḵeleṯ mimmennû ‘ăwōnāh tiśśā’:

19 wəhabāśār ’ăšer-yig<sup>a</sup>‘ bəḵāl-ṭāmē’ lō’ yē’āḵēl bā’ēš
yiśśārēf wəhabāśār kāl-ṭâwōr yō’ḵal bāśār:

20 wəhannefeš ’ăšer-tō’ḵal bāśār mizzeḇ<sup>a</sup>ḥ haššəlāmîm ’ăšer
layhwâ wəṭumə’āṯwō ‘ālāyw wəniḵərəṯâ hannefeš hahiw’ mē‘ammeyhā:

21 wənefeš kî-ṯig<sup>a</sup>‘ bəḵāl-ṭāmē’ bəṭumə’aṯ ’āḏām ’wō\|
biḇəhēmâ ṭəmē’â ’wō bəḵāl-šeqeṣ ṭāmē’ wə’āḵal mibəśar-zeḇ<sup>a</sup>ḥ
haššəlāmîm ’ăšer layhwâ wəniḵərəṯâ hannefeš hahiw’ mē‘ammeyhā: f

22 wayəḏabēr yəhwâ ’el-mōšeh llē’mōr:

23 dabēr ’el-bənê yiśərā’ēl lē’mōr kāl-ḥēleḇ šwōr wəḵeśeḇ wā‘ēz lō’
ṯō’ḵēlû:

24 wəḥēleḇ nəḇēlâ wəḥēleḇ ṭərēfâ yē‘āśeh ləḵāl-məlā’ḵâ wə’āḵōl lō’
ṯō’ḵəluhû:

25 kî kāl-’ōḵēl ḥēleḇ min-habəhēmâ ’ăšer yaqərîḇ mimmennâ ’iššeh layhwâ
wəniḵərəṯâ hannefeš hā’ōḵeleṯ mē‘ammeyhā:

26 wəḵāl-dām lō’ ṯō’ḵəlû bəḵōl mwōšəḇōṯêḵem lā‘wōf wəlabəhēmâ:

27 kāl-nefeš ’ăšer-tō’ḵal kāl-dām wəniḵərəṯâ hannefeš hahiw’ mē‘ammeyhā:
f

28 wayəḏabēr yəhwâ ’el-mōšeh llē’mōr:

29 dabēr ’el-bənê yiśərā’ēl lē’mōr hammaqərîḇ ’eṯ-zeḇ<sup>a</sup>ḥ
šəlāmāyw layhwâ yāḇî’ ’eṯ-qārəbānwō layhwâ mizzeḇ<sup>a</sup>ḥ šəlāmāyw:

30 yāḏāyw təḇî’eynâ ’ēṯ ’iššê yəhwâ ’eṯ-h<sup>a</sup>ḥēleḇ ‘al-heḥāzeh
yəḇî’ennû ’ēṯ heḥāzeh ləhānîf ’ōṯwō tənûfâ lifənê yəhwâ:

31 wəhiqəṭîr hakōhēn ’eṯ-h<sup>a</sup>ḥēleḇ hammizəbēḥâ wəhāyâ heḥāzeh
lə’ahărōn ûləḇānāyw:

32 wə’ēṯ šwōq hayyāmîn titənû ṯərûmâ lakōhēn mizziḇəḥê šaləmêḵem:

33 hammaqərîḇ ’eṯ-dam haššəlāmîm wə’eṯ-h<sup>a</sup>ḥēleḇ mibənê ’ahărōn
lwō ṯihəyeh šwōq hayyāmîn ləmānâ:

34 kî ’eṯ-ḥăzēh hatənûfâ wə’ēṯ\| šwōq hatərûmâ lāq<sup>a</sup>ḥətî mē’ēṯ
bənê-yiśərā’ēl mizziḇəḥê šaləmêhem wā’etēn ’ōṯām lə’ahărōn hakōhēn
ûləḇānāyw ləḥāq-‘wōlām mē’ēṯ bənê yiśərā’ēl:

35 zō’ṯ mišəḥaṯ ’ahărōn ûmišəḥaṯ bānāyw mē’iššê yəhwâ bəywōm hiqərîḇ
’ōṯām ləḵahēn layhwâ:

36 ’ăšer ṣiûâ yəhwâ lāṯēṯ lâem bəywōm māšəḥwō ’ōṯām mē’ēṯ bənê yiśərā’ēl
ḥuqqaṯ ‘wōlām ləḏōrōṯām:

37 zō’ṯ hatwōrâ lā‘ōlâ lamminəḥâ wəl<sup>a</sup>ḥaṭṭā’ṯ wəlā’āšām
wəlammillû’îm ûləzeḇ<sup>a</sup>ḥ haššəlāmîm:

38 ’ăšer ṣiûâ<sup>3</sup> yəhwâ ’eṯ-mōšeh bəhar sînāy bəywōm ṣaûōṯwō
’eṯ-bənê yiśərā’ēl ləhaqərîḇ ’eṯ-qārəbənêhem layhwâ bəmiḏəbar sînāy: f

------------------------------------------------------------------------

[Next: Leviticus (Vayikra) Chapter 8](lev008.md)
