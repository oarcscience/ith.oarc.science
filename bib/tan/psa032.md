[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa032)  [KJV](../kjv/psa032)  [Sep](../sep/psa032) 
[Vul](../vul/psa032)   
  
[Psalms (Tehilim) Index](psa)  
  [Previous](psa031)  [Next](psa033) 

------------------------------------------------------------------------

### Tanach (Hebrew): Psalms (Tehilim) Chapter 32

‎<span id="001">1</span> ‏לְדָוִ֗ד מַ֫שְׂכִּ֥יל אַשְׁרֵ֥י
נְֽשׂוּי־פֶּ֗שַׁע כְּס֣וּי חֲטָאָֽה׃

‎<span id="002">2</span> ‏אַ֥שְֽׁרֵי אָדָ֗ם לֹ֤א יַחְשֹׁ֬ב יְהוָ֣ה ל֣וֹ
עָוֹ֑ן וְאֵ֖ין בְּרוּח֣וֹ רְמִיָּה׃<sup>1</sup>

‎<span id="003">3</span> ‏כִּֽי־הֶ֭חֱרַשְׁתִּי בָּל֣וּ עֲצָמָ֑י
בְּ֝שַׁאֲגָתִ֗י כָּל־הַיּֽוֹם׃

‎<span id="004">4</span> ‏כִּ֤י׀ יוֹמָ֣ם וָלַיְלָה֮ תִּכְבַּ֥ד עָלַ֗י
יָ֫דֶ֥ךָ נֶהְפַּ֥ךְ לְשַׁדִּ֑י בְּחַרְבֹ֖נֵי קַ֣יִץ סֶֽלָה׃

‎<span id="005">5</span> ‏חַטָּאתִ֨י אוֹדִ֪יעֲךָ֡ וַעֲוֹ֘נִ֤י
לֹֽא־כִסִּ֗יתִי אָמַ֗רְתִּי אוֹדֶ֤ה עֲלֵ֣י פְ֭שָׁעַי לַיהוָ֑ה וְאַתָּ֨ה
נָ֘שָׂ֤אתָ עֲוֹ֖ן חַטָּאתִ֣י סֶֽלָה׃

‎<span id="006">6</span> ‏עַל־זֹ֡את יִתְפַּלֵּ֬ל כָּל־חָסִ֨יד׀ אֵלֶיךָ֮
לְעֵ֪ת מְ֫צֹ֥א רַ֗ק לְ֭שֵׁטֶף מַ֣יִם רַבִּ֑ים אֵ֝לָ֗יו לֹ֣א יַגִּֽיעוּ׃

‎<span id="007">7</span> ‏אַתָּ֤ה׀ סֵ֥תֶר לִי֮ מִצַּ֪ר תִּ֫צְּרֵ֥נִי
רָנֵּ֥י פַלֵּ֑ט תְּס֖וֹבְבֵ֣נִי סֶֽלָה׃

‎<span id="008">8</span> ‏אַשְׂכִּֽילְךָ֨׀ וְֽאוֹרְךָ֗ בְּדֶֽרֶךְ־ז֥וּ
תֵלֵ֑ךְ אִֽיעֲצָ֖ה עָלֶ֣יךָ עֵינִֽי׃

‎<span id="009">9</span> ‏אַל־תִּֽהְי֤וּ׀ כְּס֥וּס כְּפֶרֶד֮ אֵ֤ין
הָ֫בִ֥ין בְּמֶֽתֶג־וָרֶ֣סֶן עֶדְי֣וֹ לִבְל֑וֹם בַּ֝֗ל קְרֹ֣ב אֵלֶֽיךָ׃

‎<span id="010">10</span> ‏רַבִּ֥ים מַכְאוֹבִ֗ים לָרָ֫שָׁ֥ע
וְהַבּוֹטֵ֥חַ בַּיהוָ֑ה חֶ֝֗סֶד יְסוֹבְבֶֽנּוּ׃

‎<span id="011">11</span> ‏שִׂמְח֬וּ בַֽיהוָ֣ה וְ֭גִילוּ צַדִּיקִ֑ים
וְ֝הַרְנִ֗ינוּ כָּל־יִשְׁרֵי־לֵֽב׃

1 ləḏāwiḏ maśəkîl ’ašərê nəśûy-peš<sup>a</sup>‘ kəsûy ḥăṭā’â:

2 ’ašərê ’āḏām lō’ y<sup>a</sup>ḥəšōḇ yəhwâ lwō ‘āwōn wə’ên bərûḥwō
rəmîyâ:<sup>1</sup>

3 kî-heḥĕrašətî bālû ‘ăṣāmāy bəša’ăḡāṯî kāl-hayywōm:

4 kî\| ywōmām wālayəlâ tiḵəbaḏ ‘ālay yāḏeḵā nehəpaḵə ləšadî bəḥarəḇōnê
qayiṣ selâ:

5 ḥaṭṭā’ṯî ’wōḏî‘ăḵā w<sup>a</sup>‘ăwōnî lō’-ḵissîṯî ’āmarətî ’wōḏeh
‘ălê fəšā‘ay layhwâ wə’atâ nāśā’ṯā ‘ăwōn ḥaṭṭā’ṯî selâ:

6 ‘al-zō’ṯ yiṯəpallēl kāl-ḥāsîḏ\| ’ēleyḵā lə‘ēṯ məṣō’ raq ləšēṭef mayim
rabîm ’ēlāyw lō’ yagî‘û:

7 ’atâ\| sēṯer lî miṣṣar tiṣṣərēnî rānnê fallēṭ təswōḇəḇēnî selâ:

8 ’aśəkîləḵā\| wə’wōrəḵā bəḏereḵə-zû ṯēlēḵə ’î‘ăṣâ ‘āleyḵā ‘ênî:

9 ’al-tihəyû\| kəsûs kəfereḏ ’ên hāḇîn bəmeṯeḡ-wāresen ‘eḏəywō liḇəlwōm
bal qərōḇ ’ēleyḵā:

10 rabîm maḵə’wōḇîm lārāšā‘ wəhabwōṭēḥa bayhwâ ḥeseḏ yəswōḇəḇennû:

11 śiməḥû ḇayhwâ wəḡîlû ṣadîqîm wəharənînû kāl-yišərê-lēḇ:

------------------------------------------------------------------------

[Next: Psalms (Tehilim) Chapter 33](psa033)
