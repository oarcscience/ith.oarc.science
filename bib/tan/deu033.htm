<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 33</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu033.htm">Polyglot</A>&nbsp;
<A HREF="../kjv/deu033.htm">KJV</A>&nbsp;
<A HREF="../sep/deu033.htm">Sep</A>&nbsp;
<A HREF="../vul/deu033.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu032.htm">Previous</A>&nbsp;
<A HREF="deu034.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 33</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְזֹ֣את הַבְּרָכָ֗ה אֲשֶׁ֨ר בֵּרַ֥ךְ מֹשֶׁ֛ה אִ֥ישׁ הָאֱלֹהִ֖ים אֶת־בְּנֵ֣י יִשְׂרָאֵ֑ל לִפְנֵ֖י מוֹתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּאמַ֗ר יְהוָ֞ה מִסִּינַ֥י בָּא֙ וְזָרַ֤ח מִשֵּׂעִיר֙ לָ֔מוֹ הוֹפִ֙יעַ֙ מֵהַ֣ר פָּארָ֔ן וְאָתָ֖ה מֵרִבְבֹ֣ת קֹ֑דֶשׁ מִֽימִינ֕וֹ <font color="brown">אשדת</font> <font color="blue">אֵ֥שׁ</font> <font color="blue">דָּ֖ת</font> לָֽמוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַ֚ף חֹבֵ֣ב עַמִּ֔ים כָּל־קְדֹשָׁ֖יו בְּיָדֶ֑ךָ וְהֵם֙ תֻּכּ֣וּ לְרַגְלֶ֔ךָ יִשָּׂ֖א מִדַּבְּרֹתֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;תּוֹרָ֥ה צִוָּה־לָ֖נוּ מֹשֶׁ֑ה מוֹרָשָׁ֖ה קְהִלַּ֥ת יַעֲקֹֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיְהִ֥י בִישֻׁר֖וּן מֶ֑לֶךְ בְּהִתְאַסֵּף֙ רָ֣אשֵׁי עָ֔ם יַ֖חַד שִׁבְטֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְחִ֥י רְאוּבֵ֖ן וְאַל־יָמֹ֑ת וִיהִ֥י מְתָ֖יו מִסְפָּֽר׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְזֹ֣את לִֽיהוּדָה֮ וַיֹּאמַר֒ שְׁמַ֤ע יְהוָה֙ ק֣וֹל יְהוּדָ֔ה וְאֶל־עַמּ֖וֹ תְּבִיאֶ֑נּוּ יָדָיו֙ רָ֣ב ל֔וֹ וְעֵ֥זֶר מִצָּרָ֖יו תִּהְיֶֽה׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּלְלֵוִ֣י אָמַ֔ר תֻּמֶּ֥יךָ וְאוּרֶ֖יךָ לְאִ֣ישׁ חֲסִידֶ֑ךָ אֲשֶׁ֤ר נִסִּיתוֹ֙ בְּמַסָּ֔ה תְּרִיבֵ֖הוּ עַל־מֵ֥י מְרִיבָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הָאֹמֵ֞ר לְאָבִ֤יו וּלְאִמּוֹ֙ לֹ֣א רְאִיתִ֔יו וְאֶת־אֶחָיו֙ לֹ֣א הִכִּ֔יר וְאֶת־<font color="brown">בנו</font> <font color="blue">בָּנָ֖יו</font> לֹ֣א יָדָ֑ע כִּ֤י שָֽׁמְרוּ֙ אִמְרָתֶ֔ךָ וּבְרִֽיתְךָ֖ יִנְצֹֽרוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יוֹר֤וּ מִשְׁפָּטֶ֙יךָ֙ לְיַעֲקֹ֔ב וְתוֹרָתְךָ֖ לְיִשְׂרָאֵ֑ל יָשִׂ֤ימוּ קְטוֹרָה֙ בְּאַפֶּ֔ךָ וְכָלִ֖יל עַֽל־מִזְבְּחֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בָּרֵ֤ךְ יְהוָה֙ חֵיל֔וֹ וּפֹ֥עַל יָדָ֖יו תִּרְצֶ֑ה מְחַ֨ץ מָתְנַ֧יִם קָמָ֛יו וּמְשַׂנְאָ֖יו מִן־יְקוּמֽוּן׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לְבִנְיָמִ֣ן אָמַ֔ר יְדִ֣יד יְהוָֹ֔ה יִשְׁכֹּ֥ן לָבֶ֖טַח עָלָ֑יו חֹפֵ֤ף עָלָיו֙ כָּל־הַיּ֔וֹם וּבֵ֥ין כְּתֵיפָ֖יו שָׁכֵֽן׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וּלְיוֹסֵ֣ף אָמַ֔ר מְבֹרֶ֥כֶת יְהוָֹ֖ה אַרְצ֑וֹ מִמֶּ֤גֶד שָׁמַ֙יִם֙ מִטָּ֔ל וּמִתְּה֖וֹם רֹבֶ֥צֶת תָּֽחַת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וּמִמֶּ֖גֶד תְּבוּאֹ֣ת שָׁ֑מֶשׁ וּמִמֶּ֖גֶד גֶּ֥רֶשׁ יְרָחִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּמֵרֹ֖אשׁ הַרְרֵי־קֶ֑דֶם וּמִמֶּ֖גֶד גִּבְע֥וֹת עוֹלָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּמִמֶּ֗גֶד אֶ֚רֶץ וּמְלֹאָ֔הּ וּרְצ֥וֹן שֹׁכְנִ֖י סְנֶ֑ה תָּב֙וֹאתָה֙ לְרֹ֣אשׁ יוֹסֵ֔ף וּלְקָדְקֹ֖ד נְזִ֥יר אֶחָֽיו׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בְּכ֨וֹר שׁוֹר֜וֹ הָדָ֣ר ל֗וֹ וְקַרְנֵ֤י רְאֵם֙ קַרְנָ֔יו בָּהֶ֗ם עַמִּ֛ים יְנַגַּ֥ח יַחְדָּ֖ו אַפְסֵי־אָ֑רֶץ וְהֵם֙ רִבְב֣וֹת אֶפְרַ֔יִם וְהֵ֖ם אַלְפֵ֥י מְנַשֶּֽׁה׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלִזְבוּלֻ֣ן אָמַ֔ר שְׂמַ֥ח זְבוּלֻ֖ן בְּצֵאתֶ֑ךָ וְיִשָּׂשכָ֖ר בְּאֹהָלֶֽיךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;עַמִּים֙ הַר־יִקְרָ֔אוּ שָׁ֖ם יִזְבְּח֣וּ זִבְחֵי־צֶ֑דֶק כִּ֣י שֶׁ֤פַע יַמִּים֙ יִינָ֔קוּ וּשְׂפוּנֵ֖י טְמ֥וּנֵי חֽוֹל׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּלְגָ֣ד אָמַ֔ר בָּר֖וּךְ מַרְחִ֣יב גָּ֑ד כְּלָבִ֣יא שָׁכֵ֔ן וְטָרַ֥ף זְר֖וֹעַ אַף־קָדְקֹֽד׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּ֤רְא רֵאשִׁית֙ ל֔וֹ כִּי־שָׁ֛ם חֶלְקַ֥ת מְחֹקֵ֖ק סָפ֑וּן וַיֵּתֵא֙ רָ֣אשֵׁי עָ֔ם צִדְקַ֤ת יְהוָה֙ עָשָׂ֔ה וּמִשְׁפָּטָ֖יו עִם־יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּלְדָ֣ן אָמַ֔ר דָּ֖ן גּ֣וּר אַרְיֵ֑ה יְזַנֵּ֖ק מִן־הַבָּשָֽׁן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּלְנַפְתָּלִ֣י אָמַ֔ר נַפְתָּלִי֙ שְׂבַ֣ע רָצ֔וֹן וּמָלֵ֖א בִּרְכַּ֣ת יְהוָ֑ה יָ֥ם וְדָר֖וֹם יְרָֽשָׁה׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּלְאָשֵׁ֣ר אָמַ֔ר בָּר֥וּךְ מִבָּנִ֖ים אָשֵׁ֑ר יְהִ֤י רְצוּי֙ אֶחָ֔יו וְטֹבֵ֥ל בַּשֶּׁ֖מֶן רַגְלֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בַּרְזֶ֥ל וּנְחֹ֖שֶׁת מִנְעָלֶ֑יךָ וּכְיָמֶ֖יךָ<font color="red"><sup>3</font></sup> דָּבְאֶֽךָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;אֵ֥ין כָּאֵ֖ל יְשֻׁר֑וּן רֹכֵ֤ב שָׁמַ֙יִם֙ בְעֶזְרֶ֔ךָ וּבְגַאֲוָת֖וֹ שְׁחָקִֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;מְעֹנָה֙ אֱלֹ֣הֵי קֶ֔דֶם וּמִתַּ֖חַת זְרֹעֹ֣ת עוֹלָ֑ם וַיְגָ֧רֶשׁ מִפָּנֶ֛יךָ אוֹיֵ֖ב וַיֹּ֥אמֶר הַשְׁמֵֽד׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּשְׁכֹּן֩ יִשְׂרָאֵ֨ל בֶּ֤טַח בָּדָד֙ עֵ֣ין יַעֲקֹ֔ב אֶל־אֶ֖רֶץ דָּגָ֣ן וְתִיר֑וֹשׁ אַף־שָׁמָ֖יו יַ֥עַרְפוּ<font color="red"><sup>3</font></sup> טָֽל׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אַשְׁרֶ֨יךָ יִשְׂרָאֵ֜ל מִ֣י כָמ֗וֹךָ עַ֚ם נוֹשַׁ֣ע בַּֽיהוָ֔ה מָגֵ֣ן עֶזְרֶ֔ךָ וַאֲשֶׁר־חֶ֖רֶב גַּאֲוָתֶ֑ךָ וְיִכָּֽחֲשׁ֤וּ אֹיְבֶ֙יךָ֙ לָ֔ךְ וְאַתָּ֖ה עַל־בָּמוֹתֵ֥ימוֹ תִדְרֹֽךְ׃ ס</P>
</TD>
<TD WIDTH="50%">
<P>1&nbsp;w&#601;z&#333;&#8217;&#x1E6F; hab&#601;r&#257;&#x1E35;&acirc; &#8217;&#259;&#353;er b&#275;ra&#x1E35;&#601; m&#333;&#353;eh &#8217;&icirc;&#353; h&#257;&#8217;&#277;l&#333;h&icirc;m &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l lif&#601;n&ecirc; mw&#333;&#x1E6F;w&#333;: </P>
<P>2&nbsp;wayy&#333;&#8217;mar y&#601;hw&acirc; miss&icirc;nay b&#257;&#8217; w&#601;z&#257;r<sup>a</sup>&#x1E25; mi&#347;&#347;&#275;&#8216;&icirc;r l&#257;mw&#333; hw&#333;f&icirc;&#8216;a m&#275;har p&#257;&#8217;r&#257;n w&#601;&#8217;&#257;&#x1E6F;&acirc; m&#275;ri&#x1E07;&#601;&#x1E07;&#333;&#x1E6F; q&#333;&#x1E0F;e&#353; m&icirc;m&icirc;nw&#333; <font color="brown">&#8217;&#275;&#353;&#601;d&#257;&#x1E6F;</font> <font color="blue">&#8217;&#275;&#353;</font> <font color="blue">d&#257;&#x1E6F;</font> l&#257;mw&#333;: </P>
<P>3&nbsp;&#8217;af &#x1E25;&#333;&#x1E07;&#275;&#x1E07; &#8216;amm&icirc;m k&#257;l-q&#601;&#x1E0F;&#333;&#353;&#257;yw b&#601;y&#257;&#x1E0F;e&#x1E35;&#257; w&#601;h&#275;m tuk&ucirc; l&#601;ra&#x1E21;&#601;le&#x1E35;&#257; yi&#347;&#347;&#257;&#8217; midab&#601;r&#333;&#x1E6F;ey&#x1E35;&#257;: </P>
<P>4&nbsp;tw&#333;r&acirc; &#x1E63;i&ucirc;&acirc;-l&#257;n&ucirc; m&#333;&#353;eh mw&#333;r&#257;&#353;&acirc; q&#601;hilla&#x1E6F; y<sup>a</sup>&#8216;&#259;q&#333;&#x1E07;: </P>
<P>5&nbsp;way&#601;h&icirc; &#x1E07;&icirc;&#353;ur&ucirc;n mele&#x1E35;&#601; b&#601;hi&#x1E6F;&#601;&#8217;ass&#275;f r&#257;&#8217;&#353;&ecirc; &#8216;&#257;m y<sup>a</sup>&#x1E25;a&#x1E0F; &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l: </P>
<P>6&nbsp;y&#601;&#x1E25;&icirc; r&#601;&#8217;&ucirc;&#x1E07;&#275;n w&#601;&#8217;al-y&#257;m&#333;&#x1E6F; w&icirc;h&icirc; m&#601;&#x1E6F;&#257;yw mis&#601;p&#257;r: s</P>
<P>7&nbsp;w&#601;z&#333;&#8217;&#x1E6F; l&icirc;h&ucirc;&#x1E0F;&acirc; wayy&#333;&#8217;mar &#353;&#601;m<sup>a</sup>&#8216; y&#601;hw&acirc; qw&#333;l y&#601;h&ucirc;&#x1E0F;&acirc; w&#601;&#8217;el-&#8216;ammw&#333; t&#601;&#x1E07;&icirc;&#8217;enn&ucirc; y&#257;&#x1E0F;&#257;yw r&#257;&#x1E07; lw&#333; w&#601;&#8216;&#275;zer mi&#x1E63;&#x1E63;&#257;r&#257;yw tih&#601;yeh: s</P>
<P>8&nbsp;&ucirc;l&#601;l&#275;w&icirc; &#8217;&#257;mar tummey&#x1E35;&#257; w&#601;&#8217;&ucirc;rey&#x1E35;&#257; l&#601;&#8217;&icirc;&#353; &#x1E25;&#259;s&icirc;&#x1E0F;e&#x1E35;&#257; &#8217;&#259;&#353;er niss&icirc;&#x1E6F;w&#333; b&#601;mass&acirc; t&#601;r&icirc;&#x1E07;&#275;h&ucirc; &#8216;al-m&ecirc; m&#601;r&icirc;&#x1E07;&acirc;: </P>
<P>9&nbsp;h&#257;&#8217;&#333;m&#275;r l&#601;&#8217;&#257;&#x1E07;&icirc;w &ucirc;l&#601;&#8217;immw&#333; l&#333;&#8217; r&#601;&#8217;&icirc;&#x1E6F;&icirc;w w&#601;&#8217;e&#x1E6F;-&#8217;e&#x1E25;&#257;yw l&#333;&#8217; hik&icirc;r w&#601;&#8217;e&#x1E6F;-<font color="brown">b&#601;nw&#333;</font> <font color="blue">b&#257;n&#257;yw</font> l&#333;&#8217; y&#257;&#x1E0F;&#257;&#8216; k&icirc; &#353;&#257;m&#601;r&ucirc; &#8217;im&#601;r&#257;&#x1E6F;e&#x1E35;&#257; &ucirc;&#x1E07;&#601;r&icirc;&#x1E6F;&#601;&#x1E35;&#257; yin&#601;&#x1E63;&#333;r&ucirc;: </P>
<P>10&nbsp;yw&#333;r&ucirc; mi&#353;&#601;p&#257;&#x1E6D;ey&#x1E35;&#257; l&#601;y<sup>a</sup>&#8216;&#259;q&#333;&#x1E07; w&#601;&#x1E6F;w&#333;r&#257;&#x1E6F;&#601;&#x1E35;&#257; l&#601;yi&#347;&#601;r&#257;&#8217;&#275;l y&#257;&#347;&icirc;m&ucirc; q&#601;&#x1E6D;w&#333;r&acirc; b&#601;&#8217;ape&#x1E35;&#257; w&#601;&#x1E35;&#257;l&icirc;l &#8216;al-miz&#601;b&#601;&#x1E25;e&#x1E35;&#257;: </P>
<P>11&nbsp;b&#257;r&#275;&#x1E35;&#601; y&#601;hw&acirc; &#x1E25;&ecirc;lw&#333; &ucirc;f&#333;&#8216;al y&#257;&#x1E0F;&#257;yw tir&#601;&#x1E63;eh m&#601;&#x1E25;a&#x1E63; m&#257;&#x1E6F;&#601;nayim q&#257;m&#257;yw &ucirc;m&#601;&#347;an&#601;&#8217;&#257;yw min-y&#601;q&ucirc;m&ucirc;n: s</P>
<P>12&nbsp;l&#601;&#x1E07;in&#601;y&#257;min &#8217;&#257;mar y&#601;&#x1E0F;&icirc;&#x1E0F; y&#601;hw&#333;&acirc; yi&#353;&#601;k&#333;n l&#257;&#x1E07;e&#x1E6D;<sup>a</sup>&#x1E25; &#8216;&#257;l&#257;yw &#x1E25;&#333;f&#275;f &#8216;&#257;l&#257;yw k&#257;l-hayyw&#333;m &ucirc;&#x1E07;&ecirc;n k&#601;&#x1E6F;&ecirc;f&#257;yw &#353;&#257;&#x1E35;&#275;n: s</P>
<P>13&nbsp;&ucirc;l&#601;yw&#333;s&#275;f &#8217;&#257;mar m&#601;&#x1E07;&#333;re&#x1E35;e&#x1E6F; y&#601;hw&#333;&acirc; &#8217;ar&#601;&#x1E63;w&#333; mimme&#x1E21;e&#x1E0F; &#353;&#257;mayim mi&#x1E6D;&#x1E6D;&#257;l &ucirc;mit&#601;hw&#333;m r&#333;&#x1E07;e&#x1E63;e&#x1E6F; t&#257;&#x1E25;a&#x1E6F;: </P>
<P>14&nbsp;&ucirc;mimme&#x1E21;e&#x1E0F; t&#601;&#x1E07;&ucirc;&#8217;&#333;&#x1E6F; &#353;&#257;me&#353; &ucirc;mimme&#x1E21;e&#x1E0F; gere&#353; y&#601;r&#257;&#x1E25;&icirc;m: </P>
<P>15&nbsp;&ucirc;m&#275;r&#333;&#8217;&#353; har&#601;r&ecirc;-qe&#x1E0F;em &ucirc;mimme&#x1E21;e&#x1E0F; gi&#x1E07;&#601;&#8216;w&#333;&#x1E6F; &#8216;w&#333;l&#257;m: </P>
<P>16&nbsp;&ucirc;mimme&#x1E21;e&#x1E0F; &#8217;ere&#x1E63; &ucirc;m&#601;l&#333;&#8217;&#257;h &ucirc;r&#601;&#x1E63;w&#333;n &#353;&#333;&#x1E35;&#601;n&icirc; s&#601;neh t&#257;&#x1E07;w&#333;&#8217;&#x1E6F;&acirc; l&#601;r&#333;&#8217;&#353; yw&#333;s&#275;f &ucirc;l&#601;q&#257;&#x1E0F;&#601;q&#333;&#x1E0F; n&#601;z&icirc;r &#8217;e&#x1E25;&#257;yw: </P>
<P>17&nbsp;b&#601;&#x1E35;w&#333;r &#353;w&#333;rw&#333; h&#257;&#x1E0F;&#257;r lw&#333; w&#601;qar&#601;n&ecirc; r&#601;&#8217;&#275;m qar&#601;n&#257;yw b&acirc;em &#8216;amm&icirc;m y&#601;nag<sup>a</sup>&#x1E25; y<sup>a</sup>&#x1E25;&#601;d&#257;w &#8217;af&#601;s&ecirc;-&#8217;&#257;re&#x1E63; w&#601;h&#275;m ri&#x1E07;&#601;&#x1E07;w&#333;&#x1E6F; &#8217;ef&#601;rayim w&#601;h&#275;m &#8217;al&#601;f&ecirc; m&#601;na&#353;&#353;eh: s</P>
<P>18&nbsp;w&#601;liz&#601;&#x1E07;&ucirc;lun &#8217;&#257;mar &#347;&#601;m<sup>a</sup>&#x1E25; z&#601;&#x1E07;&ucirc;lun b&#601;&#x1E63;&#275;&#8217;&#x1E6F;e&#x1E35;&#257; w&#601;yi&#347;&#347;&#257;s&#x1E35;&#257;r b&#601;&#8217;&#333;h&#257;ley&#x1E35;&#257;: </P>
<P>19&nbsp;&#8216;amm&icirc;m har-yiq&#601;r&#257;&#8217;&ucirc; &#353;&#257;m yiz&#601;b&#601;&#x1E25;&ucirc; zi&#x1E07;&#601;&#x1E25;&ecirc;-&#x1E63;e&#x1E0F;eq k&icirc; &#353;ef<sup>a</sup>&#8216; yamm&icirc;m y&icirc;n&#257;q&ucirc; &ucirc;&#347;&#601;f&ucirc;n&ecirc; &#x1E6D;&#601;m&ucirc;n&ecirc; &#x1E25;w&#333;l: s</P>
<P>20&nbsp;&ucirc;l&#601;&#x1E21;&#257;&#x1E0F; &#8217;&#257;mar b&#257;r&ucirc;&#x1E35;&#601; mar&#601;&#x1E25;&icirc;&#x1E07; g&#257;&#x1E0F; k&#601;l&#257;&#x1E07;&icirc;&#8217; &#353;&#257;&#x1E35;&#275;n w&#601;&#x1E6D;&#257;raf z&#601;rw&#333;&#8216;a &#8217;af-q&#257;&#x1E0F;&#601;q&#333;&#x1E0F;: </P>
<P>21&nbsp;wayyar&#601;&#8217; r&#275;&#8217;&#353;&icirc;&#x1E6F; lw&#333; k&icirc;-&#353;&#257;m &#x1E25;el&#601;qa&#x1E6F; m&#601;&#x1E25;&#333;q&#275;q s&#257;f&ucirc;n wayy&#275;&#x1E6F;&#275;&#8217; r&#257;&#8217;&#353;&ecirc; &#8216;&#257;m &#x1E63;i&#x1E0F;&#601;qa&#x1E6F; y&#601;hw&acirc; &#8216;&#257;&#347;&acirc; &ucirc;mi&#353;&#601;p&#257;&#x1E6D;&#257;yw &#8216;im-yi&#347;&#601;r&#257;&#8217;&#275;l: s</P>
<P>22&nbsp;&ucirc;l&#601;&#x1E0F;&#257;n &#8217;&#257;mar d&#257;n g&ucirc;r &#8217;ar&#601;y&#275;h y&#601;zann&#275;q min-hab&#257;&#353;&#257;n: </P>
<P>23&nbsp;&ucirc;l&#601;naf&#601;t&#257;l&icirc; &#8217;&#257;mar naf&#601;t&#257;l&icirc; &#347;&#601;&#x1E07;<sup>a</sup>&#8216; r&#257;&#x1E63;w&#333;n &ucirc;m&#257;l&#275;&#8217; bir&#601;ka&#x1E6F; y&#601;hw&acirc; y&#257;m w&#601;&#x1E0F;&#257;rw&#333;m y&#601;r&#257;&#353;&acirc;: s</P>
<P>24&nbsp;&ucirc;l&#601;&#8217;&#257;&#353;&#275;r &#8217;&#257;mar b&#257;r&ucirc;&#x1E35;&#601; mib&#257;n&icirc;m &#8217;&#257;&#353;&#275;r y&#601;h&icirc; r&#601;&#x1E63;&ucirc;y &#8217;e&#x1E25;&#257;yw w&#601;&#x1E6D;&#333;&#x1E07;&#275;l ba&#353;&#353;emen ra&#x1E21;&#601;lw&#333;: </P>
<P>25&nbsp;bar&#601;zel &ucirc;n&#601;&#x1E25;&#333;&#353;e&#x1E6F; min&#601;&#8216;&#257;ley&#x1E35;&#257; &ucirc;&#x1E35;&#601;y&#257;mey&#x1E35;&#257;<font color="red"><sup>3</font></sup> d&#257;&#x1E07;&#601;&#8217;e&#x1E35;&#257;: </P>
<P>26&nbsp;&#8217;&ecirc;n k&#257;&#8217;&#275;l y&#601;&#353;ur&ucirc;n r&#333;&#x1E35;&#275;&#x1E07; &#353;&#257;mayim &#x1E07;&#601;&#8216;ez&#601;re&#x1E35;&#257; &ucirc;&#x1E07;&#601;&#x1E21;a&#8217;&#259;w&#257;&#x1E6F;w&#333; &#353;&#601;&#x1E25;&#257;q&icirc;m: </P>
<P>27&nbsp;m&#601;&#8216;&#333;n&acirc; &#8217;&#277;l&#333;h&ecirc; qe&#x1E0F;em &ucirc;mit<sup>a</sup>&#x1E25;a&#x1E6F; z&#601;r&#333;&#8216;&#333;&#x1E6F; &#8216;w&#333;l&#257;m way&#601;&#x1E21;&#257;re&#353; mip&#257;ney&#x1E35;&#257; &#8217;w&#333;y&#275;&#x1E07; wayy&#333;&#8217;mer ha&#353;&#601;m&#275;&#x1E0F;: </P>
<P>28&nbsp;wayyi&#353;&#601;k&#333;n yi&#347;&#601;r&#257;&#8217;&#275;l be&#x1E6D;<sup>a</sup>&#x1E25; b&#257;&#x1E0F;&#257;&#x1E0F; &#8216;&ecirc;n y<sup>a</sup>&#8216;&#259;q&#333;&#x1E07; &#8217;el-&#8217;ere&#x1E63; d&#257;&#x1E21;&#257;n w&#601;&#x1E6F;&icirc;rw&#333;&#353; &#8217;af-&#353;&#257;m&#257;yw y<sup>a</sup>&#8216;ar&#601;f&ucirc;<font color="red"><sup>3</font></sup> &#x1E6D;&#257;l: </P>
<P>29&nbsp;&#8217;a&#353;&#601;rey&#x1E35;&#257; yi&#347;&#601;r&#257;&#8217;&#275;l m&icirc; &#x1E35;&#257;mw&#333;&#x1E35;&#257; &#8216;am nw&#333;&#353;<sup>a</sup>&#8216; bayhw&acirc; m&#257;&#x1E21;&#275;n &#8216;ez&#601;re&#x1E35;&#257; wa&#8217;&#259;&#353;er-&#x1E25;ere&#x1E07; ga&#8217;&#259;w&#257;&#x1E6F;e&#x1E35;&#257; w&#601;yik&#257;&#x1E25;&#259;&#353;&ucirc; &#8217;&#333;y&#601;&#x1E07;ey&#x1E35;&#257; l&#257;&#x1E35;&#601; w&#601;&#8217;at&acirc; &#8216;al-b&#257;mw&#333;&#x1E6F;&ecirc;mw&#333; &#x1E6F;i&#x1E0F;&#601;r&#333;&#x1E35;&#601;: s</P>
</TD>
</TABLE>
<P><HR>
<CENTER>
<A HREF="deu034.htm">Next: Deuteronomy (Devarim) Chapter 34</A></CENTER>
</BODY>
</HTML>
