<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 78</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa078.htm">Polyglot</A>&nbsp;
<A HREF="../kjv/psa078.htm">KJV</A>&nbsp;
<A HREF="../sep/psa078.htm">Sep</A>&nbsp;
<A HREF="../vul/psa078.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa077.htm">Previous</A>&nbsp;
<A HREF="psa079.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 78</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַשְׂכִּ֗יל לְאָ֫סָ֥ף הַאֲזִ֣ינָה עַ֭מִּי תּוֹרָתִ֑י הַטּ֥וּ אָ֝זְנְכֶ֗ם לְאִמְרֵי־פִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֶפְתְּחָ֣ה בְמָשָׁ֣ל פִּ֑י אַבִּ֥יעָה חִ֝יד֗וֹת מִנִּי־קֶֽדֶם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֲשֶׁ֣ר שָׁ֭מַעְנוּ וַנֵּדָעֵ֑ם וַ֝אֲבוֹתֵ֗ינוּ סִפְּרוּ־לָֽנוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לֹ֤א נְכַחֵ֨ד׀ מִבְּנֵיהֶ֗ם לְד֥וֹר אַחֲר֗וֹן מְֽ֭סַפְּרִים תְּהִלּ֣וֹת יְהוָ֑ה וֶעֱזוּז֥וֹ וְ֝נִפְלְאוֹתָ֗יו אֲשֶׁ֣ר עָשָֽׂה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּ֤קֶם עֵד֨וּת׀ בְּֽיַעֲקֹ֗ב וְתוֹרָה֮ שָׂ֤ם בְּיִשְׂרָ֫אֵ֥ל אֲשֶׁ֣ר צִ֭וָּה אֶת־אֲבוֹתֵ֑ינוּ לְ֝הוֹדִיעָ֗ם לִבְנֵיהֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לְמַ֤עַן יֵדְע֨וּ׀ דּ֣וֹר אַ֭חֲרוֹן בָּנִ֣ים יִוָּלֵ֑דוּ יָ֝קֻ֗מוּ וִֽיסַפְּר֥וּ לִבְנֵיהֶֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְיָשִׂ֥ימוּ בֵֽאלֹהִ֗ים כִּ֫סְלָ֥ם וְלֹ֣א יִ֭שְׁכְּחוּ מַֽעַלְלֵי־אֵ֑ל וּמִצְוֹתָ֥יו יִנְצֹֽרוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְלֹ֤א יִהְי֨וּ׀ כַּאֲבוֹתָ֗ם דּוֹר֮ סוֹרֵ֪ר וּמֹ֫רֶ֥ה דּ֭וֹר לֹא־הֵכִ֣ין לִבּ֑וֹ וְלֹא־נֶאֶמְנָ֖ה אֶת־אֵ֣ל רוּחֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בְּֽנֵי־אֶפְרַ֗יִם נוֹשְׁקֵ֥י רוֹמֵי־קָ֑שֶׁת הָ֝פְכ֗וּ בְּי֣וֹם קְרָֽב׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֹ֣א שָׁ֭מְרוּ בְּרִ֣ית אֱלֹהִ֑ים וּ֝בְתוֹרָת֗וֹ מֵאֲנ֥וּ לָלֶֽכֶת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּשְׁכְּח֥וּ עֲלִילוֹתָ֑יו וְ֝נִפְלְאוֹתָ֗יו אֲשֶׁ֣ר הֶרְאָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;נֶ֣גֶד אֲ֭בוֹתָם עָ֣שָׂה פֶ֑לֶא בְּאֶ֖רֶץ מִצְרַ֣יִם שְׂדֵה־צֹֽעַן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בָּ֣קַע יָ֭ם וַיַּֽעֲבִירֵ֑ם וַֽיַּצֶּב־מַ֥יִם כְּמוֹ־נֵֽד׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּנְחֵ֣ם בֶּעָנָ֣ן יוֹמָ֑ם וְכָל־הַ֝לַּ֗יְלָה בְּא֣וֹר אֵֽשׁ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יְבַקַּ֣ע צֻ֭רִים בַּמִּדְבָּ֑ר וַ֝יַּ֗שְׁקְ כִּתְהֹמ֥וֹת רַבָּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיּוֹצִ֣א נוֹזְלִ֣ים מִסָּ֑לַע וַיּ֖וֹרֶד כַּנְּהָר֣וֹת מָֽיִם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיּוֹסִ֣יפוּ ע֖וֹד לַחֲטֹא־ל֑וֹ לַֽמְר֥וֹת עֶ֝לְי֗וֹן בַּצִּיָּֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיְנַסּוּ־אֵ֥ל בִּלְבָבָ֑ם לִֽשְׁאָל־אֹ֥כֶל לְנַפְשָֽׁם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַֽיְדַבְּר֗וּ בֵּֽאלֹ֫הִ֥ים אָ֭מְרוּ הֲי֣וּכַל אֵ֑ל לַעֲרֹ֥ךְ שֻׁ֝לְחָ֗ן בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הֵ֤ן הִכָּה־צ֨וּר׀ וַיָּז֣וּבוּ מַיִם֮ וּנְחָלִ֪ים יִ֫שְׁטֹ֥פוּ הֲגַם־לֶ֭חֶם י֣וּכַל תֵּ֑ת אִם־יָכִ֖ין שְׁאֵ֣ר לְעַמּֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לָכֵ֤ן׀ שָׁמַ֥ע יְהוָ֗ה וַֽיִּתְעַבָּ֥ר וְ֭אֵשׁ נִשְּׂקָ֣ה בְיַעֲקֹ֑ב וְגַם־אַ֝֗ף עָלָ֥ה בְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֤י לֹ֣א הֶ֭אֱמִינוּ בֵּאלֹהִ֑ים וְלֹ֥א בָ֝טְח֗וּ בִּֽישׁוּעָתֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְצַ֣ו שְׁחָקִ֣ים מִמָּ֑עַל וְדַלְתֵ֖י שָׁמַ֣יִם פָּתָֽח׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיַּמְטֵ֬ר עֲלֵיהֶ֣ם מָ֣ן לֶאֱכֹ֑ל וּדְגַן־שָׁ֝מַ֗יִם נָ֣תַן לָֽמוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;לֶ֣חֶם אַ֭בִּירִים אָ֣כַל אִ֑ישׁ צֵידָ֬ה שָׁלַ֖ח לָהֶ֣ם לָשֹֽׂבַע׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;יַסַּ֣ע קָ֭דִים בַּשָּׁמָ֑יִם וַיְנַהֵ֖ג בְּעֻזּ֣וֹ תֵימָֽן׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּמְטֵ֬ר עֲלֵיהֶ֣ם כֶּעָפָ֣ר שְׁאֵ֑ר וּֽכְח֥וֹל יַ֝מִּ֗ים ע֣וֹף כָּנָֽף׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַ֭יַּפֵּל בְּקֶ֣רֶב מַחֲנֵ֑הוּ סָ֝בִ֗יב לְמִשְׁכְּנֹתָֽיו׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּאכְל֣וּ וַיִּשְׂבְּע֣וּ מְאֹ֑ד וְ֝תַֽאֲוָתָ֗ם יָבִ֥א לָהֶֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לֹא־זָר֥וּ מִתַּאֲוָתָ֑ם ע֝֗וֹד אָכְלָ֥ם בְּפִיהֶֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְאַ֤ף אֱלֹהִ֨ים׀ עָ֘לָ֤ה בָהֶ֗ם וַֽ֭יַּהֲרֹג בְּמִשְׁמַנֵּיהֶ֑ם וּבַחוּרֵ֖י יִשְׂרָאֵ֣ל הִכְרִֽיעַ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בְּכָל־זֹ֭את חָֽטְאוּ־ע֑וֹד וְלֹֽא־הֶ֝אֱמִ֗ינוּ בְּנִפְלְאוֹתָֽיו׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיְכַל־בַּהֶ֥בֶל יְמֵיהֶ֑ם וּ֝שְׁנוֹתָ֗ם בַּבֶּהָלָֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אִם־הֲרָגָ֥ם וּדְרָשׁ֑וּהוּ וְ֝שָׁ֗בוּ וְשִֽׁחֲרוּ־אֵֽל׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַֽ֭יִּזְכְּרוּ כִּֽי־אֱלֹהִ֣ים צוּרָ֑ם וְאֵ֥ל עֶ֝לְיוֹן גֹּאֲלָֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיְפַתּ֥וּהוּ בְּפִיהֶ֑ם וּ֝בִלְשׁוֹנָ֗ם יְכַזְּבוּ־לֽוֹ׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְ֭לִבָּם לֹא־נָכ֣וֹן עִמּ֑וֹ וְלֹ֥א נֶ֝אֶמְנ֗וּ בִּבְרִיתֽוֹ׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְה֤וּא רַח֨וּם׀ יְכַפֵּ֥ר עָוֹן֮ וְֽלֹא־יַ֫שְׁחִ֥ית וְ֭הִרְבָּה לְהָשִׁ֣יב אַפּ֑וֹ וְלֹֽא־יָ֝עִיר כָּל־חֲמָתֽוֹ׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַ֭יִּזְכֹּר כִּי־בָשָׂ֣ר הֵ֑מָּה ר֥וּחַ ה֝וֹלֵ֗ךְ וְלֹ֣א יָשֽׁוּב׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;כַּ֭מָּה יַמְר֣וּהוּ בַמִּדְבָּ֑ר יַ֝עֲצִיב֗וּהוּ בִּֽישִׁימֽוֹן׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וַיָּשׁ֣וּבוּ וַיְנַסּ֣וּ אֵ֑ל וּקְד֖וֹשׁ יִשְׂרָאֵ֣ל הִתְווּ׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;לֹא־זָכְר֥וּ אֶת־יָד֑וֹ י֝֗וֹם אֲ‍ֽשֶׁר־פָּדָ֥ם מִנִּי־צָֽר׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;אֲשֶׁר־שָׂ֣ם בְּ֭מִצְרַיִם אֹֽתוֹתָ֑יו וּ֝מוֹפְתָ֗יו בִּשְׂדֵה־צֹֽעַן׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וַיַּהֲפֹ֣ךְ לְ֭דָם יְאֹרֵיהֶ֑ם וְ֝נֹזְלֵיהֶ֗ם בַּל־יִשְׁתָּיֽוּן׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;יְשַׁלַּ֬ח בָּהֶ֣ם עָ֭רֹב וַיֹּאכְלֵ֑ם וּ֝צְפַרְדֵּ֗עַ וַתַּשְׁחִיתֵֽם׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וַיִּתֵּ֣ן לֶחָסִ֣יל יְבוּלָ֑ם וִֽ֝יגִיעָ֗ם לָאַרְבֶּֽה׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;יַהֲרֹ֣ג בַּבָּרָ֣ד גַּפְנָ֑ם וְ֝שִׁקְמוֹתָ֗ם בַּֽחֲנָמַֽל׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וַיַּסְגֵּ֣ר לַבָּרָ֣ד בְּעִירָ֑ם וּ֝מִקְנֵיהֶ֗ם לָרְשָׁפִֽים׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;יְשַׁלַּח־בָּ֨ם׀ חֲר֬וֹן אַפּ֗וֹ עֶבְרָ֣ה וָזַ֣עַם וְצָרָ֑ה מִ֝שְׁלַ֗חַת מַלְאֲכֵ֥י רָעִֽים׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;יְפַלֵּ֥ס נָתִ֗יב לְאַ֫פּ֥וֹ לֹא־חָשַׂ֣ךְ מִמָּ֣וֶת נַפְשָׁ֑ם וְ֝חַיָּתָ֗ם לַדֶּ֥בֶר הִסְגִּֽיר׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וַיַּ֣ךְ כָּל־בְּכ֣וֹר בְּמִצְרָ֑יִם רֵאשִׁ֥ית א֝וֹנִ֗ים בְּאָהֳלֵי־חָֽם׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיַּסַּ֣ע כַּצֹּ֣אן עַמּ֑וֹ וַֽיְנַהֲגֵ֥ם כַּ֝עֵ֗דֶר בַּמִּדְבָּֽר׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וַיַּנְחֵ֣ם לָ֭בֶטַח וְלֹ֣א פָחָ֑דוּ וְאֶת־א֝וֹיְבֵיהֶ֗ם כִּסָּ֥ה הַיָּֽם׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;וַ֭יְבִיאֵם אֶל־גְּב֣וּל קָדְשׁ֑וֹ הַר־זֶ֝֗ה קָנְתָ֥ה יְמִינֽוֹ׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וַיְגָ֤רֶשׁ מִפְּנֵיהֶ֨ם׀ גּוֹיִ֗ם וַֽ֭יַּפִּילֵם בְּחֶ֣בֶל נַחֲלָ֑ה וַיַּשְׁכֵּ֥ן בְּ֝אָהֳלֵיהֶ֗ם שִׁבְטֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;וַיְנַסּ֣וּ וַ֭יַּמְרוּ אֶת־אֱלֹהִ֣ים עֶלְי֑וֹן וְ֝עֵדוֹתָ֗יו לֹ֣א שָׁמָֽרוּ׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וַיִּסֹּ֣גוּ וַֽ֭יִּבְגְּדוּ כַּאֲבוֹתָ֑ם נֶ֝הְפְּכ֗וּ כְּקֶ֣שֶׁת רְמִיָּֽה׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;וַיַּכְעִיס֥וּהוּ בְּבָמוֹתָ֑ם וּ֝בִפְסִילֵיהֶ֗ם יַקְנִיאֽוּהוּ׃ </P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;שָׁמַ֣ע אֱ֭לֹהִים וַֽיִּתְעַבָּ֑ר וַיִּמְאַ֥ס מְ֝אֹ֗ד בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;וַ֭יִּטֹּשׁ מִשְׁכַּ֣ן שִׁל֑וֹ אֹ֝֗הֶל שִׁכֵּ֥ן בָּאָדָֽם׃ </P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;וַיִּתֵּ֣ן לַשְּׁבִ֣י עֻזּ֑וֹ וְֽתִפְאַרְתּ֥וֹ בְיַד־צָֽר׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;וַיַּסְגֵּ֣ר לַחֶ֣רֶב עַמּ֑וֹ וּ֝בְנַחֲלָת֗וֹ הִתְעַבָּֽר׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;בַּחוּרָ֥יו אָֽכְלָה־אֵ֑שׁ וּ֝בְתוּלֹתָ֗יו לֹ֣א הוּלָּֽלוּ׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;כֹּ֭הֲנָיו בַּחֶ֣רֶב נָפָ֑לוּ וְ֝אַלְמְנֹתָ֗יו לֹ֣א תִבְכֶּֽינָה׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;וַיִּקַ֖ץ כְּיָשֵׁ֥ן׀ אֲדֹנָ֑י כְּ֝גִבּ֗וֹר מִתְרוֹנֵ֥ן מִיָּֽיִן׃ </P>
<P ALIGN="RIGHT"><span lang="he">&#8206;<a name="066">66</A>&nbsp;&#8207;וַיַּךְ־צָרָ֥יו אָח֑וֹר חֶרְפַּ֥ת ע֝וֹלָ֗ם נָ֣תַן לָֽמוֹ׃ </P>
<P ALIGN="RIGHT"><span lang="he">&#8206;<a name="067">67</A>&nbsp;&#8207;וַ֭יִּמְאַס בְּאֹ֣הֶל יוֹסֵ֑ף וּֽבְשֵׁ֥בֶט אֶ֝פְרַ֗יִם לֹ֣א בָחָֽר׃ </P>
<P ALIGN="RIGHT"><span lang="he">&#8206;<a name="068">68</A>&nbsp;&#8207;וַ֭יִּבְחַר אֶת־שֵׁ֣בֶט יְהוּדָ֑ה אֶֽת־הַ֥ר צִ֝יּ֗וֹן אֲשֶׁ֣ר אָהֵֽב׃ </P>
<P ALIGN="RIGHT"><span lang="he">&#8206;<a name="069">69</A>&nbsp;&#8207;וַיִּ֣בֶן כְּמוֹ־רָ֭מִים מִקְדָּשׁ֑וֹ כְּ֝אֶ֗רֶץ יְסָדָ֥הּ לְעוֹלָֽם׃ </P>
<P ALIGN="RIGHT"><span lang="he">&#8206;<a name="070">70</A>&nbsp;&#8207;וַ֭יִּבְחַר בְּדָוִ֣ד עַבְדּ֑וֹ וַ֝יִּקָּחֵ֗הוּ מִֽמִּכְלְאֹ֥ת צֹֽאן׃ </P>
<P ALIGN="RIGHT"><span lang="he">&#8206;<a name="071">71</A>&nbsp;&#8207;מֵאַחַ֥ר עָל֗וֹת הֱ֫בִיא֥וֹ לִ֭רְעוֹת בְּיַעֲקֹ֣ב עַמּ֑וֹ וּ֝בְיִשְׂרָאֵ֗ל נַחֲלָתֽוֹ׃ </P>
<P ALIGN="RIGHT"><span lang="he">&#8206;<a name="072">72</A>&nbsp;&#8207;וַ֭יִּרְעֵם כְּתֹ֣ם לְבָב֑וֹ וּבִתְבוּנ֖וֹת כַּפָּ֣יו יַנְחֵֽם׃ </P>
</TD>
<TD WIDTH="50%">
<P>1&nbsp;ma&#347;&#601;k&icirc;l l&#601;&#8217;&#257;s&#257;f ha&#8217;&#259;z&icirc;n&acirc; &#8216;amm&icirc; tw&#333;r&#257;&#x1E6F;&icirc; ha&#x1E6D;&#x1E6D;&ucirc; &#8217;&#257;z&#601;n&#601;&#x1E35;em l&#601;&#8217;im&#601;r&ecirc;-f&icirc;: </P>
<P>2&nbsp;&#8217;ef&#601;t&#601;&#x1E25;&acirc; &#x1E07;&#601;m&#257;&#353;&#257;l p&icirc; &#8217;ab&icirc;&#8216;&acirc; &#x1E25;&icirc;&#x1E0F;w&#333;&#x1E6F; minn&icirc;-qe&#x1E0F;em: </P>
<P>3&nbsp;&#8217;&#259;&#353;er &#353;&#257;m<sup>a</sup>&#8216;&#601;n&ucirc; wann&#275;&#x1E0F;&#257;&#8216;&#275;m wa&#8217;&#259;&#x1E07;w&#333;&#x1E6F;&ecirc;n&ucirc; sip&#601;r&ucirc;-l&#257;n&ucirc;: </P>
<P>4&nbsp;l&#333;&#8217; n&#601;&#x1E35;<sup>a</sup>&#x1E25;&#275;&#x1E0F;| mib&#601;n&ecirc;hem l&#601;&#x1E0F;w&#333;r &#8217;<sup>a</sup>&#x1E25;&#259;rw&#333;n m&#601;sap&#601;r&icirc;m t&#601;hillw&#333;&#x1E6F; y&#601;hw&acirc; we&#8216;&#277;z&ucirc;zw&#333; w&#601;nif&#601;l&#601;&#8217;w&#333;&#x1E6F;&#257;yw &#8217;&#259;&#353;er &#8216;&#257;&#347;&acirc;: </P>
<P>5&nbsp;wayy&#257;qem &#8216;&#275;&#x1E0F;&ucirc;&#x1E6F;| b&#601;y<sup>a</sup>&#8216;&#259;q&#333;&#x1E07; w&#601;&#x1E6F;w&#333;r&acirc; &#347;&#257;m b&#601;yi&#347;&#601;r&#257;&#8217;&#275;l &#8217;&#259;&#353;er &#x1E63;i&ucirc;&acirc; &#8217;e&#x1E6F;-&#8217;&#259;&#x1E07;w&#333;&#x1E6F;&ecirc;n&ucirc; l&#601;hw&#333;&#x1E0F;&icirc;&#8216;&#257;m li&#x1E07;&#601;n&ecirc;hem: </P>
<P>6&nbsp;l&#601;m<sup>a</sup>&#8216;an y&#275;&#x1E0F;&#601;&#8216;&ucirc;| dw&#333;r &#8217;<sup>a</sup>&#x1E25;&#259;rw&#333;n b&#257;n&icirc;m yi&ucirc;&#257;l&#275;&#x1E0F;&ucirc; y&#257;qum&ucirc; w&icirc;sap&#601;r&ucirc; li&#x1E07;&#601;n&ecirc;hem: </P>
<P>7&nbsp;w&#601;y&#257;&#347;&icirc;m&ucirc; &#x1E07;&#275;&#8217;l&#333;h&icirc;m kis&#601;l&#257;m w&#601;l&#333;&#8217; yi&#353;&#601;k&#601;&#x1E25;&ucirc; m<sup>a</sup>&#8216;al&#601;l&ecirc;-&#8217;&#275;l &ucirc;mi&#x1E63;&#601;w&#333;&#x1E6F;&#257;yw yin&#601;&#x1E63;&#333;r&ucirc;: </P>
<P>8&nbsp;w&#601;l&#333;&#8217; yih&#601;y&ucirc;| ka&#8217;&#259;&#x1E07;w&#333;&#x1E6F;&#257;m dw&#333;r sw&#333;r&#275;r &ucirc;m&#333;reh dw&#333;r l&#333;&#8217;-h&#275;&#x1E35;&icirc;n libw&#333; w&#601;l&#333;&#8217;-ne&#8217;em&#601;n&acirc; &#8217;e&#x1E6F;-&#8217;&#275;l r&ucirc;&#x1E25;w&#333;: </P>
<P>9&nbsp;b&#601;n&ecirc;-&#8217;ef&#601;rayim nw&#333;&#353;&#601;q&ecirc; rw&#333;m&ecirc;-q&#257;&#353;e&#x1E6F; h&#257;f&#601;&#x1E35;&ucirc; b&#601;yw&#333;m q&#601;r&#257;&#x1E07;: </P>
<P>10&nbsp;l&#333;&#8217; &#353;&#257;m&#601;r&ucirc; b&#601;r&icirc;&#x1E6F; &#8217;&#277;l&#333;h&icirc;m &ucirc;&#x1E07;&#601;&#x1E6F;w&#333;r&#257;&#x1E6F;w&#333; m&#275;&#8217;&#259;n&ucirc; l&#257;le&#x1E35;e&#x1E6F;: </P>
<P>11&nbsp;wayyi&#353;&#601;k&#601;&#x1E25;&ucirc; &#8216;&#259;l&icirc;lw&#333;&#x1E6F;&#257;yw w&#601;nif&#601;l&#601;&#8217;w&#333;&#x1E6F;&#257;yw &#8217;&#259;&#353;er her&#601;&#8217;&#257;m: </P>
<P>12&nbsp;ne&#x1E21;e&#x1E0F; &#8217;&#259;&#x1E07;w&#333;&#x1E6F;&#257;m &#8216;&#257;&#347;&acirc; fele&#8217; b&#601;&#8217;ere&#x1E63; mi&#x1E63;&#601;rayim &#347;&#601;&#x1E0F;&#275;h-&#x1E63;&#333;&#8216;an: </P>
<P>13&nbsp;b&#257;q<sup>a</sup>&#8216; y&#257;m wayy<sup>a</sup>&#8216;&#259;&#x1E07;&icirc;r&#275;m wayya&#x1E63;&#x1E63;e&#x1E07;-mayim k&#601;mw&#333;-n&#275;&#x1E0F;: </P>
<P>14&nbsp;wayyan&#601;&#x1E25;&#275;m be&#8216;&#257;n&#257;n yw&#333;m&#257;m w&#601;&#x1E35;&#257;l-hallay&#601;l&acirc; b&#601;&#8217;w&#333;r &#8217;&#275;&#353;: </P>
<P>15&nbsp;y&#601;&#x1E07;aqq<sup>a</sup>&#8216; &#x1E63;ur&icirc;m bammi&#x1E0F;&#601;b&#257;r wayya&#353;&#601;q&#601; ki&#x1E6F;&#601;h&#333;mw&#333;&#x1E6F; rab&acirc;: </P>
<P>16&nbsp;wayyw&#333;&#x1E63;i&#8217; nw&#333;z&#601;l&icirc;m miss&#257;l<sup>a</sup>&#8216; wayyw&#333;re&#x1E0F; kann&#601;h&#257;rw&#333;&#x1E6F; m&#257;yim: </P>
<P>17&nbsp;wayyw&#333;s&icirc;f&ucirc; &#8216;w&#333;&#x1E0F; l<sup>a</sup>&#x1E25;&#259;&#x1E6D;&#333;&#8217;-lw&#333; lam&#601;rw&#333;&#x1E6F; &#8216;el&#601;yw&#333;n ba&#x1E63;&#x1E63;&icirc;y&acirc;: </P>
<P>18&nbsp;way&#601;nass&ucirc;-&#8217;&#275;l bil&#601;&#x1E07;&#257;&#x1E07;&#257;m li&#353;&#601;&#8217;&#257;l-&#8217;&#333;&#x1E35;el l&#601;naf&#601;&#353;&#257;m: </P>
<P>19&nbsp;way&#601;&#x1E0F;ab&#601;r&ucirc; b&#275;&#8217;l&#333;h&icirc;m &#8217;&#257;m&#601;r&ucirc; h&#259;y&ucirc;&#x1E35;al &#8217;&#275;l l<sup>a</sup>&#8216;&#259;r&#333;&#x1E35;&#601; &#353;ul&#601;&#x1E25;&#257;n bammi&#x1E0F;&#601;b&#257;r: </P>
<P>20&nbsp;h&#275;n hik&acirc;-&#x1E63;&ucirc;r| wayy&#257;z&ucirc;&#x1E07;&ucirc; mayim &ucirc;n&#601;&#x1E25;&#257;l&icirc;m yi&#353;&#601;&#x1E6D;&#333;f&ucirc; h&#259;&#x1E21;am-le&#x1E25;em y&ucirc;&#x1E35;al t&#275;&#x1E6F; &#8217;im-y&#257;&#x1E35;&icirc;n &#353;&#601;&#8217;&#275;r l&#601;&#8216;ammw&#333;: </P>
<P>21&nbsp;l&#257;&#x1E35;&#275;n| &#353;&#257;m<sup>a</sup>&#8216; y&#601;hw&acirc; wayyi&#x1E6F;&#601;&#8216;ab&#257;r w&#601;&#8217;&#275;&#353; ni&#347;&#347;&#601;q&acirc; &#x1E07;&#601;y<sup>a</sup>&#8216;&#259;q&#333;&#x1E07; w&#601;&#x1E21;am-&#8217;af &#8216;&#257;l&acirc; &#x1E07;&#601;yi&#347;&#601;r&#257;&#8217;&#275;l: </P>
<P>22&nbsp;k&icirc; l&#333;&#8217; he&#8217;&#277;m&icirc;n&ucirc; b&#275;&#8217;l&#333;h&icirc;m w&#601;l&#333;&#8217; &#x1E07;&#257;&#x1E6D;&#601;&#x1E25;&ucirc; b&icirc;&#353;&ucirc;&#8216;&#257;&#x1E6F;w&#333;: </P>
<P>23&nbsp;way&#601;&#x1E63;aw &#353;&#601;&#x1E25;&#257;q&icirc;m mimm&#257;&#8216;al w&#601;&#x1E0F;al&#601;&#x1E6F;&ecirc; &#353;&#257;mayim p&#257;&#x1E6F;&#257;&#x1E25;: </P>
<P>24&nbsp;wayyam&#601;&#x1E6D;&#275;r &#8216;&#259;l&ecirc;hem m&#257;n le&#8217;&#277;&#x1E35;&#333;l &ucirc;&#x1E0F;&#601;&#x1E21;an-&#353;&#257;mayim n&#257;&#x1E6F;an l&#257;mw&#333;: </P>
<P>25&nbsp;le&#x1E25;em &#8217;ab&icirc;r&icirc;m &#8217;&#257;&#x1E35;al &#8217;&icirc;&#353; &#x1E63;&ecirc;&#x1E0F;&acirc; &#353;&#257;l<sup>a</sup>&#x1E25; l&acirc;em l&#257;&#347;&#333;&#x1E07;<sup>a</sup>&#8216;: </P>
<P>26&nbsp;yass<sup>a</sup>&#8216; q&#257;&#x1E0F;&icirc;m ba&#353;&#353;&#257;m&#257;yim way&#601;nah&#275;&#x1E21; b&#601;&#8216;uzzw&#333; &#x1E6F;&ecirc;m&#257;n: </P>
<P>27&nbsp;wayyam&#601;&#x1E6D;&#275;r &#8216;&#259;l&ecirc;hem ke&#8216;&#257;f&#257;r &#353;&#601;&#8217;&#275;r &ucirc;&#x1E35;&#601;&#x1E25;w&#333;l yamm&icirc;m &#8216;w&#333;f k&#257;n&#257;f: </P>
<P>28&nbsp;wayyap&#275;l b&#601;qere&#x1E07; m<sup>a</sup>&#x1E25;&#259;n&#275;h&ucirc; s&#257;&#x1E07;&icirc;&#x1E07; l&#601;mi&#353;&#601;k&#601;n&#333;&#x1E6F;&#257;yw: </P>
<P>29&nbsp;wayy&#333;&#8217;&#x1E35;&#601;l&ucirc; wayyi&#347;&#601;b&#601;&#8216;&ucirc; m&#601;&#8217;&#333;&#x1E0F; w&#601;&#x1E6F;a&#8217;&#259;w&#257;&#x1E6F;&#257;m y&#257;&#x1E07;i&#8217; l&acirc;em: </P>
<P>30&nbsp;l&#333;&#8217;-z&#257;r&ucirc; mita&#8217;&#259;w&#257;&#x1E6F;&#257;m &#8216;w&#333;&#x1E0F; &#8217;&#257;&#x1E35;&#601;l&#257;m b&#601;f&icirc;hem: </P>
<P>31&nbsp;w&#601;&#8217;af &#8217;&#277;l&#333;h&icirc;m| &#8216;&#257;l&acirc; &#x1E07;&acirc;em wayyah&#259;r&#333;&#x1E21; b&#601;mi&#353;&#601;mann&ecirc;hem &ucirc;&#x1E07;<sup>a</sup>&#x1E25;&ucirc;r&ecirc; yi&#347;&#601;r&#257;&#8217;&#275;l hi&#x1E35;&#601;r&icirc;&#8216;a: </P>
<P>32&nbsp;b&#601;&#x1E35;&#257;l-z&#333;&#8217;&#x1E6F; &#x1E25;&#257;&#x1E6D;&#601;&#8217;&ucirc;-&#8216;w&#333;&#x1E0F; w&#601;l&#333;&#8217;-he&#8217;&#277;m&icirc;n&ucirc; b&#601;nif&#601;l&#601;&#8217;w&#333;&#x1E6F;&#257;yw: </P>
<P>33&nbsp;way&#601;&#x1E35;al-bahe&#x1E07;el y&#601;m&ecirc;hem &ucirc;&#353;&#601;nw&#333;&#x1E6F;&#257;m babeh&#257;l&acirc;: </P>
<P>34&nbsp;&#8217;im-h&#259;r&#257;&#x1E21;&#257;m &ucirc;&#x1E0F;&#601;r&#257;&#353;&ucirc;h&ucirc; w&#601;&#353;&#257;&#x1E07;&ucirc; w&#601;&#353;i&#x1E25;&#259;r&ucirc;-&#8217;&#275;l: </P>
<P>35&nbsp;wayyiz&#601;k&#601;r&ucirc; k&icirc;-&#8217;&#277;l&#333;h&icirc;m &#x1E63;&ucirc;r&#257;m w&#601;&#8217;&#275;l &#8216;el&#601;yw&#333;n g&#333;&#8217;&#259;l&#257;m: </P>
<P>36&nbsp;way&#601;fat&ucirc;h&ucirc; b&#601;f&icirc;hem &ucirc;&#x1E07;il&#601;&#353;w&#333;n&#257;m y&#601;&#x1E35;azz&#601;&#x1E07;&ucirc;-lw&#333;: </P>
<P>37&nbsp;w&#601;lib&#257;m l&#333;&#8217;-n&#257;&#x1E35;w&#333;n &#8216;immw&#333; w&#601;l&#333;&#8217; ne&#8217;em&#601;n&ucirc; bi&#x1E07;&#601;r&icirc;&#x1E6F;w&#333;: </P>
<P>38&nbsp;w&#601;h&ucirc;&#8217; r<sup>a</sup>&#x1E25;&ucirc;m| y&#601;&#x1E35;ap&#275;r &#8216;&#257;w&#333;n w&#601;l&#333;&#8217;-ya&#353;&#601;&#x1E25;&icirc;&#x1E6F; w&#601;hir&#601;b&acirc; l&#601;h&#257;&#353;&icirc;&#x1E07; &#8217;apw&#333; w&#601;l&#333;&#8217;-y&#257;&#8216;&icirc;r k&#257;l-&#x1E25;&#259;m&#257;&#x1E6F;w&#333;: </P>
<P>39&nbsp;wayyiz&#601;k&#333;r k&icirc;-&#x1E07;&#257;&#347;&#257;r h&#275;mm&acirc; r&ucirc;&#x1E25;a hw&#333;l&#275;&#x1E35;&#601; w&#601;l&#333;&#8217; y&#257;&#353;&ucirc;&#x1E07;: </P>
<P>40&nbsp;kamm&acirc; yam&#601;r&ucirc;h&ucirc; &#x1E07;ammi&#x1E0F;&#601;b&#257;r y<sup>a</sup>&#8216;&#259;&#x1E63;&icirc;&#x1E07;&ucirc;h&ucirc; b&icirc;&#353;&icirc;mw&#333;n: </P>
<P>41&nbsp;wayy&#257;&#353;&ucirc;&#x1E07;&ucirc; way&#601;nass&ucirc; &#8217;&#275;l &ucirc;q&#601;&#x1E0F;w&#333;&#353; yi&#347;&#601;r&#257;&#8217;&#275;l hi&#x1E6F;&#601;w&ucirc;: </P>
<P>42&nbsp;l&#333;&#8217;-z&#257;&#x1E35;&#601;r&ucirc; &#8217;e&#x1E6F;-y&#257;&#x1E0F;w&#333; yw&#333;m &#8217;&#259;&#x200D;&#353;er-p&#257;&#x1E0F;&#257;m minn&icirc;-&#x1E63;&#257;r: </P>
<P>43&nbsp;&#8217;&#259;&#353;er-&#347;&#257;m b&#601;mi&#x1E63;&#601;rayim &#8217;&#333;&#x1E6F;w&#333;&#x1E6F;&#257;yw &ucirc;mw&#333;f&#601;&#x1E6F;&#257;yw bi&#347;&#601;&#x1E0F;&#275;h-&#x1E63;&#333;&#8216;an: </P>
<P>44&nbsp;wayyah&#259;f&#333;&#x1E35;&#601; l&#601;&#x1E0F;&#257;m y&#601;&#8217;&#333;r&ecirc;hem w&#601;n&#333;z&#601;l&ecirc;hem bal-yi&#353;&#601;t&#257;y&ucirc;n: </P>
<P>45&nbsp;y&#601;&#353;all<sup>a</sup>&#x1E25; b&acirc;em &#8216;&#257;r&#333;&#x1E07; wayy&#333;&#8217;&#x1E35;&#601;l&#275;m &ucirc;&#x1E63;&#601;far&#601;d&#275;&#8216;a wata&#353;&#601;&#x1E25;&icirc;&#x1E6F;&#275;m: </P>
<P>46&nbsp;wayyit&#275;n le&#x1E25;&#257;s&icirc;l y&#601;&#x1E07;&ucirc;l&#257;m w&icirc;&#x1E21;&icirc;&#8216;&#257;m l&#257;&#8217;ar&#601;beh: </P>
<P>47&nbsp;yah&#259;r&#333;&#x1E21; bab&#257;r&#257;&#x1E0F; gaf&#601;n&#257;m w&#601;&#353;iq&#601;mw&#333;&#x1E6F;&#257;m b<sup>a</sup>&#x1E25;&#259;n&#257;mal: </P>
<P>48&nbsp;wayyas&#601;g&#275;r lab&#257;r&#257;&#x1E0F; b&#601;&#8216;&icirc;r&#257;m &ucirc;miq&#601;n&ecirc;hem l&#257;r&#601;&#353;&#257;f&icirc;m: </P>
<P>49&nbsp;y&#601;&#353;all<sup>a</sup>&#x1E25;-b&#257;m| &#x1E25;&#259;rw&#333;n &#8217;apw&#333; &#8216;e&#x1E07;&#601;r&acirc; w&#257;z<sup>a</sup>&#8216;am w&#601;&#x1E63;&#257;r&acirc; mi&#353;&#601;l<sup>a</sup>&#x1E25;a&#x1E6F; mal&#601;&#8217;&#259;&#x1E35;&ecirc; r&#257;&#8216;&icirc;m: </P>
<P>50&nbsp;y&#601;fall&#275;s n&#257;&#x1E6F;&icirc;&#x1E07; l&#601;&#8217;apw&#333; l&#333;&#8217;-&#x1E25;&#257;&#347;a&#x1E35;&#601; mimm&#257;we&#x1E6F; naf&#601;&#353;&#257;m w&#601;&#x1E25;ayy&#257;&#x1E6F;&#257;m lade&#x1E07;er his&#601;g&icirc;r: </P>
<P>51&nbsp;wayya&#x1E35;&#601; k&#257;l-b&#601;&#x1E35;w&#333;r b&#601;mi&#x1E63;&#601;r&#257;yim r&#275;&#8217;&#353;&icirc;&#x1E6F; &#8217;w&#333;n&icirc;m b&#601;&#8217;&acirc;&#335;l&ecirc;-&#x1E25;&#257;m: </P>
<P>52&nbsp;wayyass<sup>a</sup>&#8216; ka&#x1E63;&#x1E63;&#333;&#8217;n &#8216;ammw&#333; way&#601;nah&#259;&#x1E21;&#275;m k<sup>a</sup>&#8216;&#275;&#x1E0F;er bammi&#x1E0F;&#601;b&#257;r: </P>
<P>53&nbsp;wayyan&#601;&#x1E25;&#275;m l&#257;&#x1E07;e&#x1E6D;<sup>a</sup>&#x1E25; w&#601;l&#333;&#8217; f&#257;&#x1E25;&#257;&#x1E0F;&ucirc; w&#601;&#8217;e&#x1E6F;-&#8217;w&#333;y&#601;&#x1E07;&ecirc;hem kiss&acirc; hayy&#257;m: </P>
<P>54&nbsp;way&#601;&#x1E07;&icirc;&#8217;&#275;m &#8217;el-g&#601;&#x1E07;&ucirc;l q&#257;&#x1E0F;&#601;&#353;w&#333; har-zeh q&#257;n&#601;&#x1E6F;&acirc; y&#601;m&icirc;nw&#333;: </P>
<P>55&nbsp;way&#601;&#x1E21;&#257;re&#353; mip&#601;n&ecirc;hem| gw&#333;yim wayyap&icirc;l&#275;m b&#601;&#x1E25;e&#x1E07;el n<sup>a</sup>&#x1E25;&#259;l&acirc; wayya&#353;&#601;k&#275;n b&#601;&#8217;&acirc;&#335;l&ecirc;hem &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l: </P>
<P>56&nbsp;way&#601;nass&ucirc; wayyam&#601;r&ucirc; &#8217;e&#x1E6F;-&#8217;&#277;l&#333;h&icirc;m &#8216;el&#601;yw&#333;n w&#601;&#8216;&#275;&#x1E0F;w&#333;&#x1E6F;&#257;yw l&#333;&#8217; &#353;&#257;m&#257;r&ucirc;: </P>
<P>57&nbsp;wayyiss&#333;&#x1E21;&ucirc; wayyi&#x1E07;&#601;g&#601;&#x1E0F;&ucirc; ka&#8217;&#259;&#x1E07;w&#333;&#x1E6F;&#257;m neh&#601;p&#601;&#x1E35;&ucirc; k&#601;qe&#353;e&#x1E6F; r&#601;m&icirc;y&acirc;: </P>
<P>58&nbsp;wayya&#x1E35;&#601;&#8216;&icirc;s&ucirc;h&ucirc; b&#601;&#x1E07;&#257;mw&#333;&#x1E6F;&#257;m &ucirc;&#x1E07;if&#601;s&icirc;l&ecirc;hem yaq&#601;n&icirc;&#8217;&ucirc;h&ucirc;: </P>
<P>59&nbsp;&#353;&#257;m<sup>a</sup>&#8216; &#8217;&#277;l&#333;h&icirc;m wayyi&#x1E6F;&#601;&#8216;ab&#257;r wayyim&#601;&#8217;as m&#601;&#8217;&#333;&#x1E0F; b&#601;yi&#347;&#601;r&#257;&#8217;&#275;l: </P>
<P>60&nbsp;wayyi&#x1E6D;&#x1E6D;&#333;&#353; mi&#353;&#601;kan &#353;ilw&#333; &#8217;&#333;hel &#353;ik&#275;n b&#257;&#8217;&#257;&#x1E0F;&#257;m: </P>
<P>61&nbsp;wayyit&#275;n la&#353;&#353;&#601;&#x1E07;&icirc; &#8216;uzzw&#333; w&#601;&#x1E6F;if&#601;&#8217;ar&#601;tw&#333; &#x1E07;&#601;ya&#x1E0F;-&#x1E63;&#257;r: </P>
<P>62&nbsp;wayyas&#601;g&#275;r l<sup>a</sup>&#x1E25;ere&#x1E07; &#8216;ammw&#333; &ucirc;&#x1E07;&#601;n<sup>a</sup>&#x1E25;&#259;l&#257;&#x1E6F;w&#333; hi&#x1E6F;&#601;&#8216;ab&#257;r: </P>
<P>63&nbsp;b<sup>a</sup>&#x1E25;&ucirc;r&#257;yw &#8217;&#257;&#x1E35;&#601;l&acirc;-&#8217;&#275;&#353; &ucirc;&#x1E07;&#601;&#x1E6F;&ucirc;l&#333;&#x1E6F;&#257;yw l&#333;&#8217; h&ucirc;ll&#257;l&ucirc;: </P>
<P>64&nbsp;k&#333;h&#259;n&#257;yw b<sup>a</sup>&#x1E25;ere&#x1E07; n&#257;f&#257;l&ucirc; w&#601;&#8217;al&#601;m&#601;n&#333;&#x1E6F;&#257;yw l&#333;&#8217; &#x1E6F;i&#x1E07;&#601;keyn&acirc;: </P>
<P>65&nbsp;wayyiqa&#x1E63; k&#601;y&#257;&#353;&#275;n| &#8217;&#259;&#x1E0F;&#333;n&#257;y k&#601;&#x1E21;ibw&#333;r mi&#x1E6F;&#601;rw&#333;n&#275;n m&icirc;y&#257;yin: </P>
<P>66&nbsp;wayya&#x1E35;&#601;-&#x1E63;&#257;r&#257;yw &#8217;&#257;&#x1E25;w&#333;r &#x1E25;er&#601;pa&#x1E6F; &#8216;w&#333;l&#257;m n&#257;&#x1E6F;an l&#257;mw&#333;: </P>
<P>67&nbsp;wayyim&#601;&#8217;as b&#601;&#8217;&#333;hel yw&#333;s&#275;f &ucirc;&#x1E07;&#601;&#353;&#275;&#x1E07;e&#x1E6D; &#8217;ef&#601;rayim l&#333;&#8217; &#x1E07;&#257;&#x1E25;&#257;r: </P>
<P>68&nbsp;wayyi&#x1E07;&#601;&#x1E25;ar &#8217;e&#x1E6F;-&#353;&#275;&#x1E07;e&#x1E6D; y&#601;h&ucirc;&#x1E0F;&acirc; &#8217;e&#x1E6F;-har &#x1E63;&icirc;yw&#333;n &#8217;&#259;&#353;er &#8217;&acirc;&#275;&#x1E07;: </P>
<P>69&nbsp;wayyi&#x1E07;en k&#601;mw&#333;-r&#257;m&icirc;m miq&#601;d&#257;&#353;w&#333; k&#601;&#8217;ere&#x1E63; y&#601;s&#257;&#x1E0F;&#257;h l&#601;&#8216;w&#333;l&#257;m: </P>
<P>70&nbsp;wayyi&#x1E07;&#601;&#x1E25;ar b&#601;&#x1E0F;&#257;wi&#x1E0F; &#8216;a&#x1E07;&#601;dw&#333; wayyiqq&#257;&#x1E25;&#275;h&ucirc; mimmi&#x1E35;&#601;l&#601;&#8217;&#333;&#x1E6F; &#x1E63;&#333;&#8217;n: </P>
<P>71&nbsp;m&#275;&#8217;<sup>a</sup>&#x1E25;ar &#8216;&#257;lw&#333;&#x1E6F; h&#277;&#x1E07;&icirc;&#8217;w&#333; lir&#601;&#8216;w&#333;&#x1E6F; b&#601;y<sup>a</sup>&#8216;&#259;q&#333;&#x1E07; &#8216;ammw&#333; &ucirc;&#x1E07;&#601;yi&#347;&#601;r&#257;&#8217;&#275;l n<sup>a</sup>&#x1E25;&#259;l&#257;&#x1E6F;w&#333;: </P>
<P>72&nbsp;wayyir&#601;&#8216;&#275;m k&#601;&#x1E6F;&#333;m l&#601;&#x1E07;&#257;&#x1E07;w&#333; &ucirc;&#x1E07;i&#x1E6F;&#601;&#x1E07;&ucirc;nw&#333;&#x1E6F; kap&#257;yw yan&#601;&#x1E25;&#275;m: </P>
</TD>
</TABLE>
<P><HR>
<CENTER>
<A HREF="psa079.htm">Next: Psalms (Tehilim) Chapter 79</A></CENTER>
</BODY>
</HTML>
