[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job009)  [KJV](../kjv/job009)  [Sep](../sep/job009) 
[Vul](../vul/job009)   
  
[Job (Iyov) Index](job)  
  [Previous](job008)  [Next](job010) 

------------------------------------------------------------------------

### Tanach (Hebrew): Job (Iyov) Chapter 9

‎<span id="001">1</span> ‏וַיַּ֥עַן<sup>3</sup> אִיּ֗וֹב וַיֹּאמַֽר׃

‎<span id="002">2</span> ‏אָ֭מְנָם יָדַ֣עְתִּי כִי־כֵ֑ן וּמַה־יִּצְדַּ֖ק
אֱנ֣וֹשׁ עִם־אֵֽל׃

‎<span id="003">3</span> ‏אִם־יַ֭חְפֹּץ לָרִ֣יב עִמּ֑וֹ
לֹֽא־יַ֝עֲנֶ֗נּוּ אַחַ֥ת מִנִּי־אָֽלֶף׃

‎<span id="004">4</span> ‏חֲכַ֣ם לֵ֭בָב וְאַמִּ֣יץ כֹּ֑חַ מִֽי־הִקְשָׁ֥ה
אֵ֝לָ֗יו וַיִּשְׁלָֽם׃

‎<span id="005">5</span> ‏הַמַּעְתִּ֣יק הָ֭רִים וְלֹ֣א יָדָ֑עוּ אֲשֶׁ֖ר
הֲפָכָ֣ם בְּאַפּֽוֹ׃

‎<span id="006">6</span> ‏הַמַּרְגִּ֣יז אֶ֭רֶץ מִמְּקוֹמָ֑הּ
וְ֝עַמּוּדֶ֗יהָ יִתְפַלָּצֽוּן׃<sup>1</sup>

‎<span id="007">7</span> ‏הָאֹמֵ֣ר לַ֭חֶרֶס וְלֹ֣א יִזְרָ֑ח וּבְעַ֖ד
כּוֹכָבִ֣ים יַחְתֹּֽם׃

‎<span id="008">8</span> ‏נֹטֶ֣ה שָׁמַ֣יִם לְבַדּ֑וֹ וְ֝דוֹרֵ֗ךְ
עַל־בָּ֥מֳתֵי יָֽם׃

‎<span id="009">9</span> ‏עֹֽשֶׂה־עָ֭שׁ כְּסִ֥יל וְכִימָ֗ה וְחַדְרֵ֥י
תֵמָֽן׃

‎<span id="010">10</span> ‏עֹשֶׂ֣ה גְ֭דֹלוֹת עַד־אֵ֣ין חֵ֑קֶר
וְנִפְלָא֗וֹת עַד־אֵ֥ין מִסְפָּֽר׃

‎<span id="011">11</span> ‏הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה
וְ֝יַחֲלֹ֗ף וְֽלֹא־אָבִ֥ין לֽוֹ׃

‎<span id="012">12</span> ‏הֵ֣ן יַ֭חְתֹּף מִ֣י יְשִׁיבֶ֑נּוּ
מִֽי־יֹאמַ֥ר אֵ֝לָ֗יו מַֽה־תַּעֲשֶֽׂה׃

‎<span id="013">13</span> ‏אֱ֭לוֹהַּ לֹא־יָשִׁ֣יב אַפּ֑וֹ תחתו
תַּחְתָּ֥יו שָׁ֝חֲח֗וּ עֹ֣זְרֵי רָֽהַב׃

‎<span id="014">14</span> ‏אַ֭ף כִּֽי־אָנֹכִ֣י אֶֽעֱנֶ֑נּוּ אֶבְחֲרָ֖ה
דְבָרַ֣י עִמּֽוֹ׃

‎<span id="015">15</span> ‏אֲשֶׁ֣ר אִם־צָ֭דַקְתִּי לֹ֣א אֶעֱנֶ֑ה
לִ֝מְשֹׁפְטִ֗י אֶתְחַנָּֽן׃

‎<span id="016">16</span> ‏אִם־קָרָ֥אתִי וַֽיַּעֲנֵ֑נִי לֹֽא־אַ֝אֲמִ֗ין
כִּֽי־יַאֲזִ֥ין קוֹלִֽי׃

‎<span id="017">17</span> ‏אֲשֶׁר־בִּשְׂעָרָ֥ה יְשׁוּפֵ֑נִי וְהִרְבָּ֖ה
פְצָעַ֣י חִנָּֽם׃

‎<span id="018">18</span> ‏לֹֽא־יִ֭תְּנֵנִי הָשֵׁ֣ב רוּחִ֑י כִּ֥י
יַ֝שְׂבִּעַ֗נִי מַמְּרֹרִֽים׃

‎<span id="019">19</span> ‏אִם־לְכֹ֣חַ אַמִּ֣יץ הִנֵּ֑ה
וְאִם־לְ֝מִשְׁפָּ֗ט מִ֣י יוֹעִידֵֽנִי׃

‎<span id="020">20</span> ‏אִם־אֶ֭צְדָּק פִּ֣י יַרְשִׁיעֵ֑נִי
תָּֽם־אָ֝֗נִי וַֽיַּעְקְשֵֽׁנִי׃

‎<span id="021">21</span> ‏תָּֽם־אָ֭נִי לֹֽא־אֵדַ֥ע נַפְשִׁ֗י אֶמְאַ֥ס
חַיָּֽי׃

‎<span id="022">22</span> ‏אַחַ֗ת הִ֥יא עַל־כֵּ֥ן אָמַ֑רְתִּי תָּ֥ם
וְ֝רָשָׁ֗ע ה֣וּא מְכַלֶּֽה׃

‎<span id="023">23</span> ‏אִם־שׁ֭וֹט יָמִ֣ית פִּתְאֹ֑ם לְמַסַּ֖ת
נְקִיִּ֣ם יִלְעָֽג׃

‎<span id="024">24</span> ‏אֶ֤רֶץ׀ נִתְּנָ֬ה בְֽיַד־רָשָׁ֗ע
פְּנֵֽי־שֹׁפְטֶ֥יהָ יְכַסֶּ֑ה אִם־לֹ֖א אֵפ֣וֹא מִי־הֽוּא׃

‎<span id="025">25</span> ‏וְיָמַ֣י קַ֭לּוּ מִנִּי־רָ֑ץ בָּֽ֝רְח֗וּ
לֹא־רָא֥וּ טוֹבָֽה׃

‎<span id="026">26</span> ‏חָ֭לְפוּ עִם־אֳנִיּ֣וֹת אֵבֶ֑ה כְּ֝נֶ֗שֶׁר
יָט֥וּשׂ עֲלֵי־אֹֽכֶל׃

‎<span id="027">27</span> ‏אִם־אָ֭מְרִי אֶשְׁכְּחָ֣ה שִׂיחִ֑י אֶעֶזְבָ֖ה
פָנַ֣י וְאַבְלִֽיגָה׃

‎<span id="028">28</span> ‏יָגֹ֥רְתִּי כָל־עַצְּבֹתָ֑י יָ֝דַ֗עְתִּי
כִּי־לֹ֥א תְנַקֵּֽנִי׃

‎<span id="029">29</span> ‏אָנֹכִ֥י אֶרְשָׁ֑ע לָמָּה־זֶּ֝֗ה הֶ֣בֶל
אִיגָֽע׃

‎<span id="030">30</span> ‏אִם־הִתְרָחַ֥צְתִּי במו־ בְמֵי־ שָׁ֑לֶג
וַ֝הֲזִכּ֗וֹתִי בְּבֹ֣ר כַּפָּֽי׃

‎<span id="031">31</span> ‏אָ֭ז בַּשַּׁ֣חַת תִּטְבְּלֵ֑נִי
וְ֝תִֽעֲב֗וּנִי שַׂלְמוֹתָֽי׃

‎<span id="032">32</span> ‏כִּי־לֹא־אִ֣ישׁ כָּמֹ֣נִי אֶֽעֱנֶ֑נּוּ
נָב֥וֹא יַ֝חְדָּ֗ו בַּמִּשְׁפָּֽט׃

‎<span id="033">33</span> ‏לֹ֣א יֵשׁ־בֵּינֵ֣ינוּ מוֹכִ֑יחַ יָשֵׁ֖ת
יָד֣וֹ עַל־שְׁנֵֽינוּ׃

‎<span id="034">34</span> ‏יָסֵ֣ר מֵעָלַ֣י שִׁבְט֑וֹ וְ֝אֵמָת֗וֹ
אַֽל־תְּבַעֲתַֽנִּי׃

‎<span id="035">35</span> ‏אַֽ֭דַבְּרָה וְלֹ֣א אִירָאֶ֑נּוּ כִּ֥י
לֹא־כֵ֥ן אָ֝נֹכִ֗י עִמָּדִֽי׃

1 wayy<sup>a</sup>‘an<sup>3</sup> ’îywōḇ wayyō’mar:

2 ’āmənām yāḏ<sup>a</sup>‘ətî ḵî-ḵēn ûmah-yyiṣədaq ’ĕnwōš ‘im-’ēl:

3 ’im-y<sup>a</sup>ḥəpōṣ lārîḇ ‘immwō lō’-y<sup>a</sup>‘ănennû
’<sup>a</sup>ḥaṯ minnî-’ālef:

4 ḥăḵam lēḇāḇ wə’ammîṣ kōḥa mî-hiqəšâ ’ēlāyw wayyišəlām:

5 hamm<sup>a</sup>‘ətîq hārîm wəlō’ yāḏā‘û ’ăšer hăfāḵām bə’apwō:

6 hammarəgîz ’ereṣ mimməqwōmāh wə‘ammûḏeyhā yiṯəfallāṣûn:<sup>1</sup>

7 hā’ōmēr l<sup>a</sup>ḥeres wəlō’ yizərāḥ ûḇə‘aḏ kwōḵāḇîm
y<sup>a</sup>ḥətōm:

8 nōṭeh šāmayim ləḇadwō wəḏwōrēḵə ‘al-bāmŏṯê yām:

9 ‘ōśeh-‘āš kəsîl wəḵîmâ wəḥaḏərê ṯēmān:

10 ‘ōśeh ḡəḏōlwōṯ ‘aḏ-’ên ḥēqer wənifəlā’wōṯ ‘aḏ-’ên misəpār:

11 hēn y<sup>a</sup>‘ăḇōr ‘ālay wəlō’ ’erə’eh wəy<sup>a</sup>ḥălōf
wəlō’-’āḇîn lwō:

12 hēn y<sup>a</sup>ḥətōf mî yəšîḇennû mî-yō’mar ’ēlāyw
mah-t<sup>a</sup>‘ăśeh:

13 ’ĕlwōhha lō’-yāšîḇ ’apwō t<sup>a</sup>ḥətwō t<sup>a</sup>ḥətāyw
šāḥăḥû ‘ōzərê râaḇ:

14 ’af kî-’ānōḵî ’e‘ĕnennû ’eḇəḥărâ ḏəḇāray ‘immwō:

15 ’ăšer ’im-ṣāḏaqətî lō’ ’e‘ĕneh liməšōfəṭî ’eṯəḥannān:

16 ’im-qārā’ṯî wayy<sup>a</sup>‘ănēnî lō’-’a’ămîn kî-ya’ăzîn qwōlî:

17 ’ăšer-biśə‘ārâ yəšûfēnî wəhirəbâ fəṣā‘ay ḥinnām:

18 lō’-yitənēnî hāšēḇ rûḥî kî yaśəbi‘anî mammərōrîm:

19 ’im-ləḵōḥa ’ammîṣ hinnēh wə’im-ləmišəpāṭ mî ywō‘îḏēnî:

20 ’im-’eṣədāq pî yarəšî‘ēnî tām-’ānî wayy<sup>a</sup>‘əqəšēnî:

21 tām-’ānî lō’-’ēḏ<sup>a</sup>‘ nafəšî ’emə’as ḥayyāy:

22 ’<sup>a</sup>ḥaṯ hî’ ‘al-kēn ’āmarətî tām wərāšā‘ hû’ məḵalleh:

23 ’im-šwōṭ yāmîṯ piṯə’ōm ləmassaṯ nəqîyim yilə‘āḡ:

24 ’ereṣ\| nitənâ ḇəyaḏ-rāšā‘ pənê-šōfəṭeyhā yəḵasseh ’im-lō’ ’ēfwō’
mî-hû’:

25 wəyāmay qallû minnî-rāṣ bārəḥû lō’-rā’û ṭwōḇâ:

26 ḥāləfû ‘im-’ŏnîywōṯ ’ēḇeh kənešer yāṭûś ‘ălê-’ōḵel:

27 ’im-’āmərî ’ešəkəḥâ śîḥî ’e‘ezəḇâ fānay wə’aḇəlîḡâ:

28 yāḡōrətî ḵāl-‘aṣṣəḇōṯāy yāḏ<sup>a</sup>‘ətî kî-lō’ ṯənaqqēnî:

29 ’ānōḵî ’erəšā‘ lāmmâ-zzeh heḇel ’îḡā‘:

30 ’im-hiṯərāḥaṣətî ḇəmwō- ḇəmê- šāleḡ wahăzikwōṯî bəḇōr kapāy:

31 ’āz bašš<sup>a</sup>ḥaṯ tiṭəbəlēnî wəṯi‘ăḇûnî śaləmwōṯāy:

32 kî-lō’-’îš kāmōnî ’e‘ĕnennû nāḇwō’ y<sup>a</sup>ḥədāw bammišəpāṭ:

33 lō’ yēš-bênênû mwōḵîḥa yāšēṯ yāḏwō ‘al-šənênû:

34 yāsēr mē‘ālay šiḇəṭwō wə’ēmāṯwō ’al-təḇ<sup>a</sup>‘ăṯannî:

35 ’aḏabərâ wəlō’ ’îrā’ennû kî lō’-ḵēn ’ānōḵî ‘immāḏî:

------------------------------------------------------------------------

[Next: Job (Iyov) Chapter 10](job010)
