[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa009)  [KJV](../kjv/psa009)  [Sep](../sep/psa009.md) 
[Vul](../vul/psa009.md)   
  
[Psalms (Tehilim) Index](psa.md)  
  [Previous](psa008)  [Next](psa010.md) 

------------------------------------------------------------------------

### Tanach (Hebrew): Psalms (Tehilim) Chapter 9

‎<span id="001">1</span> ‏לַ֭מְנַצֵּחַ עַלְמ֥וּת לַבֵּ֗ן מִזְמ֥וֹר
לְדָוִֽד׃

‎<span id="002">2</span> ‏אוֹדֶ֣ה יְ֭הוָה בְּכָל־לִבִּ֑י אֲ֝סַפְּרָ֗ה
כָּל־נִפְלְאוֹתֶֽיךָ׃

‎<span id="003">3</span> ‏אֶשְׂמְחָ֣ה וְאֶעֶלְצָ֣ה בָ֑ךְ אֲזַמְּרָ֖ה
שִׁמְךָ֣ עֶלְיֽוֹן׃

‎<span id="004">4</span> ‏בְּשׁוּב־אוֹיְבַ֥י אָח֑וֹר יִכָּשְׁל֥וּ
וְ֝יֹאבְד֗וּ מִפָּנֶֽיךָ׃

‎<span id="005">5</span> ‏כִּֽי־עָ֭שִׂיתָ מִשְׁפָּטִ֣י וְדִינִ֑י
יָשַׁ֥בְתָּ לְ֝כִסֵּ֗א שׁוֹפֵ֥ט צֶֽדֶק׃

‎<span id="006">6</span> ‏גָּעַ֣רְתָּ ג֭וֹיִם אִבַּ֣דְתָּ רָשָׁ֑ע
שְׁמָ֥ם מָ֝חִ֗יתָ לְעוֹלָ֥ם וָעֶֽד׃

‎<span id="007">7</span> ‏הָֽאוֹיֵ֨ב׀ תַּ֥מּוּ חֳרָב֗וֹת לָ֫נֶ֥צַח
וְעָרִ֥ים נָתַ֑שְׁתָּ אָבַ֖ד זִכְרָ֣ם הֵֽמָּה׃

‎<span id="008">8</span> ‏וַֽ֭יהוָה לְעוֹלָ֣ם יֵשֵׁ֑ב כּוֹנֵ֖ן
לַמִּשְׁפָּ֣ט כִּסְאֽוֹ׃

‎<span id="009">9</span> ‏וְה֗וּא יִשְׁפֹּֽט־תֵּבֵ֥ל בְּצֶ֑דֶק יָדִ֥ין
לְ֝אֻמִּ֗ים בְּמֵישָׁרִֽים׃

‎<span id="010">10</span> ‏וִ֘יהִ֤י יְהוָ֣ה מִשְׂגָּ֣ב לַדָּ֑ךְ
מִ֝שְׂגָּ֗ב לְעִתּ֥וֹת בַּצָּרָֽה׃

‎<span id="011">11</span> ‏וְיִבְטְח֣וּ בְ֭ךָ יוֹדְעֵ֣י שְׁמֶ֑ךָ כִּ֤י
לֹֽא־עָזַ֖בְתָּ דֹרְשֶׁ֣יךָ יְהוָֽה׃

‎<span id="012">12</span> ‏זַמְּר֗וּ לַ֭יהוָה יֹשֵׁ֣ב צִיּ֑וֹן
הַגִּ֥ידוּ בָ֝עַמִּ֗ים עֲלִֽילוֹתָֽיו׃

‎<span id="013">13</span> ‏כִּֽי־דֹרֵ֣שׁ דָּ֭מִים אוֹתָ֣ם זָכָ֑ר
לֹֽא־שָׁ֝כַ֗ח צַעֲקַ֥ת עניים עֲנָוִֽים׃

‎<span id="014">14</span> ‏חָֽנְנֵ֬נִי יְהוָ֗ה רְאֵ֣ה עָ֭נְיִי
מִשֹּׂנְאָ֑י מְ֝רוֹמְמִ֗י מִשַּׁ֥עֲרֵי מָֽוֶת׃

‎<span id="015">15</span> ‏לְמַ֥עַן אֲסַפְּרָ֗ה כָּֽל־תְּהִלָּ֫תֶ֥יךָ
בְּשַֽׁעֲרֵ֥י בַת־צִיּ֑וֹן אָ֝גִ֗ילָה בִּישׁוּעָתֶֽךָ׃

‎<span id="016">16</span> ‏טָבְע֣וּ ג֭וֹיִם בְּשַׁ֣חַת עָשׂ֑וּ
בְּרֶֽשֶׁת־ז֥וּ טָ֝מָ֗נוּ נִלְכְּדָ֥ה רַגְלָֽם׃

‎<span id="017">17</span> ‏נ֤וֹדַ֨ע׀ יְהוָה֮ מִשְׁפָּ֪ט עָ֫שָׂ֥ה
בְּפֹ֣עַל כַּ֭פָּיו נוֹקֵ֣שׁ רָשָׁ֑ע הִגָּי֥וֹן סֶֽלָה׃

‎<span id="018">18</span> ‏יָשׁ֣וּבוּ רְשָׁעִ֣ים לִשְׁא֑וֹלָה
כָּל־גּ֝וֹיִ֗ם שְׁכֵחֵ֥י אֱלֹהִֽים׃

‎<span id="019">19</span> ‏כִּ֤י לֹ֣א לָ֭נֶצַח יִשָּׁכַ֣ח אֶבְי֑וֹן
תִּקְוַ֥ת ענוים עֲ֝נִיִּ֗ים תֹּאבַ֥ד לָעַֽד׃

‎<span id="020">20</span> ‏קוּמָ֣ה יְ֭הוָה אַל־יָעֹ֣ז אֱנ֑וֹשׁ
יִשָּׁפְט֥וּ ג֝וֹיִ֗ם עַל־פָּנֶֽיךָ׃

‎<span id="021">21</span> ‏שִׁ֘יתָ֤ה יְהוָ֨ה׀ מוֹרָ֗ה לָ֫הֶ֥ם יֵדְע֥וּ
גוֹיִ֑ם אֱנ֖וֹשׁ הֵ֣מָּה סֶּֽלָה׃

1 lamənaṣṣēḥa ‘aləmûṯ labēn mizəmwōr ləḏāwiḏ:

2 ’wōḏeh yəhwâ bəḵāl-libî ’ăsapərâ kāl-nifələ’wōṯeyḵā:

3 ’eśəməḥâ wə’e‘eləṣâ ḇāḵə ’ăzammərâ šiməḵā ‘eləywōn:

4 bəšûḇ-’wōyəḇay ’āḥwōr yikāšəlû wəyō’ḇəḏû mipāneyḵā:

5 kî-‘āśîṯā mišəpāṭî wəḏînî yāšaḇətā ləḵissē’ šwōfēṭ ṣeḏeq:

6 gā‘arətā ḡwōyim ’ibaḏətā rāšā‘ šəmām māḥîṯā lə‘wōlām wā‘eḏ:

7 hā’wōyēḇ\| tammû ḥŏrāḇwōṯ lāneṣ<sup>a</sup>ḥ wə‘ārîm nāṯašətā ’āḇaḏ
ziḵərām hēmmâ:

8 wayhwâ lə‘wōlām yēšēḇ kwōnēn lammišəpāṭ kisə’wō:

9 wəhû’ yišəpōṭ-tēḇēl bəṣeḏeq yāḏîn lə’ummîm bəmêšārîm:

10 wîhî yəhwâ miśəgāḇ ladāḵə miśəgāḇ lə‘itwōṯ baṣṣārâ:

11 wəyiḇəṭəḥû ḇəḵā ywōḏə‘ê šəmeḵā kî lō’-‘āzaḇətā ḏōrəšeyḵā yəhwâ:

12 zammərû layhwâ yōšēḇ ṣîywōn hagîḏû ḇā‘ammîm ‘ălîlwōṯāyw:

13 kî-ḏōrēš dāmîm ’wōṯām zāḵār lō’-šāḵ<sup>a</sup>ḥ ṣ<sup>a</sup>‘ăqaṯ
‘ănîyîm ‘ănāwîm:

14 ḥānənēnî yəhwâ rə’ēh ‘ānəyî miśśōnə’āy mərwōməmî mišš<sup>a</sup>‘ărê
māweṯ:

15 ləm<sup>a</sup>‘an ’ăsapərâ kāl-təhillāṯeyḵā bəš<sup>a</sup>‘ărê
ḇaṯ-ṣîywōn ’āḡîlâ bîšû‘āṯeḵā:

16 ṭāḇə‘û ḡwōyim bəš<sup>a</sup>ḥaṯ ‘āśû bərešeṯ-zû ṭāmānû niləkəḏâ
raḡəlām:

17 nwōḏ<sup>a</sup>‘\| yəhwâ mišəpāṭ ‘āśâ bəfō‘al kapāyw nwōqēš rāšā‘
higāywōn selâ:

18 yāšûḇû rəšā‘îm lišə’wōlâ kāl-gwōyim šəḵēḥê ’ĕlōhîm:

19 kî lō’ lāneṣ<sup>a</sup>ḥ yiššāḵ<sup>a</sup>ḥ ’eḇəywōn tiqəwaṯ
‘ănāwîm ‘ănîyîm tō’ḇaḏ lā‘aḏ:

20 qûmâ yəhwâ ’al-yā‘ōz ’ĕnwōš yiššāfəṭû ḡwōyim ‘al-pāneyḵā:

21 šîṯâ yəhwâ\| mwōrâ lâem yēḏə‘û ḡwōyim ’ĕnwōš hēmmâ sselâ:

------------------------------------------------------------------------

[Next: Psalms (Tehilim) Chapter 10](psa010.md)
