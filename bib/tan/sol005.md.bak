[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sol005)  [KJV](../kjv/sol005)  [Sep](../sep/sol005.md) 
[Vul](../vul/sol005.md)   
  
[Song of Solomon (Shir Hashirim) Index](sol.md)  
  [Previous](sol004)  [Next](sol006.md) 

------------------------------------------------------------------------

### Tanach (Hebrew): Song of Solomon (Shir Hashirim) Chapter 5

‎<span id="001">1</span> ‏בָּ֣אתִי לְגַנִּי֮ אֲחֹתִ֣י כַלָּה֒ אָרִ֤יתִי
מוֹרִי֙ עִם־בְּשָׂמִ֔י אָכַ֤לְתִּי יַעְרִי֙ עִם־דִּבְשִׁ֔י שָׁתִ֥יתִי
יֵינִ֖י עִם־חֲלָבִ֑י אִכְל֣וּ רֵעִ֔ים שְׁת֥וּ וְשִׁכְר֖וּ דּוֹדִֽים׃ ס

‎<span id="002">2</span> ‏אֲנִ֥י יְשֵׁנָ֖ה וְלִבִּ֣י עֵ֑ר ק֣וֹל׀
דּוֹדִ֣י דוֹפֵ֗ק פִּתְחִי־לִ֞י אֲחֹתִ֤י רַעְיָתִי֙ יוֹנָתִ֣י תַמָּתִ֔י
שֶׁרֹּאשִׁי֙ נִמְלָא־טָ֔ל קְוֻּצּוֹתַ֖י רְסִ֥יסֵי לָֽיְלָה׃

‎<span id="003">3</span> ‏פָּשַׁ֙טְתִּי֙ אֶת־כֻּתָּנְתִּ֔י אֵיכָ֖כָה
אֶלְבָּשֶׁ֑נָּה רָחַ֥צְתִּי אֶת־רַגְלַ֖י אֵיכָ֥כָה אֲטַנְּפֵֽם׃

‎<span id="004">4</span> ‏דּוֹדִ֗י שָׁלַ֤ח יָדוֹ֙ מִן־הַחֹ֔ר וּמֵעַ֖י
הָמ֥וּ עָלָֽיו׃

‎<span id="005">5</span> ‏קַ֥מְתִּֽי אֲנִ֖י לִפְתֹּ֣חַ לְדוֹדִ֑י
וְיָדַ֣י נָֽטְפוּ־מ֗וֹר וְאֶצְבְּעֹתַי֙ מ֣וֹר עֹבֵ֔ר עַ֖ל כַּפּ֥וֹת
הַמַּנְעֽוּל׃

‎<span id="006">6</span> ‏פָּתַ֤חְתִּֽי אֲנִי֙ לְדוֹדִ֔י וְדוֹדִ֖י
חָמַ֣ק עָבָ֑ר נַפְשִׁי֙ יָֽצְאָ֣ה בְדַבְּר֔וֹ בִּקַּשְׁתִּ֙יהוּ֙ וְלֹ֣א
מְצָאתִ֔יהוּ קְרָאתִ֖יו וְלֹ֥א עָנָֽנִי׃

‎<span id="007">7</span> ‏מְצָאֻ֧נִי הַשֹּׁמְרִ֛ים הַסֹּבְבִ֥ים בָּעִ֖יר
הִכּ֣וּנִי פְצָע֑וּנִי נָשְׂא֤וּ אֶת־רְדִידִי֙ מֵֽעָלַ֔י שֹׁמְרֵ֖י
הַחֹמֽוֹת׃

‎<span id="008">8</span> ‏הִשְׁבַּ֥עְתִּי אֶתְכֶ֖ם בְּנ֣וֹת
יְרוּשָׁלִָ֑ם אִֽם־תִּמְצְאוּ֙ אֶת־דּוֹדִ֔י מַה־תַּגִּ֣ידוּ ל֔וֹ
שֶׁחוֹלַ֥ת אַהֲבָ֖ה אָֽנִי׃

‎<span id="009">9</span> ‏מַה־דּוֹדֵ֣ךְ מִדּ֔וֹד הַיָּפָ֖ה בַּנָּשִׁ֑ים
מַה־דּוֹדֵ֣ךְ מִדּ֔וֹד שֶׁכָּ֖כָה הִשְׁבַּעְתָּֽנוּ׃

‎<span id="010">10</span> ‏דּוֹדִ֥י צַח֙ וְאָד֔וֹם דָּג֖וּל מֵרְבָבָֽה׃

‎<span id="011">11</span> ‏רֹאשׁ֖וֹ כֶּ֣תֶם פָּ֑ז
קְוּצּוֹתָיו֙<sup>1</sup> תַּלְתַּלִּ֔ים שְׁחֹר֖וֹת כָּעוֹרֵֽב׃

‎<span id="012">12</span> ‏עֵינָ֕יו כְּיוֹנִ֖ים עַל־אֲפִ֣יקֵי מָ֑יִם
רֹֽחֲצוֹת֙ בֶּֽחָלָ֔ב יֹשְׁב֖וֹת עַל־מִלֵּֽאת׃

‎<span id="013">13</span> ‏לְחָיָו֙ כַּעֲרוּגַ֣ת הַבֹּ֔שֶׂם מִגְדְּל֖וֹת
מֶרְקָחִ֑ים שִׂפְתוֹתָיו֙ שֽׁוֹשַׁנִּ֔ים נֹטְפ֖וֹת מ֥וֹר עֹבֵֽר׃

‎<span id="014">14</span> ‏יָדָיו֙ גְּלִילֵ֣י זָהָ֔ב מְמֻלָּאִ֖ים
בַּתַּרְשִׁ֑ישׁ מֵעָיו֙ עֶ֣שֶׁת שֵׁ֔ן מְעֻלֶּ֖פֶת סַפִּירִֽים׃

‎<span id="015">15</span> ‏שׁוֹקָיו֙ עַמּ֣וּדֵי שֵׁ֔שׁ מְיֻסָּדִ֖ים
עַל־אַדְנֵי־פָ֑ז מַרְאֵ֙הוּ֙ כַּלְּבָנ֔וֹן בָּח֖וּר כָּאֲרָזִֽים׃

‎<span id="016">16</span> ‏חִכּוֹ֙ מַֽמְתַקִּ֔ים וְכֻלּ֖וֹ מַחֲמַדִּ֑ים
זֶ֤ה דוֹדִי֙ וְזֶ֣ה רֵעִ֔י בְּנ֖וֹת יְרוּשָׁלִָֽם׃

1 bā’ṯî ləḡannî ’ăḥōṯî ḵallâ ’ārîṯî mwōrî ‘im-bəśāmî ’āḵalətî
y<sup>a</sup>‘ərî ‘im-diḇəšî šāṯîṯî yênî ‘im-ḥălāḇî ’iḵəlû rē‘îm šəṯû
wəšiḵərû dwōḏîm: s

2 ’ănî yəšēnâ wəlibî ‘ēr qwōl\| dwōḏî ḏwōfēq piṯəḥî-lî ’ăḥōṯî
r<sup>a</sup>‘əyāṯî ywōnāṯî ṯammāṯî šerrō’šî niməlā’-ṭāl qəûuṣṣwōṯay
rəsîsê lāyəlâ:

3 pāšaṭətî ’eṯ-kutānətî ’êḵāḵâ ’eləbāšennâ rāḥaṣətî ’eṯ-raḡəlay ’êḵāḵâ
’ăṭannəfēm:

4 dwōḏî šāl<sup>a</sup>ḥ yāḏwō min-h<sup>a</sup>ḥōr ûmē‘ay hāmû ‘ālāyw:

5 qamətî ’ănî lifətōḥa ləḏwōḏî wəyāḏay nāṭəfû-mwōr wə’eṣəbə‘ōṯay mwōr
‘ōḇēr ‘al kapwōṯ hammanə‘ûl:

6 pāṯ<sup>a</sup>ḥətî ’ănî ləḏwōḏî wəḏwōḏî ḥāmaq ‘āḇār nafəšî yāṣə’â
ḇəḏabərwō biqqašətîhû wəlō’ məṣā’ṯîhû qərā’ṯîw wəlō’ ‘ānānî:

7 məṣā’unî haššōmərîm hassōḇəḇîm bā‘îr hikûnî fəṣā‘ûnî nāśə’û ’eṯ-rəḏîḏî
mē‘ālay šōmərê h<sup>a</sup>ḥōmwōṯ:

8 hišəb<sup>a</sup>‘ətî ’eṯəḵem bənwōṯ yərûšālāim ’im-timəṣə’û ’eṯ-dwōḏî
mah-tagîḏû lwō šeḥwōlaṯ ’ahăḇâ ’ānî:

9 mah-dwōḏēḵə midwōḏ hayyāfâ bannāšîm mah-dwōḏēḵə midwōḏ šekāḵâ
hišəb<sup>a</sup>‘ətānû:

10 dwōḏî ṣ<sup>a</sup>ḥ wə’āḏwōm dāḡûl mērəḇāḇâ:

11 rō’šwō keṯem pāz qəûṣṣwōṯāyw<sup>1</sup> talətallîm šəḥōrwōṯ
kā‘wōrēḇ:

12 ‘ênāyw kəywōnîm ‘al-’ăfîqê māyim rōḥăṣwōṯ beḥālāḇ yōšəḇwōṯ
‘al-millē’ṯ:

13 ləḥāyāw k<sup>a</sup>‘ărûḡaṯ habōśem miḡədəlwōṯ merəqāḥîm śifəṯwōṯāyw
šwōšannîm nōṭəfwōṯ mwōr ‘ōḇēr:

14 yāḏāyw gəlîlê zâāḇ məmullā’îm batarəšîš mē‘āyw ‘ešeṯ šēn mə‘ullefeṯ
sapîrîm:

15 šwōqāyw ‘ammûḏê šēš məyussāḏîm ‘al-’aḏənê-fāz marə’ēhû kalləḇānwōn
bāḥûr kā’ărāzîm:

16 ḥikwō maməṯaqqîm wəḵullwō m<sup>a</sup>ḥămadîm zeh ḏwōḏî wəzeh rē‘î
bənwōṯ yərûšālāim:

------------------------------------------------------------------------

[Next: Song of Solomon (Shir Hashirim) Chapter 6](sol006.md)
