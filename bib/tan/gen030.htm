<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen030.htm">Polyglot</A>&nbsp;
<A HREF="../kjv/gen030.htm">KJV</A>&nbsp;
<A HREF="../sep/gen030.htm">Sep</A>&nbsp;
<A HREF="../vul/gen030.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen029.htm">Previous</A>&nbsp;
<A HREF="gen031.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 30</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַתֵּ֣רֶא רָחֵ֗ל כִּ֣י לֹ֤א יָֽלְדָה֙ לְיַעֲקֹ֔ב וַתְּקַנֵּ֥א רָחֵ֖ל בַּאֲחֹתָ֑הּ וַתֹּ֤אמֶר אֶֽל־יַעֲקֹב֙ הָֽבָה־לִּ֣י בָנִ֔ים וְאִם־אַ֖יִן מֵתָ֥ה אָנֹֽכִי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּֽחַר־אַ֥ף יַעֲקֹ֖ב בְּרָחֵ֑ל וַיֹּ֗אמֶר הֲתַ֤חַת אֱלֹהִים֙ אָנֹ֔כִי אֲשֶׁר־מָנַ֥ע מִמֵּ֖ךְ פְּרִי־בָֽטֶן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַתֹּ֕אמֶר הִנֵּ֛ה אֲמָתִ֥י בִלְהָ֖ה בֹּ֣א אֵלֶ֑יהָ וְתֵלֵד֙ עַל־בִּרְכַּ֔י וְאִבָּנֶ֥ה גַם־אָנֹכִ֖י מִמֶּֽנָּה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַתִּתֶּן־ל֛וֹ אֶת־בִּלְהָ֥ה שִׁפְחָתָ֖הּ לְאִשָּׁ֑ה וַיָּבֹ֥א אֵלֶ֖יהָ יַעֲקֹֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתַּ֣הַר בִּלְהָ֔ה וַתֵּ֥לֶד לְיַעֲקֹ֖ב בֵּֽן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתֹּ֤אמֶר רָחֵל֙ דָּנַ֣נִּי אֱלֹהִ֔ים וְגַם֙ שָׁמַ֣ע בְּקֹלִ֔י וַיִּתֶּן־לִ֖י בֵּ֑ן עַל־כֵּ֛ן קָרְאָ֥ה שְׁמ֖וֹ דָּֽן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַתַּ֣הַר ע֔וֹד וַתֵּ֕לֶד בִּלְהָ֖ה שִׁפְחַ֣ת רָחֵ֑ל בֵּ֥ן שֵׁנִ֖י לְיַעֲקֹֽב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַתֹּ֣אמֶר רָחֵ֗ל נַפְתּוּלֵ֨י אֱלֹהִ֧ים׀ נִפְתַּ֛לְתִּי עִם־אֲחֹתִ֖י גַּם־יָכֹ֑לְתִּי וַתִּקְרָ֥א שְׁמ֖וֹ נַפְתָּלִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתֵּ֣רֶא לֵאָ֔ה כִּ֥י עָמְדָ֖ה מִלֶּ֑דֶת וַתִּקַּח֙ אֶת־זִלְפָּ֣ה שִׁפְחָתָ֔הּ וַתִּתֵּ֥ן אֹתָ֛הּ לְיַעֲקֹ֖ב לְאִשָּֽׁה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַתֵּ֗לֶד זִלְפָּ֛ה שִׁפְחַ֥ת לֵאָ֖ה לְיַעֲקֹ֥ב בֵּֽן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתֹּ֥אמֶר לֵאָ֖ה <font color="brown">בגד</font> <font color="blue">בָּ֣א</font> <font color="blue">גָ֑ד</font> וַתִּקְרָ֥א אֶת־שְׁמ֖וֹ גָּֽד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתֵּ֗לֶד זִלְפָּה֙ שִׁפְחַ֣ת לֵאָ֔ה בֵּ֥ן שֵׁנִ֖י לְיַעֲקֹֽב׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַתֹּ֣אמֶר לֵאָ֔ה בְּאָשְׁרִ֕י כִּ֥י אִשְּׁר֖וּנִי בָּנ֑וֹת וַתִּקְרָ֥א אֶת־שְׁמ֖וֹ אָשֵֽׁר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּ֨לֶךְ רְאוּבֵ֜ן בִּימֵ֣י קְצִיר־חִטִּ֗ים וַיִּמְצָ֤א דֽוּדָאִים֙ בַּשָּׂדֶ֔ה וַיָּבֵ֣א אֹתָ֔ם אֶל־לֵאָ֖ה אִמּ֑וֹ וַתֹּ֤אמֶר רָחֵל֙ אֶל־לֵאָ֔ה תְּנִי־נָ֣א לִ֔י מִדּוּדָאֵ֖י בְּנֵֽךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַתֹּ֣אמֶר לָ֗הּ הַמְעַט֙ קַחְתֵּ֣ךְ אֶת־אִישִׁ֔י וְלָקַ֕חַת גַּ֥ם אֶת־דּוּדָאֵ֖י בְּנִ֑י וַתֹּ֣אמֶר רָחֵ֗ל לָכֵן֙ יִשְׁכַּ֤ב עִמָּךְ֙ הַלַּ֔יְלָה תַּ֖חַת דּוּדָאֵ֥י בְנֵֽךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּבֹ֨א יַעֲקֹ֣ב<font color="red"><sup>3</font></sup> מִן־הַשָּׂדֶה֮ בָּעֶרֶב֒ וַתֵּצֵ֨א לֵאָ֜ה לִקְרָאת֗וֹ וַתֹּ֙אמֶר֙ אֵלַ֣י תָּב֔וֹא כִּ֚י שָׂכֹ֣ר שְׂכַרְתִּ֔יךָ בְּדוּדָאֵ֖י בְּנִ֑י וַיִּשְׁכַּ֥ב עִמָּ֖הּ בַּלַּ֥יְלָה הֽוּא׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּשְׁמַ֥ע אֱלֹהִ֖ים אֶל־לֵאָ֑ה וַתַּ֛הַר וַתֵּ֥לֶד לְיַעֲקֹ֖ב בֵּ֥ן חֲמִישִֽׁי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֹּ֣אמֶר לֵאָ֗ה נָתַ֤ן אֱלֹהִים֙ שְׂכָרִ֔י אֲשֶׁר־נָתַ֥תִּי שִׁפְחָתִ֖י לְאִישִׁ֑י וַתִּקְרָ֥א שְׁמ֖וֹ יִשָּׂשכָֽר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַתַּ֤הַר עוֹד֙ לֵאָ֔ה וַתֵּ֥לֶד בֵּן־שִׁשִּׁ֖י לְּיַעֲקֹֽב׃<font color="red"><sup>1</font></sup> </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַתֹּ֣אמֶר לֵאָ֗ה זְבָדַ֨נִי אֱלֹהִ֥ים׀ אֹתִי֮ זֵ֣בֶד טוֹב֒ הַפַּ֙עַם֙ יִזְבְּלֵ֣נִי אִישִׁ֔י כִּֽי־יָלַ֥דְתִּי ל֖וֹ שִׁשָּׁ֣ה בָנִ֑ים וַתִּקְרָ֥א אֶת־שְׁמ֖וֹ זְבֻלֽוּן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַחַ֖ר יָ֣לְדָה בַּ֑ת וַתִּקְרָ֥א אֶת־שְׁמָ֖הּ דִּינָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּזְכֹּ֥ר אֱלֹהִ֖ים אֶת־רָחֵ֑ל וַיִּשְׁמַ֤ע אֵלֶ֙יהָ֙ אֱלֹהִ֔ים וַיִּפְתַּ֖ח אֶת־רַחְמָֽהּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַתַּ֖הַר וַתֵּ֣לֶד בֵּ֑ן וַתֹּ֕אמֶר אָסַ֥ף אֱלֹהִ֖ים אֶת־חֶרְפָּתִֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַתִּקְרָ֧א אֶת־שְׁמ֛וֹ יוֹסֵ֖ף לֵאמֹ֑ר יֹסֵ֧ף יְהוָ֛ה לִ֖י בֵּ֥ן אַחֵֽר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֕י כַּאֲשֶׁ֛ר יָלְדָ֥ה רָחֵ֖ל אֶת־יוֹסֵ֑ף וַיֹּ֤אמֶר יַעֲקֹב֙ אֶל־לָבָ֔ן שַׁלְּחֵ֙נִי֙ וְאֵ֣לְכָ֔ה אֶל־מְקוֹמִ֖י וּלְאַרְצִֽי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;תְּנָ֞ה אֶת־נָשַׁ֣י וְאֶת־יְלָדַ֗י אֲשֶׁ֨ר עָבַ֧דְתִּי אֹֽתְךָ֛ בָּהֵ֖ן וְאֵלֵ֑כָה כִּ֚י אַתָּ֣ה יָדַ֔עְתָּ אֶת־עֲבֹדָתִ֖י אֲשֶׁ֥ר עֲבַדְתִּֽיךָ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֤אמֶר אֵלָיו֙ לָבָ֔ן אִם־נָ֛א מָצָ֥אתִי חֵ֖ן בְּעֵינֶ֑יךָ נִחַ֕שְׁתִּי וַיְבָרֲכֵ֥נִי יְהוָ֖ה בִּגְלָלֶֽךָ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּאמַ֑ר נָקְבָ֧ה שְׂכָרְךָ֛ עָלַ֖י וְאֶתֵּֽנָה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֣אמֶר אֵלָ֔יו אַתָּ֣ה יָדַ֔עְתָּ אֵ֖ת אֲשֶׁ֣ר עֲבַדְתִּ֑יךָ וְאֵ֛ת אֲשֶׁר־הָיָ֥ה מִקְנְךָ֖ אִתִּֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כִּ֡י מְעַט֩ אֲשֶׁר־הָיָ֨ה לְךָ֤ לְפָנַי֙ וַיִּפְרֹ֣ץ לָרֹ֔ב וַיְבָ֧רֶךְ יְהוָ֛ה אֹתְךָ֖ לְרַגְלִ֑י וְעַתָּ֗ה מָתַ֛י אֶֽעֱשֶׂ֥ה גַם־אָנֹכִ֖י לְבֵיתִֽי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֖אמֶר מָ֣ה אֶתֶּן־לָ֑ךְ וַיֹּ֤אמֶר יַעֲקֹב֙ לֹא־תִתֶּן־לִ֣י<font color="red"><sup>3</font></sup> מְא֔וּמָה אִם־תַּֽעֲשֶׂה־לִּי֙ הַדָּבָ֣ר הַזֶּ֔ה אָשׁ֛וּבָה אֶרְעֶ֥ה צֹֽאנְךָ֖ אֶשְׁמֹֽר׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;אֶֽעֱבֹ֨ר בְּכָל־צֹֽאנְךָ֜ הַיּ֗וֹם הָסֵ֨ר מִשָּׁ֜ם כָּל־שֶׂ֣ה׀ נָקֹ֣ד וְטָל֗וּא וְכָל־שֶׂה־חוּם֙ בַּכְּשָׂבִ֔ים וְטָל֥וּא וְנָקֹ֖ד בָּעִזִּ֑ים וְהָיָ֖ה שְׂכָרִֽי׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְעָֽנְתָה־בִּ֤י צִדְקָתִי֙ בְּי֣וֹם מָחָ֔ר כִּֽי־תָב֥וֹא עַל־שְׂכָרִ֖י לְפָנֶ֑יךָ כֹּ֣ל אֲשֶׁר־אֵינֶנּוּ֩ נָקֹ֨ד וְטָל֜וּא בָּֽעִזִּ֗ים וְחוּם֙ בַּכְּשָׂבִ֔ים גָּנ֥וּב ה֖וּא אִתִּֽי׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֹּ֥אמֶר לָבָ֖ן הֵ֑ן ל֖וּ יְהִ֥י כִדְבָרֶֽךָ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיָּ֣סַר בַּיּוֹם֩ הַה֨וּא אֶת־הַתְּיָשִׁ֜ים הָֽעֲקֻדִּ֣ים וְהַטְּלֻאִ֗ים וְאֵ֤ת כָּל־הָֽעִזִּים֙ הַנְּקֻדּ֣וֹת וְהַטְּלֻאֹ֔ת כֹּ֤ל<font color="red"><sup>3</font></sup> אֲשֶׁר־לָבָן֙ בּ֔וֹ וְכָל־ח֖וּם בַּכְּשָׂבִ֑ים וַיִּתֵּ֖ן בְּיַד־בָּנָֽיו׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וַיָּ֗שֶׂם דֶּ֚רֶךְ שְׁלֹ֣שֶׁת יָמִ֔ים בֵּינ֖וֹ וּבֵ֣ין יַעֲקֹ֑ב וְיַעֲקֹ֗ב רֹעֶ֛ה אֶת־צֹ֥אן לָבָ֖ן הַנּוֹתָרֹֽת׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וַיִּֽקַּֽח־ל֣וֹ יַעֲקֹ֗ב מַקַּ֥ל לִבְנֶ֛ה לַ֖ח וְל֣וּז וְעֶרְמ֑וֹן<font color="red"><sup>1</font></sup> וַיְפַצֵּ֤ל בָּהֵן֙ פְּצָל֣וֹת לְבָנ֔וֹת מַחְשֹׂף֙ הַלָּבָ֔ן אֲשֶׁ֖ר עַל־הַמַּקְלֽוֹת׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וַיַּצֵּ֗ג אֶת־הַמַּקְלוֹת֙ אֲשֶׁ֣ר פִּצֵּ֔ל בָּרֳהָטִ֖ים בְּשִֽׁקֲת֣וֹת הַמָּ֑יִם אֲשֶׁר֩ תָּבֹ֨אןָ הַצֹּ֤אן לִשְׁתּוֹת֙ לְנֹ֣כַח הַצֹּ֔אן וַיֵּחַ֖מְנָה בְּבֹאָ֥ן לִשְׁתּֽוֹת׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וַיֶּחֱמ֥וּ הַצֹּ֖אן אֶל־הַמַּקְל֑וֹת וַתֵּלַ֣דְןָ הַצֹּ֔אן עֲקֻדִּ֥ים נְקֻדִּ֖ים וּטְלֻאִֽים׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְהַכְּשָׂבִים֮ הִפְרִ֣יד יַעֲקֹב֒ וַ֠יִּתֵּן פְּנֵ֨י הַצֹּ֧אן אֶל־עָקֹ֛ד וְכָל־ח֖וּם בְּצֹ֣אן לָבָ֑ן וַיָּֽשֶׁת־ל֤וֹ עֲדָרִים֙ לְבַדּ֔וֹ וְלֹ֥א שָׁתָ֖ם עַל־צֹ֥אן לָבָֽן׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְהָיָ֗ה בְּכָל־יַחֵם֮ הַצֹּ֣אן הַמְקֻשָּׁרוֹת֒ וְשָׂ֨ם יַעֲקֹ֧ב אֶת־הַמַּקְל֛וֹת לְעֵינֵ֥י הַצֹּ֖אן בָּרֳהָטִ֑ים לְיַחְמֵ֖נָּה בַּמַּקְלֽוֹת׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וּבְהַעֲטִ֥יף הַצֹּ֖אן לֹ֣א יָשִׂ֑ים וְהָיָ֤ה הָעֲטֻפִים֙ לְלָבָ֔ן וְהַקְּשֻׁרִ֖ים לְיַעֲקֹֽב׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וַיִּפְרֹ֥ץ הָאִ֖ישׁ מְאֹ֣ד מְאֹ֑ד וַֽיְהִי־לוֹ֙ צֹ֣אן רַבּ֔וֹת וּשְׁפָחוֹת֙ וַעֲבָדִ֔ים וּגְמַלִּ֖ים וַחֲמֹרִֽים׃ </P>
</TD>
<TD WIDTH="50%">
<P>1&nbsp;wat&#275;re&#8217; r&#257;&#x1E25;&#275;l k&icirc; l&#333;&#8217; y&#257;l&#601;&#x1E0F;&acirc; l&#601;y<sup>a</sup>&#8216;&#259;q&#333;&#x1E07; wat&#601;qann&#275;&#8217; r&#257;&#x1E25;&#275;l ba&#8217;&#259;&#x1E25;&#333;&#x1E6F;&#257;h wat&#333;&#8217;mer &#8217;el-y<sup>a</sup>&#8216;&#259;q&#333;&#x1E07; h&#257;&#x1E07;&acirc;-ll&icirc; &#x1E07;&#257;n&icirc;m w&#601;&#8217;im-&#8217;ayin m&#275;&#x1E6F;&acirc; &#8217;&#257;n&#333;&#x1E35;&icirc;: </P>
<P>2&nbsp;wayyi&#x1E25;ar-&#8217;af y<sup>a</sup>&#8216;&#259;q&#333;&#x1E07; b&#601;r&#257;&#x1E25;&#275;l wayy&#333;&#8217;mer h&#259;&#x1E6F;<sup>a</sup>&#x1E25;a&#x1E6F; &#8217;&#277;l&#333;h&icirc;m &#8217;&#257;n&#333;&#x1E35;&icirc; &#8217;&#259;&#353;er-m&#257;n<sup>a</sup>&#8216; mimm&#275;&#x1E35;&#601; p&#601;r&icirc;-&#x1E07;&#257;&#x1E6D;en: </P>
<P>3&nbsp;wat&#333;&#8217;mer hinn&#275;h &#8217;&#259;m&#257;&#x1E6F;&icirc; &#x1E07;il&#601;h&acirc; b&#333;&#8217; &#8217;&#275;leyh&#257; w&#601;&#x1E6F;&#275;l&#275;&#x1E0F; &#8216;al-bir&#601;kay w&#601;&#8217;ib&#257;neh &#x1E21;am-&#8217;&#257;n&#333;&#x1E35;&icirc; mimmenn&acirc;: </P>
<P>4&nbsp;watiten-lw&#333; &#8217;e&#x1E6F;-bil&#601;h&acirc; &#353;if&#601;&#x1E25;&#257;&#x1E6F;&#257;h l&#601;&#8217;i&#353;&#353;&acirc; wayy&#257;&#x1E07;&#333;&#8217; &#8217;&#275;leyh&#257; y<sup>a</sup>&#8216;&#259;q&#333;&#x1E07;: </P>
<P>5&nbsp;watahar bil&#601;h&acirc; wat&#275;le&#x1E0F; l&#601;y<sup>a</sup>&#8216;&#259;q&#333;&#x1E07; b&#275;n: </P>
<P>6&nbsp;wat&#333;&#8217;mer r&#257;&#x1E25;&#275;l d&#257;nann&icirc; &#8217;&#277;l&#333;h&icirc;m w&#601;&#x1E21;am &#353;&#257;m<sup>a</sup>&#8216; b&#601;q&#333;l&icirc; wayyiten-l&icirc; b&#275;n &#8216;al-k&#275;n q&#257;r&#601;&#8217;&acirc; &#353;&#601;mw&#333; d&#257;n: </P>
<P>7&nbsp;watahar &#8216;w&#333;&#x1E0F; wat&#275;le&#x1E0F; bil&#601;h&acirc; &#353;if&#601;&#x1E25;a&#x1E6F; r&#257;&#x1E25;&#275;l b&#275;n &#353;&#275;n&icirc; l&#601;y<sup>a</sup>&#8216;&#259;q&#333;&#x1E07;: </P>
<P>8&nbsp;wat&#333;&#8217;mer r&#257;&#x1E25;&#275;l naf&#601;t&ucirc;l&ecirc; &#8217;&#277;l&#333;h&icirc;m| nif&#601;tal&#601;t&icirc; &#8216;im-&#8217;&#259;&#x1E25;&#333;&#x1E6F;&icirc; gam-y&#257;&#x1E35;&#333;l&#601;t&icirc; watiq&#601;r&#257;&#8217; &#353;&#601;mw&#333; naf&#601;t&#257;l&icirc;: </P>
<P>9&nbsp;wat&#275;re&#8217; l&#275;&#8217;&acirc; k&icirc; &#8216;&#257;m&#601;&#x1E0F;&acirc; mille&#x1E0F;e&#x1E6F; watiqq<sup>a</sup>&#x1E25; &#8217;e&#x1E6F;-zil&#601;p&acirc; &#353;if&#601;&#x1E25;&#257;&#x1E6F;&#257;h watit&#275;n &#8217;&#333;&#x1E6F;&#257;h l&#601;y<sup>a</sup>&#8216;&#259;q&#333;&#x1E07; l&#601;&#8217;i&#353;&#353;&acirc;: </P>
<P>10&nbsp;wat&#275;le&#x1E0F; zil&#601;p&acirc; &#353;if&#601;&#x1E25;a&#x1E6F; l&#275;&#8217;&acirc; l&#601;y<sup>a</sup>&#8216;&#259;q&#333;&#x1E07; b&#275;n: </P>
<P>11&nbsp;wat&#333;&#8217;mer l&#275;&#8217;&acirc; <font color="brown">b&#601;&#x1E21;&#257;&#x1E0F;</font> <font color="blue">b&#257;&#8217;</font> <font color="blue">&#x1E21;&#257;&#x1E0F;</font> watiq&#601;r&#257;&#8217; &#8217;e&#x1E6F;-&#353;&#601;mw&#333; g&#257;&#x1E0F;: </P>
<P>12&nbsp;wat&#275;le&#x1E0F; zil&#601;p&acirc; &#353;if&#601;&#x1E25;a&#x1E6F; l&#275;&#8217;&acirc; b&#275;n &#353;&#275;n&icirc; l&#601;y<sup>a</sup>&#8216;&#259;q&#333;&#x1E07;: </P>
<P>13&nbsp;wat&#333;&#8217;mer l&#275;&#8217;&acirc; b&#601;&#8217;&#257;&#353;&#601;r&icirc; k&icirc; &#8217;i&#353;&#353;&#601;r&ucirc;n&icirc; b&#257;nw&#333;&#x1E6F; watiq&#601;r&#257;&#8217; &#8217;e&#x1E6F;-&#353;&#601;mw&#333; &#8217;&#257;&#353;&#275;r: </P>
<P>14&nbsp;wayy&#275;le&#x1E35;&#601; r&#601;&#8217;&ucirc;&#x1E07;&#275;n b&icirc;m&ecirc; q&#601;&#x1E63;&icirc;r-&#x1E25;i&#x1E6D;&#x1E6D;&icirc;m wayyim&#601;&#x1E63;&#257;&#8217; &#x1E0F;&ucirc;&#x1E0F;&#257;&#8217;&icirc;m ba&#347;&#347;&#257;&#x1E0F;eh wayy&#257;&#x1E07;&#275;&#8217; &#8217;&#333;&#x1E6F;&#257;m &#8217;el-l&#275;&#8217;&acirc; &#8217;immw&#333; wat&#333;&#8217;mer r&#257;&#x1E25;&#275;l &#8217;el-l&#275;&#8217;&acirc; t&#601;n&icirc;-n&#257;&#8217; l&icirc; mid&ucirc;&#x1E0F;&#257;&#8217;&ecirc; b&#601;n&#275;&#x1E35;&#601;: </P>
<P>15&nbsp;wat&#333;&#8217;mer l&#257;h ham&#601;&#8216;a&#x1E6D; q<sup>a</sup>&#x1E25;&#601;t&#275;&#x1E35;&#601; &#8217;e&#x1E6F;-&#8217;&icirc;&#353;&icirc; w&#601;l&#257;q<sup>a</sup>&#x1E25;a&#x1E6F; gam &#8217;e&#x1E6F;-d&ucirc;&#x1E0F;&#257;&#8217;&ecirc; b&#601;n&icirc; wat&#333;&#8217;mer r&#257;&#x1E25;&#275;l l&#257;&#x1E35;&#275;n yi&#353;&#601;ka&#x1E07; &#8216;imm&#257;&#x1E35;&#601; hallay&#601;l&acirc; t<sup>a</sup>&#x1E25;a&#x1E6F; d&ucirc;&#x1E0F;&#257;&#8217;&ecirc; &#x1E07;&#601;n&#275;&#x1E35;&#601;: </P>
<P>16&nbsp;wayy&#257;&#x1E07;&#333;&#8217; y<sup>a</sup>&#8216;&#259;q&#333;&#x1E07;<font color="red"><sup>3</font></sup> min-ha&#347;&#347;&#257;&#x1E0F;eh b&#257;&#8216;ere&#x1E07; wat&#275;&#x1E63;&#275;&#8217; l&#275;&#8217;&acirc; liq&#601;r&#257;&#8217;&#x1E6F;w&#333; wat&#333;&#8217;mer &#8217;&#275;lay t&#257;&#x1E07;w&#333;&#8217; k&icirc; &#347;&#257;&#x1E35;&#333;r &#347;&#601;&#x1E35;ar&#601;t&icirc;&#x1E35;&#257; b&#601;&#x1E0F;&ucirc;&#x1E0F;&#257;&#8217;&ecirc; b&#601;n&icirc; wayyi&#353;&#601;ka&#x1E07; &#8216;imm&#257;h ballay&#601;l&acirc; h&ucirc;&#8217;: </P>
<P>17&nbsp;wayyi&#353;&#601;m<sup>a</sup>&#8216; &#8217;&#277;l&#333;h&icirc;m &#8217;el-l&#275;&#8217;&acirc; watahar wat&#275;le&#x1E0F; l&#601;y<sup>a</sup>&#8216;&#259;q&#333;&#x1E07; b&#275;n &#x1E25;&#259;m&icirc;&#353;&icirc;: </P>
<P>18&nbsp;wat&#333;&#8217;mer l&#275;&#8217;&acirc; n&#257;&#x1E6F;an &#8217;&#277;l&#333;h&icirc;m &#347;&#601;&#x1E35;&#257;r&icirc; &#8217;&#259;&#353;er-n&#257;&#x1E6F;at&icirc; &#353;if&#601;&#x1E25;&#257;&#x1E6F;&icirc; l&#601;&#8217;&icirc;&#353;&icirc; watiq&#601;r&#257;&#8217; &#353;&#601;mw&#333; yi&#347;&#347;&#257;s&#x1E35;&#257;r: </P>
<P>19&nbsp;watahar &#8216;w&#333;&#x1E0F; l&#275;&#8217;&acirc; wat&#275;le&#x1E0F; b&#275;n-&#353;i&#353;&#353;&icirc; ll&#601;y<sup>a</sup>&#8216;&#259;q&#333;&#x1E07;:<font color="red"><sup>1</font></sup> </P>
<P>20&nbsp;wat&#333;&#8217;mer l&#275;&#8217;&acirc; z&#601;&#x1E07;&#257;&#x1E0F;an&icirc; &#8217;&#277;l&#333;h&icirc;m| &#8217;&#333;&#x1E6F;&icirc; z&#275;&#x1E07;e&#x1E0F; &#x1E6D;w&#333;&#x1E07; hap<sup>a</sup>&#8216;am yiz&#601;b&#601;l&#275;n&icirc; &#8217;&icirc;&#353;&icirc; k&icirc;-y&#257;la&#x1E0F;&#601;t&icirc; lw&#333; &#353;i&#353;&#353;&acirc; &#x1E07;&#257;n&icirc;m watiq&#601;r&#257;&#8217; &#8217;e&#x1E6F;-&#353;&#601;mw&#333; z&#601;&#x1E07;ul&ucirc;n: </P>
<P>21&nbsp;w&#601;&#8217;<sup>a</sup>&#x1E25;ar y&#257;l&#601;&#x1E0F;&acirc; ba&#x1E6F; watiq&#601;r&#257;&#8217; &#8217;e&#x1E6F;-&#353;&#601;m&#257;h d&icirc;n&acirc;: </P>
<P>22&nbsp;wayyiz&#601;k&#333;r &#8217;&#277;l&#333;h&icirc;m &#8217;e&#x1E6F;-r&#257;&#x1E25;&#275;l wayyi&#353;&#601;m<sup>a</sup>&#8216; &#8217;&#275;leyh&#257; &#8217;&#277;l&#333;h&icirc;m wayyif&#601;t<sup>a</sup>&#x1E25; &#8217;e&#x1E6F;-r<sup>a</sup>&#x1E25;&#601;m&#257;h: </P>
<P>23&nbsp;watahar wat&#275;le&#x1E0F; b&#275;n wat&#333;&#8217;mer &#8217;&#257;saf &#8217;&#277;l&#333;h&icirc;m &#8217;e&#x1E6F;-&#x1E25;er&#601;p&#257;&#x1E6F;&icirc;: </P>
<P>24&nbsp;watiq&#601;r&#257;&#8217; &#8217;e&#x1E6F;-&#353;&#601;mw&#333; yw&#333;s&#275;f l&#275;&#8217;m&#333;r y&#333;s&#275;f y&#601;hw&acirc; l&icirc; b&#275;n &#8217;<sup>a</sup>&#x1E25;&#275;r: </P>
<P>25&nbsp;way&#601;h&icirc; ka&#8217;&#259;&#353;er y&#257;l&#601;&#x1E0F;&acirc; r&#257;&#x1E25;&#275;l &#8217;e&#x1E6F;-yw&#333;s&#275;f wayy&#333;&#8217;mer y<sup>a</sup>&#8216;&#259;q&#333;&#x1E07; &#8217;el-l&#257;&#x1E07;&#257;n &#353;all&#601;&#x1E25;&#275;n&icirc; w&#601;&#8217;&#275;l&#601;&#x1E35;&acirc; &#8217;el-m&#601;qw&#333;m&icirc; &ucirc;l&#601;&#8217;ar&#601;&#x1E63;&icirc;: </P>
<P>26&nbsp;t&#601;n&acirc; &#8217;e&#x1E6F;-n&#257;&#353;ay w&#601;&#8217;e&#x1E6F;-y&#601;l&#257;&#x1E0F;ay &#8217;&#259;&#353;er &#8216;&#257;&#x1E07;a&#x1E0F;&#601;t&icirc; &#8217;&#333;&#x1E6F;&#601;&#x1E35;&#257; b&acirc;&#275;n w&#601;&#8217;&#275;l&#275;&#x1E35;&acirc; k&icirc; &#8217;at&acirc; y&#257;&#x1E0F;<sup>a</sup>&#8216;&#601;t&#257; &#8217;e&#x1E6F;-&#8216;&#259;&#x1E07;&#333;&#x1E0F;&#257;&#x1E6F;&icirc; &#8217;&#259;&#353;er &#8216;&#259;&#x1E07;a&#x1E0F;&#601;t&icirc;&#x1E35;&#257;: </P>
<P>27&nbsp;wayy&#333;&#8217;mer &#8217;&#275;l&#257;yw l&#257;&#x1E07;&#257;n &#8217;im-n&#257;&#8217; m&#257;&#x1E63;&#257;&#8217;&#x1E6F;&icirc; &#x1E25;&#275;n b&#601;&#8216;&ecirc;ney&#x1E35;&#257; ni&#x1E25;a&#353;&#601;t&icirc; way&#601;&#x1E07;&#257;r&#259;&#x1E35;&#275;n&icirc; y&#601;hw&acirc; bi&#x1E21;&#601;l&#257;le&#x1E35;&#257;: </P>
<P>28&nbsp;wayy&#333;&#8217;mar n&#257;q&#601;&#x1E07;&acirc; &#347;&#601;&#x1E35;&#257;r&#601;&#x1E35;&#257; &#8216;&#257;lay w&#601;&#8217;et&#275;n&acirc;: </P>
<P>29&nbsp;wayy&#333;&#8217;mer &#8217;&#275;l&#257;yw &#8217;at&acirc; y&#257;&#x1E0F;<sup>a</sup>&#8216;&#601;t&#257; &#8217;&#275;&#x1E6F; &#8217;&#259;&#353;er &#8216;&#259;&#x1E07;a&#x1E0F;&#601;t&icirc;&#x1E35;&#257; w&#601;&#8217;&#275;&#x1E6F; &#8217;&#259;&#353;er-h&#257;y&acirc; miq&#601;n&#601;&#x1E35;&#257; &#8217;it&icirc;: </P>
<P>30&nbsp;k&icirc; m&#601;&#8216;a&#x1E6D; &#8217;&#259;&#353;er-h&#257;y&acirc; l&#601;&#x1E35;&#257; l&#601;f&#257;nay wayyif&#601;r&#333;&#x1E63; l&#257;r&#333;&#x1E07; way&#601;&#x1E07;&#257;re&#x1E35;&#601; y&#601;hw&acirc; &#8217;&#333;&#x1E6F;&#601;&#x1E35;&#257; l&#601;ra&#x1E21;&#601;l&icirc; w&#601;&#8216;at&acirc; m&#257;&#x1E6F;ay &#8217;e&#8216;&#277;&#347;eh &#x1E21;am-&#8217;&#257;n&#333;&#x1E35;&icirc; l&#601;&#x1E07;&ecirc;&#x1E6F;&icirc;: </P>
<P>31&nbsp;wayy&#333;&#8217;mer m&acirc; &#8217;eten-l&#257;&#x1E35;&#601; wayy&#333;&#8217;mer y<sup>a</sup>&#8216;&#259;q&#333;&#x1E07; l&#333;&#8217;-&#x1E6F;iten-l&icirc;<font color="red"><sup>3</font></sup> m&#601;&#8217;&ucirc;m&acirc; &#8217;im-t<sup>a</sup>&#8216;&#259;&#347;eh-ll&icirc; had&#257;&#x1E07;&#257;r hazzeh &#8217;&#257;&#353;&ucirc;&#x1E07;&acirc; &#8217;er&#601;&#8216;eh &#x1E63;&#333;&#8217;n&#601;&#x1E35;&#257; &#8217;e&#353;&#601;m&#333;r: </P>
<P>32&nbsp;&#8217;e&#8216;&#277;&#x1E07;&#333;r b&#601;&#x1E35;&#257;l-&#x1E63;&#333;&#8217;n&#601;&#x1E35;&#257; hayyw&#333;m h&#257;s&#275;r mi&#353;&#353;&#257;m k&#257;l-&#347;eh| n&#257;q&#333;&#x1E0F; w&#601;&#x1E6D;&#257;l&ucirc;&#8217; w&#601;&#x1E35;&#257;l-&#347;eh-&#x1E25;&ucirc;m bak&#601;&#347;&#257;&#x1E07;&icirc;m w&#601;&#x1E6D;&#257;l&ucirc;&#8217; w&#601;n&#257;q&#333;&#x1E0F; b&#257;&#8216;izz&icirc;m w&#601;h&#257;y&acirc; &#347;&#601;&#x1E35;&#257;r&icirc;: </P>
<P>33&nbsp;w&#601;&#8216;&#257;n&#601;&#x1E6F;&acirc;-b&icirc; &#x1E63;i&#x1E0F;&#601;q&#257;&#x1E6F;&icirc; b&#601;yw&#333;m m&#257;&#x1E25;&#257;r k&icirc;-&#x1E6F;&#257;&#x1E07;w&#333;&#8217; &#8216;al-&#347;&#601;&#x1E35;&#257;r&icirc; l&#601;f&#257;ney&#x1E35;&#257; k&#333;l &#8217;&#259;&#353;er-&#8217;&ecirc;nenn&ucirc; n&#257;q&#333;&#x1E0F; w&#601;&#x1E6D;&#257;l&ucirc;&#8217; b&#257;&#8216;izz&icirc;m w&#601;&#x1E25;&ucirc;m bak&#601;&#347;&#257;&#x1E07;&icirc;m g&#257;n&ucirc;&#x1E07; h&ucirc;&#8217; &#8217;it&icirc;: </P>
<P>34&nbsp;wayy&#333;&#8217;mer l&#257;&#x1E07;&#257;n h&#275;n l&ucirc; y&#601;h&icirc; &#x1E35;i&#x1E0F;&#601;&#x1E07;&#257;re&#x1E35;&#257;: </P>
<P>35&nbsp;wayy&#257;sar bayyw&#333;m hah&ucirc;&#8217; &#8217;e&#x1E6F;-hat&#601;y&#257;&#353;&icirc;m h&#257;&#8216;&#259;qud&icirc;m w&#601;ha&#x1E6D;&#x1E6D;&#601;lu&#8217;&icirc;m w&#601;&#8217;&#275;&#x1E6F; k&#257;l-h&#257;&#8216;izz&icirc;m hann&#601;qudw&#333;&#x1E6F; w&#601;ha&#x1E6D;&#x1E6D;&#601;lu&#8217;&#333;&#x1E6F; k&#333;l<font color="red"><sup>3</font></sup> &#8217;&#259;&#353;er-l&#257;&#x1E07;&#257;n bw&#333; w&#601;&#x1E35;&#257;l-&#x1E25;&ucirc;m bak&#601;&#347;&#257;&#x1E07;&icirc;m wayyit&#275;n b&#601;ya&#x1E0F;-b&#257;n&#257;yw: </P>
<P>36&nbsp;wayy&#257;&#347;em dere&#x1E35;&#601; &#353;&#601;l&#333;&#353;e&#x1E6F; y&#257;m&icirc;m b&ecirc;nw&#333; &ucirc;&#x1E07;&ecirc;n y<sup>a</sup>&#8216;&#259;q&#333;&#x1E07; w&#601;y<sup>a</sup>&#8216;&#259;q&#333;&#x1E07; r&#333;&#8216;eh &#8217;e&#x1E6F;-&#x1E63;&#333;&#8217;n l&#257;&#x1E07;&#257;n hannw&#333;&#x1E6F;&#257;r&#333;&#x1E6F;: </P>
<P>37&nbsp;wayyiqq<sup>a</sup>&#x1E25;-lw&#333; y<sup>a</sup>&#8216;&#259;q&#333;&#x1E07; maqqal li&#x1E07;&#601;neh l<sup>a</sup>&#x1E25; w&#601;l&ucirc;z w&#601;&#8216;er&#601;mw&#333;n<font color="red"><sup>1</font></sup> way&#601;fa&#x1E63;&#x1E63;&#275;l b&acirc;&#275;n p&#601;&#x1E63;&#257;lw&#333;&#x1E6F; l&#601;&#x1E07;&#257;nw&#333;&#x1E6F; m<sup>a</sup>&#x1E25;&#601;&#347;&#333;f hall&#257;&#x1E07;&#257;n &#8217;&#259;&#353;er &#8216;al-hammaq&#601;lw&#333;&#x1E6F;: </P>
<P>38&nbsp;wayya&#x1E63;&#x1E63;&#275;&#x1E21; &#8217;e&#x1E6F;-hammaq&#601;lw&#333;&#x1E6F; &#8217;&#259;&#353;er pi&#x1E63;&#x1E63;&#275;l b&#257;r&#335;h&#257;&#x1E6D;&icirc;m b&#601;&#353;iq&#259;&#x1E6F;w&#333;&#x1E6F; hamm&#257;yim &#8217;&#259;&#353;er t&#257;&#x1E07;&#333;&#8217;n&#257; ha&#x1E63;&#x1E63;&#333;&#8217;n li&#353;&#601;tw&#333;&#x1E6F; l&#601;n&#333;&#x1E35;<sup>a</sup>&#x1E25; ha&#x1E63;&#x1E63;&#333;&#8217;n wayy&#275;&#x1E25;am&#601;n&acirc; b&#601;&#x1E07;&#333;&#8217;&#257;n li&#353;&#601;tw&#333;&#x1E6F;: </P>
<P>39&nbsp;wayye&#x1E25;&#277;m&ucirc; ha&#x1E63;&#x1E63;&#333;&#8217;n &#8217;el-hammaq&#601;lw&#333;&#x1E6F; wat&#275;la&#x1E0F;&#601;n&#257; ha&#x1E63;&#x1E63;&#333;&#8217;n &#8216;&#259;qud&icirc;m n&#601;qud&icirc;m &ucirc;&#x1E6D;&#601;lu&#8217;&icirc;m: </P>
<P>40&nbsp;w&#601;hak&#601;&#347;&#257;&#x1E07;&icirc;m hif&#601;r&icirc;&#x1E0F; y<sup>a</sup>&#8216;&#259;q&#333;&#x1E07; wayyit&#275;n p&#601;n&ecirc; ha&#x1E63;&#x1E63;&#333;&#8217;n &#8217;el-&#8216;&#257;q&#333;&#x1E0F; w&#601;&#x1E35;&#257;l-&#x1E25;&ucirc;m b&#601;&#x1E63;&#333;&#8217;n l&#257;&#x1E07;&#257;n wayy&#257;&#353;e&#x1E6F;-lw&#333; &#8216;&#259;&#x1E0F;&#257;r&icirc;m l&#601;&#x1E07;adw&#333; w&#601;l&#333;&#8217; &#353;&#257;&#x1E6F;&#257;m &#8216;al-&#x1E63;&#333;&#8217;n l&#257;&#x1E07;&#257;n: </P>
<P>41&nbsp;w&#601;h&#257;y&acirc; b&#601;&#x1E35;&#257;l-y<sup>a</sup>&#x1E25;&#275;m ha&#x1E63;&#x1E63;&#333;&#8217;n ham&#601;qu&#353;&#353;&#257;rw&#333;&#x1E6F; w&#601;&#347;&#257;m y<sup>a</sup>&#8216;&#259;q&#333;&#x1E07; &#8217;e&#x1E6F;-hammaq&#601;lw&#333;&#x1E6F; l&#601;&#8216;&ecirc;n&ecirc; ha&#x1E63;&#x1E63;&#333;&#8217;n b&#257;r&#335;h&#257;&#x1E6D;&icirc;m l&#601;y<sup>a</sup>&#x1E25;&#601;m&#275;nn&acirc; bammaq&#601;lw&#333;&#x1E6F;: </P>
<P>42&nbsp;&ucirc;&#x1E07;&#601;h<sup>a</sup>&#8216;&#259;&#x1E6D;&icirc;f ha&#x1E63;&#x1E63;&#333;&#8217;n l&#333;&#8217; y&#257;&#347;&icirc;m w&#601;h&#257;y&acirc; h&#257;&#8216;&#259;&#x1E6D;uf&icirc;m l&#601;l&#257;&#x1E07;&#257;n w&#601;haqq&#601;&#353;ur&icirc;m l&#601;y<sup>a</sup>&#8216;&#259;q&#333;&#x1E07;: </P>
<P>43&nbsp;wayyif&#601;r&#333;&#x1E63; h&#257;&#8217;&icirc;&#353; m&#601;&#8217;&#333;&#x1E0F; m&#601;&#8217;&#333;&#x1E0F; way&#601;h&icirc;-lw&#333; &#x1E63;&#333;&#8217;n rabw&#333;&#x1E6F; &ucirc;&#353;&#601;f&#257;&#x1E25;w&#333;&#x1E6F; w<sup>a</sup>&#8216;&#259;&#x1E07;&#257;&#x1E0F;&icirc;m &ucirc;&#x1E21;&#601;mall&icirc;m w<sup>a</sup>&#x1E25;&#259;m&#333;r&icirc;m: </P>
</TD>
</TABLE>
<P><HR>
<CENTER>
<A HREF="gen031.htm">Next: Genesis (Bereshit) Chapter 31</A></CENTER>
</BODY>
</HTML>
