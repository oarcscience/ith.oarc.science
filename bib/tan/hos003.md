[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/hos003)  [KJV](../kjv/hos003)  [Sep](../sep/hos003.md) 
[Vul](../vul/hos003.md)   
  
[Hosea (Hoshea) Index](hos.md)  
  [Previous](hos002)  [Next](hos004.md) 

------------------------------------------------------------------------

### Tanach (Hebrew): Hosea (Hoshea) Chapter 3

‎<span id="001">1</span> ‏וַיֹּ֨אמֶר יְהוָ֜ה אֵלַ֗י ע֚וֹד לֵ֣ךְ
אֱ‍ֽהַב־אִשָּׁ֔ה אֲהֻ֥בַת רֵ֖עַ וּמְנָאָ֑פֶת כְּאַהֲבַ֤ת יְהוָה֙
אֶת־בְּנֵ֣י יִשְׂרָאֵ֔ל וְהֵ֗ם פֹּנִים֙ אֶל־אֱלֹהִ֣ים אֲחֵרִ֔ים
וְאֹהֲבֵ֖י אֲשִׁישֵׁ֥י עֲנָבִֽים׃

‎<span id="002">2</span> ‏וָאֶכְּרֶ֣הָ לִּ֔י בַּחֲמִשָּׁ֥ה עָשָׂ֖ר
כָּ֑סֶף וְחֹ֥מֶר שְׂעֹרִ֖ים וְלֵ֥תֶךְ שְׂעֹרִֽים׃

‎<span id="003">3</span> ‏וָאֹמַ֣ר אֵלֶ֗יהָ יָמִ֤ים רַבִּים֙ תֵּ֣שְׁבִי
לִ֔י לֹ֣א תִזְנִ֔י וְלֹ֥א תִֽהְיִ֖י לְאִ֑ישׁ וְגַם־אֲנִ֖י אֵלָֽיִךְ׃

‎<span id="004">4</span> ‏כִּ֣י׀ יָמִ֣ים רַבִּ֗ים יֵֽשְׁבוּ֙ בְּנֵ֣י
יִשְׂרָאֵ֔ל אֵ֥ין מֶ֙לֶךְ֙ וְאֵ֣ין שָׂ֔ר וְאֵ֥ין זֶ֖בַח וְאֵ֣ין
מַצֵּבָ֑ה וְאֵ֥ין אֵפ֖וֹד וּתְרָפִֽים׃

‎<span id="005">5</span> ‏אַחַ֗ר יָשֻׁ֙בוּ֙ בְּנֵ֣י יִשְׂרָאֵ֔ל
וּבִקְשׁוּ֙ אֶת־יְהוָ֣ה אֱלֹהֵיהֶ֔ם וְאֵ֖ת דָּוִ֣ד מַלְכָּ֑ם וּפָחֲד֧וּ
אֶל־יְהוָ֛ה וְאֶל־טוּב֖וֹ בְּאַחֲרִ֥ית הַיָּמִֽים׃ פ

1 wayyō’mer yəhwâ ’ēlay ‘wōḏ lēḵə ’ĕ‍haḇ-’iššâ ’ăhuḇaṯ rē‘a ûmənā’āfeṯ
kə’ahăḇaṯ yəhwâ ’eṯ-bənê yiśərā’ēl wəhēm pōnîm ’el-’ĕlōhîm ’ăḥērîm
wə’ōhăḇê ’ăšîšê ‘ănāḇîm:

2 wā’ekərehā llî b<sup>a</sup>ḥămiššâ ‘āśār kāsef wəḥōmer śə‘ōrîm
wəlēṯeḵə śə‘ōrîm:

3 wā’ōmar ’ēleyhā yāmîm rabîm tēšəḇî lî lō’ ṯizənî wəlō’ ṯihəyî lə’îš
wəḡam-’ănî ’ēlāyiḵə:

4 kî\| yāmîm rabîm yēšəḇû bənê yiśərā’ēl ’ên meleḵə wə’ên śār wə’ên
zeḇ<sup>a</sup>ḥ wə’ên maṣṣēḇâ wə’ên ’ēfwōḏ ûṯərāfîm:

5 ’<sup>a</sup>ḥar yāšuḇû bənê yiśərā’ēl ûḇiqəšû ’eṯ-yəhwâ ’ĕlōhêhem
wə’ēṯ dāwiḏ maləkām ûfāḥăḏû ’el-yəhwâ wə’el-ṭûḇwō bə’<sup>a</sup>ḥărîṯ
hayyāmîm: f

------------------------------------------------------------------------

[Next: Hosea (Hoshea) Chapter 4](hos004.md)
