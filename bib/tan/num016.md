[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num016)  [KJV](../kjv/num016)  [Sep](../sep/num016.md) 
[Vul](../vul/num016.md)   
  
[Numbers (Bemidbar) Index](num.md)  
  [Previous](num015)  [Next](num017.md) 

------------------------------------------------------------------------

### Tanach (Hebrew): Numbers (Bemidbar) Chapter 16

‎<span id="001">1</span> ‏וַיִּקַּ֣ח קֹ֔רַח בֶּן־יִצְהָ֥ר בֶּן־קְהָ֖ת
בֶּן־לֵוִ֑י וְדָתָ֨ן וַאֲבִירָ֜ם בְּנֵ֧י אֱלִיאָ֛ב וְא֥וֹן בֶּן־פֶּ֖לֶת
בְּנֵ֥י רְאוּבֵֽן׃

‎<span id="002">2</span> ‏וַיָּקֻ֙מוּ֙ לִפְנֵ֣י מֹשֶׁ֔ה וַאֲנָשִׁ֥ים
מִבְּנֵֽי־יִשְׂרָאֵ֖ל חֲמִשִּׁ֣ים וּמָאתָ֑יִם נְשִׂיאֵ֥י עֵדָ֛ה קְרִאֵ֥י
מוֹעֵ֖ד אַנְשֵׁי־שֵֽׁם׃

‎<span id="003">3</span> ‏וַיִּֽקָּהֲל֞וּ עַל־מֹשֶׁ֣ה וְעַֽל־אַהֲרֹ֗ן
וַיֹּאמְר֣וּ אֲלֵהֶם֮ רַב־לָכֶם֒ כִּ֤י כָל־הָֽעֵדָה֙ כֻּלָּ֣ם קְדֹשִׁ֔ים
וּבְתוֹכָ֖ם יְהוָ֑ה וּמַדּ֥וּעַ תִּֽתְנַשְּׂא֖וּ עַל־קְהַ֥ל יְהוָֽה׃

‎<span id="004">4</span> ‏וַיִּשְׁמַ֣ע מֹשֶׁ֔ה וַיִּפֹּ֖ל עַל־פָּנָֽיו׃

‎<span id="005">5</span> ‏וַיְדַבֵּ֨ר אֶל־קֹ֜רַח וְאֶֽל־כָּל־עֲדָתוֹ֮
לֵאמֹר֒ בֹּ֠קֶר וְיֹדַ֨ע יְהוָ֧ה אֶת־אֲשֶׁר־ל֛וֹ וְאֶת־הַקָּד֖וֹשׁ
וְהִקְרִ֣יב אֵלָ֑יו וְאֵ֛ת אֲשֶׁ֥ר יִבְחַר־בּ֖וֹ יַקְרִ֥יב אֵלָֽיו׃

‎<span id="006">6</span> ‏זֹ֖את עֲשׂ֑וּ קְחוּ־לָכֶ֣ם מַחְתּ֔וֹת קֹ֖רַח
וְכָל־עֲדָתֽוֹ׃

‎<span id="007">7</span> ‏וּתְנ֣וּ בָהֵ֣ן׀ אֵ֡שׁ וְשִׂימוּ֩ עֲלֵיהֶ֨ן
קְטֹ֜רֶת לִפְנֵ֤י יְהוָה֙ מָחָ֔ר וְהָיָ֗ה הָאִ֛ישׁ אֲשֶׁר־יִבְחַ֥ר
יְהוָ֖ה ה֣וּא הַקָּד֑וֹשׁ רַב־לָכֶ֖ם בְּנֵ֥י לֵוִֽי׃

‎<span id="008">8</span> ‏וַיֹּ֥אמֶר מֹשֶׁ֖ה אֶל־קֹ֑רַח שִׁמְעוּ־נָ֖א
בְּנֵ֥י לֵוִֽי׃

‎<span id="009">9</span> ‏הַמְעַ֣ט מִכֶּ֗ם כִּֽי־הִבְדִּיל֩ אֱלֹהֵ֨י
יִשְׂרָאֵ֤ל אֶתְכֶם֙ מֵעֲדַ֣ת יִשְׂרָאֵ֔ל לְהַקְרִ֥יב אֶתְכֶ֖ם אֵלָ֑יו
לַעֲבֹ֗ד אֶת־עֲבֹדַת֙ מִשְׁכַּ֣ן יְהוָ֔ה וְלַעֲמֹ֛ד לִפְנֵ֥י הָעֵדָ֖ה
לְשָׁרְתָֽם׃

‎<span id="010">10</span> ‏וַיַּקְרֵב֙ אֹֽתְךָ֔ וְאֶת־כָּל־אַחֶ֥יךָ
בְנֵי־לֵוִ֖י אִתָּ֑ךְ וּבִקַּשְׁתֶּ֖ם גַּם־כְּהֻנָּֽה׃

‎<span id="011">11</span> ‏לָכֵ֗ן אַתָּה֙ וְכָל־עֲדָ֣תְךָ֔ הַנֹּעָדִ֖ים
עַל־יְהוָ֑ה וְאַהֲרֹ֣ן מַה־ה֔וּא כִּ֥י תלונו תַלִּ֖ינוּ עָלָֽיו׃

‎<span id="012">12</span> ‏וַיִּשְׁלַ֣ח מֹשֶׁ֔ה לִקְרֹ֛א לְדָתָ֥ן
וְלַאֲבִירָ֖ם בְּנֵ֣י<sup>3</sup> אֱלִיאָ֑ב וַיֹּאמְר֖וּ לֹ֥א נַעֲלֶֽה׃

‎<span id="013">13</span> ‏הַמְעַ֗ט כִּ֤י הֶֽעֱלִיתָ֙נוּ֙ מֵאֶ֨רֶץ
זָבַ֤ת חָלָב֙ וּדְבַ֔שׁ לַהֲמִיתֵ֖נוּ בַּמִּדְבָּ֑ר כִּֽי־תִשְׂתָּרֵ֥ר
עָלֵ֖ינוּ גַּם־הִשְׂתָּרֵֽר׃

‎<span id="014">14</span> ‏אַ֡ף לֹ֣א אֶל־אֶרֶץ֩ זָבַ֨ת חָלָ֤ב וּדְבַשׁ֙
הֲבִ֣יאֹתָ֔נוּ וַתִּ֨תֶּן־לָ֔נוּ נַחֲלַ֖ת שָׂדֶ֣ה וָכָ֑רֶם הַעֵינֵ֞י
הָאֲנָשִׁ֥ים הָהֵ֛ם תְּנַקֵּ֖ר לֹ֥א נַעֲלֶֽה׃

‎<span id="015">15</span> ‏וַיִּ֤חַר לְמֹשֶׁה֙ מְאֹ֔ד וַיֹּ֙אמֶר֙
אֶל־יְהוָ֔ה אַל־תֵּ֖פֶן אֶל־מִנְחָתָ֑ם לֹ֠א חֲמ֨וֹר אֶחָ֤ד מֵהֶם֙
נָשָׂ֔אתִי וְלֹ֥א הֲרֵעֹ֖תִי אֶת־אַחַ֥ד מֵהֶֽם׃

‎<span id="016">16</span> ‏וַיֹּ֤אמֶר מֹשֶׁה֙ אֶל־קֹ֔רַח אַתָּה֙
וְכָל־עֲדָ֣תְךָ֔ הֱי֖וּ לִפְנֵ֣י יְהוָ֑ה אַתָּ֥ה וָהֵ֛ם וְאַהֲרֹ֖ן
מָחָֽר׃

‎<span id="017">17</span> ‏וּקְח֣וּ׀ אִ֣ישׁ מַחְתָּת֗וֹ וּנְתַתֶּ֤ם
עֲלֵיהֶם֙ קְטֹ֔רֶת וְהִקְרַבְתֶּ֞ם לִפְנֵ֤י יְהוָה֙ אִ֣ישׁ מַחְתָּת֔וֹ
חֲמִשִּׁ֥ים וּמָאתַ֖יִם מַחְתֹּ֑ת וְאַתָּ֥ה וְאַהֲרֹ֖ן אִ֥ישׁ
מַחְתָּתֽוֹ׃

‎<span id="018">18</span> ‏וַיִּקְח֞וּ אִ֣ישׁ מַחְתָּת֗וֹ וַיִּתְּנ֤וּ
עֲלֵיהֶם֙ אֵ֔שׁ וַיָּשִׂ֥ימוּ עֲלֵיהֶ֖ם קְטֹ֑רֶת וַֽיַּעַמְד֗וּ פֶּ֛תַח
אֹ֥הֶל מוֹעֵ֖ד וּמֹשֶׁ֥ה וְאַהֲרֹֽן׃

‎<span id="019">19</span> ‏וַיַּקְהֵ֨ל עֲלֵיהֶ֥ם קֹ֙רַח֙
אֶת־כָּל־הָ֣עֵדָ֔ה אֶל־פֶּ֖תַח אֹ֣הֶל מוֹעֵ֑ד וַיֵּרָ֥א כְבוֹד־יְהוָ֖ה
אֶל־כָּל־הָעֵדָֽה׃ פ

‎<span id="020">20</span> ‏וַיְדַבֵּ֣ר יְהוָ֔ה אֶל־מֹשֶׁ֥ה
וְאֶֽל־אַהֲרֹ֖ן לֵאמֹֽר׃

‎<span id="021">21</span> ‏הִבָּ֣דְל֔וּ מִתּ֖וֹךְ הָעֵדָ֣ה הַזֹּ֑את
וַאַכַלֶּ֥ה<sup>1</sup> אֹתָ֖ם כְּרָֽגַע׃

‎<span id="022">22</span> ‏וַיִּפְּל֤וּ עַל־פְּנֵיהֶם֙ וַיֹּ֣אמְר֔וּ
אֵ֕ל אֱלֹהֵ֥י הָרוּחֹ֖ת לְכָל־בָּשָׂ֑ר הָאִ֤ישׁ אֶחָד֙ יֶחֱטָ֔א וְעַ֥ל
כָּל־הָעֵדָ֖ה תִּקְצֹֽף׃ פ

‎<span id="023">23</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="024">24</span> ‏דַּבֵּ֥ר אֶל־הָעֵדָ֖ה לֵאמֹ֑ר הֵֽעָלוּ֙
מִסָּבִ֔יב לְמִשְׁכַּן־קֹ֖רַח דָּתָ֥ן וַאֲבִירָֽם׃

‎<span id="025">25</span> ‏וַיָּ֣קָם מֹשֶׁ֔ה וַיֵּ֖לֶךְ אֶל־דָּתָ֣ן
וַאֲבִירָ֑ם וַיֵּלְכ֥וּ אַחֲרָ֖יו זִקְנֵ֥י יִשְׂרָאֵֽל׃

‎<span id="026">26</span> ‏וַיְדַבֵּ֨ר אֶל־הָעֵדָ֜ה לֵאמֹ֗ר ס֣וּרוּ נָ֡א
מֵעַל֩ אָהֳלֵ֨י הָאֲנָשִׁ֤ים הָֽרְשָׁעִים֙ הָאֵ֔לֶּה וְאַֽל־תִּגְּע֖וּ
בְּכָל־אֲשֶׁ֣ר לָהֶ֑ם פֶּן־תִּסָּפ֖וּ בְּכָל־חַטֹּאתָֽם׃

‎<span id="027">27</span> ‏וַיֵּעָל֗וּ מֵעַ֧ל
מִשְׁכַּן־קֹ֛רֶח<sup>1</sup> דָּתָ֥ן וַאֲבִירָ֖ם מִסָּבִ֑יב וְדָתָ֨ן
וַאֲבִירָ֜ם יָצְא֣וּ נִצָּבִ֗ים פֶּ֚תַח אָֽהֳלֵיהֶ֔ם וּנְשֵׁיהֶ֥ם
וּבְנֵיהֶ֖ם וְטַפָּֽם׃

‎<span id="028">28</span> ‏וַיֹּאמֶר֮ מֹשֶׁה֒ בְּזֹאת֙ תֵּֽדְע֔וּן
כִּֽי־יְהוָ֣ה שְׁלָחַ֔נִי לַעֲשׂ֕וֹת אֵ֥ת כָּל־הַֽמַּעֲשִׂ֖ים הָאֵ֑לֶּה
כִּי־לֹ֖א מִלִּבִּֽי׃

‎<span id="029">29</span> ‏אִם־כְּמ֤וֹת כָּל־הָֽאָדָם֙ יְמֻת֣וּן אֵ֔לֶּה
וּפְקֻדַּת֙ כָּל־הָ֣אָדָ֔ם יִפָּקֵ֖ד עֲלֵיהֶ֑ם לֹ֥א יְהוָ֖ה שְׁלָחָֽנִי׃

‎<span id="030">30</span> ‏וְאִם־בְּרִיאָ֞ה יִבְרָ֣א יְהוָ֗ה וּפָצְתָ֨ה
הָאֲדָמָ֤ה אֶת־פִּ֙יהָ֙ וּבָלְעָ֤ה אֹתָם֙ וְאֶת־כָּל־אֲשֶׁ֣ר לָהֶ֔ם
וְיָרְד֥וּ חַיִּ֖ים שְׁאֹ֑לָה וִֽידַעְתֶּ֕ם כִּ֧י נִֽאֲצ֛וּ הָאֲנָשִׁ֥ים
הָאֵ֖לֶּה אֶת־יְהוָֽה׃

‎<span id="031">31</span> ‏וַיְהִי֙ כְּכַלֹּת֔וֹ לְדַבֵּ֕ר אֵ֥ת
כָּל־הַדְּבָרִ֖ים הָאֵ֑לֶּה וַתִּבָּקַ֥ע הָאֲדָמָ֖ה אֲשֶׁ֥ר
תַּחְתֵּיהֶֽם׃

‎<span id="032">32</span> ‏וַתִּפְתַּ֤ח הָאָ֙רֶץ֙ אֶת־פִּ֔יהָ
וַתִּבְלַ֥ע אֹתָ֖ם וְאֶת־בָּתֵּיהֶ֑ם וְאֵ֤ת כָּל־הָאָדָם֙ אֲשֶׁ֣ר
לְקֹ֔רַח וְאֵ֖ת כָּל־הָרֲכֽוּשׁ׃

‎<span id="033">33</span> ‏וַיֵּ֨רְד֜וּ הֵ֣ם וְכָל־אֲשֶׁ֥ר לָהֶ֛ם
חַיִּ֖ים שְׁאֹ֑לָה וַתְּכַ֤ס עֲלֵיהֶם֙ הָאָ֔רֶץ וַיֹּאבְד֖וּ מִתּ֥וֹךְ
הַקָּהָֽל׃

‎<span id="034">34</span> ‏וְכָל־יִשְׂרָאֵ֗ל אֲשֶׁ֛ר סְבִיבֹתֵיהֶ֖ם
נָ֣סוּ לְקֹלָ֑ם כִּ֣י אָֽמְר֔וּ פֶּן־תִּבְלָעֵ֖נוּ הָאָֽרֶץ׃

‎<span id="035">35</span> ‏וְאֵ֥שׁ יָצְאָ֖ה מֵאֵ֣ת יְהוָ֑ה וַתֹּ֗אכַל
אֵ֣ת הַחֲמִשִּׁ֤ים וּמָאתַ֙יִם֙ אִ֔ישׁ מַקְרִיבֵ֖י הַקְּטֹֽרֶת׃ פ

1 wayyiqq<sup>a</sup>ḥ qōr<sup>a</sup>ḥ ben-yiṣəhār ben-qəhāṯ ben-lēwî
wəḏāṯān wa’ăḇîrām bənê ’ĕlî’āḇ wə’wōn ben-peleṯ bənê rə’ûḇēn:

2 wayyāqumû lifənê mōšeh wa’ănāšîm mibənê-yiśərā’ēl ḥămiššîm ûmā’ṯāyim
nəśî’ê ‘ēḏâ qəri’ê mwō‘ēḏ ’anəšê-šēm:

3 wayyiqqâălû ‘al-mōšeh wə‘al-’ahărōn wayyō’mərû ’ălēhem raḇ-lāḵem kî
ḵāl-hā‘ēḏâ kullām qəḏōšîm ûḇəṯwōḵām yəhwâ ûmadû‘a tiṯənaśśə’û ‘al-qəhal
yəhwâ:

4 wayyišəm<sup>a</sup>‘ mōšeh wayyipōl ‘al-pānāyw:

5 wayəḏabēr ’el-qōr<sup>a</sup>ḥ wə’el-kāl-‘ăḏāṯwō lē’mōr bōqer
wəyōḏ<sup>a</sup>‘ yəhwâ ’eṯ-’ăšer-lwō wə’eṯ-haqqāḏwōš wəhiqərîḇ ’ēlāyw
wə’ēṯ ’ăšer yiḇəḥar-bwō yaqərîḇ ’ēlāyw:

6 zō’ṯ ‘ăśû qəḥû-lāḵem m<sup>a</sup>ḥətwōṯ qōr<sup>a</sup>ḥ
wəḵāl-‘ăḏāṯwō:

7 ûṯənû ḇâēn\| ’ēš wəśîmû ‘ălêhen qəṭōreṯ lifənê yəhwâ māḥār wəhāyâ
hā’îš ’ăšer-yiḇəḥar yəhwâ hû’ haqqāḏwōš raḇ-lāḵem bənê lēwî:

8 wayyō’mer mōšeh ’el-qōr<sup>a</sup>ḥ šimə‘û-nā’ bənê lēwî:

9 hamə‘aṭ mikem kî-hiḇədîl ’ĕlōhê yiśərā’ēl ’eṯəḵem mē‘ăḏaṯ yiśərā’ēl
ləhaqərîḇ ’eṯəḵem ’ēlāyw l<sup>a</sup>‘ăḇōḏ ’eṯ-‘ăḇōḏaṯ mišəkan yəhwâ
wəl<sup>a</sup>‘ămōḏ lifənê hā‘ēḏâ ləšārəṯām:

10 wayyaqərēḇ ’ōṯəḵā wə’eṯ-kāl-’<sup>a</sup>ḥeyḵā ḇənê-lēwî ’itāḵə
ûḇiqqašətem gam-kəhunnâ:

11 lāḵēn ’atâ wəḵāl-‘ăḏāṯəḵā hannō‘āḏîm ‘al-yəhwâ wə’ahărōn mah-hû’ kî
ṯillwōnû ṯallînû ‘ālāyw:

12 wayyišəl<sup>a</sup>ḥ mōšeh liqərō’ ləḏāṯān wəla’ăḇîrām
bənê<sup>3</sup> ’ĕlî’āḇ wayyō’mərû lō’ n<sup>a</sup>‘ăleh:

13 hamə‘aṭ kî he‘ĕlîṯānû mē’ereṣ zāḇaṯ ḥālāḇ ûḏəḇaš lahămîṯēnû
bammiḏəbār kî-ṯiśətārēr ‘ālênû gam-hiśətārēr:

14 ’af lō’ ’el-’ereṣ zāḇaṯ ḥālāḇ ûḏəḇaš hăḇî’ōṯānû watiten-lānû
n<sup>a</sup>ḥălaṯ śāḏeh wāḵārem h<sup>a</sup>‘ênê hā’ănāšîm hâēm
tənaqqēr lō’ n<sup>a</sup>‘ăleh:

15 wayyiḥar ləmōšeh mə’ōḏ wayyō’mer ’el-yəhwâ ’al-tēfen ’el-minəḥāṯām
lō’ ḥămwōr ’eḥāḏ mēhem nāśā’ṯî wəlō’ hărē‘ōṯî ’eṯ-’<sup>a</sup>ḥaḏ
mēhem:

16 wayyō’mer mōšeh ’el-qōr<sup>a</sup>ḥ ’atâ wəḵāl-‘ăḏāṯəḵā hĕyû lifənê
yəhwâ ’atâ wâēm wə’ahărōn māḥār:

17 ûqəḥû\| ’îš m<sup>a</sup>ḥətāṯwō ûnəṯatem ‘ălêhem qəṭōreṯ
wəhiqəraḇətem lifənê yəhwâ ’îš m<sup>a</sup>ḥətāṯwō ḥămiššîm ûmā’ṯayim
m<sup>a</sup>ḥətōṯ wə’atâ wə’ahărōn ’îš m<sup>a</sup>ḥətāṯwō:

18 wayyiqəḥû ’îš m<sup>a</sup>ḥətāṯwō wayyitənû ‘ălêhem ’ēš wayyāśîmû
‘ălêhem qəṭōreṯ wayy<sup>a</sup>‘aməḏû peṯ<sup>a</sup>ḥ ’ōhel mwō‘ēḏ
ûmōšeh wə’ahărōn:

19 wayyaqəhēl ‘ălêhem qōr<sup>a</sup>ḥ ’eṯ-kāl-hā‘ēḏâ
’el-peṯ<sup>a</sup>ḥ ’ōhel mwō‘ēḏ wayyērā’ ḵəḇwōḏ-yəhwâ ’el-kāl-hā‘ēḏâ:
f

20 wayəḏabēr yəhwâ ’el-mōšeh wə’el-’ahărōn lē’mōr:

21 hibāḏəlû mitwōḵə hā‘ēḏâ hazzō’ṯ wa’aḵalleh<sup>1</sup> ’ōṯām
kərāḡ<sup>a</sup>‘:

22 wayyipəlû ‘al-pənêhem wayyō’mərû ’ēl ’ĕlōhê hārûḥōṯ ləḵāl-bāśār hā’îš
’eḥāḏ yeḥĕṭā’ wə‘al kāl-hā‘ēḏâ tiqəṣōf: f

23 wayəḏabēr yəhwâ ’el-mōšeh llē’mōr:

24 dabēr ’el-hā‘ēḏâ lē’mōr hē‘ālû missāḇîḇ ləmišəkan-qōr<sup>a</sup>ḥ
dāṯān wa’ăḇîrām:

25 wayyāqām mōšeh wayyēleḵə ’el-dāṯān wa’ăḇîrām wayyēləḵû
’<sup>a</sup>ḥărāyw ziqənê yiśərā’ēl:

26 wayəḏabēr ’el-hā‘ēḏâ lē’mōr sûrû nā’ mē‘al ’âŏlê hā’ănāšîm hārəšā‘îm
hā’ēlleh wə’al-tigə‘û bəḵāl-’ăšer lâem pen-tissāfû bəḵāl-ḥaṭṭō’ṯām:

27 wayyē‘ālû mē‘al mišəkan-qōreḥ<sup>1</sup> dāṯān wa’ăḇîrām missāḇîḇ
wəḏāṯān wa’ăḇîrām yāṣə’û niṣṣāḇîm peṯ<sup>a</sup>ḥ ’âŏlêhem ûnəšêhem
ûḇənêhem wəṭapām:

28 wayyō’mer mōšeh bəzō’ṯ tēḏə‘ûn kî-yəhwâ šəlāḥanî l<sup>a</sup>‘ăśwōṯ
’ēṯ kāl-hamm<sup>a</sup>‘ăśîm hā’ēlleh kî-lō’ millibî:

29 ’im-kəmwōṯ kāl-hā’āḏām yəmuṯûn ’ēlleh ûfəqudaṯ kāl-hā’āḏām yipāqēḏ
‘ălêhem lō’ yəhwâ šəlāḥānî:

30 wə’im-bərî’â yiḇərā’ yəhwâ ûfāṣəṯâ hā’ăḏāmâ ’eṯ-pîhā ûḇālə‘â ’ōṯām
wə’eṯ-kāl-’ăšer lâem wəyārəḏû ḥayyîm šə’ōlâ wîḏ<sup>a</sup>‘ətem kî
ni’ăṣû hā’ănāšîm hā’ēlleh ’eṯ-yəhwâ:

31 wayəhî kəḵallōṯwō ləḏabēr ’ēṯ kāl-hadəḇārîm hā’ēlleh
watibāq<sup>a</sup>‘ hā’ăḏāmâ ’ăšer t<sup>a</sup>ḥətêhem:

32 watifət<sup>a</sup>ḥ hā’āreṣ ’eṯ-pîhā watiḇəl<sup>a</sup>‘ ’ōṯām
wə’eṯ-bātêhem wə’ēṯ kāl-hā’āḏām ’ăšer ləqōr<sup>a</sup>ḥ wə’ēṯ
kāl-hārăḵûš:

33 wayyērəḏû hēm wəḵāl-’ăšer lâem ḥayyîm šə’ōlâ watəḵas ‘ălêhem hā’āreṣ
wayyō’ḇəḏû mitwōḵə haqqâāl:

34 wəḵāl-yiśərā’ēl ’ăšer səḇîḇōṯêhem nāsû ləqōlām kî ’āmərû
pen-tiḇəlā‘ēnû hā’āreṣ:

35 wə’ēš yāṣə’â mē’ēṯ yəhwâ watō’ḵal ’ēṯ h<sup>a</sup>ḥămiššîm ûmā’ṯayim
’îš maqərîḇê haqqəṭōreṯ: f

------------------------------------------------------------------------

[Next: Numbers (Bemidbar) Chapter 17](num017.md)
