[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa062)  [KJV](../kjv/psa062)  [Sep](../sep/psa062.md) 
[Vul](../vul/psa062.md)   
  
[Psalms (Tehilim) Index](psa.md)  
  [Previous](psa061)  [Next](psa063.md) 

------------------------------------------------------------------------

### Tanach (Hebrew): Psalms (Tehilim) Chapter 62

‎<span id="001">1</span> ‏לַמְנַצֵּ֥חַ עַֽל־יְדוּת֗וּן מִזְמ֥וֹר
לְדָוִֽד׃

‎<span id="002">2</span> ‏אַ֣ךְ אֶל־אֱ֭לֹהִים דּֽוּמִיָּ֣ה נַפְשִׁ֑י
מִ֝מֶּ֗נּוּ יְשׁוּעָתִֽי׃

‎<span id="003">3</span> ‏אַךְ־ה֣וּא צ֭וּרִי וִֽישׁוּעָתִ֑י
מִ֝שְׂגַּבִּ֗י לֹא־אֶמּ֥וֹט רַבָּֽה׃

‎<span id="004">4</span> ‏עַד־אָ֤נָה׀ תְּהֽוֹתְת֣וּ עַל<sup>1</sup>
אִישׁ֮ תְּרָצְּח֪וּ כֻ֫לְּכֶ֥ם כְּקִ֥יר נָט֑וּי גָּ֝דֵ֗ר הַדְּחוּיָֽה׃

‎<span id="005">5</span> ‏אַ֤ךְ מִשְּׂאֵת֨וֹ׀ יָעֲצ֣וּ לְהַדִּיחַ֮
יִרְצ֪וּ כָ֫זָ֥ב בְּפִ֥יו יְבָרֵ֑כוּ וּ֝בְקִרְבָּ֗ם יְקַלְלוּ־סֶֽלָה׃

‎<span id="006">6</span> ‏אַ֣ךְ לֵ֭אלֹהִים דּ֣וֹמִּי נַפְשִׁ֑י
כִּי־מִ֝מֶּ֗נּוּ תִּקְוָתִֽי׃

‎<span id="007">7</span> ‏אַךְ־ה֣וּא צ֭וּרִי וִֽישׁוּעָתִ֑י
מִ֝שְׂגַּבִּ֗י לֹ֣א אֶמּֽוֹט׃

‎<span id="008">8</span> ‏עַל־אֱ֭לֹהִים יִשְׁעִ֣י וּכְבוֹדִ֑י
צוּר־עֻזִּ֥י מַ֝חְסִ֗י בֵּֽאלֹהִֽים׃

‎<span id="009">9</span> ‏בִּטְח֘וּ ב֤וֹ בְכָל־עֵ֨ת׀ עָ֗ם
שִׁפְכֽוּ־לְפָנָ֥יו לְבַבְכֶ֑ם אֱלֹהִ֖ים מַחֲסֶה־לָּ֣נוּ סֶֽלָה׃

‎<span id="010">10</span> ‏אַ֤ךְ׀ הֶ֥בֶל בְּנֵֽי־אָדָם֮ כָּזָ֪ב בְּנֵ֫י
אִ֥ישׁ בְּמֹאזְנַ֥יִם לַעֲל֑וֹת הֵ֝֗מָּה מֵהֶ֥בֶל יָֽחַד׃

‎<span id="011">11</span> ‏אַל־תִּבְטְח֣וּ בְעֹשֶׁק֮ וּבְגָזֵ֪ל
אַל־תֶּ֫הְבָּ֥לוּ חַ֤יִל׀ כִּֽי־יָנ֑וּב אַל־תָּשִׁ֥יתוּ לֵֽב׃

‎<span id="012">12</span> ‏אַחַ֤ת׀ דִּבֶּ֬ר אֱלֹהִ֗ים שְׁתַּֽיִם־ז֥וּ
שָׁמָ֑עְתִּי כִּ֥י עֹ֝֗ז לֵאלֹהִֽים׃

‎<span id="013">13</span> ‏וּלְךָֽ־אֲדֹנָ֥י חָ֑סֶד כִּֽי־אַתָּ֨ה
תְשַׁלֵּ֖ם לְאִ֣ישׁ כְּֽמַעֲשֵֽׂהוּ׃

1 lamənaṣṣēḥa ‘al-yəḏûṯûn mizəmwōr ləḏāwiḏ:

2 ’aḵə ’el-’ĕlōhîm dûmîyâ nafəšî mimmennû yəšû‘āṯî:

3 ’aḵə-hû’ ṣûrî wîšû‘āṯî miśəgabî lō’-’emmwōṭ rabâ:

4 ‘aḏ-’ānâ\| təhwōṯəṯû ‘al<sup>1</sup> ’îš tərāṣṣəḥû ḵulləḵem kəqîr
nāṭûy gāḏēr hadəḥûyâ:

5 ’aḵə miśśə’ēṯwō\| yā‘ăṣû ləhadîḥa yirəṣû ḵāzāḇ bəfîw yəḇārēḵû
ûḇəqirəbām yəqaləlû-selâ:

6 ’aḵə lē’lōhîm dwōmmî nafəšî kî-mimmennû tiqəwāṯî:

7 ’aḵə-hû’ ṣûrî wîšû‘āṯî miśəgabî lō’ ’emmwōṭ:

8 ‘al-’ĕlōhîm yišə‘î ûḵəḇwōḏî ṣûr-‘uzzî m<sup>a</sup>ḥəsî bē’lōhîm:

9 biṭəḥû ḇwō ḇəḵāl-‘ēṯ\| ‘ām šifəḵû-ləfānāyw ləḇaḇəḵem ’ĕlōhîm
m<sup>a</sup>ḥăseh-llānû selâ:

10 ’aḵə\| heḇel bənê-’āḏām kāzāḇ bənê ’îš bəmō’zənayim
l<sup>a</sup>‘ălwōṯ hēmmâ mēheḇel yāḥaḏ:

11 ’al-tiḇəṭəḥû ḇə‘ōšeq ûḇəḡāzēl ’al-tehəbālû ḥayil\| kî-yānûḇ
’al-tāšîṯû lēḇ:

12 ’<sup>a</sup>ḥaṯ\| diber ’ĕlōhîm šətayim-zû šāmā‘ətî kî ‘ōz lē’lōhîm:

13 ûləḵā-’ăḏōnāy ḥāseḏ kî-’atâ ṯəšallēm lə’îš kəm<sup>a</sup>‘ăśēhû:

------------------------------------------------------------------------

[Next: Psalms (Tehilim) Chapter 63](psa063.md)
