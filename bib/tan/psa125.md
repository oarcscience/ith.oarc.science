[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa125)  [KJV](../kjv/psa125)  [Sep](../sep/psa125) 
[Vul](../vul/psa125)   
  
[Psalms (Tehilim) Index](psa)  
  [Previous](psa124)  [Next](psa126) 

------------------------------------------------------------------------

### Tanach (Hebrew): Psalms (Tehilim) Chapter 125

‎<span id="001">1</span> ‏שִׁ֗יר הַֽמַּ֫עֲל֥וֹת הַבֹּטְחִ֥ים בַּיהוָ֑ה
כְּֽהַר־צִיּ֥וֹן לֹא־יִ֝מּ֗וֹט לְעוֹלָ֥ם יֵשֵֽׁב׃

‎<span id="002">2</span> ‏יְֽרוּשָׁלִַ֗ם הָרִים֮ סָבִ֪יב לָ֥הּ וַ֭יהוָה
סָבִ֣יב לְעַמּ֑וֹ מֵ֝עַתָּ֗ה וְעַד־עוֹלָֽם׃

‎<span id="003">3</span> ‏כִּ֤י לֹ֪א יָנ֡וּחַ שֵׁ֤בֶט הָרֶ֗שַׁע עַל֮
גּוֹרַ֪ל הַֽצַּדִּ֫יקִ֥ים לְמַ֡עַן לֹא־יִשְׁלְח֖וּ הַצַּדִּיקִ֨ים
בְּעַוְלָ֬תָה יְדֵיהֶֽם׃

‎<span id="004">4</span> ‏הֵיטִ֣יבָה יְ֭הוָה לַטּוֹבִ֑ים וְ֝לִֽישָׁרִ֗ים
בְּלִבּוֹתָֽם׃

‎<span id="005">5</span> ‏וְהַמַּטִּ֤ים עַֽקַלְקַלּוֹתָ֗ם יוֹלִיכֵ֣ם
יְ֭הוָה אֶת־פֹּעֲלֵ֣י הָאָ֑וֶן שָׁ֝ל֗וֹם עַל־יִשְׂרָאֵֽל׃

1 šîr hamm<sup>a</sup>‘ălwōṯ habōṭəḥîm bayhwâ kəhar-ṣîywōn lō’-yimmwōṭ
lə‘wōlām yēšēḇ:

2 yərûšālaim hārîm sāḇîḇ lāh wayhwâ sāḇîḇ lə‘ammwō mē‘atâ wə‘aḏ-‘wōlām:

3 kî lō’ yānûḥa šēḇeṭ hāreš<sup>a</sup>‘ ‘al gwōral haṣṣadîqîm
ləm<sup>a</sup>‘an lō’-yišələḥû haṣṣadîqîm bə‘awəlāṯâ yəḏêhem:

4 hêṭîḇâ yəhwâ laṭṭwōḇîm wəlîšārîm bəlibwōṯām:

5 wəhammaṭṭîm ‘aqaləqallwōṯām ywōlîḵēm yəhwâ ’eṯ-pō‘ălê hā’āwen šālwōm
‘al-yiśərā’ēl:

------------------------------------------------------------------------

[Next: Psalms (Tehilim) Chapter 126](psa126)
