[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sol003)  [KJV](../kjv/sol003)  [Sep](../sep/sol003.md) 
[Vul](../vul/sol003.md)   
  
[Song of Solomon (Shir Hashirim) Index](sol.md)  
  [Previous](sol002)  [Next](sol004.md) 

------------------------------------------------------------------------

### Tanach (Hebrew): Song of Solomon (Shir Hashirim) Chapter 3

‎<span id="001">1</span> ‏עַל־מִשְׁכָּבִי֙ בַּלֵּיל֔וֹת בִּקַּ֕שְׁתִּי
אֵ֥ת שֶׁאָהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃

‎<span id="002">2</span> ‏אָק֨וּמָה נָּ֜א וַאֲסוֹבְבָ֣ה בָעִ֗יר
בַּשְּׁוָקִים֙ וּבָ֣רְחֹב֔וֹת אֲבַקְשָׁ֕ה אֵ֥ת שֶׁאָהֲבָ֖ה נַפְשִׁ֑י
בִּקַּשְׁתִּ֖יו וְלֹ֥א מְצָאתִֽיו׃

‎<span id="003">3</span> ‏מְצָא֙וּנִי֙ הַשֹּׁ֣מְרִ֔ים הַסֹּבְבִ֖ים
בָּעִ֑יר אֵ֛ת שֶׁאָהֲבָ֥ה נַפְשִׁ֖י רְאִיתֶֽם׃

‎<span id="004">4</span> ‏כִּמְעַט֙ שֶׁעָבַ֣רְתִּי מֵהֶ֔ם עַ֣ד
שֶֽׁמָּצָ֔אתִי אֵ֥ת שֶׁאָהֲבָ֖ה נַפְשִׁ֑י אֲחַזְתִּיו֙ וְלֹ֣א
אַרְפֶּ֔נּוּ עַד־שֶׁ֤הֲבֵיאתִיו֙ אֶל־בֵּ֣ית אִמִּ֔י וְאֶל־חֶ֖דֶר
הוֹרָתִֽי׃

‎<span id="005">5</span> ‏הִשְׁבַּ֨עְתִּי אֶתְכֶ֜ם בְּנ֤וֹת
יְרוּשָׁלִַ֙ם֙ בִּצְבָא֔וֹת א֖וֹ בְּאַיְל֣וֹת הַשָּׂדֶ֑ה אִם־תָּעִ֧ירוּ׀
וְֽאִם־תְּעֽוֹרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃ ס

‎<span id="006">6</span> ‏מִ֣י זֹ֗את עֹלָה֙ מִן־הַמִּדְבָּ֔ר
כְּתִֽימֲר֖וֹת עָשָׁ֑ן מְקֻטֶּ֤רֶת מוֹר֙ וּלְבוֹנָ֔ה מִכֹּ֖ל אַבְקַ֥ת
רוֹכֵֽל׃

‎<span id="007">7</span> ‏הִנֵּ֗ה מִטָּתוֹ֙ שֶׁלִּשְׁלֹמֹ֔ה שִׁשִּׁ֥ים
גִּבֹּרִ֖ים סָבִ֣יב לָ֑הּ מִגִּבֹּרֵ֖י יִשְׂרָאֵֽל׃

‎<span id="008">8</span> ‏כֻּלָּם֙<sup>3</sup> אֲחֻ֣זֵי חֶ֔רֶב
מְלֻמְּדֵ֖י מִלְחָמָ֑ה אִ֤ישׁ חַרְבּוֹ֙ עַל־יְרֵכ֔וֹ מִפַּ֖חַד
בַּלֵּילֽוֹת׃ ס

‎<span id="009">9</span> ‏אַפִּרְי֗וֹן עָ֤שָׂה לוֹ֙ הַמֶּ֣לֶךְ שְׁלֹמֹ֔ה
מֵעֲצֵ֖י הַלְּבָנֽוֹן׃

‎<span id="010">10</span> ‏עַמּוּדָיו֙ עָ֣שָׂה כֶ֔סֶף רְפִידָת֣וֹ זָהָ֔ב
מֶרְכָּב֖וֹ אַרְגָּמָ֑ן תּוֹכוֹ֙ רָצ֣וּף אַהֲבָ֔ה מִבְּנ֖וֹת
יְרוּשָׁלִָֽם׃

‎<span id="011">11</span> ‏צְאֶ֧ינָה׀ וּֽרְאֶ֛ינָה בְּנ֥וֹת צִיּ֖וֹן
בַּמֶּ֣לֶךְ שְׁלֹמֹ֑ה בָּעֲטָרָ֗ה שֶׁעִטְּרָה־לּ֤וֹ אִמּוֹ֙ בְּי֣וֹם
חֲתֻנָּת֔וֹ וּבְי֖וֹם שִׂמְחַ֥ת לִבּֽוֹ׃ ס

1 ‘al-mišəkāḇî ballêlwōṯ biqqašətî ’ēṯ še’âăḇâ nafəšî biqqašətîw wəlō’
məṣā’ṯîw:

2 ’āqûmâ nnā’ wa’ăswōḇəḇâ ḇā‘îr baššəwāqîm ûḇārəḥōḇwōṯ ’ăḇaqəšâ ’ēṯ
še’âăḇâ nafəšî biqqašətîw wəlō’ məṣā’ṯîw:

3 məṣā’ûnî haššōmərîm hassōḇəḇîm bā‘îr ’ēṯ še’âăḇâ nafəšî rə’îṯem:

4 kimə‘aṭ še‘āḇarətî mēhem ‘aḏ šemmāṣā’ṯî ’ēṯ še’âăḇâ nafəšî ’ăḥazətîw
wəlō’ ’arəpennû ‘aḏ-šehăḇê’ṯîw ’el-bêṯ ’immî wə’el-ḥeḏer hwōrāṯî:

5 hišəb<sup>a</sup>‘ətî ’eṯəḵem bənwōṯ yərûšālaim biṣəḇā’wōṯ ’wō
bə’ayəlwōṯ haśśāḏeh ’im-tā‘îrû\| wə’im-tə‘wōrərû ’eṯ-hā’ahăḇâ ‘aḏ
šeteḥəpāṣ: s

6 mî zō’ṯ ‘ōlâ min-hammiḏəbār kəṯîmărwōṯ ‘āšān məquṭṭereṯ mwōr ûləḇwōnâ
mikōl ’aḇəqaṯ rwōḵēl:

7 hinnēh miṭṭāṯwō šellišəlōmōh šiššîm gibōrîm sāḇîḇ lāh migibōrê
yiśərā’ēl:

8 kullām<sup>3</sup> ’ăḥuzê ḥereḇ məlumməḏê miləḥāmâ ’îš ḥarəbwō
‘al-yərēḵwō mip<sup>a</sup>ḥaḏ ballêlwōṯ: s

9 ’apirəywōn ‘āśâ lwō hammeleḵə šəlōmōh mē‘ăṣê halləḇānwōn:

10 ‘ammûḏāyw ‘āśâ ḵesef rəfîḏāṯwō zâāḇ merəkāḇwō ’arəgāmān twōḵwō rāṣûf
’ahăḇâ mibənwōṯ yərûšālāim:

11 ṣə’eynâ\| ûrə’eynâ bənwōṯ ṣîywōn bammeleḵə šəlōmōh bā‘ăṭārâ
še‘iṭṭərâ-llwō ’immwō bəywōm ḥăṯunnāṯwō ûḇəywōm śiməḥaṯ libwō: s

------------------------------------------------------------------------

[Next: Song of Solomon (Shir Hashirim) Chapter 4](sol004.md)
