<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 41</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa041.htm">Polyglot</A>&nbsp;
<A HREF="../kjv/psa041.htm">KJV</A>&nbsp;
<A HREF="../sep/psa041.htm">Sep</A>&nbsp;
<A HREF="../vul/psa041.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa040.htm">Previous</A>&nbsp;
<A HREF="psa042.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 41</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֗חַ מִזְמ֥וֹר לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אַ֭שְׁרֵי מַשְׂכִּ֣יל אֶל־דָּ֑ל בְּי֥וֹם רָ֝עָ֗ה יְֽמַלְּטֵ֥הוּ יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יְהוָ֤ה׀ יִשְׁמְרֵ֣הוּ וִֽ֭יחַיֵּהוּ <font color="brown">יאשר</font> <font color="blue">וְאֻשַּׁ֣ר</font> בָּאָ֑רֶץ וְאַֽל־תִּ֝תְּנֵ֗הוּ בְּנֶ֣פֶשׁ אֹיְבָֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יְֽהוָ֗ה יִ֭סְעָדֶנּוּ עַל־עֶ֣רֶשׂ דְּוָ֑י כָּל־מִ֝שְׁכָּב֗וֹ הָפַ֥כְתָּ בְחָלְיֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֲ‍ֽנִי־אָ֭מַרְתִּי יְהוָ֣ה חָנֵּ֑נִי רְפָאָ֥ה נַ֝פְשִׁ֗י כִּי־חָטָ֥אתִי לָֽךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אוֹיְבַ֗י יֹאמְר֣וּ רַ֣ע לִ֑י מָתַ֥י יָ֝מ֗וּת וְאָבַ֥ד שְׁמֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאִם־בָּ֤א לִרְא֨וֹת׀ שָׁ֤וְא יְדַבֵּ֗ר לִבּ֗וֹ יִקְבָּץ־אָ֥וֶן ל֑וֹ יֵצֵ֖א לַח֣וּץ יְדַבֵּֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יַ֗חַד עָלַ֣י יִ֭תְלַחֲשׁוּ כָּל־שֹׂנְאָ֑י עָלַ֓י׀ יַחְשְׁב֖וּ רָעָ֣ה לִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;דְּֽבַר־בְּ֭לִיַּעַל יָצ֣וּק בּ֑וֹ וַאֲשֶׁ֥ר שָׁ֝כַ֗ב לֹא־יוֹסִ֥יף לָקֽוּם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;גַּם־אִ֤ישׁ שְׁלוֹמִ֨י׀ אֲשֶׁר־בָּטַ֣חְתִּי ב֖וֹ אוֹכֵ֣ל לַחְמִ֑י הִגְדִּ֖יל עָלַ֣י עָקֵֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאַתָּ֤ה יְהוָ֗ה חָנֵּ֥נִי וַהֲקִימֵ֑נִי וַֽאֲשַׁלְּמָ֥ה לָהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בְּזֹ֣את יָ֭דַעְתִּי כִּֽי־חָפַ֣צְתָּ בִּ֑י כִּ֤י לֹֽא־יָרִ֖יעַ אֹיְבִ֣י עָלָֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַאֲנִ֗י בְּ֭תֻמִּי תָּמַ֣כְתָּ בִּ֑י וַתַּצִּיבֵ֖נִי לְפָנֶ֣יךָ לְעוֹלָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בָּ֘ר֤וּךְ יְהוָ֨ה׀ אֱלֹ֘הֵ֤י יִשְׂרָאֵ֗ל מֵֽ֭הָעוֹלָם וְעַ֥ד הָעוֹלָ֗ם אָ֘מֵ֥ן׀ וְאָמֵֽן׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a miz&#601;mw&#333;r l&#601;&#x1E0F;&#257;wi&#x1E0F;: </P>
<P>2&nbsp;&#8217;a&#353;&#601;r&ecirc; ma&#347;&#601;k&icirc;l &#8217;el-d&#257;l b&#601;yw&#333;m r&#257;&#8216;&acirc; y&#601;mall&#601;&#x1E6D;&#275;h&ucirc; y&#601;hw&acirc;: </P>
<P>3&nbsp;y&#601;hw&acirc;| yi&#353;&#601;m&#601;r&#275;h&ucirc; w&icirc;&#x1E25;ayy&#275;h&ucirc; <font color="brown">ye&#8217;&#601;&#353;&#353;&#333;r</font> <font color="blue">w&#601;&#8217;u&#353;&#353;ar</font> b&#257;&#8217;&#257;re&#x1E63; w&#601;&#8217;al-tit&#601;n&#275;h&ucirc; b&#601;nefe&#353; &#8217;&#333;y&#601;&#x1E07;&#257;yw: </P>
<P>4&nbsp;y&#601;hw&acirc; yis&#601;&#8216;&#257;&#x1E0F;enn&ucirc; &#8216;al-&#8216;ere&#347; d&#601;w&#257;y k&#257;l-mi&#353;&#601;k&#257;&#x1E07;w&#333; h&#257;fa&#x1E35;&#601;t&#257; &#x1E07;&#601;&#x1E25;&#257;l&#601;yw&#333;: </P>
<P>5&nbsp;&#8217;&#259;&#x200D;n&icirc;-&#8217;&#257;mar&#601;t&icirc; y&#601;hw&acirc; &#x1E25;&#257;nn&#275;n&icirc; r&#601;f&#257;&#8217;&acirc; naf&#601;&#353;&icirc; k&icirc;-&#x1E25;&#257;&#x1E6D;&#257;&#8217;&#x1E6F;&icirc; l&#257;&#x1E35;&#601;: </P>
<P>6&nbsp;&#8217;w&#333;y&#601;&#x1E07;ay y&#333;&#8217;m&#601;r&ucirc; r<sup>a</sup>&#8216; l&icirc; m&#257;&#x1E6F;ay y&#257;m&ucirc;&#x1E6F; w&#601;&#8217;&#257;&#x1E07;a&#x1E0F; &#353;&#601;mw&#333;: </P>
<P>7&nbsp;w&#601;&#8217;im-b&#257;&#8217; lir&#601;&#8217;w&#333;&#x1E6F;| &#353;&#257;w&#601;&#8217; y&#601;&#x1E0F;ab&#275;r libw&#333; yiq&#601;b&#257;&#x1E63;-&#8217;&#257;wen lw&#333; y&#275;&#x1E63;&#275;&#8217; l<sup>a</sup>&#x1E25;&ucirc;&#x1E63; y&#601;&#x1E0F;ab&#275;r: </P>
<P>8&nbsp;y<sup>a</sup>&#x1E25;a&#x1E0F; &#8216;&#257;lay yi&#x1E6F;&#601;l<sup>a</sup>&#x1E25;&#259;&#353;&ucirc; k&#257;l-&#347;&#333;n&#601;&#8217;&#257;y &#8216;&#257;lay| y<sup>a</sup>&#x1E25;&#601;&#353;&#601;&#x1E07;&ucirc; r&#257;&#8216;&acirc; l&icirc;: </P>
<P>9&nbsp;d&#601;&#x1E07;ar-b&#601;l&icirc;y<sup>a</sup>&#8216;al y&#257;&#x1E63;&ucirc;q bw&#333; wa&#8217;&#259;&#353;er &#353;&#257;&#x1E35;a&#x1E07; l&#333;&#8217;-yw&#333;s&icirc;f l&#257;q&ucirc;m: </P>
<P>10&nbsp;gam-&#8217;&icirc;&#353; &#353;&#601;lw&#333;m&icirc;| &#8217;&#259;&#353;er-b&#257;&#x1E6D;<sup>a</sup>&#x1E25;&#601;t&icirc; &#x1E07;w&#333; &#8217;w&#333;&#x1E35;&#275;l l<sup>a</sup>&#x1E25;&#601;m&icirc; hi&#x1E21;&#601;d&icirc;l &#8216;&#257;lay &#8216;&#257;q&#275;&#x1E07;: </P>
<P>11&nbsp;w&#601;&#8217;at&acirc; y&#601;hw&acirc; &#x1E25;&#257;nn&#275;n&icirc; wah&#259;q&icirc;m&#275;n&icirc; wa&#8217;&#259;&#353;all&#601;m&acirc; l&acirc;em: </P>
<P>12&nbsp;b&#601;z&#333;&#8217;&#x1E6F; y&#257;&#x1E0F;<sup>a</sup>&#8216;&#601;t&icirc; k&icirc;-&#x1E25;&#257;fa&#x1E63;&#601;t&#257; b&icirc; k&icirc; l&#333;&#8217;-y&#257;r&icirc;&#8216;a &#8217;&#333;y&#601;&#x1E07;&icirc; &#8216;&#257;l&#257;y: </P>
<P>13&nbsp;wa&#8217;&#259;n&icirc; b&#601;&#x1E6F;umm&icirc; t&#257;ma&#x1E35;&#601;t&#257; b&icirc; wata&#x1E63;&#x1E63;&icirc;&#x1E07;&#275;n&icirc; l&#601;f&#257;ney&#x1E35;&#257; l&#601;&#8216;w&#333;l&#257;m: </P>
<P>14&nbsp;b&#257;r&ucirc;&#x1E35;&#601; y&#601;hw&acirc;| &#8217;&#277;l&#333;h&ecirc; yi&#347;&#601;r&#257;&#8217;&#275;l m&#275;h&#257;&#8216;w&#333;l&#257;m w&#601;&#8216;a&#x1E0F; h&#257;&#8216;w&#333;l&#257;m &#8217;&#257;m&#275;n| w&#601;&#8217;&#257;m&#275;n: </P>
</TD>
</TABLE>
<P><HR>
<CENTER>
<A HREF="psa042.htm">Next: Psalms (Tehilim) Chapter 42</A></CENTER>
</BODY>
</HTML>
