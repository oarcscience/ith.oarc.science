[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro017)  [KJV](../kjv/pro017)  [Sep](../sep/pro017.md) 
[Vul](../vul/pro017.md)   
  
[Proverbs (Mishlei) Index](pro.md)  
  [Previous](pro016)  [Next](pro018.md) 

------------------------------------------------------------------------

### Tanach (Hebrew): Proverbs (Mishlei) Chapter 17

‎<span id="001">1</span> ‏ט֤וֹב פַּ֣ת חֲ֭רֵבָה וְשַׁלְוָה־בָ֑הּ
מִ֝בַּ֗יִת מָלֵ֥א זִבְחֵי־רִֽיב׃

‎<span id="002">2</span> ‏עֶֽבֶד־מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ
וּבְת֥וֹךְ אַ֝חִ֗ים יַחֲלֹ֥ק נַחֲלָֽה׃

‎<span id="003">3</span> ‏מַצְרֵ֣ף לַ֭כֶּסֶף וְכ֣וּר לַזָּהָ֑ב וּבֹחֵ֖ן
לִבּ֣וֹת יְהוָֽה׃

‎<span id="004">4</span> ‏מֵ֭רַע מַקְשִׁ֣יב עַל־שְׂפַת־אָ֑וֶן שֶׁ֥קֶר
מֵ֝זִין עַל־לְשׁ֥וֹן הַוֹּֽת׃

‎<span id="005">5</span> ‏לֹעֵ֣ג לָ֭רָשׁ חֵרֵ֣ף עֹשֵׂ֑הוּ שָׂמֵ֥חַ
לְ֝אֵ֗יד לֹ֣א יִנָּקֶֽה׃

‎<span id="006">6</span> ‏עֲטֶ֣רֶת זְ֭קֵנִים בְּנֵ֣י בָנִ֑ים
וְתִפְאֶ֖רֶת בָּנִ֣ים אֲבוֹתָֽם׃

‎<span id="007">7</span> ‏לֹא־נָאוָ֣ה לְנָבָ֣ל שְׂפַת־יֶ֑תֶר אַ֝֗ף
כִּֽי־לְנָדִ֥יב שְׂפַת־שָֽׁקֶר׃

‎<span id="008">8</span> ‏אֶֽבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו
אֶֽל־כָּל־אֲשֶׁ֖ר יִפְנֶ֣ה יַשְׂכִּֽיל׃

‎<span id="009">9</span> ‏מְֽכַסֶּה־פֶּ֭שַׁע מְבַקֵּ֣שׁ אַהֲבָ֑ה
וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃

‎<span id="010">10</span> ‏תֵּ֣חַת גְּעָרָ֣ה בְמֵבִ֑ין מֵהַכּ֖וֹת
כְּסִ֣יל מֵאָֽה׃

‎<span id="011">11</span> ‏אַךְ־מְרִ֥י יְבַקֶּשׁ־רָ֑ע וּמַלְאָ֥ךְ
אַ֝כְזָרִ֗י יְשֻׁלַּח־בּֽוֹ׃

‎<span id="012">12</span> ‏פָּג֬וֹשׁ דֹּ֣ב שַׁכּ֣וּל בְּאִ֑ישׁ
וְאַל־כְּ֝סִ֗יל בְּאִוַּלְתּֽוֹ׃

‎<span id="013">13</span> ‏מֵשִׁ֣יב רָ֭עָה תַּ֣חַת טוֹבָ֑ה לֹא־תמיש
תָמ֥וּשׁ רָ֝עָ֗ה מִבֵּיתֽוֹ׃

‎<span id="014">14</span> ‏פּ֣וֹטֵֽר מַ֭יִם רֵאשִׁ֣ית מָד֑וֹן וְלִפְנֵ֥י
הִ֝תְגַּלַּ֗ע הָרִ֥יב<sup>3</sup> נְטֽוֹשׁ׃

‎<span id="015">15</span> ‏מַצְדִּ֣יק רָ֭שָׁע וּמַרְשִׁ֣יעַ צַדִּ֑יק
תּוֹעֲבַ֥ת יְ֝הוָ֗ה גַּם־שְׁנֵיהֶֽם׃

‎<span id="016">16</span> ‏לָמָּה־זֶּ֣ה מְחִ֣יר בְּיַד־כְּסִ֑יל
לִקְנ֖וֹת חָכְמָ֣ה וְלֶב־אָֽיִן׃

‎<span id="017">17</span> ‏בְּכָל־עֵ֭ת אֹהֵ֣ב הָרֵ֑עַ וְאָ֥ח לְ֝צָרָ֗ה
יִוָּלֵֽד׃

‎<span id="018">18</span> ‏אָדָ֣ם חֲסַר־לֵ֭ב תּוֹקֵ֣עַ כָּ֑ף עֹרֵ֥ב
עֲ֝רֻבָּ֗ה לִפְנֵ֥י רֵעֵֽהוּ׃

‎<span id="019">19</span> ‏אֹ֣הֵֽב פֶּ֭שַׁע אֹהֵ֣ב מַצָּ֑ה מַגְבִּ֥יהַּ
פִּ֝תְח֗וֹ מְבַקֶּשׁ־שָֽׁבֶר׃

‎<span id="020">20</span> ‏עִקֶּשׁ־לֵ֭ב לֹ֣א יִמְצָא־ט֑וֹב וְנֶהְפָּ֥ךְ
בִּ֝לְשׁוֹנ֗וֹ יִפּ֥וֹל בְּרָעָֽה׃

‎<span id="021">21</span> ‏יֹלֵ֣ד כְּ֭סִיל לְת֣וּגָה ל֑וֹ
וְלֹֽא־יִ֝שְׂמַ֗ח אֲבִ֣י נָבָֽל׃

‎<span id="022">22</span> ‏לֵ֣ב שָׂ֭מֵחַ יֵיטִ֣ב גֵּהָ֑ה וְר֥וּחַ
נְ֝כֵאָ֗ה תְּיַבֶּשׁ־גָּֽרֶם׃

‎<span id="023">23</span> ‏שֹׁ֣חַד מֵ֭חֵיק רָשָׁ֣ע יִקָּ֑ח לְ֝הַטּ֗וֹת
אָרְח֥וֹת מִשְׁפָּֽט׃

‎<span id="024">24</span> ‏אֶת־פְּנֵ֣י מֵבִ֣ין חָכְמָ֑ה וְעֵינֵ֥י
כְ֝סִ֗יל בִּקְצֵה־אָֽרֶץ׃

‎<span id="025">25</span> ‏כַּ֣עַס לְ֭אָבִיו בֵּ֣ן כְּסִ֑יל וּ֝מֶ֗מֶר
לְיוֹלַדְתּֽוֹ׃

‎<span id="026">26</span> ‏גַּ֤ם עֲנ֣וֹשׁ לַצַּדִּ֣יק לֹא־ט֑וֹב
לְהַכּ֖וֹת נְדִיבִ֣ים עַל־יֹֽשֶׁר׃

‎<span id="027">27</span> ‏חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת וקר־
יְקַר־ ר֝֗וּחַ אִ֣ישׁ תְּבוּנָֽה׃

‎<span id="028">28</span> ‏גַּ֤ם אֱוִ֣יל מַ֭חֲרִישׁ חָכָ֣ם יֵחָשֵׁ֑ב
אֹטֵ֖ם שְׂפָתָ֣יו נָבֽוֹן׃

1 ṭwōḇ paṯ ḥărēḇâ wəšaləwâ-ḇāh mibayiṯ mālē’ ziḇəḥê-rîḇ:

2 ‘eḇeḏ-maśəkîl yiməšōl bəḇēn mēḇîš ûḇəṯwōḵə ’<sup>a</sup>ḥîm
y<sup>a</sup>ḥălōq n<sup>a</sup>ḥălâ:

3 maṣərēf lakesef wəḵûr lazzâāḇ ûḇōḥēn libwōṯ yəhwâ:

4 mēr<sup>a</sup>‘ maqəšîḇ ‘al-śəfaṯ-’āwen šeqer mēzîn ‘al-ləšwōn haûōṯ:

5 lō‘ēḡ lārāš ḥērēf ‘ōśēhû śāmēḥa lə’êḏ lō’ yinnāqeh:

6 ‘ăṭereṯ zəqēnîm bənê ḇānîm wəṯifə’ereṯ bānîm ’ăḇwōṯām:

7 lō’-nā’wâ lənāḇāl śəfaṯ-yeṯer ’af kî-lənāḏîḇ śəfaṯ-šāqer:

8 ’eḇen-ḥēn haššōḥaḏ bə‘ênê ḇə‘ālāyw ’el-kāl-’ăšer yifəneh yaśəkîl:

9 məḵasseh-peš<sup>a</sup>‘ məḇaqqēš ’ahăḇâ wəšōneh ḇəḏāḇār mafərîḏ
’allûf:

10 tēḥaṯ gə‘ārâ ḇəmēḇîn mēhakwōṯ kəsîl mē’â:

11 ’aḵə-mərî yəḇaqqeš-rā‘ ûmalə’āḵə ’aḵəzārî yəšull<sup>a</sup>ḥ-bwō:

12 pāḡwōš dōḇ šakûl bə’îš wə’al-kəsîl bə’iûalətwō:

13 mēšîḇ rā‘â t<sup>a</sup>ḥaṯ ṭwōḇâ lō’-ṯāmîš ṯāmûš rā‘â mibêṯwō:

14 pwōṭēr mayim rē’šîṯ māḏwōn wəlifənê hiṯəgall<sup>a</sup>‘
hārîḇ<sup>3</sup> nəṭwōš:

15 maṣədîq rāšā‘ ûmarəšî‘a ṣadîq twō‘ăḇaṯ yəhwâ gam-šənêhem:

16 lāmmâ-zzeh məḥîr bəyaḏ-kəsîl liqənwōṯ ḥāḵəmâ wəleḇ-’āyin:

17 bəḵāl-‘ēṯ ’ōhēḇ hārē‘a wə’āḥ ləṣārâ yiûālēḏ:

18 ’āḏām ḥăsar-lēḇ twōqē‘a kāf ‘ōrēḇ ‘ărubâ lifənê rē‘ēhû:

19 ’ōhēḇ peš<sup>a</sup>‘ ’ōhēḇ maṣṣâ maḡəbîhha piṯəḥwō məḇaqqeš-šāḇer:

20 ‘iqqeš-lēḇ lō’ yiməṣā’-ṭwōḇ wənehəpāḵə biləšwōnwō yipwōl bərā‘â:

21 yōlēḏ kəsîl ləṯûḡâ lwō wəlō’-yiśəm<sup>a</sup>ḥ ’ăḇî nāḇāl:

22 lēḇ śāmēḥa yêṭiḇ gēhâ wərûḥa nəḵē’â təyabeš-gārem:

23 šōḥaḏ mēḥêq rāšā‘ yiqqāḥ ləhaṭṭwōṯ ’ārəḥwōṯ mišəpāṭ:

24 ’eṯ-pənê mēḇîn ḥāḵəmâ wə‘ênê ḵəsîl biqəṣēh-’āreṣ:

25 k<sup>a</sup>‘as lə’āḇîw bēn kəsîl ûmemer ləywōlaḏətwō:

26 gam ‘ănwōš laṣṣadîq lō’-ṭwōḇ ləhakwōṯ nəḏîḇîm ‘al-yōšer:

27 ḥwōśēḵə ’ămārāyw ywōḏē‘a dā‘aṯ wəqar- yəqar- rûḥa ’îš təḇûnâ:

28 gam ’ĕwîl m<sup>a</sup>ḥărîš ḥāḵām yēḥāšēḇ ’ōṭēm śəfāṯāyw nāḇwōn:

------------------------------------------------------------------------

[Next: Proverbs (Mishlei) Chapter 18](pro018.md)
