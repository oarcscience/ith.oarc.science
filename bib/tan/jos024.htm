<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos024.htm">Polyglot</A>&nbsp;
<A HREF="../kjv/jos024.htm">KJV</A>&nbsp;
<A HREF="../sep/jsb024.htm">Sep:JsB</A>&nbsp;
<A HREF="../vul/jos024.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos023.htm">Previous</A>&nbsp;
<A HREF="jdg001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֶּאֶסֹ֧ף יְהוֹשֻׁ֛עַ אֶת־כָּל־שִׁבְטֵ֥י יִשְׂרָאֵ֖ל שְׁכֶ֑מָה וַיִּקְרָא֩ לְזִקְנֵ֨י יִשְׂרָאֵ֜ל וּלְרָאשָׁ֗יו וּלְשֹֽׁפְטָיו֙ וּלְשֹׁ֣טְרָ֔יו וַיִּֽתְיַצְּב֖וּ לִפְנֵ֥י הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר יְהוֹשֻׁ֜עַ אֶל־כָּל־הָעָ֗ם כֹּֽה־אָמַ֣ר יְהוָה֮ אֱלֹהֵ֣י יִשְׂרָאֵל֒ בְּעֵ֣בֶר הַנָּהָ֗ר יָשְׁב֤וּ אֲבֽוֹתֵיכֶם֙ מֵֽעוֹלָ֔ם תֶּ֛רַח אֲבִ֥י אַבְרָהָ֖ם וַאֲבִ֣י נָח֑וֹר וַיַּעַבְד֖וּ אֱלֹהִ֥ים אֲחֵרִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וָ֠אֶקַּח אֶת־אֲבִיכֶ֤ם אֶת־אַבְרָהָם֙ מֵעֵ֣בֶר הַנָּהָ֔ר וָאוֹלֵ֥ךְ אוֹת֖וֹ בְּכָל־אֶ֣רֶץ כְּנָ֑עַן <font color="brown">וארב</font> <font color="blue">וָאַרְבֶּה֙</font> אֶת־זַרְע֔וֹ וָֽאֶתֶּן־ל֖וֹ אֶת־יִצְחָֽק׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וָאֶתֵּ֣ן לְיִצְחָ֔ק אֶֽת־יַעֲקֹ֖ב וְאֶת־עֵשָׂ֑ו וָאֶתֵּ֨ן לְעֵשָׂ֜ו אֶת־הַ֤ר שֵׂעִיר֙ לָרֶ֣שֶׁת אוֹת֔וֹ וְיַעֲקֹ֥ב וּבָנָ֖יו יָרְד֥וּ מִצְרָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וָאֶשְׁלַ֞ח אֶת־מֹשֶׁ֤ה וְאֶֽת־אַהֲרֹן֙ וָאֶגֹּ֣ף אֶת־מִצְרַ֔יִם כַּאֲשֶׁ֥ר עָשִׂ֖יתִי בְּקִרְבּ֑וֹ וְאַחַ֖ר הוֹצֵ֥אתִי אֶתְכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וָֽאוֹצִ֤יא אֶת־אֲבֽוֹתֵיכֶם֙ מִמִּצְרַ֔יִם וַתָּבֹ֖אוּ הַיָּ֑מָּה וַיִּרְדְּפ֨וּ מִצְרַ֜יִם אַחֲרֵ֧י אֲבוֹתֵיכֶ֛ם בְּרֶ֥כֶב וּבְפָרָשִׁ֖ים יַם־סֽוּף׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּצְעֲק֣וּ אֶל־יְהוָ֗ה וַיָּ֨שֶׂם מַֽאֲפֵ֜ל בֵּינֵיכֶ֣ם׀ וּבֵ֣ין הַמִּצְרִ֗ים וַיָּבֵ֨א עָלָ֤יו אֶת־הַיָּם֙ וַיְכַסֵּ֔הוּ וַתִּרְאֶ֙ינָה֙ עֵינֵיכֶ֔ם אֵ֥ת אֲשֶׁר־עָשִׂ֖יתִי בְּמִצְרָ֑יִם וַתֵּשְׁב֥וּ בַמִּדְבָּ֖ר יָמִ֥ים רַבִּֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;<font color="brown">ואבאה</font> <font color="blue">וָאָבִ֣יא</font> אֶתְכֶ֗ם אֶל־אֶ֤רֶץ הָאֱמֹרִי֙ הַיּוֹשֵׁב֙ בְּעֵ֣בֶר הַיַּרְדֵּ֔ן וַיִּֽלָּחֲמ֖וּ אִתְּכֶ֑ם וָאֶתֵּ֨ן אוֹתָ֤ם בְּיֶדְכֶם֙ וַתִּֽירְשׁ֣וּ אֶת־אַרְצָ֔ם וָאַשְׁמִידֵ֖ם מִפְּנֵיכֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּ֨קָם בָּלָ֤ק בֶּן־צִפּוֹר֙ מֶ֣לֶךְ מוֹאָ֔ב וַיִּלָּ֖חֶם בְּיִשְׂרָאֵ֑ל וַיִּשְׁלַ֗ח וַיִּקְרָ֛א לְבִלְעָ֥ם בֶּן־בְּע֖וֹר לְקַלֵּ֥ל אֶתְכֶֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְלֹ֥א אָבִ֖יתִי לִשְׁמֹ֣עַ לְבִלְעָ֑ם וַיְבָ֤רֶךְ בָּרוֹךְ֙ אֶתְכֶ֔ם וָאַצִּ֥ל אֶתְכֶ֖ם מִיָּדֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתַּעַבְר֣וּ אֶת־הַיַּרְדֵּן֮ וַתָּבֹ֣אוּ אֶל־יְרִיחוֹ֒ וַיִּלָּחֲמ֣וּ בָכֶ֣ם בַּעֲלֵֽי־יְ֠רִיחוֹ הָֽאֱמֹרִ֨י וְהַפְּרִזִּ֜י וְהַֽכְּנַעֲנִ֗י וְהַֽחִתִּי֙ וְהַגִּרְגָּשִׁ֔י הַֽחִוִּ֖י וְהַיְבוּסִ֑י וָאֶתֵּ֥ן אוֹתָ֖ם בְּיֶדְכֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וָאֶשְׁלַ֤ח לִפְנֵיכֶם֙ אֶת־הַצִּרְעָ֔ה וַתְּגָ֤רֶשׁ אוֹתָם֙ מִפְּנֵיכֶ֔ם שְׁנֵ֖י מַלְכֵ֣י הָאֱמֹרִ֑י לֹ֥א בְחַרְבְּךָ֖ וְלֹ֥א בְקַשְׁתֶּֽךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וָאֶתֵּ֨ן לָכֶ֜ם אֶ֣רֶץ׀ אֲשֶׁ֧ר לֹֽא־יָגַ֣עְתָּ בָּ֗הּ וְעָרִים֙ אֲשֶׁ֣ר לֹא־בְנִיתֶ֔ם וַתֵּשְׁב֖וּ בָּהֶ֑ם כְּרָמִ֤ים וְזֵיתִים֙ אֲשֶׁ֣ר לֹֽא־נְטַעְתֶּ֔ם אַתֶּ֖ם אֹכְלִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְעַתָּ֞ה יְר֧אוּ אֶת־יְהוָ֛ה וְעִבְד֥וּ אֹת֖וֹ בְּתָמִ֣ים וּבֶֽאֱמֶ֑ת וְהָסִ֣ירוּ אֶת־אֱלֹהִ֗ים אֲשֶׁר֩ עָבְד֨וּ אֲבוֹתֵיכֶ֜ם בְּעֵ֤בֶר הַנָּהָר֙ וּבְמִצְרַ֔יִם וְעִבְד֖וּ אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאִם֩ רַ֨ע בְּֽעֵינֵיכֶ֜ם לַעֲבֹ֣ד אֶת־יְהוָ֗ה בַּחֲר֨וּ לָכֶ֣ם הַיּוֹם֮ אֶת־מִ֣י תַעֲבֹדוּן֒ אִ֣ם אֶת־אֱלֹהִ֞ים אֲשֶׁר־עָבְד֣וּ אֲבוֹתֵיכֶ֗ם אֲשֶׁר֙ <font color="brown">בעבר</font> <font color="blue">מֵעֵ֣בֶר<font color="red"><sup>a</font></sup></font> הַנָּהָ֔ר וְאִם֙ אֶת־אֱלֹהֵ֣י הָאֱמֹרִ֔י אֲשֶׁ֥ר אַתֶּ֖ם יֹשְׁבִ֣ים בְּאַרְצָ֑ם וְאָנֹכִ֣י וּבֵיתִ֔י נַעֲבֹ֖ד אֶת־יְהוָֽה׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּ֤עַן הָעָם֙ וַיֹּ֔אמֶר חָלִ֣ילָה לָּ֔נוּ מֵעֲזֹ֖ב אֶת־יְהוָ֑ה לַעֲבֹ֖ד אֱלֹהִ֥ים אֲחֵרִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּ֚י יְהוָ֣ה אֱלֹהֵ֔ינוּ הוּא֩ הַמַּעֲלֶ֨ה אֹתָ֧נוּ וְאֶת־אֲבוֹתֵ֛ינוּ מֵאֶ֥רֶץ מִצְרַ֖יִם מִבֵּ֣ית עֲבָדִ֑ים וַאֲשֶׁ֧ר עָשָׂ֣ה לְעֵינֵ֗ינוּ אֶת־הָאֹת֤וֹת הַגְּדֹלוֹת֙ הָאֵ֔לֶּה וַֽיִּשְׁמְרֵ֗נוּ בְּכָל־הַדֶּ֙רֶךְ֙ אֲשֶׁ֣ר הָלַ֣כְנוּ בָ֔הּ וּבְכֹל֙ הָֽעַמִּ֔ים אֲשֶׁ֥ר עָבַ֖רְנוּ בְּקִרְבָּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיְגָ֨רֶשׁ יְהוָ֜ה אֶת־כָּל־הָעַמִּ֗ים וְאֶת־הָאֱמֹרִ֛י יֹשֵׁ֥ב הָאָ֖רֶץ מִפָּנֵ֑ינוּ גַּם־אֲנַ֙חְנוּ֙ נַעֲבֹ֣ד אֶת־יְהוָ֔ה כִּי־ה֖וּא אֱלֹהֵֽינוּ׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֨אמֶר יְהוֹשֻׁ֜עַ אֶל־הָעָ֗ם לֹ֤א תֽוּכְלוּ֙ לַעֲבֹ֣ד אֶת־יְהוָ֔ה כִּֽי־אֱלֹהִ֥ים קְדֹשִׁ֖ים ה֑וּא אֵֽל־קַנּ֣וֹא ה֔וּא לֹֽא־יִשָּׂ֥א לְפִשְׁעֲכֶ֖ם וּלְחַטֹּאותֵיכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;כִּ֤י תַֽעַזְבוּ֙ אֶת־יְהוָ֔ה וַעֲבַדְתֶּ֖ם אֱלֹהֵ֣י נֵכָ֑ר וְשָׁ֨ב וְהֵרַ֤ע לָכֶם֙ וְכִלָּ֣ה אֶתְכֶ֔ם אַחֲרֵ֖י אֲשֶׁר־הֵיטִ֥יב לָכֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֥אמֶר הָעָ֖ם אֶל־יְהוֹשֻׁ֑עַ לֹ֕א כִּ֥י אֶת־יְהוָ֖ה נַעֲבֹֽד׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֨אמֶר יְהוֹשֻׁ֜עַ אֶל־הָעָ֗ם עֵדִ֤ים אַתֶּם֙ בָּכֶ֔ם כִּֽי־אַתֶּ֞ם בְּחַרְתֶּ֥ם לָכֶ֛ם אֶת־יְהוָ֖ה לַעֲבֹ֣ד אוֹת֑וֹ וַיֹּאמְר֖וּ עֵדִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעַתָּ֕ה הָסִ֛ירוּ אֶת־אֱלֹהֵ֥י הַנֵּכָ֖ר אֲשֶׁ֣ר בְּקִרְבְּכֶ֑ם וְהַטּוּ֙ אֶת־לְבַבְכֶ֔ם אֶל־יְהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּאמְר֥וּ הָעָ֖ם אֶל־יְהוֹשֻׁ֑עַ אֶת־יְהוָ֤ה אֱלֹהֵ֙ינוּ֙ נַעֲבֹ֔ד וּבְקוֹל֖וֹ נִשְׁמָֽע׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּכְרֹ֨ת יְהוֹשֻׁ֧עַ בְּרִ֛ית לָעָ֖ם בַּיּ֣וֹם הַה֑וּא וַיָּ֥שֶׂם ל֛וֹ חֹ֥ק וּמִשְׁפָּ֖ט בִּשְׁכֶֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּכְתֹּ֤ב יְהוֹשֻׁ֙עַ֙ אֶת־הַדְּבָרִ֣ים הָאֵ֔לֶּה בְּסֵ֖פֶר תּוֹרַ֣ת אֱלֹהִ֑ים וַיִּקַּח֙ אֶ֣בֶן גְּדוֹלָ֔ה וַיְקִימֶ֣הָ שָּׁ֔ם תַּ֚חַת הָֽאַלָּ֔ה אֲשֶׁ֖ר בְּמִקְדַּ֥שׁ יְהוָֽה׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֨אמֶר יְהוֹשֻׁ֜עַ אֶל־כָּל־הָעָ֗ם הִנֵּ֨ה הָאֶ֤בֶן הַזֹּאת֙ תִּֽהְיֶה־בָּ֣נוּ לְעֵדָ֔ה כִּֽי־הִ֣יא שָׁמְעָ֗ה אֵ֚ת כָּל־אִמְרֵ֣י יְהוָ֔ה אֲשֶׁ֥ר דִּבֶּ֖ר עִמָּ֑נוּ וְהָיְתָ֤ה בָכֶם֙ לְעֵדָ֔ה פֶּֽן־תְּכַחֲשׁ֖וּן בֵּאלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיְשַׁלַּ֤ח יְהוֹשֻׁ֙עַ֙ אֶת־הָעָ֔ם אִ֖ישׁ לְנַחֲלָתֽוֹ׃ פ</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיְהִ֗י אַֽחֲרֵי֙ הַדְּבָרִ֣ים הָאֵ֔לֶּה וַיָּ֛מָת יְהוֹשֻׁ֥עַ בִּן־נ֖וּן עֶ֣בֶד יְהוָ֑ה בֶּן־מֵאָ֥ה וָעֶ֖שֶׂר שָׁנִֽים׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּקְבְּר֤וּ אֹתוֹ֙ בִּגְב֣וּל נַחֲלָת֔וֹ בְּתִמְנַת־סֶ֖רַח אֲשֶׁ֣ר בְּהַר־אֶפְרָ֑יִם מִצְּפ֖וֹן לְהַר־גָּֽעַשׁ׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּעֲבֹ֤ד יִשְׂרָאֵל֙ אֶת־יְהוָ֔ה כֹּ֖ל יְמֵ֣י יְהוֹשֻׁ֑עַ וְכֹ֣ל׀ יְמֵ֣י הַזְּקֵנִ֗ים אֲשֶׁ֨ר הֶאֱרִ֤יכוּ יָמִים֙ אַחֲרֵ֣י יְהוֹשֻׁ֔עַ וַאֲשֶׁ֣ר יָדְע֗וּ אֵ֚ת כָּל־מַעֲשֵׂ֣ה יְהוָ֔ה אֲשֶׁ֥ר עָשָׂ֖ה לְיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְאֶת־עַצְמ֣וֹת י֠וֹסֵף אֲשֶׁר־הֶעֱל֨וּ בְנֵי־יִשְׂרָאֵ֥ל׀ מִמִּצְרַיִם֮ קָבְר֣וּ בִשְׁכֶם֒ בְּחֶלְקַ֣ת הַשָּׂדֶ֗ה אֲשֶׁ֨ר קָנָ֧ה יַעֲקֹ֛ב מֵאֵ֛ת בְּנֵֽי־חֲמ֥וֹר אֲבִֽי־שְׁכֶ֖ם בְּמֵאָ֣ה קְשִׂיטָ֑ה וַיִּֽהְי֥וּ לִבְנֵֽי־יוֹסֵ֖ף לְנַחֲלָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְאֶלְעָזָ֥ר בֶּֽן־אַהֲרֹ֖ן מֵ֑ת וַיִּקְבְּר֣וּ אֹת֗וֹ בְּגִבְעַת֙ פִּֽינְחָ֣ס בְּנ֔וֹ אֲשֶׁ֥ר נִתַּן־ל֖וֹ בְּהַ֥ר אֶפְרָֽיִם׃ </P>
<P></P>
</TD>
<TD WIDTH="50%">
<P>1&nbsp;wayye&#8217;es&#333;f y&#601;hw&#333;&#353;u&#8216;a &#8217;e&#x1E6F;-k&#257;l-&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l &#353;&#601;&#x1E35;em&acirc; wayyiq&#601;r&#257;&#8217; l&#601;ziq&#601;n&ecirc; yi&#347;&#601;r&#257;&#8217;&#275;l &ucirc;l&#601;r&#257;&#8217;&#353;&#257;yw &ucirc;l&#601;&#353;&#333;f&#601;&#x1E6D;&#257;yw &ucirc;l&#601;&#353;&#333;&#x1E6D;&#601;r&#257;yw wayyi&#x1E6F;&#601;ya&#x1E63;&#x1E63;&#601;&#x1E07;&ucirc; lif&#601;n&ecirc; h&#257;&#8217;&#277;l&#333;h&icirc;m: </P>
<P>2&nbsp;wayy&#333;&#8217;mer y&#601;hw&#333;&#353;u&#8216;a &#8217;el-k&#257;l-h&#257;&#8216;&#257;m k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l b&#601;&#8216;&#275;&#x1E07;er hann&acirc;&#257;r y&#257;&#353;&#601;&#x1E07;&ucirc; &#8217;&#259;&#x1E07;w&#333;&#x1E6F;&ecirc;&#x1E35;em m&#275;&#8216;w&#333;l&#257;m ter<sup>a</sup>&#x1E25; &#8217;&#259;&#x1E07;&icirc; &#8217;a&#x1E07;&#601;r&acirc;&#257;m wa&#8217;&#259;&#x1E07;&icirc; n&#257;&#x1E25;w&#333;r wayy<sup>a</sup>&#8216;a&#x1E07;&#601;&#x1E0F;&ucirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m: </P>
<P>3&nbsp;w&#257;&#8217;eqq<sup>a</sup>&#x1E25; &#8217;e&#x1E6F;-&#8217;&#259;&#x1E07;&icirc;&#x1E35;em &#8217;e&#x1E6F;-&#8217;a&#x1E07;&#601;r&acirc;&#257;m m&#275;&#8216;&#275;&#x1E07;er hann&acirc;&#257;r w&#257;&#8217;w&#333;l&#275;&#x1E35;&#601; &#8217;w&#333;&#x1E6F;w&#333; b&#601;&#x1E35;&#257;l-&#8217;ere&#x1E63; k&#601;n&#257;&#8216;an <font color="brown">w&#257;&#8217;ere&#x1E07;</font> <font color="blue">w&#257;&#8217;ar&#601;beh</font> &#8217;e&#x1E6F;-zar&#601;&#8216;w&#333; w&#257;&#8217;eten-lw&#333; &#8217;e&#x1E6F;-yi&#x1E63;&#601;&#x1E25;&#257;q: </P>
<P>4&nbsp;w&#257;&#8217;et&#275;n l&#601;yi&#x1E63;&#601;&#x1E25;&#257;q &#8217;e&#x1E6F;-y<sup>a</sup>&#8216;&#259;q&#333;&#x1E07; w&#601;&#8217;e&#x1E6F;-&#8216;&#275;&#347;&#257;w w&#257;&#8217;et&#275;n l&#601;&#8216;&#275;&#347;&#257;w &#8217;e&#x1E6F;-har &#347;&#275;&#8216;&icirc;r l&#257;re&#353;e&#x1E6F; &#8217;w&#333;&#x1E6F;w&#333; w&#601;y<sup>a</sup>&#8216;&#259;q&#333;&#x1E07; &ucirc;&#x1E07;&#257;n&#257;yw y&#257;r&#601;&#x1E0F;&ucirc; mi&#x1E63;&#601;r&#257;yim: </P>
<P>5&nbsp;w&#257;&#8217;e&#353;&#601;l<sup>a</sup>&#x1E25; &#8217;e&#x1E6F;-m&#333;&#353;eh w&#601;&#8217;e&#x1E6F;-&#8217;ah&#259;r&#333;n w&#257;&#8217;eg&#333;f &#8217;e&#x1E6F;-mi&#x1E63;&#601;rayim ka&#8217;&#259;&#353;er &#8216;&#257;&#347;&icirc;&#x1E6F;&icirc; b&#601;qir&#601;bw&#333; w&#601;&#8217;<sup>a</sup>&#x1E25;ar hw&#333;&#x1E63;&#275;&#8217;&#x1E6F;&icirc; &#8217;e&#x1E6F;&#601;&#x1E35;em: </P>
<P>6&nbsp;w&#257;&#8217;w&#333;&#x1E63;&icirc;&#8217; &#8217;e&#x1E6F;-&#8217;&#259;&#x1E07;w&#333;&#x1E6F;&ecirc;&#x1E35;em mimmi&#x1E63;&#601;rayim wat&#257;&#x1E07;&#333;&#8217;&ucirc; hayy&#257;mm&acirc; wayyir&#601;d&#601;f&ucirc; mi&#x1E63;&#601;rayim &#8217;<sup>a</sup>&#x1E25;&#259;r&ecirc; &#8217;&#259;&#x1E07;w&#333;&#x1E6F;&ecirc;&#x1E35;em b&#601;re&#x1E35;e&#x1E07; &ucirc;&#x1E07;&#601;f&#257;r&#257;&#353;&icirc;m yam-s&ucirc;f: </P>
<P>7&nbsp;wayyi&#x1E63;&#601;&#8216;&#259;q&ucirc; &#8217;el-y&#601;hw&acirc; wayy&#257;&#347;em ma&#8217;&#259;f&#275;l b&ecirc;n&ecirc;&#x1E35;em| &ucirc;&#x1E07;&ecirc;n hammi&#x1E63;&#601;r&icirc;m wayy&#257;&#x1E07;&#275;&#8217; &#8216;&#257;l&#257;yw &#8217;e&#x1E6F;-hayy&#257;m way&#601;&#x1E35;ass&#275;h&ucirc; watir&#601;&#8217;eyn&acirc; &#8216;&ecirc;n&ecirc;&#x1E35;em &#8217;&#275;&#x1E6F; &#8217;&#259;&#353;er-&#8216;&#257;&#347;&icirc;&#x1E6F;&icirc; b&#601;mi&#x1E63;&#601;r&#257;yim wat&#275;&#353;&#601;&#x1E07;&ucirc; &#x1E07;ammi&#x1E0F;&#601;b&#257;r y&#257;m&icirc;m rab&icirc;m: </P>
<P>8&nbsp;<font color="brown">w&#257;&#8217;&#257;&#x1E07;i&#8217;&acirc;</font> <font color="blue">w&#257;&#8217;&#257;&#x1E07;&icirc;&#8217;</font> &#8217;e&#x1E6F;&#601;&#x1E35;em &#8217;el-&#8217;ere&#x1E63; h&#257;&#8217;&#277;m&#333;r&icirc; hayyw&#333;&#353;&#275;&#x1E07; b&#601;&#8216;&#275;&#x1E07;er hayyar&#601;d&#275;n wayyill&#257;&#x1E25;&#259;m&ucirc; &#8217;it&#601;&#x1E35;em w&#257;&#8217;et&#275;n &#8217;w&#333;&#x1E6F;&#257;m b&#601;ye&#x1E0F;&#601;&#x1E35;em wat&icirc;r&#601;&#353;&ucirc; &#8217;e&#x1E6F;-&#8217;ar&#601;&#x1E63;&#257;m w&#257;&#8217;a&#353;&#601;m&icirc;&#x1E0F;&#275;m mip&#601;n&ecirc;&#x1E35;em: </P>
<P>9&nbsp;wayy&#257;q&#257;m b&#257;l&#257;q ben-&#x1E63;ipw&#333;r mele&#x1E35;&#601; mw&#333;&#8217;&#257;&#x1E07; wayyill&#257;&#x1E25;em b&#601;yi&#347;&#601;r&#257;&#8217;&#275;l wayyi&#353;&#601;l<sup>a</sup>&#x1E25; wayyiq&#601;r&#257;&#8217; l&#601;&#x1E07;il&#601;&#8216;&#257;m ben-b&#601;&#8216;w&#333;r l&#601;qall&#275;l &#8217;e&#x1E6F;&#601;&#x1E35;em: </P>
<P>10&nbsp;w&#601;l&#333;&#8217; &#8217;&#257;&#x1E07;&icirc;&#x1E6F;&icirc; li&#353;&#601;m&#333;&#8216;a l&#601;&#x1E07;il&#601;&#8216;&#257;m way&#601;&#x1E07;&#257;re&#x1E35;&#601; b&#257;rw&#333;&#x1E35;&#601; &#8217;e&#x1E6F;&#601;&#x1E35;em w&#257;&#8217;a&#x1E63;&#x1E63;il &#8217;e&#x1E6F;&#601;&#x1E35;em m&icirc;y&#257;&#x1E0F;w&#333;: </P>
<P>11&nbsp;wat<sup>a</sup>&#8216;a&#x1E07;&#601;r&ucirc; &#8217;e&#x1E6F;-hayyar&#601;d&#275;n wat&#257;&#x1E07;&#333;&#8217;&ucirc; &#8217;el-y&#601;r&icirc;&#x1E25;w&#333; wayyill&#257;&#x1E25;&#259;m&ucirc; &#x1E07;&#257;&#x1E35;em b<sup>a</sup>&#8216;&#259;l&ecirc;-y&#601;r&icirc;&#x1E25;w&#333; h&#257;&#8217;&#277;m&#333;r&icirc; w&#601;hap&#601;rizz&icirc; w&#601;hak&#601;n<sup>a</sup>&#8216;&#259;n&icirc; w&#601;h<sup>a</sup>&#x1E25;it&icirc; w&#601;hagir&#601;g&#257;&#353;&icirc; h<sup>a</sup>&#x1E25;i&ucirc;&icirc; w&#601;hay&#601;&#x1E07;&ucirc;s&icirc; w&#257;&#8217;et&#275;n &#8217;w&#333;&#x1E6F;&#257;m b&#601;ye&#x1E0F;&#601;&#x1E35;em: </P>
<P>12&nbsp;w&#257;&#8217;e&#353;&#601;l<sup>a</sup>&#x1E25; lif&#601;n&ecirc;&#x1E35;em &#8217;e&#x1E6F;-ha&#x1E63;&#x1E63;ir&#601;&#8216;&acirc; wat&#601;&#x1E21;&#257;re&#353; &#8217;w&#333;&#x1E6F;&#257;m mip&#601;n&ecirc;&#x1E35;em &#353;&#601;n&ecirc; mal&#601;&#x1E35;&ecirc; h&#257;&#8217;&#277;m&#333;r&icirc; l&#333;&#8217; &#x1E07;&#601;&#x1E25;ar&#601;b&#601;&#x1E35;&#257; w&#601;l&#333;&#8217; &#x1E07;&#601;qa&#353;&#601;te&#x1E35;&#257;: </P>
<P>13&nbsp;w&#257;&#8217;et&#275;n l&#257;&#x1E35;em &#8217;ere&#x1E63;| &#8217;&#259;&#353;er l&#333;&#8217;-y&#257;&#x1E21;<sup>a</sup>&#8216;&#601;t&#257; b&#257;h w&#601;&#8216;&#257;r&icirc;m &#8217;&#259;&#353;er l&#333;&#8217;-&#x1E07;&#601;n&icirc;&#x1E6F;em wat&#275;&#353;&#601;&#x1E07;&ucirc; b&acirc;em k&#601;r&#257;m&icirc;m w&#601;z&ecirc;&#x1E6F;&icirc;m &#8217;&#259;&#353;er l&#333;&#8217;-n&#601;&#x1E6D;<sup>a</sup>&#8216;&#601;tem &#8217;atem &#8217;&#333;&#x1E35;&#601;l&icirc;m: </P>
<P>14&nbsp;w&#601;&#8216;at&acirc; y&#601;r&#8217;&ucirc; &#8217;e&#x1E6F;-y&#601;hw&acirc; w&#601;&#8216;i&#x1E07;&#601;&#x1E0F;&ucirc; &#8217;&#333;&#x1E6F;w&#333; b&#601;&#x1E6F;&#257;m&icirc;m &ucirc;&#x1E07;e&#8217;&#277;me&#x1E6F; w&#601;h&#257;s&icirc;r&ucirc; &#8217;e&#x1E6F;-&#8217;&#277;l&#333;h&icirc;m &#8217;&#259;&#353;er &#8216;&#257;&#x1E07;&#601;&#x1E0F;&ucirc; &#8217;&#259;&#x1E07;w&#333;&#x1E6F;&ecirc;&#x1E35;em b&#601;&#8216;&#275;&#x1E07;er hann&acirc;&#257;r &ucirc;&#x1E07;&#601;mi&#x1E63;&#601;rayim w&#601;&#8216;i&#x1E07;&#601;&#x1E0F;&ucirc; &#8217;e&#x1E6F;-y&#601;hw&acirc;: </P>
<P>15&nbsp;w&#601;&#8217;im r<sup>a</sup>&#8216; b&#601;&#8216;&ecirc;n&ecirc;&#x1E35;em l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-y&#601;hw&acirc; b<sup>a</sup>&#x1E25;&#259;r&ucirc; l&#257;&#x1E35;em hayyw&#333;m &#8217;e&#x1E6F;-m&icirc; &#x1E6F;<sup>a</sup>&#8216;&#259;&#x1E07;&#333;&#x1E0F;&ucirc;n &#8217;im &#8217;e&#x1E6F;-&#8217;&#277;l&#333;h&icirc;m &#8217;&#259;&#353;er-&#8216;&#257;&#x1E07;&#601;&#x1E0F;&ucirc; &#8217;&#259;&#x1E07;w&#333;&#x1E6F;&ecirc;&#x1E35;em &#8217;&#259;&#353;er <font color="brown">b&#601;&#8216;&#275;&#x1E07;er</font> <font color="blue">m&#275;&#8216;&#275;&#x1E07;er<font color="red"><sup>a</font></sup></font> hann&acirc;&#257;r w&#601;&#8217;im &#8217;e&#x1E6F;-&#8217;&#277;l&#333;h&ecirc; h&#257;&#8217;&#277;m&#333;r&icirc; &#8217;&#259;&#353;er &#8217;atem y&#333;&#353;&#601;&#x1E07;&icirc;m b&#601;&#8217;ar&#601;&#x1E63;&#257;m w&#601;&#8217;&#257;n&#333;&#x1E35;&icirc; &ucirc;&#x1E07;&ecirc;&#x1E6F;&icirc; n<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-y&#601;hw&acirc;: f</P>
<P>16&nbsp;wayy<sup>a</sup>&#8216;an h&#257;&#8216;&#257;m wayy&#333;&#8217;mer &#x1E25;&#257;l&icirc;l&acirc; ll&#257;n&ucirc; m&#275;&#8216;&#259;z&#333;&#x1E07; &#8217;e&#x1E6F;-y&#601;hw&acirc; l<sup>a</sup>&#8216;&#259;&#x1E07;&#333;&#x1E0F; &#8217;&#277;l&#333;h&icirc;m &#8217;&#259;&#x1E25;&#275;r&icirc;m: </P>
<P>17&nbsp;k&icirc; y&#601;hw&acirc; &#8217;&#277;l&#333;h&ecirc;n&ucirc; h&ucirc;&#8217; hamm<sup>a</sup>&#8216;&#259;leh &#8217;&#333;&#x1E6F;&#257;n&ucirc; w&#601;&#8217;e&#x1E6F;-&#8217;&#259;&#x1E07;w&#333;&#x1E6F;&ecirc;n&ucirc; m&#275;&#8217;ere&#x1E63; mi&#x1E63;&#601;rayim mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m wa&#8217;&#259;&#353;er &#8216;&#257;&#347;&acirc; l&#601;&#8216;&ecirc;n&ecirc;n&ucirc; &#8217;e&#x1E6F;-h&#257;&#8217;&#333;&#x1E6F;w&#333;&#x1E6F; hag&#601;&#x1E0F;&#333;lw&#333;&#x1E6F; h&#257;&#8217;&#275;lleh wayyi&#353;&#601;m&#601;r&#275;n&ucirc; b&#601;&#x1E35;&#257;l-hadere&#x1E35;&#601; &#8217;&#259;&#353;er h&#257;la&#x1E35;&#601;n&ucirc; &#x1E07;&#257;h &ucirc;&#x1E07;&#601;&#x1E35;&#333;l h&#257;&#8216;amm&icirc;m &#8217;&#259;&#353;er &#8216;&#257;&#x1E07;ar&#601;n&ucirc; b&#601;qir&#601;b&#257;m: </P>
<P>18&nbsp;way&#601;&#x1E21;&#257;re&#353; y&#601;hw&acirc; &#8217;e&#x1E6F;-k&#257;l-h&#257;&#8216;amm&icirc;m w&#601;&#8217;e&#x1E6F;-h&#257;&#8217;&#277;m&#333;r&icirc; y&#333;&#353;&#275;&#x1E07; h&#257;&#8217;&#257;re&#x1E63; mip&#257;n&ecirc;n&ucirc; gam-&#8217;&#259;n<sup>a</sup>&#x1E25;&#601;n&ucirc; n<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-y&#601;hw&acirc; k&icirc;-h&ucirc;&#8217; &#8217;&#277;l&#333;h&ecirc;n&ucirc;: s</P>
<P>19&nbsp;wayy&#333;&#8217;mer y&#601;hw&#333;&#353;u&#8216;a &#8217;el-h&#257;&#8216;&#257;m l&#333;&#8217; &#x1E6F;&ucirc;&#x1E35;&#601;l&ucirc; l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-y&#601;hw&acirc; k&icirc;-&#8217;&#277;l&#333;h&icirc;m q&#601;&#x1E0F;&#333;&#353;&icirc;m h&ucirc;&#8217; &#8217;&#275;l-qannw&#333;&#8217; h&ucirc;&#8217; l&#333;&#8217;-yi&#347;&#347;&#257;&#8217; l&#601;fi&#353;&#601;&#8216;&#259;&#x1E35;em &ucirc;l&#601;&#x1E25;a&#x1E6D;&#x1E6D;&#333;&#8217;w&#x1E6F;&ecirc;&#x1E35;em: </P>
<P>20&nbsp;k&icirc; &#x1E6F;<sup>a</sup>&#8216;az&#601;&#x1E07;&ucirc; &#8217;e&#x1E6F;-y&#601;hw&acirc; w<sup>a</sup>&#8216;&#259;&#x1E07;a&#x1E0F;&#601;tem &#8217;&#277;l&#333;h&ecirc; n&#275;&#x1E35;&#257;r w&#601;&#353;&#257;&#x1E07; w&#601;h&#275;r<sup>a</sup>&#8216; l&#257;&#x1E35;em w&#601;&#x1E35;ill&acirc; &#8217;e&#x1E6F;&#601;&#x1E35;em &#8217;<sup>a</sup>&#x1E25;&#259;r&ecirc; &#8217;&#259;&#353;er-h&ecirc;&#x1E6D;&icirc;&#x1E07; l&#257;&#x1E35;em: </P>
<P>21&nbsp;wayy&#333;&#8217;mer h&#257;&#8216;&#257;m &#8217;el-y&#601;hw&#333;&#353;u&#8216;a l&#333;&#8217; k&icirc; &#8217;e&#x1E6F;-y&#601;hw&acirc; n<sup>a</sup>&#8216;&#259;&#x1E07;&#333;&#x1E0F;: </P>
<P>22&nbsp;wayy&#333;&#8217;mer y&#601;hw&#333;&#353;u&#8216;a &#8217;el-h&#257;&#8216;&#257;m &#8216;&#275;&#x1E0F;&icirc;m &#8217;atem b&#257;&#x1E35;em k&icirc;-&#8217;atem b&#601;&#x1E25;ar&#601;tem l&#257;&#x1E35;em &#8217;e&#x1E6F;-y&#601;hw&acirc; l<sup>a</sup>&#8216;&#259;&#x1E07;&#333;&#x1E0F; &#8217;w&#333;&#x1E6F;w&#333; wayy&#333;&#8217;m&#601;r&ucirc; &#8216;&#275;&#x1E0F;&icirc;m: </P>
<P>23&nbsp;w&#601;&#8216;at&acirc; h&#257;s&icirc;r&ucirc; &#8217;e&#x1E6F;-&#8217;&#277;l&#333;h&ecirc; hann&#275;&#x1E35;&#257;r &#8217;&#259;&#353;er b&#601;qir&#601;b&#601;&#x1E35;em w&#601;ha&#x1E6D;&#x1E6D;&ucirc; &#8217;e&#x1E6F;-l&#601;&#x1E07;a&#x1E07;&#601;&#x1E35;em &#8217;el-y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>24&nbsp;wayy&#333;&#8217;m&#601;r&ucirc; h&#257;&#8216;&#257;m &#8217;el-y&#601;hw&#333;&#353;u&#8216;a &#8217;e&#x1E6F;-y&#601;hw&acirc; &#8217;&#277;l&#333;h&ecirc;n&ucirc; n<sup>a</sup>&#8216;&#259;&#x1E07;&#333;&#x1E0F; &ucirc;&#x1E07;&#601;qw&#333;lw&#333; ni&#353;&#601;m&#257;&#8216;: </P>
<P>25&nbsp;wayyi&#x1E35;&#601;r&#333;&#x1E6F; y&#601;hw&#333;&#353;u&#8216;a b&#601;r&icirc;&#x1E6F; l&#257;&#8216;&#257;m bayyw&#333;m hah&ucirc;&#8217; wayy&#257;&#347;em lw&#333; &#x1E25;&#333;q &ucirc;mi&#353;&#601;p&#257;&#x1E6D; bi&#353;&#601;&#x1E35;em: </P>
<P>26&nbsp;wayyi&#x1E35;&#601;t&#333;&#x1E07; y&#601;hw&#333;&#353;u&#8216;a &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh b&#601;s&#275;fer tw&#333;ra&#x1E6F; &#8217;&#277;l&#333;h&icirc;m wayyiqq<sup>a</sup>&#x1E25; &#8217;e&#x1E07;en g&#601;&#x1E0F;w&#333;l&acirc; way&#601;q&icirc;meh&#257; &#353;&#353;&#257;m t<sup>a</sup>&#x1E25;a&#x1E6F; h&#257;&#8217;all&acirc; &#8217;&#259;&#353;er b&#601;miq&#601;da&#353; y&#601;hw&acirc;: s</P>
<P>27&nbsp;wayy&#333;&#8217;mer y&#601;hw&#333;&#353;u&#8216;a &#8217;el-k&#257;l-h&#257;&#8216;&#257;m hinn&#275;h h&#257;&#8217;e&#x1E07;en hazz&#333;&#8217;&#x1E6F; tih&#601;yeh-b&#257;n&ucirc; l&#601;&#8216;&#275;&#x1E0F;&acirc; k&icirc;-h&icirc;&#8217; &#353;&#257;m&#601;&#8216;&acirc; &#8217;&#275;&#x1E6F; k&#257;l-&#8217;im&#601;r&ecirc; y&#601;hw&acirc; &#8217;&#259;&#353;er diber &#8216;imm&#257;n&ucirc; w&#601;h&#257;y&#601;&#x1E6F;&acirc; &#x1E07;&#257;&#x1E35;em l&#601;&#8216;&#275;&#x1E0F;&acirc; pen-t&#601;&#x1E35;<sup>a</sup>&#x1E25;&#259;&#353;&ucirc;n b&#275;&#8217;l&#333;h&ecirc;&#x1E35;em: </P>
<P>28&nbsp;way&#601;&#353;all<sup>a</sup>&#x1E25; y&#601;hw&#333;&#353;u&#8216;a &#8217;e&#x1E6F;-h&#257;&#8216;&#257;m &#8217;&icirc;&#353; l&#601;n<sup>a</sup>&#x1E25;&#259;l&#257;&#x1E6F;w&#333;: f</P>
<P>29&nbsp;way&#601;h&icirc; &#8217;<sup>a</sup>&#x1E25;&#259;r&ecirc; had&#601;&#x1E07;&#257;r&icirc;m h&#257;&#8217;&#275;lleh wayy&#257;m&#257;&#x1E6F; y&#601;hw&#333;&#353;u&#8216;a bin-n&ucirc;n &#8216;e&#x1E07;e&#x1E0F; y&#601;hw&acirc; ben-m&#275;&#8217;&acirc; w&#257;&#8216;e&#347;er &#353;&#257;n&icirc;m: </P>
<P>30&nbsp;wayyiq&#601;b&#601;r&ucirc; &#8217;&#333;&#x1E6F;w&#333; bi&#x1E21;&#601;&#x1E07;&ucirc;l n<sup>a</sup>&#x1E25;&#259;l&#257;&#x1E6F;w&#333; b&#601;&#x1E6F;im&#601;na&#x1E6F;-ser<sup>a</sup>&#x1E25; &#8217;&#259;&#353;er b&#601;har-&#8217;ef&#601;r&#257;yim mi&#x1E63;&#x1E63;&#601;fw&#333;n l&#601;har-g&#257;&#8216;a&#353;:<font color="red"><sup>3</font></sup> </P>
<P>31&nbsp;wayy<sup>a</sup>&#8216;&#259;&#x1E07;&#333;&#x1E0F; yi&#347;&#601;r&#257;&#8217;&#275;l &#8217;e&#x1E6F;-y&#601;hw&acirc; k&#333;l y&#601;m&ecirc; y&#601;hw&#333;&#353;u&#8216;a w&#601;&#x1E35;&#333;l| y&#601;m&ecirc; hazz&#601;q&#275;n&icirc;m &#8217;&#259;&#353;er he&#8217;&#277;r&icirc;&#x1E35;&ucirc; y&#257;m&icirc;m &#8217;<sup>a</sup>&#x1E25;&#259;r&ecirc; y&#601;hw&#333;&#353;u&#8216;a wa&#8217;&#259;&#353;er y&#257;&#x1E0F;&#601;&#8216;&ucirc; &#8217;&#275;&#x1E6F; k&#257;l-m<sup>a</sup>&#8216;&#259;&#347;&#275;h y&#601;hw&acirc; &#8217;&#259;&#353;er &#8216;&#257;&#347;&acirc; l&#601;yi&#347;&#601;r&#257;&#8217;&#275;l: </P>
<P>32&nbsp;w&#601;&#8217;e&#x1E6F;-&#8216;a&#x1E63;&#601;mw&#333;&#x1E6F; yw&#333;s&#275;f &#8217;&#259;&#353;er-he&#8216;&#277;l&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l| mimmi&#x1E63;&#601;rayim q&#257;&#x1E07;&#601;r&ucirc; &#x1E07;i&#353;&#601;&#x1E35;em b&#601;&#x1E25;el&#601;qa&#x1E6F; ha&#347;&#347;&#257;&#x1E0F;eh &#8217;&#259;&#353;er q&#257;n&acirc; y<sup>a</sup>&#8216;&#259;q&#333;&#x1E07; m&#275;&#8217;&#275;&#x1E6F; b&#601;n&ecirc;-&#x1E25;&#259;mw&#333;r &#8217;&#259;&#x1E07;&icirc;-&#353;&#601;&#x1E35;em b&#601;m&#275;&#8217;&acirc; q&#601;&#347;&icirc;&#x1E6D;&acirc; wayyih&#601;y&ucirc; li&#x1E07;&#601;n&ecirc;-yw&#333;s&#275;f l&#601;n<sup>a</sup>&#x1E25;&#259;l&acirc;: </P>
<P>33&nbsp;w&#601;&#8217;el&#601;&#8216;&#257;z&#257;r ben-&#8217;ah&#259;r&#333;n m&#275;&#x1E6F; wayyiq&#601;b&#601;r&ucirc; &#8217;&#333;&#x1E6F;w&#333; b&#601;&#x1E21;i&#x1E07;&#601;&#8216;a&#x1E6F; p&icirc;n&#601;&#x1E25;&#257;s b&#601;nw&#333; &#8217;&#259;&#353;er nitan-lw&#333; b&#601;har &#8217;ef&#601;r&#257;yim: </P>
</TD>
</TABLE>
<P><HR>
<CENTER>
<A HREF="jdg001.htm">Next: Judges (Shoftim) Chapter 1</A></CENTER>
</BODY>
</HTML>
