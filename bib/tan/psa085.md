[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa085)  [KJV](../kjv/psa085)  [Sep](../sep/psa085) 
[Vul](../vul/psa085)   
  
[Psalms (Tehilim) Index](psa)  
  [Previous](psa084)  [Next](psa086) 

------------------------------------------------------------------------

### Tanach (Hebrew): Psalms (Tehilim) Chapter 85

‎<span id="001">1</span> ‏לַמְנַצֵּ֬חַ׀ לִבְנֵי־קֹ֬רַח מִזְמֽוֹר׃

‎<span id="002">2</span> ‏רָצִ֣יתָ יְהוָ֣ה אַרְצֶ֑ךָ שַׁ֝֗בְתָּ שבות
שְׁבִ֣ית יַעֲקֹֽב׃

‎<span id="003">3</span> ‏נָ֭שָׂאתָ עֲוֹ֣ן עַמֶּ֑ךָ כִּסִּ֖יתָ
כָל־חַטָּאתָ֣ם סֶֽלָה׃

‎<span id="004">4</span> ‏אָסַ֥פְתָּ כָל־עֶבְרָתֶ֑ךָ הֱ֝שִׁיב֗וֹתָ
מֵחֲר֥וֹן אַפֶּֽךָ׃

‎<span id="005">5</span> ‏שׁ֭וּבֵנוּ אֱלֹהֵ֣י יִשְׁעֵ֑נוּ וְהָפֵ֖ר
כַּֽעַסְךָ֣ עִמָּֽנוּ׃

‎<span id="006">6</span> ‏הַלְעוֹלָ֥ם תֶּֽאֱנַף־בָּ֑נוּ תִּמְשֹׁ֥ךְ
אַ֝פְּךָ֗ לְדֹ֣ר וָדֹֽר׃

‎<span id="007">7</span> ‏הֲֽלֹא־אַ֭תָּה תָּשׁ֣וּב תְּחַיֵּ֑נוּ
וְ֝עַמְּךָ֗ יִשְׂמְחוּ־בָֽךְ׃

‎<span id="008">8</span> ‏הַרְאֵ֣נוּ יְהוָ֣ה חַסְדֶּ֑ךָ וְ֝יֶשְׁעֲךָ֗
תִּתֶּן־לָֽנוּ׃

‎<span id="009">9</span> ‏אֶשְׁמְעָ֗ה מַה־יְדַבֵּר֮ הָאֵ֪ל׀ יְה֫וָ֥ה
כִּ֤י׀ יְדַבֵּ֬ר שָׁל֗וֹם אֶל־עַמּ֥וֹ וְאֶל־חֲסִידָ֑יו וְֽאַל־יָשׁ֥וּבוּ
לְכִסְלָֽה׃

‎<span id="010">10</span> ‏אַ֤ךְ׀ קָר֣וֹב לִירֵאָ֣יו יִשְׁע֑וֹ
לִשְׁכֹּ֖ן כָּב֣וֹד בְּאַרְצֵֽנוּ׃

‎<span id="011">11</span> ‏חֶֽסֶד־וֶאֱמֶ֥ת נִפְגָּ֑שׁוּ צֶ֖דֶק
וְשָׁל֣וֹם נָשָֽׁקוּ׃

‎<span id="012">12</span> ‏אֱ֭מֶת מֵאֶ֣רֶץ תִּצְמָ֑ח וְ֝צֶ֗דֶק
מִשָּׁמַ֥יִם נִשְׁקָֽף׃

‎<span id="013">13</span> ‏גַּם־יְ֭הוָה יִתֵּ֣ן הַטּ֑וֹב וְ֝אַרְצֵ֗נוּ
תִּתֵּ֥ן יְבוּלָֽהּ׃

‎<span id="014">14</span> ‏צֶ֭דֶק לְפָנָ֣יו יְהַלֵּ֑ךְ וְיָשֵׂ֖ם
לְדֶ֣רֶךְ פְּעָמָֽיו׃

1 lamənaṣṣēḥa\| liḇənê-qōr<sup>a</sup>ḥ mizəmwōr:

2 rāṣîṯā yəhwâ ’arəṣeḵā šaḇətā šəḇûṯ šəḇîṯ y<sup>a</sup>‘ăqōḇ:

3 nāśā’ṯā ‘ăwōn ‘ammeḵā kissîṯā ḵāl-ḥaṭṭā’ṯām selâ:

4 ’āsafətā ḵāl-‘eḇərāṯeḵā hĕšîḇwōṯā mēḥărwōn ’apeḵā:

5 šûḇēnû ’ĕlōhê yišə‘ēnû wəhāfēr k<sup>a</sup>‘asəḵā ‘immānû:

6 halə‘wōlām te’ĕnaf-bānû timəšōḵə ’apəḵā ləḏōr wāḏōr:

7 hălō’-’atâ tāšûḇ təḥayyēnû wə‘amməḵā yiśəməḥû-ḇāḵə:

8 harə’ēnû yəhwâ ḥasədeḵā wəyešə‘ăḵā titen-lānû:

9 ’ešəmə‘â mah-yəḏabēr hā’ēl\| yəhwâ kî\| yəḏabēr šālwōm ’el-‘ammwō
wə’el-ḥăsîḏāyw wə’al-yāšûḇû ləḵisəlâ:

10 ’aḵə\| qārwōḇ lîrē’āyw yišə‘wō lišəkōn kāḇwōḏ bə’arəṣēnû:

11 ḥeseḏ-we’ĕmeṯ nifəgāšû ṣeḏeq wəšālwōm nāšāqû:

12 ’ĕmeṯ mē’ereṣ tiṣəmāḥ wəṣeḏeq miššāmayim nišəqāf:

13 gam-yəhwâ yitēn haṭṭwōḇ wə’arəṣēnû titēn yəḇûlāh:

14 ṣeḏeq ləfānāyw yəhallēḵə wəyāśēm ləḏereḵə pə‘āmāyw:

------------------------------------------------------------------------

[Next: Psalms (Tehilim) Chapter 86](psa086)
