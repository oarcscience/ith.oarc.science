<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev018.htm">Polyglot</A>&nbsp;
<A HREF="../kjv/lev018.htm">KJV</A>&nbsp;
<A HREF="../sep/lev018.htm">Sep</A>&nbsp;
<A HREF="../vul/lev018.htm">Vul</A>&nbsp;

<BR>
<BR><A HREF="lev.htm">Leviticus (Vayikra) Index</A><BR>
&nbsp;
<A HREF="lev017.htm">Previous</A>&nbsp;
<A HREF="lev019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אֲנִ֖י יְהוָ֥ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כְּמַעֲשֵׂ֧ה אֶֽרֶץ־מִצְרַ֛יִם אֲשֶׁ֥ר יְשַׁבְתֶּם־בָּ֖הּ לֹ֣א תַעֲשׂ֑וּ וּכְמַעֲשֵׂ֣ה אֶֽרֶץ־כְּנַ֡עַן אֲשֶׁ֣ר אֲנִי֩ מֵבִ֨יא אֶתְכֶ֥ם שָׁ֙מָּה֙ לֹ֣א תַעֲשׂ֔וּ וּבְחֻקֹּתֵיהֶ֖ם לֹ֥א תֵלֵֽכוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֶת־מִשְׁפָּטַ֧י תַּעֲשׂ֛וּ וְאֶת־חֻקֹּתַ֥י תִּשְׁמְר֖וּ לָלֶ֣כֶת בָּהֶ֑ם אֲנִ֖י יְהוָ֥ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּשְׁמַרְתֶּ֤ם אֶת־חֻקֹּתַי֙ וְאֶת־מִשְׁפָּטַ֔י אֲשֶׁ֨ר יַעֲשֶׂ֥ה אֹתָ֛ם הָאָדָ֖ם וָחַ֣י בָּהֶ֑ם אֲנִ֖י יְהוָֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אִ֥ישׁ אִישׁ֙ אֶל־כָּל־שְׁאֵ֣ר בְּשָׂר֔וֹ לֹ֥א תִקְרְב֖וּ לְגַלּ֣וֹת עֶרְוָ֑ה אֲנִ֖י יְהוָֽה׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עֶרְוַ֥ת אָבִ֛יךָ וְעֶרְוַ֥ת אִמְּךָ֖ לֹ֣א תְגַלֵּ֑ה אִמְּךָ֣ הִ֔וא לֹ֥א תְגַלֶּ֖ה עֶרְוָתָֽהּ׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עֶרְוַ֥ת אֵֽשֶׁת־אָבִ֖יךָ לֹ֣א תְגַלֵּ֑ה עֶרְוַ֥ת אָבִ֖יךָ הִֽוא׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עֶרְוַ֨ת אֲחֽוֹתְךָ֤ בַת־אָבִ֙יךָ֙ א֣וֹ בַת־אִמֶּ֔ךָ מוֹלֶ֣דֶת בַּ֔יִת א֖וֹ מוֹלֶ֣דֶת ח֑וּץ לֹ֥א תְגַלֶּ֖ה עֶרְוָתָֽן׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עֶרְוַ֤ת בַּת־בִּנְךָ֙ א֣וֹ בַֽת־בִּתְּךָ֔ לֹ֥א תְגַלֶּ֖ה עֶרְוָתָ֑ן כִּ֥י עֶרְוָתְךָ֖ הֵֽנָּה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;עֶרְוַ֨ת בַּת־אֵ֤שֶׁת אָבִ֙יךָ֙ מוֹלֶ֣דֶת אָבִ֔יךָ אֲחוֹתְךָ֖ הִ֑וא לֹ֥א תְגַלֶּ֖ה עֶרְוָתָֽהּ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עֶרְוַ֥ת אֲחוֹת־אָבִ֖יךָ לֹ֣א תְגַלֵּ֑ה שְׁאֵ֥ר אָבִ֖יךָ הִֽוא׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;עֶרְוַ֥ת אֲחֽוֹת־אִמְּךָ֖ לֹ֣א תְגַלֵּ֑ה כִּֽי־שְׁאֵ֥ר אִמְּךָ֖ הִֽוא׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;עֶרְוַ֥ת אֲחִֽי־אָבִ֖יךָ לֹ֣א תְגַלֵּ֑ה אֶל־אִשְׁתּוֹ֙ לֹ֣א תִקְרָ֔ב דֹּדָֽתְךָ֖ הִֽוא׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עֶרְוַ֥ת כַּלָּֽתְךָ֖ לֹ֣א תְגַלֵּ֑ה אֵ֤שֶׁת בִּנְךָ֙ הִ֔וא לֹ֥א תְגַלֶּ֖ה עֶרְוָתָֽהּ׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;עֶרְוַ֥ת אֵֽשֶׁת־אָחִ֖יךָ לֹ֣א תְגַלֵּ֑ה עֶרְוַ֥ת אָחִ֖יךָ הִֽוא׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עֶרְוַ֥ת אִשָּׁ֛ה וּבִתָּ֖הּ לֹ֣א תְגַלֵּ֑ה אֶֽת־בַּת־בְּנָ֞הּ וְאֶת־בַּת־בִּתָּ֗הּ לֹ֤א תִקַּח֙ לְגַלּ֣וֹת עֶרְוָתָ֔הּ שַׁאֲרָ֥ה הֵ֖נָּה זִמָּ֥ה הִֽוא<font color="red"><sup>2</font></sup> </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאִשָּׁ֥ה אֶל־אֲחֹתָ֖הּ לֹ֣א תִקָּ֑ח לִצְרֹ֗ר לְגַלּ֧וֹת עֶרְוָתָ֛הּ עָלֶ֖יהָ בְּחַיֶּֽיהָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאֶל־אִשָּׁ֖ה בְּנִדַּ֣ת טֻמְאָתָ֑הּ לֹ֣א תִקְרַ֔ב לְגַלּ֖וֹת עֶרְוָתָֽהּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאֶל־אֵ֙שֶׁת֙ עֲמִֽיתְךָ֔ לֹא־תִתֵּ֥ן שְׁכָבְתְּךָ֖ לְזָ֑רַע לְטָמְאָה־בָֽהּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּמִֽזַּרְעֲךָ֥ לֹא־תִתֵּ֖ן לְהַעֲבִ֣יר לַמֹּ֑לֶךְ וְלֹ֧א תְחַלֵּ֛ל אֶת־שֵׁ֥ם אֱלֹהֶ֖יךָ אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֶ֨ת־זָכָ֔ר לֹ֥א תִשְׁכַּ֖ב מִשְׁכְּבֵ֣י אִשָּׁ֑ה תּוֹעֵבָ֖ה הִֽוא׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּבְכָל־בְּהֵמָ֛ה לֹא־תִתֵּ֥ן שְׁכָבְתְּךָ֖ לְטָמְאָה־בָ֑הּ וְאִשָּׁ֗ה לֹֽא־תַעֲמֹ֞ד לִפְנֵ֧י בְהֵמָ֛ה לְרִבְעָ֖הּ תֶּ֥בֶל הֽוּא׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַל־תִּֽטַּמְּא֖וּ בְּכָל־אֵ֑לֶּה כִּ֤י בְכָל־אֵ֙לֶּה֙ נִטְמְא֣וּ הַגּוֹיִ֔ם אֲשֶׁר־אֲנִ֥י מְשַׁלֵּ֖חַ מִפְּנֵיכֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַתִּטְמָ֣א הָאָ֔רֶץ וָאֶפְקֹ֥ד עֲוֹנָ֖הּ עָלֶ֑יהָ וַתָּקִ֥א הָאָ֖רֶץ אֶת־יֹשְׁבֶֽיהָ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּשְׁמַרְתֶּ֣ם אַתֶּ֗ם אֶת־חֻקֹּתַי֙ וְאֶת־מִשְׁפָּטַ֔י וְלֹ֣א תַעֲשׂ֔וּ מִכֹּ֥ל הַתּוֹעֵבֹ֖ת הָאֵ֑לֶּה הָֽאֶזְרָ֔ח וְהַגֵּ֖ר הַגָּ֥ר בְּתוֹכְכֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּ֚י אֶת־כָּל־הַתּוֹעֵבֹ֣ת הָאֵ֔ל עָשׂ֥וּ אַנְשֵֽׁי־הָאָ֖רֶץ אֲשֶׁ֣ר לִפְנֵיכֶ֑ם וַתִּטְמָ֖א הָאָֽרֶץ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְלֹֽא־תָקִ֤יא הָאָ֙רֶץ֙ אֶתְכֶ֔ם בְּטַֽמַּאֲכֶ֖ם אֹתָ֑הּ כַּאֲשֶׁ֥ר קָאָ֛ה אֶת־הַגּ֖וֹי אֲשֶׁ֥ר לִפְנֵיכֶֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;כִּ֚י כָּל־אֲשֶׁ֣ר יַעֲשֶׂ֔ה מִכֹּ֥ל הַתּוֹעֵב֖וֹת הָאֵ֑לֶּה וְנִכְרְת֛וּ הַנְּפָשׁ֥וֹת הָעֹשֹׂ֖ת מִקֶּ֥רֶב עַמָּֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וּשְׁמַרְתֶּ֣ם אֶת־מִשְׁמַרְתִּ֗י לְבִלְתִּ֨י עֲשׂ֜וֹת מֵחֻקּ֤וֹת הַתּֽוֹעֵבֹת֙ אֲשֶׁ֣ר נַעֲשׂ֣וּ לִפְנֵיכֶ֔ם וְלֹ֥א תִֽטַּמְּא֖וּ בָּהֶ֑ם אֲנִ֖י יְהוָ֥ה אֱלֹהֵיכֶֽם׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l w&#601;&#8217;&#257;mar&#601;t&#257; &#8217;&#259;l&#275;hem &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>3&nbsp;k&#601;m<sup>a</sup>&#8216;&#259;&#347;&#275;h &#8217;ere&#x1E63;-mi&#x1E63;&#601;rayim &#8217;&#259;&#353;er y&#601;&#353;a&#x1E07;&#601;tem-b&#257;h l&#333;&#8217; &#x1E6F;<sup>a</sup>&#8216;&#259;&#347;&ucirc; &ucirc;&#x1E35;&#601;m<sup>a</sup>&#8216;&#259;&#347;&#275;h &#8217;ere&#x1E63;-k&#601;n<sup>a</sup>&#8216;an &#8217;&#259;&#353;er &#8217;&#259;n&icirc; m&#275;&#x1E07;&icirc;&#8217; &#8217;e&#x1E6F;&#601;&#x1E35;em &#353;&#257;mm&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc; &ucirc;&#x1E07;&#601;&#x1E25;uqq&#333;&#x1E6F;&ecirc;hem l&#333;&#8217; &#x1E6F;&#275;l&#275;&#x1E35;&ucirc;: </P>
<P>4&nbsp;&#8217;e&#x1E6F;-mi&#353;&#601;p&#257;&#x1E6D;ay t<sup>a</sup>&#8216;&#259;&#347;&ucirc; w&#601;&#8217;e&#x1E6F;-&#x1E25;uqq&#333;&#x1E6F;ay ti&#353;&#601;m&#601;r&ucirc; l&#257;le&#x1E35;e&#x1E6F; b&acirc;em &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>5&nbsp;&ucirc;&#353;&#601;mar&#601;tem &#8217;e&#x1E6F;-&#x1E25;uqq&#333;&#x1E6F;ay w&#601;&#8217;e&#x1E6F;-mi&#353;&#601;p&#257;&#x1E6D;ay &#8217;&#259;&#353;er y<sup>a</sup>&#8216;&#259;&#347;eh &#8217;&#333;&#x1E6F;&#257;m h&#257;&#8217;&#257;&#x1E0F;&#257;m w&#257;&#x1E25;ay b&acirc;em &#8217;&#259;n&icirc; y&#601;hw&acirc;: s</P>
<P>6&nbsp;&#8217;&icirc;&#353; &#8217;&icirc;&#353; &#8217;el-k&#257;l-&#353;&#601;&#8217;&#275;r b&#601;&#347;&#257;rw&#333; l&#333;&#8217; &#x1E6F;iq&#601;r&#601;&#x1E07;&ucirc; l&#601;&#x1E21;allw&#333;&#x1E6F; &#8216;er&#601;w&acirc; &#8217;&#259;n&icirc; y&#601;hw&acirc;: s</P>
<P>7&nbsp;&#8216;er&#601;wa&#x1E6F; &#8217;&#257;&#x1E07;&icirc;&#x1E35;&#257; w&#601;&#8216;er&#601;wa&#x1E6F; &#8217;imm&#601;&#x1E35;&#257; l&#333;&#8217; &#x1E6F;&#601;&#x1E21;all&#275;h &#8217;imm&#601;&#x1E35;&#257; hiw&#8217; l&#333;&#8217; &#x1E6F;&#601;&#x1E21;alleh &#8216;er&#601;w&#257;&#x1E6F;&#257;h: s</P>
<P>8&nbsp;&#8216;er&#601;wa&#x1E6F; &#8217;&#275;&#353;e&#x1E6F;-&#8217;&#257;&#x1E07;&icirc;&#x1E35;&#257; l&#333;&#8217; &#x1E6F;&#601;&#x1E21;all&#275;h &#8216;er&#601;wa&#x1E6F; &#8217;&#257;&#x1E07;&icirc;&#x1E35;&#257; hiw&#8217;: s</P>
<P>9&nbsp;&#8216;er&#601;wa&#x1E6F; &#8217;&#259;&#x1E25;w&#333;&#x1E6F;&#601;&#x1E35;&#257; &#x1E07;a&#x1E6F;-&#8217;&#257;&#x1E07;&icirc;&#x1E35;&#257; &#8217;w&#333; &#x1E07;a&#x1E6F;-&#8217;imme&#x1E35;&#257; mw&#333;le&#x1E0F;e&#x1E6F; bayi&#x1E6F; &#8217;w&#333; mw&#333;le&#x1E0F;e&#x1E6F; &#x1E25;&ucirc;&#x1E63; l&#333;&#8217; &#x1E6F;&#601;&#x1E21;alleh &#8216;er&#601;w&#257;&#x1E6F;&#257;n: s</P>
<P>10&nbsp;&#8216;er&#601;wa&#x1E6F; ba&#x1E6F;-bin&#601;&#x1E35;&#257; &#8217;w&#333; &#x1E07;a&#x1E6F;-bit&#601;&#x1E35;&#257; l&#333;&#8217; &#x1E6F;&#601;&#x1E21;alleh &#8216;er&#601;w&#257;&#x1E6F;&#257;n k&icirc; &#8216;er&#601;w&#257;&#x1E6F;&#601;&#x1E35;&#257; h&#275;nn&acirc;: s</P>
<P>11&nbsp;&#8216;er&#601;wa&#x1E6F; ba&#x1E6F;-&#8217;&#275;&#353;e&#x1E6F; &#8217;&#257;&#x1E07;&icirc;&#x1E35;&#257; mw&#333;le&#x1E0F;e&#x1E6F; &#8217;&#257;&#x1E07;&icirc;&#x1E35;&#257; &#8217;&#259;&#x1E25;w&#333;&#x1E6F;&#601;&#x1E35;&#257; hiw&#8217; l&#333;&#8217; &#x1E6F;&#601;&#x1E21;alleh &#8216;er&#601;w&#257;&#x1E6F;&#257;h: s</P>
<P>12&nbsp;&#8216;er&#601;wa&#x1E6F; &#8217;&#259;&#x1E25;w&#333;&#x1E6F;-&#8217;&#257;&#x1E07;&icirc;&#x1E35;&#257; l&#333;&#8217; &#x1E6F;&#601;&#x1E21;all&#275;h &#353;&#601;&#8217;&#275;r &#8217;&#257;&#x1E07;&icirc;&#x1E35;&#257; hiw&#8217;: s</P>
<P>13&nbsp;&#8216;er&#601;wa&#x1E6F; &#8217;&#259;&#x1E25;w&#333;&#x1E6F;-&#8217;imm&#601;&#x1E35;&#257; l&#333;&#8217; &#x1E6F;&#601;&#x1E21;all&#275;h k&icirc;-&#353;&#601;&#8217;&#275;r &#8217;imm&#601;&#x1E35;&#257; hiw&#8217;: s</P>
<P>14&nbsp;&#8216;er&#601;wa&#x1E6F; &#8217;&#259;&#x1E25;&icirc;-&#8217;&#257;&#x1E07;&icirc;&#x1E35;&#257; l&#333;&#8217; &#x1E6F;&#601;&#x1E21;all&#275;h &#8217;el-&#8217;i&#353;&#601;tw&#333; l&#333;&#8217; &#x1E6F;iq&#601;r&#257;&#x1E07; d&#333;&#x1E0F;&#257;&#x1E6F;&#601;&#x1E35;&#257; hiw&#8217;: s</P>
<P>15&nbsp;&#8216;er&#601;wa&#x1E6F; kall&#257;&#x1E6F;&#601;&#x1E35;&#257; l&#333;&#8217; &#x1E6F;&#601;&#x1E21;all&#275;h &#8217;&#275;&#353;e&#x1E6F; bin&#601;&#x1E35;&#257; hiw&#8217; l&#333;&#8217; &#x1E6F;&#601;&#x1E21;alleh &#8216;er&#601;w&#257;&#x1E6F;&#257;h: s</P>
<P>16&nbsp;&#8216;er&#601;wa&#x1E6F; &#8217;&#275;&#353;e&#x1E6F;-&#8217;&#257;&#x1E25;&icirc;&#x1E35;&#257; l&#333;&#8217; &#x1E6F;&#601;&#x1E21;all&#275;h &#8216;er&#601;wa&#x1E6F; &#8217;&#257;&#x1E25;&icirc;&#x1E35;&#257; hiw&#8217;: s</P>
<P>17&nbsp;&#8216;er&#601;wa&#x1E6F; &#8217;i&#353;&#353;&acirc; &ucirc;&#x1E07;it&#257;h l&#333;&#8217; &#x1E6F;&#601;&#x1E21;all&#275;h &#8217;e&#x1E6F;-ba&#x1E6F;-b&#601;n&#257;h w&#601;&#8217;e&#x1E6F;-ba&#x1E6F;-bit&#257;h l&#333;&#8217; &#x1E6F;iqq<sup>a</sup>&#x1E25; l&#601;&#x1E21;allw&#333;&#x1E6F; &#8216;er&#601;w&#257;&#x1E6F;&#257;h &#353;a&#8217;&#259;r&acirc; h&#275;nn&acirc; zimm&acirc; hiw&#8217;<font color="red"><sup>2</font></sup> </P>
<P>18&nbsp;w&#601;&#8217;i&#353;&#353;&acirc; &#8217;el-&#8217;&#259;&#x1E25;&#333;&#x1E6F;&#257;h l&#333;&#8217; &#x1E6F;iqq&#257;&#x1E25; li&#x1E63;&#601;r&#333;r l&#601;&#x1E21;allw&#333;&#x1E6F; &#8216;er&#601;w&#257;&#x1E6F;&#257;h &#8216;&#257;leyh&#257; b&#601;&#x1E25;ayyeyh&#257;: </P>
<P>19&nbsp;w&#601;&#8217;el-&#8217;i&#353;&#353;&acirc; b&#601;nida&#x1E6F; &#x1E6D;um&#601;&#8217;&#257;&#x1E6F;&#257;h l&#333;&#8217; &#x1E6F;iq&#601;ra&#x1E07; l&#601;&#x1E21;allw&#333;&#x1E6F; &#8216;er&#601;w&#257;&#x1E6F;&#257;h: </P>
<P>20&nbsp;w&#601;&#8217;el-&#8217;&#275;&#353;e&#x1E6F; &#8216;&#259;m&icirc;&#x1E6F;&#601;&#x1E35;&#257; l&#333;&#8217;-&#x1E6F;it&#275;n &#353;&#601;&#x1E35;&#257;&#x1E07;&#601;t&#601;&#x1E35;&#257; l&#601;z&#257;r<sup>a</sup>&#8216; l&#601;&#x1E6D;&#257;m&#601;&#8217;&acirc;-&#x1E07;&#257;h: </P>
<P>21&nbsp;&ucirc;mizzar&#601;&#8216;&#259;&#x1E35;&#257; l&#333;&#8217;-&#x1E6F;it&#275;n l&#601;h<sup>a</sup>&#8216;&#259;&#x1E07;&icirc;r lamm&#333;le&#x1E35;&#601; w&#601;l&#333;&#8217; &#x1E6F;&#601;&#x1E25;all&#275;l &#8217;e&#x1E6F;-&#353;&#275;m &#8217;&#277;l&#333;hey&#x1E35;&#257; &#8217;&#259;n&icirc; y&#601;hw&acirc;: </P>
<P>22&nbsp;w&#601;&#8217;e&#x1E6F;-z&#257;&#x1E35;&#257;r l&#333;&#8217; &#x1E6F;i&#353;&#601;ka&#x1E07; mi&#353;&#601;k&#601;&#x1E07;&ecirc; &#8217;i&#353;&#353;&acirc; tw&#333;&#8216;&#275;&#x1E07;&acirc; hiw&#8217;: </P>
<P>23&nbsp;&ucirc;&#x1E07;&#601;&#x1E35;&#257;l-b&#601;h&#275;m&acirc; l&#333;&#8217;-&#x1E6F;it&#275;n &#353;&#601;&#x1E35;&#257;&#x1E07;&#601;t&#601;&#x1E35;&#257; l&#601;&#x1E6D;&#257;m&#601;&#8217;&acirc;-&#x1E07;&#257;h w&#601;&#8217;i&#353;&#353;&acirc; l&#333;&#8217;-&#x1E6F;<sup>a</sup>&#8216;&#259;m&#333;&#x1E0F; lif&#601;n&ecirc; &#x1E07;&#601;h&#275;m&acirc; l&#601;ri&#x1E07;&#601;&#8216;&#257;h te&#x1E07;el h&ucirc;&#8217;: </P>
<P>24&nbsp;&#8217;al-ti&#x1E6D;&#x1E6D;amm&#601;&#8217;&ucirc; b&#601;&#x1E35;&#257;l-&#8217;&#275;lleh k&icirc; &#x1E07;&#601;&#x1E35;&#257;l-&#8217;&#275;lleh ni&#x1E6D;&#601;m&#601;&#8217;&ucirc; hagw&#333;yim &#8217;&#259;&#353;er-&#8217;&#259;n&icirc; m&#601;&#353;all&#275;&#x1E25;a mip&#601;n&ecirc;&#x1E35;em: </P>
<P>25&nbsp;wati&#x1E6D;&#601;m&#257;&#8217; h&#257;&#8217;&#257;re&#x1E63; w&#257;&#8217;ef&#601;q&#333;&#x1E0F; &#8216;&#259;w&#333;n&#257;h &#8216;&#257;leyh&#257; wat&#257;qi&#8217; h&#257;&#8217;&#257;re&#x1E63; &#8217;e&#x1E6F;-y&#333;&#353;&#601;&#x1E07;eyh&#257;: </P>
<P>26&nbsp;&ucirc;&#353;&#601;mar&#601;tem &#8217;atem &#8217;e&#x1E6F;-&#x1E25;uqq&#333;&#x1E6F;ay w&#601;&#8217;e&#x1E6F;-mi&#353;&#601;p&#257;&#x1E6D;ay w&#601;l&#333;&#8217; &#x1E6F;<sup>a</sup>&#8216;&#259;&#347;&ucirc; mik&#333;l hatw&#333;&#8216;&#275;&#x1E07;&#333;&#x1E6F; h&#257;&#8217;&#275;lleh h&#257;&#8217;ez&#601;r&#257;&#x1E25; w&#601;hag&#275;r hag&#257;r b&#601;&#x1E6F;w&#333;&#x1E35;&#601;&#x1E35;em: </P>
<P>27&nbsp;k&icirc; &#8217;e&#x1E6F;-k&#257;l-hatw&#333;&#8216;&#275;&#x1E07;&#333;&#x1E6F; h&#257;&#8217;&#275;l &#8216;&#257;&#347;&ucirc; &#8217;an&#601;&#353;&ecirc;-h&#257;&#8217;&#257;re&#x1E63; &#8217;&#259;&#353;er lif&#601;n&ecirc;&#x1E35;em wati&#x1E6D;&#601;m&#257;&#8217; h&#257;&#8217;&#257;re&#x1E63;: </P>
<P>28&nbsp;w&#601;l&#333;&#8217;-&#x1E6F;&#257;q&icirc;&#8217; h&#257;&#8217;&#257;re&#x1E63; &#8217;e&#x1E6F;&#601;&#x1E35;em b&#601;&#x1E6D;amma&#8217;&#259;&#x1E35;em &#8217;&#333;&#x1E6F;&#257;h ka&#8217;&#259;&#353;er q&#257;&#8217;&acirc; &#8217;e&#x1E6F;-hagw&#333;y &#8217;&#259;&#353;er lif&#601;n&ecirc;&#x1E35;em: </P>
<P>29&nbsp;k&icirc; k&#257;l-&#8217;&#259;&#353;er y<sup>a</sup>&#8216;&#259;&#347;eh mik&#333;l hatw&#333;&#8216;&#275;&#x1E07;w&#333;&#x1E6F; h&#257;&#8217;&#275;lleh w&#601;ni&#x1E35;&#601;r&#601;&#x1E6F;&ucirc; hann&#601;f&#257;&#353;w&#333;&#x1E6F; h&#257;&#8216;&#333;&#347;&#333;&#x1E6F; miqqere&#x1E07; &#8216;amm&#257;m: </P>
<P>30&nbsp;&ucirc;&#353;&#601;mar&#601;tem &#8217;e&#x1E6F;-mi&#353;&#601;mar&#601;t&icirc; l&#601;&#x1E07;il&#601;t&icirc; &#8216;&#259;&#347;w&#333;&#x1E6F; m&#275;&#x1E25;uqqw&#333;&#x1E6F; hatw&#333;&#8216;&#275;&#x1E07;&#333;&#x1E6F; &#8217;&#259;&#353;er n<sup>a</sup>&#8216;&#259;&#347;&ucirc; lif&#601;n&ecirc;&#x1E35;em w&#601;l&#333;&#8217; &#x1E6F;i&#x1E6D;&#x1E6D;amm&#601;&#8217;&ucirc; b&acirc;em &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: f</P>
</TD>
</TABLE>
<P><HR>
<CENTER>
<A HREF="lev019.htm">Next: Leviticus (Vayikra) Chapter 19</A></CENTER>
</BODY>
</HTML>
