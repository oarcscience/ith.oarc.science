<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1007.htm">Polyglot</A>&nbsp;
<A HREF="../kjv/ch1007.htm">KJV</A>&nbsp;
<A HREF="../sep/ch1007.htm">Sep</A>&nbsp;
<A HREF="../vul/ch1007.htm">Vul</A>&nbsp;

<BR>
<BR><A HREF="ch1.htm">1 Chronicles (1 Divrey Yamim) Index</A><BR>
&nbsp;
<A HREF="ch1006.htm">Previous</A>&nbsp;
<A HREF="ch1008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְלִבְנֵ֣י יִשָׂשכָ֗ר תּוֹלָ֧ע וּפוּאָ֛ה <font color="brown">ישיב</font> <font color="blue">יָשׁ֥וּב</font> וְשִׁמְר֖וֹן אַרְבָּעָֽה׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּבְנֵ֣י תוֹלָ֗ע עֻזִּ֡י וּרְפָיָ֡ה וִֽ֠ירִיאֵל וְיַחְמַ֨י וְיִבְשָׂ֜ם וּשְׁמוּאֵ֗ל רָאשִׁ֤ים לְבֵית־אֲבוֹתָם֙ לְתוֹלָ֔ע גִּבּ֥וֹרֵי חַ֖יִל לְתֹלְדוֹתָ֑ם מִסְפָּרָם֙ בִּימֵ֣י דָוִ֔יד עֶשְׂרִֽים־וּשְׁנַ֥יִם אֶ֖לֶף וְשֵׁ֥שׁ מֵאֽוֹת׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבְנֵ֥י עֻזִּ֖י יִֽזְרַֽחְיָ֑ה וּבְנֵ֣י יִֽזְרַֽחְיָ֗ה מִֽיכָאֵ֡ל וְ֠עֹבַדְיָה וְיוֹאֵ֧ל יִשִּׁיָּ֛ה חֲמִשָּׁ֖ה רָאשִׁ֥ים כֻּלָּֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַעֲלֵיהֶ֨ם לְתֹלְדוֹתָ֜ם לְבֵ֣ית אֲבוֹתָ֗ם גְּדוּדֵי֙ צְבָ֣א מִלְחָמָ֔ה שְׁלֹשִׁ֥ים וְשִׁשָּׁ֖ה אָ֑לֶף כִּֽי־הִרְבּ֥וּ נָשִׁ֖ים וּבָנִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַאֲחֵיהֶ֗ם לְכֹל֙ מִשְׁפְּח֣וֹת יִשָׂשכָ֔ר גִּבּוֹרֵ֖י חֲיָלִ֑ים שְׁמוֹנִ֤ים וְשִׁבְעָה֙ אֶ֔לֶף הִתְיַחְשָׂ֖ם לַכֹּֽל׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בִּנְיָמִ֗ן בֶּ֧לַע וָבֶ֛כֶר וִידִֽיעֲאֵ֖ל שְׁלֹשָֽׁה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבְנֵ֣י בֶ֗לַע אֶצְבּ֡וֹן וְעֻזִּ֡י וְ֠עֻזִּיאֵל וִירִימ֨וֹת וְעִירִ֜י חֲמִשָּׁ֗ה רָאשֵׁי֙ בֵּ֣ית אָב֔וֹת גִּבּוֹרֵ֖י חֲיָלִ֑ים וְהִתְיַחְשָׂ֗ם עֶשְׂרִ֤ים וּשְׁנַ֙יִם֙ אֶ֔לֶף וּשְׁלֹשִׁ֖ים וְאַרְבָּעָֽה׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבְנֵ֣י בֶ֗כֶר זְמִירָ֡ה וְיוֹעָ֡שׁ וֶ֠אֱלִיעֶזֶר וְאֶלְיוֹעֵינַ֤י וְעָמְרִי֙ וִירֵמ֣וֹת וַאֲבִיָּ֔ה וַעֲנָת֖וֹת וְעָלָ֑מֶת כָּל־אֵ֖לֶּה בְּנֵי־בָֽכֶר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהִתְיַחְשָׂ֣ם לְתֹלְדוֹתָ֗ם רָאשֵׁי֙ בֵּ֣ית אֲבוֹתָ֔ם גִּבּוֹרֵ֖י חָ֑יִל עֶשְׂרִ֥ים אֶ֖לֶף וּמָאתָֽיִם׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּבְנֵ֥י יְדִיעֲאֵ֖ל בִּלְהָ֑ן וּבְנֵ֣י בִלְהָ֗ן <font color="brown">יעיש</font> <font color="blue">יְע֡וּשׁ</font> וּ֠בִנְיָמִן וְאֵה֤וּד וּֽכְנַעֲנָה֙ וְזֵיתָ֔ן וְתַרְשִׁ֖ישׁ וַאֲחִישָֽׁחַר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כָּל־אֵ֜לֶּה בְּנֵ֤י יְדִֽיעֲאֵל֙ לְרָאשֵׁ֣י הָאָב֔וֹת גִּבּוֹרֵ֖י חֲיָלִ֑ים שִׁבְעָֽה־עָשָׂ֥ר אֶ֙לֶף֙ וּמָאתַ֔יִם יֹצְאֵ֥י צָבָ֖א לַמִּלְחָמָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְשֻׁפִּ֤ם וְחֻפִּם֙ בְּנֵ֣י עִ֔יר חֻשִׁ֖ם בְּנֵ֥י אַחֵֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בְּנֵ֣י נַפְתָּלִ֗י יַחֲצִיאֵ֧ל וְגוּנִ֛י וְיֵ֥צֶר וְשַׁלּ֖וּם בְּנֵ֥י בִלְהָֽה׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בְּנֵ֣י מְנַשֶּׁ֔ה אַשְׂרִיאֵ֖ל אֲשֶׁ֣ר יָלָ֑דָה פִּֽילַגְשׁוֹ֙ הָֽאֲרַמִּיָּ֔ה יָלְדָ֕ה אֶת־מָכִ֖יר אֲבִ֥י גִלְעָֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וּמָכִ֞יר לָקַ֤ח אִשָּׁה֙ לְחֻפִּ֣ים וּלְשֻׁפִּ֔ים וְשֵׁ֤ם אֲחֹתוֹ֙ מַעֲכָ֔ה וְשֵׁ֥ם הַשֵּׁנִ֖י צְלָפְחָ֑ד וַתִּהְיֶ֥נָה לִצְלָפְחָ֖ד בָּנֽוֹת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתֵּ֨לֶד מַעֲכָ֤ה אֵֽשֶׁת־מָכִיר֙ בֵּ֔ן וַתִּקְרָ֤א שְׁמוֹ֙ פֶּ֔רֶשׁ וְשֵׁ֥ם אָחִ֖יו שָׁ֑רֶשׁ וּבָנָ֖יו אוּלָ֥ם וָרָֽקֶם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּבְנֵ֥י אוּלָ֖ם בְּדָ֑ן אֵ֚לֶּה בְּנֵ֣י גִלְעָ֔ד בֶּן־מָכִ֖יר בֶּן־מְנַשֶּֽׁה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַאֲחֹת֖וֹ הַמֹּלֶ֑כֶת יָלְדָה֙ אֶת־אִישְׁה֔וֹד וְאֶת־אֲבִיעֶ֖זֶר וְאֶת־מַחְלָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּהְי֖וּ בְּנֵ֣י שְׁמִידָ֑ע אַחְיָ֣ן וָשֶׁ֔כֶם וְלִקְחִ֖י וַאֲנִיעָֽם׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבְנֵ֥י אֶפְרַ֖יִם שׁוּתָ֑לַח וּבֶ֤רֶד בְּנוֹ֙ וְתַ֣חַת בְּנ֔וֹ וְאֶלְעָדָ֥ה בְנ֖וֹ וְתַ֥חַת בְּנֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְזָבָ֥ד בְּנ֛וֹ וְשׁוּתֶ֥לַח בְּנ֖וֹ וְעֵ֣זֶר וְאֶלְעָ֑ד וַהֲרָג֗וּם אַנְשֵׁי־גַת֙ הַנּוֹלָדִ֣ים בָּאָ֔רֶץ כִּ֣י יָרְד֔וּ לָקַ֖חַת אֶת־מִקְנֵיהֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּתְאַבֵּ֛ל אֶפְרַ֥יִם אֲבִיהֶ֖ם יָמִ֣ים רַבִּ֑ים וַיָּבֹ֥אוּ אֶחָ֖יו לְנַחֲמֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֹא֙ אֶל־אִשְׁתּ֔וֹ וַתַּ֖הַר וַתֵּ֣לֶד בֵּ֑ן וַיִּקְרָ֤א אֶת־שְׁמוֹ֙ בְּרִיעָ֔ה כִּ֥י בְרָעָ֖ה הָיְתָ֥ה בְּבֵיתֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וּבִתּ֣וֹ שֶׁאֱרָ֔ה וַתִּ֧בֶן אֶת־בֵּית־חוֹר֛וֹן הַתַּחְתּ֖וֹן וְאֶת־הָעֶלְי֑וֹן וְאֵ֖ת אֻזֵּ֥ן שֶׁאֱרָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְרֶ֣פַח בְּנ֗וֹ וְרֶ֧שֶׁף וְתֶ֛לַח בְּנ֖וֹ וְתַ֥חַן בְּנֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;לַעְדָּ֥ן בְּנ֛וֹ עַמִּיה֥וּד בְּנ֖וֹ אֱלִישָׁמָ֥ע בְּנֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;נ֥וֹן בְּנ֖וֹ יְהוֹשֻׁ֥עַ בְּנֽוֹ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַאֲחֻזָּתָם֙ וּמֹ֣שְׁבוֹתָ֔ם בֵּֽית־אֵ֖ל וּבְנֹתֶ֑יהָ וְלַמִּזְרָ֣ח נַעֲרָ֔ן וְלַֽמַּעֲרָ֗ב גֶּ֤זֶר וּבְנֹתֶ֙יהָ֙ וּשְׁכֶ֣ם וּבְנֹתֶ֔יהָ עַד־עַיָּ֖ה וּבְנֹתֶֽיהָ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְעַל־יְדֵ֣י בְנֵי־מְנַשֶּׁ֗ה בֵּית־שְׁאָ֤ן וּבְנֹתֶ֙יהָ֙ תַּעְנַ֣ךְ וּבְנֹתֶ֔יהָ מְגִדּ֥וֹ וּבְנוֹתֶ֖יהָ דּ֣וֹר וּבְנוֹתֶ֑יהָ בְּאֵ֙לֶּה֙ יָשְׁב֔וּ בְּנֵ֥י יוֹסֵ֖ף בֶּן־יִשְׂרָאֵֽל׃ פ</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;בְּנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה וְשֶׂ֥רַח אֲחוֹתָֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וּבְנֵ֣י בְרִיעָ֔ה חֶ֖בֶר וּמַלְכִּיאֵ֑ל ה֖וּא אֲבִ֥י <font color="brown">ברזות</font> <font color="blue">בִרְזָֽיִת׃</font> </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְחֶ֙בֶר֙ הוֹלִ֣יד אֶת־יַפְלֵ֔ט וְאֶת־שׁוֹמֵ֖ר וְאֶת־חוֹתָ֑ם וְאֵ֖ת שׁוּעָ֥א אֲחוֹתָֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּבְנֵ֣י יַפְלֵ֔ט פָּסַ֥ךְ וּבִמְהָ֖ל וְעַשְׁוָ֑ת אֵ֖לֶּה בְּנֵ֥י יַפְלֵֽט׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וּבְנֵ֖י שָׁ֑מֶר אֲחִ֥י <font color="brown">ורוהגה</font> <font color="blue">וְרָהְגָּ֖ה</font> <font color="brown">יחבה</font> <font color="blue">וְחֻבָּ֥ה</font> וַאֲרָֽם׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וּבֶן־הֵ֖לֶם אָחִ֑יו צוֹפַ֥ח וְיִמְנָ֖ע וְשֵׁ֥לֶשׁ וְעָמָֽל׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;בְּנֵ֖י צוֹפָ֑ח ס֧וּחַ וְחַרְנֶ֛פֶר וְשׁוּעָ֖ל וּבֵרִ֥י וְיִמְרָֽה׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;בֶּ֣צֶר וָה֗וֹד וְשַׁמָּ֧א וְשִׁלְשָׁ֛ה וְיִתְרָ֖ן וּבְאֵרָֽא׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וּבְנֵ֖י יֶ֑תֶר יְפֻנֶּ֥ה וּפִסְפָּ֖ה וַאְרָֽא׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וּבְנֵ֖י עֻלָּ֑א אָרַ֥ח וְחַנִּיאֵ֖ל וְרִצְיָֽא׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;כָּל־אֵ֣לֶּה בְנֵי־אָ֠שֵׁר רָאשֵׁ֨י בֵית־הָאָב֤וֹת בְּרוּרִים֙ גִּבּוֹרֵ֣י חֲיָלִ֔ים רָאשֵׁ֖י הַנְּשִׂיאִ֑ים וְהִתְיַחְשָׂ֤ם בַּצָּבָא֙ בַּמִּלְחָמָ֔ה מִסְפָּרָ֣ם אֲנָשִׁ֔ים עֶשְׂרִ֥ים וְשִׁשָּׁ֖ה אָֽלֶף׃ ס</P>
</TD>
<TD WIDTH="50%">
<P>1&nbsp;w&#601;li&#x1E07;&#601;n&ecirc; yi&#347;&#257;s&#x1E35;&#257;r tw&#333;l&#257;&#8216; &ucirc;f&ucirc;&#8217;&acirc; <font color="brown">y&#257;&#353;&icirc;&#x1E07;</font> <font color="blue">y&#257;&#353;&ucirc;&#x1E07;</font> w&#601;&#353;im&#601;rw&#333;n &#8217;ar&#601;b&#257;&#8216;&acirc;: s</P>
<P>2&nbsp;&ucirc;&#x1E07;&#601;n&ecirc; &#x1E6F;w&#333;l&#257;&#8216; &#8216;uzz&icirc; &ucirc;r&#601;f&#257;y&acirc; w&icirc;r&icirc;&#8217;&#275;l w&#601;y<sup>a</sup>&#x1E25;&#601;may w&#601;yi&#x1E07;&#601;&#347;&#257;m &ucirc;&#353;&#601;m&ucirc;&#8217;&#275;l r&#257;&#8217;&#353;&icirc;m l&#601;&#x1E07;&ecirc;&#x1E6F;-&#8217;&#259;&#x1E07;w&#333;&#x1E6F;&#257;m l&#601;&#x1E6F;w&#333;l&#257;&#8216; gibw&#333;r&ecirc; &#x1E25;ayil l&#601;&#x1E6F;&#333;l&#601;&#x1E0F;w&#333;&#x1E6F;&#257;m mis&#601;p&#257;r&#257;m b&icirc;m&ecirc; &#x1E0F;&#257;w&icirc;&#x1E0F; &#8216;e&#347;&#601;r&icirc;m-&ucirc;&#353;&#601;nayim &#8217;elef w&#601;&#353;&#275;&#353; m&#275;&#8217;w&#333;&#x1E6F;: s</P>
<P>3&nbsp;&ucirc;&#x1E07;&#601;n&ecirc; &#8216;uzz&icirc; yiz&#601;r<sup>a</sup>&#x1E25;&#601;y&acirc; &ucirc;&#x1E07;&#601;n&ecirc; yiz&#601;r<sup>a</sup>&#x1E25;&#601;y&acirc; m&icirc;&#x1E35;&#257;&#8217;&#275;l w&#601;&#8216;&#333;&#x1E07;a&#x1E0F;&#601;y&acirc; w&#601;yw&#333;&#8217;&#275;l yi&#353;&#353;&icirc;y&acirc; &#x1E25;&#259;mi&#353;&#353;&acirc; r&#257;&#8217;&#353;&icirc;m kull&#257;m: </P>
<P>4&nbsp;w<sup>a</sup>&#8216;&#259;l&ecirc;hem l&#601;&#x1E6F;&#333;l&#601;&#x1E0F;w&#333;&#x1E6F;&#257;m l&#601;&#x1E07;&ecirc;&#x1E6F; &#8217;&#259;&#x1E07;w&#333;&#x1E6F;&#257;m g&#601;&#x1E0F;&ucirc;&#x1E0F;&ecirc; &#x1E63;&#601;&#x1E07;&#257;&#8217; mil&#601;&#x1E25;&#257;m&acirc; &#353;&#601;l&#333;&#353;&icirc;m w&#601;&#353;i&#353;&#353;&acirc; &#8217;&#257;lef k&icirc;-hir&#601;b&ucirc; n&#257;&#353;&icirc;m &ucirc;&#x1E07;&#257;n&icirc;m: </P>
<P>5&nbsp;wa&#8217;&#259;&#x1E25;&ecirc;hem l&#601;&#x1E35;&#333;l mi&#353;&#601;p&#601;&#x1E25;w&#333;&#x1E6F; yi&#347;&#257;s&#x1E35;&#257;r gibw&#333;r&ecirc; &#x1E25;&#259;y&#257;l&icirc;m &#353;&#601;mw&#333;n&icirc;m w&#601;&#353;i&#x1E07;&#601;&#8216;&acirc; &#8217;elef hi&#x1E6F;&#601;y<sup>a</sup>&#x1E25;&#601;&#347;&#257;m lak&#333;l: f</P>
<P>6&nbsp;bin&#601;y&#257;min bel<sup>a</sup>&#8216; w&#257;&#x1E07;e&#x1E35;er w&icirc;&#x1E0F;&icirc;&#8216;&#259;&#8217;&#275;l &#353;&#601;l&#333;&#353;&acirc;: </P>
<P>7&nbsp;&ucirc;&#x1E07;&#601;n&ecirc; &#x1E07;el<sup>a</sup>&#8216; &#8217;e&#x1E63;&#601;bw&#333;n w&#601;&#8216;uzz&icirc; w&#601;&#8216;uzz&icirc;&#8217;&#275;l w&icirc;r&icirc;mw&#333;&#x1E6F; w&#601;&#8216;&icirc;r&icirc; &#x1E25;&#259;mi&#353;&#353;&acirc; r&#257;&#8217;&#353;&ecirc; b&ecirc;&#x1E6F; &#8217;&#257;&#x1E07;w&#333;&#x1E6F; gibw&#333;r&ecirc; &#x1E25;&#259;y&#257;l&icirc;m w&#601;hi&#x1E6F;&#601;y<sup>a</sup>&#x1E25;&#601;&#347;&#257;m &#8216;e&#347;&#601;r&icirc;m &ucirc;&#353;&#601;nayim &#8217;elef &ucirc;&#353;&#601;l&#333;&#353;&icirc;m w&#601;&#8217;ar&#601;b&#257;&#8216;&acirc;: s</P>
<P>8&nbsp;&ucirc;&#x1E07;&#601;n&ecirc; &#x1E07;e&#x1E35;er z&#601;m&icirc;r&acirc; w&#601;yw&#333;&#8216;&#257;&#353; we&#8217;&#277;l&icirc;&#8216;ezer w&#601;&#8217;el&#601;yw&#333;&#8216;&ecirc;nay w&#601;&#8216;&#257;m&#601;r&icirc; w&icirc;r&#275;mw&#333;&#x1E6F; wa&#8217;&#259;&#x1E07;&icirc;y&acirc; w<sup>a</sup>&#8216;&#259;n&#257;&#x1E6F;w&#333;&#x1E6F; w&#601;&#8216;&#257;l&#257;me&#x1E6F; k&#257;l-&#8217;&#275;lleh b&#601;n&ecirc;-&#x1E07;&#257;&#x1E35;er: </P>
<P>9&nbsp;w&#601;hi&#x1E6F;&#601;y<sup>a</sup>&#x1E25;&#601;&#347;&#257;m l&#601;&#x1E6F;&#333;l&#601;&#x1E0F;w&#333;&#x1E6F;&#257;m r&#257;&#8217;&#353;&ecirc; b&ecirc;&#x1E6F; &#8217;&#259;&#x1E07;w&#333;&#x1E6F;&#257;m gibw&#333;r&ecirc; &#x1E25;&#257;yil &#8216;e&#347;&#601;r&icirc;m &#8217;elef &ucirc;m&#257;&#8217;&#x1E6F;&#257;yim: s</P>
<P>10&nbsp;&ucirc;&#x1E07;&#601;n&ecirc; y&#601;&#x1E0F;&icirc;&#8216;&#259;&#8217;&#275;l bil&#601;h&#257;n &ucirc;&#x1E07;&#601;n&ecirc; &#x1E07;il&#601;h&#257;n <font color="brown">y&#601;&#8216;&icirc;&#353;</font> <font color="blue">y&#601;&#8216;&ucirc;&#353;</font> &ucirc;&#x1E07;in&#601;y&#257;min w&#601;&#8217;&#275;h&ucirc;&#x1E0F; &ucirc;&#x1E35;&#601;n<sup>a</sup>&#8216;&#259;n&acirc; w&#601;z&ecirc;&#x1E6F;&#257;n w&#601;&#x1E6F;ar&#601;&#353;&icirc;&#353; wa&#8217;&#259;&#x1E25;&icirc;&#353;&#257;&#x1E25;ar: </P>
<P>11&nbsp;k&#257;l-&#8217;&#275;lleh b&#601;n&ecirc; y&#601;&#x1E0F;&icirc;&#8216;&#259;&#8217;&#275;l l&#601;r&#257;&#8217;&#353;&ecirc; h&#257;&#8217;&#257;&#x1E07;w&#333;&#x1E6F; gibw&#333;r&ecirc; &#x1E25;&#259;y&#257;l&icirc;m &#353;i&#x1E07;&#601;&#8216;&acirc;-&#8216;&#257;&#347;&#257;r &#8217;elef &ucirc;m&#257;&#8217;&#x1E6F;ayim y&#333;&#x1E63;&#601;&#8217;&ecirc; &#x1E63;&#257;&#x1E07;&#257;&#8217; lammil&#601;&#x1E25;&#257;m&acirc;: </P>
<P>12&nbsp;w&#601;&#353;upim w&#601;&#x1E25;upim b&#601;n&ecirc; &#8216;&icirc;r &#x1E25;u&#353;im b&#601;n&ecirc; &#8217;<sup>a</sup>&#x1E25;&#275;r: </P>
<P>13&nbsp;b&#601;n&ecirc; naf&#601;t&#257;l&icirc; y<sup>a</sup>&#x1E25;&#259;&#x1E63;&icirc;&#8217;&#275;l w&#601;&#x1E21;&ucirc;n&icirc; w&#601;y&#275;&#x1E63;er w&#601;&#353;all&ucirc;m b&#601;n&ecirc; &#x1E07;il&#601;h&acirc;: f</P>
<P>14&nbsp;b&#601;n&ecirc; m&#601;na&#353;&#353;eh &#8217;a&#347;&#601;r&icirc;&#8217;&#275;l &#8217;&#259;&#353;er y&#257;l&#257;&#x1E0F;&acirc; p&icirc;la&#x1E21;&#601;&#353;w&#333; h&#257;&#8217;&#259;ramm&icirc;y&acirc; y&#257;l&#601;&#x1E0F;&acirc; &#8217;e&#x1E6F;-m&#257;&#x1E35;&icirc;r &#8217;&#259;&#x1E07;&icirc; &#x1E21;il&#601;&#8216;&#257;&#x1E0F;: </P>
<P>15&nbsp;&ucirc;m&#257;&#x1E35;&icirc;r l&#257;q<sup>a</sup>&#x1E25; &#8217;i&#353;&#353;&acirc; l&#601;&#x1E25;up&icirc;m &ucirc;l&#601;&#353;up&icirc;m w&#601;&#353;&#275;m &#8217;&#259;&#x1E25;&#333;&#x1E6F;w&#333; m<sup>a</sup>&#8216;&#259;&#x1E35;&acirc; w&#601;&#353;&#275;m ha&#353;&#353;&#275;n&icirc; &#x1E63;&#601;l&#257;f&#601;&#x1E25;&#257;&#x1E0F; watih&#601;yen&acirc; li&#x1E63;&#601;l&#257;f&#601;&#x1E25;&#257;&#x1E0F; b&#257;nw&#333;&#x1E6F;: </P>
<P>16&nbsp;wat&#275;le&#x1E0F; m<sup>a</sup>&#8216;&#259;&#x1E35;&acirc; &#8217;&#275;&#353;e&#x1E6F;-m&#257;&#x1E35;&icirc;r b&#275;n watiq&#601;r&#257;&#8217; &#353;&#601;mw&#333; pere&#353; w&#601;&#353;&#275;m &#8217;&#257;&#x1E25;&icirc;w &#353;&#257;re&#353; &ucirc;&#x1E07;&#257;n&#257;yw &#8217;&ucirc;l&#257;m w&#257;r&#257;qem: </P>
<P>17&nbsp;&ucirc;&#x1E07;&#601;n&ecirc; &#8217;&ucirc;l&#257;m b&#601;&#x1E0F;&#257;n &#8217;&#275;lleh b&#601;n&ecirc; &#x1E21;il&#601;&#8216;&#257;&#x1E0F; ben-m&#257;&#x1E35;&icirc;r ben-m&#601;na&#353;&#353;eh: </P>
<P>18&nbsp;wa&#8217;&#259;&#x1E25;&#333;&#x1E6F;w&#333; hamm&#333;le&#x1E35;e&#x1E6F; y&#257;l&#601;&#x1E0F;&acirc; &#8217;e&#x1E6F;-&#8217;&icirc;&#353;&#601;hw&#333;&#x1E0F; w&#601;&#8217;e&#x1E6F;-&#8217;&#259;&#x1E07;&icirc;&#8216;ezer w&#601;&#8217;e&#x1E6F;-m<sup>a</sup>&#x1E25;&#601;l&acirc;: </P>
<P>19&nbsp;wayyih&#601;y&ucirc; b&#601;n&ecirc; &#353;&#601;m&icirc;&#x1E0F;&#257;&#8216; &#8217;<sup>a</sup>&#x1E25;&#601;y&#257;n w&#257;&#353;e&#x1E35;em w&#601;liq&#601;&#x1E25;&icirc; wa&#8217;&#259;n&icirc;&#8216;&#257;m: f</P>
<P>20&nbsp;&ucirc;&#x1E07;&#601;n&ecirc; &#8217;ef&#601;rayim &#353;&ucirc;&#x1E6F;&#257;l<sup>a</sup>&#x1E25; &ucirc;&#x1E07;ere&#x1E0F; b&#601;nw&#333; w&#601;&#x1E6F;<sup>a</sup>&#x1E25;a&#x1E6F; b&#601;nw&#333; w&#601;&#8217;el&#601;&#8216;&#257;&#x1E0F;&acirc; &#x1E07;&#601;nw&#333; w&#601;&#x1E6F;<sup>a</sup>&#x1E25;a&#x1E6F; b&#601;nw&#333;: </P>
<P>21&nbsp;w&#601;z&#257;&#x1E07;&#257;&#x1E0F; b&#601;nw&#333; w&#601;&#353;&ucirc;&#x1E6F;el<sup>a</sup>&#x1E25; b&#601;nw&#333; w&#601;&#8216;&#275;zer w&#601;&#8217;el&#601;&#8216;&#257;&#x1E0F; wah&#259;r&#257;&#x1E21;&ucirc;m &#8217;an&#601;&#353;&ecirc;-&#x1E21;a&#x1E6F; hannw&#333;l&#257;&#x1E0F;&icirc;m b&#257;&#8217;&#257;re&#x1E63; k&icirc; y&#257;r&#601;&#x1E0F;&ucirc; l&#257;q<sup>a</sup>&#x1E25;a&#x1E6F; &#8217;e&#x1E6F;-miq&#601;n&ecirc;hem: </P>
<P>22&nbsp;wayyi&#x1E6F;&#601;&#8217;ab&#275;l &#8217;ef&#601;rayim &#8217;&#259;&#x1E07;&icirc;hem y&#257;m&icirc;m rab&icirc;m wayy&#257;&#x1E07;&#333;&#8217;&ucirc; &#8217;e&#x1E25;&#257;yw l&#601;n<sup>a</sup>&#x1E25;&#259;mw&#333;: </P>
<P>23&nbsp;wayy&#257;&#x1E07;&#333;&#8217; &#8217;el-&#8217;i&#353;&#601;tw&#333; watahar wat&#275;le&#x1E0F; b&#275;n wayyiq&#601;r&#257;&#8217; &#8217;e&#x1E6F;-&#353;&#601;mw&#333; b&#601;r&icirc;&#8216;&acirc; k&icirc; &#x1E07;&#601;r&#257;&#8216;&acirc; h&#257;y&#601;&#x1E6F;&acirc; b&#601;&#x1E07;&ecirc;&#x1E6F;w&#333;: </P>
<P>24&nbsp;&ucirc;&#x1E07;itw&#333; &#353;e&#8217;&#277;r&acirc; wati&#x1E07;en &#8217;e&#x1E6F;-b&ecirc;&#x1E6F;-&#x1E25;w&#333;rw&#333;n hat<sup>a</sup>&#x1E25;&#601;tw&#333;n w&#601;&#8217;e&#x1E6F;-h&#257;&#8216;el&#601;yw&#333;n w&#601;&#8217;&#275;&#x1E6F; &#8217;uzz&#275;n &#353;e&#8217;&#277;r&acirc;: </P>
<P>25&nbsp;w&#601;ref<sup>a</sup>&#x1E25; b&#601;nw&#333; w&#601;re&#353;ef w&#601;&#x1E6F;el<sup>a</sup>&#x1E25; b&#601;nw&#333; w&#601;&#x1E6F;<sup>a</sup>&#x1E25;an b&#601;nw&#333;: </P>
<P>26&nbsp;l<sup>a</sup>&#8216;&#601;d&#257;n b&#601;nw&#333; &#8216;amm&icirc;h&ucirc;&#x1E0F; b&#601;nw&#333; &#8217;&#277;l&icirc;&#353;&#257;m&#257;&#8216; b&#601;nw&#333;: </P>
<P>27&nbsp;nw&#333;n b&#601;nw&#333; y&#601;hw&#333;&#353;u&#8216;a b&#601;nw&#333;: </P>
<P>28&nbsp;wa&#8217;&#259;&#x1E25;uzz&#257;&#x1E6F;&#257;m &ucirc;m&#333;&#353;&#601;&#x1E07;w&#333;&#x1E6F;&#257;m b&ecirc;&#x1E6F;-&#8217;&#275;l &ucirc;&#x1E07;&#601;n&#333;&#x1E6F;eyh&#257; w&#601;lammiz&#601;r&#257;&#x1E25; n<sup>a</sup>&#8216;&#259;r&#257;n w&#601;lamm<sup>a</sup>&#8216;&#259;r&#257;&#x1E07; gezer &ucirc;&#x1E07;&#601;n&#333;&#x1E6F;eyh&#257; &ucirc;&#353;&#601;&#x1E35;em &ucirc;&#x1E07;&#601;n&#333;&#x1E6F;eyh&#257; &#8216;a&#x1E0F;-&#8216;ayy&acirc; &ucirc;&#x1E07;&#601;n&#333;&#x1E6F;eyh&#257;: </P>
<P>29&nbsp;w&#601;&#8216;al-y&#601;&#x1E0F;&ecirc; &#x1E07;&#601;n&ecirc;-m&#601;na&#353;&#353;eh b&ecirc;&#x1E6F;-&#353;&#601;&#8217;&#257;n &ucirc;&#x1E07;&#601;n&#333;&#x1E6F;eyh&#257; t<sup>a</sup>&#8216;&#601;na&#x1E35;&#601; &ucirc;&#x1E07;&#601;n&#333;&#x1E6F;eyh&#257; m&#601;&#x1E21;idw&#333; &ucirc;&#x1E07;&#601;nw&#333;&#x1E6F;eyh&#257; dw&#333;r &ucirc;&#x1E07;&#601;nw&#333;&#x1E6F;eyh&#257; b&#601;&#8217;&#275;lleh y&#257;&#353;&#601;&#x1E07;&ucirc; b&#601;n&ecirc; yw&#333;s&#275;f ben-yi&#347;&#601;r&#257;&#8217;&#275;l: f</P>
<P>30&nbsp;b&#601;n&ecirc; &#8217;&#257;&#353;&#275;r yim&#601;n&acirc; w&#601;yi&#353;&#601;w&acirc; w&#601;yi&#353;&#601;w&icirc; &ucirc;&#x1E07;&#601;r&icirc;&#8216;&acirc; w&#601;&#347;er<sup>a</sup>&#x1E25; &#8217;&#259;&#x1E25;w&#333;&#x1E6F;&#257;m: </P>
<P>31&nbsp;&ucirc;&#x1E07;&#601;n&ecirc; &#x1E07;&#601;r&icirc;&#8216;&acirc; &#x1E25;e&#x1E07;er &ucirc;mal&#601;k&icirc;&#8217;&#275;l h&ucirc;&#8217; &#8217;&#259;&#x1E07;&icirc; <font color="brown">&#x1E07;ir&#601;zw&#333;&#x1E6F;</font> <font color="blue">&#x1E07;ir&#601;z&#257;yi&#x1E6F;:</font> </P>
<P>32&nbsp;w&#601;&#x1E25;e&#x1E07;er hw&#333;l&icirc;&#x1E0F; &#8217;e&#x1E6F;-yaf&#601;l&#275;&#x1E6D; w&#601;&#8217;e&#x1E6F;-&#353;w&#333;m&#275;r w&#601;&#8217;e&#x1E6F;-&#x1E25;w&#333;&#x1E6F;&#257;m w&#601;&#8217;&#275;&#x1E6F; &#353;&ucirc;&#8216;&#257;&#8217; &#8217;&#259;&#x1E25;w&#333;&#x1E6F;&#257;m: </P>
<P>33&nbsp;&ucirc;&#x1E07;&#601;n&ecirc; yaf&#601;l&#275;&#x1E6D; p&#257;sa&#x1E35;&#601; &ucirc;&#x1E07;im&#601;h&#257;l w&#601;&#8216;a&#353;&#601;w&#257;&#x1E6F; &#8217;&#275;lleh b&#601;n&ecirc; yaf&#601;l&#275;&#x1E6D;: </P>
<P>34&nbsp;&ucirc;&#x1E07;&#601;n&ecirc; &#353;&#257;mer &#8217;&#259;&#x1E25;&icirc; <font color="brown">w&#601;rw&#333;h&#259;&#x1E21;&acirc;</font> <font color="blue">w&#601;r&acirc;&#601;g&acirc;</font> <font color="brown">y<sup>a</sup>&#x1E25;&#601;b&acirc;</font> <font color="blue">w&#601;&#x1E25;ub&acirc;</font> wa&#8217;&#259;r&#257;m: </P>
<P>35&nbsp;&ucirc;&#x1E07;en-h&#275;lem &#8217;&#257;&#x1E25;&icirc;w &#x1E63;w&#333;f<sup>a</sup>&#x1E25; w&#601;yim&#601;n&#257;&#8216; w&#601;&#353;&#275;le&#353; w&#601;&#8216;&#257;m&#257;l: </P>
<P>36&nbsp;b&#601;n&ecirc; &#x1E63;w&#333;f&#257;&#x1E25; s&ucirc;&#x1E25;a w&#601;&#x1E25;ar&#601;nefer w&#601;&#353;&ucirc;&#8216;&#257;l &ucirc;&#x1E07;&#275;r&icirc; w&#601;yim&#601;r&acirc;: </P>
<P>37&nbsp;be&#x1E63;er w&acirc;w&#333;&#x1E0F; w&#601;&#353;amm&#257;&#8217; w&#601;&#353;il&#601;&#353;&acirc; w&#601;yi&#x1E6F;&#601;r&#257;n &ucirc;&#x1E07;&#601;&#8217;&#275;r&#257;&#8217;: </P>
<P>38&nbsp;&ucirc;&#x1E07;&#601;n&ecirc; ye&#x1E6F;er y&#601;funneh &ucirc;fis&#601;p&acirc; wa&#8217;&#601;r&#257;&#8217;: </P>
<P>39&nbsp;&ucirc;&#x1E07;&#601;n&ecirc; &#8216;ull&#257;&#8217; &#8217;&#257;r<sup>a</sup>&#x1E25; w&#601;&#x1E25;ann&icirc;&#8217;&#275;l w&#601;ri&#x1E63;&#601;y&#257;&#8217;: </P>
<P>40&nbsp;k&#257;l-&#8217;&#275;lleh &#x1E07;&#601;n&ecirc;-&#8217;&#257;&#353;&#275;r r&#257;&#8217;&#353;&ecirc; &#x1E07;&ecirc;&#x1E6F;-h&#257;&#8217;&#257;&#x1E07;w&#333;&#x1E6F; b&#601;r&ucirc;r&icirc;m gibw&#333;r&ecirc; &#x1E25;&#259;y&#257;l&icirc;m r&#257;&#8217;&#353;&ecirc; hann&#601;&#347;&icirc;&#8217;&icirc;m w&#601;hi&#x1E6F;&#601;y<sup>a</sup>&#x1E25;&#601;&#347;&#257;m ba&#x1E63;&#x1E63;&#257;&#x1E07;&#257;&#8217; bammil&#601;&#x1E25;&#257;m&acirc; mis&#601;p&#257;r&#257;m &#8217;&#259;n&#257;&#353;&icirc;m &#8216;e&#347;&#601;r&icirc;m w&#601;&#353;i&#353;&#353;&acirc; &#8217;&#257;lef: s</P>
</TD>
</TABLE>
<P><HR>
<CENTER>
<A HREF="ch1008.htm">Next: 1 Chronicles (1 Divrey Yamim) Chapter 8</A></CENTER>
</BODY>
</HTML>
