[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen024)  [KJV](../kjv/gen024)  [Sep](../sep/gen024.md) 
[Vul](../vul/gen024.md)   
  
[Genesis (Bereshit) Index](gen.md)  
  [Previous](gen023)  [Next](gen025.md) 

------------------------------------------------------------------------

### Tanach (Hebrew): Genesis (Bereshit) Chapter 24

‎<span id="001">1</span> ‏וְאַבְרָהָ֣ם זָקֵ֔ן בָּ֖א בַּיָּמִ֑ים
וַֽיהוָ֛ה בֵּרַ֥ךְ אֶת־אַבְרָהָ֖ם בַּכֹּֽל׃

‎<span id="002">2</span> ‏וַיֹּ֣אמֶר אַבְרָהָ֗ם אֶל־עַבְדּוֹ֙ זְקַ֣ן
בֵּית֔וֹ הַמֹּשֵׁ֖ל בְּכָל־אֲשֶׁר־ל֑וֹ שִֽׂים־נָ֥א יָדְךָ֖ תַּ֥חַת
יְרֵכִֽי׃

‎<span id="003">3</span> ‏וְאַשְׁבִּ֣יעֲךָ֔ בַּֽיהוָה֙ אֱלֹהֵ֣י
הַשָּׁמַ֔יִם וֵֽאלֹהֵ֖י הָאָ֑רֶץ אֲשֶׁ֨ר לֹֽא־תִקַּ֤ח אִשָּׁה֙ לִבְנִ֔י
מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יוֹשֵׁ֥ב בְּקִרְבּֽוֹ׃

‎<span id="004">4</span> ‏כִּ֧י אֶל־אַרְצִ֛י וְאֶל־מוֹלַדְתִּ֖י תֵּלֵ֑ךְ
וְלָקַחְתָּ֥ אִשָּׁ֖ה לִבְנִ֥י לְיִצְחָֽק׃

‎<span id="005">5</span> ‏וַיֹּ֤אמֶר אֵלָיו֙ הָעֶ֔בֶד אוּלַי֙
לֹא־תֹאבֶ֣ה הָֽאִשָּׁ֔ה לָלֶ֥כֶת אַחֲרַ֖י אֶל־הָאָ֣רֶץ הַזֹּ֑את
הֶֽהָשֵׁ֤ב אָשִׁיב֙ אֶת־בִּנְךָ֔ אֶל־הָאָ֖רֶץ אֲשֶׁר־יָצָ֥אתָ מִשָּֽׁם׃

‎<span id="006">6</span> ‏וַיֹּ֥אמֶר אֵלָ֖יו אַבְרָהָ֑ם הִשָּׁ֣מֶר לְךָ֔
פֶּן־תָּשִׁ֥יב אֶת־בְּנִ֖י שָֽׁמָּה׃

‎<span id="007">7</span> ‏יְהוָ֣ה׀ אֱלֹהֵ֣י הַשָּׁמַ֗יִם אֲשֶׁ֨ר
לְקָחַ֜נִי מִבֵּ֣ית אָבִי֮ וּמֵאֶ֣רֶץ מֽוֹלַדְתִּי֒ וַאֲשֶׁ֨ר
דִּבֶּר־לִ֜י וַאֲשֶׁ֤ר נִֽשְׁבַּֽע־לִי֙ לֵאמֹ֔ר לְזַ֨רְעֲךָ֔ אֶתֵּ֖ן
אֶת־הָאָ֣רֶץ הַזֹּ֑את ה֗וּא יִשְׁלַ֤ח מַלְאָכוֹ֙ לְפָנֶ֔יךָ וְלָקַחְתָּ֥
אִשָּׁ֛ה לִבְנִ֖י מִשָּֽׁם׃

‎<span id="008">8</span> ‏וְאִם־לֹ֨א תֹאבֶ֤ה הָֽאִשָּׁה֙ לָלֶ֣כֶת
אַחֲרֶ֔יךָ וְנִקִּ֕יתָ מִשְּׁבֻעָתִ֖י זֹ֑את רַ֣ק אֶת־בְּנִ֔י לֹ֥א
תָשֵׁ֖ב שָֽׁמָּה׃

‎<span id="009">9</span> ‏וַיָּ֤שֶׂם הָעֶ֙בֶד֙ אֶת־יָד֔וֹ תַּ֛חַת
יֶ֥רֶךְ אַבְרָהָ֖ם אֲדֹנָ֑יו וַיִּשָּׁ֣בַֽע ל֔וֹ עַל־הַדָּבָ֖ר הַזֶּֽה׃

‎<span id="010">10</span> ‏וַיִּקַּ֣ח הָ֠עֶבֶד עֲשָׂרָ֨ה גְמַלִּ֜ים
מִגְּמַלֵּ֤י אֲדֹנָיו֙ וַיֵּ֔לֶךְ וְכָל־ט֥וּב אֲדֹנָ֖יו בְּיָד֑וֹ
וַיָּ֗קָם וַיֵּ֛לֶךְ אֶל־אֲרַ֥ם נַֽהֲרַ֖יִם אֶל־עִ֥יר נָחֽוֹר׃

‎<span id="011">11</span> ‏וַיַּבְרֵ֧ךְ הַגְּמַלִּ֛ים מִח֥וּץ לָעִ֖יר
אֶל־בְּאֵ֣ר הַמָּ֑יִם לְעֵ֣ת עֶ֔רֶב לְעֵ֖ת צֵ֥את הַשֹּׁאֲבֹֽת׃

‎<span id="012">12</span> ‏וַיֹּאמַ֓ר׀ יְהוָ֗ה אֱלֹהֵי֙ אֲדֹנִ֣י
אַבְרָהָ֔ם הַקְרֵה־נָ֥א לְפָנַ֖י הַיּ֑וֹם וַעֲשֵׂה־חֶ֕סֶד עִ֖ם אֲדֹנִ֥י
אַבְרָהָֽם׃

‎<span id="013">13</span> ‏הִנֵּ֛ה אָנֹכִ֥י נִצָּ֖ב עַל־עֵ֣ין הַמָּ֑יִם
וּבְנוֹת֙ אַנְשֵׁ֣י הָעִ֔יר יֹצְאֹ֖ת לִשְׁאֹ֥ב מָֽיִם׃

‎<span id="014">14</span> ‏וְהָיָ֣ה הַֽנַּעֲרָ֗ אֲשֶׁ֨ר אֹמַ֤ר אֵלֶ֙יהָ֙
הַטִּי־נָ֤א כַדֵּךְ֙ וְאֶשְׁתֶּ֔ה וְאָמְרָ֣ה שְׁתֵ֔ה וְגַם־גְּמַלֶּ֖יךָ
אַשְׁקֶ֑ה אֹתָ֤הּ הֹכַ֙חְתָּ֙ לְעַבְדְּךָ֣ לְיִצְחָ֔ק וּבָ֣הּ אֵדַ֔ע
כִּי־עָשִׂ֥יתָ חֶ֖סֶד עִם־אֲדֹנִֽי׃

‎<span id="015">15</span> ‏וַֽיְהִי־ה֗וּא טֶרֶם֮ כִּלָּ֣ה לְדַבֵּר֒
וְהִנֵּ֧ה רִבְקָ֣ה יֹצֵ֗את אֲשֶׁ֤ר יֻלְּדָה֙ לִבְתוּאֵ֣ל בֶּן־מִלְכָּ֔ה
אֵ֥שֶׁת נָח֖וֹר אֲחִ֣י אַבְרָהָ֑ם וְכַדָּ֖הּ עַל־שִׁכְמָֽהּ׃

‎<span id="016">16</span> ‏וְהַֽנַּעֲרָ֗ טֹבַ֤ת מַרְאֶה֙ מְאֹ֔ד
בְּתוּלָ֕ה וְאִ֖ישׁ לֹ֣א יְדָעָ֑הּ וַתֵּ֣רֶד הָעַ֔יְנָה וַתְּמַלֵּ֥א
כַדָּ֖הּ וַתָּֽעַל׃

‎<span id="017">17</span> ‏וַיָּ֥רָץ הָעֶ֖בֶד לִקְרָאתָ֑הּ וַיֹּ֕אמֶר
הַגְמִיאִ֥ינִי נָ֛א מְעַט־מַ֖יִם מִכַּדֵּֽךְ׃

‎<span id="018">18</span> ‏וַתֹּ֖אמֶר שְׁתֵ֣ה אֲדֹנִ֑י וַתְּמַהֵ֗ר
וַתֹּ֧רֶד כַּדָּ֛הּ עַל־יָדָ֖הּ וַתַּשְׁקֵֽהוּ׃

‎<span id="019">19</span> ‏וַתְּכַ֖ל לְהַשְׁקֹת֑וֹ וַתֹּ֗אמֶר גַּ֤ם
לִגְמַלֶּ֙יךָ֙ אֶשְׁאָ֔ב עַ֥ד אִם־כִּלּ֖וּ לִשְׁתֹּֽת׃

‎<span id="020">20</span> ‏וַתְּמַהֵ֗ר וַתְּעַ֤ר כַּדָּהּ֙
אֶל־הַשֹּׁ֔קֶת וַתָּ֥רָץ ע֛וֹד אֶֽל־הַבְּאֵ֖ר לִשְׁאֹ֑ב וַתִּשְׁאַ֖ב
לְכָל־גְּמַלָּֽיו׃

‎<span id="021">21</span> ‏וְהָאִ֥ישׁ מִשְׁתָּאֵ֖ה לָ֑הּ מַחֲרִ֕ישׁ
לָדַ֗עַת הַֽהִצְלִ֧יחַ יְהוָ֛ה דַּרְכּ֖וֹ אִם־לֹֽא׃

‎<span id="022">22</span> ‏וַיְהִ֗י כַּאֲשֶׁ֨ר כִּלּ֤וּ הַגְּמַלִּים֙
לִשְׁתּ֔וֹת וַיִּקַּ֤ח הָאִישׁ֙ נֶ֣זֶם זָהָ֔ב בֶּ֖קַע מִשְׁקָל֑וֹ
וּשְׁנֵ֤י צְמִידִים֙ עַל־יָדֶ֔יהָ עֲשָׂרָ֥ה זָהָ֖ב מִשְׁקָלָֽם׃

‎<span id="023">23</span> ‏וַיֹּ֙אמֶר֙ בַּת־מִ֣י אַ֔תְּ הַגִּ֥ידִי נָ֖א
לִ֑י הֲיֵ֧שׁ בֵּית־אָבִ֛יךְ מָק֥וֹם לָ֖נוּ לָלִֽין׃

‎<span id="024">24</span> ‏וַתֹּ֣אמֶר אֵלָ֔יו בַּת־בְּתוּאֵ֖ל אָנֹ֑כִי
בֶּן־מִלְכָּ֕ה אֲשֶׁ֥ר יָלְדָ֖ה לְנָחֽוֹר׃

‎<span id="025">25</span> ‏וַתֹּ֣אמֶר אֵלָ֔יו גַּם־תֶּ֥בֶן
גַּם־מִסְפּ֖וֹא רַ֣ב עִמָּ֑נוּ גַּם־מָק֖וֹם לָלֽוּן׃

‎<span id="026">26</span> ‏וַיִּקֹּ֣ד הָאִ֔ישׁ וַיִּשְׁתַּ֖חוּ
לַֽיהוָֽה׃

‎<span id="027">27</span> ‏וַיֹּ֗אמֶר בָּר֤וּךְ יְהוָה֙ אֱלֹהֵי֙
אֲדֹנִ֣י אַבְרָהָ֔ם אֲ֠שֶׁר לֹֽא־עָזַ֥ב חַסְדּ֛וֹ וַאֲמִתּ֖וֹ מֵעִ֣ם
אֲדֹנִ֑י אָנֹכִ֗י בַּדֶּ֙רֶךְ֙ נָחַ֣נִי יְהוָ֔ה בֵּ֖ית אֲחֵ֥י אֲדֹנִֽי׃

‎<span id="028">28</span> ‏וַתָּ֙רָץ֙ הַֽנַּעֲרָ֔ וַתַּגֵּ֖ד לְבֵ֣ית
אִמָּ֑הּ כַּדְּבָרִ֖ים הָאֵֽלֶּה׃

‎<span id="029">29</span> ‏וּלְרִבְקָ֥ה אָ֖ח וּשְׁמ֣וֹ לָבָ֑ן וַיָּ֨רָץ
לָבָ֧ן אֶל־הָאִ֛ישׁ הַח֖וּצָה אֶל־הָעָֽיִן׃

‎<span id="030">30</span> ‏וַיְהִ֣י׀ כִּרְאֹ֣ת אֶת־הַנֶּ֗זֶם
וְֽאֶת־הַצְּמִדִים֮ עַל־יְדֵ֣י אֲחֹתוֹ֒ וּכְשָׁמְע֗וֹ אֶת־דִּבְרֵ֞י
רִבְקָ֤ה אֲחֹתוֹ֙ לֵאמֹ֔ר כֹּֽה־דִבֶּ֥ר אֵלַ֖י הָאִ֑ישׁ וַיָּבֹא֙
אֶל־הָאִ֔ישׁ וְהִנֵּ֛ה עֹמֵ֥ד עַל־הַגְּמַלִּ֖ים עַל־הָעָֽיִן׃

‎<span id="031">31</span> ‏וַיֹּ֕אמֶר בּ֖וֹא בְּר֣וּךְ יְהוָ֑ה לָ֤מָּה
תַעֲמֹד֙ בַּח֔וּץ וְאָנֹכִי֙ פִּנִּ֣יתִי הַבַּ֔יִת וּמָק֖וֹם
לַגְּמַלִּֽים׃

‎<span id="032">32</span> ‏וַיָּבֹ֤א הָאִישׁ֙ הַבַּ֔יְתָה וַיְפַתַּ֖ח
הַגְּמַלִּ֑ים וַיִּתֵּ֨ן תֶּ֤בֶן וּמִסְפּוֹא֙ לַגְּמַלִּ֔ים וּמַ֙יִם֙
לִרְחֹ֣ץ רַגְלָ֔יו וְרַגְלֵ֥י הָאֲנָשִׁ֖ים אֲשֶׁ֥ר אִתּֽוֹ׃

‎<span id="033">33</span> ‏ויישם וַיּוּשַׂ֤ם לְפָנָיו֙ לֶאֱכֹ֔ל
וַיֹּ֙אמֶר֙ לֹ֣א אֹכַ֔ל עַ֥ד אִם־דִּבַּ֖רְתִּי דְּבָרָ֑י וַיֹּ֖אמֶר
דַּבֵּֽר׃

‎<span id="034">34</span> ‏וַיֹּאמַ֑ר עֶ֥בֶד אַבְרָהָ֖ם אָנֹֽכִי׃

‎<span id="035">35</span> ‏וַיהוָ֞ה בֵּרַ֧ךְ אֶת־אֲדֹנִ֛י מְאֹ֖ד
וַיִּגְדָּ֑ל וַיִּתֶּן־ל֞וֹ צֹ֤אן וּבָקָר֙ וְכֶ֣סֶף וְזָהָ֔ב וַעֲבָדִם֙
וּשְׁפָחֹ֔ת וּגְמַלִּ֖ים וַחֲמֹרִֽים׃

‎<span id="036">36</span> ‏וַתֵּ֡לֶד שָׂרָה֩ אֵ֨שֶׁת אֲדֹנִ֥י בֵן֙
לַֽאדֹנִ֔י אַחֲרֵ֖י זִקְנָתָ֑הּ וַיִּתֶּן־לּ֖וֹ<sup>1</sup>
אֶת־כָּל־אֲשֶׁר־לֽוֹ׃

‎<span id="037">37</span> ‏וַיַּשְׁבִּעֵ֥נִי אֲדֹנִ֖י לֵאמֹ֑ר
לֹא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י
יֹשֵׁ֥ב בְּאַרְצֽוֹ׃

‎<span id="038">38</span> ‏אִם־לֹ֧א אֶל־בֵּית־אָבִ֛י תֵּלֵ֖ךְ
וְאֶל־מִשְׁפַּחְתִּ֑י וְלָקַחְתָּ֥ אִשָּׁ֖ה לִבְנִֽי׃

‎<span id="039">39</span> ‏וָאֹמַ֖ר אֶל־אֲדֹנִ֑י אֻלַ֛י לֹא־תֵלֵ֥ךְ
הָאִשָּׁ֖ה אַחֲרָֽי׃

‎<span id="040">40</span> ‏וַיֹּ֖אמֶר אֵלָ֑י יְהוָ֞ה
אֲשֶׁר־הִתְהַלַּ֣כְתִּי לְפָנָ֗יו יִשְׁלַ֨ח מַלְאָכ֤וֹ אִתָּךְ֙
וְהִצְלִ֣יחַ דַּרְכֶּ֔ךָ וְלָקַחְתָּ֤ אִשָּׁה֙ לִבְנִ֔י
מִמִּשְׁפַּחְתִּ֖י וּמִבֵּ֥ית אָבִֽי׃

‎<span id="041">41</span> ‏אָ֤ז תִּנָּקֶה֙ מֵאָ֣לָתִ֔י כִּ֥י תָב֖וֹא
אֶל־מִשְׁפַּחְתִּ֑י וְאִם־לֹ֤א יִתְּנוּ֙ לָ֔ךְ וְהָיִ֥יתָ נָקִ֖י
מֵאָלָתִֽי׃

‎<span id="042">42</span> ‏וָאָבֹ֥א הַיּ֖וֹם אֶל־הָעָ֑יִן וָאֹמַ֗ר
יְהוָה֙ אֱלֹהֵי֙ אֲדֹנִ֣י אַבְרָהָ֔ם אִם־יֶשְׁךָ־נָּא֙ מַצְלִ֣יחַ
דַּרְכִּ֔י אֲשֶׁ֥ר אָנֹכִ֖י הֹלֵ֥ךְ עָלֶֽיהָ׃

‎<span id="043">43</span> ‏הִנֵּ֛ה אָנֹכִ֥י נִצָּ֖ב עַל־עֵ֣ין הַמָּ֑יִם
וְהָיָ֤ה הָֽעַלְמָה֙ הַיֹּצֵ֣את לִשְׁאֹ֔ב וְאָמַרְתִּ֣י אֵלֶ֔יהָ
הַשְׁקִֽינִי־נָ֥א מְעַט־מַ֖יִם מִכַּדֵּֽךְ׃

‎<span id="044">44</span> ‏וְאָמְרָ֤ה אֵלַי֙ גַּם־אַתָּ֣ה שְׁתֵ֔ה וְגַ֥ם
לִגְמַלֶּ֖יךָ אֶשְׁאָ֑ב הִ֣וא הָֽאִשָּׁ֔ה אֲשֶׁר־הֹכִ֥יחַ יְהוָ֖ה
לְבֶן־אֲדֹנִֽי׃

‎<span id="045">45</span> ‏אֲנִי֩ טֶ֨רֶם אֲכַלֶּ֜ה לְדַבֵּ֣ר אֶל־לִבִּ֗י
וְהִנֵּ֨ה רִבְקָ֤ה יֹצֵאת֙ וְכַדָּ֣הּ עַל־שִׁכְמָ֔הּ וַתֵּ֥רֶד
הָעַ֖יְנָה וַתִּשְׁאָ֑ב וָאֹמַ֥ר אֵלֶ֖יהָ הַשְׁקִ֥ינִי נָֽא׃

‎<span id="046">46</span> ‏וַתְּמַהֵ֗ר וַתּ֤וֹרֶד כַּדָּהּ֙ מֵֽעָלֶ֔יהָ
וַתֹּ֣אמֶר שְׁתֵ֔ה וְגַם־גְּמַלֶּ֖יךָ אַשְׁקֶ֑ה וָאֵ֕שְׁתְּ וְגַ֥ם
הַגְּמַלִּ֖ים הִשְׁקָֽתָה׃

‎<span id="047">47</span> ‏וָאֶשְׁאַ֣ל אֹתָ֗הּ וָאֹמַר֮ בַּת־מִ֣י אַתְּ֒
וַתֹּ֗אמֶר בַּת־בְּתוּאֵל֙ בֶּן־נָח֔וֹר אֲשֶׁ֥ר יָֽלְדָה־לּ֖וֹ מִלְכָּ֑ה
וָאָשִׂ֤ם הַנֶּ֙זֶם֙ עַל־אַפָּ֔הּ וְהַצְּמִידִ֖ים עַל־יָדֶֽיהָ׃

‎<span id="048">48</span> ‏וָאֶקֹּ֥ד וָֽאֶשְׁתַּחֲוֶ֖ה לַיהוָ֑ה
וָאֲבָרֵ֗ךְ אֶת־יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲשֶׁ֤ר הִנְחַ֙נִי֙
בְּדֶ֣רֶךְ אֱמֶ֔ת לָקַ֛חַת אֶת־בַּת־אֲחִ֥י אֲדֹנִ֖י לִבְנֽוֹ׃

‎<span id="049">49</span> ‏וְ֠עַתָּה אִם־יֶשְׁכֶ֨ם עֹשִׂ֜ים חֶ֧סֶד
וֶֽאֱמֶ֛ת אֶת־אֲדֹנִ֖י הַגִּ֣ידוּ לִ֑י וְאִם־לֹ֕א הַגִּ֣ידוּ לִ֔י
וְאֶפְנֶ֥ה עַל־יָמִ֖ין א֥וֹ עַל־שְׂמֹֽאל׃

‎<span id="050">50</span> ‏וַיַּ֨עַן לָבָ֤ן וּבְתוּאֵל֙ וַיֹּ֣אמְר֔וּ
מֵיְהוָ֖ה יָצָ֣א הַדָּבָ֑ר לֹ֥א נוּכַ֛ל דַּבֵּ֥ר אֵלֶ֖יךָ רַ֥ע
אוֹ־טֽוֹב׃

‎<span id="051">51</span> ‏הִנֵּֽה־רִבְקָ֥ה לְפָנֶ֖יךָ קַ֣ח וָלֵ֑ךְ
וּתְהִ֤י אִשָּׁה֙ לְבֶן־אֲדֹנֶ֔יךָ כַּאֲשֶׁ֖ר דִּבֶּ֥ר יְהוָֽה׃

‎<span id="052">52</span> ‏וַיְהִ֕י כַּאֲשֶׁ֥ר שָׁמַ֛ע עֶ֥בֶד אַבְרָהָ֖ם
אֶת־דִּבְרֵיהֶ֑ם וַיִּשְׁתַּ֥חוּ אַ֖רְצָה לַֽיהוָֽה׃

‎<span id="053">53</span> ‏וַיּוֹצֵ֨א הָעֶ֜בֶד כְּלֵי־כֶ֨סֶף וּכְלֵ֤י
זָהָב֙ וּבְגָדִ֔ים וַיִּתֵּ֖ן לְרִבְקָ֑ה וּמִ֨גְדָּנֹ֔ת נָתַ֥ן
לְאָחִ֖יהָ וּלְאִמָּֽהּ׃

‎<span id="054">54</span> ‏וַיֹּאכְל֣וּ וַיִּשְׁתּ֗וּ ה֛וּא
וְהָאֲנָשִׁ֥ים אֲשֶׁר־עִמּ֖וֹ וַיָּלִ֑ינוּ וַיָּק֣וּמוּ בַבֹּ֔קֶר
וַיֹּ֖אמֶר שַׁלְּחֻ֥נִי לַֽאדֹנִֽי׃

‎<span id="055">55</span> ‏וַיֹּ֤אמֶר אָחִ֙יהָ֙ וְאִמָּ֔הּ תֵּשֵׁ֨ב
הַנַּעֲרָ֥ אִתָּ֛נוּ יָמִ֖ים א֣וֹ עָשׂ֑וֹר אַחַ֖ר תֵּלֵֽךְ׃

‎<span id="056">56</span> ‏וַיֹּ֤אמֶר אֲלֵהֶם֙ אַל־תְּאַחֲר֣וּ אֹתִ֔י
וַֽיהוָ֖ה הִצְלִ֣יחַ דַּרְכִּ֑י שַׁלְּח֕וּנִי וְאֵלְכָ֖ה לַֽאדֹנִֽי׃

‎<span id="057">57</span> ‏וַיֹּאמְר֖וּ נִקְרָ֣א לַֽנַּעֲרָ֑
וְנִשְׁאֲלָ֖ה אֶת־פִּֽיהָ׃

‎<span id="058">58</span> ‏וַיִּקְרְא֤וּ לְרִבְקָה֙ וַיֹּאמְר֣וּ
אֵלֶ֔יהָ הֲתֵלְכִ֖י עִם־הָאִ֣ישׁ הַזֶּ֑ה וַתֹּ֖אמֶר אֵלֵֽךְ׃

‎<span id="059">59</span> ‏וַֽיְשַׁלְּח֛וּ אֶת־רִבְקָ֥ה אֲחֹתָ֖ם
וְאֶת־מֵנִקְתָּ֑הּ וְאֶת־עֶ֥בֶד אַבְרָהָ֖ם וְאֶת־אֲנָשָֽׁיו׃

‎<span id="060">60</span> ‏וַיְבָרֲכ֤וּ אֶת־רִבְקָה֙ וַיֹּ֣אמְרוּ לָ֔הּ
אֲחֹתֵ֕נוּ אַ֥תְּ הֲיִ֖י לְאַלְפֵ֣י רְבָבָ֑ה וְיִירַ֣שׁ זַרְעֵ֔ךְ אֵ֖ת
שַׁ֥עַר שֹׂנְאָֽיו׃

‎<span id="061">61</span> ‏וַתָּ֨קָם רִבְקָ֜ה וְנַעֲרֹתֶ֗יהָ
וַתִּרְכַּ֙בְנָה֙ עַל־הַגְּמַלִּ֔ים וַתֵּלַ֖כְנָה אַחֲרֵ֣י הָאִ֑ישׁ
וַיִּקַּ֥ח הָעֶ֛בֶד אֶת־רִבְקָ֖ה וַיֵּלַֽךְ׃

‎<span id="062">62</span> ‏וְיִצְחָק֙ בָּ֣א מִבּ֔וֹא בְּאֵ֥ר לַחַ֖י
רֹאִ֑י וְה֥וּא יוֹשֵׁ֖ב בְּאֶ֥רֶץ הַנֶּֽגֶב׃

‎<span id="063">63</span> ‏וַיֵּצֵ֥א יִצְחָ֛ק לָשׂ֥וּחַ בַּשָּׂדֶ֖ה
לִפְנ֣וֹת עָ֑רֶב וַיִּשָּׂ֤א עֵינָיו֙ וַיַּ֔רְא וְהִנֵּ֥ה גְמַלִּ֖ים
בָּאִֽים׃

‎<span id="064">64</span> ‏וַתִּשָּׂ֤א רִבְקָה֙ אֶת־עֵינֶ֔יהָ וַתֵּ֖רֶא
אֶת־יִצְחָ֑ק וַתִּפֹּ֖ל מֵעַ֥ל הַגָּמָֽל׃

‎<span id="065">65</span> ‏וַתֹּ֣אמֶר אֶל־הָעֶ֗בֶד מִֽי־הָאִ֤ישׁ
הַלָּזֶה֙ הַהֹלֵ֤ךְ בַּשָּׂדֶה֙ לִקְרָאתֵ֔נוּ וַיֹּ֥אמֶר הָעֶ֖בֶד ה֣וּא
אֲדֹנִ֑י וַתִּקַּ֥ח הַצָּעִ֖יף וַתִּתְכָּֽס׃

‎<span id="066">66</span> ‏וַיְסַפֵּ֥ר הָעֶ֖בֶד לְיִצְחָ֑ק אֵ֥ת
כָּל־הַדְּבָרִ֖ים אֲשֶׁ֥ר עָשָֽׂה׃

‎<span id="067">67</span> ‏וַיְבִאֶ֣הָ יִצְחָ֗ק הָאֹ֙הֱלָה֙ שָׂרָ֣ה
אִמּ֔וֹ וַיִּקַּ֧ח אֶת־רִבְקָ֛ה וַתְּהִי־ל֥וֹ לְאִשָּׁ֖ה וַיֶּאֱהָבֶ֑הָ
וַיִּנָּחֵ֥ם יִצְחָ֖ק אַחֲרֵ֥י אִמּֽוֹ׃ פ

1 wə’aḇərâām zāqēn bā’ bayyāmîm wayhwâ bēraḵə ’eṯ-’aḇərâām bakōl:

2 wayyō’mer ’aḇərâām ’el-‘aḇədwō zəqan bêṯwō hammōšēl bəḵāl-’ăšer-lwō
śîm-nā’ yāḏəḵā t<sup>a</sup>ḥaṯ yərēḵî:

3 wə’ašəbî‘ăḵā bayhwâ ’ĕlōhê haššāmayim wē’lōhê hā’āreṣ ’ăšer
lō’-ṯiqq<sup>a</sup>ḥ ’iššâ liḇənî mibənwōṯ hakən<sup>a</sup>‘ănî ’ăšer
’ānōḵî ywōšēḇ bəqirəbwō:

4 kî ’el-’arəṣî wə’el-mwōlaḏətî tēlēḵə wəlāq<sup>a</sup>ḥətā ’iššâ
liḇənî ləyiṣəḥāq:

5 wayyō’mer ’ēlāyw hā‘eḇeḏ ’ûlay lō’-ṯō’ḇeh hā’iššâ lāleḵeṯ
’<sup>a</sup>ḥăray ’el-hā’āreṣ hazzō’ṯ hehāšēḇ ’āšîḇ ’eṯ-binəḵā
’el-hā’āreṣ ’ăšer-yāṣā’ṯā miššām:

6 wayyō’mer ’ēlāyw ’aḇərâām hiššāmer ləḵā pen-tāšîḇ ’eṯ-bənî šāmmâ:

7 yəhwâ\| ’ĕlōhê haššāmayim ’ăšer ləqāḥanî mibêṯ ’āḇî ûmē’ereṣ mwōlaḏətî
wa’ăšer diber-lî wa’ăšer nišəb<sup>a</sup>‘-lî lē’mōr ləzarə‘ăḵā ’etēn
’eṯ-hā’āreṣ hazzō’ṯ hû’ yišəl<sup>a</sup>ḥ malə’āḵwō ləfāneyḵā
wəlāq<sup>a</sup>ḥətā ’iššâ liḇənî miššām:

8 wə’im-lō’ ṯō’ḇeh hā’iššâ lāleḵeṯ ’<sup>a</sup>ḥăreyḵā wəniqqîṯā
miššəḇu‘āṯî zō’ṯ raq ’eṯ-bənî lō’ ṯāšēḇ šāmmâ:

9 wayyāśem hā‘eḇeḏ ’eṯ-yāḏwō t<sup>a</sup>ḥaṯ yereḵə ’aḇərâām ’ăḏōnāyw
wayyiššāḇ<sup>a</sup>‘ lwō ‘al-hadāḇār hazzeh:

10 wayyiqq<sup>a</sup>ḥ hā‘eḇeḏ ‘ăśārâ ḡəmallîm migəmallê ’ăḏōnāyw
wayyēleḵə wəḵāl-ṭûḇ ’ăḏōnāyw bəyāḏwō wayyāqām wayyēleḵə ’el-’ăram
nahărayim ’el-‘îr nāḥwōr:

11 wayyaḇərēḵə hagəmallîm miḥûṣ lā‘îr ’el-bə’ēr hammāyim lə‘ēṯ ‘ereḇ
lə‘ēṯ ṣē’ṯ haššō’ăḇōṯ:

12 wayyō’mar\| yəhwâ ’ĕlōhê ’ăḏōnî ’aḇərâām haqərēh-nā’ ləfānay hayywōm
w<sup>a</sup>‘ăśēh-ḥeseḏ ‘im ’ăḏōnî ’aḇərâām:

13 hinnēh ’ānōḵî niṣṣāḇ ‘al-‘ên hammāyim ûḇənwōṯ ’anəšê hā‘îr yōṣə’ōṯ
lišə’ōḇ māyim:

14 wəhāyâ hann<sup>a</sup>‘ărā ’ăšer ’ōmar ’ēleyhā haṭṭî-nā’ ḵadēḵə
wə’ešəteh wə’āmərâ šəṯēh wəḡam-gəmalleyḵā ’ašəqeh ’ōṯāh
hōḵ<sup>a</sup>ḥətā lə‘aḇədəḵā ləyiṣəḥāq ûḇāh ’ēḏ<sup>a</sup>‘ kî-‘āśîṯā
ḥeseḏ ‘im-’ăḏōnî:

15 wayəhî-hû’ ṭerem killâ ləḏabēr wəhinnēh riḇəqâ yōṣē’ṯ ’ăšer yulləḏâ
liḇəṯû’ēl ben-miləkâ ’ēšeṯ nāḥwōr ’ăḥî ’aḇərâām wəḵadāh ‘al-šiḵəmāh:

16 wəhann<sup>a</sup>‘ărā ṭōḇaṯ marə’eh mə’ōḏ bəṯûlâ wə’îš lō’ yəḏā‘āh
watēreḏ hā‘ayənâ watəmallē’ ḵadāh watā‘al:

17 wayyārāṣ hā‘eḇeḏ liqərā’ṯāh wayyō’mer haḡəmî’înî nā’ mə‘aṭ-mayim
mikadēḵə:

18 watō’mer šəṯēh ’ăḏōnî watəmahēr watōreḏ kadāh ‘al-yāḏāh watašəqēhû:

19 watəḵal ləhašəqōṯwō watō’mer gam liḡəmalleyḵā ’ešə’āḇ ‘aḏ ’im-killû
lišətōṯ:

20 watəmahēr watə‘ar kadāh ’el-haššōqeṯ watārāṣ ‘wōḏ ’el-habə’ēr lišə’ōḇ
watišə’aḇ ləḵāl-gəmallāyw:

21 wəhā’îš mišətā’ēh lāh m<sup>a</sup>ḥărîš lāḏ<sup>a</sup>‘aṯ
hahiṣəlîḥa yəhwâ darəkwō ’im-lō’:

22 wayəhî ka’ăšer killû hagəmallîm lišətwōṯ wayyiqq<sup>a</sup>ḥ hā’îš
nezem zâāḇ beq<sup>a</sup>‘ mišəqālwō ûšənê ṣəmîḏîm ‘al-yāḏeyhā ‘ăśārâ
zâāḇ mišəqālām:

23 wayyō’mer baṯ-mî ’atə hagîḏî nā’ lî hăyēš bêṯ-’āḇîḵə māqwōm lānû
lālîn:

24 watō’mer ’ēlāyw baṯ-bəṯû’ēl ’ānōḵî ben-miləkâ ’ăšer yāləḏâ lənāḥwōr:

25 watō’mer ’ēlāyw gam-teḇen gam-misəpwō’ raḇ ‘immānû gam-māqwōm lālûn:

26 wayyiqqōḏ hā’îš wayyišət<sup>a</sup>ḥû layhwâ:

27 wayyō’mer bārûḵə yəhwâ ’ĕlōhê ’ăḏōnî ’aḇərâām ’ăšer lō’-‘āzaḇ ḥasədwō
wa’ămitwō mē‘im ’ăḏōnî ’ānōḵî badereḵə nāḥanî yəhwâ bêṯ ’ăḥê ’ăḏōnî:

28 watārāṣ hann<sup>a</sup>‘ărā watagēḏ ləḇêṯ ’immāh kadəḇārîm hā’ēlleh:

29 ûləriḇəqâ ’āḥ ûšəmwō lāḇān wayyārāṣ lāḇān ’el-hā’îš h<sup>a</sup>ḥûṣâ
’el-hā‘āyin:

30 wayəhî\| kirə’ōṯ ’eṯ-hannezem wə’eṯ-haṣṣəmiḏîm ‘al-yəḏê ’ăḥōṯwō
ûḵəšāmə‘wō ’eṯ-diḇərê riḇəqâ ’ăḥōṯwō lē’mōr kōh-ḏiber ’ēlay hā’îš
wayyāḇō’ ’el-hā’îš wəhinnēh ‘ōmēḏ ‘al-hagəmallîm ‘al-hā‘āyin:

31 wayyō’mer bwō’ bərûḵə yəhwâ lāmmâ ṯ<sup>a</sup>‘ămōḏ b<sup>a</sup>ḥûṣ
wə’ānōḵî pinnîṯî habayiṯ ûmāqwōm lagəmallîm:

32 wayyāḇō’ hā’îš habayəṯâ wayəfat<sup>a</sup>ḥ hagəmallîm wayyitēn
teḇen ûmisəpwō’ lagəmallîm ûmayim lirəḥōṣ raḡəlāyw wəraḡəlê hā’ănāšîm
’ăšer ’itwō:

33 wayyîśem wayyûśam ləfānāyw le’ĕḵōl wayyō’mer lō’ ’ōḵal ‘aḏ
’im-dibarətî dəḇārāy wayyō’mer dabēr:

34 wayyō’mar ‘eḇeḏ ’aḇərâām ’ānōḵî:

35 wayhwâ bēraḵə ’eṯ-’ăḏōnî mə’ōḏ wayyiḡədāl wayyiten-lwō ṣō’n ûḇāqār
wəḵesef wəzâāḇ w<sup>a</sup>‘ăḇāḏim ûšəfāḥōṯ ûḡəmallîm
w<sup>a</sup>ḥămōrîm:

36 watēleḏ śārâ ’ēšeṯ ’ăḏōnî ḇēn la’ḏōnî ’<sup>a</sup>ḥărê ziqənāṯāh
wayyiten-llwō<sup>1</sup> ’eṯ-kāl-’ăšer-lwō:

37 wayyašəbi‘ēnî ’ăḏōnî lē’mōr lō’-ṯiqq<sup>a</sup>ḥ ’iššâ liḇənî
mibənwōṯ hakən<sup>a</sup>‘ănî ’ăšer ’ānōḵî yōšēḇ bə’arəṣwō:

38 ’im-lō’ ’el-bêṯ-’āḇî tēlēḵə wə’el-mišəp<sup>a</sup>ḥətî
wəlāq<sup>a</sup>ḥətā ’iššâ liḇənî:

39 wā’ōmar ’el-’ăḏōnî ’ulay lō’-ṯēlēḵə hā’iššâ ’<sup>a</sup>ḥărāy:

40 wayyō’mer ’ēlāy yəhwâ ’ăšer-hiṯəhallaḵətî ləfānāyw yišəl<sup>a</sup>ḥ
malə’āḵwō ’itāḵə wəhiṣəlîḥa darəkeḵā wəlāq<sup>a</sup>ḥətā ’iššâ liḇənî
mimmišəp<sup>a</sup>ḥətî ûmibêṯ ’āḇî:

41 ’āz tinnāqeh mē’ālāṯî kî ṯāḇwō’ ’el-mišəp<sup>a</sup>ḥətî wə’im-lō’
yitənû lāḵə wəhāyîṯā nāqî mē’ālāṯî:

42 wā’āḇō’ hayywōm ’el-hā‘āyin wā’ōmar yəhwâ ’ĕlōhê ’ăḏōnî ’aḇərâām
’im-yešəḵā-nnā’ maṣəlîḥa darəkî ’ăšer ’ānōḵî hōlēḵə ‘āleyhā:

43 hinnēh ’ānōḵî niṣṣāḇ ‘al-‘ên hammāyim wəhāyâ hā‘aləmâ hayyōṣē’ṯ
lišə’ōḇ wə’āmarətî ’ēleyhā hašəqînî-nā’ mə‘aṭ-mayim mikadēḵə:

44 wə’āmərâ ’ēlay gam-’atâ šəṯēh wəḡam liḡəmalleyḵā ’ešə’āḇ hiw’ hā’iššâ
’ăšer-hōḵîḥa yəhwâ ləḇen-’ăḏōnî:

45 ’ănî ṭerem ’ăḵalleh ləḏabēr ’el-libî wəhinnēh riḇəqâ yōṣē’ṯ wəḵadāh
‘al-šiḵəmāh watēreḏ hā‘ayənâ watišə’āḇ wā’ōmar ’ēleyhā hašəqînî nā’:

46 watəmahēr watwōreḏ kadāh mē‘āleyhā watō’mer šəṯēh wəḡam-gəmalleyḵā
’ašəqeh wā’ēšətə wəḡam hagəmallîm hišəqāṯâ:

47 wā’ešə’al ’ōṯāh wā’ōmar baṯ-mî ’atə watō’mer baṯ-bəṯû’ēl ben-nāḥwōr
’ăšer yāləḏâ-llwō miləkâ wā’āśim hannezem ‘al-’apāh wəhaṣṣəmîḏîm
‘al-yāḏeyhā:

48 wā’eqqōḏ wā’ešət<sup>a</sup>ḥăweh layhwâ wā’ăḇārēḵə ’eṯ-yəhwâ ’ĕlōhê
’ăḏōnî ’aḇərâām ’ăšer hinəḥanî bəḏereḵə ’ĕmeṯ lāq<sup>a</sup>ḥaṯ
’eṯ-baṯ-’ăḥî ’ăḏōnî liḇənwō:

49 wə‘atâ ’im-yešəḵem ‘ōśîm ḥeseḏ we’ĕmeṯ ’eṯ-’ăḏōnî hagîḏû lî wə’im-lō’
hagîḏû lî wə’efəneh ‘al-yāmîn ’wō ‘al-śəmō’l:

50 wayy<sup>a</sup>‘an lāḇān ûḇəṯû’ēl wayyō’mərû mêəhwâ yāṣā’ hadāḇār
lō’ nûḵal dabēr ’ēleyḵā r<sup>a</sup>‘ ’wō-ṭwōḇ:

51 hinnēh-riḇəqâ ləfāneyḵā q<sup>a</sup>ḥ wālēḵə ûṯəhî ’iššâ
ləḇen-’ăḏōneyḵā ka’ăšer diber yəhwâ:

52 wayəhî ka’ăšer šām<sup>a</sup>‘ ‘eḇeḏ ’aḇərâām ’eṯ-diḇərêhem
wayyišət<sup>a</sup>ḥû ’arəṣâ layhwâ:

53 wayywōṣē’ hā‘eḇeḏ kəlê-ḵesef ûḵəlê zâāḇ ûḇəḡāḏîm wayyitēn ləriḇəqâ
ûmiḡədānōṯ nāṯan lə’āḥîhā ûlə’immāh:

54 wayyō’ḵəlû wayyišətû hû’ wəhā’ănāšîm ’ăšer-‘immwō wayyālînû wayyāqûmû
ḇabōqer wayyō’mer šalləḥunî la’ḏōnî:

55 wayyō’mer ’āḥîhā wə’immāh tēšēḇ hann<sup>a</sup>‘ărā ’itānû yāmîm ’wō
‘āśwōr ’<sup>a</sup>ḥar tēlēḵə:

56 wayyō’mer ’ălēhem ’al-tə’<sup>a</sup>ḥărû ’ōṯî wayhwâ hiṣəlîḥa darəkî
šalləḥûnî wə’ēləḵâ la’ḏōnî:

57 wayyō’mərû niqərā’ lann<sup>a</sup>‘ărā wənišə’ălâ ’eṯ-pîhā:

58 wayyiqərə’û ləriḇəqâ wayyō’mərû ’ēleyhā hăṯēləḵî ‘im-hā’îš hazzeh
watō’mer ’ēlēḵə:

59 wayəšalləḥû ’eṯ-riḇəqâ ’ăḥōṯām wə’eṯ-mēniqətāh wə’eṯ-‘eḇeḏ ’aḇərâām
wə’eṯ-’ănāšāyw:

60 wayəḇārăḵû ’eṯ-riḇəqâ wayyō’mərû lāh ’ăḥōṯēnû ’atə hăyî lə’aləfê
rəḇāḇâ wəyîraš zarə‘ēḵə ’ēṯ š<sup>a</sup>‘ar śōnə’āyw:

61 watāqām riḇəqâ wən<sup>a</sup>‘ărōṯeyhā watirəkaḇənâ ‘al-hagəmallîm
watēlaḵənâ ’<sup>a</sup>ḥărê hā’îš wayyiqq<sup>a</sup>ḥ hā‘eḇeḏ
’eṯ-riḇəqâ wayyēlaḵə:

62 wəyiṣəḥāq bā’ mibwō’ bə’ēr l<sup>a</sup>ḥay rō’î wəhû’ ywōšēḇ bə’ereṣ
hanneḡeḇ:

63 wayyēṣē’ yiṣəḥāq lāśûḥa baśśāḏeh lifənwōṯ ‘āreḇ wayyiśśā’ ‘ênāyw
wayyarə’ wəhinnēh ḡəmallîm bā’îm:

64 watiśśā’ riḇəqâ ’eṯ-‘êneyhā watēre’ ’eṯ-yiṣəḥāq watipōl mē‘al
hagāmāl:

65 watō’mer ’el-hā‘eḇeḏ mî-hā’îš hallāzeh hahōlēḵə baśśāḏeh liqərā’ṯēnû
wayyō’mer hā‘eḇeḏ hû’ ’ăḏōnî watiqq<sup>a</sup>ḥ haṣṣā‘îf watiṯəkās:

66 wayəsapēr hā‘eḇeḏ ləyiṣəḥāq ’ēṯ kāl-hadəḇārîm ’ăšer ‘āśâ:

67 wayəḇi’ehā yiṣəḥāq hā’ōhĕlâ śārâ ’immwō wayyiqq<sup>a</sup>ḥ
’eṯ-riḇəqâ watəhî-lwō lə’iššâ wayye’ĕhāḇehā wayyinnāḥēm yiṣəḥāq
’<sup>a</sup>ḥărê ’immwō: f

------------------------------------------------------------------------

[Next: Genesis (Bereshit) Chapter 25](gen025.md)
