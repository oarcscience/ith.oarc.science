[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg2019)  [KJV](../kjv/kg2019)  [Sep](../sep/kg2019.md) 
[Vul](../vul/kg2019.md)   
  
[2 Kings (2 Melakhim) Index](kg2.md)  
  [Previous](kg2018)  [Next](kg2020.md) 

------------------------------------------------------------------------

### Tanach (Hebrew): 2 Kings (2 Melakhim) Chapter 19

‎<span id="001">1</span> ‏וַיְהִ֗י כִּשְׁמֹ֙עַ֙ הַמֶּ֣לֶךְ חִזְקִיָּ֔הוּ
וַיִּקְרַ֖ע אֶת־בְּגָדָ֑יו וַיִּתְכַּ֣ס בַּשָּׂ֔ק וַיָּבֹ֖א בֵּ֥ית
יְהוָֽה׃

‎<span id="002">2</span> ‏וַ֠יִּשְׁלַח אֶת־אֶלְיָקִ֨ים
אֲשֶׁר־עַל־הַבַּ֜יִת וְשֶׁבְנָ֣א הַסֹּפֵ֗ר וְאֵת֙ זִקְנֵ֣י הַכֹּֽהֲנִ֔ים
מִתְכַּסִּ֖ים בַּשַּׂקִּ֑ים אֶל־יְשַֽׁעְיָ֥הוּ הַנָּבִ֖יא בֶּן־אָמֽוֹץ׃

‎<span id="003">3</span> ‏וַיֹּאמְר֣וּ אֵלָ֗יו כֹּ֚ה אָמַ֣ר
חִזְקִיָּ֔הוּ יוֹם־צָרָ֧ה וְתוֹכֵחָ֛ה וּנְאָצָ֖ה הַיּ֣וֹם הַזֶּ֑ה כִּ֣י
בָ֤אוּ בָנִים֙ עַד־מַשְׁבֵּ֔ר וְכֹ֥חַ אַ֖יִן לְלֵדָֽה׃

‎<span id="004">4</span> ‏אוּלַ֡י יִשְׁמַע֩ יְהוָ֨ה אֱלֹהֶ֜יךָ אֵ֣ת׀
כָּל־דִּבְרֵ֣י רַב־שָׁקֵ֗ה אֲשֶׁר֩ שְׁלָח֨וֹ מֶֽלֶךְ־אַשּׁ֤וּר׀
אֲדֹנָיו֙ לְחָרֵף֙ אֱלֹהִ֣ים חַ֔י וְהוֹכִ֙יחַ֙ בַּדְּבָרִ֔ים אֲשֶׁ֥ר
שָׁמַ֖ע יְהוָ֣ה אֱלֹהֶ֑יךָ וְנָשָׂ֣אתָ תְפִלָּ֔ה בְּעַ֥ד הַשְּׁאֵרִ֖ית
הַנִּמְצָאָֽה׃

‎<span id="005">5</span> ‏וַיָּבֹ֗אוּ עַבְדֵ֛י הַמֶּ֥לֶךְ חִזְקִיָּ֖הוּ
אֶל־יְשַֽׁעַיָֽהוּ׃

‎<span id="006">6</span> ‏וַיֹּ֤אמֶר לָהֶם֙ יְשַֽׁעְיָ֔הוּ כֹּ֥ה
תֹאמְר֖וּן אֶל־אֲדֹֽנֵיכֶ֑ם כֹּ֣ה׀ אָמַ֣ר יְהוָ֗ה אַל־תִּירָא֙ מִפְּנֵ֤י
הַדְּבָרִים֙ אֲשֶׁ֣ר שָׁמַ֗עְתָּ אֲשֶׁ֧ר גִּדְּפ֛וּ נַעֲרֵ֥י
מֶֽלֶךְ־אַשּׁ֖וּר אֹתִֽי׃

‎<span id="007">7</span> ‏הִנְנִ֨י נֹתֵ֥ן בּוֹ֙ ר֔וּחַ וְשָׁמַ֥ע
שְׁמוּעָ֖ה וְשָׁ֣ב לְאַרְצ֑וֹ וְהִפַּלְתִּ֥יו בַּחֶ֖רֶב בְּאַרְצֽוֹ׃

‎<span id="008">8</span> ‏וַיָּ֙שָׁב֙ רַב־שָׁקֵ֔ה וַיִּמְצָא֙
אֶת־מֶ֣לֶךְ אַשּׁ֔וּר נִלְחָ֖ם עַל־לִבְנָ֑ה כִּ֣י שָׁמַ֔ע כִּ֥י נָסַ֖ע
מִלָּכִֽישׁ׃

‎<span id="009">9</span> ‏וַיִּשְׁמַ֗ע אֶל־תִּרְהָ֤קָה
מֶֽלֶך־כּוּשׁ֙<sup>1</sup> לֵאמֹ֔ר הִנֵּ֥ה יָצָ֖א לְהִלָּחֵ֣ם אִתָּ֑ךְ
וַיָּ֙שָׁב֙ וַיִּשְׁלַ֣ח מַלְאָכִ֔ים אֶל־חִזְקִיָּ֖הוּ לֵאמֹֽר׃

‎<span id="010">10</span> ‏כֹּ֣ה תֹאמְר֗וּן אֶל־חִזְקִיָּ֤הוּ
מֶֽלֶךְ־יְהוּדָה֙ לֵאמֹ֔ר אַל־יַשִּׁאֲךָ֣ אֱלֹהֶ֔יךָ אֲשֶׁ֥ר אַתָּ֛ה
בֹּטֵ֥חַ בּ֖וֹ לֵאמֹ֑ר לֹ֤א תִנָּתֵן֙ יְר֣וּשָׁלִַ֔ם בְּיַ֖ד מֶ֥לֶךְ
אַשּֽׁוּר׃

‎<span id="011">11</span> ‏הִנֵּ֣ה׀ אַתָּ֣ה שָׁמַ֗עְתָּ אֵת֩ אֲשֶׁ֨ר
עָשׂ֜וּ מַלְכֵ֥י אַשּׁ֛וּר לְכָל־הָאֲרָצ֖וֹת לְהַֽחֲרִימָ֑ם וְאַתָּ֖ה
תִּנָּצֵֽל׃

‎<span id="012">12</span> ‏הַהִצִּ֨ילוּ אֹתָ֜ם אֱלֹהֵ֤י הַגּוֹיִם֙
אֲשֶׁ֣ר שִׁחֲת֣וּ אֲבוֹתַ֔י אֶת־גּוֹזָ֖ן וְאֶת־חָרָ֑ן וְרֶ֥צֶף
וּבְנֵי־עֶ֖דֶן אֲשֶׁ֥ר בִּתְלַאשָּֽׂר׃

‎<span id="013">13</span> ‏אַיּ֤וֹ מֶֽלֶךְ־חֲמָת֙ וּמֶ֣לֶךְ אַרְפָּ֔ד
וּמֶ֖לֶךְ לָעִ֣יר סְפַרְוָ֑יִם הֵנַ֖ע וְעִוָּֽה׃

‎<span id="014">14</span> ‏וַיִּקַּ֨ח חִזְקִיָּ֧הוּ אֶת־הַסְּפָרִ֛ים
מִיַּ֥ד הַמַּלְאָכִ֖ים וַיִּקְרָאֵ֑ם וַיַּ֙עַל֙ בֵּ֣ית יְהוָ֔ה
וַיִּפְרְשֵׂ֥הוּ חִזְקִיָּ֖הוּ לִפְנֵ֥י יְהוָֽה׃ פ

‎<span id="015">15</span> ‏וַיִּתְפַּלֵּ֨ל חִזְקִיָּ֜הוּ לִפְנֵ֣י
יְהוָה֮ וַיֹּאמַר֒ יְהוָ֞ה אֱלֹהֵ֤י יִשְׂרָאֵל֙ יֹשֵׁ֣ב הַכְּרֻבִ֔ים
אַתָּה־ה֤וּא הָֽאֱלֹהִים֙ לְבַדְּךָ֔ לְכֹ֖ל מַמְלְכ֣וֹת הָאָ֑רֶץ אַתָּ֣ה
עָשִׂ֔יתָ אֶת־הַשָּׁמַ֖יִם וְאֶת־הָאָֽרֶץ׃

‎<span id="016">16</span> ‏הַטֵּ֨ה יְהוָ֤ה׀ אָזְנְךָ֙ וּֽשֲׁמָ֔ע פְּקַ֧ח
יְהוָ֛ה עֵינֶ֖יךָ וּרְאֵ֑ה וּשְׁמַ֗ע אֵ֚ת דִּבְרֵ֣י סַנְחֵרִ֔יב אֲשֶׁ֣ר
שְׁלָח֔וֹ לְחָרֵ֖ף אֱלֹהִ֥ים חָֽי׃

‎<span id="017">17</span> ‏אָמְנָ֖ם יְהוָ֑ה הֶחֱרִ֜יבוּ מַלְכֵ֥י
אַשּׁ֛וּר אֶת־הַגּוֹיִ֖ם וְאֶת־אַרְצָֽם׃

‎<span id="018">18</span> ‏וְנָתְנ֥וּ אֶת־אֱלֹהֵיהֶ֖ם בָּאֵ֑שׁ כִּי֩
לֹ֨א אֱלֹהִ֜ים הֵ֗מָּה כִּ֣י אִם־מַעֲשֵׂ֧ה יְדֵֽי־אָדָ֛ם עֵ֥ץ וָאֶ֖בֶן
וַֽיְאַבְּדֽוּם׃

‎<span id="019">19</span> ‏וְעַתָּה֙ יְהוָ֣ה אֱלֹהֵ֔ינוּ הוֹשִׁיעֵ֥נוּ
נָ֖א מִיָּד֑וֹ וְיֵֽדְעוּ֙ כָּל־מַמְלְכ֣וֹת הָאָ֔רֶץ כִּ֥י אַתָּ֛ה
יְהוָ֥ה אֱלֹהִ֖ים לְבַדֶּֽךָ׃ ס

‎<span id="020">20</span> ‏וַיִּשְׁלַח֙ יְשַֽׁעְיָ֣הוּ בֶן־אָמ֔וֹץ
אֶל־חִזְקִיָּ֖הוּ לֵאמֹ֑ר כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל
אֲשֶׁ֨ר הִתְפַּלַּ֧לְתָּ אֵלַ֛י אֶל־סַנְחֵרִ֥ב מֶֽלֶךְ־אַשּׁ֖וּר
שָׁמָֽעְתִּי׃

‎<span id="021">21</span> ‏זֶ֣ה הַדָּבָ֔ר אֲשֶׁר־דִּבֶּ֥ר יְהוָ֖ה
עָלָ֑יו בָּזָ֨ה לְךָ֜ לָעֲגָ֣ה לְךָ֗ בְּתוּלַת֙ בַּת־צִיּ֔וֹן
אַחֲרֶ֙יךָ֙ רֹ֣אשׁ הֵנִ֔יעָה בַּ֖ת יְרוּשָׁלִָֽם׃

‎<span id="022">22</span> ‏אֶת־מִ֤י חֵרַ֙פְתָּ֙ וְגִדַּ֔פְתָּ וְעַל־מִ֖י
הֲרִימ֣וֹתָ קּ֑וֹל וַתִּשָּׂ֥א מָר֛וֹם עֵינֶ֖יךָ עַל־קְד֥וֹשׁ
יִשְׂרָאֵֽל׃

‎<span id="023">23</span> ‏בְּיַ֣ד מַלְאָכֶיךָ֮ חֵרַ֣פְתָּ׀ אֲדֹנָי֒
וַתֹּ֗אמֶר ברכב בְּרֹ֥ב רִכְבִּ֛י אֲנִ֥י עָלִ֛יתִי מְר֥וֹם הָרִ֖ים
יַרְכְּתֵ֣י לְבָנ֑וֹן וְאֶכְרֹ֞ת קוֹמַ֤ת אֲרָזָיו֙ מִבְח֣וֹר בְּרֹשָׁ֔יו
וְאָב֙וֹאָה֙ מְל֣וֹן קִצֹּ֔ה<sup>q</sup> יַ֖עַר כַּרְמִלּֽוֹ׃

‎<span id="024">24</span> ‏אֲנִ֣י קַ֔רְתִּי וְשָׁתִ֖יתִי מַ֣יִם זָרִ֑ים
וְאַחְרִב֙ בְּכַף־פְּעָמַ֔י כֹּ֖ל יְאֹרֵ֥י מָצֽוֹר׃

‎<span id="025">25</span> ‏הֲלֹֽא־שָׁמַ֤עְתָּ לְמֵֽרָחוֹק֙ אֹתָ֣הּ
עָשִׂ֔יתִי לְמִ֥ימֵי קֶ֖דֶם וִֽיצַרְתִּ֑יהָ עַתָּ֣ה הֲבֵיאתִ֗יהָ
וּתְהִ֗י לַהְשׁ֛וֹת גַּלִּ֥ים נִצִּ֖ים עָרִ֥ים בְּצֻרֽוֹת׃

‎<span id="026">26</span> ‏וְיֹֽשְׁבֵיהֶן֙ קִצְרֵי־יָ֔ד חַ֖תּוּ
וַיֵּבֹ֑שׁוּ הָי֞וּ עֵ֤שֶׂב שָׂדֶה֙ וִ֣ירַק דֶּ֔שֶׁא חֲצִ֣יר גַּגּ֔וֹת
וּשְׁדֵפָ֖ה לִפְנֵ֥י קָמָֽה׃

‎<span id="027">27</span> ‏וְשִׁבְתְּךָ֛ וְצֵאתְךָ֥ וּבֹאֲךָ֖
יָדָ֑עְתִּי וְאֵ֖ת הִֽתְרַגֶּזְךָ֥ אֵלָֽי׃

‎<span id="028">28</span> ‏יַ֚עַן הִתְרַגֶּזְךָ֣ אֵלַ֔י וְשַׁאֲנַנְךָ֖
עָלָ֣ה בְאָזְנָ֑י וְשַׂמְתִּ֨י חַחִ֜י בְּאַפֶּ֗ךָ וּמִתְגִּי֙
בִּשְׂפָתֶ֔יךָ וַהֲשִׁ֣בֹתִ֔יךָ בַּדֶּ֖רֶךְ אֲשֶׁר־בָּ֥אתָ בָּֽהּ׃

‎<span id="029">29</span> ‏וְזֶה־לְּךָ֣ הָא֔וֹת אָכ֤וֹל הַשָּׁנָה֙
סָפִ֔יחַ וּבַשָּׁנָ֥ה הַשֵּׁנִ֖ית סָחִ֑ישׁ וּבַשָּׁנָ֣ה הַשְּׁלִישִׁ֗ית
זִרְע֧וּ וְקִצְר֛וּ<sup>3</sup> וְנִטְע֥וּ כְרָמִ֖ים וְאִכְל֥וּ
פִרְיָֽם׃

‎<span id="030">30</span> ‏וְיָ֨סְפָ֜ה פְּלֵיטַ֧ת בֵּית־יְהוּדָ֛ה
הַנִּשְׁאָרָ֖ה שֹׁ֣רֶשׁ לְמָ֑טָּה וְעָשָׂ֥ה פְרִ֖י לְמָֽעְלָה׃

‎<span id="031">31</span> ‏כִּ֤י מִירוּשָׁלִַ֙ם֙ תֵּצֵ֣א שְׁאֵרִ֔ית
וּפְלֵיטָ֖ה מֵהַ֣ר צִיּ֑וֹן קִנְאַ֛ת יְהוָ֥ה צְבָ֖אוֹת<sup>a</sup>
תַּֽעֲשֶׂה־זֹּֽאת׃ ס

‎<span id="032">32</span> ‏לָכֵ֗ן כֹּֽה־אָמַ֤ר יְהוָה֙ אֶל־מֶ֣לֶךְ
אַשּׁ֔וּר לֹ֤א יָבֹא֙ אֶל־הָעִ֣יר הַזֹּ֔את וְלֹֽא־יוֹרֶ֥ה שָׁ֖ם חֵ֑ץ
וְלֹֽא־יְקַדְּמֶ֣נָּה מָגֵ֔ן וְלֹֽא־יִשְׁפֹּ֥ךְ עָלֶ֖יהָ סֹלְלָֽה׃

‎<span id="033">33</span> ‏בַּדֶּ֥רֶךְ אֲשֶׁר־יָבֹ֖א בָּ֣הּ יָשׁ֑וּב
וְאֶל־הָעִ֥יר הַזֹּ֛את לֹ֥א יָבֹ֖א נְאֻם־יְהוָֽה׃

‎<span id="034">34</span> ‏וְגַנּוֹתִ֛י אֶל־הָעִ֥יר הַזֹּ֖את
לְהֽוֹשִׁיעָ֑הּ לְמַֽעֲנִ֔י וּלְמַ֖עַן דָּוִ֥ד עַבְדִּֽי׃

‎<span id="035">35</span> ‏וַיְהִי֮ בַּלַּ֣יְלָה הַהוּא֒ וַיֵּצֵ֣א׀
מַלְאַ֣ךְ יְהוָ֗ה וַיַּךְ֙ בְּמַחֲנֵ֣ה אַשּׁ֔וּר מֵאָ֛ה שְׁמוֹנִ֥ים
וַחֲמִשָּׁ֖ה אָ֑לֶף וַיַּשְׁכִּ֣ימוּ בַבֹּ֔קֶר וְהִנֵּ֥ה כֻלָּ֖ם
פְּגָרִ֥ים מֵתִֽים׃

‎<span id="036">36</span> ‏וַיִּסַּ֣ע וַיֵּ֔לֶךְ וַיָּ֖שָׁב סַנְחֵרִ֣יב
מֶֽלֶךְ־אַשּׁ֑וּר וַיֵּ֖שֶׁב בְּנִֽינְוֵֽה׃

‎<span id="037">37</span> ‏וַיְהִי֩ ה֨וּא מִֽשְׁתַּחֲוֶ֜ה בֵּ֣ית׀
נִסְרֹ֣ךְ אֱלֹהָ֗יו וְֽאַדְרַמֶּ֨לֶךְ וְשַׂרְאֶ֤צֶר בָּנָיו֙<sup>a</sup>
הִכֻּ֣הוּ בַחֶ֔רֶב וְהֵ֥מָּה נִמְלְט֖וּ אֶ֣רֶץ אֲרָרָ֑ט וַיִּמְלֹ֛ךְ
אֵֽסַר־חַדֹּ֥ן בְּנ֖וֹ תַּחְתָּֽיו׃ פ

1 wayəhî kišəmō‘a hammeleḵə ḥizəqîyâû wayyiqər<sup>a</sup>‘ ’eṯ-bəḡāḏāyw
wayyiṯəkas baśśāq wayyāḇō’ bêṯ yəhwâ:

2 wayyišəl<sup>a</sup>ḥ ’eṯ-’eləyāqîm ’ăšer-‘al-habayiṯ wəšeḇənā’
hassōfēr wə’ēṯ ziqənê hakōhănîm miṯəkassîm baśśaqqîm
’el-yəš<sup>a</sup>‘əyâû hannāḇî’ ben-’āmwōṣ:

3 wayyō’mərû ’ēlāyw kōh ’āmar ḥizəqîyâû ywōm-ṣārâ wəṯwōḵēḥâ ûnə’āṣâ
hayywōm hazzeh kî ḇā’û ḇānîm ‘aḏ-mašəbēr wəḵōḥa ’ayin ləlēḏâ:

4 ’ûlay yišəm<sup>a</sup>‘ yəhwâ ’ĕlōheyḵā ’ēṯ\| kāl-diḇərê raḇ-šāqēh
’ăšer šəlāḥwō meleḵə-’aššûr\| ’ăḏōnāyw ləḥārēf ’ĕlōhîm ḥay wəhwōḵîḥa
badəḇārîm ’ăšer šām<sup>a</sup>‘ yəhwâ ’ĕlōheyḵā wənāśā’ṯā ṯəfillâ bə‘aḏ
haššə’ērîṯ hanniməṣā’â:

5 wayyāḇō’û ‘aḇəḏê hammeleḵə ḥizəqîyâû ’el-yəš<sup>a</sup>‘ayâû:

6 wayyō’mer lâem yəš<sup>a</sup>‘əyâû kōh ṯō’mərûn ’el-’ăḏōnêḵem kōh\|
’āmar yəhwâ ’al-tîrā’ mipənê hadəḇārîm ’ăšer šām<sup>a</sup>‘ətā ’ăšer
gidəfû n<sup>a</sup>‘ărê meleḵə-’aššûr ’ōṯî:

7 hinənî nōṯēn bwō rûḥa wəšām<sup>a</sup>‘ šəmû‘â wəšāḇ lə’arəṣwō
wəhipalətîw b<sup>a</sup>ḥereḇ bə’arəṣwō:

8 wayyāšāḇ raḇ-šāqēh wayyiməṣā’ ’eṯ-meleḵə ’aššûr niləḥām ‘al-liḇənâ kî
šām<sup>a</sup>‘ kî nās<sup>a</sup>‘ millāḵîš:

9 wayyišəm<sup>a</sup>‘ ’el-tirəhāqâ meleḵ-kûš<sup>1</sup> lē’mōr hinnēh
yāṣā’ ləhillāḥēm ’itāḵə wayyāšāḇ wayyišəl<sup>a</sup>ḥ malə’āḵîm
’el-ḥizəqîyâû lē’mōr:

10 kōh ṯō’mərûn ’el-ḥizəqîyâû meleḵə-yəhûḏâ lē’mōr ’al-yašši’ăḵā
’ĕlōheyḵā ’ăšer ’atâ bōṭēḥa bwō lē’mōr lō’ ṯinnāṯēn yərûšālaim bəyaḏ
meleḵə ’aššûr:

11 hinnēh\| ’atâ šām<sup>a</sup>‘ətā ’ēṯ ’ăšer ‘āśû maləḵê ’aššûr
ləḵāl-hā’ărāṣwōṯ ləh<sup>a</sup>ḥărîmām wə’atâ tinnāṣēl:

12 hahiṣṣîlû ’ōṯām ’ĕlōhê hagwōyim ’ăšer šiḥăṯû ’ăḇwōṯay ’eṯ-gwōzān
wə’eṯ-ḥārān wəreṣef ûḇənê-‘eḏen ’ăšer biṯəla’śśār:

13 ’ayywō meleḵə-ḥămāṯ ûmeleḵə ’arəpāḏ ûmeleḵə lā‘îr səfarəwāyim
hēn<sup>a</sup>‘ wə‘iûâ:

14 wayyiqq<sup>a</sup>ḥ ḥizəqîyâû ’eṯ-hassəfārîm mîyaḏ hammalə’āḵîm
wayyiqərā’ēm wayy<sup>a</sup>‘al bêṯ yəhwâ wayyifərəśēhû ḥizəqîyâû
lifənê yəhwâ: f

15 wayyiṯəpallēl ḥizəqîyâû lifənê yəhwâ wayyō’mar yəhwâ ’ĕlōhê yiśərā’ēl
yōšēḇ hakəruḇîm ’atâ-hû’ hā’ĕlōhîm ləḇadəḵā ləḵōl mamələḵwōṯ hā’āreṣ
’atâ ‘āśîṯā ’eṯ-haššāmayim wə’eṯ-hā’āreṣ:

16 haṭṭēh yəhwâ\| ’āzənəḵā ûšămā‘ pəq<sup>a</sup>ḥ yəhwâ ‘êneyḵā ûrə’ēh
ûšəm<sup>a</sup>‘ ’ēṯ diḇərê sanəḥērîḇ ’ăšer šəlāḥwō ləḥārēf ’ĕlōhîm
ḥāy:

17 ’āmənām yəhwâ heḥĕrîḇû maləḵê ’aššûr ’eṯ-hagwōyim wə’eṯ-’arəṣām:

18 wənāṯənû ’eṯ-’ĕlōhêhem bā’ēš kî lō’ ’ĕlōhîm hēmmâ kî
’im-m<sup>a</sup>‘ăśēh yəḏê-’āḏām ‘ēṣ wā’eḇen wayə’abəḏûm:

19 wə‘atâ yəhwâ ’ĕlōhênû hwōšî‘ēnû nā’ mîyāḏwō wəyēḏə‘û kāl-mamələḵwōṯ
hā’āreṣ kî ’atâ yəhwâ ’ĕlōhîm ləḇadeḵā: s

20 wayyišəl<sup>a</sup>ḥ yəš<sup>a</sup>‘əyâû ḇen-’āmwōṣ ’el-ḥizəqîyâû
lē’mōr kōh-’āmar yəhwâ ’ĕlōhê yiśərā’ēl ’ăšer hiṯəpallalətā ’ēlay
’el-sanəḥēriḇ meleḵə-’aššûr šāmā‘ətî:

21 zeh hadāḇār ’ăšer-diber yəhwâ ‘ālāyw bāzâ ləḵā lā‘ăḡâ ləḵā bəṯûlaṯ
baṯ-ṣîywōn ’<sup>a</sup>ḥăreyḵā rō’š hēnî‘â baṯ yərûšālāim:

22 ’eṯ-mî ḥērafətā wəḡidafətā wə‘al-mî hărîmwōṯā qqwōl watiśśā’ mārwōm
‘êneyḵā ‘al-qəḏwōš yiśərā’ēl:

23 bəyaḏ malə’āḵeyḵā ḥērafətā\| ’ăḏōnāy watō’mer bəreḵeḇ bərōḇ riḵəbî
’ănî ‘ālîṯî mərwōm hārîm yarəkəṯê ləḇānwōn wə’eḵərōṯ qwōmaṯ ’ărāzāyw
miḇəḥwōr bərōšāyw wə’āḇwō’â məlwōn qiṣṣōh<sup>q</sup> y<sup>a</sup>‘ar
karəmillwō:

24 ’ănî qarətî wəšāṯîṯî mayim zārîm wə’<sup>a</sup>ḥəriḇ bəḵaf-pə‘āmay
kōl yə’ōrê māṣwōr:

25 hălō’-šām<sup>a</sup>‘ətā ləmērāḥwōq ’ōṯāh ‘āśîṯî ləmîmê qeḏem
wîṣarətîhā ‘atâ hăḇê’ṯîhā ûṯəhî lahəšwōṯ gallîm niṣṣîm ‘ārîm bəṣurwōṯ:

26 wəyōšəḇêhen qiṣərê-yāḏ ḥatû wayyēḇōšû hāyû ‘ēśeḇ śāḏeh wîraq deše’
ḥăṣîr gagwōṯ ûšəḏēfâ lifənê qāmâ:

27 wəšiḇətəḵā wəṣē’ṯəḵā ûḇō’ăḵā yāḏā‘ətî wə’ēṯ hiṯəragezəḵā ’ēlāy:

28 y<sup>a</sup>‘an hiṯəragezəḵā ’ēlay wəša’ănanəḵā ‘ālâ ḇə’āzənāy
wəśamətî ḥ<sup>a</sup>ḥî bə’apeḵā ûmiṯəgî biśəfāṯeyḵā wahăšiḇōṯîḵā
badereḵə ’ăšer-bā’ṯā bāh:

29 wəzeh-lləḵā hā’wōṯ ’āḵwōl haššānâ sāfîḥa ûḇaššānâ haššēnîṯ sāḥîš
ûḇaššānâ haššəlîšîṯ zirə‘û wəqiṣərû<sup>3</sup> wəniṭə‘û ḵərāmîm
wə’iḵəlû firəyām:

30 wəyāsəfâ pəlêṭaṯ bêṯ-yəhûḏâ hannišə’ārâ šōreš ləmāṭṭâ wə‘āśâ fərî
ləmā‘əlâ:

31 kî mîrûšālaim tēṣē’ šə’ērîṯ ûfəlêṭâ mēhar ṣîywōn qinə’aṯ yəhwâ
ṣəḇā’wōṯ<sup>a</sup> t<sup>a</sup>‘ăśeh-zzō’ṯ: s

32 lāḵēn kōh-’āmar yəhwâ ’el-meleḵə ’aššûr lō’ yāḇō’ ’el-hā‘îr hazzō’ṯ
wəlō’-ywōreh šām ḥēṣ wəlō’-yəqadəmennâ māḡēn wəlō’-yišəpōḵə ‘āleyhā
sōləlâ:

33 badereḵə ’ăšer-yāḇō’ bāh yāšûḇ wə’el-hā‘îr hazzō’ṯ lō’ yāḇō’
nə’um-yəhwâ:

34 wəḡannwōṯî ’el-hā‘îr hazzō’ṯ ləhwōšî‘āh ləm<sup>a</sup>‘ănî
ûləm<sup>a</sup>‘an dāwiḏ ‘aḇədî:

35 wayəhî ballayəlâ hahû’ wayyēṣē’\| malə’aḵə yəhwâ wayyaḵə
bəm<sup>a</sup>ḥănēh ’aššûr mē’â šəmwōnîm w<sup>a</sup>ḥămiššâ ’ālef
wayyašəkîmû ḇabōqer wəhinnēh ḵullām pəḡārîm mēṯîm:

36 wayyiss<sup>a</sup>‘ wayyēleḵə wayyāšāḇ sanəḥērîḇ meleḵə-’aššûr
wayyēšeḇ bənînəwēh:

37 wayəhî hû’ mišət<sup>a</sup>ḥăweh bêṯ\| nisərōḵə ’ĕlōhāyw
wə’aḏərammeleḵə wəśarə’eṣer bānāyw<sup>a</sup> hikuhû ḇ<sup>a</sup>ḥereḇ
wəhēmmâ nimələṭû ’ereṣ ’ărārāṭ wayyiməlōḵə ’ēsar-ḥadōn bənwō
t<sup>a</sup>ḥətāyw: f

------------------------------------------------------------------------

[Next: 2 Kings (2 Melakhim) Chapter 20](kg2020.md)
