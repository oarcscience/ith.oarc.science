[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa039)  [KJV](../kjv/isa039)  [Sep](../sep/isa039.md) 
[Vul](../vul/isa039.md)   
  
[Isaiah (Yisheyah) Index](isa.md)  
  [Previous](isa038)  [Next](isa040.md) 

------------------------------------------------------------------------

### Tanach (Hebrew): Isaiah (Yisheyah) Chapter 39

‎<span id="001">1</span> ‏בָּעֵ֣ת הַהִ֡וא שָׁלַ֡ח מְרֹדַ֣ךְ בַּ֠לְאֲדָן
בֶּֽן־בַּלְאֲדָ֧ן מֶֽלֶךְ־בָּבֶ֛ל סְפָרִ֥ים וּמִנְחָ֖ה אֶל־חִזְקִיָּ֑הוּ
וַיִּשְׁמַ֕ע כִּ֥י חָלָ֖ה וַֽיֶּחֱזָֽק׃

‎<span id="002">2</span> ‏וַיִּשְׂמַ֣ח עֲלֵיהֶם֮ חִזְקִיָּהוּ֒
וַיַּרְאֵ֣ם אֶת־בֵּ֣ית נכתה נְכֹת֡וֹ אֶת־הַכֶּסֶף֩ וְאֶת־הַזָּהָ֨ב
וְאֶת־הַבְּשָׂמִ֜ים וְאֵ֣ת׀ הַשֶּׁ֣מֶן הַטּ֗וֹב וְאֵת֙ כָּל־בֵּ֣ית
כֵּלָ֔יו וְאֵ֛ת כָּל־אֲשֶׁ֥ר נִמְצָ֖א בְּאֹֽצְרֹתָ֑יו לֹֽא־הָיָ֣ה דָבָ֗ר
אֲ֠שֶׁר לֹֽא־הֶרְאָ֧ם חִזְקִיָּ֛הוּ בְּבֵית֖וֹ וּבְכָל־מֶמְשַׁלְתּֽוֹ׃

‎<span id="003">3</span> ‏וַיָּבֹא֙ יְשַׁעְיָ֣הוּ הַנָּבִ֔יא
אֶל־הַמֶּ֖לֶךְ חִזְקִיָּ֑הוּ וַיֹּ֨אמֶר אֵלָ֜יו מָ֥ה אָמְר֣וּ׀
הָאֲנָשִׁ֣ים הָאֵ֗לֶּה וּמֵאַ֙יִן֙ יָבֹ֣אוּ אֵלֶ֔יךָ וַיֹּ֙אמֶר֙
חִזְקִיָּ֔הוּ מֵאֶ֧רֶץ רְחוֹקָ֛ה בָּ֥אוּ אֵלַ֖י מִבָּבֶֽל׃

‎<span id="004">4</span> ‏וַיֹּ֕אמֶר מָ֥ה רָא֖וּ בְּבֵיתֶ֑ךָ וַיֹּ֣אמֶר
חִזְקִיָּ֗הוּ אֵ֣ת כָּל־אֲשֶׁ֤ר בְּבֵיתִי֙ רָא֔וּ לֹֽא־הָיָ֥ה דָבָ֛ר
אֲשֶׁ֥ר לֹֽא־הִרְאִיתִ֖ים בְּאוֹצְרֹתָֽי׃

‎<span id="005">5</span> ‏וַיֹּ֥אמֶר יְשַׁעְיָ֖הוּ אֶל־חִזְקִיָּ֑הוּ
שְׁמַ֖ע דְּבַר־יְהוָ֥ה צְבָאֽוֹת׃

‎<span id="006">6</span> ‏הִנֵּה֮ יָמִ֣ים בָּאִים֒ וְנִשָּׂ֣א׀
כָּל־אֲשֶׁ֣ר בְּבֵיתֶ֗ךָ וַאֲשֶׁ֨ר אָצְר֧וּ אֲבֹתֶ֛יךָ עַד־הַיּ֥וֹם
הַזֶּ֖ה בָּבֶ֑ל לֹֽא־יִוָּתֵ֥ר דָּבָ֖ר אָמַ֥ר יְהוָֽה׃

‎<span id="007">7</span> ‏וּמִבָּנֶ֜יךָ אֲשֶׁ֨ר יֵצְא֧וּ מִמְּךָ֛
אֲשֶׁ֥ר תּוֹלִ֖יד יִקָּ֑חוּ וְהָיוּ֙ סָרִיסִ֔ים בְּהֵיכַ֖ל מֶ֥לֶךְ
בָּבֶֽל׃

‎<span id="008">8</span> ‏וַיֹּ֤אמֶר חִזְקִיָּ֙הוּ֙ אֶֽל־יְשַׁעְיָ֔הוּ
ט֥וֹב דְּבַר־יְהוָ֖ה אֲשֶׁ֣ר דִּבַּ֑רְתָּ וַיֹּ֕אמֶר כִּ֥י יִהְיֶ֛ה
שָׁל֥וֹם וֶאֱמֶ֖ת בְּיָמָֽי׃ פ

1 bā‘ēṯ hahiw’ šāl<sup>a</sup>ḥ mərōḏaḵə balə’ăḏān ben-balə’ăḏān
meleḵə-bāḇel səfārîm ûminəḥâ ’el-ḥizəqîyâû wayyišəm<sup>a</sup>‘ kî ḥālâ
wayyeḥĕzāq:

2 wayyiśəm<sup>a</sup>ḥ ‘ălêhem ḥizəqîyâû wayyarə’ēm ’eṯ-bêṯ nəḵōṯōh
nəḵōṯwō ’eṯ-hakesef wə’eṯ-hazzâāḇ wə’eṯ-habəśāmîm wə’ēṯ\| haššemen
haṭṭwōḇ wə’ēṯ kāl-bêṯ kēlāyw wə’ēṯ kāl-’ăšer niməṣā’ bə’ōṣərōṯāyw
lō’-hāyâ ḏāḇār ’ăšer lō’-herə’ām ḥizəqîyâû bəḇêṯwō ûḇəḵāl-meməšalətwō:

3 wayyāḇō’ yəš<sup>a</sup>‘əyâû hannāḇî’ ’el-hammeleḵə ḥizəqîyâû
wayyō’mer ’ēlāyw mâ ’āmərû\| hā’ănāšîm hā’ēlleh ûmē’ayin yāḇō’û ’ēleyḵā
wayyō’mer ḥizəqîyâû mē’ereṣ rəḥwōqâ bā’û ’ēlay mibāḇel:

4 wayyō’mer mâ rā’û bəḇêṯeḵā wayyō’mer ḥizəqîyâû ’ēṯ kāl-’ăšer bəḇêṯî
rā’û lō’-hāyâ ḏāḇār ’ăšer lō’-hirə’îṯîm bə’wōṣərōṯāy:

5 wayyō’mer yəš<sup>a</sup>‘əyâû ’el-ḥizəqîyâû šəm<sup>a</sup>‘
dəḇar-yəhwâ ṣəḇā’wōṯ:

6 hinnēh yāmîm bā’îm wəniśśā’\| kāl-’ăšer bəḇêṯeḵā wa’ăšer ’āṣərû
’ăḇōṯeyḵā ‘aḏ-hayywōm hazzeh bāḇel lō’-yiûāṯēr dāḇār ’āmar yəhwâ:

7 ûmibāneyḵā ’ăšer yēṣə’û mimməḵā ’ăšer twōlîḏ yiqqāḥû wəhāyû sārîsîm
bəhêḵal meleḵə bāḇel:

8 wayyō’mer ḥizəqîyâû ’el-yəš<sup>a</sup>‘əyâû ṭwōḇ dəḇar-yəhwâ ’ăšer
dibarətā wayyō’mer kî yihəyeh šālwōm we’ĕmeṯ bəyāmāy: f

------------------------------------------------------------------------

[Next: Isaiah (Yisheyah) Chapter 40](isa040.md)
