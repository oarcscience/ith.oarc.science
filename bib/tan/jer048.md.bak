[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer048)  [KJV](../kjv/jer048)  [Sep](../sep/jer048.md) 
[Vul](../vul/jer048.md)   
  
[Jeremiah (Yermiyah) Index](jer.md)  
  [Previous](jer047)  [Next](jer049.md) 

------------------------------------------------------------------------

### Tanach (Hebrew): Jeremiah (Yermiyah) Chapter 48

‎<span id="001">1</span> ‏לְמוֹאָ֡ב כֹּֽה־אָמַר֩ יְהוָ֨ה צְבָא֜וֹת
אֱלֹהֵ֣י יִשְׂרָאֵ֗ל ה֤וֹי אֶל־נְבוֹ֙ כִּ֣י שֻׁדָּ֔דָה הֹבִ֥ישָׁה
נִלְכְּדָ֖ה קִרְיָתָ֑יִם הֹבִ֥ישָׁה הַמִּשְׂגָּ֖ב וָחָֽתָּה׃

‎<span id="002">2</span> ‏אֵ֣ין עוֹד֮ תְּהִלַּ֣ת מוֹאָב֒ בְּחֶשְׁבּ֗וֹן
חָשְׁב֤וּ עָלֶ֙יהָ֙ רָעָ֔ה לְכ֖וּ וְנַכְרִיתֶ֣נָּה מִגּ֑וֹי
גַּם־מַדְמֵ֣ן תִּדֹּ֔מִּי אַחֲרַ֖יִךְ תֵּ֥לֶךְ חָֽרֶב׃

‎<span id="003">3</span> ‏ק֥וֹל צְעָקָ֖ה מֵחֹֽרוֹנָ֑יִם שֹׁ֖ד וָשֶׁ֥בֶר
גָּדֽוֹל׃

‎<span id="004">4</span> ‏נִשְׁבְּרָ֖ה מוֹאָ֑ב הִשְׁמִ֥יעוּ זְּעָקָ֖ה
צעוריה צְעִירֶֽיהָ׃

‎<span id="005">5</span> ‏כִּ֚י מַעֲלֵ֣ה הלחות הַלּוּחִ֔ית<sup>3</sup>
בִּבְכִ֖י יַֽעֲלֶה־בֶּ֑כִי כִּ֚י בְּמוֹרַ֣ד חוֹרֹנַ֔יִם צָרֵ֥י
צַֽעֲקַת־שֶׁ֖בֶר שָׁמֵֽעוּ׃

‎<span id="006">6</span> ‏נֻ֖סוּ מַלְּט֣וּ נַפְשְׁכֶ֑ם וְתִֽהְיֶ֕ינָה
כַּעֲרוֹעֵ֖ר בַּמִּדְבָּֽר׃

‎<span id="007">7</span> ‏כִּ֠י יַ֣עַן בִּטְחֵ֤ךְ בְּמַעֲשַׂ֙יִךְ֙
וּבְא֣וֹצְרוֹתַ֔יִךְ גַּם־אַ֖תְּ תִּלָּכֵ֑דִי וְיָצָ֤א כמיש כְמוֹשׁ֙
בַּגּוֹלָ֔ה כֹּהֲנָ֥יו וְשָׂרָ֖יו יחד יַחְדָּֽיו׃

‎<span id="008">8</span> ‏וְיָבֹ֨א שֹׁדֵ֜ד אֶל־כָּל־עִ֗יר וְעִיר֙ לֹ֣א
תִמָּלֵ֔ט וְאָבַ֥ד הָעֵ֖מֶק וְנִשְׁמַ֣ד הַמִּישֹׁ֑ר אֲשֶׁ֖ר אָמַ֥ר
יְהוָֽה׃

‎<span id="009">9</span> ‏תְּנוּ־צִ֣יץ לְמוֹאָ֔ב כִּ֥י נָצֹ֖א תֵּצֵ֑א
וְעָרֶ֙יהָ֙ לְשַׁמָּ֣ה תִֽהְיֶ֔ינָה מֵאֵ֥ין יוֹשֵׁ֖ב בָּהֵֽן׃

‎<span id="010">10</span> ‏אָר֗וּר עֹשֶׂ֛ה מְלֶ֥אכֶת יְהוָ֖ה רְמִיָּ֑ה
וְאָר֕וּר מֹנֵ֥עַ חַרְבּ֖וֹ מִדָּֽם׃

‎<span id="011">11</span> ‏שַׁאֲנַ֨ן מוֹאָ֜ב מִנְּעוּרָ֗יו וְשֹׁקֵ֥ט
הוּא֙ אֶל־שְׁמָרָ֔יו וְלֹֽא־הוּרַ֤ק מִכְּלִי֙ אֶל־כֶּ֔לִי וּבַגּוֹלָ֖ה
לֹ֣א הָלָ֑ךְ עַל־כֵּ֗ן עָמַ֤ד טַעְמוֹ֙ בּ֔וֹ וְרֵיח֖וֹ לֹ֥א נָמָֽר׃ ס

‎<span id="012">12</span> ‏לָכֵ֞ן הִנֵּ֖ה־יָמִ֤ים בָּאִים֙ נְאֻם־יְהוָ֔ה
וְשִׁלַּחְתִּי־ל֥וֹ צֹעִ֖ים וְצֵעֻ֑הוּ וְכֵלָ֣יו יָרִ֔יקוּ וְנִבְלֵיהֶ֖ם
יְנַפֵּֽצוּ׃

‎<span id="013">13</span> ‏וּבֹ֥שׁ מוֹאָ֖ב מִכְּמ֑וֹשׁ
כַּאֲשֶׁר־בֹּ֙שׁוּ֙ בֵּ֣ית יִשְׂרָאֵ֔ל מִבֵּ֥ית אֵ֖ל מִבְטֶחָֽם׃

‎<span id="014">14</span> ‏אֵ֚יךְ תֹּֽאמְר֔וּ גִּבּוֹרִ֖ים אֲנָ֑חְנוּ
וְאַנְשֵׁי־חַ֖יִל לַמִּלְחָמָֽה׃

‎<span id="015">15</span> ‏שֻׁדַּ֤ד מוֹאָב֙ וְעָרֶ֣יהָ עָלָ֔ה וּמִבְחַ֥ר
בַּֽחוּרָ֖יו יָרְד֣וּ לַטָּ֑בַח נְאֻ֨ם־הַמֶּ֔לֶךְ יְהוָ֥ה צְבָא֖וֹת
שְׁמֽוֹ׃

‎<span id="016">16</span> ‏קָר֥וֹב אֵיד־מוֹאָ֖ב לָב֑וֹא וְרָ֣עָת֔וֹ
מִהֲרָ֖ה מְאֹֽד׃

‎<span id="017">17</span> ‏נֻ֤דוּ לוֹ֙ כָּל־סְבִיבָ֔יו וְכֹ֖ל יֹדְעֵ֣י
שְׁמ֑וֹ אִמְר֗וּ אֵיכָ֤ה נִשְׁבַּר֙ מַטֵּה־עֹ֔ז מַקֵּ֖ל תִּפְאָרָֽה׃

‎<span id="018">18</span> ‏רְדִ֤י מִכָּבוֹד֙ ישבי וּשְׁבִ֣י בַצָּמָ֔א
יֹשֶׁ֖בֶת בַּת־דִּיב֑וֹן כִּֽי־שֹׁדֵ֤ד מוֹאָב֙ עָ֣לָה בָ֔ךְ שִׁחֵ֖ת
מִבְצָרָֽיִךְ׃

‎<span id="019">19</span> ‏אֶל־דֶּ֛רֶךְ עִמְדִ֥י וְצַפִּ֖י יוֹשֶׁ֣בֶת
עֲרוֹעֵ֑ר שַׁאֲלִי־נָ֣ס וְנִמְלָ֔טָה אִמְרִ֖י מַה־נִּֽהְיָֽתָה׃

‎<span id="020">20</span> ‏הֹבִ֥ישׁ מוֹאָ֛ב כִּֽי־חַ֖תָּה הילילי
הֵילִ֣ילוּ׀ וזעקי וּֽזְעָ֑קוּ הַגִּ֣ידוּ בְאַרְנ֔וֹן כִּ֥י שֻׁדַּ֖ד
מוֹאָֽב׃

‎<span id="021">21</span> ‏וּמִשְׁפָּ֥ט בָּ֖א אֶל־אֶ֣רֶץ הַמִּישֹׁ֑ר
אֶל־חֹל֥וֹן וְאֶל־יַ֖הְצָה וְעַל־מופעת מֵיפָֽעַת׃

‎<span id="022">22</span> ‏וְעַל־דִּיב֣וֹן וְעַל־נְב֔וֹ וְעַל־בֵּ֖ית
דִּבְלָתָֽיִם׃

‎<span id="023">23</span> ‏וְעַ֧ל קִרְיָתַ֛יִם וְעַל־בֵּ֥ית גָּמ֖וּל
וְעַל־בֵּ֥ית מְעֽוֹן׃

‎<span id="024">24</span> ‏וְעַל־קְרִיּ֖וֹת וְעַל־בָּצְרָ֑ה וְעַ֗ל
כָּל־עָרֵי֙ אֶ֣רֶץ מוֹאָ֔ב הָרְחֹק֖וֹת וְהַקְּרֹבֽוֹת׃

‎<span id="025">25</span> ‏נִגְדְּעָה֙ קֶ֣רֶן מוֹאָ֔ב וּזְרֹע֖וֹ
נִשְׁבָּ֑רָה נְאֻ֖ם יְהוָֽה׃

‎<span id="026">26</span> ‏הַשְׁכִּירֻ֕הוּ כִּ֥י עַל־יְהוָ֖ה הִגְדִּ֑יל
וְסָפַ֤ק מוֹאָב֙ בְּקִיא֔וֹ וְהָיָ֥ה לִשְׂחֹ֖ק גַּם־הֽוּא׃

‎<span id="027">27</span> ‏וְאִ֣ם׀ ל֣וֹא הַשְּׂחֹ֗ק הָיָ֤ה לְךָ֙
יִשְׂרָאֵ֔ל אִם־בְּגַנָּבִ֖ים נמצאה נִמְצָ֑א כִּֽי־מִדֵּ֧י דְבָרֶ֥יךָ
בּ֖וֹ תִּתְנוֹדָֽד׃

‎<span id="028">28</span> ‏עִזְב֤וּ עָרִים֙ וְשִׁכְנ֣וּ בַּסֶּ֔לַע
יֹשְׁבֵ֖י מוֹאָ֑ב וִֽהְי֣וּ כְיוֹנָ֔ה תְּקַנֵּ֖ן בְּעֶבְרֵ֥י פִי־פָֽחַת׃

‎<span id="029">29</span> ‏שָׁמַ֥עְנוּ גְאוֹן־מוֹאָ֖ב גֵּאֶ֣ה מְאֹ֑ד
גָּבְה֧וֹ וּגְאוֹנ֛וֹ וְגַאֲוָת֖וֹ וְרֻ֥ם לִבּֽוֹ׃

‎<span id="030">30</span> ‏אֲנִ֤י יָדַ֨עְתִּ֨י נְאֻם־יְהוָ֔ה עֶבְרָת֖וֹ
וְלֹא־כֵ֑ן בַּדָּ֖יו לֹא־כֵ֥ן עָשֽׂוּ׃

‎<span id="031">31</span> ‏עַל־כֵּן֙ עַל־מוֹאָ֣ב אֲיֵלִ֔יל וּלְמוֹאָ֥ב
כֻּלֹּ֖ה אֶזְעָ֑ק אֶל־אַנְשֵׁ֥י קִֽיר־חֶ֖רֶשׂ יֶהְגֶּֽה׃

‎<span id="032">32</span> ‏מִבְּכִ֨י יַעְזֵ֤ר אֶבְכֶּה־לָּךְ֙ הַגֶּ֣פֶן
שִׂבְמָ֔ה נְטִֽישֹׁתַ֙יִךְ֙ עָ֣בְרוּ יָ֔ם עַ֛ד יָ֥ם יַעְזֵ֖ר נָגָ֑עוּ
עַל־קֵיצֵ֥ךְ וְעַל־בְּצִירֵ֖ךְ שֹׁדֵ֖ד נָפָֽל׃

‎<span id="033">33</span> ‏וְנֶאֶסְפָ֨ה שִׂמְחָ֥ה וָגִ֛יל מִכַּרְמֶ֖ל
וּמֵאֶ֣רֶץ מוֹאָ֑ב וְיַ֙יִן֙ מִיקָבִ֣ים הִשְׁבַּ֔תִּי לֹֽא־יִדְרֹ֣ךְ
הֵידָ֔ד הֵידָ֖ד לֹ֥א הֵידָֽד׃

‎<span id="034">34</span> ‏מִזַּעֲקַ֨ת חֶשְׁבּ֜וֹן עַד־אֶלְעָלֵ֗ה
עַד־יַ֙הַץ֙ נָתְנ֣וּ קוֹלָ֔ם מִצֹּ֙עַר֙ עַד־חֹ֣רֹנַ֔יִם עֶגְלַ֖ת
שְׁלִֽשִׁיָּ֑ה כִּ֚י גַּם־מֵ֣י נִמְרִ֔ים לִמְשַׁמּ֖וֹת יִהְיֽוּ׃

‎<span id="035">35</span> ‏וְהִשְׁבַּתִּ֥י לְמוֹאָ֖ב נְאֻם־יְהוָ֑ה
מַעֲלֶ֣ה בָמָ֔ה וּמַקְטִ֖יר לֵאלֹהָֽיו׃

‎<span id="036">36</span> ‏עַל־כֵּ֞ן לִבִּ֤י לְמוֹאָב֙ כַּחֲלִלִ֣ים
יֶהֱמֶ֔ה וְלִבִּי֙ אֶל־אַנְשֵׁ֣י קִֽיר־חֶ֔רֶשׂ כַּחֲלִילִ֖ים יֶהֱמֶ֑ה
עַל־כֵּ֛ן יִתְרַ֥ת עָשָׂ֖ה אָבָֽדוּ׃

‎<span id="037">37</span> ‏כִּ֤י כָל־רֹאשׁ֙ קָרְחָ֔ה וְכָל־זָקָ֖ן
גְּרֻעָ֑ה עַ֤ל כָּל־יָדַ֙יִם֙ גְּדֻדֹ֔ת וְעַל־מָתְנַ֖יִם שָֽׂק׃

‎<span id="038">38</span> ‏עַ֣ל כָּל־גַּגּ֥וֹת מוֹאָ֛ב וּבִרְחֹבֹתֶ֖יהָ
כֻּלֹּ֣ה מִסְפֵּ֑ד כִּֽי־שָׁבַ֣רְתִּי אֶת־מוֹאָ֗ב כִּכְלִ֛י אֵֽין־חֵ֥פֶץ
בּ֖וֹ נְאֻם־יְהוָֽה׃

‎<span id="039">39</span> ‏אֵ֥יךְ חַ֙תָּה֙ הֵילִ֔ילוּ אֵ֛יךְ
הִפְנָה־עֹ֥רֶף מוֹאָ֖ב בּ֑וֹשׁ וְהָיָ֥ה מוֹאָ֛ב לִשְׂחֹ֥ק וְלִמְחִתָּ֖ה
לְכָל־סְבִיבָֽיו׃ ס

‎<span id="040">40</span> ‏כִּי־כֹה֙ אָמַ֣ר יְהוָ֔ה הִנֵּ֥ה כַנֶּ֖שֶׁר
יִדְאֶ֑ה וּפָרַ֥שׂ כְּנָפָ֖יו אֶל־מוֹאָֽב׃

‎<span id="041">41</span> ‏נִלְכְּדָה֙ הַקְּרִיּ֔וֹת וְהַמְּצָד֖וֹת
נִתְפָּ֑שָׂה וְֽ֠הָיָה לֵ֞ב גִּבּוֹרֵ֤י מוֹאָב֙ בַּיּ֣וֹם הַה֔וּא
כְּלֵ֖ב אִשָּׁ֥ה מְצֵרָֽה׃

‎<span id="042">42</span> ‏וְנִשְׁמַ֥ד מוֹאָ֖ב מֵעָ֑ם כִּ֥י עַל־יְהוָ֖ה
הִגְדִּֽיל׃

‎<span id="043">43</span> ‏פַּ֥חַד וָפַ֖חַת וָפָ֑ח עָלֶ֛יךָ יוֹשֵׁ֥ב
מוֹאָ֖ב נְאֻם־יְהוָֽה׃

‎<span id="044">44</span> ‏הניס הַנָּ֞ס מִפְּנֵ֤י הַפַּ֙חַד֙ יִפֹּ֣ל
אֶל־הַפַּ֔חַת וְהָֽעֹלֶה֙ מִן־הַפַּ֔חַת יִלָּכֵ֖ד בַּפָּ֑ח כִּֽי־אָבִ֨יא
אֵלֶ֧יהָ אֶל־מוֹאָ֛ב שְׁנַ֥ת פְּקֻדָּתָ֖ם נְאֻם־יְהוָֽה׃

‎<span id="045">45</span> ‏בְּצֵ֥ל חֶשְׁבּ֛וֹן עָמְד֖וּ מִכֹּ֣חַ נָסִ֑ים
כִּֽי־אֵ֞שׁ יָצָ֣א מֵחֶשְׁבּ֗וֹן וְלֶֽהָבָה֙ מִבֵּ֣ין סִיח֔וֹן
וַתֹּ֙אכַל֙ פְּאַ֣ת מוֹאָ֔ב וְקָדְקֹ֖ד בְּנֵ֥י שָׁאֽוֹן׃

‎<span id="046">46</span> ‏אוֹי־לְךָ֣ מוֹאָ֔ב אָבַ֖ד עַם־כְּמ֑וֹשׁ
כִּֽי־לֻקְּח֤וּ בָנֶ֙יךָ֙ בַּשֶּׁ֔בִי וּבְנֹתֶ֖יךָ בַּשִּׁבְיָֽה׃

‎<span id="047">47</span> ‏וְשַׁבְתִּ֧י שְׁבוּת־מוֹאָ֛ב בְּאַחֲרִ֥ית
הַיָּמִ֖ים נְאֻם־יְהוָ֑ה עַד־הֵ֖נָּה מִשְׁפַּ֥ט מוֹאָֽב׃ ס

1 ləmwō’āḇ kōh-’āmar yəhwâ ṣəḇā’wōṯ ’ĕlōhê yiśərā’ēl hwōy ’el-nəḇwō kî
šudāḏâ hōḇîšâ niləkəḏâ qirəyāṯāyim hōḇîšâ hammiśəgāḇ wāḥātâ:

2 ’ên ‘wōḏ təhillaṯ mwō’āḇ bəḥešəbwōn ḥāšəḇû ‘āleyhā rā‘â ləḵû
wənaḵərîṯennâ migwōy gam-maḏəmēn tidōmmî ’<sup>a</sup>ḥărayiḵə tēleḵə
ḥāreḇ:

3 qwōl ṣə‘āqâ mēḥōrwōnāyim šōḏ wāšeḇer gāḏwōl:

4 nišəbərâ mwō’āḇ hišəmî‘û zzə‘āqâ ṣə‘wōreyhā ṣə‘îreyhā:

5 kî m<sup>a</sup>‘ălēh halluḥwōṯ hallûḥîṯ<sup>3</sup> biḇəḵî
y<sup>a</sup>‘ăleh-beḵî kî bəmwōraḏ ḥwōrōnayim ṣārê
ṣ<sup>a</sup>‘ăqaṯ-šeḇer šāmē‘û:

6 nusû malləṭû nafəšəḵem wəṯihəyeynâ k<sup>a</sup>‘ărwō‘ēr bammiḏəbār:

7 kî y<sup>a</sup>‘an biṭəḥēḵə bəm<sup>a</sup>‘ăśayiḵə ûḇə’wōṣərwōṯayiḵə
gam-’atə tillāḵēḏî wəyāṣā’ ḵəmîš ḵəmwōš bagwōlâ kōhănāyw wəśārāyw
y<sup>a</sup>ḥaḏ y<sup>a</sup>ḥədāyw:

8 wəyāḇō’ šōḏēḏ ’el-kāl-‘îr wə‘îr lō’ ṯimmālēṭ wə’āḇaḏ hā‘ēmeq wənišəmaḏ
hammîšōr ’ăšer ’āmar yəhwâ:

9 tənû-ṣîṣ ləmwō’āḇ kî nāṣō’ tēṣē’ wə‘āreyhā ləšammâ ṯihəyeynâ mē’ên
ywōšēḇ bâēn:

10 ’ārûr ‘ōśeh məle’ḵeṯ yəhwâ rəmîyâ wə’ārûr mōnē‘a ḥarəbwō midām:

11 ša’ănan mwō’āḇ minnə‘ûrāyw wəšōqēṭ hû’ ’el-šəmārāyw wəlō’-hûraq
mikəlî ’el-kelî ûḇagwōlâ lō’ hālāḵə ‘al-kēn ‘āmaḏ ṭ<sup>a</sup>‘əmwō bwō
wərêḥwō lō’ nāmār: s

12 lāḵēn hinnēh-yāmîm bā’îm nə’um-yəhwâ wəšill<sup>a</sup>ḥətî-lwō ṣō‘îm
wəṣē‘uhû wəḵēlāyw yārîqû wəniḇəlêhem yənapēṣû:

13 ûḇōš mwō’āḇ mikəmwōš ka’ăšer-bōšû bêṯ yiśərā’ēl mibêṯ ’ēl miḇəṭeḥām:

14 ’êḵə tō’mərû gibwōrîm ’ănāḥənû wə’anəšê-ḥayil lammiləḥāmâ:

15 šudaḏ mwō’āḇ wə‘āreyhā ‘ālâ ûmiḇəḥar b<sup>a</sup>ḥûrāyw yārəḏû
laṭṭāḇ<sup>a</sup>ḥ nə’um-hammeleḵə yəhwâ ṣəḇā’wōṯ šəmwō:

16 qārwōḇ ’êḏ-mwō’āḇ lāḇwō’ wərā‘āṯwō mihărâ mə’ōḏ:

17 nuḏû lwō kāl-səḇîḇāyw wəḵōl yōḏə‘ê šəmwō ’imərû ’êḵâ nišəbar
maṭṭēh-‘ōz maqqēl tifə’ārâ:

18 rəḏî mikāḇwōḏ yōšəḇey ûšəḇî ḇaṣṣāmā’ yōšeḇeṯ baṯ-dîḇwōn kî-šōḏēḏ
mwō’āḇ ‘ālâ ḇāḵə šiḥēṯ miḇəṣārāyiḵə:

19 ’el-dereḵə ‘iməḏî wəṣapî ywōšeḇeṯ ‘ărwō‘ēr ša’ălî-nās wəniməlāṭâ
’imərî mah-nnihəyāṯâ:

20 hōḇîš mwō’āḇ kî-ḥatâ hêlîlî hêlîlû\| ûzə‘āqî ûzə‘āqû hagîḏû
ḇə’arənwōn kî šudaḏ mwō’āḇ:

21 ûmišəpāṭ bā’ ’el-’ereṣ hammîšōr ’el-ḥōlwōn wə’el-yahəṣâ
wə‘al-mwōfā‘aṯ mêfā‘aṯ:

22 wə‘al-dîḇwōn wə‘al-nəḇwō wə‘al-bêṯ diḇəlāṯāyim:

23 wə‘al qirəyāṯayim wə‘al-bêṯ gāmûl wə‘al-bêṯ mə‘wōn:

24 wə‘al-qərîywōṯ wə‘al-bāṣərâ wə‘al kāl-‘ārê ’ereṣ mwō’āḇ hārəḥōqwōṯ
wəhaqqərōḇwōṯ:

25 niḡədə‘â qeren mwō’āḇ ûzərō‘wō nišəbārâ nə’um yəhwâ:

26 hašəkîruhû kî ‘al-yəhwâ hiḡədîl wəsāfaq mwō’āḇ bəqî’wō wəhāyâ liśəḥōq
gam-hû’:

27 wə’im\| lwō’ haśśəḥōq hāyâ ləḵā yiśərā’ēl ’im-bəḡannāḇîm niməṣā’â
niməṣā’ kî-midê ḏəḇāreyḵā bwō tiṯənwōḏāḏ:

28 ‘izəḇû ‘ārîm wəšiḵənû bassel<sup>a</sup>‘ yōšəḇê mwō’āḇ wihəyû
ḵəywōnâ təqannēn bə‘eḇərê fî-fāḥaṯ:

29 šām<sup>a</sup>‘ənû ḡə’wōn-mwō’āḇ gē’eh mə’ōḏ gāḇəhwō ûḡə’wōnwō
wəḡa’ăwāṯwō wərum libwō:

30 ’ănî yāḏ<sup>a</sup>‘ətî nə’um-yəhwâ ‘eḇərāṯwō wəlō’-ḵēn badāyw
lō’-ḵēn ‘āśû:

31 ‘al-kēn ‘al-mwō’āḇ ’ăyēlîl ûləmwō’āḇ kullōh ’ezə‘āq ’el-’anəšê
qîr-ḥereś yehəgeh:

32 mibəḵî y<sup>a</sup>‘əzēr ’eḇəkeh-llāḵə hagefen śiḇəmâ nəṭîšōṯayiḵə
‘āḇərû yām ‘aḏ yām y<sup>a</sup>‘əzēr nāḡā‘û ‘al-qêṣēḵə wə‘al-bəṣîrēḵə
šōḏēḏ nāfāl:

33 wəne’esəfâ śiməḥâ wāḡîl mikarəmel ûmē’ereṣ mwō’āḇ wəyayin mîqāḇîm
hišəbatî lō’-yiḏərōḵə hêḏāḏ hêḏāḏ lō’ hêḏāḏ:

34 mizz<sup>a</sup>‘ăqaṯ ḥešəbwōn ‘aḏ-’elə‘ālēh ‘aḏ-yahaṣ nāṯənû qwōlām
miṣṣō‘ar ‘aḏ-ḥōrōnayim ‘eḡəlaṯ šəlišîyâ kî gam-mê nimərîm liməšammwōṯ
yihəyû:

35 wəhišəbatî ləmwō’āḇ nə’um-yəhwâ m<sup>a</sup>‘ăleh ḇāmâ ûmaqəṭîr
lē’lōhāyw:

36 ‘al-kēn libî ləmwō’āḇ k<sup>a</sup>ḥălilîm yehĕmeh wəlibî ’el-’anəšê
qîr-ḥereś k<sup>a</sup>ḥălîlîm yehĕmeh ‘al-kēn yiṯəraṯ ‘āśâ ’āḇāḏû:

37 kî ḵāl-rō’š qārəḥâ wəḵāl-zāqān gəru‘â ‘al kāl-yāḏayim gəḏuḏōṯ
wə‘al-māṯənayim śāq:

38 ‘al kāl-gagwōṯ mwō’āḇ ûḇirəḥōḇōṯeyhā kullōh misəpēḏ kî-šāḇarətî
’eṯ-mwō’āḇ kiḵəlî ’ên-ḥēfeṣ bwō nə’um-yəhwâ:

39 ’êḵə ḥatâ hêlîlû ’êḵə hifənâ-‘ōref mwō’āḇ bwōš wəhāyâ mwō’āḇ liśəḥōq
wəliməḥitâ ləḵāl-səḇîḇāyw: s

40 kî-ḵōh ’āmar yəhwâ hinnēh ḵannešer yiḏə’eh ûfāraś kənāfāyw
’el-mwō’āḇ:

41 niləkəḏâ haqqərîywōṯ wəhamməṣāḏwōṯ niṯəpāśâ wəhāyâ lēḇ gibwōrê mwō’āḇ
bayywōm hahû’ kəlēḇ ’iššâ məṣērâ:

42 wənišəmaḏ mwō’āḇ mē‘ām kî ‘al-yəhwâ hiḡədîl:

43 p<sup>a</sup>ḥaḏ wāf<sup>a</sup>ḥaṯ wāfāḥ ‘āleyḵā ywōšēḇ mwō’āḇ
nə’um-yəhwâ:

44 hannîs hannās mipənê hap<sup>a</sup>ḥaḏ yipōl ’el-hap<sup>a</sup>ḥaṯ
wəhā‘ōleh min-hap<sup>a</sup>ḥaṯ yillāḵēḏ bapāḥ kî-’āḇî’ ’ēleyhā
’el-mwō’āḇ šənaṯ pəqudāṯām nə’um-yəhwâ:

45 bəṣēl ḥešəbwōn ‘āməḏû mikōḥa nāsîm kî-’ēš yāṣā’ mēḥešəbwōn wəlehāḇâ
mibên sîḥwōn watō’ḵal pə’aṯ mwō’āḇ wəqāḏəqōḏ bənê šā’wōn:

46 ’wōy-ləḵā mwō’āḇ ’āḇaḏ ‘am-kəmwōš kî-luqqəḥû ḇāneyḵā baššeḇî
ûḇənōṯeyḵā baššiḇəyâ:

47 wəšaḇətî šəḇûṯ-mwō’āḇ bə’<sup>a</sup>ḥărîṯ hayyāmîm nə’um-yəhwâ
‘aḏ-hēnnâ mišəpaṭ mwō’āḇ: s

------------------------------------------------------------------------

[Next: Jeremiah (Yermiyah) Chapter 49](jer049.md)
