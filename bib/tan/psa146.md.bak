[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa146)  [KJV](../kjv/psa146)  [Sep](../sep/psa146.md) 
[Vul](../vul/psa146.md)   
  
[Psalms (Tehilim) Index](psa.md)  
  [Previous](psa145)  [Next](psa147.md) 

------------------------------------------------------------------------

### Tanach (Hebrew): Psalms (Tehilim) Chapter 146

‎<span id="001">1</span> ‏הַֽלְלוּ־יָ֡הּ הַלְלִ֥י נַ֝פְשִׁ֗י
אֶת־יְהוָֽה׃

‎<span id="002">2</span> ‏אֲהַלְלָ֣ה יְהוָ֣ה בְּחַיָּ֑י אֲזַמְּרָ֖ה
לֵֽאלֹהַ֣י בְּעוֹדִֽי׃

‎<span id="003">3</span> ‏אַל־תִּבְטְח֥וּ בִנְדִיבִ֑ים בְּבֶן־אָדָ֓ם׀
שֶׁ֤אֵֽין ל֥וֹ תְשׁוּעָֽה׃

‎<span id="004">4</span> ‏תֵּצֵ֣א ר֭וּחוֹ יָשֻׁ֣ב לְאַדְמָת֑וֹ בַּיּ֥וֹם
הַ֝ה֗וּא אָבְד֥וּ עֶשְׁתֹּנֹתָֽיו׃

‎<span id="005">5</span> ‏אַשְׁרֵ֗י שֶׁ֤אֵ֣ל יַעֲקֹ֣ב בְּעֶזְר֑וֹ
שִׂ֝בְר֗וֹ עַל־יְהוָ֥ה אֱלֹהָֽיו׃

‎<span id="006">6</span> ‏עֹשֶׂ֤ה׀ שָׁ֘מַ֤יִם וָאָ֗רֶץ אֶת־הַיָּ֥ם
וְאֶת־כָּל־אֲשֶׁר־בָּ֑ם הַשֹּׁמֵ֖ר אֱמֶ֣ת לְעוֹלָֽם׃

‎<span id="007">7</span> ‏עֹשֶׂ֤ה מִשְׁפָּ֨ט׀ לָעֲשׁוּקִ֗ים נֹתֵ֣ן
לֶ֭חֶם לָרְעֵבִ֑ים יְ֝הוָ֗ה מַתִּ֥יר אֲסוּרִֽים׃

‎<span id="008">8</span> ‏יְהוָ֤ה׀ פֹּ֘קֵ֤חַ עִוְרִ֗ים יְ֭הוָה זֹקֵ֣ף
כְּפוּפִ֑ים יְ֝הוָ֗ה אֹהֵ֥ב צַדִּיקִֽים׃

‎<span id="009">9</span> ‏יְהוָ֤ה׀ שֹׁ֘מֵ֤ר אֶת־גֵּרִ֗ים יָת֣וֹם
וְאַלְמָנָ֣ה יְעוֹדֵ֑ד וְדֶ֖רֶךְ רְשָׁעִ֣ים יְעַוֵּֽת׃

‎<span id="010">10</span> ‏יִמְלֹ֤ךְ יְהוָ֨ה׀ לְעוֹלָ֗ם אֱלֹהַ֣יִךְ
צִ֭יּוֹן לְדֹ֥ר וָדֹ֗ר הַֽלְלוּ־יָֽהּ׃

1 haləlû-yāh haləlî nafəšî ’eṯ-yəhwâ:

2 ’ăhaləlâ yəhwâ bəḥayyāy ’ăzammərâ lē’lōhay bə‘wōḏî:

3 ’al-tiḇəṭəḥû ḇinəḏîḇîm bəḇen-’āḏām\| še’ên lwō ṯəšû‘â:

4 tēṣē’ rûḥwō yāšuḇ lə’aḏəmāṯwō bayywōm hahû’ ’āḇəḏû ‘ešətōnōṯāyw:

5 ’ašərê še’ēl y<sup>a</sup>‘ăqōḇ bə‘ezərwō śiḇərwō ‘al-yəhwâ ’ĕlōhāyw:

6 ‘ōśeh\| šāmayim wā’āreṣ ’eṯ-hayyām wə’eṯ-kāl-’ăšer-bām haššōmēr ’ĕmeṯ
lə‘wōlām:

7 ‘ōśeh mišəpāṭ\| lā‘ăšûqîm nōṯēn leḥem lārə‘ēḇîm yəhwâ matîr ’ăsûrîm:

8 yəhwâ\| pōqēḥa ‘iwərîm yəhwâ zōqēf kəfûfîm yəhwâ ’ōhēḇ ṣadîqîm:

9 yəhwâ\| šōmēr ’eṯ-gērîm yāṯwōm wə’aləmānâ yə‘wōḏēḏ wəḏereḵə rəšā‘îm
yə‘aûēṯ:

10 yiməlōḵə yəhwâ\| lə‘wōlām ’ĕlōhayiḵə ṣîywōn ləḏōr wāḏōr haləlû-yāh:

------------------------------------------------------------------------

[Next: Psalms (Tehilim) Chapter 147](psa147.md)
