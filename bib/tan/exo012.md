[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo012)  [KJV](../kjv/exo012)  [Sep](../sep/exo012.md) 
[Vul](../vul/exo012.md)   
  
[Exodus (Shemot) Index](exo.md)  
  [Previous](exo011)  [Next](exo013.md) 

------------------------------------------------------------------------

### Tanach (Hebrew): Exodus (Shemot) Chapter 12

‎<span id="001">1</span> ‏וַיֹּ֤אמֶר יְהוָה֙ אֶל־מֹשֶׁ֣ה וְאֶֽל־אַהֲרֹ֔ן
בְּאֶ֥רֶץ מִצְרַ֖יִם לֵאמֹֽר׃

‎<span id="002">2</span> ‏הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים
רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃

‎<span id="003">3</span> ‏דַּבְּר֗וּ אֶֽל־כָּל־עֲדַ֤ת יִשְׂרָאֵל֙
לֵאמֹ֔ר בֶּעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה
לְבֵית־אָבֹ֖ת שֶׂ֥ה לַבָּֽיִת׃

‎<span id="004">4</span> ‏וְאִם־יִמְעַ֣ט הַבַּיִת֮ מִהְיֹ֣ת מִשֶּׂה֒
וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־בֵּית֖וֹ בְּמִכְסַ֣ת נְפָשֹׁ֑ת
אִ֚ישׁ לְפִ֣י אָכְל֔וֹ תָּכֹ֖סּוּ עַל־הַשֶּֽׂה׃

‎<span id="005">5</span> ‏שֶׂ֥ה תָמִ֛ים זָכָ֥ר בֶּן־שָׁנָ֖ה יִהְיֶ֣ה
לָכֶ֑ם מִן־הַכְּבָשִׂ֥ים וּמִן־הָעִזִּ֖ים תִּקָּֽחוּ׃

‎<span id="006">6</span> ‏וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה
עָשָׂ֛ר י֖וֹם לַחֹ֣דֶשׁ הַזֶּ֑ה וְשָׁחֲט֣וּ אֹת֗וֹ כֹּ֛ל קְהַ֥ל
עֲדַֽת־יִשְׂרָאֵ֖ל בֵּ֥ין הָעַרְבָּֽיִם׃

‎<span id="007">7</span> ‏וְלָֽקְחוּ֙ מִן־הַדָּ֔ם וְנָֽתְנ֛וּ
עַל־שְׁתֵּ֥י הַמְּזוּזֹ֖ת וְעַל־הַמַּשְׁק֑וֹף עַ֚ל הַבָּ֣תִּ֔ים
אֲשֶׁר־יֹאכְל֥וּ אֹת֖וֹ בָּהֶֽם׃

‎<span id="008">8</span> ‏וְאָכְל֥וּ אֶת־הַבָּשָׂ֖ר בַּלַּ֣יְלָה הַזֶּ֑ה
צְלִי־אֵ֣שׁ וּמַצּ֔וֹת עַל־מְרֹרִ֖ים יֹאכְלֻֽהוּ׃

‎<span id="009">9</span> ‏אַל־תֹּאכְל֤וּ מִמֶּ֙נּוּ֙ נָ֔א וּבָשֵׁ֥ל
מְבֻשָּׁ֖ל בַּמָּ֑יִם כִּ֣י אִם־צְלִי־אֵ֔שׁ רֹאשׁ֥וֹ עַל־כְּרָעָ֖יו
וְעַל־קִרְבּֽוֹ׃

‎<span id="010">10</span> ‏וְלֹא־תוֹתִ֥ירוּ מִמֶּ֖נּוּ עַד־בֹּ֑קֶר
וְהַנֹּתָ֥ר מִמֶּ֛נּוּ עַד־בֹּ֖קֶר בָּאֵ֥שׁ תִּשְׂרֹֽפוּ׃

‎<span id="011">11</span> ‏וְכָכָה֮ תֹּאכְל֣וּ אֹתוֹ֒ מָתְנֵיכֶ֣ם
חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם
וַאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַיהוָֽה׃

‎<span id="012">12</span> ‏וְעָבַרְתִּ֣י בְאֶֽרֶץ־מִצְרַיִם֮
בַּלַּ֣יְלָה הַזֶּה֒ וְהִכֵּיתִ֤י כָל־בְּכוֹר֙ בְּאֶ֣רֶץ מִצְרַ֔יִם
מֵאָדָ֖ם וְעַד־בְּהֵמָ֑ה וּבְכָל־אֱלֹהֵ֥י מִצְרַ֛יִם אֶֽעֱשֶׂ֥ה
שְׁפָטִ֖ים אֲנִ֥י יְהוָֽה׃

‎<span id="013">13</span> ‏וְהָיָה֩ הַדָּ֨ם לָכֶ֜ם לְאֹ֗ת עַ֤ל
הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֙יתִי֙ אֶת־הַדָּ֔ם וּפָסַחְתִּ֖י
עֲלֵכֶ֑ם וְלֹֽא־יִֽהְיֶ֨ה בָכֶ֥ם נֶ֙גֶף֙ לְמַשְׁחִ֔ית בְּהַכֹּתִ֖י
בְּאֶ֥רֶץ מִצְרָֽיִם׃

‎<span id="014">14</span> ‏וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן
וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם
תְּחָגֻּֽהוּ׃

‎<span id="015">15</span> ‏שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ
בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י׀
כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל
מִיּ֥וֹם הָרִאשֹׁ֖ן עַד־י֥וֹם הַשְּׁבִעִֽי׃

‎<span id="016">16</span> ‏וּבַיּ֤וֹם הָרִאשׁוֹן֙ מִקְרָא־קֹ֔דֶשׁ
וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלָאכָה֙
לֹא־יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל־נֶ֔פֶשׁ ה֥וּא
לְבַדּ֖וֹ יֵעָשֶׂ֥ה לָכֶֽם׃

‎<span id="017">17</span> ‏וּשְׁמַרְתֶּם֮ אֶת־הַמַּצּוֹת֒ כִּ֗י
בְּעֶ֙צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאוֹתֵיכֶ֖ם מֵאֶ֣רֶץ
מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת
עוֹלָֽם׃

‎<span id="018">18</span> ‏בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם
לַחֹ֙דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים
לַחֹ֖דֶשׁ בָּעָֽרֶב׃

‎<span id="019">19</span> ‏שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א
בְּבָתֵּיכֶ֑ם כִּ֣י׀ כָּל־אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ
הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃

‎<span id="020">20</span> ‏כָּל־מַחְמֶ֖צֶת לֹ֣א תֹאכֵ֑לוּ בְּכֹל֙
מוֹשְׁבֹ֣תֵיכֶ֔ם תֹּאכְל֖וּ מַצּֽוֹת׃ פ

‎<span id="021">21</span> ‏וַיִּקְרָ֥א מֹשֶׁ֛ה לְכָל־זִקְנֵ֥י
יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן
לְמִשְׁפְּחֹתֵיכֶ֖ם וְשַׁחֲט֥וּ הַפָּֽסַח׃

‎<span id="022">22</span> ‏וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮
בַּדָּ֣ם אֲשֶׁר־בַּסַּף֒ וְהִגַּעְתֶּ֤ם אֶל־הַמַּשְׁקוֹף֙ וְאֶל־שְׁתֵּ֣י
הַמְּזוּזֹ֔ת מִן־הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵצְא֛וּ אִ֥ישׁ
מִפֶּֽתַח־בֵּית֖וֹ עַד־בֹּֽקֶר׃

‎<span id="023">23</span> ‏וְעָבַ֣ר יְהוָה֮ לִנְגֹּ֣ף אֶת־מִצְרַיִם֒
וְרָאָ֤ה אֶת־הַדָּם֙ עַל־הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת
וּפָסַ֤ח יְהוָה֙ עַל־הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א
אֶל־בָּתֵּיכֶ֖ם לִנְגֹּֽף׃

‎<span id="024">24</span> ‏וּשְׁמַרְתֶּ֖ם אֶת־הַדָּבָ֣ר הַזֶּ֑ה
לְחָק־לְךָ֥ וּלְבָנֶ֖יךָ עַד־עוֹלָֽם׃

‎<span id="025">25</span> ‏וְהָיָ֞ה כִּֽי־תָבֹ֣אוּ אֶל־הָאָ֗רֶץ אֲשֶׁ֨ר
יִתֵּ֧ן יְהוָ֛ה לָכֶ֖ם כַּאֲשֶׁ֣ר דִּבֵּ֑ר וּשְׁמַרְתֶּ֖ם אֶת־הָעֲבֹדָ֥ה
הַזֹּֽאת׃

‎<span id="026">26</span> ‏וְהָיָ֕ה כִּֽי־יֹאמְר֥וּ אֲלֵיכֶ֖ם בְּנֵיכֶ֑ם
מָ֛ה הָעֲבֹדָ֥ה הַזֹּ֖את לָכֶֽם׃

‎<span id="027">27</span> ‏וַאֲמַרְתֶּ֡ם זֶֽבַח־פֶּ֨סַח ה֜וּא לַֽיהוָ֗ה
אֲשֶׁ֣ר פָּ֠סַח עַל־בָּתֵּ֤י בְנֵֽי־יִשְׂרָאֵל֙ בְּמִצְרַ֔יִם
בְּנָגְפּ֥וֹ אֶת־מִצְרַ֖יִם וְאֶת־בָּתֵּ֣ינוּ הִצִּ֑יל וַיִּקֹּ֥ד הָעָ֖ם
וַיִּֽשְׁתַּחֲוּֽוּ׃

‎<span id="028">28</span> ‏וַיֵּלְכ֥וּ וַיַּֽעֲשׂ֖וּ בְּנֵ֣י יִשְׂרָאֵ֑ל
כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאַהֲרֹ֖ן כֵּ֥ן עָשֽׂוּ׃ ס

‎<span id="029">29</span> ‏וַיְהִ֣י׀ בַּחֲצִ֣י הַלַּ֗יְלָה וַֽיהוָה֮
הִכָּ֣ה כָל־בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב
עַל־כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל
בְּכ֥וֹר בְּהֵמָֽה׃

‎<span id="030">30</span> ‏וַיָּ֨קָם פַּרְעֹ֜ה לַ֗יְלָה ה֤וּא
וְכָל־עֲבָדָיו֙ וְכָל־מִצְרַ֔יִם וַתְּהִ֛י צְעָקָ֥ה גְדֹלָ֖ה
בְּמִצְרָ֑יִם כִּֽי־אֵ֣ין בַּ֔יִת אֲשֶׁ֥ר אֵֽין־שָׁ֖ם מֵֽת׃

‎<span id="031">31</span> ‏וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה
וַיֹּ֙אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־אַתֶּ֖ם גַּם־בְּנֵ֣י
יִשְׂרָאֵ֑ל וּלְכ֛וּ עִבְד֥וּ אֶת־יְהוָ֖ה כְּדַבֶּרְכֶֽם׃

‎<span id="032">32</span> ‏גַּם־צֹאנְכֶ֨ם גַּם־בְּקַרְכֶ֥ם קְח֛וּ
כַּאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־אֹתִֽי׃

‎<span id="033">33</span> ‏וַתֶּחֱזַ֤ק מִצְרַ֙יִם֙ עַל־הָעָ֔ם לְמַהֵ֖ר
לְשַׁלְּחָ֣ם מִן־הָאָ֑רֶץ כִּ֥י אָמְר֖וּ כֻּלָּ֥נוּ מֵתִֽים׃

‎<span id="034">34</span> ‏וַיִּשָּׂ֥א הָעָ֛ם אֶת־בְּצֵק֖וֹ טֶ֣רֶם
יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל־שִׁכְמָֽם׃

‎<span id="035">35</span> ‏וּבְנֵי־יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה
וַֽיִּשְׁאֲלוּ֙ מִמִּצְרַ֔יִם כְּלֵי־כֶ֛סֶף וּכְלֵ֥י זָהָ֖ב וּשְׂמָלֹֽת׃

‎<span id="036">36</span> ‏וַֽיהוָ֞ה נָתַ֨ן אֶת־חֵ֥ן הָעָ֛ם בְּעֵינֵ֥י
מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת־מִצְרָֽיִם׃ פ

‎<span id="037">37</span> ‏וַיִּסְע֧וּ בְנֵֽי־יִשְׂרָאֵ֛ל מֵרַעְמְסֵ֖ס
סֻכֹּ֑תָה כְּשֵׁשׁ־מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃

‎<span id="038">38</span> ‏וְגַם־עֵ֥רֶב רַ֖ב עָלָ֣ה אִתָּ֑ם וְצֹ֣אן
וּבָקָ֔ר מִקְנֶ֖ה כָּבֵ֥ד מְאֹֽד׃

‎<span id="039">39</span> ‏וַיֹּאפ֨וּ אֶת־הַבָּצֵ֜ק אֲשֶׁ֨ר הוֹצִ֧יאוּ
מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי־גֹרְשׁ֣וּ
מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם־צֵדָ֖ה לֹא־עָשׂ֥וּ
לָהֶֽם׃

‎<span id="040">40</span> ‏וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר
יָשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃

‎<span id="041">41</span> ‏וַיְהִ֗י מִקֵּץ֙ שְׁלֹשִׁ֣ים שָׁנָ֔ה
וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֙צֶם֙ הַיּ֣וֹם הַזֶּ֔ה
יָֽצְא֛וּ כָּל־צִבְא֥וֹת יְהוָ֖ה מֵאֶ֥רֶץ מִצְרָֽיִם׃

‎<span id="042">42</span> ‏לֵ֣יל שִׁמֻּרִ֥ים הוּא֙ לַֽיהוָ֔ה
לְהוֹצִיאָ֖ם מֵאֶ֣רֶץ מִצְרָ֑יִם הֽוּא־הַלַּ֤יְלָה הַזֶּה֙ לַֽיהוָ֔ה
שִׁמֻּרִ֛ים לְכָל־בְּנֵ֥י יִשְׂרָאֵ֖ל לְדֹרֹתָֽם׃ פ

‎<span id="043">43</span> ‏וַיֹּ֤אמֶר יְהוָה֙ אֶל־מֹשֶׁ֣ה וְאַהֲרֹ֔ן
זֹ֖את חֻקַּ֣ת הַפָּ֑סַח כָּל־בֶּן־נֵכָ֖ר לֹא־יֹ֥אכַל בּֽוֹ׃

‎<span id="044">44</span> ‏וְכָל־עֶ֥בֶד אִ֖ישׁ מִקְנַת־כָּ֑סֶף
וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃

‎<span id="045">45</span> ‏תּוֹשָׁ֥ב וְשָׂכִ֖יר לֹא־יֹ֥אכַל־בּֽוֹ׃

‎<span id="046">46</span> ‏בְּבַ֤יִת אֶחָד֙ יֵאָכֵ֔ל לֹא־תוֹצִ֧יא
מִן־הַבַּ֛יִת מִן־הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ־בֽוֹ׃

‎<span id="047">47</span> ‏כָּל־עֲדַ֥ת יִשְׂרָאֵ֖ל יַעֲשׂ֥וּ אֹתֽוֹ׃

‎<span id="048">48</span> ‏וְכִֽי־יָג֨וּר אִתְּךָ֜ גֵּ֗ר וְעָ֣שָׂה
פֶסַח֮ לַיהוָה֒ הִמּ֧וֹל ל֣וֹ כָל־זָכָ֗ר וְאָז֙ יִקְרַ֣ב לַעֲשֹׂת֔וֹ
וְהָיָ֖ה כְּאֶזְרַ֣ח הָאָ֑רֶץ וְכָל־עָרֵ֖ל לֹֽא־יֹ֥אכַל בּֽוֹ׃

‎<span id="049">49</span> ‏תּוֹרָ֣ה אַחַ֔ת יִהְיֶ֖ה לָֽאֶזְרָ֑ח
וְלַגֵּ֖ר הַגָּ֥ר בְּתוֹכְכֶֽם׃

‎<span id="050">50</span> ‏וַיַּֽעֲשׂ֖וּ כָּל־בְּנֵ֣י יִשְׂרָאֵ֑ל
כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאֶֽת־אַהֲרֹ֖ן כֵּ֥ן עָשֽׂוּ׃ ס

‎<span id="051">51</span> ‏וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא
יְהוָ֜ה אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃ פ

1 wayyō’mer yəhwâ ’el-mōšeh wə’el-’ahărōn bə’ereṣ miṣərayim lē’mōr:

2 h<sup>a</sup>ḥōḏeš hazzeh lāḵem rō’š ḥŏḏāšîm ri’šwōn hû’ lāḵem
ləḥāḏəšê haššānâ:

3 dabərû ’el-kāl-‘ăḏaṯ yiśərā’ēl lē’mōr be‘āśōr l<sup>a</sup>ḥōḏeš
hazzeh wəyiqəḥû lâem ’îš śeh ləḇêṯ-’āḇōṯ śeh labāyiṯ:

4 wə’im-yimə‘aṭ habayiṯ mihəyōṯ miśśeh wəlāq<sup>a</sup>ḥ hû’ ûšəḵēnwō
haqqārōḇ ’el-bêṯwō bəmiḵəsaṯ nəfāšōṯ ’îš ləfî ’āḵəlwō tāḵōssû
‘al-haśśeh:

5 śeh ṯāmîm zāḵār ben-šānâ yihəyeh lāḵem min-hakəḇāśîm ûmin-hā‘izzîm
tiqqāḥû:

6 wəhāyâ lāḵem ləmišəmereṯ ‘aḏ ’arəbā‘â ‘āśār ywōm l<sup>a</sup>ḥōḏeš
hazzeh wəšāḥăṭû ’ōṯwō kōl qəhal ‘ăḏaṯ-yiśərā’ēl bên hā‘arəbāyim:

7 wəlāqəḥû min-hadām wənāṯənû ‘al-šətê hamməzûzōṯ wə‘al-hammašəqwōf ‘al
habātîm ’ăšer-yō’ḵəlû ’ōṯwō bâem:

8 wə’āḵəlû ’eṯ-habāśār ballayəlâ hazzeh ṣəlî-’ēš ûmaṣṣwōṯ ‘al-mərōrîm
yō’ḵəluhû:

9 ’al-tō’ḵəlû mimmennû nā’ ûḇāšēl məḇuššāl bammāyim kî ’im-ṣəlî-’ēš
rō’šwō ‘al-kərā‘āyw wə‘al-qirəbwō:

10 wəlō’-ṯwōṯîrû mimmennû ‘aḏ-bōqer wəhannōṯār mimmennû ‘aḏ-bōqer bā’ēš
tiśərōfû:

11 wəḵāḵâ tō’ḵəlû ’ōṯwō māṯənêḵem ḥăḡurîm n<sup>a</sup>‘ălêḵem
bəraḡəlêḵem ûmaqqeləḵem bəyeḏəḵem wa’ăḵalətem ’ōṯwō bəḥipāzwōn
pes<sup>a</sup>ḥ hû’ layhwâ:

12 wə‘āḇarətî ḇə’ereṣ-miṣərayim ballayəlâ hazzeh wəhikêṯî ḵāl-bəḵwōr
bə’ereṣ miṣərayim mē’āḏām wə‘aḏ-bəhēmâ ûḇəḵāl-’ĕlōhê miṣərayim ’e‘ĕśeh
šəfāṭîm ’ănî yəhwâ:

13 wəhāyâ hadām lāḵem lə’ōṯ ‘al habātîm ’ăšer ’atem šām wərā’îṯî
’eṯ-hadām ûfās<sup>a</sup>ḥətî ‘ălēḵem wəlō’-yihəyeh ḇāḵem neḡef
ləmašəḥîṯ bəhakōṯî bə’ereṣ miṣərāyim:

14 wəhāyâ hayywōm hazzeh lāḵem ləzikārwōn wəḥagōṯem ’ōṯwō ḥaḡ layhwâ
ləḏōrōṯêḵem ḥuqqaṯ ‘wōlām təḥāguhû:

15 šiḇə‘aṯ yāmîm maṣṣwōṯ tō’ḵēlû ’aḵə bayywōm hāri’šwōn tašəbîṯû śśə’ōr
mibātêḵem kî\| kāl-’ōḵēl ḥāmēṣ wəniḵərəṯâ hannefeš hahiw’ mîyiśərā’ēl
mîywōm hāri’šōn ‘aḏ-ywōm haššəḇi‘î:

16 ûḇayywōm hāri’šwōn miqərā’-qōḏeš ûḇayywōm haššəḇî‘î miqərā’-qōḏeš
yihəyeh lāḵem kāl-məlā’ḵâ lō’-yē‘āśeh ḇâem ’aḵə ’ăšer yē’āḵēl
ləḵāl-nefeš hû’ ləḇadwō yē‘āśeh lāḵem:

17 ûšəmarətem ’eṯ-hammaṣṣwōṯ kî bə‘eṣem hayywōm hazzeh hwōṣē’ṯî
’eṯ-ṣiḇə’wōṯêḵem mē’ereṣ miṣərāyim ûšəmarətem ’eṯ-hayywōm hazzeh
ləḏōrōṯêḵem ḥuqqaṯ ‘wōlām:

18 bāri’šōn bə’arəbā‘â ‘āśār ywōm l<sup>a</sup>ḥōḏeš bā‘ereḇ tō’ḵəlû
maṣṣōṯ ‘aḏ ywōm hā’eḥāḏ wə‘eśərîm l<sup>a</sup>ḥōḏeš bā‘āreḇ:

19 šiḇə‘aṯ yāmîm śə’ōr lō’ yimmāṣē’ bəḇātêḵem kî\| kāl-’ōḵēl
m<sup>a</sup>ḥəmeṣeṯ wəniḵərəṯâ hannefeš hahiw’ mē‘ăḏaṯ yiśərā’ēl bagēr
ûḇə’ezər<sup>a</sup>ḥ hā’āreṣ:

20 kāl-m<sup>a</sup>ḥəmeṣeṯ lō’ ṯō’ḵēlû bəḵōl mwōšəḇōṯêḵem tō’ḵəlû
maṣṣwōṯ: f

21 wayyiqərā’ mōšeh ləḵāl-ziqənê yiśərā’ēl wayyō’mer ’ălēhem mišəḵû
ûqəḥû lāḵem ṣō’n ləmišəpəḥōṯêḵem wəš<sup>a</sup>ḥăṭû hapās<sup>a</sup>ḥ:

22 ûləq<sup>a</sup>ḥətem ’ăḡudaṯ ’ēzwōḇ ûṭəḇalətem badām ’ăšer-bassaf
wəhig<sup>a</sup>‘ətem ’el-hammašəqwōf wə’el-šətê hamməzûzōṯ min-hadām
’ăšer bassāf wə’atem lō’ ṯēṣə’û ’îš mipeṯ<sup>a</sup>ḥ-bêṯwō ‘aḏ-bōqer:

23 wə‘āḇar yəhwâ linəgōf ’eṯ-miṣərayim wərā’â ’eṯ-hadām ‘al-hammašəqwōf
wə‘al šətê hamməzûzōṯ ûfās<sup>a</sup>ḥ yəhwâ ‘al-hapeṯ<sup>a</sup>ḥ
wəlō’ yitēn hammašəḥîṯ lāḇō’ ’el-bātêḵem linəgōf:

24 ûšəmarətem ’eṯ-hadāḇār hazzeh ləḥāq-ləḵā ûləḇāneyḵā ‘aḏ-‘wōlām:

25 wəhāyâ kî-ṯāḇō’û ’el-hā’āreṣ ’ăšer yitēn yəhwâ lāḵem ka’ăšer dibēr
ûšəmarətem ’eṯ-hā‘ăḇōḏâ hazzō’ṯ:

26 wəhāyâ kî-yō’mərû ’ălêḵem bənêḵem mâ hā‘ăḇōḏâ hazzō’ṯ lāḵem:

27 wa’ămarətem zeḇ<sup>a</sup>ḥ-pes<sup>a</sup>ḥ hû’ layhwâ ’ăšer
pās<sup>a</sup>ḥ ‘al-bātê ḇənê-yiśərā’ēl bəmiṣərayim bənāḡəpwō
’eṯ-miṣərayim wə’eṯ-bātênû hiṣṣîl wayyiqqōḏ hā‘ām
wayyišət<sup>a</sup>ḥăûû:

28 wayyēləḵû wayy<sup>a</sup>‘ăśû bənê yiśərā’ēl ka’ăšer ṣiûâ yəhwâ
’eṯ-mōšeh wə’ahărōn kēn ‘āśû: s

29 wayəhî\| b<sup>a</sup>ḥăṣî hallayəlâ wayhwâ hikâ ḵāl-bəḵwōr bə’ereṣ
miṣərayim mibəḵōr parə‘ōh hayyōšēḇ ‘al-kisə’wō ‘aḏ bəḵwōr haššəḇî ’ăšer
bəḇêṯ habwōr wəḵōl bəḵwōr bəhēmâ:

30 wayyāqām parə‘ōh layəlâ hû’ wəḵāl-‘ăḇāḏāyw wəḵāl-miṣərayim watəhî
ṣə‘āqâ ḡəḏōlâ bəmiṣərāyim kî-’ên bayiṯ ’ăšer ’ên-šām mēṯ:

31 wayyiqərā’ ləmōšeh ûlə’ahărōn layəlâ wayyō’mer qûmû ṣṣə’û mitwōḵə
‘ammî gam-’atem gam-bənê yiśərā’ēl ûləḵû ‘iḇəḏû ’eṯ-yəhwâ kəḏaberəḵem:

32 gam-ṣō’nəḵem gam-bəqarəḵem qəḥû ka’ăšer dibarətem wālēḵû ûḇēraḵətem
gam-’ōṯî:

33 wateḥĕzaq miṣərayim ‘al-hā‘ām ləmahēr ləšalləḥām min-hā’āreṣ kî
’āmərû kullānû mēṯîm:

34 wayyiśśā’ hā‘ām ’eṯ-bəṣēqwō ṭerem yeḥəmāṣ mišə’ărōṯām ṣərurōṯ
bəśiməlōṯām ‘al-šiḵəmām:

35 ûḇənê-yiśərā’ēl ‘āśû kiḏəḇar mōšeh wayyišə’ălû mimmiṣərayim
kəlê-ḵesef ûḵəlê zâāḇ ûśəmālōṯ:

36 wayhwâ nāṯan ’eṯ-ḥēn hā‘ām bə‘ênê miṣərayim wayyašə’ilûm wayənaṣṣəlû
’eṯ-miṣərāyim: f

37 wayyisə‘û ḇənê-yiśərā’ēl mēr<sup>a</sup>‘əməsēs sukōṯâ kəšēš-mē’wōṯ
’elef raḡəlî hagəḇārîm ləḇaḏ miṭṭāf:

38 wəḡam-‘ēreḇ raḇ ‘ālâ ’itām wəṣō’n ûḇāqār miqəneh kāḇēḏ mə’ōḏ:

39 wayyō’fû ’eṯ-habāṣēq ’ăšer hwōṣî’û mimmiṣərayim ‘uḡōṯ maṣṣwōṯ kî lō’
ḥāmēṣ kî-ḡōrəšû mimmiṣərayim wəlō’ yāḵəlû ləhiṯəmahəmēhha wəḡam-ṣēḏâ
lō’-‘āśû lâem:

40 ûmwōšaḇ bənê yiśərā’ēl ’ăšer yāšəḇû bəmiṣərāyim šəlōšîm šānâ
wə’arəb<sup>a</sup>‘ mē’wōṯ šānâ:

41 wayəhî miqqēṣ šəlōšîm šānâ wə’arəb<sup>a</sup>‘ mē’wōṯ šānâ wayəhî
bə‘eṣem hayywōm hazzeh yāṣə’û kāl-ṣiḇə’wōṯ yəhwâ mē’ereṣ miṣərāyim:

42 lêl šimmurîm hû’ layhwâ ləhwōṣî’ām mē’ereṣ miṣərāyim hû’-hallayəlâ
hazzeh layhwâ šimmurîm ləḵāl-bənê yiśərā’ēl ləḏōrōṯām: f

43 wayyō’mer yəhwâ ’el-mōšeh wə’ahărōn zō’ṯ ḥuqqaṯ hapās<sup>a</sup>ḥ
kāl-ben-nēḵār lō’-yō’ḵal bwō:

44 wəḵāl-‘eḇeḏ ’îš miqənaṯ-kāsef ûmalətâ ’ōṯwō ’āz yō’ḵal bwō:

45 twōšāḇ wəśāḵîr lō’-yō’ḵal-bwō:

46 bəḇayiṯ ’eḥāḏ yē’āḵēl lō’-ṯwōṣî’ min-habayiṯ min-habāśār ḥûṣâ wə‘eṣem
lō’ ṯišəbərû-ḇwō:

47 kāl-‘ăḏaṯ yiśərā’ēl y<sup>a</sup>‘ăśû ’ōṯwō:

48 wəḵî-yāḡûr ’itəḵā gēr wə‘āśâ fes<sup>a</sup>ḥ layhwâ himmwōl lwō
ḵāl-zāḵār wə’āz yiqəraḇ l<sup>a</sup>‘ăśōṯwō wəhāyâ kə’ezər<sup>a</sup>ḥ
hā’āreṣ wəḵāl-‘ārēl lō’-yō’ḵal bwō:

49 twōrâ ’<sup>a</sup>ḥaṯ yihəyeh lā’ezərāḥ wəlagēr hagār bəṯwōḵəḵem:

50 wayy<sup>a</sup>‘ăśû kāl-bənê yiśərā’ēl ka’ăšer ṣiûâ yəhwâ ’eṯ-mōšeh
wə’eṯ-’ahărōn kēn ‘āśû: s

51 wayəhî bə‘eṣem hayywōm hazzeh hwōṣî’ yəhwâ ’eṯ-bənê yiśərā’ēl mē’ereṣ
miṣərayim ‘al-ṣiḇə’ōṯām: f

------------------------------------------------------------------------

[Next: Exodus (Shemot) Chapter 13](exo013.md)
