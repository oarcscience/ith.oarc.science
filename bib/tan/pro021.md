[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro021)  [KJV](../kjv/pro021)  [Sep](../sep/pro021) 
[Vul](../vul/pro021)   
  
[Proverbs (Mishlei) Index](pro)  
  [Previous](pro020)  [Next](pro022) 

------------------------------------------------------------------------

### Tanach (Hebrew): Proverbs (Mishlei) Chapter 21

‎<span id="001">1</span> ‏פַּלְגֵי־מַ֣יִם לֶב־מֶ֭לֶךְ בְּיַד־יְהוָ֑ה
עַֽל־כָּל־אֲשֶׁ֖ר יַחְפֹּ֣ץ יַטֶּֽנּוּ׃

‎<span id="002">2</span> ‏כָּֽל־דֶּרֶךְ־אִ֭ישׁ יָשָׁ֣ר בְּעֵינָ֑יו
וְתֹכֵ֖ן לִבּ֣וֹת יְהוָֽה׃

‎<span id="003">3</span> ‏עֲ֭שֹׂה צְדָקָ֣ה וּמִשְׁפָּ֑ט נִבְחָ֖ר
לַיהוָ֣ה מִזָּֽבַח׃

‎<span id="004">4</span> ‏רוּם־עֵ֭ינַיִם וּרְחַב־לֵ֑ב נִ֖ר רְשָׁעִ֣ים
חַטָּֽאת׃

‎<span id="005">5</span> ‏מַחְשְׁב֣וֹת חָ֭רוּץ אַךְ־לְמוֹתָ֑ר
וְכָל־אָ֝֗ץ אַךְ־לְמַחְסֽוֹר׃

‎<span id="006">6</span> ‏פֹּ֣עַל א֭וֹצָרוֹת בִּלְשׁ֣וֹן שָׁ֑קֶר הֶ֥בֶל
נִ֝דָּ֗ף מְבַקְשֵׁי־מָֽוֶת׃

‎<span id="007">7</span> ‏שֹׁד־רְשָׁעִ֥ים יְגוֹרֵ֑ם כִּ֥י מֵ֝אֲנ֗וּ
לַעֲשׂ֥וֹת מִשְׁפָּֽט׃

‎<span id="008">8</span> ‏הֲפַכְפַּ֬ךְ דֶּ֣רֶךְ אִ֣ישׁ וָזָ֑ר וְ֝זַ֗ךְ
יָשָׁ֥ר פָּעֳלֽוֹ׃

‎<span id="009">9</span> ‏ט֗וֹב לָשֶׁ֥בֶת עַל־פִּנַּת־גָּ֑ג מֵאֵ֥שֶׁת
מִ֝דְיָנִ֗ים וּבֵ֥ית חָֽבֶר׃

‎<span id="010">10</span> ‏נֶ֣פֶשׁ רָ֭שָׁע אִוְּתָה־רָ֑ע לֹא־יֻחַ֖ן
בְּעֵינָ֣יו רֵעֵֽהוּ׃

‎<span id="011">11</span> ‏בַּעְנָשׁ־לֵ֭ץ<sup>1</sup> יֶחְכַּם־פֶּ֑תִי
וּבְהַשְׂכִּ֥יל לְ֝חָכָ֗ם יִקַּח־דָּֽעַת׃

‎<span id="012">12</span> ‏מַשְׂכִּ֣יל צַ֭דִּיק לְבֵ֣ית רָשָׁ֑ע
מְסַלֵּ֖ף רְשָׁעִ֣ים לָרָֽע׃

‎<span id="013">13</span> ‏אֹטֵ֣ם אָ֭זְנוֹ מִזַּעֲקַת־דָּ֑ל גַּֽם־ה֥וּא
יִ֝קְרָ֗א וְלֹ֣א יֵעָנֶֽה׃

‎<span id="014">14</span> ‏מַתָּ֣ן בַּ֭סֵּתֶר יִכְפֶּה־אָ֑ף וְשֹׁ֥חַד
בַּ֝חֵ֗ק חֵמָ֥ה עַזָּֽה׃

‎<span id="015">15</span> ‏שִׂמְחָ֣ה לַ֭צַּדִּיק עֲשׂ֣וֹת מִשְׁפָּ֑ט
וּ֝מְחִתָּ֗ה לְפֹ֣עֲלֵי אָֽוֶן׃

‎<span id="016">16</span> ‏אָדָ֗ם תּ֭וֹעֶה מִדֶּ֣רֶךְ הַשְׂכֵּ֑ל
בִּקְהַ֖ל רְפָאִ֣ים יָנֽוּחַ׃

‎<span id="017">17</span> ‏אִ֣ישׁ מַ֭חְסוֹר אֹהֵ֣ב שִׂמְחָ֑ה אֹהֵ֥ב
יַֽיִן־וָ֝שֶׁ֗מֶן לֹ֣א יַעֲשִֽׁיר׃

‎<span id="018">18</span> ‏כֹּ֣פֶר לַצַּדִּ֣יק רָשָׁ֑ע וְתַ֖חַת
יְשָׁרִ֣ים בּוֹגֵֽד׃

‎<span id="019">19</span> ‏ט֗וֹב שֶׁ֥בֶת בְּאֶֽרֶץ־מִדְבָּ֑ר מֵאֵ֖שֶׁת
מדונים מִדְיָנִ֣ים וָכָֽעַס׃

‎<span id="020">20</span> ‏אוֹצָ֤ר׀ נֶחְמָ֣ד וָ֭שֶׁמֶן בִּנְוֵ֣ה חָכָ֑ם
וּכְסִ֖יל אָדָ֣ם יְבַלְּעֶֽנּוּ׃

‎<span id="021">21</span> ‏רֹ֭דֵף צְדָקָ֣ה וָחָ֑סֶד יִמְצָ֥א חַ֝יִּ֗ים
צְדָקָ֥ה וְכָבֽוֹד׃

‎<span id="022">22</span> ‏עִ֣יר גִּ֭בֹּרִים עָלָ֣ה חָכָ֑ם וַ֝יֹּ֗רֶד
עֹ֣ז מִבְטֶחָֽה׃

‎<span id="023">23</span> ‏שֹׁמֵ֣ר פִּ֭יו וּלְשׁוֹנ֑וֹ שֹׁמֵ֖ר
מִצָּר֣וֹת נַפְשֽׁוֹ׃

‎<span id="024">24</span> ‏זֵ֣ד יָ֭הִיר לֵ֣ץ שְׁמ֑וֹ ע֝וֹשֶׂ֗ה
בְּעֶבְרַ֥ת זָדֽוֹן׃

‎<span id="025">25</span> ‏תַּאֲוַ֣ת עָצֵ֣ל תְּמִיתֶ֑נּוּ כִּֽי־מֵאֲנ֖וּ
יָדָ֣יו לַעֲשֽׂוֹת׃

‎<span id="026">26</span> ‏כָּל־הַ֭יּוֹם הִתְאַוָּ֣ה תַאֲוָ֑ה וְצַדִּ֥יק
יִ֝תֵּ֗ן וְלֹ֣א יַחְשֹֽׂךְ׃

‎<span id="027">27</span> ‏זֶ֣בַח רְ֭שָׁעִים תּוֹעֵבָ֑ה אַ֝֗ף
כִּֽי־בְזִמָּ֥ה יְבִיאֶֽנּוּ׃

‎<span id="028">28</span> ‏עֵד־כְּזָבִ֥ים יֹאבֵ֑ד וְאִ֥ישׁ שׁ֝וֹמֵ֗עַ
לָנֶ֥צַח יְדַבֵּֽר׃

‎<span id="029">29</span> ‏הֵעֵ֬ז אִ֣ישׁ רָשָׁ֣ע בְּפָנָ֑יו וְ֝יָשָׁ֗ר
ה֤וּא׀ יכין יָבִ֬ין דרכיו דַּרְכּֽוֹ׃

‎<span id="030">30</span> ‏אֵ֣ין חָ֭כְמָה וְאֵ֣ין תְּבוּנָ֑ה וְאֵ֥ין
עֵ֝צָ֗ה לְנֶ֣גֶד יְהוָֽה׃ פ

‎<span id="031">31</span> ‏ס֗וּס מ֭וּכָן לְי֣וֹם מִלְחָמָ֑ה וְ֝לַֽיהוָ֗ה
הַתְּשׁוּעָֽה׃

1 paləḡê-mayim leḇ-meleḵə bəyaḏ-yəhwâ ‘al-kāl-’ăšer y<sup>a</sup>ḥəpōṣ
yaṭṭennû:

2 kāl-dereḵə-’îš yāšār bə‘ênāyw wəṯōḵēn libwōṯ yəhwâ:

3 ‘ăśōh ṣəḏāqâ ûmišəpāṭ niḇəḥār layhwâ mizzāḇ<sup>a</sup>ḥ:

4 rûm-‘ênayim ûrəḥaḇ-lēḇ nir rəšā‘îm ḥaṭṭā’ṯ:

5 m<sup>a</sup>ḥəšəḇwōṯ ḥārûṣ ’aḵə-ləmwōṯār wəḵāl-’āṣ
’aḵə-ləm<sup>a</sup>ḥəswōr:

6 pō‘al ’wōṣārwōṯ biləšwōn šāqer heḇel nidāf məḇaqəšê-māweṯ:

7 šōḏ-rəšā‘îm yəḡwōrēm kî mē’ănû l<sup>a</sup>‘ăśwōṯ mišəpāṭ:

8 hăfaḵəpaḵə dereḵə ’îš wāzār wəzaḵə yāšār pā‘ŏlwō:

9 ṭwōḇ lāšeḇeṯ ‘al-pinnaṯ-gāḡ mē’ēšeṯ miḏəyānîm ûḇêṯ ḥāḇer:

10 nefeš rāšā‘ ’iûəṯâ-rā‘ lō’-yuḥan bə‘ênāyw rē‘ēhû:

11 b<sup>a</sup>‘ənāš-lēṣ<sup>1</sup> yeḥəkam-peṯî ûḇəhaśəkîl ləḥāḵām
yiqq<sup>a</sup>ḥ-dā‘aṯ:

12 maśəkîl ṣadîq ləḇêṯ rāšā‘ məsallēf rəšā‘îm lārā‘:

13 ’ōṭēm ’āzənwō mizz<sup>a</sup>‘ăqaṯ-dāl gam-hû’ yiqərā’ wəlō’
yē‘āneh:

14 matān bassēṯer yiḵəpeh-’āf wəšōḥaḏ b<sup>a</sup>ḥēq ḥēmâ ‘azzâ:

15 śiməḥâ laṣṣadîq ‘ăśwōṯ mišəpāṭ ûməḥitâ ləfō‘ălê ’āwen:

16 ’āḏām twō‘eh midereḵə haśəkēl biqəhal rəfā’îm yānûḥa:

17 ’îš m<sup>a</sup>ḥəswōr ’ōhēḇ śiməḥâ ’ōhēḇ yayin-wāšemen lō’
y<sup>a</sup>‘ăšîr:

18 kōfer laṣṣadîq rāšā‘ wəṯ<sup>a</sup>ḥaṯ yəšārîm bwōḡēḏ:

19 ṭwōḇ šeḇeṯ bə’ereṣ-miḏəbār mē’ēšeṯ məḏwōnîm miḏəyānîm wāḵā‘as:

20 ’wōṣār\| neḥəmāḏ wāšemen binəwēh ḥāḵām ûḵəsîl ’āḏām yəḇallə‘ennû:

21 rōḏēf ṣəḏāqâ wāḥāseḏ yiməṣā’ ḥayyîm ṣəḏāqâ wəḵāḇwōḏ:

22 ‘îr gibōrîm ‘ālâ ḥāḵām wayyōreḏ ‘ōz miḇəṭeḥâ:

23 šōmēr pîw ûləšwōnwō šōmēr miṣṣārwōṯ nafəšwō:

24 zēḏ yâîr lēṣ šəmwō ‘wōśeh bə‘eḇəraṯ zāḏwōn:

25 ta’ăwaṯ ‘āṣēl təmîṯennû kî-mē’ănû yāḏāyw l<sup>a</sup>‘ăśwōṯ:

26 kāl-hayywōm hiṯə’aûâ ṯa’ăwâ wəṣadîq yitēn wəlō’ y<sup>a</sup>ḥəśōḵə:

27 zeḇ<sup>a</sup>ḥ rəšā‘îm twō‘ēḇâ ’af kî-ḇəzimmâ yəḇî’ennû:

28 ‘ēḏ-kəzāḇîm yō’ḇēḏ wə’îš šwōmē‘a lāneṣ<sup>a</sup>ḥ yəḏabēr:

29 hē‘ēz ’îš rāšā‘ bəfānāyw wəyāšār hû’\| yāḵîn yāḇîn dərāḵāyw darəkwō:

30 ’ên ḥāḵəmâ wə’ên təḇûnâ wə’ên ‘ēṣâ ləneḡeḏ yəhwâ: f

31 sûs mûḵān ləywōm miləḥāmâ wəlayhwâ hatəšû‘â:

------------------------------------------------------------------------

[Next: Proverbs (Mishlei) Chapter 22](pro022)
