[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2022)  [KJV](../kjv/kg2022)  [Sep](../sep/kg2022) 
[Vul](../vul/kg2022)   
  
[2 Kings (2 Melakhim) Index](kg2)  
  [Previous](kg2021)  [Next](kg2023) 

------------------------------------------------------------------------

### Tanach (Hebrew): 2 Kings (2 Melakhim) Chapter 22

‎<span id="001">1</span> ‏בֶּן־שְׁמֹנֶ֤ה שָׁנָה֙ יֹאשִׁיָּ֣הוּ
בְמָלְכ֔וֹ וּשְׁלֹשִׁ֤ים וְאַחַת֙ שָׁנָ֔ה מָלַ֖ךְ בִּירוּשָׁלִָ֑ם
וְשֵׁ֣ם אִמּ֔וֹ יְדִידָ֥ה בַת־עֲדָ֖יָה מִבָּצְקַֽת׃

‎<span id="002">2</span> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה
וַיֵּ֗לֶךְ בְּכָל־דֶּ֙רֶךְ֙ דָּוִ֣ד אָבִ֔יו וְלֹא־סָ֖ר יָמִ֥ין
וּשְׂמֹֽאול׃ פ

‎<span id="003">3</span> ‏וַיְהִ֗י בִּשְׁמֹנֶ֤ה עֶשְׂרֵה֙ שָׁנָ֔ה
לַמֶּ֖לֶךְ יֹאשִׁיָּ֑הוּ שָׁלַ֣ח הַ֠מֶּלֶךְ אֶת־שָׁפָ֨ן
בֶּן־אֲצַלְיָ֤הוּ בֶן־מְשֻׁלָּם֙ הַסֹּפֵ֔ר בֵּ֥ית יְהוָ֖ה לֵאמֹֽר׃

‎<span id="004">4</span> ‏עֲלֵ֗ה אֶל־חִלְקִיָּ֙הוּ֙ הַכֹּהֵ֣ן הַגָּד֔וֹל
וְיַתֵּ֣ם אֶת־הַכֶּ֔סֶף הַמּוּבָ֖א בֵּ֣ית יְהוָ֑ה אֲשֶׁ֥ר אָסְפ֛וּ
שֹׁמְרֵ֥י הַסַּ֖ף מֵאֵ֥ת הָעָֽם׃

‎<span id="005">5</span> ‏ויתנה וְיִתְּנֻ֗הוּ עַל־יַד֙ עֹשֵׂ֣י
הַמְּלָאכָ֔ה הַמֻּפְקָדִ֖ים בבית בֵּ֣ית יְהוָ֑ה וְיִתְּנ֣וּ אֹת֗וֹ
לְעֹשֵׂ֤י הַמְּלָאכָה֙ אֲשֶׁר֙ בְּבֵ֣ית יְהוָ֔ה לְחַזֵּ֖ק בֶּ֥דֶק
הַבָּֽיִת׃

‎<span id="006">6</span> ‏לֶחָ֣רָשִׁ֔ים וְלַבֹּנִ֖ים וְלַגֹּֽדְרִ֑ים
וְלִקְנ֤וֹת עֵצִים֙ וְאַבְנֵ֣י מַחְצֵ֔ב לְחַזֵּ֖ק אֶת־הַבָּֽיִת׃

‎<span id="007">7</span> ‏אַ֚ךְ לֹא־יֵחָשֵׁ֣ב אִתָּ֔ם הַכֶּ֖סֶף
הַנִּתָּ֣ן עַל־יָדָ֑ם כִּ֥י בֶאֱמוּנָ֖ה הֵ֥ם עֹשִֽׂים׃

‎<span id="008">8</span> ‏וַ֠יֹּאמֶר חִלְקִיָּ֜הוּ הַכֹּהֵ֤ן הַגָּדוֹל֙
עַל־שָׁפָ֣ן הַסֹּפֵ֔ר סֵ֧פֶר הַתּוֹרָ֛ה מָצָ֖אתִי בְּבֵ֣ית יְהוָ֑ה
וַיִּתֵּ֨ן חִלְקִיָּ֧ה אֶת־הַסֵּ֛פֶר אֶל־שָׁפָ֖ן וַיִּקְרָאֵֽהוּ׃

‎<span id="009">9</span> ‏וַיָּבֹ֞א שָׁפָ֤ן הַסֹּפֵר֙ אֶל־הַמֶּ֔לֶךְ
וַיָּ֥שֶׁב אֶת־הַמֶּ֖לֶךְ דָּבָ֑ר וַיֹּ֗אמֶר הִתִּ֤יכוּ עֲבָדֶ֙יךָ֙
אֶת־הַכֶּ֙סֶף֙ הַנִּמְצָ֣א בַבַּ֔יִת וַֽיִּתְּנֻ֗הוּ עַל־יַד֙ עֹשֵׂ֣י
הַמְּלָאכָ֔ה הַמֻּפְקָדִ֖ים בֵּ֥ית יְהוָֽה׃

‎<span id="010">10</span> ‏וַיַּגֵּ֞ד שָׁפָ֤ן הַסֹּפֵר֙ לַמֶּ֣לֶךְ
לֵאמֹ֔ר סֵ֚פֶר נָ֣תַן לִ֔י חִלְקִיָּ֖ה הַכֹּהֵ֑ן וַיִּקְרָאֵ֥הוּ שָׁפָ֖ן
לִפְנֵ֥י הַמֶּֽלֶךְ׃

‎<span id="011">11</span> ‏וַֽיְהִי֙ כִּשְׁמֹ֣עַ הַמֶּ֔לֶךְ
אֶת־דִּבְרֵ֖י סֵ֣פֶר הַתּוֹרָ֑ה וַיִּקְרַ֖ע אֶת־בְּגָדָֽיו׃

‎<span id="012">12</span> ‏וַיְצַ֣ו הַמֶּ֡לֶךְ אֶת־חִלְקִיָּ֣ה הַכֹּהֵ֡ן
וְאֶת־אֲחִיקָ֣ם בֶּן־שָׁ֠פָן וְאֶת־עַכְבּ֨וֹר בֶּן־מִיכָיָ֜ה וְאֵ֣ת׀
שָׁפָ֣ן הַסֹּפֵ֗ר וְאֵ֛ת עֲשָׂיָ֥ה עֶֽבֶד־הַמֶּ֖לֶךְ לֵאמֹֽר׃

‎<span id="013">13</span> ‏לְכוּ֩ דִרְשׁ֨וּ אֶת־יְהוָ֜ה בַּעֲדִ֣י
וּבְעַד־הָעָ֗ם וּבְעַד֙ כָּל־יְהוּדָ֔ה עַל־דִּבְרֵ֛י הַסֵּ֥פֶר
הַנִּמְצָ֖א הַזֶּ֑ה כִּֽי־גְדוֹלָ֞ה חֲמַ֣ת יְהוָ֗ה אֲשֶׁר־הִיא֙
נִצְּתָ֣ה בָ֔נוּ עַל֩ אֲשֶׁ֨ר לֹֽא־שָׁמְע֜וּ אֲבֹתֵ֗ינוּ עַל־דִּבְרֵי֙
הַסֵּ֣פֶר הַזֶּ֔ה לַעֲשׂ֖וֹת כְּכָל־הַכָּת֥וּב עָלֵֽינוּ׃

‎<span id="014">14</span> ‏וַיֵּ֣לֶךְ חִלְקִיָּ֣הוּ הַ֠כֹּהֵן
וַאֲחִיקָ֨ם וְעַכְבּ֜וֹר וְשָׁפָ֣ן וַעֲשָׂיָ֗ה אֶל־חֻלְדָּ֨ה
הַנְּבִיאָ֜ה אֵ֣שֶׁת׀ שַׁלֻּ֣ם בֶּן־תִּקְוָ֗ה בֶּן־חַרְחַס֙ שֹׁמֵ֣ר
הַבְּגָדִ֔ים וְהִ֛יא יֹשֶׁ֥בֶת בִּירוּשָׁלִַ֖ם בַּמִּשְׁנֶ֑ה
וַֽיְדַבְּר֖וּ אֵלֶֽיהָ׃

‎<span id="015">15</span> ‏וַתֹּ֣אמֶר אֲלֵיהֶ֔ם כֹּֽה־אָמַ֥ר יְהוָ֖ה
אֱלֹהֵ֣י יִשְׂרָאֵ֑ל אִמְר֣וּ לָאִ֔ישׁ אֲשֶׁר־שָׁלַ֥ח אֶתְכֶ֖ם אֵלָֽי׃

‎<span id="016">16</span> ‏כֹּ֚ה אָמַ֣ר יְהוָ֔ה הִנְנִ֨י מֵבִ֥יא רָעָ֛ה
אֶל־הַמָּק֥וֹם הַזֶּ֖ה וְעַל־יֹֽשְׁבָ֑יו אֵ֚ת כָּל־דִּבְרֵ֣י הַסֵּ֔פֶר
אֲשֶׁ֥ר קָרָ֖א מֶ֥לֶךְ יְהוּדָֽה׃

‎<span id="017">17</span> ‏תַּ֣חַת׀ אֲשֶׁ֣ר עֲזָב֗וּנִי וַֽיְקַטְּרוּ֙
לֵאלֹהִ֣ים אֲחֵרִ֔ים לְמַ֙עַן֙ הַכְעִיסֵ֔נִי בְּכֹ֖ל מַעֲשֵׂ֣ה יְדֵיהֶ֑ם
וְנִצְּתָ֧ה חֲמָתִ֛י בַּמָּק֥וֹם הַזֶּ֖ה וְלֹ֥א תִכְבֶּֽה׃

‎<span id="018">18</span> ‏וְאֶל־מֶ֣לֶךְ יְהוּדָ֗ה הַשֹּׁלֵ֤חַ אֶתְכֶם֙
לִדְרֹ֣שׁ אֶת־יְהוָ֔ה כֹּ֥ה תֹאמְר֖וּ אֵלָ֑יו כֹּֽה־אָמַ֤ר יְהוָה֙
אֱלֹהֵ֣י יִשְׂרָאֵ֔ל הַדְּבָרִ֖ים אֲשֶׁ֥ר שָׁמָֽעְתָּ׃

‎<span id="019">19</span> ‏יַ֠עַן רַךְ־לְבָ֨בְךָ֜ וַתִּכָּנַ֣ע׀
מִפְּנֵ֣י יְהוָ֗ה בְּֽשָׁמְעֲךָ֡ אֲשֶׁ֣ר דִּבַּרְתִּי֩ עַל־הַמָּק֨וֹם
הַזֶּ֜ה וְעַל־יֹשְׁבָ֗יו לִהְי֤וֹת לְשַׁמָּה֙ וְלִקְלָלָ֔ה וַתִּקְרַע֙
אֶת־בְּגָדֶ֔יךָ וַתִּבְכֶּ֖ה לְפָנָ֑י וְגַ֧ם אָנֹכִ֛י שָׁמַ֖עְתִּי
נְאֻם־יְהוָֽה׃

‎<span id="020">20</span> ‏לָכֵן֩ הִנְנִ֨י אֹֽסִפְךָ֜ עַל־אֲבֹתֶ֗יךָ
וְנֶאֱסַפְתָּ֣ אֶל־קִבְרֹתֶיךָ֮ בְּשָׁלוֹם֒ וְלֹא־תִרְאֶ֣ינָה עֵינֶ֔יךָ
בְּכֹל֙ הָֽרָעָ֔ה אֲשֶׁר־אֲנִ֥י מֵבִ֖יא עַל־הַמָּק֣וֹם הַזֶּ֑ה
וַיָּשִׁ֥יבוּ אֶת־הַמֶּ֖לֶךְ דָּבָֽר׃

1 ben-šəmōneh šānâ yō’šîyâû ḇəmāləḵwō ûšəlōšîm wə’<sup>a</sup>ḥaṯ šānâ
mālaḵə bîrûšālāim wəšēm ’immwō yəḏîḏâ ḇaṯ-‘ăḏāyâ mibāṣəqaṯ:

2 wayy<sup>a</sup>‘aś hayyāšār bə‘ênê yəhwâ wayyēleḵə bəḵāl-dereḵə dāwiḏ
’āḇîw wəlō’-sār yāmîn ûśəmō’wl: f

3 wayəhî bišəmōneh ‘eśərēh šānâ lammeleḵə yō’šîyâû šāl<sup>a</sup>ḥ
hammeleḵə ’eṯ-šāfān ben-’ăṣaləyâû ḇen-məšullām hassōfēr bêṯ yəhwâ
lē’mōr:

4 ‘ălēh ’el-ḥiləqîyâû hakōhēn hagāḏwōl wəyatēm ’eṯ-hakesef hammûḇā’ bêṯ
yəhwâ ’ăšer ’āsəfû šōmərê hassaf mē’ēṯ hā‘ām:

5 wəyitənōh wəyitənuhû ‘al-yaḏ ‘ōśê hamməlā’ḵâ hammufəqāḏîm bəḇêṯ bêṯ
yəhwâ wəyitənû ’ōṯwō lə‘ōśê hamməlā’ḵâ ’ăšer bəḇêṯ yəhwâ ləḥazzēq beḏeq
habāyiṯ:

6 leḥārāšîm wəlabōnîm wəlagōḏərîm wəliqənwōṯ ‘ēṣîm wə’aḇənê
m<sup>a</sup>ḥəṣēḇ ləḥazzēq ’eṯ-habāyiṯ:

7 ’aḵə lō’-yēḥāšēḇ ’itām hakesef hannitān ‘al-yāḏām kî ḇe’ĕmûnâ hēm
‘ōśîm:

8 wayyō’mer ḥiləqîyâû hakōhēn hagāḏwōl ‘al-šāfān hassōfēr sēfer hatwōrâ
māṣā’ṯî bəḇêṯ yəhwâ wayyitēn ḥiləqîyâ ’eṯ-hassēfer ’el-šāfān
wayyiqərā’ēhû:

9 wayyāḇō’ šāfān hassōfēr ’el-hammeleḵə wayyāšeḇ ’eṯ-hammeleḵə dāḇār
wayyō’mer hitîḵû ‘ăḇāḏeyḵā ’eṯ-hakesef hanniməṣā’ ḇabayiṯ wayyitənuhû
‘al-yaḏ ‘ōśê hamməlā’ḵâ hammufəqāḏîm bêṯ yəhwâ:

10 wayyagēḏ šāfān hassōfēr lammeleḵə lē’mōr sēfer nāṯan lî ḥiləqîyâ
hakōhēn wayyiqərā’ēhû šāfān lifənê hammeleḵə:

11 wayəhî kišəmō‘a hammeleḵə ’eṯ-diḇərê sēfer hatwōrâ
wayyiqər<sup>a</sup>‘ ’eṯ-bəḡāḏāyw:

12 wayəṣaw hammeleḵə ’eṯ-ḥiləqîyâ hakōhēn wə’eṯ-’ăḥîqām ben-šāfān
wə’eṯ-‘aḵəbwōr ben-mîḵāyâ wə’ēṯ\| šāfān hassōfēr wə’ēṯ ‘ăśāyâ
‘eḇeḏ-hammeleḵə lē’mōr:

13 ləḵû ḏirəšû ’eṯ-yəhwâ b<sup>a</sup>‘ăḏî ûḇə‘aḏ-hā‘ām ûḇə‘aḏ
kāl-yəhûḏâ ‘al-diḇərê hassēfer hanniməṣā’ hazzeh kî-ḡəḏwōlâ ḥămaṯ yəhwâ
’ăšer-hî’ niṣṣəṯâ ḇānû ‘al ’ăšer lō’-šāmə‘û ’ăḇōṯênû ‘al-diḇərê hassēfer
hazzeh l<sup>a</sup>‘ăśwōṯ kəḵāl-hakāṯûḇ ‘ālênû:

14 wayyēleḵə ḥiləqîyâû hakōhēn wa’ăḥîqām wə‘aḵəbwōr wəšāfān
w<sup>a</sup>‘ăśāyâ ’el-ḥulədâ hannəḇî’â ’ēšeṯ\| šallum ben-tiqəwâ
ben-ḥarəḥas šōmēr habəḡāḏîm wəhî’ yōšeḇeṯ bîrûšālaim bammišəneh
wayəḏabərû ’ēleyhā:

15 watō’mer ’ălêhem kōh-’āmar yəhwâ ’ĕlōhê yiśərā’ēl ’imərû lā’îš
’ăšer-šāl<sup>a</sup>ḥ ’eṯəḵem ’ēlāy:

16 kōh ’āmar yəhwâ hinənî mēḇî’ rā‘â ’el-hammāqwōm hazzeh wə‘al-yōšəḇāyw
’ēṯ kāl-diḇərê hassēfer ’ăšer qārā’ meleḵə yəhûḏâ:

17 t<sup>a</sup>ḥaṯ\| ’ăšer ‘ăzāḇûnî wayəqaṭṭərû lē’lōhîm ’ăḥērîm
ləm<sup>a</sup>‘an haḵə‘îsēnî bəḵōl m<sup>a</sup>‘ăśēh yəḏêhem wəniṣṣəṯâ
ḥămāṯî bammāqwōm hazzeh wəlō’ ṯiḵəbeh:

18 wə’el-meleḵə yəhûḏâ haššōlēḥa ’eṯəḵem liḏərōš ’eṯ-yəhwâ kōh ṯō’mərû
’ēlāyw kōh-’āmar yəhwâ ’ĕlōhê yiśərā’ēl hadəḇārîm ’ăšer šāmā‘ətā:

19 y<sup>a</sup>‘an raḵə-ləḇāḇəḵā watikān<sup>a</sup>‘\| mipənê yəhwâ
bəšāmə‘ăḵā ’ăšer dibarətî ‘al-hammāqwōm hazzeh wə‘al-yōšəḇāyw lihəywōṯ
ləšammâ wəliqəlālâ watiqər<sup>a</sup>‘ ’eṯ-bəḡāḏeyḵā watiḇəkeh ləfānāy
wəḡam ’ānōḵî šām<sup>a</sup>‘ətî nə’um-yəhwâ:

20 lāḵēn hinənî ’ōsifəḵā ‘al-’ăḇōṯeyḵā wəne’ĕsafətā ’el-qiḇərōṯeyḵā
bəšālwōm wəlō’-ṯirə’eynâ ‘êneyḵā bəḵōl hārā‘â ’ăšer-’ănî mēḇî’
‘al-hammāqwōm hazzeh wayyāšîḇû ’eṯ-hammeleḵə dāḇār:

------------------------------------------------------------------------

[Next: 2 Kings (2 Melakhim) Chapter 23](kg2023)
