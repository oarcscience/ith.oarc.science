[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ezr006)  [KJV](../kjv/ezr006.md) 
[Vul](../vul/ezr006.md)   
  
[Ezra Index](ezr.md)  
  [Previous](ezr005)  [Next](ezr007.md) 

------------------------------------------------------------------------

### Tanach (Hebrew): Ezra Chapter 6

‎<span id="001">1</span> ‏בֵּאדַ֛יִן דָּרְיָ֥וֶשׁ מַלְכָּ֖א שָׂ֣ם טְעֵ֑ם
וּבַקַּ֣רוּ׀ בְּבֵ֣ית סִפְרַיָּ֗א דִּ֧י גִנְזַיָּ֛א מְהַחֲתִ֥ין תַּמָּ֖ה
בְּבָבֶֽל׃

‎<span id="002">2</span> ‏וְהִשְׁתְּכַ֣ח בְּאַחְמְתָ֗א בְּבִֽירְתָ֛א
דִּ֛י בְּמָדַ֥י מְדִינְתָּ֖ה מְגִלָּ֣ה חֲדָ֑ה וְכֵן־כְּתִ֥יב בְּגַוַּ֖הּ
דִּכְרוֹנָֽה׃ פ

‎<span id="003">3</span> ‏בִּשְׁנַ֨ת חֲדָ֜ה לְכ֣וֹרֶשׁ מַלְכָּ֗א
כּ֣וֹרֶשׁ מַלְכָּא֮ שָׂ֣ם טְעֵם֒ בֵּית־אֱלָהָ֤א בִֽירוּשְׁלֶם֙ בַּיְתָ֣א
יִתְבְּנֵ֔א אֲתַר֙ דִּֽי־דָבְחִ֣ין דִּבְחִ֔ין וְאֻשּׁ֖וֹהִי
מְסֽוֹבְלִ֑ין רוּמֵהּ֙ אַמִּ֣ין שִׁתִּ֔ין פְּתָיֵ֖הּ אַמִּ֥ין שִׁתִּֽין׃

‎<span id="004">4</span> ‏נִדְבָּכִ֞ין דִּי־אֶ֤בֶן גְּלָל֙ תְּלָתָ֔א
וְנִדְבָּ֖ךְ דִּי־אָ֣ע חֲדַ֑ת וְנִ֨פְקְתָ֔א מִן־בֵּ֥ית מַלְכָּ֖א
תִּתְיְהִֽב׃

‎<span id="005">5</span> ‏וְ֠אַף מָאנֵ֣י בֵית־אֱלָהָא֮ דִּ֣י דַהֲבָ֣ה
וְכַסְפָּא֒ דִּ֣י נְבֽוּכַדְנֶצַּ֗ר הַנְפֵּ֛ק מִן־הֵיכְלָ֥א
דִי־בִירוּשְׁלֶ֖ם וְהֵיבֵ֣ל לְבָבֶ֑ל יַהֲתִיב֗וּן וִ֠יהָךְ לְהֵיכְלָ֤א
דִי־בִירֽוּשְׁלֶם֙ לְאַתְרֵ֔הּ וְתַחֵ֖ת בְּבֵ֥ית אֱלָהָֽא׃ ס

‎<span id="006">6</span> ‏כְּעַ֡ן תַּ֠תְּנַי פַּחַ֨ת עֲבַֽר־נַהֲרָ֜ה
שְׁתַ֤ר בּוֹזְנַי֙ וּכְנָוָ֣תְה֔וֹן<sup>3</sup> אֲפַרְסְכָיֵ֔א דִּ֖י
בַּעֲבַ֣ר נַהֲרָ֑ה רַחִיקִ֥ין הֲו֖וֹ מִן־תַּמָּֽה׃

‎<span id="007">7</span> ‏שְׁבֻ֕קוּ לַעֲבִידַ֖ת בֵּית־אֱלָהָ֣א דֵ֑ךְ
פַּחַ֤ת יְהוּדָיֵא֙ וּלְשָׂבֵ֣י יְהוּדָיֵ֔א בֵּית־אֱלָהָ֥א דֵ֖ךְ
יִבְנ֥וֹן עַל־אַתְרֵֽהּ׃

‎<span id="008">8</span> ‏וּמִנִּי֮ שִׂ֣ים טְעֵם֒ לְמָ֣א
דִֽי־תַֽעַבְד֗וּן עִם־שָׂבֵ֤י יְהוּדָיֵא֙ אִלֵּ֔ךְ לְמִבְנֵ֖א
בֵּית־אֱלָהָ֣א דֵ֑ךְ וּמִנִּכְסֵ֣י מַלְכָּ֗א דִּ֚י מִדַּת֙ עֲבַ֣ר
נַהֲרָ֔ה אָסְפַּ֗רְנָא נִפְקְתָ֛א תֶּהֱוֵ֧א מִֽתְיַהֲבָ֛א לְגֻבְרַיָּ֥א
אִלֵּ֖ךְ דִּי־לָ֥א לְבַטָּלָֽא׃

‎<span id="009">9</span> ‏וּמָ֣ה חַשְׁחָ֡ן וּבְנֵ֣י תוֹרִ֣ין וְדִכְרִ֣ין
וְאִמְּרִ֣ין׀ לַעֲלָוָ֣ן׀ לֶאֱלָ֪הּ שְׁמַיָּ֟א חִנְטִ֞ין מְלַ֣ח׀ חֲמַ֣ר
וּמְשַׁ֗ח כְּמֵאמַ֨ר כָּהֲנַיָּ֤א דִי־בִירֽוּשְׁלֶם֙ לֶהֱוֵ֨א מִתְיְהֵ֥ב
לְהֹ֛ם י֥וֹם׀ בְּי֖וֹם דִּי־לָ֥א שָׁלֽוּ׃

‎<span id="010">10</span> ‏דִּֽי־לֶהֱוֹ֧ן מְהַקְרְבִ֛ין נִיחוֹחִ֖ין
לֶאֱלָ֣הּ שְׁמַיָּ֑א וּמְצַלַּ֕יִן לְחַיֵּ֥י מַלְכָּ֖א וּבְנֽוֹהִי׃

‎<span id="011">11</span> ‏וּמִנִּי֮ שִׂ֣ים טְעֵם֒ דִּ֣י כָל־אֱנָ֗שׁ
דִּ֤י יְהַשְׁנֵא֙ פִּתְגָמָ֣א דְנָ֔ה יִתְנְסַ֥ח אָע֙ מִן־בַּיְתֵ֔הּ
וּזְקִ֖יף יִתְמְחֵ֣א עֲלֹ֑הִי וּבַיְתֵ֛הּ נְוָל֥וּ יִתְעֲבֵ֖ד
עַל־דְּנָֽה׃

‎<span id="012">12</span> ‏וֵֽאלָהָ֞א דִּ֣י שַׁכִּ֧ן שְׁמֵ֣הּ תַּמָּ֗ה
יְמַגַּ֞ר כָּל־מֶ֤לֶךְ וְעַם֙ דִּ֣י׀ יִשְׁלַ֣ח יְדֵ֗הּ לְהַשְׁנָיָ֛ה
לְחַבָּלָ֛ה בֵּית־אֱלָהָ֥א דֵ֖ךְ דִּ֣י בִירוּשְׁלֶ֑ם אֲנָ֤ה דָרְיָ֙וֶשׁ֙
שָׂ֣מֶת טְעֵ֔ם אָסְפַּ֖רְנָא יִתְעֲבִֽד׃ פ

‎<span id="013">13</span> ‏אֱ֠דַיִן תַּתְּנַ֞י פַּחַ֧ת עֲבַֽר־נַהֲרָ֛ה
שְׁתַ֥ר בּוֹזְנַ֖י וּכְנָוָתְה֑וֹן לָקֳבֵ֗ל דִּֽי־שְׁלַ֞ח דָּרְיָ֧וֶשׁ
מַלְכָּ֛א כְּנֵ֖מָא אָסְפַּ֥רְנָא עֲבַֽדוּ׃

‎<span id="014">14</span> ‏וְשָׂבֵ֤י יְהוּדָיֵא֙ בָּנַ֣יִן וּמַצְלְחִ֔ין
בִּנְבוּאַת֙ חַגַּ֣י נביאה נְבִיָּ֔א וּזְכַרְיָ֖ה בַּר־עִדּ֑וֹא וּבְנ֣וֹ
וְשַׁכְלִ֗לוּ מִן־טַ֙עַם֙ אֱלָ֣הּ יִשְׂרָאֵ֔ל וּמִטְּעֵם֙ כּ֣וֹרֶשׁ
וְדָרְיָ֔וֶשׁ וְאַרְתַּחְשַׁ֖שְׂתְּא מֶ֥לֶךְ פָּרָֽס׃

‎<span id="015">15</span> ‏וְשֵׁיצִיא֙ בַּיְתָ֣ה דְנָ֔ה עַ֛ד י֥וֹם
תְּלָתָ֖ה לִירַ֣ח אֲדָ֑ר דִּי־הִ֣יא שְׁנַת־שֵׁ֔ת לְמַלְכ֖וּת
דָּרְיָ֥וֶשׁ מַלְכָּֽא׃ פ

‎<span id="016">16</span> ‏וַעֲבַ֣דוּ בְנֵֽי־יִ֠שְׂרָאֵל כָּהֲנַיָּ֨א
וְלֵוָיֵ֜א וּשְׁאָ֣ר בְּנֵי־גָלוּתָ֗א חֲנֻכַּ֛ת בֵּית־אֱלָהָ֥א דְנָ֖ה
בְּחֶדְוָֽה׃

‎<span id="017">17</span> ‏וְהַקְרִ֗בוּ לַחֲנֻכַּת֮ בֵּית־אֱלָהָ֣א
דְנָה֒ תּוֹרִ֣ין מְאָ֔ה דִּכְרִ֣ין מָאתַ֔יִן אִמְּרִ֖ין אַרְבַּ֣ע מְאָ֑ה
וּצְפִירֵ֨י עִזִּ֜ין לחטיא לְחַטָּאָ֤ה עַל־כָּל־יִשְׂרָאֵל֙
תְּרֵֽי־עֲשַׂ֔ר לְמִנְיָ֖ן שִׁבְטֵ֥י יִשְׂרָאֵֽל׃

‎<span id="018">18</span> ‏וַהֲקִ֨ימוּ כָהֲנַיָּ֜א בִּפְלֻגָּתְה֗וֹן
וְלֵוָיֵא֙ בְּמַחְלְקָ֣תְה֔וֹן עַל־עֲבִידַ֥ת אֱלָהָ֖א דִּ֣י
בִירוּשְׁלֶ֑ם כִּכְתָ֖ב סְפַ֥ר מֹשֶֽׁה׃ פ

‎<span id="019">19</span> ‏וַיַּעֲשׂ֥וּ בְנֵי־הַגּוֹלָ֖ה אֶת־הַפָּ֑סַח
בְּאַרְבָּעָ֥ה עָשָׂ֖ר לַחֹ֥דֶשׁ הָרִאשֽׁוֹן׃

‎<span id="020">20</span> ‏כִּ֣י הִֽטַּהֲר֞וּ הַכֹּהֲנִ֧ים וְהַלְוִיִּ֛ם
כְּאֶחָ֖ד כֻּלָּ֣ם טְהוֹרִ֑ים וַיִּשְׁחֲט֤וּ הַפֶּ֙סַח֙ לְכָל־בְּנֵ֣י
הַגּוֹלָ֔ה וְלַאֲחֵיהֶ֥ם הַכֹּהֲנִ֖ים וְלָהֶֽם׃

‎<span id="021">21</span> ‏וַיֹּאכְל֣וּ בְנֵֽי־יִשְׂרָאֵ֗ל הַשָּׁבִים֙
מֵֽהַגּוֹלָ֔ה וְכֹ֗ל הַנִּבְדָּ֛ל מִטֻּמְאַ֥ת גּוֹיֵֽ־הָאָ֖רֶץ אֲלֵהֶ֑ם
לִדְרֹ֕שׁ לַֽיהוָ֖ה אֱלֹהֵ֥י יִשְׂרָאֵֽל׃

‎<span id="022">22</span> ‏וַיַּֽעֲשׂ֧וּ חַג־מַצּ֛וֹת שִׁבְעַ֥ת יָמִ֖ים
בְּשִׂמְחָ֑ה כִּ֣י׀ שִׂמְּחָ֣ם יְהוָ֗ה וְֽהֵסֵ֞ב לֵ֤ב מֶֽלֶךְ־אַשּׁוּר֙
עֲלֵיהֶ֔ם לְחַזֵּ֣ק יְדֵיהֶ֔ם בִּמְלֶ֥אכֶת בֵּית־הָאֱלֹהִ֖ים אֱלֹהֵ֥י
יִשְׂרָאֵֽל׃ פ

1 bē’ḏayin dārəyāweš maləkā’ śām ṭə‘ēm ûḇaqqarû\| bəḇêṯ sifərayyā’ dî
ḡinəzayyā’ məh<sup>a</sup>ḥăṯîn tammâ bəḇāḇel:

2 wəhišətəḵ<sup>a</sup>ḥ bə’<sup>a</sup>ḥəməṯā’ bəḇîrəṯā’ dî bəmāḏay
məḏînətâ məḡillâ ḥăḏâ wəḵēn-kəṯîḇ bəḡaû<sup>a</sup>h diḵərwōnâ: f

3 bišənaṯ ḥăḏâ ləḵwōreš maləkā’ kwōreš maləkā’ śām ṭə‘ēm bêṯ-’ĕlâā’
ḇîrûšəlem bayəṯā’ yiṯəbənē’ ’ăṯar dî-ḏāḇəḥîn diḇəḥîn wə’uššwōhî
məswōḇəlîn rûmēhh ’ammîn šitîn pəṯāyēhh ’ammîn šitîn:

4 niḏəbāḵîn dî-’eḇen gəlāl təlāṯā’ wəniḏəbāḵə dî-’ā‘ ḥăḏaṯ wənifəqəṯā’
min-bêṯ maləkā’ tiṯəyəhiḇ:

5 wə’af mā’nê ḇêṯ-’ĕlâā’ dî ḏahăḇâ wəḵasəpā’ dî nəḇûḵaḏəneṣṣar hanəpēq
min-hêḵəlā’ ḏî-ḇîrûšəlem wəhêḇēl ləḇāḇel yahăṯîḇûn wîhāḵə ləhêḵəlā’
ḏî-ḇîrûšəlem lə’aṯərēhh wəṯ<sup>a</sup>ḥēṯ bəḇêṯ ’ĕlâā’: s

6 kə‘an tatənay p<sup>a</sup>ḥaṯ ‘ăḇar-nahărâ šəṯar bwōzənay
ûḵənāwāṯəhwōn<sup>3</sup> ’ăfarəsəḵāyē’ dî b<sup>a</sup>‘ăḇar nahărâ
r<sup>a</sup>ḥîqîn hăwwō min-tammâ:

7 šəḇuqû l<sup>a</sup>‘ăḇîḏaṯ bêṯ-’ĕlâā’ ḏēḵə p<sup>a</sup>ḥaṯ yəhûḏāyē’
ûləśāḇê yəhûḏāyē’ bêṯ-’ĕlâā’ ḏēḵə yiḇənwōn ‘al-’aṯərēhh:

8 ûminnî śîm ṭə‘ēm ləmā’ ḏî-ṯ<sup>a</sup>‘aḇəḏûn ‘im-śāḇê yəhûḏāyē’
’illēḵə ləmiḇənē’ bêṯ-’ĕlâā’ ḏēḵə ûminniḵəsê maləkā’ dî midaṯ ‘ăḇar
nahărâ ’āsəparənā’ nifəqəṯā’ tehĕwē’ miṯəyahăḇā’ ləḡuḇərayyā’ ’illēḵə
dî-lā’ ləḇaṭṭālā’:

9 ûmâ ḥašəḥān ûḇənê ṯwōrîn wəḏiḵərîn wə’immərîn\| l<sup>a</sup>‘ălāwān\|
le’ĕlāh šəmayyā’ ḥinəṭîn məl<sup>a</sup>ḥ\| ḥămar ûməš<sup>a</sup>ḥ
kəmē’mar kâănayyā’ ḏî-ḇîrûšəlem lehĕwē’ miṯəyəhēḇ ləhōm ywōm\| bəywōm
dî-lā’ šālû:

10 dî-lehĕwōn məhaqərəḇîn nîḥwōḥîn le’ĕlāh šəmayyā’ ûməṣallayin ləḥayyê
maləkā’ ûḇənwōhî:

11 ûminnî śîm ṭə‘ēm dî ḵāl-’ĕnāš dî yəhašənē’ piṯəḡāmā’ ḏənâ
yiṯənəs<sup>a</sup>ḥ ’ā‘ min-bayəṯēhh ûzəqîf yiṯəməḥē’ ‘ălōhî ûḇayəṯēhh
nəwālû yiṯə‘ăḇēḏ ‘al-dənâ:

12 wē’lâā’ dî šakin šəmēhh tammâ yəmagar kāl-meleḵə wə‘am dî\|
yišəl<sup>a</sup>ḥ yəḏēhh ləhašənāyâ ləḥabālâ bêṯ-’ĕlâā’ ḏēḵə dî
ḇîrûšəlem ’ănâ ḏārəyāweš śāmeṯ ṭə‘ēm ’āsəparənā’ yiṯə‘ăḇiḏ: f

13 ’ĕḏayin tatənay p<sup>a</sup>ḥaṯ ‘ăḇar-nahărâ šəṯar bwōzənay
ûḵənāwāṯəhwōn lāqŏḇēl dî-šəl<sup>a</sup>ḥ dārəyāweš maləkā’ kənēmā’
’āsəparənā’ ‘ăḇaḏû:

14 wəśāḇê yəhûḏāyē’ bānayin ûmaṣələḥîn binəḇû’aṯ ḥagay nəḇî’â nəḇîyā’
ûzəḵarəyâ bar-‘idwō’ ûḇənwō wəšaḵəlilû min-ṭ<sup>a</sup>‘am ’ĕlāh
yiśərā’ēl ûmiṭṭə‘ēm kwōreš wəḏārəyāweš wə’arət<sup>a</sup>ḥəšaśətə’
meleḵə pārās:

15 wəšêṣî’ bayəṯâ ḏənâ ‘aḏ ywōm təlāṯâ lîr<sup>a</sup>ḥ ’ăḏār dî-hî’
šənaṯ-šēṯ ləmaləḵûṯ dārəyāweš maləkā’: f

16 w<sup>a</sup>‘ăḇaḏû ḇənê-yiśərā’ēl kâănayyā’ wəlēwāyē’ ûšə’ār
bənê-ḡālûṯā’ ḥănukaṯ bêṯ-’ĕlâā’ ḏənâ bəḥeḏəwâ:

17 wəhaqəriḇû l<sup>a</sup>ḥănukaṯ bêṯ-’ĕlâā’ ḏənâ twōrîn mə’â diḵərîn
mā’ṯayin ’immərîn ’arəb<sup>a</sup>‘ mə’â ûṣəfîrê ‘izzîn ləḥaṭṭāyā’
ləḥaṭṭā’â ‘al-kāl-yiśərā’ēl tərê-‘ăśar ləminəyān šiḇəṭê yiśərā’ēl:

18 wahăqîmû ḵâănayyā’ bifəlugāṯəhwōn wəlēwāyē’
bəm<sup>a</sup>ḥələqāṯəhwōn ‘al-‘ăḇîḏaṯ ’ĕlâā’ dî ḇîrûšəlem kiḵəṯāḇ
səfar mōšeh: f

19 wayy<sup>a</sup>‘ăśû ḇənê-hagwōlâ ’eṯ-hapās<sup>a</sup>ḥ bə’arəbā‘â
‘āśār l<sup>a</sup>ḥōḏeš hāri’šwōn:

20 kî hiṭṭahărû hakōhănîm wəhaləwîyim kə’eḥāḏ kullām ṭəhwōrîm
wayyišəḥăṭû hapes<sup>a</sup>ḥ ləḵāl-bənê hagwōlâ wəla’ăḥêhem hakōhănîm
wəlâem:

21 wayyō’ḵəlû ḇənê-yiśərā’ēl haššāḇîm mēhagwōlâ wəḵōl hanniḇədāl
miṭṭumə’aṯ gwōyē-hā’āreṣ ’ălēhem liḏərōš layhwâ ’ĕlōhê yiśərā’ēl:

22 wayy<sup>a</sup>‘ăśû ḥaḡ-maṣṣwōṯ šiḇə‘aṯ yāmîm bəśiməḥâ kî\| śimməḥām
yəhwâ wəhēsēḇ lēḇ meleḵə-’aššûr ‘ălêhem ləḥazzēq yəḏêhem biməle’ḵeṯ
bêṯ-hā’ĕlōhîm ’ĕlōhê yiśərā’ēl: f

------------------------------------------------------------------------

[Next: Ezra Chapter 7](ezr007.md)
