[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg001)  [KJV](../kjv/jdg001.md) 
[Sep:JdB](../sep/jdb001)  [Sep:JdA](../sep/jda001.md) 
[Vul](../vul/jdg001.md)   
  
[Judges (Shoftim) Index](jdg.md)  
  [Previous](jos024)  [Next](jdg002.md) 

------------------------------------------------------------------------

### Tanach (Hebrew): Judges (Shoftim) Chapter 1

‎<span id="001">1</span> ‏וַיְהִ֗י אַחֲרֵי֙ מ֣וֹת יְהוֹשֻׁ֔עַ
וַֽיִּשְׁאֲלוּ֙ בְּנֵ֣י יִשְׂרָאֵ֔ל בַּיהוָ֖ה לֵאמֹ֑ר מִ֣י
יַעֲלֶה־לָּ֧נוּ אֶל־הַֽכְּנַעֲנִ֛י בַּתְּחִלָּ֖ה לְהִלָּ֥חֶם בּֽוֹ׃

‎<span id="002">2</span> ‏וַיֹּ֣אמֶר יְהוָ֖ה יְהוּדָ֣ה יַעֲלֶ֑ה הִנֵּ֛ה
נָתַ֥תִּי אֶת־הָאָ֖רֶץ בְּיָדֽוֹ׃

‎<span id="003">3</span> ‏וַיֹּ֣אמֶר יְהוּדָה֩ לְשִׁמְע֨וֹן אָחִ֜יו
עֲלֵ֧ה אִתִּ֣י בְגוֹרָלִ֗י וְנִֽלָּחֲמָה֙ בַּֽכְּנַעֲנִ֔י וְהָלַכְתִּ֧י
גַם־אֲנִ֛י אִתְּךָ֖ בְּגוֹרָלֶ֑ךָ וַיֵּ֥לֶךְ אִתּ֖וֹ שִׁמְעֽוֹן׃

‎<span id="004">4</span> ‏וַיַּ֣עַל יְהוּדָ֔ה וַיִּתֵּ֧ן יְהוָ֛ה
אֶת־הַכְּנַעֲנִ֥י וְהַפְּרִזִּ֖י בְּיָדָ֑ם וַיַּכּ֣וּם בְּבֶ֔זֶק
עֲשֶׂ֥רֶת אֲלָפִ֖ים אִֽישׁ׃

‎<span id="005">5</span> ‏וַֽ֠יִּמְצְאוּ אֶת־אֲדֹנִ֥י בֶ֙זֶק֙ בְּבֶ֔זֶק
וַיִּֽלָּחֲמ֖וּ בּ֑וֹ וַיַּכּ֕וּ אֶת־הַֽכְּנַעֲנִ֖י וְאֶת־הַפְּרִזִּֽי׃

‎<span id="006">6</span> ‏וַיָּ֙נָס֙ אֲדֹ֣נִי בֶ֔זֶק וַֽיִּרְדְּפ֖וּ
אַחֲרָ֑יו וַיֹּאחֲז֣וּ אֹת֔וֹ וַֽיְקַצְּצ֔וּ אֶת־בְּהֹנ֥וֹת יָדָ֖יו
וְרַגְלָֽיו׃

‎<span id="007">7</span> ‏וַיֹּ֣אמֶר אֲדֹֽנִי־בֶ֗זֶק שִׁבְעִ֣ים׀
מְלָכִ֡ים בְּֽהֹנוֹת֩ יְדֵיהֶ֨ם וְרַגְלֵיהֶ֜ם מְקֻצָּצִ֗ים הָי֤וּ
מְלַקְּטִים֙ תַּ֣חַת שֻׁלְחָנִ֔י כַּאֲשֶׁ֣ר עָשִׂ֔יתִי כֵּ֥ן
שִׁלַּם־לִ֖י אֱלֹהִ֑ים וַיְבִיאֻ֥הוּ יְרוּשָׁלִַ֖ם וַיָּ֥מָת שָֽׁם׃ פ

‎<span id="008">8</span> ‏וַיִּלָּחֲמ֤וּ בְנֵֽי־יְהוּדָה֙
בִּיר֣וּשָׁלִַ֔ם וַיִּלְכְּד֣וּ אוֹתָ֔הּ וַיַּכּ֖וּהָ לְפִי־חָ֑רֶב
וְאֶת־הָעִ֖יר שִׁלְּח֥וּ בָאֵֽשׁ׃

‎<span id="009">9</span> ‏וְאַחַ֗ר יָֽרְדוּ֙ בְּנֵ֣י יְהוּדָ֔ה
לְהִלָּחֵ֖ם בַּֽכְּנַעֲנִ֑י יוֹשֵׁ֣ב הָהָ֔ר וְהַנֶּ֖גֶב וְהַשְּׁפֵלָֽה׃

‎<span id="010">10</span> ‏וַיֵּ֣לֶךְ יְהוּדָ֗ה אֶל־הַֽכְּנַעֲנִי֙
הַיּוֹשֵׁ֣ב בְּחֶבְר֔וֹן וְשֵׁם־חֶבְר֥וֹן לְפָנִ֖ים קִרְיַ֣ת אַרְבַּ֑ע
וַיַּכּ֛וּ אֶת־שֵׁשַׁ֥י וְאֶת־אֲחִימַ֖ן וְאֶת־תַּלְמָֽי׃

‎<span id="011">11</span> ‏וַיֵּ֣לֶךְ מִשָּׁ֔ם אֶל־יוֹשְׁבֵ֖י דְּבִ֑יר
וְשֵׁם־דְּבִ֥יר לְפָנִ֖ים קִרְיַת־סֵֽפֶר׃

‎<span id="012">12</span> ‏וַיֹּ֣אמֶר כָּלֵ֔ב אֲשֶׁר־יַכֶּ֥ה
אֶת־קִרְיַת־סֵ֖פֶר וּלְכָדָ֑הּ וְנָתַ֥תִּי ל֛וֹ אֶת־עַכְסָ֥ה בִתִּ֖י
לְאִשָּֽׁה׃

‎<span id="013">13</span> ‏וַֽיִּלְכְּדָהּ֙ עָתְנִיאֵ֣ל בֶּן־קְנַ֔ז
אֲחִ֥י כָלֵ֖ב הַקָּטֹ֣ן מִמֶּ֑נּוּ וַיִּתֶּן־ל֛וֹ אֶת־עַכְסָ֥ה בִתּ֖וֹ
לְאִשָּֽׁה׃

‎<span id="014">14</span> ‏וַיְהִ֣י בְּבוֹאָ֗הּ וַתְּסִיתֵ֙הוּ֙
לִשְׁא֤וֹל מֵֽאֵת־אָבִ֙יהָ֙ הַשָּׂדֶ֔ה וַתִּצְנַ֖ח מֵעַ֣ל הַחֲמ֑וֹר
וַיֹּֽאמֶר־לָ֥הּ כָּלֵ֖ב מַה־לָּֽךְ׃

‎<span id="015">15</span> ‏וַתֹּ֨אמֶר ל֜וֹ הָֽבָה־לִּ֣י בְרָכָ֗ה כִּ֣י
אֶ֤רֶץ הַנֶּ֙גֶב֙ נְתַתָּ֔נִי וְנָתַתָּ֥ה לִ֖י גֻּלֹּ֣ת מָ֑יִם
וַיִּתֶּן־לָ֣הּ כָּלֵ֗ב אֵ֚ת גֻּלֹּ֣ת עִלִּ֔ית וְאֵ֖ת גֻּלֹּ֥ת
תַּחְתִּֽית׃ פ

‎<span id="016">16</span> ‏וּבְנֵ֣י קֵינִי֩ חֹתֵ֨ן מֹשֶׁ֜ה עָל֨וּ
מֵעִ֤יר הַתְּמָרִים֙ אֶת־בְּנֵ֣י יְהוּדָ֔ה מִדְבַּ֣ר יְהוּדָ֔ה אֲשֶׁ֖ר
בְּנֶ֣גֶב עֲרָ֑ד וַיֵּ֖לֶךְ וַיֵּ֥שֶׁב אֶת־הָעָֽם׃

‎<span id="017">17</span> ‏וַיֵּ֤לֶךְ יְהוּדָה֙ אֶת־שִׁמְע֣וֹן אָחִ֔יו
וַיַּכּ֕וּ אֶת־הַֽכְּנַעֲנִ֖י יוֹשֵׁ֣ב צְפַ֑ת וַיַּחֲרִ֣ימוּ אוֹתָ֔הּ
וַיִּקְרָ֥א אֶת־שֵׁם־הָעִ֖יר חָרְמָֽה׃

‎<span id="018">18</span> ‏וַיִּלְכֹּ֤ד יְהוּדָה֙ אֶת־עַזָּ֣ה
וְאֶת־גְּבוּלָ֔הּ וְאֶֽת־אַשְׁקְל֖וֹן וְאֶת־גְּבוּלָ֑הּ וְאֶת־עֶקְר֖וֹן
וְאֶת־גְּבוּלָֽהּ׃

‎<span id="019">19</span> ‏וַיְהִ֤י יְהוָה֙ אֶת־יְהוּדָ֔ה וַיֹּ֖רֶשׁ
אֶת־הָהָ֑ר כִּ֣י לֹ֤א לְהוֹרִישׁ֙ אֶת־יֹשְׁבֵ֣י הָעֵ֔מֶק כִּי־רֶ֥כֶב
בַּרְזֶ֖ל לָהֶֽם׃

‎<span id="020">20</span> ‏וַיִּתְּנ֤וּ לְכָלֵב֙ אֶת־חֶבְר֔וֹן
כַּֽאֲשֶׁ֖ר דִּבֶּ֣ר מֹשֶׁ֑ה וַיּ֣וֹרֶשׁ מִשָּׁ֔ם אֶת־שְׁלֹשָׁ֖ה בְּנֵ֥י
הָעֲנָֽק׃

‎<span id="021">21</span> ‏וְאֶת־הַיְבוּסִי֙ יֹשֵׁ֣ב יְרֽוּשָׁלִַ֔ם לֹ֥א
הוֹרִ֖ישׁוּ בְּנֵ֣י בִנְיָמִ֑ן וַיֵּ֨שֶׁב הַיְבוּסִ֜י אֶת־בְּנֵ֤י
בִנְיָמִן֙ בִּיר֣וּשָׁלִַ֔ם עַ֖ד הַיּ֥וֹם הַזֶּֽה׃ ס

‎<span id="022">22</span> ‏וַיַּעֲל֧וּ בֵית־יוֹסֵ֛ף גַּם־הֵ֖ם
בֵּֽית־אֵ֑ל וַֽיהוָ֖ה עִמָּֽם׃

‎<span id="023">23</span> ‏וַיָּתִ֥ירוּ בֵית־יוֹסֵ֖ף בְּבֵֽית־אֵ֑ל
וְשֵׁם־הָעִ֥יר לְפָנִ֖ים לֽוּז׃

‎<span id="024">24</span> ‏וַיִּרְאוּ֙ הַשֹּׁ֣מְרִ֔ים אִ֖ישׁ יוֹצֵ֣א
מִן־הָעִ֑יר וַיֹּ֣אמְרוּ ל֗וֹ הַרְאֵ֤נוּ נָא֙ אֶת־מְב֣וֹא הָעִ֔יר
וְעָשִׂ֥ינוּ עִמְּךָ֖ חָֽסֶד׃

‎<span id="025">25</span> ‏וַיַּרְאֵם֙ אֶת־מְב֣וֹא הָעִ֔יר וַיַּכּ֥וּ
אֶת־הָעִ֖יר לְפִי־חָ֑רֶב וְאֶת־הָאִ֥ישׁ וְאֶת־כָּל־מִשְׁפַּחְתּ֖וֹ
שִׁלֵּֽחוּ׃

‎<span id="026">26</span> ‏וַיֵּ֣לֶךְ הָאִ֔ישׁ אֶ֖רֶץ הַחִתִּ֑ים
וַיִּ֣בֶן עִ֗יר וַיִּקְרָ֤א שְׁמָהּ֙ ל֔וּז ה֣וּא שְׁמָ֔הּ עַ֖ד הַיּ֥וֹם
הַזֶּֽה׃ פ

‎<span id="027">27</span> ‏וְלֹא־הוֹרִ֣ישׁ מְנַשֶּׁ֗ה אֶת־בֵּית־שְׁאָ֣ן
וְאֶת־בְּנוֹתֶיהָ֮ וְאֶת־תַּעְנַ֣ךְ וְאֶת־בְּנֹתֶיהָ֒ וְאֶת־ישב
יֹשְׁבֵ֨י ד֜וֹר וְאֶת־בְּנוֹתֶ֗יהָ וְאֶת־יוֹשְׁבֵ֤י יִבְלְעָם֙
וְאֶת־בְּנֹתֶ֔יהָ וְאֶת־יוֹשְׁבֵ֥י מְגִדּ֖וֹ וְאֶת־בְּנוֹתֶ֑יהָ
וַיּ֙וֹאֶל֙ הַֽכְּנַעֲנִ֔י לָשֶׁ֖בֶת בָּאָ֥רֶץ הַזֹּֽאת׃

‎<span id="028">28</span> ‏וַֽיְהִי֙ כִּֽי־חָזַ֣ק יִשְׂרָאֵ֔ל וַיָּ֥שֶׂם
אֶת־הַֽכְּנַעֲנִ֖י לָמַ֑ס וְהוֹרֵ֖ישׁ לֹ֥א הוֹרִישֽׁוֹ׃ ס

‎<span id="029">29</span> ‏וְאֶפְרַ֙יִם֙ לֹ֣א הוֹרִ֔ישׁ
אֶת־הַֽכְּנַעֲנִ֖י הַיּוֹשֵׁ֣ב בְּגָ֑זֶר וַיֵּ֧שֶׁב הַֽכְּנַעֲנִ֛י
בְּקִרְבּ֖וֹ בְּגָֽזֶר׃ פ

‎<span id="030">30</span> ‏זְבוּלֻ֗ן לֹ֤א הוֹרִישׁ֙ אֶת־יוֹשְׁבֵ֣י
קִטְר֔וֹן וְאֶת־יוֹשְׁבֵ֖י נַהֲלֹ֑ל וַיֵּ֤שֶׁב הַֽכְּנַעֲנִי֙
בְּקִרְבּ֔וֹ וַיִּֽהְי֖וּ לָמַֽס׃ ס

‎<span id="031">31</span> ‏אָשֵׁ֗ר לֹ֤א הוֹרִישׁ֙ אֶת־יֹשְׁבֵ֣י עַכּ֔וֹ
וְאֶת־יוֹשְׁבֵ֖י צִיד֑וֹן וְאֶת־אַחְלָ֤ב וְאֶת־אַכְזִיב֙ וְאֶת־חֶלְבָּ֔ה
וְאֶת־אֲפִ֖יק וְאֶת־רְחֹֽב׃

‎<span id="032">32</span> ‏וַיֵּ֙שֶׁב֙ הָאָ֣שֵׁרִ֔י בְּקֶ֥רֶב
הַֽכְּנַעֲנִ֖י יֹשְׁבֵ֣י הָאָ֑רֶץ כִּ֖י לֹ֥א הוֹרִישֽׁוֹ׃ ס

‎<span id="033">33</span> ‏נַפְתָּלִ֗י לֹֽא־הוֹרִ֞ישׁ אֶת־יֹשְׁבֵ֤י
בֵֽית־שֶׁ֙מֶשׁ֙ וְאֶת־יֹשְׁבֵ֣י בֵית־עֲנָ֔ת וַיֵּ֕שֶׁב בְּקֶ֥רֶב
הַֽכְּנַעֲנִ֖י יֹשְׁבֵ֣י הָאָ֑רֶץ וְיֹשְׁבֵ֤י בֵֽית־שֶׁ֙מֶשׁ֙ וּבֵ֣ית
עֲנָ֔ת הָי֥וּ לָהֶ֖ם לָמַֽס׃ ס

‎<span id="034">34</span> ‏וַיִּלְחֲצ֧וּ הָאֱמֹרִ֛י אֶת־בְּנֵי־דָ֖ן
הָהָ֑רָה כִּי־לֹ֥א נְתָנ֖וֹ לָרֶ֥דֶת לָעֵֽמֶק׃

‎<span id="035">35</span> ‏וַיּ֤וֹאֶל הָֽאֱמֹרִי֙ לָשֶׁ֣בֶת
בְּהַר־חֶ֔רֶס בְּאַיָּל֖וֹן וּבְשַֽׁעַלְבִ֑ים וַתִּכְבַּד֙ יַ֣ד
בֵּית־יוֹסֵ֔ף וַיִּהְי֖וּ לָמַֽס׃

‎<span id="036">36</span> ‏וּגְבוּל֙ הָאֱמֹרִ֔י מִֽמַּעֲלֵ֖ה
עַקְרַבִּ֑ים מֵהַסֶּ֖לַע וָמָֽעְלָה׃ פ

1 wayəhî ’<sup>a</sup>ḥărê mwōṯ yəhwōšu‘a wayyišə’ălû bənê yiśərā’ēl
bayhwâ lē’mōr mî y<sup>a</sup>‘ăleh-llānû ’el-hakən<sup>a</sup>‘ănî
batəḥillâ ləhillāḥem bwō:

2 wayyō’mer yəhwâ yəhûḏâ y<sup>a</sup>‘ăleh hinnēh nāṯatî ’eṯ-hā’āreṣ
bəyāḏwō:

3 wayyō’mer yəhûḏâ ləšimə‘wōn ’āḥîw ‘ălēh ’itî ḇəḡwōrālî wənillāḥămâ
bakən<sup>a</sup>‘ănî wəhālaḵətî ḡam-’ănî ’itəḵā bəḡwōrāleḵā wayyēleḵə
’itwō šimə‘wōn:

4 wayy<sup>a</sup>‘al yəhûḏâ wayyitēn yəhwâ ’eṯ-hakən<sup>a</sup>‘ănî
wəhapərizzî bəyāḏām wayyakûm bəḇezeq ‘ăśereṯ ’ălāfîm ’îš:

5 wayyiməṣə’û ’eṯ-’ăḏōnî ḇezeq bəḇezeq wayyillāḥămû bwō wayyakû
’eṯ-hakən<sup>a</sup>‘ănî wə’eṯ-hapərizzî:

6 wayyānās ’ăḏōnî ḇezeq wayyirədəfû ’<sup>a</sup>ḥărāyw wayyō’ḥăzû ’ōṯwō
wayəqaṣṣəṣû ’eṯ-bəhōnwōṯ yāḏāyw wəraḡəlāyw:

7 wayyō’mer ’ăḏōnî-ḇezeq šiḇə‘îm\| məlāḵîm bəhōnwōṯ yəḏêhem wəraḡəlêhem
məquṣṣāṣîm hāyû məlaqqəṭîm t<sup>a</sup>ḥaṯ šuləḥānî ka’ăšer ‘āśîṯî kēn
šillam-lî ’ĕlōhîm wayəḇî’uhû yərûšālaim wayyāmāṯ šām: f

8 wayyillāḥămû ḇənê-yəhûḏâ bîrûšālaim wayyiləkəḏû ’wōṯāh wayyakûhā
ləfî-ḥāreḇ wə’eṯ-hā‘îr šilləḥû ḇā’ēš:

9 wə’<sup>a</sup>ḥar yārəḏû bənê yəhûḏâ ləhillāḥēm bakən<sup>a</sup>‘ănî
ywōšēḇ hâār wəhanneḡeḇ wəhaššəfēlâ:

10 wayyēleḵə yəhûḏâ ’el-hakən<sup>a</sup>‘ănî hayywōšēḇ bəḥeḇərwōn
wəšēm-ḥeḇərwōn ləfānîm qirəyaṯ ’arəb<sup>a</sup>‘ wayyakû ’eṯ-šēšay
wə’eṯ-’ăḥîman wə’eṯ-taləmāy:

11 wayyēleḵə miššām ’el-ywōšəḇê dəḇîr wəšēm-dəḇîr ləfānîm qirəyaṯ-sēfer:

12 wayyō’mer kālēḇ ’ăšer-yakeh ’eṯ-qirəyaṯ-sēfer ûləḵāḏāh wənāṯatî lwō
’eṯ-‘aḵəsâ ḇitî lə’iššâ:

13 wayyiləkəḏāh ‘āṯənî’ēl ben-qənaz ’ăḥî ḵālēḇ haqqāṭōn mimmennû
wayyiten-lwō ’eṯ-‘aḵəsâ ḇitwō lə’iššâ:

14 wayəhî bəḇwō’āh watəsîṯēhû lišə’wōl mē’ēṯ-’āḇîhā haśśāḏeh
watiṣən<sup>a</sup>ḥ mē‘al h<sup>a</sup>ḥămwōr wayyō’mer-lāh kālēḇ
mah-llāḵə:

15 watō’mer lwō hāḇâ-llî ḇərāḵâ kî ’ereṣ hanneḡeḇ nəṯatānî wənāṯatâ lî
gullōṯ māyim wayyiten-lāh kālēḇ ’ēṯ gullōṯ ‘illîṯ wə’ēṯ gullōṯ
t<sup>a</sup>ḥətîṯ: f

16 ûḇənê qênî ḥōṯēn mōšeh ‘ālû mē‘îr hatəmārîm ’eṯ-bənê yəhûḏâ miḏəbar
yəhûḏâ ’ăšer bəneḡeḇ ‘ărāḏ wayyēleḵə wayyēšeḇ ’eṯ-hā‘ām:

17 wayyēleḵə yəhûḏâ ’eṯ-šimə‘wōn ’āḥîw wayyakû ’eṯ-hakən<sup>a</sup>‘ănî
ywōšēḇ ṣəfaṯ wayy<sup>a</sup>ḥărîmû ’wōṯāh wayyiqərā’ ’eṯ-šēm-hā‘îr
ḥārəmâ:

18 wayyiləkōḏ yəhûḏâ ’eṯ-‘azzâ wə’eṯ-gəḇûlāh wə’eṯ-’ašəqəlwōn
wə’eṯ-gəḇûlāh wə’eṯ-‘eqərwōn wə’eṯ-gəḇûlāh:

19 wayəhî yəhwâ ’eṯ-yəhûḏâ wayyōreš ’eṯ-hâār kî lō’ ləhwōrîš ’eṯ-yōšəḇê
hā‘ēmeq kî-reḵeḇ barəzel lâem:

20 wayyitənû ləḵālēḇ ’eṯ-ḥeḇərwōn ka’ăšer diber mōšeh wayywōreš miššām
’eṯ-šəlōšâ bənê hā‘ănāq:

21 wə’eṯ-hayəḇûsî yōšēḇ yərûšālaim lō’ hwōrîšû bənê ḇinəyāmin wayyēšeḇ
hayəḇûsî ’eṯ-bənê ḇinəyāmin bîrûšālaim ‘aḏ hayywōm hazzeh: s

22 wayy<sup>a</sup>‘ălû ḇêṯ-ywōsēf gam-hēm bêṯ-’ēl wayhwâ ‘immām:

23 wayyāṯîrû ḇêṯ-ywōsēf bəḇêṯ-’ēl wəšēm-hā‘îr ləfānîm lûz:

24 wayyirə’û haššōmərîm ’îš ywōṣē’ min-hā‘îr wayyō’mərû lwō harə’ēnû nā’
’eṯ-məḇwō’ hā‘îr wə‘āśînû ‘imməḵā ḥāseḏ:

25 wayyarə’ēm ’eṯ-məḇwō’ hā‘îr wayyakû ’eṯ-hā‘îr ləfî-ḥāreḇ wə’eṯ-hā’îš
wə’eṯ-kāl-mišəp<sup>a</sup>ḥətwō šillēḥû:

26 wayyēleḵə hā’îš ’ereṣ h<sup>a</sup>ḥitîm wayyiḇen ‘îr wayyiqərā’
šəmāh lûz hû’ šəmāh ‘aḏ hayywōm hazzeh: f

27 wəlō’-hwōrîš mənaššeh ’eṯ-bêṯ-šə’ān wə’eṯ-bənwōṯeyhā
wə’eṯ-t<sup>a</sup>‘ənaḵə wə’eṯ-bənōṯeyhā wə’eṯ-yōšēḇ yōšəḇê ḏwōr
wə’eṯ-bənwōṯeyhā wə’eṯ-ywōšəḇê yiḇələ‘ām wə’eṯ-bənōṯeyhā wə’eṯ-ywōšəḇê
məḡidwō wə’eṯ-bənwōṯeyhā wayywō’el hakən<sup>a</sup>‘ănî lāšeḇeṯ bā’āreṣ
hazzō’ṯ:

28 wayəhî kî-ḥāzaq yiśərā’ēl wayyāśem ’eṯ-hakən<sup>a</sup>‘ănî lāmas
wəhwōrêš lō’ hwōrîšwō: s

29 wə’efərayim lō’ hwōrîš ’eṯ-hakən<sup>a</sup>‘ănî hayywōšēḇ bəḡāzer
wayyēšeḇ hakən<sup>a</sup>‘ănî bəqirəbwō bəḡāzer: f

30 zəḇûlun lō’ hwōrîš ’eṯ-ywōšəḇê qiṭərwōn wə’eṯ-ywōšəḇê nahălōl
wayyēšeḇ hakən<sup>a</sup>‘ănî bəqirəbwō wayyihəyû lāmas: s

31 ’āšēr lō’ hwōrîš ’eṯ-yōšəḇê ‘akwō wə’eṯ-ywōšəḇê ṣîḏwōn
wə’eṯ-’<sup>a</sup>ḥəlāḇ wə’eṯ-’aḵəzîḇ wə’eṯ-ḥeləbâ wə’eṯ-’ăfîq
wə’eṯ-rəḥōḇ:

32 wayyēšeḇ hā’āšērî bəqereḇ hakən<sup>a</sup>‘ănî yōšəḇê hā’āreṣ kî lō’
hwōrîšwō: s

33 nafətālî lō’-hwōrîš ’eṯ-yōšəḇê ḇêṯ-šemeš wə’eṯ-yōšəḇê ḇêṯ-‘ănāṯ
wayyēšeḇ bəqereḇ hakən<sup>a</sup>‘ănî yōšəḇê hā’āreṣ wəyōšəḇê ḇêṯ-šemeš
ûḇêṯ ‘ănāṯ hāyû lâem lāmas: s

34 wayyiləḥăṣû hā’ĕmōrî ’eṯ-bənê-ḏān hâārâ kî-lō’ nəṯānwō lāreḏeṯ
lā‘ēmeq:

35 wayywō’el hā’ĕmōrî lāšeḇeṯ bəhar-ḥeres bə’ayyālwōn
ûḇəš<sup>a</sup>‘aləḇîm watiḵəbaḏ yaḏ bêṯ-ywōsēf wayyihəyû lāmas:

36 ûḡəḇûl hā’ĕmōrî mimm<sup>a</sup>‘ălēh ‘aqərabîm mēhassel<sup>a</sup>‘
wāmā‘əlâ: f

------------------------------------------------------------------------

[Next: Judges (Shoftim) Chapter 2](jdg002.md)
