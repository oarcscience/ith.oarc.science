<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen006.htm">Polyglot</A>&nbsp;
<A HREF="../kjv/gen006.htm">KJV</A>&nbsp;
<A HREF="../sep/gen006.htm">Sep</A>&nbsp;
<A HREF="../vul/gen006.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen005.htm">Previous</A>&nbsp;
<A HREF="gen007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ כִּֽי־הֵחֵ֣ל הָֽאָדָ֔ם לָרֹ֖ב עַל־פְּנֵ֣י הָֽאֲדָמָ֑ה וּבָנ֖וֹת יֻלְּד֥וּ לָהֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּרְא֤וּ בְנֵי־הָֽאֱלֹהִים֙ אֶת־בְּנ֣וֹת הָֽאָדָ֔ם כִּ֥י טֹבֹ֖ת הֵ֑נָּה וַיִּקְח֤וּ לָהֶם֙ נָשִׁ֔ים מִכֹּ֖ל אֲשֶׁ֥ר בָּחָֽרוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר יְהוָ֗ה לֹֽא־יָד֨וֹן רוּחִ֤י בָֽאָדָם֙ לְעֹלָ֔ם בְּשַׁגַּ֖ם ה֣וּא בָשָׂ֑ר וְהָי֣וּ יָמָ֔יו מֵאָ֥ה וְעֶשְׂרִ֖ים שָׁנָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַנְּפִלִ֞ים הָי֣וּ בָאָרֶץ֮ בַּיָּמִ֣ים הָהֵם֒ וְגַ֣ם אַֽחֲרֵי־כֵ֗ן אֲשֶׁ֨ר יָבֹ֜אוּ בְּנֵ֤י הָֽאֱלֹהִים֙ אֶל־בְּנ֣וֹת הָֽאָדָ֔ם וְיָלְד֖וּ לָהֶ֑ם הֵ֧מָּה הַגִּבֹּרִ֛ים אֲשֶׁ֥ר מֵעוֹלָ֖ם אַנְשֵׁ֥י הַשֵּֽׁם׃ פ</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּ֣רְא יְהוָ֔ה כִּ֥י רַבָּ֛ה רָעַ֥ת הָאָדָ֖ם בָּאָ֑רֶץ וְכָל־יֵ֙צֶר֙ מַחְשְׁבֹ֣ת לִבּ֔וֹ רַ֥ק רַ֖ע כָּל־הַיּֽוֹם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּנָּ֣חֶם יְהוָ֔ה כִּֽי־עָשָׂ֥ה אֶת־הָֽאָדָ֖ם בָּאָ֑רֶץ וַיִּתְעַצֵּ֖ב אֶל־לִבּֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֣אמֶר יְהוָ֗ה אֶמְחֶ֨ה אֶת־הָאָדָ֤ם אֲשֶׁר־בָּרָ֙אתִי֙ מֵעַל֙ פְּנֵ֣י הָֽאֲדָמָ֔ה מֵֽאָדָם֙ עַד־בְּהֵמָ֔ה עַד־רֶ֖מֶשׂ וְעַד־ע֣וֹף הַשָּׁמָ֑יִם כִּ֥י נִחַ֖מְתִּי כִּ֥י עֲשִׂיתִֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְנֹ֕חַ מָ֥צָא חֵ֖ן בְּעֵינֵ֥י יְהוָֽה׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֵ֚לֶּה תּוֹלְדֹ֣ת נֹ֔חַ נֹ֗חַ אִ֥ישׁ צַדִּ֛יק תָּמִ֥ים הָיָ֖ה בְּדֹֽרֹתָ֑יו אֶת־הָֽאֱלֹהִ֖ים הִֽתְהַלֶּךְ־נֹֽחַ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיּ֥וֹלֶד נֹ֖חַ שְׁלֹשָׁ֣ה בָנִ֑ים אֶת־שֵׁ֖ם אֶת־חָ֥ם וְאֶת־יָֽפֶת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַתִּשָּׁחֵ֥ת הָאָ֖רֶץ לִפְנֵ֣י הָֽאֱלֹהִ֑ים וַתִּמָּלֵ֥א הָאָ֖רֶץ חָמָֽס׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּ֧רְא אֱלֹהִ֛ים אֶת־הָאָ֖רֶץ וְהִנֵּ֣ה נִשְׁחָ֑תָה כִּֽי־הִשְׁחִ֧ית כָּל־בָּשָׂ֛ר אֶת־דַּרְכּ֖וֹ עַל־הָאָֽרֶץ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֨אמֶר אֱלֹהִ֜ים לְנֹ֗חַ קֵ֤ץ כָּל־בָּשָׂר֙ בָּ֣א לְפָנַ֔י כִּֽי־מָלְאָ֥ה הָאָ֛רֶץ חָמָ֖ס מִפְּנֵיהֶ֑ם וְהִנְנִ֥י מַשְׁחִיתָ֖ם אֶת־הָאָֽרֶץ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;עֲשֵׂ֤ה לְךָ֙ תֵּבַ֣ת עֲצֵי־גֹ֔פֶר קִנִּ֖ים תַּֽעֲשֶׂ֣ה אֶת־הַתֵּבָ֑ה וְכָֽפַרְתָּ֥ אֹתָ֛הּ מִבַּ֥יִת וּמִח֖וּץ בַּכֹּֽפֶר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְזֶ֕ה אֲשֶׁ֥ר תַּֽעֲשֶׂ֖ה אֹתָ֑הּ שְׁלֹ֧שׁ מֵא֣וֹת אַמָּ֗ה אֹ֚רֶךְ הַתֵּבָ֔ה חֲמִשִּׁ֤ים אַמָּה֙ רָחְבָּ֔הּ וּשְׁלֹשִׁ֥ים אַמָּ֖ה קוֹמָתָֽהּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;צֹ֣הַר׀ תַּעֲשֶׂ֣ה<font color="red"><sup>3</font></sup> לַתֵּבָ֗ה וְאֶל־אַמָּה֙ תְּכַלֶ֣נָּה<font color="red"><sup>1</font></sup> מִלְמַ֔עְלָה וּפֶ֥תַח הַתֵּבָ֖ה בְּצִדָּ֣הּ תָּשִׂ֑ים תַּחְתִּיִּ֛ם שְׁנִיִּ֥ם וּשְׁלִשִׁ֖ים תַּֽעֲשֶֽׂהָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַאֲנִ֗י הִנְנִי֩ מֵבִ֨יא אֶת־הַמַּבּ֥וּל מַ֙יִם֙ עַל־הָאָ֔רֶץ לְשַׁחֵ֣ת כָּל־בָּשָׂ֗ר אֲשֶׁר־בּוֹ֙ ר֣וּחַ חַיִּ֔ים מִתַּ֖חַת הַשָּׁמָ֑יִם כֹּ֥ל אֲשֶׁר־בָּאָ֖רֶץ יִגְוָֽע׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַהֲקִמֹתִ֥י אֶת־בְּרִיתִ֖י אִתָּ֑ךְ וּבָאתָ֙ אֶל־הַתֵּבָ֔ה אַתָּ֕ה וּבָנֶ֛יךָ וְאִשְׁתְּךָ֥ וּנְשֵֽׁי־בָנֶ֖יךָ אִתָּֽךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּמִכָּל־הָ֠חַי מִֽכָּל־בָּשָׂ֞ר שְׁנַ֧יִם מִכֹּ֛ל תָּבִ֥יא אֶל־הַתֵּבָ֖ה לְהַחֲיֹ֣ת אִתָּ֑ךְ זָכָ֥ר וּנְקֵבָ֖ה יִֽהְיֽוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מֵהָע֣וֹף לְמִינֵ֗הוּ וּמִן־הַבְּהֵמָה֙ לְמִינָ֔הּ מִכֹּ֛ל רֶ֥מֶשׂ הָֽאֲדָמָ֖ה לְמִינֵ֑הוּ שְׁנַ֧יִם מִכֹּ֛ל יָבֹ֥אוּ אֵלֶ֖יךָ לְהַֽחֲיֽוֹת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַתָּ֣ה קַח־לְךָ֗ מִכָּל־מַֽאֲכָל֙ אֲשֶׁ֣ר יֵֽאָכֵ֔ל וְאָסַפְתָּ֖ אֵלֶ֑יךָ וְהָיָ֥ה לְךָ֛ וְלָהֶ֖ם לְאָכְלָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּ֖עַשׂ נֹ֑חַ כְּ֠כֹל אֲשֶׁ֨ר צִוָּ֥ה אֹת֛וֹ אֱלֹהִ֖ים<font color="red"><sup>3</font></sup> כֵּ֥ן עָשָֽׂה׃ ס</P>
</TD>
<TD WIDTH="50%">
<P>1&nbsp;way&#601;h&icirc; k&icirc;-h&#275;&#x1E25;&#275;l h&#257;&#8217;&#257;&#x1E0F;&#257;m l&#257;r&#333;&#x1E07; &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc; &ucirc;&#x1E07;&#257;nw&#333;&#x1E6F; yull&#601;&#x1E0F;&ucirc; l&acirc;em: </P>
<P>2&nbsp;wayyir&#601;&#8217;&ucirc; &#x1E07;&#601;n&ecirc;-h&#257;&#8217;&#277;l&#333;h&icirc;m &#8217;e&#x1E6F;-b&#601;nw&#333;&#x1E6F; h&#257;&#8217;&#257;&#x1E0F;&#257;m k&icirc; &#x1E6D;&#333;&#x1E07;&#333;&#x1E6F; h&#275;nn&acirc; wayyiq&#601;&#x1E25;&ucirc; l&acirc;em n&#257;&#353;&icirc;m mik&#333;l &#8217;&#259;&#353;er b&#257;&#x1E25;&#257;r&ucirc;: </P>
<P>3&nbsp;wayy&#333;&#8217;mer y&#601;hw&acirc; l&#333;&#8217;-y&#257;&#x1E0F;w&#333;n r&ucirc;&#x1E25;&icirc; &#x1E07;&#257;&#8217;&#257;&#x1E0F;&#257;m l&#601;&#8216;&#333;l&#257;m b&#601;&#353;agam h&ucirc;&#8217; &#x1E07;&#257;&#347;&#257;r w&#601;h&#257;y&ucirc; y&#257;m&#257;yw m&#275;&#8217;&acirc; w&#601;&#8216;e&#347;&#601;r&icirc;m &#353;&#257;n&acirc;: </P>
<P>4&nbsp;hann&#601;fil&icirc;m h&#257;y&ucirc; &#x1E07;&#257;&#8217;&#257;re&#x1E63; bayy&#257;m&icirc;m h&acirc;&#275;m w&#601;&#x1E21;am &#8217;<sup>a</sup>&#x1E25;&#259;r&ecirc;-&#x1E35;&#275;n &#8217;&#259;&#353;er y&#257;&#x1E07;&#333;&#8217;&ucirc; b&#601;n&ecirc; h&#257;&#8217;&#277;l&#333;h&icirc;m &#8217;el-b&#601;nw&#333;&#x1E6F; h&#257;&#8217;&#257;&#x1E0F;&#257;m w&#601;y&#257;l&#601;&#x1E0F;&ucirc; l&acirc;em h&#275;mm&acirc; hagib&#333;r&icirc;m &#8217;&#259;&#353;er m&#275;&#8216;w&#333;l&#257;m &#8217;an&#601;&#353;&ecirc; ha&#353;&#353;&#275;m: f</P>
<P>5&nbsp;wayyar&#601;&#8217; y&#601;hw&acirc; k&icirc; rab&acirc; r&#257;&#8216;a&#x1E6F; h&#257;&#8217;&#257;&#x1E0F;&#257;m b&#257;&#8217;&#257;re&#x1E63; w&#601;&#x1E35;&#257;l-y&#275;&#x1E63;er m<sup>a</sup>&#x1E25;&#601;&#353;&#601;&#x1E07;&#333;&#x1E6F; libw&#333; raq r<sup>a</sup>&#8216; k&#257;l-hayyw&#333;m: </P>
<P>6&nbsp;wayyinn&#257;&#x1E25;em y&#601;hw&acirc; k&icirc;-&#8216;&#257;&#347;&acirc; &#8217;e&#x1E6F;-h&#257;&#8217;&#257;&#x1E0F;&#257;m b&#257;&#8217;&#257;re&#x1E63; wayyi&#x1E6F;&#601;&#8216;a&#x1E63;&#x1E63;&#275;&#x1E07; &#8217;el-libw&#333;: </P>
<P>7&nbsp;wayy&#333;&#8217;mer y&#601;hw&acirc; &#8217;em&#601;&#x1E25;eh &#8217;e&#x1E6F;-h&#257;&#8217;&#257;&#x1E0F;&#257;m &#8217;&#259;&#353;er-b&#257;r&#257;&#8217;&#x1E6F;&icirc; m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc; m&#275;&#8217;&#257;&#x1E0F;&#257;m &#8216;a&#x1E0F;-b&#601;h&#275;m&acirc; &#8216;a&#x1E0F;-reme&#347; w&#601;&#8216;a&#x1E0F;-&#8216;w&#333;f ha&#353;&#353;&#257;m&#257;yim k&icirc; ni&#x1E25;am&#601;t&icirc; k&icirc; &#8216;&#259;&#347;&icirc;&#x1E6F;im: </P>
<P>8&nbsp;w&#601;n&#333;&#x1E25;a m&#257;&#x1E63;&#257;&#8217; &#x1E25;&#275;n b&#601;&#8216;&ecirc;n&ecirc; y&#601;hw&acirc;: f</P>
<P>9&nbsp;&#8217;&#275;lleh tw&#333;l&#601;&#x1E0F;&#333;&#x1E6F; n&#333;&#x1E25;a n&#333;&#x1E25;a &#8217;&icirc;&#353; &#x1E63;ad&icirc;q t&#257;m&icirc;m h&#257;y&acirc; b&#601;&#x1E0F;&#333;r&#333;&#x1E6F;&#257;yw &#8217;e&#x1E6F;-h&#257;&#8217;&#277;l&#333;h&icirc;m hi&#x1E6F;&#601;halle&#x1E35;&#601;-n&#333;&#x1E25;a: </P>
<P>10&nbsp;wayyw&#333;le&#x1E0F; n&#333;&#x1E25;a &#353;&#601;l&#333;&#353;&acirc; &#x1E07;&#257;n&icirc;m &#8217;e&#x1E6F;-&#353;&#275;m &#8217;e&#x1E6F;-&#x1E25;&#257;m w&#601;&#8217;e&#x1E6F;-y&#257;fe&#x1E6F;: </P>
<P>11&nbsp;wati&#353;&#353;&#257;&#x1E25;&#275;&#x1E6F; h&#257;&#8217;&#257;re&#x1E63; lif&#601;n&ecirc; h&#257;&#8217;&#277;l&#333;h&icirc;m watimm&#257;l&#275;&#8217; h&#257;&#8217;&#257;re&#x1E63; &#x1E25;&#257;m&#257;s: </P>
<P>12&nbsp;wayyar&#601;&#8217; &#8217;&#277;l&#333;h&icirc;m &#8217;e&#x1E6F;-h&#257;&#8217;&#257;re&#x1E63; w&#601;hinn&#275;h ni&#353;&#601;&#x1E25;&#257;&#x1E6F;&acirc; k&icirc;-hi&#353;&#601;&#x1E25;&icirc;&#x1E6F; k&#257;l-b&#257;&#347;&#257;r &#8217;e&#x1E6F;-dar&#601;kw&#333; &#8216;al-h&#257;&#8217;&#257;re&#x1E63;: s</P>
<P>13&nbsp;wayy&#333;&#8217;mer &#8217;&#277;l&#333;h&icirc;m l&#601;n&#333;&#x1E25;a q&#275;&#x1E63; k&#257;l-b&#257;&#347;&#257;r b&#257;&#8217; l&#601;f&#257;nay k&icirc;-m&#257;l&#601;&#8217;&acirc; h&#257;&#8217;&#257;re&#x1E63; &#x1E25;&#257;m&#257;s mip&#601;n&ecirc;hem w&#601;hin&#601;n&icirc; ma&#353;&#601;&#x1E25;&icirc;&#x1E6F;&#257;m &#8217;e&#x1E6F;-h&#257;&#8217;&#257;re&#x1E63;: </P>
<P>14&nbsp;&#8216;&#259;&#347;&#275;h l&#601;&#x1E35;&#257; t&#275;&#x1E07;a&#x1E6F; &#8216;&#259;&#x1E63;&ecirc;-&#x1E21;&#333;fer qinn&icirc;m t<sup>a</sup>&#8216;&#259;&#347;eh &#8217;e&#x1E6F;-hat&#275;&#x1E07;&acirc; w&#601;&#x1E35;&#257;far&#601;t&#257; &#8217;&#333;&#x1E6F;&#257;h mibayi&#x1E6F; &ucirc;mi&#x1E25;&ucirc;&#x1E63; bak&#333;fer: </P>
<P>15&nbsp;w&#601;zeh &#8217;&#259;&#353;er t<sup>a</sup>&#8216;&#259;&#347;eh &#8217;&#333;&#x1E6F;&#257;h &#353;&#601;l&#333;&#353; m&#275;&#8217;w&#333;&#x1E6F; &#8217;amm&acirc; &#8217;&#333;re&#x1E35;&#601; hat&#275;&#x1E07;&acirc; &#x1E25;&#259;mi&#353;&#353;&icirc;m &#8217;amm&acirc; r&#257;&#x1E25;&#601;b&#257;h &ucirc;&#353;&#601;l&#333;&#353;&icirc;m &#8217;amm&acirc; qw&#333;m&#257;&#x1E6F;&#257;h: </P>
<P>16&nbsp;&#x1E63;&#333;har| t<sup>a</sup>&#8216;&#259;&#347;eh<font color="red"><sup>3</font></sup> lat&#275;&#x1E07;&acirc; w&#601;&#8217;el-&#8217;amm&acirc; t&#601;&#x1E35;alenn&acirc;<font color="red"><sup>1</font></sup> mil&#601;m<sup>a</sup>&#8216;&#601;l&acirc; &ucirc;fe&#x1E6F;<sup>a</sup>&#x1E25; hat&#275;&#x1E07;&acirc; b&#601;&#x1E63;id&#257;h t&#257;&#347;&icirc;m t<sup>a</sup>&#x1E25;&#601;t&icirc;yim &#353;&#601;n&icirc;yim &ucirc;&#353;&#601;li&#353;&icirc;m t<sup>a</sup>&#8216;&#259;&#347;eh&#257;: </P>
<P>17&nbsp;wa&#8217;&#259;n&icirc; hin&#601;n&icirc; m&#275;&#x1E07;&icirc;&#8217; &#8217;e&#x1E6F;-hammab&ucirc;l mayim &#8216;al-h&#257;&#8217;&#257;re&#x1E63; l&#601;&#353;<sup>a</sup>&#x1E25;&#275;&#x1E6F; k&#257;l-b&#257;&#347;&#257;r &#8217;&#259;&#353;er-bw&#333; r&ucirc;&#x1E25;a &#x1E25;ayy&icirc;m mit<sup>a</sup>&#x1E25;a&#x1E6F; ha&#353;&#353;&#257;m&#257;yim k&#333;l &#8217;&#259;&#353;er-b&#257;&#8217;&#257;re&#x1E63; yi&#x1E21;&#601;w&#257;&#8216;: </P>
<P>18&nbsp;wah&#259;qim&#333;&#x1E6F;&icirc; &#8217;e&#x1E6F;-b&#601;r&icirc;&#x1E6F;&icirc; &#8217;it&#257;&#x1E35;&#601; &ucirc;&#x1E07;&#257;&#8217;&#x1E6F;&#257; &#8217;el-hat&#275;&#x1E07;&acirc; &#8217;at&acirc; &ucirc;&#x1E07;&#257;ney&#x1E35;&#257; w&#601;&#8217;i&#353;&#601;t&#601;&#x1E35;&#257; &ucirc;n&#601;&#353;&ecirc;-&#x1E07;&#257;ney&#x1E35;&#257; &#8217;it&#257;&#x1E35;&#601;: </P>
<P>19&nbsp;&ucirc;mik&#257;l-h&#257;&#x1E25;ay mik&#257;l-b&#257;&#347;&#257;r &#353;&#601;nayim mik&#333;l t&#257;&#x1E07;&icirc;&#8217; &#8217;el-hat&#275;&#x1E07;&acirc; l&#601;h<sup>a</sup>&#x1E25;&#259;y&#333;&#x1E6F; &#8217;it&#257;&#x1E35;&#601; z&#257;&#x1E35;&#257;r &ucirc;n&#601;q&#275;&#x1E07;&acirc; yih&#601;y&ucirc;: </P>
<P>20&nbsp;m&#275;h&#257;&#8216;w&#333;f l&#601;m&icirc;n&#275;h&ucirc; &ucirc;min-hab&#601;h&#275;m&acirc; l&#601;m&icirc;n&#257;h mik&#333;l reme&#347; h&#257;&#8217;&#259;&#x1E0F;&#257;m&acirc; l&#601;m&icirc;n&#275;h&ucirc; &#353;&#601;nayim mik&#333;l y&#257;&#x1E07;&#333;&#8217;&ucirc; &#8217;&#275;ley&#x1E35;&#257; l&#601;h<sup>a</sup>&#x1E25;&#259;yw&#333;&#x1E6F;: </P>
<P>21&nbsp;w&#601;&#8217;at&acirc; q<sup>a</sup>&#x1E25;-l&#601;&#x1E35;&#257; mik&#257;l-ma&#8217;&#259;&#x1E35;&#257;l &#8217;&#259;&#353;er y&#275;&#8217;&#257;&#x1E35;&#275;l w&#601;&#8217;&#257;saf&#601;t&#257; &#8217;&#275;ley&#x1E35;&#257; w&#601;h&#257;y&acirc; l&#601;&#x1E35;&#257; w&#601;l&acirc;em l&#601;&#8217;&#257;&#x1E35;&#601;l&acirc;: </P>
<P>22&nbsp;wayy<sup>a</sup>&#8216;a&#347; n&#333;&#x1E25;a k&#601;&#x1E35;&#333;l &#8217;&#259;&#353;er &#x1E63;i&ucirc;&acirc; &#8217;&#333;&#x1E6F;w&#333; &#8217;&#277;l&#333;h&icirc;m<font color="red"><sup>3</font></sup> k&#275;n &#8216;&#257;&#347;&acirc;: s</P>
</TD>
</TABLE>
<P><HR>
<CENTER>
<A HREF="gen007.htm">Next: Genesis (Bereshit) Chapter 7</A></CENTER>
</BODY>
</HTML>
