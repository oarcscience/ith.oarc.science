<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 48</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa048.htm">Polyglot</A>&nbsp;
<A HREF="../kjv/psa048.htm">KJV</A>&nbsp;
<A HREF="../sep/psa048.htm">Sep</A>&nbsp;
<A HREF="../vul/psa048.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa047.htm">Previous</A>&nbsp;
<A HREF="psa049.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 48</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁ֥יר מִ֝זְמוֹר לִבְנֵי־קֹֽרַח׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;גָּ֘ד֤וֹל יְהוָ֣ה וּמְהֻלָּ֣ל מְאֹ֑ד בְּעִ֥יר אֱ֝לֹהֵ֗ינוּ הַר־קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יְפֵ֥ה נוֹף֮ מְשׂ֪וֹשׂ כָּל־הָ֫אָ֥רֶץ הַר־צִ֭יּוֹן יַרְכְּתֵ֣י צָפ֑וֹן קִ֝רְיַ֗ת מֶ֣לֶךְ רָֽב׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֱלֹהִ֥ים בְּאַרְמְנוֹתֶ֗יהָ נוֹדַ֥ע לְמִשְׂגָּֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּֽי־הִנֵּ֣ה הַ֭מְּלָכִים נֽוֹעֲד֑וּ עָבְר֥וּ יַחְדָּֽו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הֵ֣מָּה רָ֭אוּ כֵּ֣ן תָּמָ֑הוּ נִבְהֲל֥וּ נֶחְפָּֽזוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;רְ֭עָדָה אֲחָזָ֣תַם שָׁ֑ם חִ֝֗יל כַּיּוֹלֵֽדָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּר֥וּחַ קָדִ֑ים תְּ֝שַׁבֵּ֗ר אֳנִיּ֥וֹת תַּרְשִֽׁישׁ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כַּאֲשֶׁ֤ר שָׁמַ֨עְנוּ׀ כֵּ֤ן רָאִ֗ינוּ בְּעִיר־יְהוָ֣ה צְ֭בָאוֹת בְּעִ֣יר אֱלֹהֵ֑ינוּ אֱלֹ֘הִ֤ים יְכוֹנְנֶ֖הָ עַד־עוֹלָ֣ם סֶֽלָה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;דִּמִּ֣ינוּ אֱלֹהִ֣ים חַסְדֶּ֑ךָ בְּ֝קֶ֗רֶב הֵיכָלֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כְּשִׁמְךָ֤ אֱלֹהִ֗ים כֵּ֣ן תְּ֭הִלָּתְךָ עַל־קַצְוֵי־אֶ֑רֶץ צֶ֝֗דֶק מָלְאָ֥ה יְמִינֶֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יִשְׂמַ֤ח׀ הַר־צִיּ֗וֹן תָּ֭גֵלְנָה בְּנ֣וֹת יְהוּדָ֑ה לְ֝מַ֗עַן מִשְׁפָּטֶֽיךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;סֹ֣בּוּ צִ֭יּוֹן וְהַקִּיפ֑וּהָ סִ֝פְר֗וּ מִגְדָּלֶֽיהָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;שִׁ֤יתוּ לִבְּכֶ֨ם׀ לְֽחֵילָ֗ה פַּסְּג֥וּ אַרְמְנוֹתֶ֑יהָ לְמַ֥עַן תְּ֝סַפְּר֗וּ לְד֣וֹר אַחֲרֽוֹן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֤י זֶ֨ה׀ אֱלֹהִ֣ים אֱ֭לֹהֵינוּ עוֹלָ֣ם וָעֶ֑ד ה֖וּא יְנַהֲגֵ֣נוּ עַל־מֽוּת׃ </P>
</TD>
<TD WIDTH="50%">
<P>1&nbsp;&#353;&icirc;r miz&#601;mw&#333;r li&#x1E07;&#601;n&ecirc;-q&#333;r<sup>a</sup>&#x1E25;: </P>
<P>2&nbsp;g&#257;&#x1E0F;w&#333;l y&#601;hw&acirc; &ucirc;m&#601;hull&#257;l m&#601;&#8217;&#333;&#x1E0F; b&#601;&#8216;&icirc;r &#8217;&#277;l&#333;h&ecirc;n&ucirc; har-q&#257;&#x1E0F;&#601;&#353;w&#333;: </P>
<P>3&nbsp;y&#601;f&#275;h nw&#333;f m&#601;&#347;w&#333;&#347; k&#257;l-h&#257;&#8217;&#257;re&#x1E63; har-&#x1E63;&icirc;yw&#333;n yar&#601;k&#601;&#x1E6F;&ecirc; &#x1E63;&#257;fw&#333;n qir&#601;ya&#x1E6F; mele&#x1E35;&#601; r&#257;&#x1E07;: </P>
<P>4&nbsp;&#8217;&#277;l&#333;h&icirc;m b&#601;&#8217;ar&#601;m&#601;nw&#333;&#x1E6F;eyh&#257; nw&#333;&#x1E0F;<sup>a</sup>&#8216; l&#601;mi&#347;&#601;g&#257;&#x1E07;: </P>
<P>5&nbsp;k&icirc;-hinn&#275;h hamm&#601;l&#257;&#x1E35;&icirc;m nw&#333;&#8216;&#259;&#x1E0F;&ucirc; &#8216;&#257;&#x1E07;&#601;r&ucirc; y<sup>a</sup>&#x1E25;&#601;d&#257;w: </P>
<P>6&nbsp;h&#275;mm&acirc; r&#257;&#8217;&ucirc; k&#275;n t&#257;m&acirc;&ucirc; ni&#x1E07;&#601;h&#259;l&ucirc; ne&#x1E25;&#601;p&#257;z&ucirc;: </P>
<P>7&nbsp;r&#601;&#8216;&#257;&#x1E0F;&acirc; &#8217;&#259;&#x1E25;&#257;z&#257;&#x1E6F;am &#353;&#257;m &#x1E25;&icirc;l kayyw&#333;l&#275;&#x1E0F;&acirc;: </P>
<P>8&nbsp;b&#601;r&ucirc;&#x1E25;a q&#257;&#x1E0F;&icirc;m t&#601;&#353;ab&#275;r &#8217;&#335;n&icirc;yw&#333;&#x1E6F; tar&#601;&#353;&icirc;&#353;: </P>
<P>9&nbsp;ka&#8217;&#259;&#353;er &#353;&#257;m<sup>a</sup>&#8216;&#601;n&ucirc;| k&#275;n r&#257;&#8217;&icirc;n&ucirc; b&#601;&#8216;&icirc;r-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; b&#601;&#8216;&icirc;r &#8217;&#277;l&#333;h&ecirc;n&ucirc; &#8217;&#277;l&#333;h&icirc;m y&#601;&#x1E35;w&#333;n&#601;neh&#257; &#8216;a&#x1E0F;-&#8216;w&#333;l&#257;m sel&acirc;: </P>
<P>10&nbsp;dimm&icirc;n&ucirc; &#8217;&#277;l&#333;h&icirc;m &#x1E25;as&#601;de&#x1E35;&#257; b&#601;qere&#x1E07; h&ecirc;&#x1E35;&#257;le&#x1E35;&#257;: </P>
<P>11&nbsp;k&#601;&#353;im&#601;&#x1E35;&#257; &#8217;&#277;l&#333;h&icirc;m k&#275;n t&#601;hill&#257;&#x1E6F;&#601;&#x1E35;&#257; &#8216;al-qa&#x1E63;&#601;w&ecirc;-&#8217;ere&#x1E63; &#x1E63;e&#x1E0F;eq m&#257;l&#601;&#8217;&acirc; y&#601;m&icirc;ne&#x1E35;&#257;: </P>
<P>12&nbsp;yi&#347;&#601;m<sup>a</sup>&#x1E25;| har-&#x1E63;&icirc;yw&#333;n t&#257;&#x1E21;&#275;l&#601;n&acirc; b&#601;nw&#333;&#x1E6F; y&#601;h&ucirc;&#x1E0F;&acirc; l&#601;m<sup>a</sup>&#8216;an mi&#353;&#601;p&#257;&#x1E6D;ey&#x1E35;&#257;: </P>
<P>13&nbsp;s&#333;b&ucirc; &#x1E63;&icirc;yw&#333;n w&#601;haqq&icirc;f&ucirc;h&#257; sif&#601;r&ucirc; mi&#x1E21;&#601;d&#257;leyh&#257;: </P>
<P>14&nbsp;&#353;&icirc;&#x1E6F;&ucirc; lib&#601;&#x1E35;em| l&#601;&#x1E25;&ecirc;l&acirc; pass&#601;&#x1E21;&ucirc; &#8217;ar&#601;m&#601;nw&#333;&#x1E6F;eyh&#257; l&#601;m<sup>a</sup>&#8216;an t&#601;sap&#601;r&ucirc; l&#601;&#x1E0F;w&#333;r &#8217;<sup>a</sup>&#x1E25;&#259;rw&#333;n: </P>
<P>15&nbsp;k&icirc; zeh| &#8217;&#277;l&#333;h&icirc;m &#8217;&#277;l&#333;h&ecirc;n&ucirc; &#8216;w&#333;l&#257;m w&#257;&#8216;e&#x1E0F; h&ucirc;&#8217; y&#601;nah&#259;&#x1E21;&#275;n&ucirc; &#8216;al-m&ucirc;&#x1E6F;: </P>
</TD>
</TABLE>
<P><HR>
<CENTER>
<A HREF="psa049.htm">Next: Psalms (Tehilim) Chapter 49</A></CENTER>
</BODY>
</HTML>
