[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num026)  [KJV](../kjv/num026)  [Sep](../sep/num026.md) 
[Vul](../vul/num026.md)   
  
[Numbers (Bemidbar) Index](num.md)  
  [Previous](num025)  [Next](num027.md) 

------------------------------------------------------------------------

### Tanach (Hebrew): Numbers (Bemidbar) Chapter 26

‎<span id="001">1</span> ‏וַיֹּ֤אמֶר יְהוָה֙ אֶל־מֹשֶׁ֔ה וְאֶ֧ל
אֶלְעָזָ֛ר בֶּן־אַהֲרֹ֥ן הַכֹּהֵ֖ן לֵאמֹֽר׃

‎<span id="002">2</span> ‏שְׂא֞וּ אֶת־רֹ֣אשׁ׀ כָּל־עֲדַ֣ת
בְּנֵי־יִשְׂרָאֵ֗ל מִבֶּ֨ן עֶשְׂרִ֥ים שָׁנָ֛ה וָמַ֖עְלָה לְבֵ֣ית
אֲבֹתָ֑ם כָּל־יֹצֵ֥א צָבָ֖א בְּיִשְׂרָאֵֽל׃

‎<span id="003">3</span> ‏וַיְדַבֵּ֨ר מֹשֶׁ֜ה וְאֶלְעָזָ֧ר הַכֹּהֵ֛ן
אֹתָ֖ם בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃

‎<span id="004">4</span> ‏מִבֶּ֛ן עֶשְׂרִ֥ים שָׁנָ֖ה וָמָ֑עְלָה
כַּאֲשֶׁר֩ צִוָּ֨ה יְהוָ֤ה אֶת־מֹשֶׁה֙ וּבְנֵ֣י יִשְׂרָאֵ֔ל הַיֹּצְאִ֖ים
מֵאֶ֥רֶץ מִצְרָֽיִם׃

‎<span id="005">5</span> ‏רְאוּבֵ֖ן בְּכ֣וֹר יִשְׂרָאֵ֑ל בְּנֵ֣י
רְאוּבֵ֗ן חֲנוֹךְ֙ מִשְׁפַּ֣חַת הַחֲנֹכִ֔י לְפַלּ֕וּא מִשְׁפַּ֖חַת
הַפַּלֻּאִֽי׃

‎<span id="006">6</span> ‏לְחֶצְרֹ֕ן מִשְׁפַּ֖חַת הַֽחֶצְרוֹנִ֑י
לְכַרְמִ֕י מִשְׁפַּ֖חַת הַכַּרְמִֽי׃

‎<span id="007">7</span> ‏אֵ֖לֶּה מִשְׁפְּחֹ֣ת
הָרֻֽאוּבֵנִ֑י<sup>1</sup> וַיִּהְי֣וּ פְקֻדֵיהֶ֗ם שְׁלֹשָׁ֤ה
וְאַרְבָּעִים֙ אֶ֔לֶף וּשְׁבַ֥ע מֵא֖וֹת וּשְׁלֹשִֽׁים׃

‎<span id="008">8</span> ‏וּבְנֵ֥י פַלּ֖וּא אֱלִיאָֽב׃

‎<span id="009">9</span> ‏וּבְנֵ֣י אֱלִיאָ֔ב נְמוּאֵ֖ל וְדָתָ֣ן
וַאֲבִירָ֑ם הֽוּא־דָתָ֨ן וַאֲבִירָ֜ם קרואי קְרִיאֵ֣י הָעֵדָ֗ה אֲשֶׁ֨ר
הִצּ֜וּ עַל־מֹשֶׁ֤ה וְעַֽל־אַהֲרֹן֙ בַּעֲדַת־קֹ֔רַח בְּהַצֹּתָ֖ם
עַל־יְהוָֽה׃

‎<span id="010">10</span> ‏וַתִּפְתַּ֨ח הָאָ֜רֶץ אֶת־פִּ֗יהָ וַתִּבְלַ֥ע
אֹתָ֛ם וְאֶת־קֹ֖רַח בְּמ֣וֹת הָעֵדָ֑ה בַּאֲכֹ֣ל הָאֵ֗שׁ אֵ֣ת חֲמִשִּׁ֤ים
וּמָאתַ֙יִם֙ אִ֔ישׁ וַיִּהְי֖וּ לְנֵֽס׃

‎<span id="011">11</span> ‏וּבְנֵי־קֹ֖רַח לֹא־מֵֽתוּ׃ ס

‎<span id="012">12</span> ‏בְּנֵ֣י שִׁמְעוֹן֮ לְמִשְׁפְּחֹתָם֒
לִנְמוּאֵ֗ל מִשְׁפַּ֙חַת֙ הַנְּמ֣וּאֵלִ֔י לְיָמִ֕ין מִשְׁפַּ֖חַת
הַיָּמִינִ֑י לְיָכִ֕ין מִשְׁפַּ֖חַת הַיָּכִינִֽי׃

‎<span id="013">13</span> ‏לְזֶ֕רַח מִשְׁפַּ֖חַת הַזַּרְחִ֑י לְשָׁא֕וּל
מִשְׁפַּ֖חַת הַשָּׁאוּלִֽי׃

‎<span id="014">14</span> ‏אֵ֖לֶּה מִשְׁפְּחֹ֣ת הַשִּׁמְעֹנִ֑י שְׁנַ֧יִם
וְעֶשְׂרִ֛ים אֶ֖לֶף וּמָאתָֽיִם׃ ס

‎<span id="015">15</span> ‏בְּנֵ֣י גָד֮ לְמִשְׁפְּחֹתָם֒ לִצְפ֗וֹן
מִשְׁפַּ֙חַת֙ הַצְּפוֹנִ֔י לְחַגִּ֕י מִשְׁפַּ֖חַת הַֽחַגִּ֑י לְשׁוּנִ֕י
מִשְׁפַּ֖חַת הַשּׁוּנִֽי׃

‎<span id="016">16</span> ‏לְאָזְנִ֕י מִשְׁפַּ֖חַת הָאָזְנִ֑י לְעֵרִ֕י
מִשְׁפַּ֖חַת הָעֵרִֽי׃

‎<span id="017">17</span> ‏לַאֲר֕וֹד מִשְׁפַּ֖חַת הָאֲרוֹדִ֑י
לְאַ֨רְאֵלִ֔י מִשְׁפַּ֖חַת הָאַרְאֵלִֽי׃

‎<span id="018">18</span> ‏אֵ֛לֶּה מִשְׁפְּחֹ֥ת בְּנֵֽי־גָ֖ד
לִפְקֻדֵיהֶ֑ם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃ ס

‎<span id="019">19</span> ‏בְּנֵ֥י יְהוּדָ֖ה עֵ֣ר וְאוֹנָ֑ן וַיָּ֥מָת
עֵ֛ר וְאוֹנָ֖ן בְּאֶ֥רֶץ כְּנָֽעַן׃

‎<span id="020">20</span> ‏וַיִּהְי֣וּ בְנֵי־יְהוּדָה֮ לְמִשְׁפְּחֹתָם֒
לְשֵׁלָ֗ה מִשְׁפַּ֙חַת֙ הַשֵּׁ֣לָנִ֔י לְפֶ֕רֶץ מִשְׁפַּ֖חַת הַפַּרְצִ֑י
לְזֶ֕רַח מִשְׁפַּ֖חַת הַזַּרְחִֽי׃

‎<span id="021">21</span> ‏וַיִּהְי֣וּ בְנֵי־פֶ֔רֶץ לְחֶצְרֹ֕ן
מִשְׁפַּ֖חַת הַֽחֶצְרֹנִ֑י לְחָמ֕וּל מִשְׁפַּ֖חַת הֶחָמוּלִֽי׃

‎<span id="022">22</span> ‏אֵ֛לֶּה מִשְׁפְּחֹ֥ת יְהוּדָ֖ה לִפְקֻדֵיהֶ֑ם
שִׁשָּׁ֧ה וְשִׁבְעִ֛ים אֶ֖לֶף וַחֲמֵ֥שׁ מֵאֽוֹת׃ ס

‎<span id="023">23</span> ‏בְּנֵ֤י יִשָּׂשכָר֙ לְמִשְׁפְּחֹתָ֔ם תּוֹלָ֕ע
מִשְׁפַּ֖חַת הַתּוֹלָעִ֑י לְפֻוָ֕ה מִשְׁפַּ֖חַת הַפּוּנִֽי׃

‎<span id="024">24</span> ‏לְיָשׁ֕וּב מִשְׁפַּ֖חַת הַיָּשׁוּבִ֑י
לְשִׁמְרֹ֕ן מִשְׁפַּ֖חַת הַשִּׁמְרֹנִֽי׃

‎<span id="025">25</span> ‏אֵ֛לֶּה מִשְׁפְּחֹ֥ת יִשָּׂשכָ֖ר
לִפְקֻדֵיהֶ֑ם אַרְבָּעָ֧ה וְשִׁשִּׁ֛ים אֶ֖לֶף וּשְׁלֹ֥שׁ מֵאֽוֹת׃ ס

‎<span id="026">26</span> ‏בְּנֵ֣י זְבוּלֻן֮ לְמִשְׁפְּחֹתָם֒ לְסֶ֗רֶד
מִשְׁפַּ֙חַת֙ הַסַּרְדִּ֔י לְאֵל֕וֹן מִשְׁפַּ֖חַת הָאֵלֹנִ֑י
לְיַ֨חְלְאֵ֔ל מִשְׁפַּ֖חַת הַיַּחְלְאֵלִֽי׃

‎<span id="027">27</span> ‏אֵ֛לֶּה מִשְׁפְּחֹ֥ת הַזְּבוּלֹנִ֖י
לִפְקֻדֵיהֶ֑ם שִׁשִּׁ֥ים אֶ֖לֶף וַחֲמֵ֥שׁ מֵאֽוֹת׃ ס

‎<span id="028">28</span> ‏בְּנֵ֥י יוֹסֵ֖ף לְמִשְׁפְּחֹתָ֑ם מְנַשֶּׁ֖ה
וְאֶפְרָֽיִם׃

‎<span id="029">29</span> ‏בְּנֵ֣י מְנַשֶּׁ֗ה לְמָכִיר֙ מִשְׁפַּ֣חַת
הַמָּכִירִ֔י וּמָכִ֖יר הוֹלִ֣יד אֶת־גִּלְעָ֑ד לְגִלְעָ֕ד מִשְׁפַּ֖חַת
הַגִּלְעָדִֽי׃

‎<span id="030">30</span> ‏אֵ֚לֶּה בְּנֵ֣י גִלְעָ֔ד אִיעֶ֕זֶר
מִשְׁפַּ֖חַת הָאִֽיעֶזְרִ֑י לְחֵ֕לֶק מִשְׁפַּ֖חַת הַֽחֶלְקִֽי׃

‎<span id="031">31</span> ‏וְאַ֨שְׂרִיאֵ֔ל מִשְׁפַּ֖חַת
הָֽאַשְׂרִֽאֵלִ֑י וְשֶׁ֕כֶם מִשְׁפַּ֖חַת הַשִּׁכְמִֽי׃

‎<span id="032">32</span> ‏וּשְׁמִידָ֕ע מִשְׁפַּ֖חַת הַשְּׁמִידָעִ֑י
וְחֵ֕פֶר מִשְׁפַּ֖חַת הַֽחֶפְרִֽי׃

‎<span id="033">33</span> ‏וּצְלָפְחָ֣ד בֶּן־חֵ֗פֶר לֹא־הָ֥יוּ ל֛וֹ
בָּנִ֖ים כִּ֣י אִם־בָּנ֑וֹת וְשֵׁם֙ בְּנ֣וֹת צְלָפְחָ֔ד מַחְלָ֣ה
וְנֹעָ֔ה חָגְלָ֥ה מִלְכָּ֖ה וְתִרְצָֽה׃

‎<span id="034">34</span> ‏אֵ֖לֶּה מִשְׁפְּחֹ֣ת מְנַשֶּׁ֑ה
וּפְקֻ֣דֵיהֶ֔ם שְׁנַ֧יִם וַחֲמִשִּׁ֛ים אֶ֖לֶף וּשְׁבַ֥ע מֵאֽוֹת׃ ס

‎<span id="035">35</span> ‏אֵ֣לֶּה בְנֵי־אֶפְרַיִם֮ לְמִשְׁפְּחֹתָם֒
לְשׁוּתֶ֗לַח מִשְׁפַּ֙חַת֙ הַשֻּׁ֣תַלְחִ֔י לְבֶ֕כֶר מִשְׁפַּ֖חַת
הַבַּכְרִ֑י לְתַ֕חַן מִשְׁפַּ֖חַת הַֽתַּחֲנִֽי׃

‎<span id="036">36</span> ‏וְאֵ֖לֶּה בְּנֵ֣י שׁוּתָ֑לַח לְעֵרָ֕ן
מִשְׁפַּ֖חַת הָעֵרָנִֽי׃

‎<span id="037">37</span> ‏אֵ֣לֶּה מִשְׁפְּחֹ֤ת בְּנֵי־אֶפְרַ֙יִם֙
לִפְקֻ֣דֵיהֶ֔ם שְׁנַ֧יִם וּשְׁלֹשִׁ֛ים אֶ֖לֶף וַחֲמֵ֣שׁ מֵא֑וֹת אֵ֥לֶּה
בְנֵי־יוֹסֵ֖ף לְמִשְׁפְּחֹתָֽם׃ ס

‎<span id="038">38</span> ‏בְּנֵ֣י בִנְיָמִן֮ לְמִשְׁפְּחֹתָם֒ לְבֶ֗לַע
מִשְׁפַּ֙חַת֙ הַבַּלְעִ֔י לְאַשְׁבֵּ֕ל מִשְׁפַּ֖חַת הָֽאַשְׁבֵּלִ֑י
לַאֲחִירָ֕ם מִשְׁפַּ֖חַת הָאֲחִירָמִֽי׃

‎<span id="039">39</span> ‏לִשְׁפוּפָ֕ם מִשְׁפַּ֖חַת הַשּׁוּפָמִ֑י
לְחוּפָ֕ם מִשְׁפַּ֖חַת הַחוּפָמִֽי׃

‎<span id="040">40</span> ‏וַיִּהְי֥וּ בְנֵי־בֶ֖לַע אַ֣רְדְּ וְנַעֲמָ֑ן
מִשְׁפַּ֙חַת֙ הָֽאַרְדִּ֔י לְנַֽעֲמָ֔ן מִשְׁפַּ֖חַת הַֽנַּעֲמִֽי׃

‎<span id="041">41</span> ‏אֵ֥לֶּה בְנֵי־בִנְיָמִ֖ן לְמִשְׁפְּחֹתָ֑ם
וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף וְשֵׁ֥שׁ מֵאֽוֹת׃ ס

‎<span id="042">42</span> ‏אֵ֤לֶּה בְנֵי־דָן֙ לְמִשְׁפְּחֹתָ֔ם
לְשׁוּחָ֕ם מִשְׁפַּ֖חַת הַשּׁוּחָמִ֑י אֵ֛לֶּה מִשְׁפְּחֹ֥ת דָּ֖ן
לְמִשְׁפְּחֹתָֽם׃

‎<span id="043">43</span> ‏כָּל־מִשְׁפְּחֹ֥ת הַשּׁוּחָמִ֖י לִפְקֻדֵיהֶ֑ם
אַרְבָּעָ֧ה וְשִׁשִּׁ֛ים אֶ֖לֶף וְאַרְבַּ֥ע מֵאֽוֹת׃ ס

‎<span id="044">44</span> ‏בְּנֵ֣י אָשֵׁר֮ לְמִשְׁפְּחֹתָם֒ לְיִמְנָ֗ה
מִשְׁפַּ֙חַת֙ הַיִּמְנָ֔ה לְיִשְׁוִ֕י מִשְׁפַּ֖חַת הַיִּשְׁוִ֑י
לִבְרִיעָ֕ה מִשְׁפַּ֖חַת הַבְּרִיעִֽי׃

‎<span id="045">45</span> ‏לִבְנֵ֣י בְרִיעָ֔ה לְחֶ֕בֶר מִשְׁפַּ֖חַת
הַֽחֶבְרִ֑י לְמַ֨לְכִּיאֵ֔ל מִשְׁפַּ֖חַת הַמַּלְכִּיאֵלִֽי׃

‎<span id="046">46</span> ‏וְשֵׁ֥ם בַּת־אָשֵׁ֖ר שָֽׂרַח׃

‎<span id="047">47</span> ‏אֵ֛לֶּה מִשְׁפְּחֹ֥ת בְּנֵי־אָשֵׁ֖ר
לִפְקֻדֵיהֶ֑ם שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ ס

‎<span id="048">48</span> ‏בְּנֵ֤י נַפְתָּלִי֙ לְמִשְׁפְּחֹתָ֔ם
לְיַ֨חְצְאֵ֔ל מִשְׁפַּ֖חַת הַיַּחְצְאֵלִ֑י לְגוּנִ֕י מִשְׁפַּ֖חַת
הַגּוּנִֽי׃

‎<span id="049">49</span> ‏לְיֵ֕צֶר מִשְׁפַּ֖חַת הַיִּצְרִ֑י לְשִׁלֵּ֕ם
מִשְׁפַּ֖חַת הַשִּׁלֵּמִֽי׃

‎<span id="050">50</span> ‏אֵ֛לֶּה מִשְׁפְּחֹ֥ת נַפְתָּלִ֖י
לְמִשְׁפְּחֹתָ֑ם וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף
וְאַרְבַּ֥ע מֵאֽוֹת׃

‎<span id="051">51</span> ‏אֵ֗לֶּה פְּקוּדֵי֙ בְּנֵ֣י יִשְׂרָאֵ֔ל
שֵׁשׁ־מֵא֥וֹת אֶ֖לֶף וָאָ֑לֶף שְׁבַ֥ע מֵא֖וֹת וּשְׁלֹשִֽׁים׃ פ

‎<span id="052">52</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="053">53</span> ‏לָאֵ֗לֶּה תֵּחָלֵ֥ק הָאָ֛רֶץ בְּנַחֲלָ֖ה
בְּמִסְפַּ֥ר שֵׁמֽוֹת׃

‎<span id="054">54</span> ‏לָרַ֗ב תַּרְבֶּה֙ נַחֲלָת֔וֹ וְלַמְעַ֕ט
תַּמְעִ֖יט נַחֲלָת֑וֹ אִ֚ישׁ לְפִ֣י פְקֻדָ֔יו יֻתַּ֖ן נַחֲלָתֽוֹ׃

‎<span id="055">55</span> ‏אַךְ־בְּגוֹרָ֕ל<sup>3</sup> יֵחָלֵ֖ק
אֶת־הָאָ֑רֶץ לִשְׁמ֥וֹת מַטּוֹת־אֲבֹתָ֖ם יִנְחָֽלוּ׃

‎<span id="056">56</span> ‏עַל־פִּי֙ הַגּוֹרָ֔ל תֵּחָלֵ֖ק נַחֲלָת֑וֹ
בֵּ֥ין רַ֖ב לִמְעָֽט׃ ס

‎<span id="057">57</span> ‏וְאֵ֨לֶּה פְקוּדֵ֣י הַלֵּוִי֮
לְמִשְׁפְּחֹתָם֒ לְגֵרְשׁ֗וֹן מִשְׁפַּ֙חַת֙ הַגֵּ֣רְשֻׁנִּ֔י לִקְהָ֕ת
מִשְׁפַּ֖חַת הַקְּהָתִ֑י לִמְרָרִ֕י מִשְׁפַּ֖חַת הַמְּרָרִֽי׃

‎<span id="058">58</span> ‏אֵ֣לֶּה׀ מִשְׁפְּחֹ֣ת לֵוִ֗י מִשְׁפַּ֨חַת
הַלִּבְנִ֜י מִשְׁפַּ֤חַת הַֽחֶבְרֹנִי֙ מִשְׁפַּ֤חַת הַמַּחְלִי֙
מִשְׁפַּ֣חַת הַמּוּשִׁ֔י מִשְׁפַּ֖חַת הַקָּרְחִ֑י וּקְהָ֖ת הוֹלִ֥ד
אֶת־עַמְרָֽם׃

‎<span id="059">59</span> ‏וְשֵׁ֣ם׀ אֵ֣שֶׁת עַמְרָ֗ם יוֹכֶ֙בֶד֙
בַּת־לֵוִ֔י אֲשֶׁ֨ר יָלְדָ֥ה אֹתָ֛הּ לְלֵוִ֖י בְּמִצְרָ֑יִם וַתֵּ֣לֶד
לְעַמְרָ֗ם אֶֽת־אַהֲרֹן֙ וְאֶת־מֹשֶׁ֔ה וְאֵ֖ת מִרְיָ֥ם אֲחֹתָֽם׃

‎<span id="060">60</span> ‏וַיִּוָּלֵ֣ד לְאַהֲרֹ֔ן אֶת־נָדָ֖ב
וְאֶת־אֲבִיה֑וּא אֶת־אֶלְעָזָ֖ר וְאֶת־אִיתָמָֽר׃

‎<span id="061">61</span> ‏וַיָּ֥מָת נָדָ֖ב וַאֲבִיה֑וּא בְּהַקְרִיבָ֥ם
אֵשׁ־זָרָ֖ה לִפְנֵ֥י יְהוָֽה׃

‎<span id="062">62</span> ‏וַיִּהְי֣וּ פְקֻדֵיהֶ֗ם שְׁלֹשָׁ֤ה
וְעֶשְׂרִים֙ אֶ֔לֶף כָּל־זָכָ֖ר מִבֶּן־חֹ֣דֶשׁ וָמָ֑עְלָה כִּ֣י׀ לֹ֣א
הָתְפָּקְד֗וּ בְּתוֹךְ֙ בְּנֵ֣י יִשְׂרָאֵ֔ל כִּ֠י לֹא־נִתַּ֤ן לָהֶם֙
נַחֲלָ֔ה בְּת֖וֹךְ בְּנֵ֥י יִשְׂרָאֵֽל׃

‎<span id="063">63</span> ‏אֵ֚לֶּה פְּקוּדֵ֣י מֹשֶׁ֔ה וְאֶלְעָזָ֖ר
הַכֹּהֵ֑ן אֲשֶׁ֨ר פָּֽקְד֜וּ אֶת־בְּנֵ֤י יִשְׂרָאֵל֙ בְּעַֽרְבֹ֣ת
מוֹאָ֔ב עַ֖ל יַרְדֵּ֥ן יְרֵחֽוֹ׃

‎<span id="064">64</span> ‏וּבְאֵ֙לֶּה֙ לֹא־הָ֣יָה אִ֔ישׁ מִפְּקוּדֵ֣י
מֹשֶׁ֔ה וְאַהֲרֹ֖ן הַכֹּהֵ֑ן אֲשֶׁ֥ר פָּקְד֛וּ אֶת־בְּנֵ֥י יִשְׂרָאֵ֖ל
בְּמִדְבַּ֥ר סִינָֽי׃

‎<span id="065">65</span> ‏כִּֽי־אָמַ֤ר יְהוָה֙ לָהֶ֔ם מ֥וֹת יָמֻ֖תוּ
בַּמִּדְבָּ֑ר וְלֹא־נוֹתַ֤ר מֵהֶם֙ אִ֔ישׁ כִּ֚י אִם־כָּלֵ֣ב
בֶּן־יְפֻנֶּ֔ה וִיהוֹשֻׁ֖עַ בִּן־נֽוּן׃ ס

1 wayyō’mer yəhwâ ’el-mōšeh wə’el ’elə‘āzār ben-’ahărōn hakōhēn lē’mōr:

2 śə’û ’eṯ-rō’š\| kāl-‘ăḏaṯ bənê-yiśərā’ēl miben ‘eśərîm šānâ
wām<sup>a</sup>‘əlâ ləḇêṯ ’ăḇōṯām kāl-yōṣē’ ṣāḇā’ bəyiśərā’ēl:

3 wayəḏabēr mōšeh wə’elə‘āzār hakōhēn ’ōṯām bə‘arəḇōṯ mwō’āḇ ‘al-yarədēn
yərēḥwō lē’mōr:

4 miben ‘eśərîm šānâ wāmā‘əlâ ka’ăšer ṣiûâ yəhwâ ’eṯ-mōšeh ûḇənê
yiśərā’ēl hayyōṣə’îm mē’ereṣ miṣərāyim:

5 rə’ûḇēn bəḵwōr yiśərā’ēl bənê rə’ûḇēn ḥănwōḵə mišəp<sup>a</sup>ḥaṯ
h<sup>a</sup>ḥănōḵî ləfallû’ mišəp<sup>a</sup>ḥaṯ hapallu’î:

6 ləḥeṣərōn mišəp<sup>a</sup>ḥaṯ h<sup>a</sup>ḥeṣərwōnî ləḵarəmî
mišəp<sup>a</sup>ḥaṯ hakarəmî:

7 ’ēlleh mišəpəḥōṯ hāru’ûḇēnî<sup>1</sup> wayyihəyû fəquḏêhem šəlōšâ
wə’arəbā‘îm ’elef ûšəḇ<sup>a</sup>‘ mē’wōṯ ûšəlōšîm:

8 ûḇənê fallû’ ’ĕlî’āḇ:

9 ûḇənê ’ĕlî’āḇ nəmû’ēl wəḏāṯān wa’ăḇîrām hû’-ḏāṯān wa’ăḇîrām qərû’ê
qərî’ê hā‘ēḏâ ’ăšer hiṣṣû ‘al-mōšeh wə‘al-’ahărōn
b<sup>a</sup>‘ăḏaṯ-qōr<sup>a</sup>ḥ bəhaṣṣōṯām ‘al-yəhwâ:

10 watifət<sup>a</sup>ḥ hā’āreṣ ’eṯ-pîhā watiḇəl<sup>a</sup>‘ ’ōṯām
wə’eṯ-qōr<sup>a</sup>ḥ bəmwōṯ hā‘ēḏâ ba’ăḵōl hā’ēš ’ēṯ ḥămiššîm
ûmā’ṯayim ’îš wayyihəyû lənēs:

11 ûḇənê-qōr<sup>a</sup>ḥ lō’-mēṯû: s

12 bənê šimə‘wōn ləmišəpəḥōṯām linəmû’ēl mišəp<sup>a</sup>ḥaṯ
hannəmû’ēlî ləyāmîn mišəp<sup>a</sup>ḥaṯ hayyāmînî ləyāḵîn
mišəp<sup>a</sup>ḥaṯ hayyāḵînî:

13 ləzer<sup>a</sup>ḥ mišəp<sup>a</sup>ḥaṯ hazzarəḥî ləšā’ûl
mišəp<sup>a</sup>ḥaṯ haššā’ûlî:

14 ’ēlleh mišəpəḥōṯ haššimə‘ōnî šənayim wə‘eśərîm ’elef ûmā’ṯāyim: s

15 bənê ḡāḏ ləmišəpəḥōṯām liṣəfwōn mišəp<sup>a</sup>ḥaṯ haṣṣəfwōnî
ləḥagî mišəp<sup>a</sup>ḥaṯ h<sup>a</sup>ḥagî ləšûnî
mišəp<sup>a</sup>ḥaṯ haššûnî:

16 lə’āzənî mišəp<sup>a</sup>ḥaṯ hā’āzənî lə‘ērî mišəp<sup>a</sup>ḥaṯ
hā‘ērî:

17 la’ărwōḏ mišəp<sup>a</sup>ḥaṯ hā’ărwōḏî lə’arə’ēlî
mišəp<sup>a</sup>ḥaṯ hā’arə’ēlî:

18 ’ēlleh mišəpəḥōṯ bənê-ḡāḏ lifəquḏêhem ’arəbā‘îm ’elef
w<sup>a</sup>ḥămēš mē’wōṯ: s

19 bənê yəhûḏâ ‘ēr wə’wōnān wayyāmāṯ ‘ēr wə’wōnān bə’ereṣ kənā‘an:

20 wayyihəyû ḇənê-yəhûḏâ ləmišəpəḥōṯām ləšēlâ mišəp<sup>a</sup>ḥaṯ
haššēlānî ləfereṣ mišəp<sup>a</sup>ḥaṯ haparəṣî ləzer<sup>a</sup>ḥ
mišəp<sup>a</sup>ḥaṯ hazzarəḥî:

21 wayyihəyû ḇənê-fereṣ ləḥeṣərōn mišəp<sup>a</sup>ḥaṯ
h<sup>a</sup>ḥeṣərōnî ləḥāmûl mišəp<sup>a</sup>ḥaṯ heḥāmûlî:

22 ’ēlleh mišəpəḥōṯ yəhûḏâ lifəquḏêhem šiššâ wəšiḇə‘îm ’elef
w<sup>a</sup>ḥămēš mē’wōṯ: s

23 bənê yiśśāsḵār ləmišəpəḥōṯām twōlā‘ mišəp<sup>a</sup>ḥaṯ hatwōlā‘î
ləfuwâ mišəp<sup>a</sup>ḥaṯ hapûnî:

24 ləyāšûḇ mišəp<sup>a</sup>ḥaṯ hayyāšûḇî ləšimərōn mišəp<sup>a</sup>ḥaṯ
haššimərōnî:

25 ’ēlleh mišəpəḥōṯ yiśśāsḵār lifəquḏêhem ’arəbā‘â wəšiššîm ’elef ûšəlōš
mē’wōṯ: s

26 bənê zəḇûlun ləmišəpəḥōṯām ləsereḏ mišəp<sup>a</sup>ḥaṯ hassarədî
lə’ēlwōn mišəp<sup>a</sup>ḥaṯ hā’ēlōnî ləy<sup>a</sup>ḥələ’ēl
mišəp<sup>a</sup>ḥaṯ hayy<sup>a</sup>ḥələ’ēlî:

27 ’ēlleh mišəpəḥōṯ hazzəḇûlōnî lifəquḏêhem šiššîm ’elef
w<sup>a</sup>ḥămēš mē’wōṯ: s

28 bənê ywōsēf ləmišəpəḥōṯām mənaššeh wə’efərāyim:

29 bənê mənaššeh ləmāḵîr mišəp<sup>a</sup>ḥaṯ hammāḵîrî ûmāḵîr hwōlîḏ
’eṯ-gilə‘āḏ ləḡilə‘āḏ mišəp<sup>a</sup>ḥaṯ hagilə‘āḏî:

30 ’ēlleh bənê ḡilə‘āḏ ’î‘ezer mišəp<sup>a</sup>ḥaṯ hā’î‘ezərî ləḥēleq
mišəp<sup>a</sup>ḥaṯ h<sup>a</sup>ḥeləqî:

31 wə’aśərî’ēl mišəp<sup>a</sup>ḥaṯ hā’aśəri’ēlî wəšeḵem
mišəp<sup>a</sup>ḥaṯ haššiḵəmî:

32 ûšəmîḏā‘ mišəp<sup>a</sup>ḥaṯ haššəmîḏā‘î wəḥēfer
mišəp<sup>a</sup>ḥaṯ h<sup>a</sup>ḥefərî:

33 ûṣəlāfəḥāḏ ben-ḥēfer lō’-hāyû lwō bānîm kî ’im-bānwōṯ wəšēm bənwōṯ
ṣəlāfəḥāḏ m<sup>a</sup>ḥəlâ wənō‘â ḥāḡəlâ miləkâ wəṯirəṣâ:

34 ’ēlleh mišəpəḥōṯ mənaššeh ûfəquḏêhem šənayim w<sup>a</sup>ḥămiššîm
’elef ûšəḇ<sup>a</sup>‘ mē’wōṯ: s

35 ’ēlleh ḇənê-’efərayim ləmišəpəḥōṯām ləšûṯel<sup>a</sup>ḥ
mišəp<sup>a</sup>ḥaṯ haššuṯaləḥî ləḇeḵer mišəp<sup>a</sup>ḥaṯ habaḵərî
ləṯ<sup>a</sup>ḥan mišəp<sup>a</sup>ḥaṯ hat<sup>a</sup>ḥănî:

36 wə’ēlleh bənê šûṯāl<sup>a</sup>ḥ lə‘ērān mišəp<sup>a</sup>ḥaṯ
hā‘ērānî:

37 ’ēlleh mišəpəḥōṯ bənê-’efərayim lifəquḏêhem šənayim ûšəlōšîm ’elef
w<sup>a</sup>ḥămēš mē’wōṯ ’ēlleh ḇənê-ywōsēf ləmišəpəḥōṯām: s

38 bənê ḇinəyāmin ləmišəpəḥōṯām ləḇel<sup>a</sup>‘ mišəp<sup>a</sup>ḥaṯ
habalə‘î lə’ašəbēl mišəp<sup>a</sup>ḥaṯ hā’ašəbēlî la’ăḥîrām
mišəp<sup>a</sup>ḥaṯ hā’ăḥîrāmî:

39 lišəfûfām mišəp<sup>a</sup>ḥaṯ haššûfāmî ləḥûfām mišəp<sup>a</sup>ḥaṯ
h<sup>a</sup>ḥûfāmî:

40 wayyihəyû ḇənê-ḇel<sup>a</sup>‘ ’arədə wən<sup>a</sup>‘ămān
mišəp<sup>a</sup>ḥaṯ hā’arədî lən<sup>a</sup>‘ămān mišəp<sup>a</sup>ḥaṯ
hann<sup>a</sup>‘ămî:

41 ’ēlleh ḇənê-ḇinəyāmin ləmišəpəḥōṯām ûfəquḏêhem ḥămiššâ wə’arəbā‘îm
’elef wəšēš mē’wōṯ: s

42 ’ēlleh ḇənê-ḏān ləmišəpəḥōṯām ləšûḥām mišəp<sup>a</sup>ḥaṯ haššûḥāmî
’ēlleh mišəpəḥōṯ dān ləmišəpəḥōṯām:

43 kāl-mišəpəḥōṯ haššûḥāmî lifəquḏêhem ’arəbā‘â wəšiššîm ’elef
wə’arəb<sup>a</sup>‘ mē’wōṯ: s

44 bənê ’āšēr ləmišəpəḥōṯām ləyimənâ mišəp<sup>a</sup>ḥaṯ hayyimənâ
ləyišəwî mišəp<sup>a</sup>ḥaṯ hayyišəwî liḇərî‘â mišəp<sup>a</sup>ḥaṯ
habərî‘î:

45 liḇənê ḇərî‘â ləḥeḇer mišəp<sup>a</sup>ḥaṯ h<sup>a</sup>ḥeḇərî
ləmaləkî’ēl mišəp<sup>a</sup>ḥaṯ hammaləkî’ēlî:

46 wəšēm baṯ-’āšēr śār<sup>a</sup>ḥ:

47 ’ēlleh mišəpəḥōṯ bənê-’āšēr lifəquḏêhem šəlōšâ w<sup>a</sup>ḥămiššîm
’elef wə’arəb<sup>a</sup>‘ mē’wōṯ: s

48 bənê nafətālî ləmišəpəḥōṯām ləy<sup>a</sup>ḥəṣə’ēl
mišəp<sup>a</sup>ḥaṯ hayy<sup>a</sup>ḥəṣə’ēlî ləḡûnî
mišəp<sup>a</sup>ḥaṯ hagûnî:

49 ləyēṣer mišəp<sup>a</sup>ḥaṯ hayyiṣərî ləšillēm mišəp<sup>a</sup>ḥaṯ
haššillēmî:

50 ’ēlleh mišəpəḥōṯ nafətālî ləmišəpəḥōṯām ûfəquḏêhem ḥămiššâ
wə’arəbā‘îm ’elef wə’arəb<sup>a</sup>‘ mē’wōṯ:

51 ’ēlleh pəqûḏê bənê yiśərā’ēl šēš-mē’wōṯ ’elef wā’ālef
šəḇ<sup>a</sup>‘ mē’wōṯ ûšəlōšîm: f

52 wayəḏabēr yəhwâ ’el-mōšeh llē’mōr:

53 lā’ēlleh tēḥālēq hā’āreṣ bən<sup>a</sup>ḥălâ bəmisəpar šēmwōṯ:

54 lāraḇ tarəbeh n<sup>a</sup>ḥălāṯwō wəlamə‘aṭ tamə‘îṭ
n<sup>a</sup>ḥălāṯwō ’îš ləfî fəquḏāyw yutan n<sup>a</sup>ḥălāṯwō:

55 ’aḵə-bəḡwōrāl<sup>3</sup> yēḥālēq ’eṯ-hā’āreṣ lišəmwōṯ
maṭṭwōṯ-’ăḇōṯām yinəḥālû:

56 ‘al-pî hagwōrāl tēḥālēq n<sup>a</sup>ḥălāṯwō bên raḇ limə‘āṭ: s

57 wə’ēlleh fəqûḏê hallēwî ləmišəpəḥōṯām ləḡērəšwōn mišəp<sup>a</sup>ḥaṯ
hagērəšunnî liqəhāṯ mišəp<sup>a</sup>ḥaṯ haqqəhāṯî limərārî
mišəp<sup>a</sup>ḥaṯ hammərārî:

58 ’ēlleh\| mišəpəḥōṯ lēwî mišəp<sup>a</sup>ḥaṯ halliḇənî
mišəp<sup>a</sup>ḥaṯ h<sup>a</sup>ḥeḇərōnî mišəp<sup>a</sup>ḥaṯ
hamm<sup>a</sup>ḥəlî mišəp<sup>a</sup>ḥaṯ hammûšî mišəp<sup>a</sup>ḥaṯ
haqqārəḥî ûqəhāṯ hwōliḏ ’eṯ-‘amərām:

59 wəšēm\| ’ēšeṯ ‘amərām ywōḵeḇeḏ baṯ-lēwî ’ăšer yāləḏâ ’ōṯāh ləlēwî
bəmiṣərāyim watēleḏ lə‘amərām ’eṯ-’ahărōn wə’eṯ-mōšeh wə’ēṯ mirəyām
’ăḥōṯām:

60 wayyiûālēḏ lə’ahărōn ’eṯ-nāḏāḇ wə’eṯ-’ăḇîhû’ ’eṯ-’elə‘āzār
wə’eṯ-’îṯāmār:

61 wayyāmāṯ nāḏāḇ wa’ăḇîhû’ bəhaqərîḇām ’ēš-zārâ lifənê yəhwâ:

62 wayyihəyû fəquḏêhem šəlōšâ wə‘eśərîm ’elef kāl-zāḵār miben-ḥōḏeš
wāmā‘əlâ kî\| lō’ hāṯəpāqəḏû bəṯwōḵə bənê yiśərā’ēl kî lō’-nitan lâem
n<sup>a</sup>ḥălâ bəṯwōḵə bənê yiśərā’ēl:

63 ’ēlleh pəqûḏê mōšeh wə’elə‘āzār hakōhēn ’ăšer pāqəḏû ’eṯ-bənê
yiśərā’ēl bə‘arəḇōṯ mwō’āḇ ‘al yarədēn yərēḥwō:

64 ûḇə’ēlleh lō’-hāyâ ’îš mipəqûḏê mōšeh wə’ahărōn hakōhēn ’ăšer pāqəḏû
’eṯ-bənê yiśərā’ēl bəmiḏəbar sînāy:

65 kî-’āmar yəhwâ lâem mwōṯ yāmuṯû bammiḏəbār wəlō’-nwōṯar mēhem ’îš kî
’im-kālēḇ ben-yəfunneh wîhwōšu‘a bin-nûn: s

------------------------------------------------------------------------

[Next: Numbers (Bemidbar) Chapter 27](num027.md)
