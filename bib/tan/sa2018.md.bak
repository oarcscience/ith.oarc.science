[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2018)  [KJV](../kjv/sa2018)  [Sep](../sep/sa2018.md) 
[Vul](../vul/sa2018.md)   
  
[2 Samuel (2 Shmuel) Index](sa2.md)  
  [Previous](sa2017)  [Next](sa2019.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 18

‎<span id="001">1</span> ‏וַיִּפְקֹ֣ד דָּוִ֔ד אֶת־הָעָ֖ם אֲשֶׁ֣ר אִתּ֑וֹ
וַיָּ֣שֶׂם עֲלֵיהֶ֔ם שָׂרֵ֥י אֲלָפִ֖ים וְשָׂרֵ֥י מֵאֽוֹת׃

‎<span id="002">2</span> ‏וַיְשַׁלַּ֨ח דָּוִ֜ד אֶת־הָעָ֗ם הַשְּׁלִשִׁ֤ית
בְּיַד־יוֹאָב֙ וְ֠הַשְּׁלִשִׁית בְּיַ֨ד אֲבִישַׁ֤י בֶּן־צְרוּיָה֙ אֲחִ֣י
יוֹאָ֔ב וְהַ֨שְּׁלִשִׁ֔ת בְּיַ֖ד אִתַּ֣י הַגִּתִּ֑י סוַיֹּ֤אמֶר
הַמֶּ֙לֶךְ֙ אֶל־הָעָ֔ם יָצֹ֥א אֵצֵ֛א גַּם־אֲנִ֖י עִמָּכֶֽם׃

‎<span id="003">3</span> ‏וַיֹּ֨אמֶר הָעָ֜ם לֹ֣א תֵצֵ֗א כִּי֩ אִם־נֹ֨ס
נָנ֜וּס לֹא־יָשִׂ֧ימוּ אֵלֵ֣ינוּ לֵ֗ב וְאִם־יָמֻ֤תוּ חֶצְיֵ֙נוּ֙
לֹֽא־יָשִׂ֤ימוּ אֵלֵ֙ינוּ֙ לֵ֔ב כִּֽי־עַתָּ֥ה כָמֹ֖נוּ עֲשָׂרָ֣ה
אֲלָפִ֑ים וְעַתָּ֣ה ט֔וֹב כִּי־תִֽהְיֶה־לָּ֥נוּ מֵעִ֖יר לעזיר לַעְזֽוֹר׃
ס

‎<span id="004">4</span> ‏וַיֹּ֤אמֶר אֲלֵיהֶם֙ הַמֶּ֔לֶךְ אֲשֶׁר־יִיטַ֥ב
בְּעֵינֵיכֶ֖ם אֶעֱשֶׂ֑ה וַיַּעֲמֹ֤ד הַמֶּ֙לֶךְ֙ אֶל־יַ֣ד הַשַּׁ֔עַר
וְכָל־הָעָם֙ יָֽצְא֔וּ לְמֵא֖וֹת וְלַאֲלָפִֽים׃

‎<span id="005">5</span> ‏וַיְצַ֣ו הַמֶּ֡לֶךְ אֶת־י֠וֹאָב
וְאֶת־אֲבִישַׁ֤י וְאֶת־אִתַּי֙ לֵאמֹ֔ר לְאַט־לִ֖י לַנַּ֣עַר
לְאַבְשָׁל֑וֹם וְכָל־הָעָ֣ם שָׁמְע֗וּ בְּצַוֹּ֥ת הַמֶּ֛לֶךְ
אֶת־כָּל־הַשָּׂרִ֖ים עַל־דְּבַ֥ר אַבְשָׁלֽוֹם׃

‎<span id="006">6</span> ‏וַיֵּצֵ֥א הָעָ֛ם הַשָּׂדֶ֖ה לִקְרַ֣את
יִשְׂרָאֵ֑ל וַתְּהִ֥י הַמִּלְחָמָ֖ה בְּיַ֥עַר אֶפְרָֽיִם׃

‎<span id="007">7</span> ‏וַיִּנָּ֤גְפוּ שָׁם֙ עַ֣ם יִשְׂרָאֵ֔ל לִפְנֵ֖י
עַבְדֵ֣י דָוִ֑ד וַתְּהִי־שָׁ֞ם הַמַּגֵּפָ֧ה גְדוֹלָ֛ה בַּיּ֥וֹם הַה֖וּא
עֶשְׂרִ֥ים אָֽלֶף׃

‎<span id="008">8</span> ‏וַתְּהִי־שָׁ֧ם הַמִּלְחָמָ֛ה נפצית
נָפֹ֖צֶת<sup>3</sup> עַל־פְּנֵ֣י כָל־הָאָ֑רֶץ וַיֶּ֤רֶב הַיַּ֙עַר֙
לֶאֱכֹ֣ל בָּעָ֔ם מֵאֲשֶׁ֥ר אָכְלָ֛ה הַחֶ֖רֶב בַּיּ֥וֹם הַהֽוּא׃

‎<span id="009">9</span> ‏וַיִּקָּרֵא֙ אַבְשָׁל֔וֹם לִפְנֵ֖י עַבְדֵ֣י
דָוִ֑ד וְאַבְשָׁל֞וֹם רֹכֵ֣ב עַל־הַפֶּ֗רֶד וַיָּבֹ֣א הַפֶּ֡רֶד תַּ֣חַת
שׂוֹבֶךְ֩ הָאֵלָ֨ה הַגְּדוֹלָ֜ה וַיֶּחֱזַ֧ק רֹאשׁ֣וֹ בָאֵלָ֗ה וַיֻּתַּן֙
בֵּ֤ין הַשָּׁמַ֙יִם֙ וּבֵ֣ין הָאָ֔רֶץ וְהַפֶּ֥רֶד אֲשֶׁר־תַּחְתָּ֖יו
עָבָֽר׃

‎<span id="010">10</span> ‏וַיַּרְא֙ אִ֣ישׁ אֶחָ֔ד וַיַּגֵּ֖ד לְיוֹאָ֑ב
וַיֹּ֗אמֶר הִנֵּה֙ רָאִ֣יתִי אֶת־אַבְשָׁלֹ֔ם תָּל֖וּי בָּאֵלָֽה׃

‎<span id="011">11</span> ‏וַיֹּ֣אמֶר יוֹאָ֗ב לָאִישׁ֙ הַמַּגִּ֣יד ל֔וֹ
וְהִנֵּ֣ה רָאִ֔יתָ וּמַדּ֛וּעַ לֹֽא־הִכִּית֥וֹ שָׁ֖ם אָ֑רְצָה וְעָלַ֗י
לָ֤תֶת לְךָ֙ עֲשָׂ֣רָה כֶ֔סֶף וַחֲגֹרָ֖ה אֶחָֽת׃

‎<span id="012">12</span> ‏וַיֹּ֤אמֶר הָאִישׁ֙ אֶל־יוֹאָ֔ב ולא
וְל֨וּא<sup>3</sup> אָנֹכִ֜י שֹׁקֵ֤ל עַל־כַּפַּי֙ אֶ֣לֶף כֶּ֔סֶף
לֹֽא־אֶשְׁלַ֥ח יָדִ֖י אֶל־בֶּן־הַמֶּ֑לֶךְ כִּ֣י בְאָזְנֵ֜ינוּ צִוָּ֣ה
הַמֶּ֗לֶךְ אֹ֠תְךָ וְאֶת־אֲבִישַׁ֤י וְאֶת־אִתַּי֙ לֵאמֹ֔ר שִׁמְרוּ־מִ֕י
בַּנַּ֖עַר בְּאַבְשָׁלֽוֹם׃

‎<span id="013">13</span> ‏אֽוֹ־עָשִׂ֤יתִי בנפשו בְנַפְשִׁי֙ שֶׁ֔קֶר
וְכָל־דָּבָ֖ר לֹא־יִכָּחֵ֣ד מִן־הַמֶּ֑לֶךְ וְאַתָּ֖ה תִּתְיַצֵּ֥ב
מִנֶּֽגֶד׃

‎<span id="014">14</span> ‏וַיֹּ֣אמֶר יוֹאָ֔ב לֹא־כֵ֖ן אֹחִ֣ילָה
לְפָנֶ֑יךָ וַיִּקַּח֩ שְׁלֹשָׁ֨ה שְׁבָטִ֜ים בְּכַפּ֗וֹ וַיִּתְקָעֵם֙
בְּלֵ֣ב אַבְשָׁל֔וֹם עוֹדֶ֥נּוּ חַ֖י בְּלֵ֥ב הָאֵלָֽה׃

‎<span id="015">15</span> ‏וַיָּסֹ֙בּוּ֙ עֲשָׂרָ֣ה נְעָרִ֔ים נֹשְׂאֵ֖י
כְּלֵ֣י יוֹאָ֑ב וַיַּכּ֥וּ אֶת־אַבְשָׁל֖וֹם וַיְמִיתֻֽהוּ׃

‎<span id="016">16</span> ‏וַיִּתְקַ֤ע יוֹאָב֙ בַּשֹּׁפָ֔ר וַיָּ֣שָׁב
הָעָ֔ם מִרְדֹ֖ף אַחֲרֵ֣י יִשְׂרָאֵ֑ל כִּֽי־חָשַׂ֥ךְ יוֹאָ֖ב אֶת־הָעָֽם׃

‎<span id="017">17</span> ‏וַיִּקְח֣וּ אֶת־אַבְשָׁל֗וֹם וַיַּשְׁלִ֨יכוּ
אֹת֤וֹ בַיַּ֙עַר֙ אֶל־הַפַּ֣חַת הַגָּד֔וֹל וַיַּצִּ֧בוּ עָלָ֛יו
גַּל־אֲבָנִ֖ים גָּד֣וֹל מְאֹ֑ד וְכָל־יִשְׂרָאֵ֔ל נָ֖סוּ אִ֥ישׁ לאהלו
לְאֹהָלָֽיו׃ ס

‎<span id="018">18</span> ‏וְאַבְשָׁלֹ֣ם לָקַ֗ח וַיַּצֶּב־ל֤וֹ בחיו
בְחַיָּיו֙<sup>q</sup> אֶת־מַצֶּ֙בֶת֙ אֲשֶׁ֣ר בְּעֵֽמֶק־הַמֶּ֔לֶךְ כִּ֤י
אָמַר֙ אֵֽין־לִ֣י בֵ֔ן בַּעֲב֖וּר הַזְכִּ֣יר שְׁמִ֑י וַיִּקְרָ֤א
לַמַּצֶּ֙בֶת֙ עַל־שְׁמ֔וֹ וַיִּקָּ֤רֵא לָהּ֙ יַ֣ד אַבְשָׁלֹ֔ם עַ֖ד
הַיּ֥וֹם הַזֶּֽה׃ ס

‎<span id="019">19</span> ‏וַאֲחִימַ֤עַץ בֶּן־צָדוֹק֙ אָמַ֔ר אָר֣וּצָה
נָּ֔א וַאֲבַשְּׂרָ֖ה אֶת־הַמֶּ֑לֶךְ כִּי־שְׁפָט֥וֹ יְהוָ֖ה מִיַּ֥ד
אֹיְבָֽיו׃

‎<span id="020">20</span> ‏וַיֹּ֧אמֶר ל֣וֹ יוֹאָ֗ב לֹא֩ אִ֨ישׁ
בְּשֹׂרָ֤ה אַתָּה֙ הַיּ֣וֹם הַזֶּ֔ה וּבִשַּׂרְתָּ֖ בְּי֣וֹם אַחֵ֑ר
וְהַיּ֤וֹם הַזֶּה֙ לֹ֣א תְבַשֵּׂ֔ר כִּֽי־על עַל־ כֵּ֥ן<sup>a</sup>
בֶּן־הַמֶּ֖לֶךְ מֵֽת׃

‎<span id="021">21</span> ‏וַיֹּ֤אמֶר יוֹאָב֙ לַכּוּשִׁ֔י לֵ֛ךְ הַגֵּ֥ד
לַמֶּ֖לֶךְ אֲשֶׁ֣ר רָאִ֑יתָה וַיִּשְׁתַּ֧חוּ כוּשִׁ֛י לְיוֹאָ֖ב
וַיָּרֹֽץ׃

‎<span id="022">22</span> ‏וַיֹּ֨סֶף ע֜וֹד אֲחִימַ֤עַץ בֶּן־צָדוֹק֙
וַיֹּ֣אמֶר אֶל־יוֹאָ֔ב וִ֣יהִי מָ֔ה אָרֻֽצָה־נָּ֥א גַם־אָ֖נִי אַחֲרֵ֣י
הַכּוּשִׁ֑י וַיֹּ֣אמֶר יוֹאָ֗ב לָֽמָּה־זֶּ֞ה אַתָּ֥ה רָץ֙ בְּנִ֔י
וּלְכָ֖ה אֵין־בְּשׂוֹרָ֥ה מֹצֵֽאת׃

‎<span id="023">23</span> ‏וִיהִי־מָ֣ה אָר֔וּץ וַיֹּ֥אמֶר ל֖וֹ ר֑וּץ
וַיָּ֤רָץ אֲחִימַ֙עַץ֙ דֶּ֣רֶךְ הַכִּכָּ֔ר וַֽיַּעֲבֹ֖ר אֶת־הַכּוּשִֽׁי׃

‎<span id="024">24</span> ‏וְדָוִ֥ד יוֹשֵׁ֖ב בֵּין־שְׁנֵ֣י הַשְּׁעָרִ֑ים
וַיֵּ֨לֶךְ הַצֹּפֶ֜ה אֶל־גַּ֤ג הַשַּׁ֙עַר֙ אֶל־הַ֣חוֹמָ֔ה וַיִּשָּׂ֤א
אֶת־עֵינָיו֙ וַיַּ֔רְא וְהִנֵּה־אִ֖ישׁ רָ֥ץ לְבַדּֽוֹ׃

‎<span id="025">25</span> ‏וַיִּקְרָ֤א הַצֹּפֶה֙ וַיַּגֵּ֣ד לַמֶּ֔לֶךְ
וַיֹּ֣אמֶר הַמֶּ֔לֶךְ אִם־לְבַדּ֖וֹ בְּשׂוֹרָ֣ה בְּפִ֑יו וַיֵּ֥לֶךְ
הָל֖וֹךְ וְקָרֵֽב׃

‎<span id="026">26</span> ‏וַיַּ֣רְא הַצֹּפֶה֮ אִישׁ־אַחֵ֣ר רָץ֒
וַיִּקְרָ֤א הַצֹּפֶה֙ אֶל־הַשֹּׁעֵ֔ר וַיֹּ֕אמֶר הִנֵּה־אִ֖ישׁ רָ֣ץ
לְבַדּ֑וֹ וַיֹּ֥אמֶר הַמֶּ֖לֶךְ גַּם־זֶ֥ה מְבַשֵּֽׂר׃

‎<span id="027">27</span> ‏וַיֹּ֙אמֶר֙ הַצֹּפֶ֔ה אֲנִ֤י רֹאֶה֙
אֶת־מְרוּצַ֣ת הָרִאשׁ֔וֹן כִּמְרֻצַ֖ת אֲחִימַ֣עַץ בֶּן־צָד֑וֹק
וַיֹּ֤אמֶר הַמֶּ֙לֶךְ֙ אִֽישׁ־ט֣וֹב זֶ֔ה וְאֶל־בְּשׂוֹרָ֥ה טוֹבָ֖ה
יָבֽוֹא׃

‎<span id="028">28</span> ‏וַיִּקְרָ֣א אֲחִימַ֗עַץ וַיֹּ֤אמֶר
אֶל־הַמֶּ֙לֶךְ֙ שָׁל֔וֹם וַיִּשְׁתַּ֧חוּ לַמֶּ֛לֶךְ לְאַפָּ֖יו אָ֑רְצָה
סוַיֹּ֗אמֶר בָּרוּךְ֙ יְהוָ֣ה אֱלֹהֶ֔יךָ אֲשֶׁ֤ר סִגַּר֙
אֶת־הָ֣אֲנָשִׁ֔ים אֲשֶׁר־נָשְׂא֥וּ אֶת־יָדָ֖ם בַּֽאדֹנִ֥י הַמֶּֽלֶךְ׃

‎<span id="029">29</span> ‏וַיֹּ֣אמֶר הַמֶּ֔לֶךְ שָׁל֥וֹם לַנַּ֖עַר
לְאַבְשָׁל֑וֹם וַיֹּ֣אמֶר אֲחִימַ֡עַץ רָאִיתִי֩ הֶהָמ֨וֹן הַגָּד֜וֹל
לִ֠שְׁלֹחַ אֶת־עֶ֨בֶד הַמֶּ֤לֶךְ יוֹאָב֙ וְאֶת־עַבְדֶּ֔ךָ וְלֹ֥א
יָדַ֖עְתִּי מָֽה׃

‎<span id="030">30</span> ‏וַיֹּ֣אמֶר הַמֶּ֔לֶךְ סֹ֖ב הִתְיַצֵּ֣ב כֹּ֑ה
וַיִּסֹּ֖ב וַֽיַּעֲמֹֽד׃

‎<span id="031">31</span> ‏וְהִנֵּ֥ה הַכּוּשִׁ֖י בָּ֑א וַיֹּ֣אמֶר
הַכּוּשִׁ֗י יִתְבַּשֵּׂר֙ אֲדֹנִ֣י הַמֶּ֔לֶךְ כִּֽי־שְׁפָטְךָ֤ יְהוָה֙
הַיּ֔וֹם מִיַּ֖ד כָּל־הַקָּמִ֥ים עָלֶֽיךָ׃ ס

‎<span id="032">32</span> ‏וַיֹּ֤אמֶר הַמֶּ֙לֶךְ֙ אֶל־הַכּוּשִׁ֔י
הֲשָׁל֥וֹם לַנַּ֖עַר לְאַבְשָׁל֑וֹם וַיֹּ֣אמֶר הַכּוּשִׁ֗י יִהְי֤וּ
כַנַּ֙עַר֙ אֹֽיְבֵי֙ אֲדֹנִ֣י הַמֶּ֔לֶךְ וְכֹ֛ל אֲשֶׁר־קָ֥מוּ עָלֶ֖יךָ
לְרָעָֽה׃ ס

1 wayyifəqōḏ dāwiḏ ’eṯ-hā‘ām ’ăšer ’itwō wayyāśem ‘ălêhem śārê ’ălāfîm
wəśārê mē’wōṯ:

2 wayəšall<sup>a</sup>ḥ dāwiḏ ’eṯ-hā‘ām haššəlišîṯ bəyaḏ-ywō’āḇ
wəhaššəlišîṯ bəyaḏ ’ăḇîšay ben-ṣərûyâ ’ăḥî ywō’āḇ wəhaššəlišiṯ bəyaḏ
’itay hagitî swayyō’mer hammeleḵə ’el-hā‘ām yāṣō’ ’ēṣē’ gam-’ănî
‘immāḵem:

3 wayyō’mer hā‘ām lō’ ṯēṣē’ kî ’im-nōs nānûs lō’-yāśîmû ’ēlênû lēḇ
wə’im-yāmuṯû ḥeṣəyēnû lō’-yāśîmû ’ēlênû lēḇ kî-‘atâ ḵāmōnû ‘ăśārâ
’ălāfîm wə‘atâ ṭwōḇ kî-ṯihəyeh-llānû mē‘îr l<sup>a</sup>‘əzîr
l<sup>a</sup>‘əzwōr: s

4 wayyō’mer ’ălêhem hammeleḵə ’ăšer-yîṭaḇ bə‘ênêḵem ’e‘ĕśeh
wayy<sup>a</sup>‘ămōḏ hammeleḵə ’el-yaḏ hašš<sup>a</sup>‘ar wəḵāl-hā‘ām
yāṣə’û ləmē’wōṯ wəla’ălāfîm:

5 wayəṣaw hammeleḵə ’eṯ-ywō’āḇ wə’eṯ-’ăḇîšay wə’eṯ-’itay lē’mōr lə’aṭ-lî
lann<sup>a</sup>‘ar lə’aḇəšālwōm wəḵāl-hā‘ām šāmə‘û bəṣaûōṯ hammeleḵə
’eṯ-kāl-haśśārîm ‘al-dəḇar ’aḇəšālwōm:

6 wayyēṣē’ hā‘ām haśśāḏeh liqəra’ṯ yiśərā’ēl watəhî hammiləḥāmâ
bəy<sup>a</sup>‘ar ’efərāyim:

7 wayyinnāḡəfû šām ‘am yiśərā’ēl lifənê ‘aḇəḏê ḏāwiḏ watəhî-šām
hammagēfâ ḡəḏwōlâ bayywōm hahû’ ‘eśərîm ’ālef:

8 watəhî-šām hammiləḥāmâ nāfōṣêṯ nāfōṣeṯ<sup>3</sup> ‘al-pənê
ḵāl-hā’āreṣ wayyereḇ hayy<sup>a</sup>‘ar le’ĕḵōl bā‘ām mē’ăšer ’āḵəlâ
h<sup>a</sup>ḥereḇ bayywōm hahû’:

9 wayyiqqārē’ ’aḇəšālwōm lifənê ‘aḇəḏê ḏāwiḏ wə’aḇəšālwōm rōḵēḇ
‘al-hapereḏ wayyāḇō’ hapereḏ t<sup>a</sup>ḥaṯ śwōḇeḵə hā’ēlâ hagəḏwōlâ
wayyeḥĕzaq rō’šwō ḇā’ēlâ wayyutan bên haššāmayim ûḇên hā’āreṣ wəhapereḏ
’ăšer-t<sup>a</sup>ḥətāyw ‘āḇār:

10 wayyarə’ ’îš ’eḥāḏ wayyagēḏ ləywō’āḇ wayyō’mer hinnēh rā’îṯî
’eṯ-’aḇəšālōm tālûy bā’ēlâ:

11 wayyō’mer ywō’āḇ lā’îš hammagîḏ lwō wəhinnēh rā’îṯā ûmadû‘a
lō’-hikîṯwō šām ’ārəṣâ wə‘ālay lāṯeṯ ləḵā ‘ăśārâ ḵesef
w<sup>a</sup>ḥăḡōrâ ’eḥāṯ:

12 wayyō’mer hā’îš ’el-ywō’āḇ wəlu’ wəlû’<sup>3</sup> ’ānōḵî šōqēl
‘al-kapay ’elef kesef lō’-’ešəl<sup>a</sup>ḥ yāḏî ’el-ben-hammeleḵə kî
ḇə’āzənênû ṣiûâ hammeleḵə ’ōṯəḵā wə’eṯ-’ăḇîšay wə’eṯ-’itay lē’mōr
šimərû-mî bann<sup>a</sup>‘ar bə’aḇəšālwōm:

13 ’wō-‘āśîṯî ḇənafəšwō ḇənafəšî šeqer wəḵāl-dāḇār lō’-yikāḥēḏ
min-hammeleḵə wə’atâ tiṯəyaṣṣēḇ minneḡeḏ:

14 wayyō’mer ywō’āḇ lō’-ḵēn ’ōḥîlâ ləfāneyḵā wayyiqq<sup>a</sup>ḥ šəlōšâ
šəḇāṭîm bəḵapwō wayyiṯəqā‘ēm bəlēḇ ’aḇəšālwōm ‘wōḏennû ḥay bəlēḇ hā’ēlâ:

15 wayyāsōbû ‘ăśārâ nə‘ārîm nōśə’ê kəlê ywō’āḇ wayyakû ’eṯ-’aḇəšālwōm
wayəmîṯuhû:

16 wayyiṯəq<sup>a</sup>‘ ywō’āḇ baššōfār wayyāšāḇ hā‘ām mirəḏōf
’<sup>a</sup>ḥărê yiśərā’ēl kî-ḥāśaḵə ywō’āḇ ’eṯ-hā‘ām:

17 wayyiqəḥû ’eṯ-’aḇəšālwōm wayyašəlîḵû ’ōṯwō ḇayy<sup>a</sup>‘ar
’el-hap<sup>a</sup>ḥaṯ hagāḏwōl wayyaṣṣiḇû ‘ālāyw gal-’ăḇānîm gāḏwōl
mə’ōḏ wəḵāl-yiśərā’ēl nāsû ’îš lə’âŏlwō lə’ōhālāyw: s

18 wə’aḇəšālōm lāq<sup>a</sup>ḥ wayyaṣṣeḇ-lwō ḇəḥayyāw
ḇəḥayyāyw<sup>q</sup> ’eṯ-maṣṣeḇeṯ ’ăšer bə‘ēmeq-hammeleḵə kî ’āmar
’ên-lî ḇēn b<sup>a</sup>‘ăḇûr hazəkîr šəmî wayyiqərā’ lammaṣṣeḇeṯ
‘al-šəmwō wayyiqqārē’ lāh yaḏ ’aḇəšālōm ‘aḏ hayywōm hazzeh: s

19 wa’ăḥîm<sup>a</sup>‘aṣ ben-ṣāḏwōq ’āmar ’ārûṣâ nnā’ wa’ăḇaśśərâ
’eṯ-hammeleḵə kî-šəfāṭwō yəhwâ mîyaḏ ’ōyəḇāyw:

20 wayyō’mer lwō ywō’āḇ lō’ ’îš bəśōrâ ’atâ hayywōm hazzeh ûḇiśśarətā
bəywōm ’<sup>a</sup>ḥēr wəhayywōm hazzeh lō’ ṯəḇaśśēr kî-‘al ‘al-
kēn<sup>a</sup> ben-hammeleḵə mēṯ:

21 wayyō’mer ywō’āḇ lakûšî lēḵə hagēḏ lammeleḵə ’ăšer rā’îṯâ
wayyišət<sup>a</sup>ḥû ḵûšî ləywō’āḇ wayyārōṣ:

22 wayyōsef ‘wōḏ ’ăḥîm<sup>a</sup>‘aṣ ben-ṣāḏwōq wayyō’mer ’el-ywō’āḇ
wîhî mâ ’āruṣâ-nnā’ ḡam-’ānî ’<sup>a</sup>ḥărê hakûšî wayyō’mer ywō’āḇ
lāmmâ-zzeh ’atâ rāṣ bənî ûləḵâ ’ên-bəśwōrâ mōṣē’ṯ:

23 wîhî-mâ ’ārûṣ wayyō’mer lwō rûṣ wayyārāṣ ’ăḥîm<sup>a</sup>‘aṣ dereḵə
hakikār wayy<sup>a</sup>‘ăḇōr ’eṯ-hakûšî:

24 wəḏāwiḏ ywōšēḇ bên-šənê haššə‘ārîm wayyēleḵə haṣṣōfeh ’el-gaḡ
hašš<sup>a</sup>‘ar ’el-h<sup>a</sup>ḥwōmâ wayyiśśā’ ’eṯ-‘ênāyw wayyarə’
wəhinnēh-’îš rāṣ ləḇadwō:

25 wayyiqərā’ haṣṣōfeh wayyagēḏ lammeleḵə wayyō’mer hammeleḵə
’im-ləḇadwō bəśwōrâ bəfîw wayyēleḵə hālwōḵə wəqārēḇ:

26 wayyarə’ haṣṣōfeh ’îš-’<sup>a</sup>ḥēr rāṣ wayyiqərā’ haṣṣōfeh
’el-haššō‘ēr wayyō’mer hinnēh-’îš rāṣ ləḇadwō wayyō’mer hammeleḵə
gam-zeh məḇaśśēr:

27 wayyō’mer haṣṣōfeh ’ănî rō’eh ’eṯ-mərûṣaṯ hāri’šwōn kiməruṣaṯ
’ăḥîm<sup>a</sup>‘aṣ ben-ṣāḏwōq wayyō’mer hammeleḵə ’îš-ṭwōḇ zeh
wə’el-bəśwōrâ ṭwōḇâ yāḇwō’:

28 wayyiqərā’ ’ăḥîm<sup>a</sup>‘aṣ wayyō’mer ’el-hammeleḵə šālwōm
wayyišət<sup>a</sup>ḥû lammeleḵə lə’apāyw ’ārəṣâ swayyō’mer bārûḵə yəhwâ
’ĕlōheyḵā ’ăšer sigar ’eṯ-hā’ănāšîm ’ăšer-nāśə’û ’eṯ-yāḏām ba’ḏōnî
hammeleḵə:

29 wayyō’mer hammeleḵə šālwōm lann<sup>a</sup>‘ar lə’aḇəšālwōm wayyō’mer
’ăḥîm<sup>a</sup>‘aṣ rā’îṯî hehāmwōn hagāḏwōl lišəlōḥa ’eṯ-‘eḇeḏ
hammeleḵə ywō’āḇ wə’eṯ-‘aḇədeḵā wəlō’ yāḏ<sup>a</sup>‘ətî mâ:

30 wayyō’mer hammeleḵə sōḇ hiṯəyaṣṣēḇ kōh wayyissōḇ
wayy<sup>a</sup>‘ămōḏ:

31 wəhinnēh hakûšî bā’ wayyō’mer hakûšî yiṯəbaśśēr ’ăḏōnî hammeleḵə
kî-šəfāṭəḵā yəhwâ hayywōm mîyaḏ kāl-haqqāmîm ‘āleyḵā: s

32 wayyō’mer hammeleḵə ’el-hakûšî hăšālwōm lann<sup>a</sup>‘ar
lə’aḇəšālwōm wayyō’mer hakûšî yihəyû ḵann<sup>a</sup>‘ar ’ōyəḇê ’ăḏōnî
hammeleḵə wəḵōl ’ăšer-qāmû ‘āleyḵā lərā‘â: s

------------------------------------------------------------------------

[Next: 2 Samuel (2 Shmuel) Chapter 19](sa2019.md)
