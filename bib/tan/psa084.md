[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa084)  [KJV](../kjv/psa084)  [Sep](../sep/psa084) 
[Vul](../vul/psa084)   
  
[Psalms (Tehilim) Index](psa)  
  [Previous](psa083)  [Next](psa085) 

------------------------------------------------------------------------

### Tanach (Hebrew): Psalms (Tehilim) Chapter 84

‎<span id="001">1</span> ‏לַמְנַצֵּ֥חַ עַֽל־הַגִּתִּ֑ית לִבְנֵי־קֹ֥רַח
מִזְמֽוֹר׃

‎<span id="002">2</span> ‏מַה־יְּדִיד֥וֹת מִשְׁכְּנוֹתֶ֗יךָ יְהוָ֥ה
צְבָאֽוֹת׃

‎<span id="003">3</span> ‏נִכְסְפָ֬ה וְגַם־כָּלְתָ֨ה׀ נַפְשִׁי֮
לְחַצְר֪וֹת יְה֫וָ֥ה לִבִּ֥י וּבְשָׂרִ֑י יְ֝רַנְּנ֗וּ אֶ֣ל אֵֽל־חָֽי׃

‎<span id="004">4</span> ‏גַּם־צִפּ֨וֹר׀ מָ֪צְאָה בַ֡יִת וּדְר֤וֹר׀ קֵ֥ן
לָהּ֮ אֲשֶׁר־שָׁ֪תָה אֶפְרֹ֫חֶ֥יהָ אֶֽת־מִ֭זְבְּחוֹתֶיךָ יְהוָ֣ה
צְבָא֑וֹת מַ֝לְכִּ֗י וֵאלֹהָֽי׃

‎<span id="005">5</span> ‏אַ֭שְׁרֵי יוֹשְׁבֵ֣י בֵיתֶ֑ךָ ע֝֗וֹד
יְֽהַלְל֥וּךָ סֶּֽלָה׃

‎<span id="006">6</span> ‏אַשְׁרֵ֣י אָ֭דָם עֽוֹז־ל֥וֹ בָ֑ךְ מְ֝סִלּ֗וֹת
בִּלְבָבָֽם׃

‎<span id="007">7</span> ‏עֹבְרֵ֤י׀ בְּעֵ֣מֶק הַ֭בָּכָא מַעְיָ֣ן
יְשִׁית֑וּהוּ גַּם־בְּ֝רָכ֗וֹת יַעְטֶ֥ה מוֹרֶֽה׃

‎<span id="008">8</span> ‏יֵ֭לְכוּ מֵחַ֣יִל אֶל־חָ֑יִל יֵרָאֶ֖ה
אֶל־אֱלֹהִ֣ים בְּצִיּֽוֹן׃

‎<span id="009">9</span> ‏יְה֘וָ֤ה אֱלֹהִ֣ים צְ֭בָאוֹת שִׁמְעָ֣ה
תְפִלָּתִ֑י הַאֲזִ֨ינָה אֱלֹהֵ֖י יַעֲקֹ֣ב סֶֽלָה׃

‎<span id="010">10</span> ‏מָ֭גִנֵּנוּ רְאֵ֣ה אֱלֹהִ֑ים וְ֝הַבֵּ֗ט
פְּנֵ֣י מְשִׁיחֶֽךָ׃

‎<span id="011">11</span> ‏כִּ֤י טֽוֹב־י֥וֹם בַּחֲצֵרֶ֗יךָ מֵ֫אָ֥לֶף
בָּחַ֗רְתִּי הִ֭סְתּוֹפֵף בְּבֵ֣ית אֱלֹהַ֑י מִ֝דּ֗וּר
בְּאָהֳלֵי־רֶֽשַׁע׃

‎<span id="012">12</span> ‏כִּ֤י שֶׁ֨מֶשׁ׀ וּמָגֵן֮ יְהוָ֪ה אֱלֹ֫הִ֥ים
חֵ֣ן וְ֭כָבוֹד יִתֵּ֣ן יְהוָ֑ה לֹ֥א יִמְנַע־ט֝֗וֹב לַֽהֹלְכִ֥ים
בְּתָמִֽים׃

‎<span id="013">13</span> ‏יְהוָ֥ה צְבָא֑וֹת אַֽשְׁרֵ֥י אָ֝דָ֗ם בֹּטֵ֥חַ
בָּֽךְ׃

1 lamənaṣṣēḥa ‘al-hagitîṯ liḇənê-qōr<sup>a</sup>ḥ mizəmwōr:

2 mah-yyəḏîḏwōṯ mišəkənwōṯeyḵā yəhwâ ṣəḇā’wōṯ:

3 niḵəsəfâ wəḡam-kāləṯâ\| nafəšî ləḥaṣərwōṯ yəhwâ libî ûḇəśārî yərannənû
’el ’ēl-ḥāy:

4 gam-ṣipwōr\| māṣə’â ḇayiṯ ûḏərwōr\| qēn lāh ’ăšer-šāṯâ ’efərōḥeyhā
’eṯ-mizəbəḥwōṯeyḵā yəhwâ ṣəḇā’wōṯ maləkî wē’lōhāy:

5 ’ašərê ywōšəḇê ḇêṯeḵā ‘wōḏ yəhaləlûḵā sselâ:

6 ’ašərê ’āḏām ‘wōz-lwō ḇāḵə məsillwōṯ biləḇāḇām:

7 ‘ōḇərê\| bə‘ēmeq habāḵā’ m<sup>a</sup>‘əyān yəšîṯûhû gam-bərāḵwōṯ
y<sup>a</sup>‘əṭeh mwōreh:

8 yēləḵû mēḥayil ’el-ḥāyil yērā’eh ’el-’ĕlōhîm bəṣîywōn:

9 yəhwâ ’ĕlōhîm ṣəḇā’wōṯ šimə‘â ṯəfillāṯî ha’ăzînâ ’ĕlōhê
y<sup>a</sup>‘ăqōḇ selâ:

10 māḡinnēnû rə’ēh ’ĕlōhîm wəhabēṭ pənê məšîḥeḵā:

11 kî ṭwōḇ-ywōm b<sup>a</sup>ḥăṣēreyḵā mē’ālef bāḥarətî hisətwōfēf bəḇêṯ
’ĕlōhay midûr bə’âŏlê-reš<sup>a</sup>‘:

12 kî šemeš\| ûmāḡēn yəhwâ ’ĕlōhîm ḥēn wəḵāḇwōḏ yitēn yəhwâ lō’
yimən<sup>a</sup>‘-ṭwōḇ lahōləḵîm bəṯāmîm:

13 yəhwâ ṣəḇā’wōṯ ’ašərê ’āḏām bōṭēḥa bāḵə:

------------------------------------------------------------------------

[Next: Psalms (Tehilim) Chapter 85](psa085)
