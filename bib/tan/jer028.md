[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer028)  [KJV](../kjv/jer028)  [Sep](../sep/jer028) 
[Vul](../vul/jer028)   
  
[Jeremiah (Yermiyah) Index](jer)  
  [Previous](jer027)  [Next](jer029) 

------------------------------------------------------------------------

### Tanach (Hebrew): Jeremiah (Yermiyah) Chapter 28

‎<span id="001">1</span> ‏וַיְהִ֣י׀ בַּשָּׁנָ֣ה הַהִ֗יא בְּרֵאשִׁית֙
מַמְלֶ֙כֶת֙ צִדְקִיָּ֣ה מֶֽלֶךְ־יְהוּדָ֔ה בשנת בַּשָּׁנָה֙ הָֽרְבִעִ֔ית
בַּחֹ֖דֶשׁ הַחֲמִישִׁ֑י אָמַ֣ר אֵלַ֡י חֲנַנְיָה֩ בֶן־עַזּ֨וּר הַנָּבִ֜יא
אֲשֶׁ֤ר מִגִּבְעוֹן֙ בְּבֵ֣ית יְהוָ֔ה לְעֵינֵ֧י הַכֹּהֲנִ֛ים
וְכָל־הָעָ֖ם לֵאמֹֽר׃

‎<span id="002">2</span> ‏כֹּֽה־אָמַ֞ר יְהוָ֧ה צְבָא֛וֹת אֱלֹהֵ֥י
יִשְׂרָאֵ֖ל לֵאמֹ֑ר שָׁבַ֞רְתִּי אֶת־עֹ֖ל מֶ֥לֶךְ בָּבֶֽל׃

‎<span id="003">3</span> ‏בְּע֣וֹד׀ שְׁנָתַ֣יִם יָמִ֗ים אֲנִ֤י מֵשִׁיב֙
אֶל־הַמָּק֣וֹם הַזֶּ֔ה אֶֽת־כָּל־כְּלֵ֖י בֵּ֣ית יְהוָ֑ה אֲשֶׁ֨ר לָקַ֜ח
נְבוּכַדנֶאצַּ֤ר<sup>1</sup> מֶֽלֶךְ־בָּבֶל֙ מִן־הַמָּק֣וֹם הַזֶּ֔ה
וַיְבִיאֵ֖ם בָּבֶֽל׃

‎<span id="004">4</span> ‏וְאֶת־יְכָנְיָ֣ה בֶן־יְהוֹיָקִ֣ים
מֶֽלֶךְ־יְ֠הוּדָה וְאֶת־כָּל־גָּל֨וּת יְהוּדָ֜ה הַבָּאִ֣ים בָּבֶ֗לָה
אֲנִ֥י מֵשִׁ֛יב אֶל־הַמָּק֥וֹם הַזֶּ֖ה נְאֻם־יְהוָ֑ה כִּ֣י אֶשְׁבֹּ֔ר
אֶת־עֹ֖ל מֶ֥לֶךְ בָּבֶֽל׃

‎<span id="005">5</span> ‏וַיֹּ֙אמֶר֙ יִרְמְיָ֣ה הַנָּבִ֔יא
אֶל־חֲנַנְיָ֖ה הַנָּבִ֑יא לְעֵינֵ֤י הַכֹּֽהֲנִים֙ וּלְעֵינֵ֣י כָל־הָעָ֔ם
הָעֹמְדִ֖ים בְּבֵ֥ית יְהוָֽה׃

‎<span id="006">6</span> ‏וַיֹּ֙אמֶר֙ יִרְמְיָ֣ה הַנָּבִ֔יא אָמֵ֕ן כֵּ֖ן
יַעֲשֶׂ֣ה יְהוָ֑ה יָקֵ֤ם יְהוָה֙ אֶת־דְּבָרֶ֔יךָ אֲשֶׁ֣ר נִבֵּ֗אתָ
לְהָשִׁ֞יב כְּלֵ֤י בֵית־יְהוָה֙ וְכָל־הַגּוֹלָ֔ה מִבָּבֶ֖ל
אֶל־הַמָּק֥וֹם הַזֶּֽה׃

‎<span id="007">7</span> ‏אַךְ־שְׁמַֽע־נָא֙ הַדָּבָ֣ר הַזֶּ֔ה אֲשֶׁ֥ר
אָנֹכִ֖י דֹּבֵ֣ר בְּאָזְנֶ֑יךָ וּבְאָזְנֵ֖י כָּל־הָעָֽם׃

‎<span id="008">8</span> ‏הַנְּבִיאִ֗ים אֲשֶׁ֨ר הָי֧וּ לְפָנַ֛י
וּלְפָנֶ֖יךָ מִן־הָֽעוֹלָ֑ם וַיִּנָּ֨בְא֜וּ אֶל־אֲרָצ֤וֹת רַבּוֹת֙
וְעַל־מַמְלָכ֣וֹת גְּדֹל֔וֹת לְמִלְחָמָ֖ה וּלְרָעָ֥ה וּלְדָֽבֶר׃

‎<span id="009">9</span> ‏הַנָּבִ֕יא אֲשֶׁ֥ר יִנָּבֵ֖א לְשָׁל֑וֹם
בְּבֹא֙ דְּבַ֣ר הַנָּבִ֗יא יִוָּדַע֙ הַנָּבִ֔יא אֲשֶׁר־שְׁלָח֥וֹ יְהוָ֖ה
בֶּאֱמֶֽת׃

‎<span id="010">10</span> ‏וַיִּקַּ֞ח חֲנַנְיָ֤ה הַנָּבִיא֙
אֶת־הַמּוֹטָ֔ה מֵעַ֕ל צַוַּ֖אר יִרְמְיָ֣ה הַנָּבִ֑יא וַֽיִּשְׁבְּרֵֽהוּ׃

‎<span id="011">11</span> ‏וַיֹּ֣אמֶר חֲנַנְיָה֩ לְעֵינֵ֨י כָל־הָעָ֜ם
לֵאמֹ֗ר כֹּה֮ אָמַ֣ר יְהוָה֒ כָּ֣כָה אֶשְׁבֹּ֞ר אֶת־עֹ֣ל׀
נְבֻֽכַדְנֶאצַּ֣ר מֶֽלֶךְ־בָּבֶ֗ל בְּעוֹד֙ שְׁנָתַ֣יִם יָמִ֔ים
מֵעַ֕ל<sup>3</sup> צַוַּ֖אר כָּל־הַגּוֹיִ֑ם וַיֵּ֛לֶךְ יִרְמְיָ֥ה
הַנָּבִ֖יא לְדַרְכּֽוֹ׃ פ

‎<span id="012">12</span> ‏וַיְהִ֥י דְבַר־יְהוָ֖ה אֶֽל־יִרְמְיָ֑ה
אַ֠חֲרֵי שְׁב֞וֹר חֲנַנְיָ֤ה הַנָּבִיא֙ אֶת־הַמּוֹטָ֔ה מֵעַ֗ל צַוַּ֛אר
יִרְמְיָ֥ה הַנָּבִ֖יא לֵאמֹֽר׃

‎<span id="013">13</span> ‏הָלוֹךְ֩ וְאָמַרְתָּ֨ אֶל־חֲנַנְיָ֜ה לֵאמֹ֗ר
כֹּ֚ה אָמַ֣ר יְהוָ֔ה מוֹטֹ֥ת עֵ֖ץ שָׁבָ֑רְתָּ וְעָשִׂ֥יתָ תַחְתֵּיהֶ֖ן
מֹט֥וֹת בַּרְזֶֽל׃

‎<span id="014">14</span> ‏כִּ֣י כֹֽה־אָמַר֩ יְהוָ֨ה צְבָא֜וֹת אֱלֹהֵ֣י
יִשְׂרָאֵ֗ל עֹ֣ל בַּרְזֶ֡ל נָתַ֜תִּי עַל־צַוַּ֣אר׀ כָּל־הַגּוֹיִ֣ם
הָאֵ֗לֶּה לַעֲבֹ֛ד אֶת־נְבֻכַדְנֶאצַּ֥ר מֶֽלֶךְ־בָּבֶ֖ל וַעֲבָדֻ֑הוּ
וְגַ֛ם אֶת־חַיַּ֥ת הַשָּׂדֶ֖ה נָתַ֥תִּי לֽוֹ׃

‎<span id="015">15</span> ‏וַיֹּ֨אמֶר יִרְמְיָ֧ה הַנָּבִ֛יא
אֶל־חֲנַנְיָ֥ה הַנָּבִ֖יא שְׁמַֽע־נָ֣א חֲנַנְיָ֑ה לֹֽא־שְׁלָחֲךָ֣
יְהוָ֔ה וְאַתָּ֗ה הִבְטַ֛חְתָּ אֶת־הָעָ֥ם הַזֶּ֖ה עַל־שָֽׁקֶר׃

‎<span id="016">16</span> ‏לָכֵ֗ן כֹּ֚ה אָמַ֣ר יְהוָ֔ה הִנְנִי֙
מְשַֽׁלֵּֽחֲךָ֔ מֵעַ֖ל פְּנֵ֣י הָאֲדָמָ֑ה הַשָּׁנָה֙ אַתָּ֣ה מֵ֔ת
כִּֽי־סָרָ֥ה דִבַּ֖רְתָּ אֶל־יְהוָֽה׃

‎<span id="017">17</span> ‏וַיָּ֛מָת חֲנַנְיָ֥ה הַנָּבִ֖יא בַּשָּׁנָ֣ה
הַהִ֑יא בַּחֹ֖דֶשׁ הַשְּׁבִיעִֽי׃ פ

1 wayəhî\| baššānâ hahî’ bərē’šîṯ maməleḵeṯ ṣiḏəqîyâ meleḵə-yəhûḏâ
bišənaṯ baššānâ hārəḇi‘îṯ b<sup>a</sup>ḥōḏeš h<sup>a</sup>ḥămîšî ’āmar
’ēlay ḥănanəyâ ḇen-‘azzûr hannāḇî’ ’ăšer migiḇə‘wōn bəḇêṯ yəhwâ lə‘ênê
hakōhănîm wəḵāl-hā‘ām lē’mōr:

2 kōh-’āmar yəhwâ ṣəḇā’wōṯ ’ĕlōhê yiśərā’ēl lē’mōr šāḇarətî ’eṯ-‘ōl
meleḵə bāḇel:

3 bə‘wōḏ\| šənāṯayim yāmîm ’ănî mēšîḇ ’el-hammāqwōm hazzeh ’eṯ-kāl-kəlê
bêṯ yəhwâ ’ăšer lāq<sup>a</sup>ḥ nəḇûḵaḏne’ṣṣar<sup>1</sup> meleḵə-bāḇel
min-hammāqwōm hazzeh wayəḇî’ēm bāḇel:

4 wə’eṯ-yəḵānəyâ ḇen-yəhwōyāqîm meleḵə-yəhûḏâ wə’eṯ-kāl-gālûṯ yəhûḏâ
habā’îm bāḇelâ ’ănî mēšîḇ ’el-hammāqwōm hazzeh nə’um-yəhwâ kî ’ešəbōr
’eṯ-‘ōl meleḵə bāḇel:

5 wayyō’mer yirəməyâ hannāḇî’ ’el-ḥănanəyâ hannāḇî’ lə‘ênê hakōhănîm
ûlə‘ênê ḵāl-hā‘ām hā‘ōməḏîm bəḇêṯ yəhwâ:

6 wayyō’mer yirəməyâ hannāḇî’ ’āmēn kēn y<sup>a</sup>‘ăśeh yəhwâ yāqēm
yəhwâ ’eṯ-dəḇāreyḵā ’ăšer nibē’ṯā ləhāšîḇ kəlê ḇêṯ-yəhwâ wəḵāl-hagwōlâ
mibāḇel ’el-hammāqwōm hazzeh:

7 ’aḵə-šəm<sup>a</sup>‘-nā’ hadāḇār hazzeh ’ăšer ’ānōḵî dōḇēr
bə’āzəneyḵā ûḇə’āzənê kāl-hā‘ām:

8 hannəḇî’îm ’ăšer hāyû ləfānay ûləfāneyḵā min-hā‘wōlām wayyinnāḇə’û
’el-’ărāṣwōṯ rabwōṯ wə‘al-maməlāḵwōṯ gəḏōlwōṯ ləmiləḥāmâ ûlərā‘â
ûləḏāḇer:

9 hannāḇî’ ’ăšer yinnāḇē’ ləšālwōm bəḇō’ dəḇar hannāḇî’
yiûāḏ<sup>a</sup>‘ hannāḇî’ ’ăšer-šəlāḥwō yəhwâ be’ĕmeṯ:

10 wayyiqq<sup>a</sup>ḥ ḥănanəyâ hannāḇî’ ’eṯ-hammwōṭâ mē‘al ṣaûa’r
yirəməyâ hannāḇî’ wayyišəbərēhû:

11 wayyō’mer ḥănanəyâ lə‘ênê ḵāl-hā‘ām lē’mōr kōh ’āmar yəhwâ kāḵâ
’ešəbōr ’eṯ-‘ōl\| nəḇuḵaḏəne’ṣṣar meleḵə-bāḇel bə‘wōḏ šənāṯayim yāmîm
mē‘al<sup>3</sup> ṣaûa’r kāl-hagwōyim wayyēleḵə yirəməyâ hannāḇî’
ləḏarəkwō: f

12 wayəhî ḏəḇar-yəhwâ ’el-yirəməyâ ’<sup>a</sup>ḥărê šəḇwōr ḥănanəyâ
hannāḇî’ ’eṯ-hammwōṭâ mē‘al ṣaûa’r yirəməyâ hannāḇî’ lē’mōr:

13 hālwōḵə wə’āmarətā ’el-ḥănanəyâ lē’mōr kōh ’āmar yəhwâ mwōṭōṯ ‘ēṣ
šāḇārətā wə‘āśîṯā ṯ<sup>a</sup>ḥətêhen mōṭwōṯ barəzel:

14 kî ḵōh-’āmar yəhwâ ṣəḇā’wōṯ ’ĕlōhê yiśərā’ēl ‘ōl barəzel nāṯatî
‘al-ṣaûa’r\| kāl-hagwōyim hā’ēlleh l<sup>a</sup>‘ăḇōḏ
’eṯ-nəḇuḵaḏəne’ṣṣar meleḵə-bāḇel w<sup>a</sup>‘ăḇāḏuhû wəḡam ’eṯ-ḥayyaṯ
haśśāḏeh nāṯatî lwō:

15 wayyō’mer yirəməyâ hannāḇî’ ’el-ḥănanəyâ hannāḇî’
šəm<sup>a</sup>‘-nā’ ḥănanəyâ lō’-šəlāḥăḵā yəhwâ wə’atâ
hiḇəṭ<sup>a</sup>ḥətā ’eṯ-hā‘ām hazzeh ‘al-šāqer:

16 lāḵēn kōh ’āmar yəhwâ hinənî məšallēḥăḵā mē‘al pənê hā’ăḏāmâ haššānâ
’atâ mēṯ kî-sārâ ḏibarətā ’el-yəhwâ:

17 wayyāmāṯ ḥănanəyâ hannāḇî’ baššānâ hahî’ b<sup>a</sup>ḥōḏeš
haššəḇî‘î: f

------------------------------------------------------------------------

[Next: Jeremiah (Yermiyah) Chapter 29](jer029)
