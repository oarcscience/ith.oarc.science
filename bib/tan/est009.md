[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/est009)  [KJV](../kjv/est009)  [Sep](../sep/est009.md) 
[Vul](../vul/est009.md)   
  
[Esther (Esther) Index](est.md)  
  [Previous](est008)  [Next](est010.md) 

------------------------------------------------------------------------

### Tanach (Hebrew): Esther (Esther) Chapter 9

‎<span id="001">1</span> ‏וּבִשְׁנֵים֩ עָשָׂ֨ר חֹ֜דֶשׁ הוּא־חֹ֣דֶשׁ
אֲדָ֗ר בִּשְׁלוֹשָׁ֨ה עָשָׂ֥ר יוֹם֙ בּ֔וֹ אֲשֶׁ֨ר הִגִּ֧יעַ
דְּבַר־הַמֶּ֛לֶךְ וְדָת֖וֹ לְהֵעָשׂ֑וֹת בַּיּ֗וֹם אֲשֶׁ֨ר שִׂבְּר֜וּ
אֹיְבֵ֤י הַיְּהוּדִים֙ לִשְׁל֣וֹט בָּהֶ֔ם וְנַהֲפ֣וֹךְ ה֔וּא אֲשֶׁ֨ר
יִשְׁלְט֧וּ הַיְּהוּדִ֛ים הֵ֖מָּה בְּשֹׂנְאֵיהֶֽם׃

‎<span id="002">2</span> ‏נִקְהֲל֨וּ הַיְּהוּדִ֜ים בְּעָרֵיהֶ֗ם
בְּכָל־מְדִינוֹת֙ הַמֶּ֣לֶךְ אֳחַשְׁוֵר֔וֹשׁ לִשְׁלֹ֣חַ יָ֔ד
בִּמְבַקְשֵׁ֖י רָֽעָתָ֑ם וְאִישׁ֙ לֹא־עָמַ֣ד לִפְנֵיהֶ֔ם כִּֽי־נָפַ֥ל
פַּחְדָּ֖ם עַל־כָּל־הָעַמִּֽים׃

‎<span id="003">3</span> ‏וְכָל־שָׂרֵ֨י הַמְּדִינ֜וֹת
וְהָאֲחַשְׁדַּרְפְּנִ֣ים וְהַפַּח֗וֹת וְעֹשֵׂ֤י הַמְּלָאכָה֙ אֲשֶׁ֣ר
לַמֶּ֔לֶךְ מְנַשְּׂאִ֖ים אֶת־הַיְּהוּדִ֑ים כִּֽי־נָפַ֥ל
פַּֽחַד־מָרְדֳּכַ֖י עֲלֵיהֶֽם׃

‎<span id="004">4</span> ‏כִּֽי־גָ֤דוֹל מָרְדֳּכַי֙ בְּבֵ֣ית הַמֶּ֔לֶךְ
וְשָׁמְע֖וֹ הוֹלֵ֣ךְ בְּכָל־הַמְּדִינ֑וֹת כִּֽי־הָאִ֥ישׁ מָרְדֳּכַ֖י
הוֹלֵ֥ךְ וְגָדֽוֹל׃ פ

‎<span id="005">5</span> ‏וַיַּכּ֤וּ הַיְּהוּדִים֙ בְּכָל־אֹ֣יְבֵיהֶ֔ם
מַכַּת־חֶ֥רֶב וְהֶ֖רֶג וְאַבְדָ֑ן וַיַּֽעֲשׂ֥וּ בְשֹׂנְאֵיהֶ֖ם
כִּרְצוֹנָֽם׃

‎<span id="006">6</span> ‏וּבְשׁוּשַׁ֣ן הַבִּירָ֗ה הָרְג֤וּ
הַיְּהוּדִים֙ וְאַבֵּ֔ד חֲמֵ֥שׁ מֵא֖וֹת אִֽישׁ׃

‎<span id="007">7</span> ‏וְאֵ֧ת׀ פַּרְשַׁנְדָּ֛תָא וְאֵ֥ת׀ דַּֽלְפ֖וֹן
וְאֵ֥ת׀ אַסְפָּֽתָא׃

‎<span id="008">8</span> ‏וְאֵ֧ת׀ פּוֹרָ֛תָא וְאֵ֥ת׀ אֲדַלְיָ֖א וְאֵ֥ת׀
אֲרִידָֽתָא׃

‎<span id="009">9</span> ‏וְאֵ֤ת׀ פַּרְמַ֙שְׁתָּא֙ וְאֵ֣ת׀ אֲרִיסַ֔י
וְאֵ֥ת׀ אֲרִדַ֖י וְאֵ֥ת׀ וַיְזָֽתָא׃

‎<span id="010">10</span> ‏עֲ֠שֶׂרֶת בְּנֵ֨י הָמָ֧ן בֶּֽן־הַמְּדָ֛תָא
צֹרֵ֥ר הַיְּהוּדִ֖ים הָרָ֑גוּ וּבַ֨בִּזָּ֔ה לֹ֥א שָׁלְח֖וּ אֶת־יָדָֽם׃

‎<span id="011">11</span> ‏בַּיּ֣וֹם הַה֗וּא בָּ֣א מִסְפַּ֧ר
הַֽהֲרוּגִ֛ים בְּשׁוּשַׁ֥ן הַבִּירָ֖ה לִפְנֵ֥י הַמֶּֽלֶךְ׃ ס

‎<span id="012">12</span> ‏וַיֹּ֨אמֶר הַמֶּ֜לֶךְ לְאֶסְתֵּ֣ר
הַמַּלְכָּ֗ה בְּשׁוּשַׁ֣ן הַבִּירָ֡ה הָרְגוּ֩ הַיְּהוּדִ֨ים וְאַבֵּ֜ד
חֲמֵ֧שׁ מֵא֣וֹת אִ֗ישׁ וְאֵת֙ עֲשֶׂ֣רֶת בְּנֵֽי־הָמָ֔ן בִּשְׁאָ֛ר
מְדִינ֥וֹת הַמֶּ֖לֶךְ מֶ֣ה עָשׂ֑וּ וּמַה־שְּׁאֵֽלָתֵךְ֙<sup>3</sup>
וְיִנָּ֣תֵֽן לָ֔ךְ וּמַה־בַּקָּשָׁתֵ֥ךְ ע֖וֹד וְתֵעָֽשׂ׃

‎<span id="013">13</span> ‏וַתֹּ֤אמֶר אֶסְתֵּר֙ אִם־עַל־הַמֶּ֣לֶךְ ט֔וֹב
יִנָּתֵ֣ן גַּם־מָחָ֗ר לַיְּהוּדִים֙ אֲשֶׁ֣ר בְּשׁוּשָׁ֔ן לַעֲשׂ֖וֹת
כְּדָ֣ת הַיּ֑וֹם וְאֵ֛ת עֲשֶׂ֥רֶת בְּנֵֽי־הָמָ֖ן יִתְל֥וּ עַל־הָעֵֽץ׃

‎<span id="014">14</span> ‏וַיֹּ֤אמֶר הַמֶּ֙לֶךְ֙ לְהֵֽעָשׂ֣וֹת כֵּ֔ן
וַתִּנָּתֵ֥ן דָּ֖ת בְּשׁוּשָׁ֑ן וְאֵ֛ת עֲשֶׂ֥רֶת בְּנֵֽי־הָמָ֖ן תָּלֽוּ׃

‎<span id="015">15</span> ‏וַיִּֽקָּהֲל֞וּ היהודיים הַיְּהוּדִ֣ים
אֲשֶׁר־בְּשׁוּשָׁ֗ן גַּ֠ם בְּי֣וֹם אַרְבָּעָ֤ה עָשָׂר֙ לְחֹ֣דֶשׁ אֲדָ֔ר
וַיַּֽהַרְג֣וּ בְשׁוּשָׁ֔ן שְׁלֹ֥שׁ מֵא֖וֹת אִ֑ישׁ וּבַ֨בִּזָּ֔ה לֹ֥א
שָׁלְח֖וּ אֶת־יָדָֽם׃

‎<span id="016">16</span> ‏וּשְׁאָ֣ר הַיְּהוּדִ֡ים אֲשֶׁר֩ בִּמְדִינ֨וֹת
הַמֶּ֜לֶךְ נִקְהֲל֣וּ׀ וְעָמֹ֣ד עַל־נַפְשָׁ֗ם וְנ֙וֹחַ֙ מֵאֹ֣יְבֵיהֶ֔ם
וְהָרֹג֙ בְּשֹׂ֣נְאֵיהֶ֔ם חֲמִשָּׁ֥ה וְשִׁבְעִ֖ים אָ֑לֶף וּבַ֨בִּזָּ֔ה
לֹ֥א שָֽׁלְח֖וּ אֶת־יָדָֽם׃

‎<span id="017">17</span> ‏בְּיוֹם־שְׁלֹשָׁ֥ה עָשָׂ֖ר לְחֹ֣דֶשׁ אֲדָ֑ר
וְנ֗וֹחַ בְּאַרְבָּעָ֤ה עָשָׂר֙ בּ֔וֹ וְעָשֹׂ֣ה אֹת֔וֹ י֖וֹם מִשְׁתֶּ֥ה
וְשִׂמְחָֽה׃

‎<span id="018">18</span> ‏והיהודיים וְהַיְּהוּדִ֣ים אֲשֶׁר־בְּשׁוּשָׁ֗ן
נִקְהֲלוּ֙ בִּשְׁלֹשָׁ֤ה עָשָׂר֙ בּ֔וֹ וּבְאַרְבָּעָ֥ה עָשָׂ֖ר בּ֑וֹ
וְנ֗וֹחַ בַּחֲמִשָּׁ֤ה עָשָׂר֙ בּ֔וֹ וְעָשֹׂ֣ה אֹת֔וֹ י֖וֹם מִשְׁתֶּ֥ה
וְשִׂמְחָֽה׃

‎<span id="019">19</span> ‏עַל־כֵּ֞ן הַיְּהוּדִ֣ים הפרוזים הַפְּרָזִ֗ים
הַיֹּשְׁבִים֮ בְּעָרֵ֣י הַפְּרָזוֹת֒ עֹשִׂ֗ים אֵ֠ת י֣וֹם אַרְבָּעָ֤ה
עָשָׂר֙ לְחֹ֣דֶשׁ אֲדָ֔ר שִׂמְחָ֥ה וּמִשְׁתֶּ֖ה וְי֣וֹם ט֑וֹב
וּמִשְׁל֥וֹחַ מָנ֖וֹת אִ֥ישׁ לְרֵעֵֽהוּ׃ פ

‎<span id="020">20</span> ‏וַיִּכְתֹּ֣ב מָרְדֳּכַ֔י אֶת־הַדְּבָרִ֖ים
הָאֵ֑לֶּה וַיִּשְׁלַ֨ח סְפָרִ֜ים אֶל־כָּל־הַיְּהוּדִ֗ים אֲשֶׁר֙
בְּכָל־מְדִינוֹת֙ הַמֶּ֣לֶךְ אֲחַשְׁוֵר֔וֹשׁ הַקְּרוֹבִ֖ים
וְהָרְחוֹקִֽים׃

‎<span id="021">21</span> ‏לְקַיֵּם֮ עֲלֵיהֶם֒ לִהְי֣וֹת עֹשִׂ֗ים אֵ֠ת
י֣וֹם אַרְבָּעָ֤ה עָשָׂר֙ לְחֹ֣דֶשׁ אֲדָ֔ר וְאֵ֛ת יוֹם־חֲמִשָּׁ֥ה
עָשָׂ֖ר בּ֑וֹ בְּכָל־שָׁנָ֖ה וְשָׁנָֽה׃

‎<span id="022">22</span> ‏כַּיָּמִ֗ים אֲשֶׁר־נָ֨חוּ בָהֶ֤ם
הַיְּהוּדִים֙ מֵא֣וֹיְבֵיהֶ֔ם וְהַחֹ֗דֶשׁ אֲשֶׁר֩ נֶהְפַּ֨ךְ לָהֶ֤ם
מִיָּגוֹן֙ לְשִׂמְחָ֔ה וּמֵאֵ֖בֶל לְי֣וֹם ט֑וֹב לַעֲשׂ֣וֹת אוֹתָ֗ם
יְמֵי֙ מִשְׁתֶּ֣ה וְשִׂמְחָ֔ה וּמִשְׁל֤וֹחַ מָנוֹת֙ אִ֣ישׁ לְרֵעֵ֔הוּ
וּמַתָּנ֖וֹת לָֽאֶבְיוֹנִֽים׃

‎<span id="023">23</span> ‏וְקִבֵּל֙ הַיְּהוּדִ֔ים אֵ֥ת אֲשֶׁר־הֵחֵ֖לּוּ
לַעֲשׂ֑וֹת וְאֵ֛ת אֲשֶׁר־כָּתַ֥ב מָרְדֳּכַ֖י אֲלֵיהֶֽם׃

‎<span id="024">24</span> ‏כִּי֩ הָמָ֨ן בֶּֽן־הַמְּדָ֜תָא הָֽאֲגָגִ֗י
צֹרֵר֙ כָּל־הַיְּהוּדִ֔ים חָשַׁ֥ב עַל־הַיְּהוּדִ֖ים לְאַבְּדָ֑ם
וְהִפִּ֥יל פּוּר֙ ה֣וּא הַגּוֹרָ֔ל לְהֻמָּ֖ם וּֽלְאַבְּדָֽם׃

‎<span id="025">25</span> ‏וּבְבֹאָהּ֮ לִפְנֵ֣י הַמֶּלֶךְ֒ אָמַ֣ר
עִם־הַסֵּ֔פֶר יָשׁ֞וּב מַחֲשַׁבְתּ֧וֹ הָרָעָ֛ה אֲשֶׁר־חָשַׁ֥ב
עַל־הַיְּהוּדִ֖ים עַל־רֹאשׁ֑וֹ וְתָל֥וּ אֹת֛וֹ וְאֶת־בָּנָ֖יו
עַל־הָעֵֽץ׃

‎<span id="026">26</span> ‏עַל־כֵּ֡ן קָֽרְאוּ֩ לַיָּמִ֨ים הָאֵ֤לֶּה
פוּרִים֙ עַל־שֵׁ֣ם הַפּ֔וּר עַל־כֵּ֕ן עַל־כָּל־דִּבְרֵ֖י הָאִגֶּ֣רֶת
הַזֹּ֑את וּמָֽה־רָא֣וּ עַל־כָּ֔כָה וּמָ֥ה הִגִּ֖יעַ אֲלֵיהֶֽם׃

‎<span id="027">27</span> ‏קִיְּמ֣וּ וקבל וְקִבְּל֣וּ הַיְּהוּדִים֩׀
עֲלֵיהֶ֨ם׀ וְעַל־זַרְעָ֜ם וְעַ֨ל כָּל־הַנִּלְוִ֤ים עֲלֵיהֶם֙ וְלֹ֣א
יַעֲב֔וֹר לִהְי֣וֹת עֹשִׂ֗ים אֵ֣ת שְׁנֵ֤י הַיָּמִים֙ הָאֵ֔לֶּה
כִּכְתָבָ֖ם וְכִזְמַנָּ֑ם בְּכָל־שָׁנָ֖ה וְשָׁנָֽה׃

‎<span id="028">28</span> ‏וְהַיָּמִ֣ים הָ֠אֵלֶּה נִזְכָּרִ֨ים
וְנַעֲשִׂ֜ים בְּכָל־דּ֣וֹר וָד֗וֹר מִשְׁפָּחָה֙ וּמִשְׁפָּחָ֔ה מְדִינָ֥ה
וּמְדִינָ֖ה וְעִ֣יר וָעִ֑יר וִימֵ֞י הַפּוּרִ֣ים הָאֵ֗לֶּה לֹ֤א
יַֽעַבְרוּ֙ מִתּ֣וֹךְ הַיְּהוּדִ֔ים וְזִכְרָ֖ם לֹא־יָס֥וּף מִזַּרְעָֽם׃
ס

‎<span id="029">29</span> ‏וַ֠תִּכְתֹּב אֶסְתֵּ֨ר הַמַּלְכָּ֧ה
בַת־אֲבִיחַ֛יִל וּמָרְדֳּכַ֥י הַיְּהוּדִ֖י אֶת־כָּל־תֹּ֑קֶף לְקַיֵּ֗ם
אֵ֣ת אִגֶּ֧רֶת הַפּוּרִ֛ים הַזֹּ֖את הַשֵּׁנִֽית׃

‎<span id="030">30</span> ‏וַיִּשְׁלַ֨ח סְפָרִ֜ים אֶל־כָּל־הַיְּהוּדִ֗ים
אֶל־שֶׁ֨בַע וְעֶשְׂרִ֤ים וּמֵאָה֙ מְדִינָ֔ה מַלְכ֖וּת אֲחַשְׁוֵר֑וֹשׁ
דִּבְרֵ֥י שָׁל֖וֹם וֶאֱמֶֽת׃

‎<span id="031">31</span> ‏לְקַיֵּ֡ם אֵת־יְמֵי֩ הַפֻּרִ֨ים הָאֵ֜לֶּה
בִּזְמַנֵּיהֶ֗ם כַּאֲשֶׁר֩ קִיַּ֨ם עֲלֵיהֶ֜ם מָרְדֳּכַ֤י הַיְּהוּדִי֙
וְאֶסְתֵּ֣ר הַמַּלְכָּ֔ה וְכַאֲשֶׁ֛ר קִיְּמ֥וּ עַל־נַפְשָׁ֖ם
וְעַל־זַרְעָ֑ם דִּבְרֵ֥י הַצֹּמ֖וֹת וְזַעֲקָתָֽם׃

‎<span id="032">32</span> ‏וּמַאֲמַ֣ר אֶסְתֵּ֔ר קִיַּ֕ם דִּבְרֵ֥י
הַפֻּרִ֖ים הָאֵ֑לֶּה וְנִכְתָּ֖ב בַּסֵּֽפֶר׃ פ

1 ûḇišənêm ‘āśār ḥōḏeš hû’-ḥōḏeš ’ăḏār bišəlwōšâ ‘āśār ywōm bwō ’ăšer
higî‘a dəḇar-hammeleḵə wəḏāṯwō ləhē‘āśwōṯ bayywōm ’ăšer śibərû ’ōyəḇê
hayyəhûḏîm lišəlwōṭ bâem wənahăfwōḵə hû’ ’ăšer yišələṭû hayyəhûḏîm hēmmâ
bəśōnə’êhem:

2 niqəhălû hayyəhûḏîm bə‘ārêhem bəḵāl-məḏînwōṯ hammeleḵə ’ŏḥašəwērwōš
lišəlōḥa yāḏ biməḇaqəšê rā‘āṯām wə’îš lō’-‘āmaḏ lifənêhem kî-nāfal
p<sup>a</sup>ḥədām ‘al-kāl-hā‘ammîm:

3 wəḵāl-śārê hamməḏînwōṯ wəhā’ăḥašədarəpənîm wəhap<sup>a</sup>ḥwōṯ
wə‘ōśê hamməlā’ḵâ ’ăšer lammeleḵə mənaśśə’îm ’eṯ-hayyəhûḏîm kî-nāfal
p<sup>a</sup>ḥaḏ-mārədŏḵay ‘ălêhem:

4 kî-ḡāḏwōl mārədŏḵay bəḇêṯ hammeleḵə wəšāmə‘wō hwōlēḵə
bəḵāl-hamməḏînwōṯ kî-hā’îš mārədŏḵay hwōlēḵə wəḡāḏwōl: f

5 wayyakû hayyəhûḏîm bəḵāl-’ōyəḇêhem makaṯ-ḥereḇ wəhereḡ wə’aḇəḏān
wayy<sup>a</sup>‘ăśû ḇəśōnə’êhem kirəṣwōnām:

6 ûḇəšûšan habîrâ hārəḡû hayyəhûḏîm wə’abēḏ ḥămēš mē’wōṯ ’îš:

7 wə’ēṯ\| parəšanədāṯā’ wə’ēṯ\| daləfwōn wə’ēṯ\| ’asəpāṯā’:

8 wə’ēṯ\| pwōrāṯā’ wə’ēṯ\| ’ăḏaləyā’ wə’ēṯ\| ’ărîḏāṯā’:

9 wə’ēṯ\| parəmašətā’ wə’ēṯ\| ’ărîsay wə’ēṯ\| ’ăriḏay wə’ēṯ\| wayəzāṯā’:

10 ‘ăśereṯ bənê hāmān ben-hamməḏāṯā’ ṣōrēr hayyəhûḏîm hārāḡû ûḇabizzâ
lō’ šāləḥû ’eṯ-yāḏām:

11 bayywōm hahû’ bā’ misəpar hahărûḡîm bəšûšan habîrâ lifənê hammeleḵə:
s

12 wayyō’mer hammeleḵə lə’esətēr hammaləkâ bəšûšan habîrâ hārəḡû
hayyəhûḏîm wə’abēḏ ḥămēš mē’wōṯ ’îš wə’ēṯ ‘ăśereṯ bənê-hāmān bišə’ār
məḏînwōṯ hammeleḵə meh ‘āśû ûmah-ššə’ēlāṯēḵə<sup>3</sup> wəyinnāṯēn lāḵə
ûmah-baqqāšāṯēḵə ‘wōḏ wəṯē‘āś:

13 watō’mer ’esətēr ’im-‘al-hammeleḵə ṭwōḇ yinnāṯēn gam-māḥār layyəhûḏîm
’ăšer bəšûšān l<sup>a</sup>‘ăśwōṯ kəḏāṯ hayywōm wə’ēṯ ‘ăśereṯ bənê-hāmān
yiṯəlû ‘al-hā‘ēṣ:

14 wayyō’mer hammeleḵə ləhē‘āśwōṯ kēn watinnāṯēn dāṯ bəšûšān wə’ēṯ
‘ăśereṯ bənê-hāmān tālû:

15 wayyiqqâălû hayyəhûḏîyîm hayyəhûḏîm ’ăšer-bəšûšān gam bəywōm ’arəbā‘â
‘āśār ləḥōḏeš ’ăḏār wayyaharəḡû ḇəšûšān šəlōš mē’wōṯ ’îš ûḇabizzâ lō’
šāləḥû ’eṯ-yāḏām:

16 ûšə’ār hayyəhûḏîm ’ăšer biməḏînwōṯ hammeleḵə niqəhălû\| wə‘āmōḏ
‘al-nafəšām wənwōḥa mē’ōyəḇêhem wəhārōḡ bəśōnə’êhem ḥămiššâ wəšiḇə‘îm
’ālef ûḇabizzâ lō’ šāləḥû ’eṯ-yāḏām:

17 bəywōm-šəlōšâ ‘āśār ləḥōḏeš ’ăḏār wənwōḥa bə’arəbā‘â ‘āśār bwō
wə‘āśōh ’ōṯwō ywōm mišəteh wəśiməḥâ:

18 wəhayyəhûḏîyîm wəhayyəhûḏîm ’ăšer-bəšûšān niqəhălû bišəlōšâ ‘āśār bwō
ûḇə’arəbā‘â ‘āśār bwō wənwōḥa b<sup>a</sup>ḥămiššâ ‘āśār bwō wə‘āśōh
’ōṯwō ywōm mišəteh wəśiməḥâ:

19 ‘al-kēn hayyəhûḏîm hapərwōzîm hapərāzîm hayyōšəḇîm bə‘ārê hapərāzwōṯ
‘ōśîm ’ēṯ ywōm ’arəbā‘â ‘āśār ləḥōḏeš ’ăḏār śiməḥâ ûmišəteh wəywōm ṭwōḇ
ûmišəlwōḥa mānwōṯ ’îš lərē‘ēhû: f

20 wayyiḵətōḇ mārədŏḵay ’eṯ-hadəḇārîm hā’ēlleh wayyišəl<sup>a</sup>ḥ
səfārîm ’el-kāl-hayyəhûḏîm ’ăšer bəḵāl-məḏînwōṯ hammeleḵə ’ăḥašəwērwōš
haqqərwōḇîm wəhārəḥwōqîm:

21 ləqayyēm ‘ălêhem lihəywōṯ ‘ōśîm ’ēṯ ywōm ’arəbā‘â ‘āśār ləḥōḏeš ’ăḏār
wə’ēṯ ywōm-ḥămiššâ ‘āśār bwō bəḵāl-šānâ wəšānâ:

22 kayyāmîm ’ăšer-nāḥû ḇâem hayyəhûḏîm mē’wōyəḇêhem wəh<sup>a</sup>ḥōḏeš
’ăšer nehəpaḵə lâem mîyāḡwōn ləśiməḥâ ûmē’ēḇel ləywōm ṭwōḇ
l<sup>a</sup>‘ăśwōṯ ’wōṯām yəmê mišəteh wəśiməḥâ ûmišəlwōḥa mānwōṯ ’îš
lərē‘ēhû ûmatānwōṯ lā’eḇəywōnîm:

23 wəqibēl hayyəhûḏîm ’ēṯ ’ăšer-hēḥēllû l<sup>a</sup>‘ăśwōṯ wə’ēṯ
’ăšer-kāṯaḇ mārədŏḵay ’ălêhem:

24 kî hāmān ben-hamməḏāṯā’ hā’ăḡāḡî ṣōrēr kāl-hayyəhûḏîm ḥāšaḇ
‘al-hayyəhûḏîm lə’abəḏām wəhipîl pûr hû’ hagwōrāl ləhummām ûlə’abəḏām:

25 ûḇəḇō’āh lifənê hammeleḵə ’āmar ‘im-hassēfer yāšûḇ
m<sup>a</sup>ḥăšaḇətwō hārā‘â ’ăšer-ḥāšaḇ ‘al-hayyəhûḏîm ‘al-rō’šwō
wəṯālû ’ōṯwō wə’eṯ-bānāyw ‘al-hā‘ēṣ:

26 ‘al-kēn qārə’û layyāmîm hā’ēlleh fûrîm ‘al-šēm hapûr ‘al-kēn
‘al-kāl-diḇərê hā’igereṯ hazzō’ṯ ûmâ-rā’û ‘al-kāḵâ ûmâ higî‘a ’ălêhem:

27 qîyəmû wəqibēl wəqibəlû hayyəhûḏîm\| ‘ălêhem\| wə‘al-zarə‘ām wə‘al
kāl-hanniləwîm ‘ălêhem wəlō’ y<sup>a</sup>‘ăḇwōr lihəywōṯ ‘ōśîm ’ēṯ šənê
hayyāmîm hā’ēlleh kiḵəṯāḇām wəḵizəmannām bəḵāl-šānâ wəšānâ:

28 wəhayyāmîm hā’ēlleh nizəkārîm wən<sup>a</sup>‘ăśîm bəḵāl-dwōr wāḏwōr
mišəpāḥâ ûmišəpāḥâ məḏînâ ûməḏînâ wə‘îr wā‘îr wîmê hapûrîm hā’ēlleh lō’
y<sup>a</sup>‘aḇərû mitwōḵə hayyəhûḏîm wəziḵərām lō’-yāsûf mizzarə‘ām: s

29 watiḵətōḇ ’esətēr hammaləkâ ḇaṯ-’ăḇîḥayil ûmārədŏḵay hayyəhûḏî
’eṯ-kāl-tōqef ləqayyēm ’ēṯ ’igereṯ hapûrîm hazzō’ṯ haššēnîṯ:

30 wayyišəl<sup>a</sup>ḥ səfārîm ’el-kāl-hayyəhûḏîm ’el-šeḇ<sup>a</sup>‘
wə‘eśərîm ûmē’â məḏînâ maləḵûṯ ’ăḥašəwērwōš diḇərê šālwōm we’ĕmeṯ:

31 ləqayyēm ’ēṯ-yəmê hapurîm hā’ēlleh bizəmannêhem ka’ăšer qîyam ‘ălêhem
mārədŏḵay hayyəhûḏî wə’esətēr hammaləkâ wəḵa’ăšer qîyəmû ‘al-nafəšām
wə‘al-zarə‘ām diḇərê haṣṣōmwōṯ wəz<sup>a</sup>‘ăqāṯām:

32 ûma’ămar ’esətēr qîyam diḇərê hapurîm hā’ēlleh wəniḵətāḇ bassēfer: f

------------------------------------------------------------------------

[Next: Esther (Esther) Chapter 10](est010.md)
