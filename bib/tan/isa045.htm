<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 45</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa045.htm">Polyglot</A>&nbsp;
<A HREF="../kjv/isa045.htm">KJV</A>&nbsp;
<A HREF="../sep/isa045.htm">Sep</A>&nbsp;
<A HREF="../vul/isa045.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa044.htm">Previous</A>&nbsp;
<A HREF="isa046.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 45</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כֹּה־אָמַ֣ר יְהוָה֮ לִמְשִׁיחוֹ֮ לְכ֣וֹרֶשׁ אֲשֶׁר־הֶחֱזַ֣קְתִּי בִֽימִינ֗וֹ לְרַד־לְפָנָיו֙ גּוֹיִ֔ם וּמָתְנֵ֥י מְלָכִ֖ים אֲפַתֵּ֑חַ לִפְתֹּ֤חַ לְפָנָיו֙ דְּלָתַ֔יִם וּשְׁעָרִ֖ים לֹ֥א יִסָּגֵֽרוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֲנִי֙ לְפָנֶ֣יךָ אֵלֵ֔ךְ וַהֲדוּרִ֖ים <font color="brown">אושר</font> <font color="blue">אֲיַשֵּׁ֑ר</font> דַּלְת֤וֹת נְחוּשָׁה֙ אֲשַׁבֵּ֔ר וּבְרִיחֵ֥י בַרְזֶ֖ל אֲגַדֵּֽעַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְנָתַתִּ֤י לְךָ֙ אוֹצְר֣וֹת חֹ֔שֶׁךְ וּמַטְמֻנֵ֖י מִסְתָּרִ֑ים לְמַ֣עַן תֵּדַ֗ע כִּֽי־אֲנִ֧י יְהוָ֛ה הַקּוֹרֵ֥א בְשִׁמְךָ֖ אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לְמַ֙עַן֙ עַבְדִּ֣י יַעֲקֹ֔ב וְיִשְׂרָאֵ֖ל בְּחִירִ֑י וָאֶקְרָ֤א לְךָ֙ בִּשְׁמֶ֔ךָ אֲכַנְּךָ֖ וְלֹ֥א יְדַעְתָּֽנִי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֲנִ֤י יְהוָה֙ וְאֵ֣ין ע֔וֹד זוּלָתִ֖י אֵ֣ין אֱלֹהִ֑ים אֲאַזֶּרְךָ֖ וְלֹ֥א יְדַעְתָּֽנִי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לְמַ֣עַן יֵדְע֗וּ מִמִּזְרַח־שֶׁ֙מֶשׁ֙ וּמִמַּ֣עֲרָבָ֔ה כִּי־אֶ֖פֶס בִּלְעָדָ֑י אֲנִ֥י יְהוָ֖ה וְאֵ֥ין עֽוֹד׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יוֹצֵ֥ר אוֹר֙ וּבוֹרֵ֣א חֹ֔שֶׁךְ עֹשֶׂ֥ה שָׁל֖וֹם וּב֣וֹרֵא רָ֑ע אֲנִ֥י יְהוָ֖ה עֹשֶׂ֥ה כָל־אֵֽלֶּה׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַרְעִ֤יפוּ שָׁמַ֙יִם֙ מִמַּ֔עַל וּשְׁחָקִ֖ים יִזְּלוּ־צֶ֑דֶק תִּפְתַּח־אֶ֣רֶץ וְיִפְרוּ־יֶ֗שַׁע וּצְדָקָ֤ה תַצְמִ֙יחַ֙ יַ֔חַד אֲנִ֥י יְהוָ֖ה בְּרָאתִֽיו׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ה֗וֹי רָ֚ב אֶת־יֹ֣צְר֔וֹ חֶ֖רֶשׂ אֶת־חַרְשֵׂ֣י אֲדָמָ֑ה הֲיֹאמַ֙ר<font color="red"><sup>1</font></sup> חֹ֤מֶר לְיֹֽצְרוֹ֙ מַֽה־תַּעֲשֶׂ֔ה וּפָעָלְךָ֖ אֵין־יָדַ֥יִם לֽוֹ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;ה֛וֹי אֹמֵ֥ר לְאָ֖ב מַה־תּוֹלִ֑יד וּלְאִשָּׁ֖ה מַה־תְּחִילִֽין׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כֹּֽה־אָמַ֧ר יְהוָ֛ה קְד֥וֹשׁ יִשְׂרָאֵ֖ל וְיֹצְר֑וֹ הָאֹתִיּ֣וֹת שְׁאָל֔וּנִי עַל־בָּנַ֛י וְעַל־פֹּ֥עַל יָדַ֖י תְּצַוֻּֽנִי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אָֽנֹכִי֙ עָשִׂ֣יתִי אֶ֔רֶץ וְאָדָ֖ם עָלֶ֣יהָ בָרָ֑אתִי אֲנִ֗י יָדַי֙ נָט֣וּ שָׁמַ֔יִם וְכָל־צְבָאָ֖ם צִוֵּֽיתִי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אָנֹכִי֙ הַעִירֹתִ֣הֽוּ בְצֶ֔דֶק וְכָל־דְּרָכָ֖יו אֲיַשֵּׁ֑ר הֽוּא־יִבְנֶ֤ה עִירִי֙ וְגָלוּתִ֣י יְשַׁלֵּ֔חַ לֹ֤א בִמְחִיר֙ וְלֹ֣א בְשֹׁ֔חַד אָמַ֖ר יְהוָ֥ה צְבָאֽוֹת׃ פ</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כֹּ֣ה׀ אָמַ֣ר יְהוָ֗ה יְגִ֨יעַ מִצְרַ֥יִם וּֽסְחַר־כּוּשׁ֮ וּסְבָאִים֮ אַנְשֵׁ֣י מִדָּה֒ עָלַ֤יִךְ יַעֲבֹ֙רוּ֙ וְלָ֣ךְ יִֽהְי֔וּ אַחֲרַ֣יִךְ יֵלֵ֔כוּ בַּזִּקִּ֖ים יַעֲבֹ֑רוּ וְאֵלַ֤יִךְ יִֽשְׁתַּחֲוּוּ֙<font color="red"><sup>1</font></sup> אֵלַ֣יִךְ יִתְפַּלָּ֔לוּ אַ֣ךְ בָּ֥ךְ אֵ֛ל וְאֵ֥ין ע֖וֹד אֶ֥פֶס אֱלֹהִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אָכֵ֕ן אַתָּ֖ה אֵ֣ל מִסְתַּתֵּ֑ר אֱלֹהֵ֥י יִשְׂרָאֵ֖ל מוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בּ֥וֹשׁוּ וְגַֽם־נִכְלְמ֖וּ כֻּלָּ֑ם יַחְדָּו֙ הָלְכ֣וּ בַכְּלִמָּ֔ה חָרָשֵׁ֖י צִירִֽים׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יִשְׂרָאֵל֙ נוֹשַׁ֣ע בַּיהוָ֔ה תְּשׁוּעַ֖ת עוֹלָמִ֑ים לֹא־תֵבֹ֥שׁוּ וְלֹא־תִכָּלְמ֖וּ עַד־ע֥וֹלְמֵי עַֽד׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֣י כֹ֣ה אָֽמַר־יְ֠הוָה בּוֹרֵ֨א הַשָּׁמַ֜יִם ה֣וּא הָאֱלֹהִ֗ים יֹצֵ֨ר הָאָ֤רֶץ וְעֹשָׂהּ֙ ה֣וּא כֽוֹנְנָ֔הּ לֹא־תֹ֥הוּ בְרָאָ֖הּ לָשֶׁ֣בֶת יְצָרָ֑הּ אֲנִ֥י יְהוָ֖ה וְאֵ֥ין עֽוֹד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹ֧א בַסֵּ֣תֶר דִּבַּ֗רְתִּי בִּמְקוֹם֙ אֶ֣רֶץ חֹ֔שֶׁךְ לֹ֥א אָמַ֛רְתִּי לְזֶ֥רַע יַעֲקֹ֖ב תֹּ֣הוּ בַקְּשׁ֑וּנִי אֲנִ֤י יְהוָה֙ דֹּבֵ֣ר צֶ֔דֶק מַגִּ֖יד מֵישָׁרִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הִקָּבְצ֥וּ וָבֹ֛אוּ הִֽתְנַגְּשׁ֥וּ יַחְדָּ֖ו פְּלִיטֵ֣י הַגּוֹיִ֑ם לֹ֣א יָדְע֗וּ הַנֹּֽשְׂאִים֙ אֶת־עֵ֣ץ פִּסְלָ֔ם וּמִתְפַּלְלִ֔ים אֶל־אֵ֖ל לֹ֥א יוֹשִֽׁיעַ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הַגִּ֣ידוּ וְהַגִּ֔ישׁוּ אַ֥ף יִֽוָּעֲצ֖וּ יַחְדָּ֑ו מִ֣י הִשְׁמִיעַ֩ זֹ֨את מִקֶּ֜דֶם מֵאָ֣ז הִגִּידָ֗הּ הֲל֨וֹא אֲנִ֤י יְהוָה֙ וְאֵֽין־ע֤וֹד אֱלֹהִים֙ מִבַּלְעָדַ֔י אֵֽל־צַדִּ֣יק וּמוֹשִׁ֔יעַ אַ֖יִן זוּלָתִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;פְּנוּ־אֵלַ֥י וְהִוָּשְׁע֖וּ כָּל־אַפְסֵי־אָ֑רֶץ כִּ֥י אֲנִי־אֵ֖ל וְאֵ֥ין עֽוֹד׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;בִּ֣י נִשְׁבַּ֔עְתִּי יָצָ֨א מִפִּ֧י צְדָקָ֛ה דָּבָ֖ר וְלֹ֣א יָשׁ֑וּב כִּי־לִי֙ תִּכְרַ֣ע כָּל־בֶּ֔רֶךְ תִּשָּׁבַ֖ע כָּל־לָשֽׁוֹן׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַ֧ךְ בַּיהוָ֛ה לִ֥י אָמַ֖ר צְדָק֣וֹת וָעֹ֑ז עָדָיו֙ יָב֣וֹא וְיֵבֹ֔שׁוּ כֹּ֖ל הַנֶּחֱרִ֥ים בּֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בַּיהוָ֛ה יִצְדְּק֥וּ וְיִֽתְהַלְל֖וּ כָּל־זֶ֥רַע יִשְׂרָאֵֽל׃ </P>
</TD>
<TD WIDTH="50%">
<P>1&nbsp;k&#333;h-&#8217;&#257;mar y&#601;hw&acirc; lim&#601;&#353;&icirc;&#x1E25;w&#333; l&#601;&#x1E35;w&#333;re&#353; &#8217;&#259;&#353;er-he&#x1E25;&#277;zaq&#601;t&icirc; &#x1E07;&icirc;m&icirc;nw&#333; l&#601;ra&#x1E0F;-l&#601;f&#257;n&#257;yw gw&#333;yim &ucirc;m&#257;&#x1E6F;&#601;n&ecirc; m&#601;l&#257;&#x1E35;&icirc;m &#8217;&#259;fat&#275;&#x1E25;a lif&#601;t&#333;&#x1E25;a l&#601;f&#257;n&#257;yw d&#601;l&#257;&#x1E6F;ayim &ucirc;&#353;&#601;&#8216;&#257;r&icirc;m l&#333;&#8217; yiss&#257;&#x1E21;&#275;r&ucirc;: </P>
<P>2&nbsp;&#8217;&#259;n&icirc; l&#601;f&#257;ney&#x1E35;&#257; &#8217;&#275;l&#275;&#x1E35;&#601; wah&#259;&#x1E0F;&ucirc;r&icirc;m <font color="brown">&#8217;w&#333;&#353;ir</font> <font color="blue">&#8217;&#259;ya&#353;&#353;&#275;r</font> dal&#601;&#x1E6F;w&#333;&#x1E6F; n&#601;&#x1E25;&ucirc;&#353;&acirc; &#8217;&#259;&#353;ab&#275;r &ucirc;&#x1E07;&#601;r&icirc;&#x1E25;&ecirc; &#x1E07;ar&#601;zel &#8217;&#259;&#x1E21;ad&#275;&#8216;a: </P>
<P>3&nbsp;w&#601;n&#257;&#x1E6F;at&icirc; l&#601;&#x1E35;&#257; &#8217;w&#333;&#x1E63;&#601;rw&#333;&#x1E6F; &#x1E25;&#333;&#353;e&#x1E35;&#601; &ucirc;ma&#x1E6D;&#601;mun&ecirc; mis&#601;t&#257;r&icirc;m l&#601;m<sup>a</sup>&#8216;an t&#275;&#x1E0F;<sup>a</sup>&#8216; k&icirc;-&#8217;&#259;n&icirc; y&#601;hw&acirc; haqqw&#333;r&#275;&#8217; &#x1E07;&#601;&#353;im&#601;&#x1E35;&#257; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>4&nbsp;l&#601;m<sup>a</sup>&#8216;an &#8216;a&#x1E07;&#601;d&icirc; y<sup>a</sup>&#8216;&#259;q&#333;&#x1E07; w&#601;yi&#347;&#601;r&#257;&#8217;&#275;l b&#601;&#x1E25;&icirc;r&icirc; w&#257;&#8217;eq&#601;r&#257;&#8217; l&#601;&#x1E35;&#257; bi&#353;&#601;me&#x1E35;&#257; &#8217;&#259;&#x1E35;ann&#601;&#x1E35;&#257; w&#601;l&#333;&#8217; y&#601;&#x1E0F;<sup>a</sup>&#8216;&#601;t&#257;n&icirc;: </P>
<P>5&nbsp;&#8217;&#259;n&icirc; y&#601;hw&acirc; w&#601;&#8217;&ecirc;n &#8216;w&#333;&#x1E0F; z&ucirc;l&#257;&#x1E6F;&icirc; &#8217;&ecirc;n &#8217;&#277;l&#333;h&icirc;m &#8217;&#259;&#8217;azzer&#601;&#x1E35;&#257; w&#601;l&#333;&#8217; y&#601;&#x1E0F;<sup>a</sup>&#8216;&#601;t&#257;n&icirc;: </P>
<P>6&nbsp;l&#601;m<sup>a</sup>&#8216;an y&#275;&#x1E0F;&#601;&#8216;&ucirc; mimmiz&#601;r<sup>a</sup>&#x1E25;-&#353;eme&#353; &ucirc;mimm<sup>a</sup>&#8216;&#259;r&#257;&#x1E07;&acirc; k&icirc;-&#8217;efes bil&#601;&#8216;&#257;&#x1E0F;&#257;y &#8217;&#259;n&icirc; y&#601;hw&acirc; w&#601;&#8217;&ecirc;n &#8216;w&#333;&#x1E0F;: </P>
<P>7&nbsp;yw&#333;&#x1E63;&#275;r &#8217;w&#333;r &ucirc;&#x1E07;w&#333;r&#275;&#8217; &#x1E25;&#333;&#353;e&#x1E35;&#601; &#8216;&#333;&#347;eh &#353;&#257;lw&#333;m &ucirc;&#x1E07;w&#333;r&#275;&#8217; r&#257;&#8216; &#8217;&#259;n&icirc; y&#601;hw&acirc; &#8216;&#333;&#347;eh &#x1E35;&#257;l-&#8217;&#275;lleh: s</P>
<P>8&nbsp;har&#601;&#8216;&icirc;f&ucirc; &#353;&#257;mayim mimm<sup>a</sup>&#8216;al &ucirc;&#353;&#601;&#x1E25;&#257;q&icirc;m yizz&#601;l&ucirc;-&#x1E63;e&#x1E0F;eq tif&#601;t<sup>a</sup>&#x1E25;-&#8217;ere&#x1E63; w&#601;yif&#601;r&ucirc;-ye&#353;<sup>a</sup>&#8216; &ucirc;&#x1E63;&#601;&#x1E0F;&#257;q&acirc; &#x1E6F;a&#x1E63;&#601;m&icirc;&#x1E25;a y<sup>a</sup>&#x1E25;a&#x1E0F; &#8217;&#259;n&icirc; y&#601;hw&acirc; b&#601;r&#257;&#8217;&#x1E6F;&icirc;w: s</P>
<P>9&nbsp;hw&#333;y r&#257;&#x1E07; &#8217;e&#x1E6F;-y&#333;&#x1E63;&#601;rw&#333; &#x1E25;ere&#347; &#8217;e&#x1E6F;-&#x1E25;ar&#601;&#347;&ecirc; &#8217;&#259;&#x1E0F;&#257;m&acirc; h&#259;y&#333;&#8217;mar<font color="red"><sup>1</font></sup> &#x1E25;&#333;mer l&#601;y&#333;&#x1E63;&#601;rw&#333; mah-t<sup>a</sup>&#8216;&#259;&#347;eh &ucirc;f&#257;&#8216;&#257;l&#601;&#x1E35;&#257; &#8217;&ecirc;n-y&#257;&#x1E0F;ayim lw&#333;: s</P>
<P>10&nbsp;hw&#333;y &#8217;&#333;m&#275;r l&#601;&#8217;&#257;&#x1E07; mah-tw&#333;l&icirc;&#x1E0F; &ucirc;l&#601;&#8217;i&#353;&#353;&acirc; mah-t&#601;&#x1E25;&icirc;l&icirc;n: s</P>
<P>11&nbsp;k&#333;h-&#8217;&#257;mar y&#601;hw&acirc; q&#601;&#x1E0F;w&#333;&#353; yi&#347;&#601;r&#257;&#8217;&#275;l w&#601;y&#333;&#x1E63;&#601;rw&#333; h&#257;&#8217;&#333;&#x1E6F;&icirc;yw&#333;&#x1E6F; &#353;&#601;&#8217;&#257;l&ucirc;n&icirc; &#8216;al-b&#257;nay w&#601;&#8216;al-p&#333;&#8216;al y&#257;&#x1E0F;ay t&#601;&#x1E63;a&ucirc;un&icirc;: </P>
<P>12&nbsp;&#8217;&#257;n&#333;&#x1E35;&icirc; &#8216;&#257;&#347;&icirc;&#x1E6F;&icirc; &#8217;ere&#x1E63; w&#601;&#8217;&#257;&#x1E0F;&#257;m &#8216;&#257;leyh&#257; &#x1E07;&#257;r&#257;&#8217;&#x1E6F;&icirc; &#8217;&#259;n&icirc; y&#257;&#x1E0F;ay n&#257;&#x1E6D;&ucirc; &#353;&#257;mayim w&#601;&#x1E35;&#257;l-&#x1E63;&#601;&#x1E07;&#257;&#8217;&#257;m &#x1E63;i&ucirc;&ecirc;&#x1E6F;&icirc;: </P>
<P>13&nbsp;&#8217;&#257;n&#333;&#x1E35;&icirc; h<sup>a</sup>&#8216;&icirc;r&#333;&#x1E6F;ih&ucirc; &#x1E07;&#601;&#x1E63;e&#x1E0F;eq w&#601;&#x1E35;&#257;l-d&#601;r&#257;&#x1E35;&#257;yw &#8217;&#259;ya&#353;&#353;&#275;r h&ucirc;&#8217;-yi&#x1E07;&#601;neh &#8216;&icirc;r&icirc; w&#601;&#x1E21;&#257;l&ucirc;&#x1E6F;&icirc; y&#601;&#353;all&#275;&#x1E25;a l&#333;&#8217; &#x1E07;im&#601;&#x1E25;&icirc;r w&#601;l&#333;&#8217; &#x1E07;&#601;&#353;&#333;&#x1E25;a&#x1E0F; &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: f</P>
<P>14&nbsp;k&#333;h| &#8217;&#257;mar y&#601;hw&acirc; y&#601;&#x1E21;&icirc;&#8216;a mi&#x1E63;&#601;rayim &ucirc;s&#601;&#x1E25;ar-k&ucirc;&#353; &ucirc;s&#601;&#x1E07;&#257;&#8217;&icirc;m &#8217;an&#601;&#353;&ecirc; mid&acirc; &#8216;&#257;layi&#x1E35;&#601; y<sup>a</sup>&#8216;&#259;&#x1E07;&#333;r&ucirc; w&#601;l&#257;&#x1E35;&#601; yih&#601;y&ucirc; &#8217;<sup>a</sup>&#x1E25;&#259;rayi&#x1E35;&#601; y&#275;l&#275;&#x1E35;&ucirc; bazziqq&icirc;m y<sup>a</sup>&#8216;&#259;&#x1E07;&#333;r&ucirc; w&#601;&#8217;&#275;layi&#x1E35;&#601; yi&#353;&#601;t<sup>a</sup>&#x1E25;&#259;&ucirc;&ucirc;<font color="red"><sup>1</font></sup> &#8217;&#275;layi&#x1E35;&#601; yi&#x1E6F;&#601;pall&#257;l&ucirc; &#8217;a&#x1E35;&#601; b&#257;&#x1E35;&#601; &#8217;&#275;l w&#601;&#8217;&ecirc;n &#8216;w&#333;&#x1E0F; &#8217;efes &#8217;&#277;l&#333;h&icirc;m: </P>
<P>15&nbsp;&#8217;&#257;&#x1E35;&#275;n &#8217;at&acirc; &#8217;&#275;l mis&#601;tat&#275;r &#8217;&#277;l&#333;h&ecirc; yi&#347;&#601;r&#257;&#8217;&#275;l mw&#333;&#353;&icirc;&#8216;a: </P>
<P>16&nbsp;bw&#333;&#353;&ucirc; w&#601;&#x1E21;am-ni&#x1E35;&#601;l&#601;m&ucirc; kull&#257;m y<sup>a</sup>&#x1E25;&#601;d&#257;w h&#257;l&#601;&#x1E35;&ucirc; &#x1E07;ak&#601;limm&acirc; &#x1E25;&#257;r&#257;&#353;&ecirc; &#x1E63;&icirc;r&icirc;m: </P>
<P>17&nbsp;yi&#347;&#601;r&#257;&#8217;&#275;l nw&#333;&#353;<sup>a</sup>&#8216; bayhw&acirc; t&#601;&#353;&ucirc;&#8216;a&#x1E6F; &#8216;w&#333;l&#257;m&icirc;m l&#333;&#8217;-&#x1E6F;&#275;&#x1E07;&#333;&#353;&ucirc; w&#601;l&#333;&#8217;-&#x1E6F;ik&#257;l&#601;m&ucirc; &#8216;a&#x1E0F;-&#8216;w&#333;l&#601;m&ecirc; &#8216;a&#x1E0F;: f</P>
<P>18&nbsp;k&icirc; &#x1E35;&#333;h &#8217;&#257;mar-y&#601;hw&acirc; bw&#333;r&#275;&#8217; ha&#353;&#353;&#257;mayim h&ucirc;&#8217; h&#257;&#8217;&#277;l&#333;h&icirc;m y&#333;&#x1E63;&#275;r h&#257;&#8217;&#257;re&#x1E63; w&#601;&#8216;&#333;&#347;&#257;h h&ucirc;&#8217; &#x1E35;w&#333;n&#601;n&#257;h l&#333;&#8217;-&#x1E6F;&#333;h&ucirc; &#x1E07;&#601;r&#257;&#8217;&#257;h l&#257;&#353;e&#x1E07;e&#x1E6F; y&#601;&#x1E63;&#257;r&#257;h &#8217;&#259;n&icirc; y&#601;hw&acirc; w&#601;&#8217;&ecirc;n &#8216;w&#333;&#x1E0F;: </P>
<P>19&nbsp;l&#333;&#8217; &#x1E07;ass&#275;&#x1E6F;er dibar&#601;t&icirc; bim&#601;qw&#333;m &#8217;ere&#x1E63; &#x1E25;&#333;&#353;e&#x1E35;&#601; l&#333;&#8217; &#8217;&#257;mar&#601;t&icirc; l&#601;zer<sup>a</sup>&#8216; y<sup>a</sup>&#8216;&#259;q&#333;&#x1E07; t&#333;h&ucirc; &#x1E07;aqq&#601;&#353;&ucirc;n&icirc; &#8217;&#259;n&icirc; y&#601;hw&acirc; d&#333;&#x1E07;&#275;r &#x1E63;e&#x1E0F;eq mag&icirc;&#x1E0F; m&ecirc;&#353;&#257;r&icirc;m: </P>
<P>20&nbsp;hiqq&#257;&#x1E07;&#601;&#x1E63;&ucirc; w&#257;&#x1E07;&#333;&#8217;&ucirc; hi&#x1E6F;&#601;nag&#601;&#353;&ucirc; y<sup>a</sup>&#x1E25;&#601;d&#257;w p&#601;l&icirc;&#x1E6D;&ecirc; hagw&#333;yim l&#333;&#8217; y&#257;&#x1E0F;&#601;&#8216;&ucirc; hann&#333;&#347;&#601;&#8217;&icirc;m &#8217;e&#x1E6F;-&#8216;&#275;&#x1E63; pis&#601;l&#257;m &ucirc;mi&#x1E6F;&#601;pal&#601;l&icirc;m &#8217;el-&#8217;&#275;l l&#333;&#8217; yw&#333;&#353;&icirc;&#8216;a: </P>
<P>21&nbsp;hag&icirc;&#x1E0F;&ucirc; w&#601;hag&icirc;&#353;&ucirc; &#8217;af yi&ucirc;&#257;&#8216;&#259;&#x1E63;&ucirc; y<sup>a</sup>&#x1E25;&#601;d&#257;w m&icirc; hi&#353;&#601;m&icirc;&#8216;a z&#333;&#8217;&#x1E6F; miqqe&#x1E0F;em m&#275;&#8217;&#257;z hig&icirc;&#x1E0F;&#257;h h&#259;lw&#333;&#8217; &#8217;&#259;n&icirc; y&#601;hw&acirc; w&#601;&#8217;&ecirc;n-&#8216;w&#333;&#x1E0F; &#8217;&#277;l&#333;h&icirc;m mibal&#601;&#8216;&#257;&#x1E0F;ay &#8217;&#275;l-&#x1E63;ad&icirc;q &ucirc;mw&#333;&#353;&icirc;&#8216;a &#8217;ayin z&ucirc;l&#257;&#x1E6F;&icirc;: </P>
<P>22&nbsp;p&#601;n&ucirc;-&#8217;&#275;lay w&#601;hi&ucirc;&#257;&#353;&#601;&#8216;&ucirc; k&#257;l-&#8217;af&#601;s&ecirc;-&#8217;&#257;re&#x1E63; k&icirc; &#8217;&#259;n&icirc;-&#8217;&#275;l w&#601;&#8217;&ecirc;n &#8216;w&#333;&#x1E0F;: </P>
<P>23&nbsp;b&icirc; ni&#353;&#601;b<sup>a</sup>&#8216;&#601;t&icirc; y&#257;&#x1E63;&#257;&#8217; mip&icirc; &#x1E63;&#601;&#x1E0F;&#257;q&acirc; d&#257;&#x1E07;&#257;r w&#601;l&#333;&#8217; y&#257;&#353;&ucirc;&#x1E07; k&icirc;-l&icirc; ti&#x1E35;&#601;r<sup>a</sup>&#8216; k&#257;l-bere&#x1E35;&#601; ti&#353;&#353;&#257;&#x1E07;<sup>a</sup>&#8216; k&#257;l-l&#257;&#353;w&#333;n: </P>
<P>24&nbsp;&#8217;a&#x1E35;&#601; bayhw&acirc; l&icirc; &#8217;&#257;mar &#x1E63;&#601;&#x1E0F;&#257;qw&#333;&#x1E6F; w&#257;&#8216;&#333;z &#8216;&#257;&#x1E0F;&#257;yw y&#257;&#x1E07;w&#333;&#8217; w&#601;y&#275;&#x1E07;&#333;&#353;&ucirc; k&#333;l hanne&#x1E25;&#277;r&icirc;m bw&#333;: </P>
<P>25&nbsp;bayhw&acirc; yi&#x1E63;&#601;d&#601;q&ucirc; w&#601;yi&#x1E6F;&#601;hal&#601;l&ucirc; k&#257;l-zer<sup>a</sup>&#8216; yi&#347;&#601;r&#257;&#8217;&#275;l: </P>
</TD>
</TABLE>
<P><HR>
<CENTER>
<A HREF="isa046.htm">Next: Isaiah (Yisheyah) Chapter 46</A></CENTER>
</BODY>
</HTML>
