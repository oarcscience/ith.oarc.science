<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze032.htm">Polyglot</A>&nbsp;
<A HREF="../kjv/eze032.htm">KJV</A>&nbsp;
<A HREF="../sep/eze032.htm">Sep</A>&nbsp;
<A HREF="../vul/eze032.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze031.htm">Previous</A>&nbsp;
<A HREF="eze033.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 32</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה בִּשְׁנֵי־עָשָׂ֥ר חֹ֖דֶשׁ בְּאֶחָ֣ד לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;בֶּן־אָדָ֗ם שָׂ֤א קִינָה֙ עַל־פַּרְעֹ֣ה מֶֽלֶךְ־מִצְרַ֔יִם וְאָמַרְתָּ֣ אֵלָ֔יו כְּפִ֥יר גּוֹיִ֖ם נִדְמֵ֑יתָ וְאַתָּה֙ כַּתַּנִּ֣ים בַּיַּמִּ֔ים וַתָּ֣גַח בְּנַהֲרוֹתֶ֗יךָ וַתִּדְלַח־מַ֙יִם֙ בְּרַגְלֶ֔יךָ וַתִּרְפֹּ֖ס נַהֲרוֹתָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כֹּ֤ה אָמַר֙ אֲדֹנָ֣י יְהוִ֔ה וּפָרַשְׂתִּ֤י עָלֶ֙יךָ֙ אֶת־רִשְׁתִּ֔י בִּקְהַ֖ל עַמִּ֣ים רַבִּ֑ים וְהֶעֱל֖וּךָ בְּחֶרְמִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּנְטַשְׁתִּ֣יךָ בָאָ֔רֶץ עַל־פְּנֵ֥י הַשָּׂדֶ֖ה אֲטִילֶ֑ךָ וְהִשְׁכַּנְתִּ֤י עָלֶ֙יךָ֙ כָּל־ע֣וֹף הַשָּׁמַ֔יִם וְהִשְׂבַּעְתִּ֥י מִמְּךָ֖ חַיַּ֥ת כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְנָתַתִּ֥י אֶת־בְּשָׂרְךָ֖ עַל־הֶֽהָרִ֑ים וּמִלֵּאתִ֥י הַגֵּאָי֖וֹת רָמוּתֶֽךָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהִשְׁקֵיתִ֨י אֶ֧רֶץ צָפָתְךָ֛ מִדָּמְךָ֖ אֶל־הֶֽהָרִ֑ים וַאֲפִקִ֖ים יִמָּלְא֥וּן מִמֶּֽךָּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְכִסֵּיתִ֤י בְכַבּֽוֹתְךָ֙ שָׁמַ֔יִם וְהִקְדַּרְתִּ֖י אֶת־כֹּֽכְבֵיהֶ֑ם שֶׁ֚מֶשׁ בֶּעָנָ֣ן אֲכַסֶּ֔נּוּ וְיָרֵ֖חַ לֹא־יָאִ֥יר אוֹרֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כָּל־מְא֤וֹרֵי אוֹר֙ בַּשָּׁמַ֔יִם אַקְדִּירֵ֖ם עָלֶ֑יךָ וְנָתַ֤תִּי חֹ֙שֶׁךְ֙ עַֽל־אַרְצְךָ֔ נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהִ֨כְעַסְתִּ֔י לֵ֖ב עַמִּ֣ים רַבִּ֑ים בַּהֲבִיאִ֤י שִׁבְרְךָ֙ בַּגּוֹיִ֔ם עַל־אֲרָצ֖וֹת אֲשֶׁ֥ר לֹֽא־יְדַעְתָּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַהֲשִׁמּוֹתִ֨י עָלֶ֜יךָ עַמִּ֣ים רַבִּ֗ים וּמַלְכֵיהֶם֙ יִשְׂעֲר֤וּ עָלֶ֙יךָ֙ שַׂ֔עַר בְּעוֹפְפִ֥י חַרְבִּ֖י עַל־פְּנֵיהֶ֑ם וְחָרְד֤וּ לִרְגָעִים֙ אִ֣ישׁ לְנַפְשׁ֔וֹ בְּי֖וֹם מַפַּלְתֶּֽךָ׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֛י כֹּ֥ה אָמַ֖ר אֲדֹנָ֣י יְהוִ֑ה חֶ֥רֶב מֶֽלֶךְ־בָּבֶ֖ל תְּבוֹאֶֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בְּחַרְב֤וֹת גִּבּוֹרִים֙ אַפִּ֣יל הֲמוֹנֶ֔ךָ עָרִיצֵ֥י גוֹיִ֖ם כֻּלָּ֑ם וְשָֽׁדְדוּ֙ אֶת־גְּא֣וֹן מִצְרַ֔יִם וְנִשְׁמַ֖ד כָּל־הֲמוֹנָֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהַֽאֲבַדְתִּי֙ אֶת־כָּל־בְּהֶמְתָּ֔הּ מֵעַ֖ל מַ֣יִם רַבִּ֑ים וְלֹ֨א תִדְלָחֵ֤ם רֶֽגֶל־אָדָם֙ ע֔וֹד וּפַרְס֥וֹת בְּהֵמָ֖ה לֹ֥א תִדְלָחֵֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אָ֚ז אַשְׁקִ֣יעַ מֵֽימֵיהֶ֔ם וְנַהֲרוֹתָ֖ם כַּשֶּׁ֣מֶן אוֹלִ֑יךְ נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּתִתִּי֩ אֶת־אֶ֨רֶץ מִצְרַ֜יִם שְׁמָמָ֣ה וּנְשַׁמָּ֗ה אֶ֚רֶץ מִמְּלֹאָ֔הּ בְּהַכּוֹתִ֖י אֶת־כָּל־י֣וֹשְׁבֵי בָ֑הּ וְיָדְע֖וּ כִּֽי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;קִינָ֥ה הִיא֙ וְק֣וֹנְנ֔וּהָ בְּנ֥וֹת הַגּוֹיִ֖ם תְּקוֹנֵ֣נָּה אוֹתָ֑הּ עַל־מִצְרַ֤יִם וְעַל־כָּל־הֲמוֹנָהּ֙ תְּקוֹנֵ֣נָּה אוֹתָ֔הּ נְאֻ֖ם אֲדֹנָ֥י יְהוִֽה׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה בַּחֲמִשָּׁ֥ה עָשָׂ֖ר לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בֶּן־אָדָ֕ם נְהֵ֛ה עַל־הֲמ֥וֹן מִצְרַ֖יִם וְהוֹרִדֵ֑הוּ א֠וֹתָהּ וּבְנ֨וֹת גּוֹיִ֧ם אַדִּרִ֛ם אֶל־אֶ֥רֶץ תַּחְתִּיּ֖וֹת אֶת־י֥וֹרְדֵי בֽוֹר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;מִמִּ֖י נָעָ֑מְתָּ רְדָ֥ה וְהָשְׁכְּבָ֖ה אֶת־עֲרֵלִֽים׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בְּת֥וֹךְ חַלְלֵי־חֶ֖רֶב יִפֹּ֑לוּ חֶ֣רֶב נִתָּ֔נָה מָשְׁכ֥וּ אוֹתָ֖הּ וְכָל־הֲמוֹנֶֽיהָ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;יְדַבְּרוּ־ל֞וֹ אֵלֵ֧י גִבּוֹרִ֛ים מִתּ֥וֹךְ שְׁא֖וֹל אֶת־עֹֽזְרָ֑יו יָֽרְד֛וּ שָׁכְב֥וּ הָעֲרֵלִ֖ים חַלְלֵי־חָֽרֶב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;שָׁ֤ם אַשּׁוּר֙ וְכָל־קְהָלָ֔הּ סְבִֽיבוֹתָ֖יו קִבְרֹתָ֑יו כֻּלָּ֣ם חֲלָלִ֔ים הַנֹּפְלִ֖ים בֶּחָֽרֶב׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אֲשֶׁ֨ר נִתְּנ֤וּ קִבְרֹתֶ֙יהָ֙ בְּיַרְכְּתֵי־ב֔וֹר וַיְהִ֣י קְהָלָ֔הּ סְבִיב֖וֹת קְבֻרָתָ֑הּ כֻּלָּ֤ם חֲלָלִים֙ נֹפְלִ֣ים בַּחֶ֔רֶב אֲשֶׁר־נָתְנ֥וּ חִתִּ֖ית בְּאֶ֥רֶץ חַיִּֽים׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;שָׁ֤ם עֵילָם֙ וְכָל־הֲמוֹנָ֔הּ סְבִיב֖וֹת קְבֻרָתָ֑הּ כֻּלָּ֣ם חֲלָלִים֩ הַנֹּפְלִ֨ים בַּחֶ֜רֶב אֲ‍ֽשֶׁר־יָרְד֥וּ עֲרֵלִ֣ים׀ אֶל־אֶ֣רֶץ תַּחְתִּיּ֗וֹת אֲשֶׁ֨ר נָתְנ֤וּ חִתִּיתָם֙ בְּאֶ֣רֶץ חַיִּ֔ים וַיִּשְׂא֥וּ כְלִמָּתָ֖ם אֶת־י֥וֹרְדֵי בֽוֹר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;בְּת֣וֹךְ חֲ֠לָלִים נָתְנ֨וּ מִשְׁכָּ֥ב לָהּ֙ בְּכָל־הֲמוֹנָ֔הּ סְבִֽיבוֹתָ֖יו קִבְרֹתֶ֑הָ כֻּלָּ֣ם עֲרֵלִ֣ים חַלְלֵי־חֶ֡רֶב כִּֽי־נִתַּ֨ן חִתִּיתָ֜ם בְּאֶ֣רֶץ חַיִּ֗ים וַיִּשְׂא֤וּ כְלִמָּתָם֙ אֶת־י֣וֹרְדֵי ב֔וֹר בְּת֥וֹךְ חֲלָלִ֖ים נִתָּֽן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;שָׁ֣ם מֶ֤שֶׁךְ תֻּבַל֙ וְכָל־הֲמוֹנָ֔הּ סְבִֽיבוֹתָ֖יו קִבְרוֹתֶ֑יהָ כֻּלָּ֤ם עֲרֵלִים֙ מְחֻ֣לְלֵי חֶ֔רֶב כִּֽי־נָתְנ֥וּ חִתִּיתָ֖ם בְּאֶ֥רֶץ חַיִּֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְלֹ֤א יִשְׁכְּבוּ֙ אֶת־גִּבּוֹרִ֔ים נֹפְלִ֖ים מֵעֲרֵלִ֑ים אֲשֶׁ֣ר יָרְדֽוּ־שְׁא֣וֹל בִּכְלֵֽי־מִלְחַמְתָּם֩ וַיִּתְּנ֨וּ אֶת־חַרְבוֹתָ֜ם תַּ֣חַת רָאשֵׁיהֶ֗ם וַתְּהִ֤י עֲוֹֽנֹתָם֙ עַל־עַצְמוֹתָ֔ם כִּֽי־חִתִּ֥ית גִּבּוֹרִ֖ים בְּאֶ֥רֶץ חַיִּֽים׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְאַתָּ֗ה בְּת֧וֹךְ עֲרֵלִ֛ים תִּשָּׁבַ֥ר וְתִשְׁכַּ֖ב אֶת־חַלְלֵי־חָֽרֶב׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;שָׁ֣מָּה אֱד֗וֹם מְלָכֶ֙יהָ֙ וְכָל־נְשִׂיאֶ֔יהָ אֲשֶׁר־נִתְּנ֥וּ בִגְבוּרָתָ֖ם אֶת־חַלְלֵי־חָ֑רֶב הֵ֛מָּה אֶת־עֲרֵלִ֥ים יִשְׁכָּ֖בוּ וְאֶת־יֹ֥רְדֵי בֽוֹר׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;שָׁ֣מָּה נְסִיכֵ֥י צָפ֛וֹן כֻּלָּ֖ם וְכָל־צִֽדֹנִ֑י אֲשֶׁר־יָרְד֣וּ אֶת־חֲלָלִ֗ים בְּחִתִּיתָ֑ם מִגְבֽוּרָתָם֙ בּוֹשִׁ֔ים וַיִּשְׁכְּב֤וּ עֲרֵלִים֙ אֶת־חַלְלֵי־חֶ֔רֶב וַיִּשְׂא֥וּ כְלִמָּתָ֖ם אֶת־י֥וֹרְדֵי בֽוֹר׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אוֹתָם֙ יִרְאֶ֣ה פַרְעֹ֔ה וְנִחַ֖ם עַל־כָּל־<font color="brown">המונה</font> <font color="blue">הֲמוֹנ֑וֹ<font color="red"><sup>m</font></sup></font> חַלְלֵי־חֶ֙רֶב֙ פַּרְעֹ֣ה וְכָל־חֵיל֔וֹ נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּֽי־נָתַ֥תִּי אֶת־<font color="brown">חתיתו</font> <font color="blue">חִתִּיתִ֖י<font color="red"><sup>9</font></sup></font> בְּאֶ֣רֶץ חַיִּ֑ים וְהֻשְׁכַּב֩ בְּת֨וֹךְ עֲרֵלִ֜ים אֶת־חַלְלֵי־חֶ֗רֶב פַּרְעֹה֙ וְכָל־הֲמוֹנֹ֔ה<font color="red"><sup>q</font></sup> נְאֻ֖ם אֲדֹנָ֥י יְהוִֽה׃ פ</P>
</TD>
<TD WIDTH="50%">
<P>1&nbsp;way&#601;h&icirc; bi&#353;&#601;t&ecirc; &#8216;e&#347;&#601;r&#275;h &#353;&#257;n&acirc; bi&#353;&#601;n&ecirc;-&#8216;&#257;&#347;&#257;r &#x1E25;&#333;&#x1E0F;e&#353; b&#601;&#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; h&#257;y&acirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;ben-&#8217;&#257;&#x1E0F;&#257;m &#347;&#257;&#8217; q&icirc;n&acirc; &#8216;al-par&#601;&#8216;&#333;h mele&#x1E35;&#601;-mi&#x1E63;&#601;rayim w&#601;&#8217;&#257;mar&#601;t&#257; &#8217;&#275;l&#257;yw k&#601;f&icirc;r gw&#333;yim ni&#x1E0F;&#601;m&ecirc;&#x1E6F;&#257; w&#601;&#8217;at&acirc; katann&icirc;m bayyamm&icirc;m wat&#257;&#x1E21;<sup>a</sup>&#x1E25; b&#601;nah&#259;rw&#333;&#x1E6F;ey&#x1E35;&#257; wati&#x1E0F;&#601;l<sup>a</sup>&#x1E25;-mayim b&#601;ra&#x1E21;&#601;ley&#x1E35;&#257; watir&#601;p&#333;s nah&#259;rw&#333;&#x1E6F;&#257;m: </P>
<P>3&nbsp;k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &ucirc;f&#257;ra&#347;&#601;t&icirc; &#8216;&#257;ley&#x1E35;&#257; &#8217;e&#x1E6F;-ri&#353;&#601;t&icirc; biq&#601;hal &#8216;amm&icirc;m rab&icirc;m w&#601;he&#8216;&#277;l&ucirc;&#x1E35;&#257; b&#601;&#x1E25;er&#601;m&icirc;: </P>
<P>4&nbsp;&ucirc;n&#601;&#x1E6D;a&#353;&#601;t&icirc;&#x1E35;&#257; &#x1E07;&#257;&#8217;&#257;re&#x1E63; &#8216;al-p&#601;n&ecirc; ha&#347;&#347;&#257;&#x1E0F;eh &#8217;&#259;&#x1E6D;&icirc;le&#x1E35;&#257; w&#601;hi&#353;&#601;kan&#601;t&icirc; &#8216;&#257;ley&#x1E35;&#257; k&#257;l-&#8216;w&#333;f ha&#353;&#353;&#257;mayim w&#601;hi&#347;&#601;b<sup>a</sup>&#8216;&#601;t&icirc; mimm&#601;&#x1E35;&#257; &#x1E25;ayya&#x1E6F; k&#257;l-h&#257;&#8217;&#257;re&#x1E63;: </P>
<P>5&nbsp;w&#601;n&#257;&#x1E6F;at&icirc; &#8217;e&#x1E6F;-b&#601;&#347;&#257;r&#601;&#x1E35;&#257; &#8216;al-heh&#257;r&icirc;m &ucirc;mill&#275;&#8217;&#x1E6F;&icirc; hag&#275;&#8217;&#257;yw&#333;&#x1E6F; r&#257;m&ucirc;&#x1E6F;e&#x1E35;&#257;: </P>
<P>6&nbsp;w&#601;hi&#353;&#601;q&ecirc;&#x1E6F;&icirc; &#8217;ere&#x1E63; &#x1E63;&#257;f&#257;&#x1E6F;&#601;&#x1E35;&#257; mid&#257;m&#601;&#x1E35;&#257; &#8217;el-heh&#257;r&icirc;m wa&#8217;&#259;fiq&icirc;m yimm&#257;l&#601;&#8217;&ucirc;n mimme&#x1E35;&#x1E35;&#257;: </P>
<P>7&nbsp;w&#601;&#x1E35;iss&ecirc;&#x1E6F;&icirc; &#x1E07;&#601;&#x1E35;abw&#333;&#x1E6F;&#601;&#x1E35;&#257; &#353;&#257;mayim w&#601;hiq&#601;dar&#601;t&icirc; &#8217;e&#x1E6F;-k&#333;&#x1E35;&#601;&#x1E07;&ecirc;hem &#353;eme&#353; be&#8216;&#257;n&#257;n &#8217;&#259;&#x1E35;assenn&ucirc; w&#601;y&#257;r&#275;&#x1E25;a l&#333;&#8217;-y&#257;&#8217;&icirc;r &#8217;w&#333;rw&#333;: </P>
<P>8&nbsp;k&#257;l-m&#601;&#8217;w&#333;r&ecirc; &#8217;w&#333;r ba&#353;&#353;&#257;mayim &#8217;aq&#601;d&icirc;r&#275;m &#8216;&#257;ley&#x1E35;&#257; w&#601;n&#257;&#x1E6F;at&icirc; &#x1E25;&#333;&#353;e&#x1E35;&#601; &#8216;al-&#8217;ar&#601;&#x1E63;&#601;&#x1E35;&#257; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>9&nbsp;w&#601;hi&#x1E35;&#601;&#8216;as&#601;t&icirc; l&#275;&#x1E07; &#8216;amm&icirc;m rab&icirc;m bah&#259;&#x1E07;&icirc;&#8217;&icirc; &#353;i&#x1E07;&#601;r&#601;&#x1E35;&#257; bagw&#333;yim &#8216;al-&#8217;&#259;r&#257;&#x1E63;w&#333;&#x1E6F; &#8217;&#259;&#353;er l&#333;&#8217;-y&#601;&#x1E0F;<sup>a</sup>&#8216;&#601;t&#257;m: </P>
<P>10&nbsp;wah&#259;&#353;immw&#333;&#x1E6F;&icirc; &#8216;&#257;ley&#x1E35;&#257; &#8216;amm&icirc;m rab&icirc;m &ucirc;mal&#601;&#x1E35;&ecirc;hem yi&#347;&#601;&#8216;&#259;r&ucirc; &#8216;&#257;ley&#x1E35;&#257; &#347;<sup>a</sup>&#8216;ar b&#601;&#8216;w&#333;f&#601;f&icirc; &#x1E25;ar&#601;b&icirc; &#8216;al-p&#601;n&ecirc;hem w&#601;&#x1E25;&#257;r&#601;&#x1E0F;&ucirc; lir&#601;&#x1E21;&#257;&#8216;&icirc;m &#8217;&icirc;&#353; l&#601;naf&#601;&#353;w&#333; b&#601;yw&#333;m mapal&#601;te&#x1E35;&#257;: s</P>
<P>11&nbsp;k&icirc; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#x1E25;ere&#x1E07; mele&#x1E35;&#601;-b&#257;&#x1E07;el t&#601;&#x1E07;w&#333;&#8217;e&#x1E35;&#257;: </P>
<P>12&nbsp;b&#601;&#x1E25;ar&#601;&#x1E07;w&#333;&#x1E6F; gibw&#333;r&icirc;m &#8217;ap&icirc;l h&#259;mw&#333;ne&#x1E35;&#257; &#8216;&#257;r&icirc;&#x1E63;&ecirc; &#x1E21;w&#333;yim kull&#257;m w&#601;&#353;&#257;&#x1E0F;&#601;&#x1E0F;&ucirc; &#8217;e&#x1E6F;-g&#601;&#8217;w&#333;n mi&#x1E63;&#601;rayim w&#601;ni&#353;&#601;ma&#x1E0F; k&#257;l-h&#259;mw&#333;n&#257;h: </P>
<P>13&nbsp;w&#601;ha&#8217;&#259;&#x1E07;a&#x1E0F;&#601;t&icirc; &#8217;e&#x1E6F;-k&#257;l-b&#601;hem&#601;t&#257;h m&#275;&#8216;al mayim rab&icirc;m w&#601;l&#333;&#8217; &#x1E6F;i&#x1E0F;&#601;l&#257;&#x1E25;&#275;m re&#x1E21;el-&#8217;&#257;&#x1E0F;&#257;m &#8216;w&#333;&#x1E0F; &ucirc;far&#601;sw&#333;&#x1E6F; b&#601;h&#275;m&acirc; l&#333;&#8217; &#x1E6F;i&#x1E0F;&#601;l&#257;&#x1E25;&#275;m: </P>
<P>14&nbsp;&#8217;&#257;z &#8217;a&#353;&#601;q&icirc;&#8216;a m&ecirc;m&ecirc;hem w&#601;nah&#259;rw&#333;&#x1E6F;&#257;m ka&#353;&#353;emen &#8217;w&#333;l&icirc;&#x1E35;&#601; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>15&nbsp;b&#601;&#x1E6F;it&icirc; &#8217;e&#x1E6F;-&#8217;ere&#x1E63; mi&#x1E63;&#601;rayim &#353;&#601;m&#257;m&acirc; &ucirc;n&#601;&#353;amm&acirc; &#8217;ere&#x1E63; mimm&#601;l&#333;&#8217;&#257;h b&#601;hakw&#333;&#x1E6F;&icirc; &#8217;e&#x1E6F;-k&#257;l-yw&#333;&#353;&#601;&#x1E07;&ecirc; &#x1E07;&#257;h w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: </P>
<P>16&nbsp;q&icirc;n&acirc; h&icirc;&#8217; w&#601;qw&#333;n&#601;n&ucirc;h&#257; b&#601;nw&#333;&#x1E6F; hagw&#333;yim t&#601;qw&#333;n&#275;nn&acirc; &#8217;w&#333;&#x1E6F;&#257;h &#8216;al-mi&#x1E63;&#601;rayim w&#601;&#8216;al-k&#257;l-h&#259;mw&#333;n&#257;h t&#601;qw&#333;n&#275;nn&acirc; &#8217;w&#333;&#x1E6F;&#257;h n&#601;&#8217;um &#8217;&#259;&#x1E0F;&#333;n&#257;y y&#601;hwih: f</P>
<P>17&nbsp;way&#601;h&icirc; bi&#353;&#601;t&ecirc; &#8216;e&#347;&#601;r&#275;h &#353;&#257;n&acirc; b<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r l<sup>a</sup>&#x1E25;&#333;&#x1E0F;e&#353; h&#257;y&acirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>18&nbsp;ben-&#8217;&#257;&#x1E0F;&#257;m n&#601;h&#275;h &#8216;al-h&#259;mw&#333;n mi&#x1E63;&#601;rayim w&#601;hw&#333;ri&#x1E0F;&#275;h&ucirc; &#8217;w&#333;&#x1E6F;&#257;h &ucirc;&#x1E07;&#601;nw&#333;&#x1E6F; gw&#333;yim &#8217;adirim &#8217;el-&#8217;ere&#x1E63; t<sup>a</sup>&#x1E25;&#601;t&icirc;yw&#333;&#x1E6F; &#8217;e&#x1E6F;-yw&#333;r&#601;&#x1E0F;&ecirc; &#x1E07;w&#333;r: </P>
<P>19&nbsp;mimm&icirc; n&#257;&#8216;&#257;m&#601;t&#257; r&#601;&#x1E0F;&acirc; w&#601;h&#257;&#353;&#601;k&#601;&#x1E07;&acirc; &#8217;e&#x1E6F;-&#8216;&#259;r&#275;l&icirc;m: </P>
<P>20&nbsp;b&#601;&#x1E6F;w&#333;&#x1E35;&#601; &#x1E25;al&#601;l&ecirc;-&#x1E25;ere&#x1E07; yip&#333;l&ucirc; &#x1E25;ere&#x1E07; nit&#257;n&acirc; m&#257;&#353;&#601;&#x1E35;&ucirc; &#8217;w&#333;&#x1E6F;&#257;h w&#601;&#x1E35;&#257;l-h&#259;mw&#333;neyh&#257;: </P>
<P>21&nbsp;y&#601;&#x1E0F;ab&#601;r&ucirc;-lw&#333; &#8217;&#275;l&ecirc; &#x1E21;ibw&#333;r&icirc;m mitw&#333;&#x1E35;&#601; &#353;&#601;&#8217;w&#333;l &#8217;e&#x1E6F;-&#8216;&#333;z&#601;r&#257;yw y&#257;r&#601;&#x1E0F;&ucirc; &#353;&#257;&#x1E35;&#601;&#x1E07;&ucirc; h&#257;&#8216;&#259;r&#275;l&icirc;m &#x1E25;al&#601;l&ecirc;-&#x1E25;&#257;re&#x1E07;: </P>
<P>22&nbsp;&#353;&#257;m &#8217;a&#353;&#353;&ucirc;r w&#601;&#x1E35;&#257;l-q&#601;h&#257;l&#257;h s&#601;&#x1E07;&icirc;&#x1E07;w&#333;&#x1E6F;&#257;yw qi&#x1E07;&#601;r&#333;&#x1E6F;&#257;yw kull&#257;m &#x1E25;&#259;l&#257;l&icirc;m hann&#333;f&#601;l&icirc;m be&#x1E25;&#257;re&#x1E07;: </P>
<P>23&nbsp;&#8217;&#259;&#353;er nit&#601;n&ucirc; qi&#x1E07;&#601;r&#333;&#x1E6F;eyh&#257; b&#601;yar&#601;k&#601;&#x1E6F;&ecirc;-&#x1E07;w&#333;r way&#601;h&icirc; q&#601;h&#257;l&#257;h s&#601;&#x1E07;&icirc;&#x1E07;w&#333;&#x1E6F; q&#601;&#x1E07;ur&#257;&#x1E6F;&#257;h kull&#257;m &#x1E25;&#259;l&#257;l&icirc;m n&#333;f&#601;l&icirc;m b<sup>a</sup>&#x1E25;ere&#x1E07; &#8217;&#259;&#353;er-n&#257;&#x1E6F;&#601;n&ucirc; &#x1E25;it&icirc;&#x1E6F; b&#601;&#8217;ere&#x1E63; &#x1E25;ayy&icirc;m: </P>
<P>24&nbsp;&#353;&#257;m &#8216;&ecirc;l&#257;m w&#601;&#x1E35;&#257;l-h&#259;mw&#333;n&#257;h s&#601;&#x1E07;&icirc;&#x1E07;w&#333;&#x1E6F; q&#601;&#x1E07;ur&#257;&#x1E6F;&#257;h kull&#257;m &#x1E25;&#259;l&#257;l&icirc;m hann&#333;f&#601;l&icirc;m b<sup>a</sup>&#x1E25;ere&#x1E07; &#8217;&#259;&#x200D;&#353;er-y&#257;r&#601;&#x1E0F;&ucirc; &#8216;&#259;r&#275;l&icirc;m| &#8217;el-&#8217;ere&#x1E63; t<sup>a</sup>&#x1E25;&#601;t&icirc;yw&#333;&#x1E6F; &#8217;&#259;&#353;er n&#257;&#x1E6F;&#601;n&ucirc; &#x1E25;it&icirc;&#x1E6F;&#257;m b&#601;&#8217;ere&#x1E63; &#x1E25;ayy&icirc;m wayyi&#347;&#601;&#8217;&ucirc; &#x1E35;&#601;limm&#257;&#x1E6F;&#257;m &#8217;e&#x1E6F;-yw&#333;r&#601;&#x1E0F;&ecirc; &#x1E07;w&#333;r: </P>
<P>25&nbsp;b&#601;&#x1E6F;w&#333;&#x1E35;&#601; &#x1E25;&#259;l&#257;l&icirc;m n&#257;&#x1E6F;&#601;n&ucirc; mi&#353;&#601;k&#257;&#x1E07; l&#257;h b&#601;&#x1E35;&#257;l-h&#259;mw&#333;n&#257;h s&#601;&#x1E07;&icirc;&#x1E07;w&#333;&#x1E6F;&#257;yw qi&#x1E07;&#601;r&#333;&#x1E6F;eh&#257; kull&#257;m &#8216;&#259;r&#275;l&icirc;m &#x1E25;al&#601;l&ecirc;-&#x1E25;ere&#x1E07; k&icirc;-nitan &#x1E25;it&icirc;&#x1E6F;&#257;m b&#601;&#8217;ere&#x1E63; &#x1E25;ayy&icirc;m wayyi&#347;&#601;&#8217;&ucirc; &#x1E35;&#601;limm&#257;&#x1E6F;&#257;m &#8217;e&#x1E6F;-yw&#333;r&#601;&#x1E0F;&ecirc; &#x1E07;w&#333;r b&#601;&#x1E6F;w&#333;&#x1E35;&#601; &#x1E25;&#259;l&#257;l&icirc;m nit&#257;n: </P>
<P>26&nbsp;&#353;&#257;m me&#353;e&#x1E35;&#601; tu&#x1E07;al w&#601;&#x1E35;&#257;l-h&#259;mw&#333;n&#257;h s&#601;&#x1E07;&icirc;&#x1E07;w&#333;&#x1E6F;&#257;yw qi&#x1E07;&#601;rw&#333;&#x1E6F;eyh&#257; kull&#257;m &#8216;&#259;r&#275;l&icirc;m m&#601;&#x1E25;ul&#601;l&ecirc; &#x1E25;ere&#x1E07; k&icirc;-n&#257;&#x1E6F;&#601;n&ucirc; &#x1E25;it&icirc;&#x1E6F;&#257;m b&#601;&#8217;ere&#x1E63; &#x1E25;ayy&icirc;m: </P>
<P>27&nbsp;w&#601;l&#333;&#8217; yi&#353;&#601;k&#601;&#x1E07;&ucirc; &#8217;e&#x1E6F;-gibw&#333;r&icirc;m n&#333;f&#601;l&icirc;m m&#275;&#8216;&#259;r&#275;l&icirc;m &#8217;&#259;&#353;er y&#257;r&#601;&#x1E0F;&ucirc;-&#353;&#601;&#8217;w&#333;l bi&#x1E35;&#601;l&ecirc;-mil&#601;&#x1E25;am&#601;t&#257;m wayyit&#601;n&ucirc; &#8217;e&#x1E6F;-&#x1E25;ar&#601;&#x1E07;w&#333;&#x1E6F;&#257;m t<sup>a</sup>&#x1E25;a&#x1E6F; r&#257;&#8217;&#353;&ecirc;hem wat&#601;h&icirc; &#8216;&#259;w&#333;n&#333;&#x1E6F;&#257;m &#8216;al-&#8216;a&#x1E63;&#601;mw&#333;&#x1E6F;&#257;m k&icirc;-&#x1E25;it&icirc;&#x1E6F; gibw&#333;r&icirc;m b&#601;&#8217;ere&#x1E63; &#x1E25;ayy&icirc;m: </P>
<P>28&nbsp;w&#601;&#8217;at&acirc; b&#601;&#x1E6F;w&#333;&#x1E35;&#601; &#8216;&#259;r&#275;l&icirc;m ti&#353;&#353;&#257;&#x1E07;ar w&#601;&#x1E6F;i&#353;&#601;ka&#x1E07; &#8217;e&#x1E6F;-&#x1E25;al&#601;l&ecirc;-&#x1E25;&#257;re&#x1E07;: </P>
<P>29&nbsp;&#353;&#257;mm&acirc; &#8217;&#277;&#x1E0F;w&#333;m m&#601;l&#257;&#x1E35;eyh&#257; w&#601;&#x1E35;&#257;l-n&#601;&#347;&icirc;&#8217;eyh&#257; &#8217;&#259;&#353;er-nit&#601;n&ucirc; &#x1E07;i&#x1E21;&#601;&#x1E07;&ucirc;r&#257;&#x1E6F;&#257;m &#8217;e&#x1E6F;-&#x1E25;al&#601;l&ecirc;-&#x1E25;&#257;re&#x1E07; h&#275;mm&acirc; &#8217;e&#x1E6F;-&#8216;&#259;r&#275;l&icirc;m yi&#353;&#601;k&#257;&#x1E07;&ucirc; w&#601;&#8217;e&#x1E6F;-y&#333;r&#601;&#x1E0F;&ecirc; &#x1E07;w&#333;r: </P>
<P>30&nbsp;&#353;&#257;mm&acirc; n&#601;s&icirc;&#x1E35;&ecirc; &#x1E63;&#257;fw&#333;n kull&#257;m w&#601;&#x1E35;&#257;l-&#x1E63;i&#x1E0F;&#333;n&icirc; &#8217;&#259;&#353;er-y&#257;r&#601;&#x1E0F;&ucirc; &#8217;e&#x1E6F;-&#x1E25;&#259;l&#257;l&icirc;m b&#601;&#x1E25;it&icirc;&#x1E6F;&#257;m mi&#x1E21;&#601;&#x1E07;&ucirc;r&#257;&#x1E6F;&#257;m bw&#333;&#353;&icirc;m wayyi&#353;&#601;k&#601;&#x1E07;&ucirc; &#8216;&#259;r&#275;l&icirc;m &#8217;e&#x1E6F;-&#x1E25;al&#601;l&ecirc;-&#x1E25;ere&#x1E07; wayyi&#347;&#601;&#8217;&ucirc; &#x1E35;&#601;limm&#257;&#x1E6F;&#257;m &#8217;e&#x1E6F;-yw&#333;r&#601;&#x1E0F;&ecirc; &#x1E07;w&#333;r: </P>
<P>31&nbsp;&#8217;w&#333;&#x1E6F;&#257;m yir&#601;&#8217;eh far&#601;&#8216;&#333;h w&#601;ni&#x1E25;am &#8216;al-k&#257;l-<font color="brown">h&#259;mw&#333;n&#333;h</font> <font color="blue">h&#259;mw&#333;nw&#333;<font color="red"><sup>m</font></sup></font> &#x1E25;al&#601;l&ecirc;-&#x1E25;ere&#x1E07; par&#601;&#8216;&#333;h w&#601;&#x1E35;&#257;l-&#x1E25;&ecirc;lw&#333; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>32&nbsp;k&icirc;-n&#257;&#x1E6F;at&icirc; &#8217;e&#x1E6F;-<font color="brown">&#x1E25;it&icirc;&#x1E6F;w&#333;</font> <font color="blue">&#x1E25;it&icirc;&#x1E6F;&icirc;<font color="red"><sup>9</font></sup></font> b&#601;&#8217;ere&#x1E63; &#x1E25;ayy&icirc;m w&#601;hu&#353;&#601;ka&#x1E07; b&#601;&#x1E6F;w&#333;&#x1E35;&#601; &#8216;&#259;r&#275;l&icirc;m &#8217;e&#x1E6F;-&#x1E25;al&#601;l&ecirc;-&#x1E25;ere&#x1E07; par&#601;&#8216;&#333;h w&#601;&#x1E35;&#257;l-h&#259;mw&#333;n&#333;h<font color="red"><sup>q</font></sup> n&#601;&#8217;um &#8217;&#259;&#x1E0F;&#333;n&#257;y y&#601;hwih: f</P>
</TD>
</TABLE>
<P><HR>
<CENTER>
<A HREF="eze033.htm">Next: Ezekiel (Yechezqel) Chapter 33</A></CENTER>
</BODY>
</HTML>
