[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jon004)  [KJV](../kjv/jon004)  [Sep](../sep/jon004.md) 
[Vul](../vul/jon004.md)   
  
[Jonah (Yonah) Index](jon.md)  
  [Previous](jon003)  [Next](mic001.md) 

------------------------------------------------------------------------

### Tanach (Hebrew): Jonah (Yonah) Chapter 4

‎<span id="001">1</span> ‏וַיֵּ֥רַע אֶל־יוֹנָ֖ה רָעָ֣ה גְדוֹלָ֑ה
וַיִּ֖חַר לֽוֹ׃

‎<span id="002">2</span> ‏וַיִּתְפַּלֵּ֨ל אֶל־יְהוָ֜ה וַיֹּאמַ֗ר אָנָּ֤ה
יְהוָה֙ הֲלוֹא־זֶ֣ה דְבָרִ֗י עַד־הֱיוֹתִי֙ עַל־אַדְמָתִ֔י עַל־כֵּ֥ן
קִדַּ֖מְתִּי לִבְרֹ֣חַ תַּרְשִׁ֑ישָׁה כִּ֣י יָדַ֗עְתִּי כִּ֤י אַתָּה֙
אֵֽל־חַנּ֣וּן וְרַח֔וּם אֶ֤רֶךְ אַפַּ֙יִם֙ וְרַב־חֶ֔סֶד וְנִחָ֖ם
עַל־הָרָעָֽה׃

‎<span id="003">3</span> ‏וְעַתָּ֣ה יְהוָ֔ה קַח־נָ֥א אֶת־נַפְשִׁ֖י
מִמֶּ֑נִּי כִּ֛י ט֥וֹב מוֹתִ֖י מֵחַיָּֽי׃ ס

‎<span id="004">4</span> ‏וַיֹּ֣אמֶר יְהוָ֔ה הַהֵיטֵ֖ב חָ֥רָה לָֽךְ׃

‎<span id="005">5</span> ‏וַיֵּצֵ֤א יוֹנָה֙ מִן־הָעִ֔יר וַיֵּ֖שֶׁב
מִקֶּ֣דֶם לָעִ֑יר וַיַּעַשׂ֩ ל֨וֹ שָׁ֜ם סֻכָּ֗ה וַיֵּ֤שֶׁב תַּחְתֶּ֙יהָ֙
בַּצֵּ֔ל עַ֚ד אֲשֶׁ֣ר יִרְאֶ֔ה מַה־יִּהְיֶ֖ה בָּעִֽיר׃

‎<span id="006">6</span> ‏וַיְמַ֣ן יְהוָֽה־אֱ֠לֹהִים קִיקָי֞וֹן
וַיַּ֣עַל׀ מֵעַ֣ל לְיוֹנָ֗ה לִֽהְי֥וֹת צֵל֙ עַל־רֹאשׁ֔וֹ לְהַצִּ֥יל ל֖וֹ
מֵרָֽעָת֑וֹ וַיִּשְׂמַ֥ח יוֹנָ֛ה עַל־הַקִּֽיקָי֖וֹן שִׂמְחָ֥ה גְדוֹלָֽה׃

‎<span id="007">7</span> ‏וַיְמַ֤ן הָֽאֱלֹהִים֙ תּוֹלַ֔עַת בַּעֲל֥וֹת
הַשַּׁ֖חַר לַֽמָּחֳרָ֑ת וַתַּ֥ךְ אֶת־הַקִּֽיקָי֖וֹן וַיִּיבָֽשׁ׃

‎<span id="008">8</span> ‏וַיְהִ֣י׀ כִּזְרֹ֣חַ הַשֶּׁ֗מֶשׁ וַיְמַ֨ן
אֱלֹהִ֜ים ר֤וּחַ קָדִים֙ חֲרִישִׁ֔ית וַתַּ֥ךְ הַשֶּׁ֛מֶשׁ עַל־רֹ֥אשׁ
יוֹנָ֖ה וַיִּתְעַלָּ֑ף וַיִּשְׁאַ֤ל אֶת־נַפְשׁוֹ֙ לָמ֔וּת וַיֹּ֕אמֶר
ט֥וֹב מוֹתִ֖י מֵחַיָּֽי׃

‎<span id="009">9</span> ‏וַיֹּ֤אמֶר אֱלֹהִים֙ אֶל־יוֹנָ֔ה הַהֵיטֵ֥ב
חָרָֽה־לְךָ֖ עַל־הַקִּֽיקָי֑וֹן וַיֹּ֕אמֶר הֵיטֵ֥ב חָֽרָה־לִ֖י
עַד־מָֽוֶת׃

‎<span id="010">10</span> ‏וַיֹּ֣אמֶר יְהוָ֔ה אַתָּ֥ה חַ֙סְתָּ֙
עַל־הַקִּ֣יקָי֔וֹן אֲשֶׁ֛ר לֹא־עָמַ֥לְתָּ בּ֖וֹ וְלֹ֣א גִדַּלְתּ֑וֹ
שֶׁבִּן־לַ֥יְלָה הָיָ֖ה וּבִן־לַ֥יְלָה אָבָֽד׃

‎<span id="011">11</span> ‏וַֽאֲנִי֙ לֹ֣א אָח֔וּס עַל־נִינְוֵ֖ה הָעִ֣יר
הַגְּדוֹלָ֑ה אֲשֶׁ֣ר יֶשׁ־בָּ֡הּ הַרְבֵּה֩ מִֽשְׁתֵּים־עֶשְׂרֵ֨ה רִבּ֜וֹ
אָדָ֗ם אֲשֶׁ֤ר לֹֽא־יָדַע֙ בֵּין־יְמִינ֣וֹ לִשְׂמֹאל֔וֹ וּבְהֵמָ֖ה
רַבָּֽה׃

1 wayyēr<sup>a</sup>‘ ’el-ywōnâ rā‘â ḡəḏwōlâ wayyiḥar lwō:

2 wayyiṯəpallēl ’el-yəhwâ wayyō’mar ’ānnâ yəhwâ hălwō’-zeh ḏəḇārî
‘aḏ-hĕywōṯî ‘al-’aḏəmāṯî ‘al-kēn qidamətî liḇərōḥa tarəšîšâ kî
yāḏ<sup>a</sup>‘ətî kî ’atâ ’ēl-ḥannûn wər<sup>a</sup>ḥûm ’ereḵə ’apayim
wəraḇ-ḥeseḏ wəniḥām ‘al-hārā‘â:

3 wə‘atâ yəhwâ q<sup>a</sup>ḥ-nā’ ’eṯ-nafəšî mimmennî kî ṭwōḇ mwōṯî
mēḥayyāy: s

4 wayyō’mer yəhwâ hahêṭēḇ ḥārâ lāḵə:

5 wayyēṣē’ ywōnâ min-hā‘îr wayyēšeḇ miqqeḏem lā‘îr wayy<sup>a</sup>‘aś
lwō šām sukâ wayyēšeḇ t<sup>a</sup>ḥəteyhā baṣṣēl ‘aḏ ’ăšer yirə’eh
mah-yyihəyeh bā‘îr:

6 wayəman yəhwâ-’ĕlōhîm qîqāywōn wayy<sup>a</sup>‘al\| mē‘al ləywōnâ
lihəywōṯ ṣēl ‘al-rō’šwō ləhaṣṣîl lwō mērā‘āṯwō wayyiśəm<sup>a</sup>ḥ
ywōnâ ‘al-haqqîqāywōn śiməḥâ ḡəḏwōlâ:

7 wayəman hā’ĕlōhîm twōl<sup>a</sup>‘aṯ b<sup>a</sup>‘ălwōṯ
hašš<sup>a</sup>ḥar lammāḥŏrāṯ wataḵə ’eṯ-haqqîqāywōn wayyîḇāš:

8 wayəhî\| kizərōḥa haššemeš wayəman ’ĕlōhîm rûḥa qāḏîm ḥărîšîṯ wataḵə
haššemeš ‘al-rō’š ywōnâ wayyiṯə‘allāf wayyišə’al ’eṯ-nafəšwō lāmûṯ
wayyō’mer ṭwōḇ mwōṯî mēḥayyāy:

9 wayyō’mer ’ĕlōhîm ’el-ywōnâ hahêṭēḇ ḥārâ-ləḵā ‘al-haqqîqāywōn
wayyō’mer hêṭēḇ ḥārâ-lî ‘aḏ-māweṯ:

10 wayyō’mer yəhwâ ’atâ ḥasətā ‘al-haqqîqāywōn ’ăšer lō’-‘āmalətā bwō
wəlō’ ḡidalətwō šebin-layəlâ hāyâ ûḇin-layəlâ ’āḇāḏ:

11 wa’ănî lō’ ’āḥûs ‘al-nînəwēh hā‘îr hagəḏwōlâ ’ăšer yeš-bāh harəbēh
mišətêm-‘eśərēh ribwō ’āḏām ’ăšer lō’-yāḏ<sup>a</sup>‘ bên-yəmînwō
liśəmō’lwō ûḇəhēmâ rabâ:

------------------------------------------------------------------------

[Next: Micah (Mikhah) Chapter 1](mic001.md)
