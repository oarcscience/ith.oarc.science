<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 27</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze027.htm">Polyglot</A>&nbsp;
<A HREF="../kjv/eze027.htm">KJV</A>&nbsp;
<A HREF="../sep/eze027.htm">Sep</A>&nbsp;
<A HREF="../vul/eze027.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze026.htm">Previous</A>&nbsp;
<A HREF="eze028.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 27</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאַתָּ֣ה בֶן־אָדָ֔ם שָׂ֥א עַל־צֹ֖ר קִינָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְאָמַרְתָּ֣ לְצ֗וֹר <font color="brown">הישבתי</font> <font color="blue">הַיֹּשֶׁ֙בֶת֙</font> עַל־מְבוֹאֹ֣ת יָ֔ם רֹכֶ֙לֶת֙ הָֽעַמִּ֔ים אֶל־אִיִּ֖ים רַבִּ֑ים כֹּ֤ה אָמַר֙ אֲדֹנָ֣י יְהוִ֔ה צ֕וֹר אַ֣תְּ אָמַ֔רְתְּ אֲנִ֖י כְּלִ֥ילַת יֹֽפִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּלֵ֥ב יַמִּ֖ים גְּבוּלָ֑יִךְ בֹּנַ֕יִךְ כָּלְל֖וּ יָפְיֵֽךְ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בְּרוֹשִׁ֤ים מִשְּׂנִיר֙ בָּ֣נוּ לָ֔ךְ אֵ֖ת כָּל־לֻֽחֹתָ֑יִם אֶ֤רֶז מִלְּבָנוֹן֙ לָקָ֔חוּ לַעֲשׂ֥וֹת תֹּ֖רֶן עָלָֽיִךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַלּוֹנִים֙ מִבָּ֔שָׁן עָשׂ֖וּ מִשּׁוֹטָ֑יִךְ קַרְשֵׁ֤ךְ עָֽשׂוּ־שֵׁן֙ בַּת־אֲשֻׁרִ֔ים מֵאִיֵּ֖י <font color="brown">כתים</font> <font color="blue">כִּתִּיִּֽים׃</font> </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שֵׁשׁ־בְּרִקְמָ֤ה מִמִּצְרַ֙יִם֙ הָיָ֣ה מִפְרָשֵׂ֔ךְ לִהְי֥וֹת לָ֖ךְ לְנֵ֑ס תְּכֵ֧לֶת וְאַרְגָּמָ֛ן מֵאִיֵּ֥י אֱלִישָׁ֖ה הָיָ֥ה מְכַסֵּֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יֹשְׁבֵ֤י צִידוֹן֙ וְאַרְוַ֔ד הָי֥וּ שָׁטִ֖ים לָ֑ךְ חֲכָמַ֤יִךְ צוֹר֙ הָ֣יוּ בָ֔ךְ הֵ֖מָּה חֹבְלָֽיִךְ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;זִקְנֵ֨י גְבַ֤ל וַחֲכָמֶ֙יהָ֙ הָ֣יוּ בָ֔ךְ מַחֲזִיקֵ֖י בִּדְקֵ֑ךְ כָּל־אֳנִיּ֨וֹת הַיָּ֤ם וּמַלָּֽחֵיהֶם֙ הָ֣יוּ בָ֔ךְ לַעֲרֹ֖ב מַעֲרָבֵֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;פָּרַ֨ס וְל֤וּד וּפוּט֙ הָי֣וּ בְחֵילֵ֔ךְ אַנְשֵׁ֖י מִלְחַמְתֵּ֑ךְ מָגֵ֤ן וְכוֹבַע֙ תִּלּוּ־בָ֔ךְ הֵ֖מָּה נָתְנ֥וּ הֲדָרֵֽךְ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בְּנֵ֧י אַרְוַ֣ד וְחֵילֵ֗ךְ עַל־חוֹמוֹתַ֙יִךְ֙ סָבִ֔יב וְגַ֨מָּדִ֔ים בְּמִגְדְּלוֹתַ֖יִךְ הָי֑וּ שִׁלְטֵיהֶ֞ם תִּלּ֤וּ עַל־חוֹמוֹתַ֙יִךְ֙ סָבִ֔יב הֵ֖מָּה כָּלְל֥וּ יָפְיֵֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;תַּרְשִׁ֥ישׁ סֹחַרְתֵּ֖ךְ מֵרֹ֣ב כָּל־ה֑וֹן בְּכֶ֤סֶף בַּרְזֶל֙ בְּדִ֣יל וְעוֹפֶ֔רֶת נָתְנ֖וּ עִזְבוֹנָֽיִךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יָוָ֤ן תֻּבַל֙ וָמֶ֔שֶׁךְ הֵ֖מָּה רֹֽכְלָ֑יִךְ בְּנֶ֤פֶשׁ אָדָם֙ וּכְלֵ֣י נְחֹ֔שֶׁת נָתְנ֖וּ מַעֲרָבֵֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִבֵּ֖ית תּוֹגַרְמָ֑ה סוּסִ֤ים וּפָֽרָשִׁים֙ וּפְרָדִ֔ים נָתְנ֖וּ עִזְבוֹנָֽיִךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּנֵ֤י דְדָן֙ רֹֽכְלַ֔יִךְ אִיִּ֥ים רַבִּ֖ים סְחֹרַ֣ת יָדֵ֑ךְ קַרְנ֥וֹת שֵׁן֙ <font color="brown">והובנים</font> <font color="blue">וְהָבְנִ֔ים</font> הֵשִׁ֖יבוּ אֶשְׁכָּרֵֽךְ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֲרָ֥ם סֹחַרְתֵּ֖ךְ מֵרֹ֣ב מַעֲשָׂ֑יִךְ בְּ֠נֹפֶךְ אַרְגָּמָ֨ן וְרִקְמָ֤ה וּבוּץ֙ וְרָאמֹ֣ת וְכַדְכֹּ֔ד נָתְנ֖וּ בְּעִזְבוֹנָֽיִךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יְהוּדָה֙ וְאֶ֣רֶץ יִשְׂרָאֵ֔ל הֵ֖מָּה רֹכְלָ֑יִךְ בְּחִטֵּ֣י מִ֠נִּית וּפַנַּ֨ג וּדְבַ֤שׁ וָשֶׁ֙מֶן֙ וָצֹ֔רִי נָתְנ֖וּ מַעֲרָבֵֽךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;דַּמֶּ֧שֶׂק סֹחַרְתֵּ֛ךְ בְּרֹ֥ב מַעֲשַׂ֖יִךְ מֵרֹ֣ב כָּל־ה֑וֹן בְּיֵ֥ין חֶלְבּ֖וֹן וְצֶ֥מֶר צָֽחַר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְדָ֤ן וְיָוָן֙ מְאוּזָּ֔ל בְּעִזְבוֹנַ֖יִךְ נָתָ֑נּוּ בַּרְזֶ֤ל עָשׁוֹת֙ קִדָּ֣ה וְקָנֶ֔ה בְּמַעֲרָבֵ֖ךְ הָיָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;דְּדָן֙ רֹֽכַלְתֵּ֔ךְ בְבִגְדֵי־חֹ֖פֶשׁ לְרִכְבָּֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;עֲרַב֙ וְכָל־נְשִׂיאֵ֣י קֵדָ֔ר הֵ֖מָּה סֹחֲרֵ֣י יָדֵ֑ךְ בְּכָרִ֤ים וְאֵילִים֙ וְעַתּוּדִ֔ים בָּ֖ם סֹחֲרָֽיִךְ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;רֹכְלֵ֤י שְׁבָא֙ וְרַעְמָ֔ה הֵ֖מָּה רֹכְלָ֑יִךְ בְּרֹ֨אשׁ כָּל־בֹּ֜שֶׂם וּבְכָל־אֶ֤בֶן יְקָרָה֙ וְזָהָ֔ב נָתְנ֖וּ עִזְבוֹנָֽיִךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;חָרָ֤ן וְכַנֵּה֙ וָעֶ֔דֶן רֹכְלֵ֖י שְׁבָ֑א אַשּׁ֖וּר כִּלְמַ֥ד רֹכַלְתֵּֽךְ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הֵ֤מָּה רֹכְלַ֙יִךְ֙ בְּמַכְלֻלִ֔ים בִּגְלוֹמֵי֙ תְּכֵ֣לֶת וְרִקְמָ֔ה וּבְגִנְזֵ֖י בְּרֹמִ֑ים בַּחֲבָלִ֧ים חֲבֻשִׁ֛ים וַאֲרֻזִ֖ים בְּמַרְכֻלְתֵּֽךְ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אֳנִיּ֣וֹת תַּרְשִׁ֔ישׁ שָׁרוֹתַ֖יִךְ מַעֲרָבֵ֑ךְ וַתִּמָּלְאִ֧י וַֽתִּכְבְּדִ֛י מְאֹ֖ד בְּלֵ֥ב<font color="red"><sup>3</font></sup> יַמִּֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בְּמַ֤יִם רַבִּים֙ הֱבִיא֔וּךְ הַשָּׁטִ֖ים אֹתָ֑ךְ ר֚וּחַ הַקָּדִ֔ים שְׁבָרֵ֖ךְ בְּלֵ֥ב יַמִּֽים׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הוֹנֵךְ֙ וְעִזְבוֹנַ֔יִךְ מַעֲרָבֵ֕ךְ מַלָּחַ֖יִךְ וְחֹבְלָ֑יִךְ מַחֲזִיקֵ֣י בִדְקֵ֣ך<font color="red"><sup>m</font></sup> וְֽעֹרְבֵ֣י מַ֠עֲרָבֵךְ וְכָל־אַנְשֵׁ֨י מִלְחַמְתֵּ֜ךְ אֲשֶׁר־בָּ֗ךְ וּבְכָל־קְהָלֵךְ֙ אֲשֶׁ֣ר בְּתוֹכֵ֔ךְ יִפְּלוּ֙ בְּלֵ֣ב יַמִּ֔ים בְּי֖וֹם מַפַּלְתֵּֽךְ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;לְק֖וֹל זַעֲקַ֣ת חֹבְלָ֑יִךְ יִרְעֲשׁ֖וּ מִגְרֹשֽׁוֹת׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְֽיָרְד֞וּ מֵאָנִיּֽוֹתֵיהֶ֗ם<font color="red"><sup>1</font></sup> כֹּ֚ל תֹּפְשֵׂ֣י מָשׁ֔וֹט מַלָּחִ֕ים כֹּ֖ל חֹבְלֵ֣י הַיָּ֑ם אֶל־הָאָ֖רֶץ יַעֲמֹֽדוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְהִשְׁמִ֤יעוּ עָלַ֙יִךְ֙ בְּקוֹלָ֔ם וְיִזְעֲק֖וּ מָרָ֑ה וְיַעֲל֤וּ עָֽפָר֙ עַל־רָ֣אשֵׁיהֶ֔ם בָּאֵ֖פֶר יִתְפַּלָּֽשׁוּ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְהִקְרִ֤יחוּ אֵלַ֙יִךְ֙ קָרְחָ֔ה וְחָגְר֖וּ שַׂקִּ֑ים וּבָכ֥וּ אֵלַ֛יִךְ בְּמַר־נֶ֖פֶשׁ מִסְפֵּ֥ד מָֽר׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְנָשְׂא֨וּ אֵלַ֤יִךְ בְּנִיהֶם֙ קִינָ֔ה וְקוֹנְנ֖וּ עָלָ֑יִךְ מִ֣י כְצ֔וֹר כְּדֻמָ֖ה בְּת֥וֹךְ הַיָּֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;בְּצֵ֤את עִזְבוֹנַ֙יִךְ֙ מִיַּמִּ֔ים הִשְׂבַּ֖עַתְּ עַמִּ֣ים רַבִּ֑ים בְּרֹ֤ב הוֹנַ֙יִךְ֙ וּמַ֣עֲרָבַ֔יִךְ הֶעֱשַׁ֖רְתְּ מַלְכֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;עֵ֛ת נִשְׁבֶּ֥רֶת מִיַּמִּ֖ים בְּמַֽעֲמַקֵּי־מָ֑יִם מַעֲרָבֵ֥ךְ וְכָל־קְהָלֵ֖ךְ בְּתוֹכֵ֥ךְ נָפָֽלוּ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;כֹּ֚ל יֹשְׁבֵ֣י הָאִיִּ֔ים שָׁמְמ֖וּ עָלָ֑יִךְ וּמַלְכֵיהֶם֙ שָׂ֣עֲרוּ שַׂ֔עַר רָעֲמ֖וּ פָּנִֽים׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;סֹֽחֲרִים֙ בָּ֣עַמִּ֔ים שָׁרְק֖וּ עָלָ֑יִךְ בַּלָּה֣וֹת הָיִ֔ית וְאֵינֵ֖ךְ עַד־עוֹלָֽם׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>2&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m &#347;&#257;&#8217; &#8216;al-&#x1E63;&#333;r q&icirc;n&acirc;: </P>
<P>3&nbsp;w&#601;&#8217;&#257;mar&#601;t&#257; l&#601;&#x1E63;w&#333;r <font color="brown">hayy&#333;&#353;a&#x1E07;&#601;t&icirc;</font> <font color="blue">hayy&#333;&#353;e&#x1E07;e&#x1E6F;</font> &#8216;al-m&#601;&#x1E07;w&#333;&#8217;&#333;&#x1E6F; y&#257;m r&#333;&#x1E35;ele&#x1E6F; h&#257;&#8216;amm&icirc;m &#8217;el-&#8217;&icirc;y&icirc;m rab&icirc;m k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#x1E63;w&#333;r &#8217;at&#601; &#8217;&#257;mar&#601;t&#601; &#8217;&#259;n&icirc; k&#601;l&icirc;la&#x1E6F; y&#333;f&icirc;: </P>
<P>4&nbsp;b&#601;l&#275;&#x1E07; yamm&icirc;m g&#601;&#x1E07;&ucirc;l&#257;yi&#x1E35;&#601; b&#333;nayi&#x1E35;&#601; k&#257;l&#601;l&ucirc; y&#257;f&#601;y&#275;&#x1E35;&#601;: </P>
<P>5&nbsp;b&#601;rw&#333;&#353;&icirc;m mi&#347;&#347;&#601;n&icirc;r b&#257;n&ucirc; l&#257;&#x1E35;&#601; &#8217;&#275;&#x1E6F; k&#257;l-lu&#x1E25;&#333;&#x1E6F;&#257;yim &#8217;erez mill&#601;&#x1E07;&#257;nw&#333;n l&#257;q&#257;&#x1E25;&ucirc; l<sup>a</sup>&#8216;&#259;&#347;w&#333;&#x1E6F; t&#333;ren &#8216;&#257;l&#257;yi&#x1E35;&#601;: </P>
<P>6&nbsp;&#8217;allw&#333;n&icirc;m mib&#257;&#353;&#257;n &#8216;&#257;&#347;&ucirc; mi&#353;&#353;w&#333;&#x1E6D;&#257;yi&#x1E35;&#601; qar&#601;&#353;&#275;&#x1E35;&#601; &#8216;&#257;&#347;&ucirc;-&#353;&#275;n ba&#x1E6F;-&#8217;&#259;&#353;ur&icirc;m m&#275;&#8217;&icirc;y&ecirc; <font color="brown">kit&icirc;yim</font> <font color="blue">kit&icirc;y&icirc;m:</font> </P>
<P>7&nbsp;&#353;&#275;&#353;-b&#601;riq&#601;m&acirc; mimmi&#x1E63;&#601;rayim h&#257;y&acirc; mif&#601;r&#257;&#347;&#275;&#x1E35;&#601; lih&#601;yw&#333;&#x1E6F; l&#257;&#x1E35;&#601; l&#601;n&#275;s t&#601;&#x1E35;&#275;le&#x1E6F; w&#601;&#8217;ar&#601;g&#257;m&#257;n m&#275;&#8217;&icirc;y&ecirc; &#8217;&#277;l&icirc;&#353;&acirc; h&#257;y&acirc; m&#601;&#x1E35;ass&#275;&#x1E35;&#601;: </P>
<P>8&nbsp;y&#333;&#353;&#601;&#x1E07;&ecirc; &#x1E63;&icirc;&#x1E0F;w&#333;n w&#601;&#8217;ar&#601;wa&#x1E0F; h&#257;y&ucirc; &#353;&#257;&#x1E6D;&icirc;m l&#257;&#x1E35;&#601; &#x1E25;&#259;&#x1E35;&#257;mayi&#x1E35;&#601; &#x1E63;w&#333;r h&#257;y&ucirc; &#x1E07;&#257;&#x1E35;&#601; h&#275;mm&acirc; &#x1E25;&#333;&#x1E07;&#601;l&#257;yi&#x1E35;&#601;: </P>
<P>9&nbsp;ziq&#601;n&ecirc; &#x1E21;&#601;&#x1E07;al w<sup>a</sup>&#x1E25;&#259;&#x1E35;&#257;meyh&#257; h&#257;y&ucirc; &#x1E07;&#257;&#x1E35;&#601; m<sup>a</sup>&#x1E25;&#259;z&icirc;q&ecirc; bi&#x1E0F;&#601;q&#275;&#x1E35;&#601; k&#257;l-&#8217;&#335;n&icirc;yw&#333;&#x1E6F; hayy&#257;m &ucirc;mall&#257;&#x1E25;&ecirc;hem h&#257;y&ucirc; &#x1E07;&#257;&#x1E35;&#601; l<sup>a</sup>&#8216;&#259;r&#333;&#x1E07; m<sup>a</sup>&#8216;&#259;r&#257;&#x1E07;&#275;&#x1E35;&#601;: </P>
<P>10&nbsp;p&#257;ras w&#601;l&ucirc;&#x1E0F; &ucirc;f&ucirc;&#x1E6D; h&#257;y&ucirc; &#x1E07;&#601;&#x1E25;&ecirc;l&#275;&#x1E35;&#601; &#8217;an&#601;&#353;&ecirc; mil&#601;&#x1E25;am&#601;t&#275;&#x1E35;&#601; m&#257;&#x1E21;&#275;n w&#601;&#x1E35;w&#333;&#x1E07;<sup>a</sup>&#8216; till&ucirc;-&#x1E07;&#257;&#x1E35;&#601; h&#275;mm&acirc; n&#257;&#x1E6F;&#601;n&ucirc; h&#259;&#x1E0F;&#257;r&#275;&#x1E35;&#601;: </P>
<P>11&nbsp;b&#601;n&ecirc; &#8217;ar&#601;wa&#x1E0F; w&#601;&#x1E25;&ecirc;l&#275;&#x1E35;&#601; &#8216;al-&#x1E25;w&#333;mw&#333;&#x1E6F;ayi&#x1E35;&#601; s&#257;&#x1E07;&icirc;&#x1E07; w&#601;&#x1E21;amm&#257;&#x1E0F;&icirc;m b&#601;mi&#x1E21;&#601;d&#601;lw&#333;&#x1E6F;ayi&#x1E35;&#601; h&#257;y&ucirc; &#353;il&#601;&#x1E6D;&ecirc;hem till&ucirc; &#8216;al-&#x1E25;w&#333;mw&#333;&#x1E6F;ayi&#x1E35;&#601; s&#257;&#x1E07;&icirc;&#x1E07; h&#275;mm&acirc; k&#257;l&#601;l&ucirc; y&#257;f&#601;y&#275;&#x1E35;&#601;: </P>
<P>12&nbsp;tar&#601;&#353;&icirc;&#353; s&#333;&#x1E25;ar&#601;t&#275;&#x1E35;&#601; m&#275;r&#333;&#x1E07; k&#257;l-hw&#333;n b&#601;&#x1E35;esef bar&#601;zel b&#601;&#x1E0F;&icirc;l w&#601;&#8216;w&#333;fere&#x1E6F; n&#257;&#x1E6F;&#601;n&ucirc; &#8216;iz&#601;&#x1E07;w&#333;n&#257;yi&#x1E35;&#601;: </P>
<P>13&nbsp;y&#257;w&#257;n tu&#x1E07;al w&#257;me&#353;e&#x1E35;&#601; h&#275;mm&acirc; r&#333;&#x1E35;&#601;l&#257;yi&#x1E35;&#601; b&#601;nefe&#353; &#8217;&#257;&#x1E0F;&#257;m &ucirc;&#x1E35;&#601;l&ecirc; n&#601;&#x1E25;&#333;&#353;e&#x1E6F; n&#257;&#x1E6F;&#601;n&ucirc; m<sup>a</sup>&#8216;&#259;r&#257;&#x1E07;&#275;&#x1E35;&#601;: </P>
<P>14&nbsp;mib&ecirc;&#x1E6F; tw&#333;&#x1E21;ar&#601;m&acirc; s&ucirc;s&icirc;m &ucirc;f&#257;r&#257;&#353;&icirc;m &ucirc;f&#601;r&#257;&#x1E0F;&icirc;m n&#257;&#x1E6F;&#601;n&ucirc; &#8216;iz&#601;&#x1E07;w&#333;n&#257;yi&#x1E35;&#601;: </P>
<P>15&nbsp;b&#601;n&ecirc; &#x1E0F;&#601;&#x1E0F;&#257;n r&#333;&#x1E35;&#601;layi&#x1E35;&#601; &#8217;&icirc;y&icirc;m rab&icirc;m s&#601;&#x1E25;&#333;ra&#x1E6F; y&#257;&#x1E0F;&#275;&#x1E35;&#601; qar&#601;nw&#333;&#x1E6F; &#353;&#275;n <font color="brown">w&#601;hw&#333;&#x1E07;&#601;n&icirc;m</font> <font color="blue">w&#601;h&#257;&#x1E07;&#601;n&icirc;m</font> h&#275;&#353;&icirc;&#x1E07;&ucirc; &#8217;e&#353;&#601;k&#257;r&#275;&#x1E35;&#601;: </P>
<P>16&nbsp;&#8217;&#259;r&#257;m s&#333;&#x1E25;ar&#601;t&#275;&#x1E35;&#601; m&#275;r&#333;&#x1E07; m<sup>a</sup>&#8216;&#259;&#347;&#257;yi&#x1E35;&#601; b&#601;n&#333;fe&#x1E35;&#601; &#8217;ar&#601;g&#257;m&#257;n w&#601;riq&#601;m&acirc; &ucirc;&#x1E07;&ucirc;&#x1E63; w&#601;r&#257;&#8217;m&#333;&#x1E6F; w&#601;&#x1E35;a&#x1E0F;&#601;k&#333;&#x1E0F; n&#257;&#x1E6F;&#601;n&ucirc; b&#601;&#8216;iz&#601;&#x1E07;w&#333;n&#257;yi&#x1E35;&#601;: </P>
<P>17&nbsp;y&#601;h&ucirc;&#x1E0F;&acirc; w&#601;&#8217;ere&#x1E63; yi&#347;&#601;r&#257;&#8217;&#275;l h&#275;mm&acirc; r&#333;&#x1E35;&#601;l&#257;yi&#x1E35;&#601; b&#601;&#x1E25;i&#x1E6D;&#x1E6D;&ecirc; minn&icirc;&#x1E6F; &ucirc;fanna&#x1E21; &ucirc;&#x1E0F;&#601;&#x1E07;a&#353; w&#257;&#353;emen w&#257;&#x1E63;&#333;r&icirc; n&#257;&#x1E6F;&#601;n&ucirc; m<sup>a</sup>&#8216;&#259;r&#257;&#x1E07;&#275;&#x1E35;&#601;: </P>
<P>18&nbsp;damme&#347;eq s&#333;&#x1E25;ar&#601;t&#275;&#x1E35;&#601; b&#601;r&#333;&#x1E07; m<sup>a</sup>&#8216;&#259;&#347;ayi&#x1E35;&#601; m&#275;r&#333;&#x1E07; k&#257;l-hw&#333;n b&#601;y&ecirc;n &#x1E25;el&#601;bw&#333;n w&#601;&#x1E63;emer &#x1E63;&#257;&#x1E25;ar: </P>
<P>19&nbsp;w&#601;&#x1E0F;&#257;n w&#601;y&#257;w&#257;n m&#601;&#8217;&ucirc;zz&#257;l b&#601;&#8216;iz&#601;&#x1E07;w&#333;nayi&#x1E35;&#601; n&#257;&#x1E6F;&#257;nn&ucirc; bar&#601;zel &#8216;&#257;&#353;w&#333;&#x1E6F; qid&acirc; w&#601;q&#257;neh b&#601;m<sup>a</sup>&#8216;&#259;r&#257;&#x1E07;&#275;&#x1E35;&#601; h&#257;y&acirc;: </P>
<P>20&nbsp;d&#601;&#x1E0F;&#257;n r&#333;&#x1E35;al&#601;t&#275;&#x1E35;&#601; &#x1E07;&#601;&#x1E07;i&#x1E21;&#601;&#x1E0F;&ecirc;-&#x1E25;&#333;fe&#353; l&#601;ri&#x1E35;&#601;b&acirc;: </P>
<P>21&nbsp;&#8216;&#259;ra&#x1E07; w&#601;&#x1E35;&#257;l-n&#601;&#347;&icirc;&#8217;&ecirc; q&#275;&#x1E0F;&#257;r h&#275;mm&acirc; s&#333;&#x1E25;&#259;r&ecirc; y&#257;&#x1E0F;&#275;&#x1E35;&#601; b&#601;&#x1E35;&#257;r&icirc;m w&#601;&#8217;&ecirc;l&icirc;m w&#601;&#8216;at&ucirc;&#x1E0F;&icirc;m b&#257;m s&#333;&#x1E25;&#259;r&#257;yi&#x1E35;&#601;: </P>
<P>22&nbsp;r&#333;&#x1E35;&#601;l&ecirc; &#353;&#601;&#x1E07;&#257;&#8217; w&#601;r<sup>a</sup>&#8216;&#601;m&acirc; h&#275;mm&acirc; r&#333;&#x1E35;&#601;l&#257;yi&#x1E35;&#601; b&#601;r&#333;&#8217;&#353; k&#257;l-b&#333;&#347;em &ucirc;&#x1E07;&#601;&#x1E35;&#257;l-&#8217;e&#x1E07;en y&#601;q&#257;r&acirc; w&#601;z&acirc;&#257;&#x1E07; n&#257;&#x1E6F;&#601;n&ucirc; &#8216;iz&#601;&#x1E07;w&#333;n&#257;yi&#x1E35;&#601;: </P>
<P>23&nbsp;&#x1E25;&#257;r&#257;n w&#601;&#x1E35;ann&#275;h w&#257;&#8216;e&#x1E0F;en r&#333;&#x1E35;&#601;l&ecirc; &#353;&#601;&#x1E07;&#257;&#8217; &#8217;a&#353;&#353;&ucirc;r kil&#601;ma&#x1E0F; r&#333;&#x1E35;al&#601;t&#275;&#x1E35;&#601;: </P>
<P>24&nbsp;h&#275;mm&acirc; r&#333;&#x1E35;&#601;layi&#x1E35;&#601; b&#601;ma&#x1E35;&#601;lul&icirc;m bi&#x1E21;&#601;lw&#333;m&ecirc; t&#601;&#x1E35;&#275;le&#x1E6F; w&#601;riq&#601;m&acirc; &ucirc;&#x1E07;&#601;&#x1E21;in&#601;z&ecirc; b&#601;r&#333;m&icirc;m b<sup>a</sup>&#x1E25;&#259;&#x1E07;&#257;l&icirc;m &#x1E25;&#259;&#x1E07;u&#353;&icirc;m wa&#8217;&#259;ruz&icirc;m b&#601;mar&#601;&#x1E35;ul&#601;t&#275;&#x1E35;&#601;: </P>
<P>25&nbsp;&#8217;&#335;n&icirc;yw&#333;&#x1E6F; tar&#601;&#353;&icirc;&#353; &#353;&#257;rw&#333;&#x1E6F;ayi&#x1E35;&#601; m<sup>a</sup>&#8216;&#259;r&#257;&#x1E07;&#275;&#x1E35;&#601; watimm&#257;l&#601;&#8217;&icirc; wati&#x1E35;&#601;b&#601;&#x1E0F;&icirc; m&#601;&#8217;&#333;&#x1E0F; b&#601;l&#275;&#x1E07;<font color="red"><sup>3</font></sup> yamm&icirc;m: </P>
<P>26&nbsp;b&#601;mayim rab&icirc;m h&#277;&#x1E07;&icirc;&#8217;&ucirc;&#x1E35;&#601; ha&#353;&#353;&#257;&#x1E6D;&icirc;m &#8217;&#333;&#x1E6F;&#257;&#x1E35;&#601; r&ucirc;&#x1E25;a haqq&#257;&#x1E0F;&icirc;m &#353;&#601;&#x1E07;&#257;r&#275;&#x1E35;&#601; b&#601;l&#275;&#x1E07; yamm&icirc;m: </P>
<P>27&nbsp;hw&#333;n&#275;&#x1E35;&#601; w&#601;&#8216;iz&#601;&#x1E07;w&#333;nayi&#x1E35;&#601; m<sup>a</sup>&#8216;&#259;r&#257;&#x1E07;&#275;&#x1E35;&#601; mall&#257;&#x1E25;ayi&#x1E35;&#601; w&#601;&#x1E25;&#333;&#x1E07;&#601;l&#257;yi&#x1E35;&#601; m<sup>a</sup>&#x1E25;&#259;z&icirc;q&ecirc; &#x1E07;i&#x1E0F;&#601;q&#275;&#x1E35;<font color="red"><sup>m</font></sup> w&#601;&#8216;&#333;r&#601;&#x1E07;&ecirc; m<sup>a</sup>&#8216;&#259;r&#257;&#x1E07;&#275;&#x1E35;&#601; w&#601;&#x1E35;&#257;l-&#8217;an&#601;&#353;&ecirc; mil&#601;&#x1E25;am&#601;t&#275;&#x1E35;&#601; &#8217;&#259;&#353;er-b&#257;&#x1E35;&#601; &ucirc;&#x1E07;&#601;&#x1E35;&#257;l-q&#601;h&#257;l&#275;&#x1E35;&#601; &#8217;&#259;&#353;er b&#601;&#x1E6F;w&#333;&#x1E35;&#275;&#x1E35;&#601; yip&#601;l&ucirc; b&#601;l&#275;&#x1E07; yamm&icirc;m b&#601;yw&#333;m mapal&#601;t&#275;&#x1E35;&#601;: </P>
<P>28&nbsp;l&#601;qw&#333;l z<sup>a</sup>&#8216;&#259;qa&#x1E6F; &#x1E25;&#333;&#x1E07;&#601;l&#257;yi&#x1E35;&#601; yir&#601;&#8216;&#259;&#353;&ucirc; mi&#x1E21;&#601;r&#333;&#353;w&#333;&#x1E6F;: </P>
<P>29&nbsp;w&#601;y&#257;r&#601;&#x1E0F;&ucirc; m&#275;&#8217;&#257;n&icirc;yw&#333;&#x1E6F;&ecirc;hem<font color="red"><sup>1</font></sup> k&#333;l t&#333;f&#601;&#347;&ecirc; m&#257;&#353;w&#333;&#x1E6D; mall&#257;&#x1E25;&icirc;m k&#333;l &#x1E25;&#333;&#x1E07;&#601;l&ecirc; hayy&#257;m &#8217;el-h&#257;&#8217;&#257;re&#x1E63; y<sup>a</sup>&#8216;&#259;m&#333;&#x1E0F;&ucirc;: </P>
<P>30&nbsp;w&#601;hi&#353;&#601;m&icirc;&#8216;&ucirc; &#8216;&#257;layi&#x1E35;&#601; b&#601;qw&#333;l&#257;m w&#601;yiz&#601;&#8216;&#259;q&ucirc; m&#257;r&acirc; w&#601;y<sup>a</sup>&#8216;&#259;l&ucirc; &#8216;&#257;f&#257;r &#8216;al-r&#257;&#8217;&#353;&ecirc;hem b&#257;&#8217;&#275;fer yi&#x1E6F;&#601;pall&#257;&#353;&ucirc;: </P>
<P>31&nbsp;w&#601;hiq&#601;r&icirc;&#x1E25;&ucirc; &#8217;&#275;layi&#x1E35;&#601; q&#257;r&#601;&#x1E25;&acirc; w&#601;&#x1E25;&#257;&#x1E21;&#601;r&ucirc; &#347;aqq&icirc;m &ucirc;&#x1E07;&#257;&#x1E35;&ucirc; &#8217;&#275;layi&#x1E35;&#601; b&#601;mar-nefe&#353; mis&#601;p&#275;&#x1E0F; m&#257;r: </P>
<P>32&nbsp;w&#601;n&#257;&#347;&#601;&#8217;&ucirc; &#8217;&#275;layi&#x1E35;&#601; b&#601;n&icirc;hem q&icirc;n&acirc; w&#601;qw&#333;n&#601;n&ucirc; &#8216;&#257;l&#257;yi&#x1E35;&#601; m&icirc; &#x1E35;&#601;&#x1E63;w&#333;r k&#601;&#x1E0F;um&acirc; b&#601;&#x1E6F;w&#333;&#x1E35;&#601; hayy&#257;m: </P>
<P>33&nbsp;b&#601;&#x1E63;&#275;&#8217;&#x1E6F; &#8216;iz&#601;&#x1E07;w&#333;nayi&#x1E35;&#601; m&icirc;yamm&icirc;m hi&#347;&#601;b<sup>a</sup>&#8216;at&#601; &#8216;amm&icirc;m rab&icirc;m b&#601;r&#333;&#x1E07; hw&#333;nayi&#x1E35;&#601; &ucirc;m<sup>a</sup>&#8216;&#259;r&#257;&#x1E07;ayi&#x1E35;&#601; he&#8216;&#277;&#353;ar&#601;t&#601; mal&#601;&#x1E35;&ecirc;-&#8217;&#257;re&#x1E63;: </P>
<P>34&nbsp;&#8216;&#275;&#x1E6F; ni&#353;&#601;bere&#x1E6F; m&icirc;yamm&icirc;m b&#601;m<sup>a</sup>&#8216;&#259;maqq&ecirc;-m&#257;yim m<sup>a</sup>&#8216;&#259;r&#257;&#x1E07;&#275;&#x1E35;&#601; w&#601;&#x1E35;&#257;l-q&#601;h&#257;l&#275;&#x1E35;&#601; b&#601;&#x1E6F;w&#333;&#x1E35;&#275;&#x1E35;&#601; n&#257;f&#257;l&ucirc;: </P>
<P>35&nbsp;k&#333;l y&#333;&#353;&#601;&#x1E07;&ecirc; h&#257;&#8217;&icirc;y&icirc;m &#353;&#257;m&#601;m&ucirc; &#8216;&#257;l&#257;yi&#x1E35;&#601; &ucirc;mal&#601;&#x1E35;&ecirc;hem &#347;&#257;&#8216;&#259;r&ucirc; &#347;<sup>a</sup>&#8216;ar r&#257;&#8216;&#259;m&ucirc; p&#257;n&icirc;m: </P>
<P>36&nbsp;s&#333;&#x1E25;&#259;r&icirc;m b&#257;&#8216;amm&icirc;m &#353;&#257;r&#601;q&ucirc; &#8216;&#257;l&#257;yi&#x1E35;&#601; ball&acirc;w&#333;&#x1E6F; h&#257;y&icirc;&#x1E6F; w&#601;&#8217;&ecirc;n&#275;&#x1E35;&#601; &#8216;a&#x1E0F;-&#8216;w&#333;l&#257;m: s</P>
</TD>
</TABLE>
<P><HR>
<CENTER>
<A HREF="eze028.htm">Next: Ezekiel (Yechezqel) Chapter 28</A></CENTER>
</BODY>
</HTML>
