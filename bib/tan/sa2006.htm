<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2006.htm">Polyglot</A>&nbsp;
<A HREF="../kjv/sa2006.htm">KJV</A>&nbsp;
<A HREF="../sep/sa2006.htm">Sep</A>&nbsp;
<A HREF="../vul/sa2006.htm">Vul</A>&nbsp;

<BR>
<BR><A HREF="sa2.htm">2 Samuel (2 Shmuel) Index</A><BR>
&nbsp;
<A HREF="sa2005.htm">Previous</A>&nbsp;
<A HREF="sa2007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֨סֶף ע֥וֹד דָּוִ֛ד אֶת־כָּל־בָּח֥וּר בְּיִשְׂרָאֵ֖ל שְׁלֹשִׁ֥ים אָֽלֶף׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּ֣קָם׀ וַיֵּ֣לֶךְ דָּוִ֗ד וְכָל־הָעָם֙ אֲשֶׁ֣ר אִתּ֔וֹ מִֽבַּעֲלֵ֖י יְהוּדָ֑ה לְהַעֲל֣וֹת מִשָּׁ֗ם אֵ֚ת אֲר֣וֹן הָאֱלֹהִ֔ים אֲשֶׁר־נִקְרָ֣א שֵׁ֗ם שֵׁ֣ם יְהוָ֧ה צְבָא֛וֹת יֹשֵׁ֥ב הַכְּרֻבִ֖ים עָלָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּרְכִּ֜בוּ אֶת־אֲר֤וֹן הָֽאֱלֹהִים֙ אֶל־עֲגָלָ֣ה חֲדָשָׁ֔ה וַיִּשָּׂאֻ֔הוּ מִבֵּ֥ית אֲבִינָדָ֖ב אֲשֶׁ֣ר בַּגִּבְעָ֑ה וְעֻזָּ֣א וְאַחְי֗וֹ בְּנֵי֙ אֲבִ֣ינָדָ֔ב נֹהֲגִ֖ים אֶת־הָעֲגָלָ֥ה חֲדָשָֽׁה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּשָּׂאֻ֗הוּ מִבֵּ֤ית אֲבִֽינָדָב֙ אֲשֶׁ֣ר בַּגִּבְעָ֔ה עִ֖ם אֲר֣וֹן הָאֱלֹהִ֑ים וְאַחְי֕וֹ הֹלֵ֖ךְ לִפְנֵ֥י הָאָרֽוֹן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְדָוִ֣ד׀ וְכָל־בֵּ֣ית יִשְׂרָאֵ֗ל מְשַֽׂחֲקִים֙ לִפְנֵ֣י יְהוָ֔ה בְּכֹ֖ל עֲצֵ֣י בְרוֹשִׁ֑ים וּבְכִנֹּר֤וֹת וּבִנְבָלִים֙ וּבְתֻפִּ֔ים וּבִמְנַֽעַנְעִ֖ים וּֽבְצֶלְצֶלִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּבֹ֖אוּ עַד־גֹּ֣רֶן נָכ֑וֹן וַיִּשְׁלַ֨ח עֻזָּ֜א אֶל־אֲר֤וֹן הָֽאֱלֹהִים֙ וַיֹּ֣אחֶז בּ֔וֹ כִּ֥י שָׁמְט֖וּ הַבָּקָֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּֽחַר־אַ֤ף יְהוָה֙ בְּעֻזָּ֔ה וַיַּכֵּ֥הוּ שָׁ֛ם הָאֱלֹהִ֖ים עַל־הַשַּׁ֑ל וַיָּ֣מָת שָׁ֔ם עִ֖ם אֲר֥וֹן הָאֱלֹהִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּ֣חַר לְדָוִ֔ד עַל֩ אֲשֶׁ֨ר פָּרַ֧ץ יְהוָ֛ה פֶּ֖רֶץ בְּעֻזָּ֑ה וַיִּקְרָ֞א לַמָּק֤וֹם הַהוּא֙ פֶּ֣רֶץ עֻזָּ֔ה עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּרָ֥א דָוִ֛ד אֶת־יְהוָ֖ה בַּיּ֣וֹם הַה֑וּא וַיֹּ֕אמֶר אֵ֛יךְ יָב֥וֹא אֵלַ֖י אֲר֥וֹן יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְלֹֽא־אָבָ֣ה דָוִ֗ד לְהָסִ֥יר אֵלָ֛יו אֶת־אֲר֥וֹן יְהוָ֖ה עַל־עִ֣יר דָּוִ֑ד וַיַּטֵּ֣הוּ דָוִ֔ד בֵּ֥ית עֹבֵֽד־אֱד֖וֹם הַגִּתִּֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֵּשֶׁב֩ אֲר֨וֹן יְהוָ֜ה בֵּ֣ית עֹבֵ֥ד אֱדֹ֛ם הַגִּתִּ֖י שְׁלֹשָׁ֣ה חֳדָשִׁ֑ים וַיְבָ֧רֶךְ יְהוָ֛ה אֶת־עֹבֵ֥ד אֱדֹ֖ם וְאֶת־כָּל־בֵּיתֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֻּגַּ֗ד לַמֶּ֣לֶךְ דָּוִד֮ לֵאמֹר֒ בֵּרַ֣ךְ יְהוָ֗ה אֶת־בֵּ֨ית עֹבֵ֤ד אֱדֹם֙ וְאֶת־כָּל־אֲשֶׁר־ל֔וֹ בַּעֲב֖וּר אֲר֣וֹן הָאֱלֹהִ֑ים וַיֵּ֣לֶךְ דָּוִ֗ד וַיַּעַל֩ אֶת־אֲר֨וֹן הָאֱלֹהִ֜ים מִבֵּ֨ית עֹבֵ֥ד אֱדֹ֛ם עִ֥יר דָּוִ֖ד בְּשִׂמְחָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִ֗י כִּ֧י צָעֲד֛וּ נֹשְׂאֵ֥י אֲרוֹן־יְהוָ֖ה שִׁשָּׁ֣ה צְעָדִ֑ים וַיִּזְבַּ֥ח שׁ֖וֹר וּמְרִֽיא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְדָוִ֛ד מְכַרְכֵּ֥ר בְּכָל־עֹ֖ז לִפְנֵ֣י יְהוָ֑ה וְדָוִ֕ד חָג֖וּר אֵפ֥וֹד בָּֽד׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְדָוִד֙ וְכָל־בֵּ֣ית יִשְׂרָאֵ֔ל מַעֲלִ֖ים אֶת־אֲר֣וֹן יְהוָ֑ה בִּתְרוּעָ֖ה וּבְק֥וֹל שׁוֹפָֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהָיָה֙ אֲר֣וֹן יְהוָ֔ה בָּ֖א עִ֣יר דָּוִ֑ד וּמִיכַ֨ל בַּת־שָׁא֜וּל נִשְׁקְפָ֣ה׀ בְּעַ֣ד הַחַלּ֗וֹן וַתֵּ֨רֶא אֶת־הַמֶּ֤לֶךְ דָּוִד֙ מְפַזֵּ֤ז וּמְכַרְכֵּר֙ לִפְנֵ֣י יְהוָ֔ה וַתִּ֥בֶז ל֖וֹ בְּלִבָּֽהּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּבִ֜אוּ אֶת־אֲר֣וֹן יְהוָ֗ה וַיַּצִּ֤גוּ אֹתוֹ֙ בִּמְקוֹמ֔וֹ בְּת֣וֹךְ הָאֹ֔הֶל אֲשֶׁ֥ר נָטָה־ל֖וֹ דָּוִ֑ד וַיַּ֨עַל דָּוִ֥ד עֹל֛וֹת לִפְנֵ֥י יְהוָ֖ה וּשְׁלָמִֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיְכַ֣ל דָּוִ֔ד מֵהַעֲל֥וֹת הָעוֹלָ֖ה וְהַשְּׁלָמִ֑ים וַיְבָ֣רֶךְ אֶת־הָעָ֔ם בְּשֵׁ֖ם יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיְחַלֵּ֨ק לְכָל־הָעָ֜ם לְכָל־הֲמ֣וֹן יִשְׂרָאֵל֮ לְמֵאִ֣ישׁ וְעַד־אִשָּׁה֒ לְאִ֗ישׁ חַלַּ֥ת לֶ֙חֶם֙ אַחַ֔ת וְאֶשְׁפָּ֣ר אֶחָ֔ד וַאֲשִׁישָׁ֖ה אֶחָ֑ת וַיֵּ֥לֶךְ כָּל־הָעָ֖ם אִ֥ישׁ לְבֵיתֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּ֥שָׁב דָּוִ֖ד לְבָרֵ֣ךְ אֶת־בֵּית֑וֹ וַתֵּצֵ֞א מִיכַ֤ל בַּת־שָׁאוּל֙ לִקְרַ֣את דָּוִ֔ד וַתֹּ֗אמֶר מַה־נִּכְבַּ֨ד הַיּ֜וֹם מֶ֣לֶךְ יִשְׂרָאֵ֗ל אֲשֶׁ֨ר נִגְלָ֤ה הַיּוֹם֙ לְעֵינֵ֨י אַמְה֣וֹת עֲבָדָ֔יו כְּהִגָּל֥וֹת נִגְל֖וֹת אַחַ֥ד הָרֵקִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֣אמֶר דָּוִד֮ אֶל־מִיכַל֒ לִפְנֵ֣י יְהוָ֗ה אֲשֶׁ֨ר בָּֽחַר־בִּ֤י מֵֽאָבִיךְ֙ וּמִכָּל־בֵּית֔וֹ לְצַוֹּ֨ת אֹתִ֥י נָגִ֛יד עַל־עַ֥ם יְהוָ֖ה עַל־יִשְׂרָאֵ֑ל וְשִׂחַקְתִּ֖י לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּנְקַלֹּ֤תִי עוֹד֙ מִזֹּ֔את וְהָיִ֥יתִי שָׁפָ֖ל בְּעֵינָ֑י וְעִם־הָֽאֲמָהוֹת֙ אֲשֶׁ֣ר אָמַ֔רְתְּ עִמָּ֖ם אִכָּבֵֽדָה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וּלְמִיכַל֙ בַּת־שָׁא֔וּל לֹֽא־הָ֥יָה לָ֖הּ יָ֑לֶד עַ֖ד<font color="red"><sup>3</font></sup> י֥וֹם מוֹתָֽהּ׃ פ</P>
</TD>
<TD WIDTH="50%">
<P>1&nbsp;wayy&#333;sef &#8216;w&#333;&#x1E0F; d&#257;wi&#x1E0F; &#8217;e&#x1E6F;-k&#257;l-b&#257;&#x1E25;&ucirc;r b&#601;yi&#347;&#601;r&#257;&#8217;&#275;l &#353;&#601;l&#333;&#353;&icirc;m &#8217;&#257;lef: </P>
<P>2&nbsp;wayy&#257;q&#257;m| wayy&#275;le&#x1E35;&#601; d&#257;wi&#x1E0F; w&#601;&#x1E35;&#257;l-h&#257;&#8216;&#257;m &#8217;&#259;&#353;er &#8217;itw&#333; mib<sup>a</sup>&#8216;&#259;l&ecirc; y&#601;h&ucirc;&#x1E0F;&acirc; l&#601;h<sup>a</sup>&#8216;&#259;lw&#333;&#x1E6F; mi&#353;&#353;&#257;m &#8217;&#275;&#x1E6F; &#8217;&#259;rw&#333;n h&#257;&#8217;&#277;l&#333;h&icirc;m &#8217;&#259;&#353;er-niq&#601;r&#257;&#8217; &#353;&#275;m &#353;&#275;m y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; y&#333;&#353;&#275;&#x1E07; hak&#601;ru&#x1E07;&icirc;m &#8216;&#257;l&#257;yw: </P>
<P>3&nbsp;wayyar&#601;ki&#x1E07;&ucirc; &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m &#8217;el-&#8216;&#259;&#x1E21;&#257;l&acirc; &#x1E25;&#259;&#x1E0F;&#257;&#353;&acirc; wayyi&#347;&#347;&#257;&#8217;uh&ucirc; mib&ecirc;&#x1E6F; &#8217;&#259;&#x1E07;&icirc;n&#257;&#x1E0F;&#257;&#x1E07; &#8217;&#259;&#353;er bagi&#x1E07;&#601;&#8216;&acirc; w&#601;&#8216;uzz&#257;&#8217; w&#601;&#8217;<sup>a</sup>&#x1E25;&#601;yw&#333; b&#601;n&ecirc; &#8217;&#259;&#x1E07;&icirc;n&#257;&#x1E0F;&#257;&#x1E07; n&#333;h&#259;&#x1E21;&icirc;m &#8217;e&#x1E6F;-h&#257;&#8216;&#259;&#x1E21;&#257;l&acirc; &#x1E25;&#259;&#x1E0F;&#257;&#353;&acirc;: </P>
<P>4&nbsp;wayyi&#347;&#347;&#257;&#8217;uh&ucirc; mib&ecirc;&#x1E6F; &#8217;&#259;&#x1E07;&icirc;n&#257;&#x1E0F;&#257;&#x1E07; &#8217;&#259;&#353;er bagi&#x1E07;&#601;&#8216;&acirc; &#8216;im &#8217;&#259;rw&#333;n h&#257;&#8217;&#277;l&#333;h&icirc;m w&#601;&#8217;<sup>a</sup>&#x1E25;&#601;yw&#333; h&#333;l&#275;&#x1E35;&#601; lif&#601;n&ecirc; h&#257;&#8217;&#257;rw&#333;n: </P>
<P>5&nbsp;w&#601;&#x1E0F;&#257;wi&#x1E0F;| w&#601;&#x1E35;&#257;l-b&ecirc;&#x1E6F; yi&#347;&#601;r&#257;&#8217;&#275;l m&#601;&#347;<sup>a</sup>&#x1E25;&#259;q&icirc;m lif&#601;n&ecirc; y&#601;hw&acirc; b&#601;&#x1E35;&#333;l &#8216;&#259;&#x1E63;&ecirc; &#x1E07;&#601;rw&#333;&#353;&icirc;m &ucirc;&#x1E07;&#601;&#x1E35;inn&#333;rw&#333;&#x1E6F; &ucirc;&#x1E07;in&#601;&#x1E07;&#257;l&icirc;m &ucirc;&#x1E07;&#601;&#x1E6F;up&icirc;m &ucirc;&#x1E07;im&#601;n<sup>a</sup>&#8216;an&#601;&#8216;&icirc;m &ucirc;&#x1E07;&#601;&#x1E63;el&#601;&#x1E63;el&icirc;m: </P>
<P>6&nbsp;wayy&#257;&#x1E07;&#333;&#8217;&ucirc; &#8216;a&#x1E0F;-g&#333;ren n&#257;&#x1E35;w&#333;n wayyi&#353;&#601;l<sup>a</sup>&#x1E25; &#8216;uzz&#257;&#8217; &#8217;el-&#8217;&#259;rw&#333;n h&#257;&#8217;&#277;l&#333;h&icirc;m wayy&#333;&#8217;&#x1E25;ez bw&#333; k&icirc; &#353;&#257;m&#601;&#x1E6D;&ucirc; hab&#257;q&#257;r: </P>
<P>7&nbsp;wayyi&#x1E25;ar-&#8217;af y&#601;hw&acirc; b&#601;&#8216;uzz&acirc; wayyak&#275;h&ucirc; &#353;&#257;m h&#257;&#8217;&#277;l&#333;h&icirc;m &#8216;al-ha&#353;&#353;al wayy&#257;m&#257;&#x1E6F; &#353;&#257;m &#8216;im &#8217;&#259;rw&#333;n h&#257;&#8217;&#277;l&#333;h&icirc;m: </P>
<P>8&nbsp;wayyi&#x1E25;ar l&#601;&#x1E0F;&#257;wi&#x1E0F; &#8216;al &#8217;&#259;&#353;er p&#257;ra&#x1E63; y&#601;hw&acirc; pere&#x1E63; b&#601;&#8216;uzz&acirc; wayyiq&#601;r&#257;&#8217; lamm&#257;qw&#333;m hah&ucirc;&#8217; pere&#x1E63; &#8216;uzz&acirc; &#8216;a&#x1E0F; hayyw&#333;m hazzeh: </P>
<P>9&nbsp;wayyir&#257;&#8217; &#x1E0F;&#257;wi&#x1E0F; &#8217;e&#x1E6F;-y&#601;hw&acirc; bayyw&#333;m hah&ucirc;&#8217; wayy&#333;&#8217;mer &#8217;&ecirc;&#x1E35;&#601; y&#257;&#x1E07;w&#333;&#8217; &#8217;&#275;lay &#8217;&#259;rw&#333;n y&#601;hw&acirc;: </P>
<P>10&nbsp;w&#601;l&#333;&#8217;-&#8217;&#257;&#x1E07;&acirc; &#x1E0F;&#257;wi&#x1E0F; l&#601;h&#257;s&icirc;r &#8217;&#275;l&#257;yw &#8217;e&#x1E6F;-&#8217;&#259;rw&#333;n y&#601;hw&acirc; &#8216;al-&#8216;&icirc;r d&#257;wi&#x1E0F; wayya&#x1E6D;&#x1E6D;&#275;h&ucirc; &#x1E0F;&#257;wi&#x1E0F; b&ecirc;&#x1E6F; &#8216;&#333;&#x1E07;&#275;&#x1E0F;-&#8217;&#277;&#x1E0F;w&#333;m hagit&icirc;: </P>
<P>11&nbsp;wayy&#275;&#353;e&#x1E07; &#8217;&#259;rw&#333;n y&#601;hw&acirc; b&ecirc;&#x1E6F; &#8216;&#333;&#x1E07;&#275;&#x1E0F; &#8217;&#277;&#x1E0F;&#333;m hagit&icirc; &#353;&#601;l&#333;&#353;&acirc; &#x1E25;&#335;&#x1E0F;&#257;&#353;&icirc;m way&#601;&#x1E07;&#257;re&#x1E35;&#601; y&#601;hw&acirc; &#8217;e&#x1E6F;-&#8216;&#333;&#x1E07;&#275;&#x1E0F; &#8217;&#277;&#x1E0F;&#333;m w&#601;&#8217;e&#x1E6F;-k&#257;l-b&ecirc;&#x1E6F;w&#333;: </P>
<P>12&nbsp;wayyuga&#x1E0F; lammele&#x1E35;&#601; d&#257;wi&#x1E0F; l&#275;&#8217;m&#333;r b&#275;ra&#x1E35;&#601; y&#601;hw&acirc; &#8217;e&#x1E6F;-b&ecirc;&#x1E6F; &#8216;&#333;&#x1E07;&#275;&#x1E0F; &#8217;&#277;&#x1E0F;&#333;m w&#601;&#8217;e&#x1E6F;-k&#257;l-&#8217;&#259;&#353;er-lw&#333; b<sup>a</sup>&#8216;&#259;&#x1E07;&ucirc;r &#8217;&#259;rw&#333;n h&#257;&#8217;&#277;l&#333;h&icirc;m wayy&#275;le&#x1E35;&#601; d&#257;wi&#x1E0F; wayy<sup>a</sup>&#8216;al &#8217;e&#x1E6F;-&#8217;&#259;rw&#333;n h&#257;&#8217;&#277;l&#333;h&icirc;m mib&ecirc;&#x1E6F; &#8216;&#333;&#x1E07;&#275;&#x1E0F; &#8217;&#277;&#x1E0F;&#333;m &#8216;&icirc;r d&#257;wi&#x1E0F; b&#601;&#347;im&#601;&#x1E25;&acirc;: </P>
<P>13&nbsp;way&#601;h&icirc; k&icirc; &#x1E63;&#257;&#8216;&#259;&#x1E0F;&ucirc; n&#333;&#347;&#601;&#8217;&ecirc; &#8217;&#259;rw&#333;n-y&#601;hw&acirc; &#353;i&#353;&#353;&acirc; &#x1E63;&#601;&#8216;&#257;&#x1E0F;&icirc;m wayyiz&#601;b<sup>a</sup>&#x1E25; &#353;w&#333;r &ucirc;m&#601;r&icirc;&#8217;: </P>
<P>14&nbsp;w&#601;&#x1E0F;&#257;wi&#x1E0F; m&#601;&#x1E35;ar&#601;k&#275;r b&#601;&#x1E35;&#257;l-&#8216;&#333;z lif&#601;n&ecirc; y&#601;hw&acirc; w&#601;&#x1E0F;&#257;wi&#x1E0F; &#x1E25;&#257;&#x1E21;&ucirc;r &#8217;&#275;fw&#333;&#x1E0F; b&#257;&#x1E0F;: </P>
<P>15&nbsp;w&#601;&#x1E0F;&#257;wi&#x1E0F; w&#601;&#x1E35;&#257;l-b&ecirc;&#x1E6F; yi&#347;&#601;r&#257;&#8217;&#275;l m<sup>a</sup>&#8216;&#259;l&icirc;m &#8217;e&#x1E6F;-&#8217;&#259;rw&#333;n y&#601;hw&acirc; bi&#x1E6F;&#601;r&ucirc;&#8216;&acirc; &ucirc;&#x1E07;&#601;qw&#333;l &#353;w&#333;f&#257;r: </P>
<P>16&nbsp;w&#601;h&#257;y&acirc; &#8217;&#259;rw&#333;n y&#601;hw&acirc; b&#257;&#8217; &#8216;&icirc;r d&#257;wi&#x1E0F; &ucirc;m&icirc;&#x1E35;al ba&#x1E6F;-&#353;&#257;&#8217;&ucirc;l ni&#353;&#601;q&#601;f&acirc;| b&#601;&#8216;a&#x1E0F; h<sup>a</sup>&#x1E25;allw&#333;n wat&#275;re&#8217; &#8217;e&#x1E6F;-hammele&#x1E35;&#601; d&#257;wi&#x1E0F; m&#601;fazz&#275;z &ucirc;m&#601;&#x1E35;ar&#601;k&#275;r lif&#601;n&ecirc; y&#601;hw&acirc; wati&#x1E07;ez lw&#333; b&#601;lib&#257;h: </P>
<P>17&nbsp;wayy&#257;&#x1E07;i&#8217;&ucirc; &#8217;e&#x1E6F;-&#8217;&#259;rw&#333;n y&#601;hw&acirc; wayya&#x1E63;&#x1E63;i&#x1E21;&ucirc; &#8217;&#333;&#x1E6F;w&#333; bim&#601;qw&#333;mw&#333; b&#601;&#x1E6F;w&#333;&#x1E35;&#601; h&#257;&#8217;&#333;hel &#8217;&#259;&#353;er n&#257;&#x1E6D;&acirc;-lw&#333; d&#257;wi&#x1E0F; wayy<sup>a</sup>&#8216;al d&#257;wi&#x1E0F; &#8216;&#333;lw&#333;&#x1E6F; lif&#601;n&ecirc; y&#601;hw&acirc; &ucirc;&#353;&#601;l&#257;m&icirc;m: </P>
<P>18&nbsp;way&#601;&#x1E35;al d&#257;wi&#x1E0F; m&#275;h<sup>a</sup>&#8216;&#259;lw&#333;&#x1E6F; h&#257;&#8216;w&#333;l&acirc; w&#601;ha&#353;&#353;&#601;l&#257;m&icirc;m way&#601;&#x1E07;&#257;re&#x1E35;&#601; &#8217;e&#x1E6F;-h&#257;&#8216;&#257;m b&#601;&#353;&#275;m y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>19&nbsp;way&#601;&#x1E25;all&#275;q l&#601;&#x1E35;&#257;l-h&#257;&#8216;&#257;m l&#601;&#x1E35;&#257;l-h&#259;mw&#333;n yi&#347;&#601;r&#257;&#8217;&#275;l l&#601;m&#275;&#8217;&icirc;&#353; w&#601;&#8216;a&#x1E0F;-&#8217;i&#353;&#353;&acirc; l&#601;&#8217;&icirc;&#353; &#x1E25;alla&#x1E6F; le&#x1E25;em &#8217;<sup>a</sup>&#x1E25;a&#x1E6F; w&#601;&#8217;e&#353;&#601;p&#257;r &#8217;e&#x1E25;&#257;&#x1E0F; wa&#8217;&#259;&#353;&icirc;&#353;&acirc; &#8217;e&#x1E25;&#257;&#x1E6F; wayy&#275;le&#x1E35;&#601; k&#257;l-h&#257;&#8216;&#257;m &#8217;&icirc;&#353; l&#601;&#x1E07;&ecirc;&#x1E6F;w&#333;: </P>
<P>20&nbsp;wayy&#257;&#353;&#257;&#x1E07; d&#257;wi&#x1E0F; l&#601;&#x1E07;&#257;r&#275;&#x1E35;&#601; &#8217;e&#x1E6F;-b&ecirc;&#x1E6F;w&#333; wat&#275;&#x1E63;&#275;&#8217; m&icirc;&#x1E35;al ba&#x1E6F;-&#353;&#257;&#8217;&ucirc;l liq&#601;ra&#8217;&#x1E6F; d&#257;wi&#x1E0F; wat&#333;&#8217;mer mah-nni&#x1E35;&#601;ba&#x1E0F; hayyw&#333;m mele&#x1E35;&#601; yi&#347;&#601;r&#257;&#8217;&#275;l &#8217;&#259;&#353;er ni&#x1E21;&#601;l&acirc; hayyw&#333;m l&#601;&#8216;&ecirc;n&ecirc; &#8217;am&#601;hw&#333;&#x1E6F; &#8216;&#259;&#x1E07;&#257;&#x1E0F;&#257;yw k&#601;hig&#257;lw&#333;&#x1E6F; ni&#x1E21;&#601;lw&#333;&#x1E6F; &#8217;<sup>a</sup>&#x1E25;a&#x1E0F; h&#257;r&#275;q&icirc;m: </P>
<P>21&nbsp;wayy&#333;&#8217;mer d&#257;wi&#x1E0F; &#8217;el-m&icirc;&#x1E35;al lif&#601;n&ecirc; y&#601;hw&acirc; &#8217;&#259;&#353;er b&#257;&#x1E25;ar-b&icirc; m&#275;&#8217;&#257;&#x1E07;&icirc;&#x1E35;&#601; &ucirc;mik&#257;l-b&ecirc;&#x1E6F;w&#333; l&#601;&#x1E63;a&ucirc;&#333;&#x1E6F; &#8217;&#333;&#x1E6F;&icirc; n&#257;&#x1E21;&icirc;&#x1E0F; &#8216;al-&#8216;am y&#601;hw&acirc; &#8216;al-yi&#347;&#601;r&#257;&#8217;&#275;l w&#601;&#347;i&#x1E25;aq&#601;t&icirc; lif&#601;n&ecirc; y&#601;hw&acirc;: </P>
<P>22&nbsp;&ucirc;n&#601;qall&#333;&#x1E6F;&icirc; &#8216;w&#333;&#x1E0F; mizz&#333;&#8217;&#x1E6F; w&#601;h&#257;y&icirc;&#x1E6F;&icirc; &#353;&#257;f&#257;l b&#601;&#8216;&ecirc;n&#257;y w&#601;&#8216;im-h&#257;&#8217;&#259;m&acirc;w&#333;&#x1E6F; &#8217;&#259;&#353;er &#8217;&#257;mar&#601;t&#601; &#8216;imm&#257;m &#8217;ik&#257;&#x1E07;&#275;&#x1E0F;&acirc;: </P>
<P>23&nbsp;&ucirc;l&#601;m&icirc;&#x1E35;al ba&#x1E6F;-&#353;&#257;&#8217;&ucirc;l l&#333;&#8217;-h&#257;y&acirc; l&#257;h y&#257;le&#x1E0F; &#8216;a&#x1E0F;<font color="red"><sup>3</font></sup> yw&#333;m mw&#333;&#x1E6F;&#257;h: f</P>
</TD>
</TABLE>
<P><HR>
<CENTER>
<A HREF="sa2007.htm">Next: 2 Samuel (2 Shmuel) Chapter 7</A></CENTER>
</BODY>
</HTML>
