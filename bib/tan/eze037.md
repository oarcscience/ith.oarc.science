[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze037)  [KJV](../kjv/eze037)  [Sep](../sep/eze037.md) 
[Vul](../vul/eze037.md)   
  
[Ezekiel (Yechezqel) Index](eze.md)  
  [Previous](eze036)  [Next](eze038.md) 

------------------------------------------------------------------------

### Tanach (Hebrew): Ezekiel (Yechezqel) Chapter 37

‎<span id="001">1</span> ‏הָיְתָ֣ה עָלַי֮ יַד־יְהוָה֒ וַיּוֹצִאֵ֤נִי
בְר֙וּחַ֙ יְהוָ֔ה וַיְנִיחֵ֖נִי בְּת֣וֹךְ הַבִּקְעָ֑ה וְהִ֖יא מְלֵאָ֥ה
עֲצָמֽוֹת׃

‎<span id="002">2</span> ‏וְהֶעֱבִירַ֥נִי עֲלֵיהֶ֖ם סָבִ֣יב׀ סָבִ֑יב
וְהִנֵּ֨ה רַבּ֤וֹת מְאֹד֙ עַל־פְּנֵ֣י הַבִּקְעָ֔ה וְהִנֵּ֖ה יְבֵשׁ֥וֹת
מְאֹֽד׃

‎<span id="003">3</span> ‏וַיֹּ֣אמֶר אֵלַ֔י בֶּן־אָדָ֕ם הֲתִחְיֶ֖ינָה
הָעֲצָמ֣וֹת הָאֵ֑לֶּה וָאֹמַ֕ר אֲדֹנָ֥י יְהוִ֖ה אַתָּ֥ה יָדָֽעְתָּ׃

‎<span id="004">4</span> ‏וַיֹּ֣אמֶר אֵלַ֔י הִנָּבֵ֖א עַל־הָעֲצָמ֣וֹת
הָאֵ֑לֶּה וְאָמַרְתָּ֣ אֲלֵיהֶ֔ם הָעֲצָמוֹת֙ הַיְבֵשׁ֔וֹת שִׁמְע֖וּ
דְּבַר־יְהוָֽה׃

‎<span id="005">5</span> ‏כֹּ֤ה אָמַר֙ אֲדֹנָ֣י יְהוִ֔ה לָעֲצָמ֖וֹת
הָאֵ֑לֶּה הִנֵּ֨ה אֲנִ֜י מֵבִ֥יא בָכֶ֛ם ר֖וּחַ וִחְיִיתֶֽם׃

‎<span id="006">6</span> ‏וְנָתַתִּי֩ עֲלֵיכֶ֨ם גִּדִ֜ים וְֽהַעֲלֵתִ֧י
עֲלֵיכֶ֣ם בָּשָׂ֗ר וְקָרַמְתִּ֤י עֲלֵיכֶם֙ ע֔וֹר וְנָתַתִּ֥י בָכֶ֛ם
ר֖וּחַ וִחְיִיתֶ֑ם וִידַעְתֶּ֖ם כִּֽי־אֲנִ֥י יְהוָֽה׃

‎<span id="007">7</span> ‏וְנִבֵּ֖אתִי כַּאֲשֶׁ֣ר צֻוֵּ֑יתִי
וַֽיְהִי־ק֤וֹל כְּהִנָּֽבְאִי֙ וְהִנֵּה־רַ֔עַשׁ וַתִּקְרְב֣וּ עֲצָמ֔וֹת
עֶ֖צֶם אֶל־עַצְמֽוֹ׃

‎<span id="008">8</span> ‏וְרָאִ֜יתִי וְהִנֵּֽה־עֲלֵיהֶ֤ם גִּדִים֙
וּבָשָׂ֣ר עָלָ֔ה וַיִּקְרַ֧ם עֲלֵיהֶ֛ם ע֖וֹר מִלְמָ֑עְלָה וְר֖וּחַ אֵ֥ין
בָּהֶֽם׃

‎<span id="009">9</span> ‏וַיֹּ֣אמֶר אֵלַ֔י הִנָּבֵ֖א אֶל־הָר֑וּחַ
הִנָּבֵ֣א בֶן־אָ֠דָם וְאָמַרְתָּ֙ אֶל־הָר֜וּחַ כֹּֽה־אָמַ֣ר׀ אֲדֹנָ֣י
יְהוִ֗ה מֵאַרְבַּ֤ע רוּחוֹת֙ בֹּ֣אִי הָר֔וּחַ וּפְחִ֛י בַּהֲרוּגִ֥ים
הָאֵ֖לֶּה וְיִֽחְיֽוּ׃

‎<span id="010">10</span> ‏וְהִנַּבֵּ֖אתִי כַּאֲשֶׁ֣ר צִוָּ֑נִי
וַתָּבוֹא֩ בָהֶ֨ם הָר֜וּחַ וַיִּֽחְי֗וּ וַיַּֽעַמְדוּ֙ עַל־רַגְלֵיהֶ֔ם
חַ֖יִל גָּד֥וֹל מְאֹד־מְאֹֽד׃ ס

‎<span id="011">11</span> ‏וַיֹּאמֶר֮ אֵלַי֒ בֶּן־אָדָ֕ם הָעֲצָמ֣וֹת
הָאֵ֔לֶּה כָּל־בֵּ֥ית יִשְׂרָאֵ֖ל הֵ֑מָּה הִנֵּ֣ה אֹמְרִ֗ים יָבְשׁ֧וּ
עַצְמוֹתֵ֛ינוּ וְאָבְדָ֥ה תִקְוָתֵ֖נוּ נִגְזַ֥רְנוּ לָֽנוּ׃

‎<span id="012">12</span> ‏לָכֵן֩ הִנָּבֵ֨א וְאָמַרְתָּ֜ אֲלֵיהֶ֗ם
כֹּֽה־אָמַר֮ אֲדֹנָ֣י יְהוִה֒ הִנֵּה֩ אֲנִ֨י פֹתֵ֜חַ אֶת־קִבְרֽוֹתֵיכֶ֗ם
וְהַעֲלֵיתִ֥י אֶתְכֶ֛ם מִקִּבְרוֹתֵיכֶ֖ם עַמִּ֑י וְהֵבֵאתִ֥י אֶתְכֶ֖ם
אֶל־אַדְמַ֥ת יִשְׂרָאֵֽל׃ ס

‎<span id="013">13</span> ‏וִֽידַעְתֶּ֖ם כִּֽי־אֲנִ֣י יְהוָ֑ה
בְּפִתְחִ֣י אֶת־קִבְרֽוֹתֵיכֶ֗ם וּבְהַעֲלוֹתִ֥י אֶתְכֶ֛ם
מִקִּבְרוֹתֵיכֶ֖ם עַמִּֽי׃

‎<span id="014">14</span> ‏וְנָתַתִּ֨י רוּחִ֤י בָכֶם֙ וִחְיִיתֶ֔ם
וְהִנַּחְתִּ֥י אֶתְכֶ֖ם עַל־אַדְמַתְכֶ֑ם וִידַעְתֶּ֞ם כִּי־אֲנִ֧י
יְהוָ֛ה דִּבַּ֥רְתִּי וְעָשִׂ֖יתִי נְאֻם־יְהוָֽה׃ פ

‎<span id="015">15</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="016">16</span> ‏וְאַתָּ֣ה בֶן־אָדָ֗ם קַח־לְךָ֙ עֵ֣ץ אֶחָ֔ד
וּכְתֹ֤ב עָלָיו֙ לִֽיהוּדָ֔ה וְלִבְנֵ֥י יִשְׂרָאֵ֖ל חברו חֲבֵרָ֑יו
וּלְקַח֙ עֵ֣ץ אֶחָ֔ד וּכְת֣וֹב עָלָ֗יו לְיוֹסֵף֙ עֵ֣ץ אֶפְרַ֔יִם
וְכָל־בֵּ֥ית יִשְׂרָאֵ֖ל חברו חֲבֵרָֽיו׃

‎<span id="017">17</span> ‏וְקָרַ֨ב אֹתָ֜ם אֶחָ֧ד אֶל־אֶחָ֛ד לְךָ֖
לְעֵ֣ץ אֶחָ֑ד וְהָי֥וּ לַאֲחָדִ֖ים בְּיָדֶֽךָ׃

‎<span id="018">18</span> ‏וְכַֽאֲשֶׁר֙ יֹאמְר֣וּ אֵלֶ֔יךָ בְּנֵ֥י
עַמְּךָ֖ לֵאמֹ֑ר הֲלֽוֹא־תַגִּ֥יד לָ֖נוּ מָה־אֵ֥לֶּה לָּֽךְ׃<sup>3</sup>

‎<span id="019">19</span> ‏דַּבֵּ֣ר אֲלֵהֶ֗ם כֹּֽה־אָמַר֮ אֲדֹנָ֣י
יְהוִה֒ הִנֵּה֩ אֲנִ֨י לֹקֵ֜חַ אֶת־עֵ֤ץ יוֹסֵף֙ אֲשֶׁ֣ר
בְּיַד־אֶפְרַ֔יִם וְשִׁבְטֵ֥י יִשְׂרָאֵ֖ל חברו חֲבֵרָ֑יו וְנָתַתִּי֩
אוֹתָ֨ם עָלָ֜יו אֶת־עֵ֣ץ יְהוּדָ֗ה וַֽעֲשִׂיתִם֙ לְעֵ֣ץ אֶחָ֔ד וְהָי֥וּ
אֶחָ֖ד בְּיָדִֽי׃

‎<span id="020">20</span> ‏וְהָי֨וּ הָעֵצִ֜ים אֲ‍ֽשֶׁר־תִּכְתֹּ֧ב
עֲלֵיהֶ֛ם בְּיָדְךָ֖ לְעֵינֵיהֶֽם׃

‎<span id="021">21</span> ‏וְדַבֵּ֣ר אֲלֵיהֶ֗ם כֹּֽה־אָמַר֮ אֲדֹנָ֣י
יְהוִה֒ הִנֵּ֨ה אֲנִ֤י לֹקֵ֙חַ֙ אֶת־בְּנֵ֣י יִשְׂרָאֵ֔ל מִבֵּ֥ין
הַגּוֹיִ֖ם אֲשֶׁ֣ר הָֽלְכוּ־שָׁ֑ם וְקִבַּצְתִּ֤י אֹתָם֙ מִסָּבִ֔יב
וְהֵבֵאתִ֥י אוֹתָ֖ם אֶל־אַדְמָתָֽם׃

‎<span id="022">22</span> ‏וְעָשִׂ֣יתִי אֹ֠תָם לְג֨וֹי אֶחָ֤ד בָּאָ֙רֶץ֙
בְּהָרֵ֣י יִשְׂרָאֵ֔ל וּמֶ֧לֶךְ אֶחָ֛ד יִֽהְיֶ֥ה לְכֻלָּ֖ם לְמֶ֑לֶךְ
וְלֹ֤א יהיה־ יִֽהְיוּ־ עוֹד֙ לִשְׁנֵ֣י גוֹיִ֔ם וְלֹ֨א יֵחָ֥צוּ ע֛וֹד
לִשְׁתֵּ֥י מַמְלָכ֖וֹת עֽוֹד׃

‎<span id="023">23</span> ‏וְלֹ֧א יִֽטַמְּא֣וּ ע֗וֹד בְּגִלּֽוּלֵיהֶם֙
וּבְשִׁקּ֣וּצֵיהֶ֔ם וּבְכֹ֖ל פִּשְׁעֵיהֶ֑ם וְהוֹשַׁעְתִּ֣י אֹתָ֗ם
מִכֹּ֤ל מוֹשְׁבֹֽתֵיהֶם֙ אֲשֶׁ֣ר חָטְא֣וּ בָהֶ֔ם וְטִהַרְתִּ֤י אוֹתָם֙
וְהָיוּ־לִ֣י לְעָ֔ם וַאֲנִ֕י אֶהְיֶ֥ה לָהֶ֖ם לֵאלֹהִֽים׃

‎<span id="024">24</span> ‏וְעַבְדִּ֤י דָוִד֙ מֶ֣לֶךְ עֲלֵיהֶ֔ם
וְרוֹעֶ֥ה אֶחָ֖ד יִהְיֶ֣ה לְכֻלָּ֑ם וּבְמִשְׁפָּטַ֣י יֵלֵ֔כוּ
וְחֻקֹּתַ֥י יִשְׁמְר֖וּ וְעָשׂ֥וּ אוֹתָֽם׃

‎<span id="025">25</span> ‏וְיָשְׁב֣וּ עַל־הָאָ֗רֶץ אֲשֶׁ֤ר נָתַ֙תִּי֙
לְעַבְדִּ֣י לְיַֽעֲקֹ֔ב אֲשֶׁ֥ר יָֽשְׁבוּ־בָ֖הּ אֲבֽוֹתֵיכֶ֑ם
וְיָשְׁב֣וּ עָלֶ֡יהָ הֵ֠מָּה וּבְנֵיהֶ֞ם וּבְנֵ֤י בְנֵיהֶם֙ עַד־עוֹלָ֔ם
וְדָוִ֣ד עַבְדִּ֔י נָשִׂ֥יא לָהֶ֖ם לְעוֹלָֽם׃

‎<span id="026">26</span> ‏וְכָרַתִּ֤י לָהֶם֙ בְּרִ֣ית שָׁל֔וֹם בְּרִ֥ית
עוֹלָ֖ם יִהְיֶ֣ה אוֹתָ֑ם וּנְתַתִּים֙ וְהִרְבֵּיתִ֣י אוֹתָ֔ם וְנָתַתִּ֧י
אֶת־מִקְדָּשִׁ֛י בְּתוֹכָ֖ם לְעוֹלָֽם׃

‎<span id="027">27</span> ‏וְהָיָ֤ה מִשְׁכָּנִי֙ עֲלֵיהֶ֔ם וְהָיִ֥יתִי
לָהֶ֖ם לֵֽאלֹהִ֑ים וְהֵ֖מָּה יִֽהְיוּ־לִ֥י לְעָֽם׃

‎<span id="028">28</span> ‏וְיָֽדְעוּ֙ הַגּוֹיִ֔ם כִּ֚י אֲנִ֣י יְהוָ֔ה
מְקַדֵּ֖שׁ אֶת־יִשְׂרָאֵ֑ל בִּהְי֧וֹת מִקְדָּשִׁ֛י בְּתוֹכָ֖ם לְעוֹלָֽם׃
ס

1 hāyəṯâ ‘ālay yaḏ-yəhwâ wayywōṣi’ēnî ḇərûḥa yəhwâ wayənîḥēnî bəṯwōḵə
habiqə‘â wəhî’ məlē’â ‘ăṣāmwōṯ:

2 wəhe‘ĕḇîranî ‘ălêhem sāḇîḇ\| sāḇîḇ wəhinnēh rabwōṯ mə’ōḏ ‘al-pənê
habiqə‘â wəhinnēh yəḇēšwōṯ mə’ōḏ:

3 wayyō’mer ’ēlay ben-’āḏām hăṯiḥəyeynâ hā‘ăṣāmwōṯ hā’ēlleh wā’ōmar
’ăḏōnāy yəhwih ’atâ yāḏā‘ətā:

4 wayyō’mer ’ēlay hinnāḇē’ ‘al-hā‘ăṣāmwōṯ hā’ēlleh wə’āmarətā ’ălêhem
hā‘ăṣāmwōṯ hayəḇēšwōṯ šimə‘û dəḇar-yəhwâ:

5 kōh ’āmar ’ăḏōnāy yəhwih lā‘ăṣāmwōṯ hā’ēlleh hinnēh ’ănî mēḇî’ ḇāḵem
rûḥa wiḥəyîṯem:

6 wənāṯatî ‘ălêḵem giḏîm wəh<sup>a</sup>‘ălēṯî ‘ălêḵem bāśār wəqāramətî
‘ălêḵem ‘wōr wənāṯatî ḇāḵem rûḥa wiḥəyîṯem wîḏ<sup>a</sup>‘ətem kî-’ănî
yəhwâ:

7 wənibē’ṯî ka’ăšer ṣuûêṯî wayəhî-qwōl kəhinnāḇə’î
wəhinnēh-r<sup>a</sup>‘aš watiqərəḇû ‘ăṣāmwōṯ ‘eṣem ’el-‘aṣəmwō:

8 wərā’îṯî wəhinnēh-‘ălêhem giḏîm ûḇāśār ‘ālâ wayyiqəram ‘ălêhem ‘wōr
miləmā‘əlâ wərûḥa ’ên bâem:

9 wayyō’mer ’ēlay hinnāḇē’ ’el-hārûḥa hinnāḇē’ ḇen-’āḏām wə’āmarətā
’el-hārûḥa kōh-’āmar\| ’ăḏōnāy yəhwih mē’arəb<sup>a</sup>‘ rûḥwōṯ bō’î
hārûḥa ûfəḥî bahărûḡîm hā’ēlleh wəyiḥəyû:

10 wəhinnabē’ṯî ka’ăšer ṣiûānî watāḇwō’ ḇâem hārûḥa wayyiḥəyû
wayy<sup>a</sup>‘aməḏû ‘al-raḡəlêhem ḥayil gāḏwōl mə’ōḏ-mə’ōḏ: s

11 wayyō’mer ’ēlay ben-’āḏām hā‘ăṣāmwōṯ hā’ēlleh kāl-bêṯ yiśərā’ēl hēmmâ
hinnēh ’ōmərîm yāḇəšû ‘aṣəmwōṯênû wə’āḇəḏâ ṯiqəwāṯēnû niḡəzarənû lānû:

12 lāḵēn hinnāḇē’ wə’āmarətā ’ălêhem kōh-’āmar ’ăḏōnāy yəhwih hinnēh
’ănî fōṯēḥa ’eṯ-qiḇərwōṯêḵem wəh<sup>a</sup>‘ălêṯî ’eṯəḵem
miqqiḇərwōṯêḵem ‘ammî wəhēḇē’ṯî ’eṯəḵem ’el-’aḏəmaṯ yiśərā’ēl: s

13 wîḏ<sup>a</sup>‘ətem kî-’ănî yəhwâ bəfiṯəḥî ’eṯ-qiḇərwōṯêḵem
ûḇəh<sup>a</sup>‘ălwōṯî ’eṯəḵem miqqiḇərwōṯêḵem ‘ammî:

14 wənāṯatî rûḥî ḇāḵem wiḥəyîṯem wəhinn<sup>a</sup>ḥətî ’eṯəḵem
‘al-’aḏəmaṯəḵem wîḏ<sup>a</sup>‘ətem kî-’ănî yəhwâ dibarətî wə‘āśîṯî
nə’um-yəhwâ: f

15 wayəhî ḏəḇar-yəhwâ ’ēlay lē’mōr:

16 wə’atâ ḇen-’āḏām q<sup>a</sup>ḥ-ləḵā ‘ēṣ ’eḥāḏ ûḵəṯōḇ ‘ālāyw lîhûḏâ
wəliḇənê yiśərā’ēl ḥăḇērwō ḥăḇērāyw ûləq<sup>a</sup>ḥ ‘ēṣ ’eḥāḏ ûḵəṯwōḇ
‘ālāyw ləywōsēf ‘ēṣ ’efərayim wəḵāl-bêṯ yiśərā’ēl ḥăḇērwō ḥăḇērāyw:

17 wəqāraḇ ’ōṯām ’eḥāḏ ’el-’eḥāḏ ləḵā lə‘ēṣ ’eḥāḏ wəhāyû la’ăḥāḏîm
bəyāḏeḵā:

18 wəḵa’ăšer yō’mərû ’ēleyḵā bənê ‘amməḵā lē’mōr hălwō’-ṯagîḏ lānû
mâ-’ēlleh llāḵə:<sup>3</sup>

19 dabēr ’ălēhem kōh-’āmar ’ăḏōnāy yəhwih hinnēh ’ănî lōqēḥa ’eṯ-‘ēṣ
ywōsēf ’ăšer bəyaḏ-’efərayim wəšiḇəṭê yiśərā’ēl ḥăḇērwō ḥăḇērāyw
wənāṯatî ’wōṯām ‘ālāyw ’eṯ-‘ēṣ yəhûḏâ w<sup>a</sup>‘ăśîṯim lə‘ēṣ ’eḥāḏ
wəhāyû ’eḥāḏ bəyāḏî:

20 wəhāyû hā‘ēṣîm ’ă‍šer-tiḵətōḇ ‘ălêhem bəyāḏəḵā lə‘ênêhem:

21 wəḏabēr ’ălêhem kōh-’āmar ’ăḏōnāy yəhwih hinnēh ’ănî lōqēḥa ’eṯ-bənê
yiśərā’ēl mibên hagwōyim ’ăšer hāləḵû-šām wəqibaṣətî ’ōṯām missāḇîḇ
wəhēḇē’ṯî ’wōṯām ’el-’aḏəmāṯām:

22 wə‘āśîṯî ’ōṯām ləḡwōy ’eḥāḏ bā’āreṣ bəhārê yiśərā’ēl ûmeleḵə ’eḥāḏ
yihəyeh ləḵullām ləmeleḵə wəlō’ yihəyeh- yihəyû- ‘wōḏ lišənê ḡwōyim
wəlō’ yēḥāṣû ‘wōḏ lišətê maməlāḵwōṯ ‘wōḏ:

23 wəlō’ yiṭammə’û ‘wōḏ bəḡillûlêhem ûḇəšiqqûṣêhem ûḇəḵōl pišə‘êhem
wəhwōš<sup>a</sup>‘ətî ’ōṯām mikōl mwōšəḇōṯêhem ’ăšer ḥāṭə’û ḇâem
wəṭiharətî ’wōṯām wəhāyû-lî lə‘ām wa’ănî ’ehəyeh lâem lē’lōhîm:

24 wə‘aḇədî ḏāwiḏ meleḵə ‘ălêhem wərwō‘eh ’eḥāḏ yihəyeh ləḵullām
ûḇəmišəpāṭay yēlēḵû wəḥuqqōṯay yišəmərû wə‘āśû ’wōṯām:

25 wəyāšəḇû ‘al-hā’āreṣ ’ăšer nāṯatî lə‘aḇədî ləy<sup>a</sup>‘ăqōḇ ’ăšer
yāšəḇû-ḇāh ’ăḇwōṯêḵem wəyāšəḇû ‘āleyhā hēmmâ ûḇənêhem ûḇənê ḇənêhem
‘aḏ-‘wōlām wəḏāwiḏ ‘aḇədî nāśî’ lâem lə‘wōlām:

26 wəḵāratî lâem bərîṯ šālwōm bərîṯ ‘wōlām yihəyeh ’wōṯām ûnəṯatîm
wəhirəbêṯî ’wōṯām wənāṯatî ’eṯ-miqədāšî bəṯwōḵām lə‘wōlām:

27 wəhāyâ mišəkānî ‘ălêhem wəhāyîṯî lâem lē’lōhîm wəhēmmâ yihəyû-lî
lə‘ām:

28 wəyāḏə‘û hagwōyim kî ’ănî yəhwâ məqadēš ’eṯ-yiśərā’ēl bihəywōṯ
miqədāšî bəṯwōḵām lə‘wōlām: s

------------------------------------------------------------------------

[Next: Ezekiel (Yechezqel) Chapter 38](eze038.md)
