[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa064)  [KJV](../kjv/isa064)  [Sep](../sep/isa064) 
[Vul](../vul/isa064)   
  
[Isaiah (Yisheyah) Index](isa)  
  [Previous](isa063)  [Next](isa065) 

------------------------------------------------------------------------

### Tanach (Hebrew): Isaiah (Yisheyah) Chapter 64

‎<span id="001">1</span> ‏כִּקְדֹ֧חַ אֵ֣שׁ הֲמָסִ֗ים מַ֚יִם
תִּבְעֶה־אֵ֔שׁ לְהוֹדִ֥יעַ שִׁמְךָ֖ לְצָרֶ֑יךָ מִפָּנֶ֖יךָ גּוֹיִ֥ם
יִרְגָּֽזוּ׃

‎<span id="002">2</span> ‏בַּעֲשׂוֹתְךָ֥ נוֹרָא֖וֹת לֹ֣א נְקַוֶּ֑ה
יָרַ֕דְתָּ מִפָּנֶ֖יךָ הָרִ֥ים נָזֹֽלּוּ׃

‎<span id="003">3</span> ‏וּמֵעוֹלָ֥ם לֹא־שָׁמְע֖וּ לֹ֣א הֶאֱזִ֑ינוּ
עַ֣יִן לֹֽא־רָאָ֗תָה אֱלֹהִים֙ זוּלָ֣תְךָ֔ יַעֲשֶׂ֖ה לִמְחַכֵּה־לֽוֹ׃

‎<span id="004">4</span> ‏פָּגַ֤עְתָּ אֶת־שָׂשׂ֙ וְעֹ֣שֵׂה צֶ֔דֶק
בִּדְרָכֶ֖יךָ יִזְכְּר֑וּךָ הֵן־אַתָּ֤ה קָצַ֙פְתָּ֙ וַֽנֶּחֱטָ֔א בָּהֶ֥ם
עוֹלָ֖ם וְנִוָּשֵֽׁעַ׃

‎<span id="005">5</span> ‏וַנְּהִ֤י כַטָּמֵא֙ כֻּלָּ֔נוּ וּכְבֶ֥גֶד
עִדִּ֖ים כָּל־צִדְקֹתֵ֑ינוּ וַנָּ֤בֶל כֶּֽעָלֶה֙ כֻּלָּ֔נוּ וַעֲוֹנֵ֖נוּ
כָּר֥וּחַ יִשָּׂאֻֽנוּ׃

‎<span id="006">6</span> ‏וְאֵין־קוֹרֵ֣א בְשִׁמְךָ֔ מִתְעוֹרֵ֖ר
לְהַחֲזִ֣יק בָּ֑ךְ כִּֽי־הִסְתַּ֤רְתָּ פָנֶ֙יךָ֙ מִמֶּ֔נּוּ
וַתְּמוּגֵ֖נוּ בְּיַד־עֲוֹנֵֽנוּ׃

‎<span id="007">7</span> ‏וְעַתָּ֥ה יְהוָ֖ה אָבִ֣ינוּ אָ֑תָּה אֲנַ֤חְנוּ
הַחֹ֙מֶר֙ וְאַתָּ֣ה יֹצְרֵ֔נוּ וּמַעֲשֵׂ֥ה יָדְךָ֖ כֻּלָּֽנוּ׃

‎<span id="008">8</span> ‏אַל־תִּקְצֹ֤ף יְהוָה֙ עַד־מְאֹ֔ד וְאַל־לָעַ֖ד
תִּזְכֹּ֣ר עָוֹ֑ן הֵ֥ן הַבֶּט־נָ֖א עַמְּךָ֥ כֻלָּֽנוּ׃

‎<span id="009">9</span> ‏עָרֵ֥י קָדְשְׁךָ֖ הָי֣וּ מִדְבָּ֑ר צִיּוֹן֙
מִדְבָּ֣ר הָיָ֔תָה יְרוּשָׁלִַ֖ם שְׁמָמָֽה׃

‎<span id="010">10</span> ‏בֵּ֧ית קָדְשֵׁ֣נוּ וְתִפְאַרְתֵּ֗נוּ אֲשֶׁ֤ר
הִֽלְל֙וּךָ֙ אֲבֹתֵ֔ינוּ הָיָ֖ה לִשְׂרֵ֣פַת אֵ֑שׁ וְכָל־מַחֲמַדֵּ֖ינוּ
הָיָ֥ה לְחָרְבָּֽה׃

‎<span id="011">11</span> ‏הַעַל־אֵ֥לֶּה תִתְאַפַּ֖ק יְהוָ֑ה תֶּחֱשֶׁ֥ה
וּתְעַנֵּ֖נוּ עַד־מְאֹֽד׃ ס

1 kiqəḏōḥa ’ēš hămāsîm mayim tiḇə‘eh-’ēš ləhwōḏî‘a šiməḵā ləṣāreyḵā
mipāneyḵā gwōyim yirəgāzû:

2 b<sup>a</sup>‘ăśwōṯəḵā nwōrā’wōṯ lō’ nəqaûeh yāraḏətā mipāneyḵā hārîm
nāzōllû:

3 ûmē‘wōlām lō’-šāmə‘û lō’ he’ĕzînû ‘ayin lō’-rā’āṯâ ’ĕlōhîm zûlāṯəḵā
y<sup>a</sup>‘ăśeh liməḥakēh-lwō:

4 pāḡ<sup>a</sup>‘ətā ’eṯ-śāś wə‘ōśēh ṣeḏeq biḏərāḵeyḵā yizəkərûḵā
hēn-’atâ qāṣafətā wanneḥĕṭā’ bâem ‘wōlām wəniûāšē‘a:

5 wannəhî ḵaṭṭāmē’ kullānû ûḵəḇeḡeḏ ‘idîm kāl-ṣiḏəqōṯênû wannāḇel
ke‘āleh kullānû w<sup>a</sup>‘ăwōnēnû kārûḥa yiśśā’unû:

6 wə’ên-qwōrē’ ḇəšiməḵā miṯə‘wōrēr ləh<sup>a</sup>ḥăzîq bāḵə
kî-hisətarətā fāneyḵā mimmennû watəmûḡēnû bəyaḏ-‘ăwōnēnû:

7 wə‘atâ yəhwâ ’āḇînû ’ātâ ’ăn<sup>a</sup>ḥənû h<sup>a</sup>ḥōmer wə’atâ
yōṣərēnû ûm<sup>a</sup>‘ăśēh yāḏəḵā kullānû:

8 ’al-tiqəṣōf yəhwâ ‘aḏ-mə’ōḏ wə’al-lā‘aḏ tizəkōr ‘āwōn hēn habeṭ-nā’
‘amməḵā ḵullānû:

9 ‘ārê qāḏəšəḵā hāyû miḏəbār ṣîywōn miḏəbār hāyāṯâ yərûšālaim šəmāmâ:

10 bêṯ qāḏəšēnû wəṯifə’arətēnû ’ăšer hiləlûḵā ’ăḇōṯênû hāyâ liśərēfaṯ
’ēš wəḵāl-m<sup>a</sup>ḥămadênû hāyâ ləḥārəbâ:

11 h<sup>a</sup>‘al-’ēlleh ṯiṯə’apaq yəhwâ teḥĕšeh ûṯə‘annēnû ‘aḏ-mə’ōḏ:
s

------------------------------------------------------------------------

[Next: Isaiah (Yisheyah) Chapter 65](isa065)
