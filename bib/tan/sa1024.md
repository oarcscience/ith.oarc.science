[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1024)  [KJV](../kjv/sa1024)  [Sep](../sep/sa1024) 
[Vul](../vul/sa1024)   
  
[1 Samuel (1 Shmuel) Index](sa1)  
  [Previous](sa1023)  [Next](sa1025) 

------------------------------------------------------------------------

### Tanach (Hebrew): 1 Samuel (1 Shmuel) Chapter 24

‎<span id="001">1</span> ‏וַיַּ֥עַל דָּוִ֖ד מִשָּׁ֑ם וַיֵּ֖שֶׁב
בִּמְצָד֥וֹת עֵֽין־גֶּֽדִי׃

‎<span id="002">2</span> ‏וַיְהִ֗י כַּֽאֲשֶׁר֙ שָׁ֣ב שָׁא֔וּל מֵאַחֲרֵ֖י
פְּלִשְׁתִּ֑ים וַיַּגִּ֤דוּ לוֹ֙ לֵאמֹ֔ר הִנֵּ֣ה דָוִ֔ד בְּמִדְבַּ֖ר
עֵ֥ין גֶּֽדִי׃ ס

‎<span id="003">3</span> ‏וַיִּקַּ֣ח שָׁא֗וּל שְׁלֹ֧שֶׁת אֲלָפִ֛ים
אִ֥ישׁ בָּח֖וּר מִכָּל־יִשְׂרָאֵ֑ל וַיֵּ֗לֶךְ לְבַקֵּ֤שׁ אֶת־דָּוִד֙
וַֽאֲנָשָׁ֔יו עַל־פְּנֵ֖י צוּרֵ֥י הַיְּעֵלִֽים׃

‎<span id="004">4</span> ‏וַ֠יָּבֹא אֶל־גִּדְר֨וֹת הַצֹּ֤אן
עַל־הַדֶּ֙רֶךְ֙ וְשָׁ֣ם מְעָרָ֔ה וַיָּבֹ֥א שָׁא֖וּל לְהָסֵ֣ךְ
אֶת־רַגְלָ֑יו וְדָוִד֙ וַאֲנָשָׁ֔יו בְּיַרְכְּתֵ֥י הַמְּעָרָ֖ה
יֹשְׁבִֽים׃

‎<span id="005">5</span> ‏וַיֹּאמְרוּ֩ אַנְשֵׁ֨י דָוִ֜ד אֵלָ֗יו הִנֵּ֨ה
הַיּ֜וֹם אֲ‍ֽשֶׁר־אָמַ֧ר יְהוָ֣ה אֵלֶ֗יךָ הִנֵּ֨ה אָנֹכִ֜י נֹתֵ֤ן
אֶת־איביך אֹֽיִבְךָ֙ בְּיָדֶ֔ךָ וְעָשִׂ֣יתָ לּ֔וֹ כַּאֲשֶׁ֖ר יִטַ֣ב
בְּעֵינֶ֑יךָ וַיָּ֣קָם דָּוִ֗ד וַיִּכְרֹ֛ת אֶת־כְּנַֽף־הַמְּעִ֥יל
אֲשֶׁר־לְשָׁא֖וּל בַּלָּֽט׃

‎<span id="006">6</span> ‏וַֽיְהִי֙ אַֽחֲרֵי־כֵ֔ן וַיַּ֥ךְ לֵב־דָּוִ֖ד
אֹת֑וֹ עַ֚ל אֲשֶׁ֣ר כָּרַ֔ת אֶת־כָּנָ֖ף אֲשֶׁ֥ר לְשָׁאֽוּל׃ ס

‎<span id="007">7</span> ‏וַיֹּ֨אמֶר לַאֲנָשָׁ֜יו חָלִ֧ילָה לִּ֣י
מֵֽיהוָ֗ה אִם־אֶעֱשֶׂה֩ אֶת־הַדָּבָ֨ר הַזֶּ֤ה לַֽאדֹנִי֙ לִמְשִׁ֣יחַ
יְהוָ֔ה לִשְׁלֹ֥חַ יָדִ֖י בּ֑וֹ כִּֽי־מְשִׁ֥יחַ יְהוָ֖ה הֽוּא׃

‎<span id="008">8</span> ‏וַיְשַׁסַּ֨ע דָּוִ֤ד אֶת־אֲנָשָׁיו֙
בַּדְּבָרִ֔ים וְלֹ֥א נְתָנָ֖ם לָק֣וּם אֶל־שָׁא֑וּל וְשָׁא֛וּל קָ֥ם
מֵהַמְּעָרָ֖ה וַיֵּ֥לֶךְ בַּדָּֽרֶךְ׃ ס

‎<span id="009">9</span> ‏וַיָּ֨קָם דָּוִ֜ד אַחֲרֵי־כֵ֗ן וַיֵּצֵא֙ מן־
המערה מֵֽהַמְּעָרָ֔ה וַיִּקְרָ֧א אַֽחֲרֵי־שָׁא֛וּל לֵאמֹ֖ר אֲדֹנִ֣י
הַמֶּ֑לֶךְ וַיַּבֵּ֤ט שָׁאוּל֙ אַֽחֲרָ֔יו וַיִּקֹּ֨ד דָּוִ֥ד אַפַּ֛יִם
אַ֖רְצָה וַיִּשְׁתָּֽחוּ׃ ס

‎<span id="010">10</span> ‏וַיֹּ֤אמֶר דָּוִד֙ לְשָׁא֔וּל לָ֧מָּה
תִשְׁמַ֛ע אֶת־דִּבְרֵ֥י אָדָ֖ם לֵאמֹ֑ר הִנֵּ֣ה דָוִ֔ד מְבַקֵּ֖שׁ
רָעָתֶֽךָ׃

‎<span id="011">11</span> ‏הִנֵּה֩ הַיּ֨וֹם הַזֶּ֜ה רָא֣וּ עֵינֶ֗יךָ
אֵ֣ת אֲשֶׁר־נְתָנְךָ֩ יְהוָ֨ה׀ הַיּ֤וֹם׀ בְּיָדִי֙ בַּמְּעָרָ֔ה וְאָמַ֥ר
לַהֲרָגֲךָ֖ וַתָּ֣חָס עָלֶ֑יךָ וָאֹמַ֗ר לֹא־אֶשְׁלַ֤ח יָדִי֙ בַּֽאדֹנִ֔י
כִּי־מְשִׁ֥יחַ יְהוָ֖ה הֽוּא׃

‎<span id="012">12</span> ‏וְאָבִ֣י רְאֵ֔ה גַּ֗ם רְאֵ֛ה אֶת־כְּנַ֥ף
מְעִילְךָ֖ בְּיָדִ֑י כִּ֡י בְּכָרְתִי֩ אֶת־כְּנַ֨ף מְעִֽילְךָ֜ וְלֹ֣א
הֲרַגְתִּ֗יךָ דַּ֤ע וּרְאֵה֙ כִּי֩ אֵ֨ין בְּיָדִ֜י רָעָ֤ה וָפֶ֙שַׁע֙
וְלֹא־חָטָ֣אתִי לָ֔ךְ וְאַתָּ֛ה צֹדֶ֥ה אֶת־נַפְשִׁ֖י לְקַחְתָּֽהּ׃

‎<span id="013">13</span> ‏יִשְׁפֹּ֤ט יְהוָה֙ בֵּינִ֣י וּבֵינֶ֔ךָ
וּנְקָמַ֥נִי יְהוָ֖ה מִמֶּ֑ךָּ וְיָדִ֖י לֹ֥א תִֽהְיֶה־בָּֽךְ׃

‎<span id="014">14</span> ‏כַּאֲשֶׁ֣ר יֹאמַ֗ר מְשַׁל֙ הַקַּדְמֹנִ֔י
מֵרְשָׁעִ֖ים יֵ֣צֵא רֶ֑שַׁע וְיָדִ֖י לֹ֥א תִֽהְיֶה־בָּֽךְ׃

‎<span id="015">15</span> ‏אַחֲרֵ֨י מִ֤י יָצָא֙ מֶ֣לֶךְ יִשְׂרָאֵ֔ל
אַחֲרֵ֥י מִ֖י אַתָּ֣ה רֹדֵ֑ף אַֽחֲרֵי֙ כֶּ֣לֶב מֵ֔ת אַחֲרֵ֖י פַּרְעֹ֥שׁ
אֶחָֽד׃

‎<span id="016">16</span> ‏וְהָיָ֤ה יְהוָה֙ לְדַיָּ֔ן וְשָׁפַ֖ט בֵּינִ֣י
וּבֵינֶ֑ךָ וְיֵ֙רֶא֙ וְיָרֵ֣ב אֶת־רִיבִ֔י וְיִשְׁפְּטֵ֖נִי מִיָּדֶֽךָ׃ פ

‎<span id="017">17</span> ‏וַיְהִ֣י׀ כְּכַלּ֣וֹת דָּוִ֗ד לְדַבֵּ֞ר
אֶת־הַדְּבָרִ֤ים הָאֵ֙לֶּה֙ אֶל־שָׁא֔וּל וַיֹּ֣אמֶר שָׁא֔וּל הֲקֹלְךָ֥
זֶ֖ה בְּנִ֣י דָוִ֑ד וַיִּשָּׂ֥א שָׁא֛וּל קֹל֖וֹ וַיֵּֽבְךְּ׃

‎<span id="018">18</span> ‏וַיֹּ֙אמֶר֙ אֶל־דָּוִ֔ד צַדִּ֥יק אַתָּ֖ה
מִמֶּ֑נִּי כִּ֤י אַתָּה֙ גְּמַלְתַּ֣נִי הַטּוֹבָ֔ה וַאֲנִ֖י
גְּמַלְתִּ֥יךָ הָרָעָֽה׃

‎<span id="019">19</span> ‏ואת וְאַתָּה֙ הִגַּ֣דְתָּ הַיּ֔וֹם אֵ֛ת
אֲשֶׁר־עָשִׂ֥יתָה אִתִּ֖י טוֹבָ֑ה אֵת֩ אֲשֶׁ֨ר סִגְּרַ֧נִי יְהוָ֛ה
בְּיָדְךָ֖ וְלֹ֥א הֲרַגְתָּֽנִי׃

‎<span id="020">20</span> ‏וְכִֽי־יִמְצָ֥א אִישׁ֙ אֶת־אֹ֣יְב֔וֹ
וְשִׁלְּח֖וֹ בְּדֶ֣רֶךְ טוֹבָ֑ה וַֽיהוָה֙ יְשַׁלֶּמְךָ֣ טוֹבָ֔ה תַּ֚חַת
הַיּ֣וֹם הַזֶּ֔ה אֲשֶׁ֥ר עָשִׂ֖יתָה לִֽי׃

‎<span id="021">21</span> ‏וְעַתָּה֙ הִנֵּ֣ה יָדַ֔עְתִּי כִּ֥י מָלֹ֖ךְ
תִּמְל֑וֹךְ וְקָ֙מָה֙ בְּיָ֣דְךָ֔ מַמְלֶ֖כֶת יִשְׂרָאֵֽל׃

‎<span id="022">22</span> ‏וְעַתָּ֗ה הִשָּׁ֤בְעָה לִּי֙ בַּֽיהוָ֔ה
אִם־תַּכְרִ֥ית אֶת־זַרְעִ֖י אַֽחֲרָ֑י וְאִם־תַּשְׁמִ֥יד אֶת־שְׁמִ֖י
מִבֵּ֥ית אָבִֽי׃

‎<span id="023">23</span> ‏וַיִּשָּׁבַ֥ע דָּוִ֖ד לְשָׁא֑וּל וַיֵּ֤לֶךְ
שָׁאוּל֙ אֶל־בֵּית֔וֹ וְדָוִד֙ וַֽאֲנָשָׁ֔יו עָל֖וּ עַל־הַמְּצוּדָֽה׃ פ

1 wayy<sup>a</sup>‘al dāwiḏ miššām wayyēšeḇ biməṣāḏwōṯ ‘ên-geḏî:

2 wayəhî ka’ăšer šāḇ šā’ûl mē’<sup>a</sup>ḥărê pəlišətîm wayyagiḏû lwō
lē’mōr hinnēh ḏāwiḏ bəmiḏəbar ‘ên geḏî: s

3 wayyiqq<sup>a</sup>ḥ šā’ûl šəlōšeṯ ’ălāfîm ’îš bāḥûr mikāl-yiśərā’ēl
wayyēleḵə ləḇaqqēš ’eṯ-dāwiḏ wa’ănāšāyw ‘al-pənê ṣûrê hayyə‘ēlîm:

4 wayyāḇō’ ’el-giḏərwōṯ haṣṣō’n ‘al-hadereḵə wəšām mə‘ārâ wayyāḇō’ šā’ûl
ləhāsēḵə ’eṯ-raḡəlāyw wəḏāwiḏ wa’ănāšāyw bəyarəkəṯê hammə‘ārâ yōšəḇîm:

5 wayyō’mərû ’anəšê ḏāwiḏ ’ēlāyw hinnēh hayywōm ’ă‍šer-’āmar yəhwâ
’ēleyḵā hinnēh ’ānōḵî nōṯēn ’eṯ-’ōyəḇeyḵā ’ōyiḇəḵā bəyāḏeḵā wə‘āśîṯā
llwō ka’ăšer yiṭaḇ bə‘êneyḵā wayyāqām dāwiḏ wayyiḵərōṯ
’eṯ-kənaf-hammə‘îl ’ăšer-ləšā’ûl ballāṭ:

6 wayəhî ’<sup>a</sup>ḥărê-ḵēn wayyaḵə lēḇ-dāwiḏ ’ōṯwō ‘al ’ăšer kāraṯ
’eṯ-kānāf ’ăšer ləšā’ûl: s

7 wayyō’mer la’ănāšāyw ḥālîlâ llî mêhwâ ’im-’e‘ĕśeh ’eṯ-hadāḇār hazzeh
la’ḏōnî liməšîḥa yəhwâ lišəlōḥa yāḏî bwō kî-məšîḥa yəhwâ hû’:

8 wayəšass<sup>a</sup>‘ dāwiḏ ’eṯ-’ănāšāyw badəḇārîm wəlō’ nəṯānām lāqûm
’el-šā’ûl wəšā’ûl qām mēhammə‘ārâ wayyēleḵə badāreḵə: s

9 wayyāqām dāwiḏ ’<sup>a</sup>ḥărê-ḵēn wayyēṣē’ min- hammə‘ārâ
mēhammə‘ārâ wayyiqərā’ ’<sup>a</sup>ḥărê-šā’ûl lē’mōr ’ăḏōnî hammeleḵə
wayyabēṭ šā’ûl ’<sup>a</sup>ḥărāyw wayyiqqōḏ dāwiḏ ’apayim ’arəṣâ
wayyišətāḥû: s

10 wayyō’mer dāwiḏ ləšā’ûl lāmmâ ṯišəm<sup>a</sup>‘ ’eṯ-diḇərê ’āḏām
lē’mōr hinnēh ḏāwiḏ məḇaqqēš rā‘āṯeḵā:

11 hinnēh hayywōm hazzeh rā’û ‘êneyḵā ’ēṯ ’ăšer-nəṯānəḵā yəhwâ\|
hayywōm\| bəyāḏî bammə‘ārâ wə’āmar lahărāḡăḵā watāḥās ‘āleyḵā wā’ōmar
lō’-’ešəl<sup>a</sup>ḥ yāḏî ba’ḏōnî kî-məšîḥa yəhwâ hû’:

12 wə’āḇî rə’ēh gam rə’ēh ’eṯ-kənaf mə‘îləḵā bəyāḏî kî bəḵārəṯî
’eṯ-kənaf mə‘îləḵā wəlō’ hăraḡətîḵā d<sup>a</sup>‘ ûrə’ēh kî ’ên bəyāḏî
rā‘â wāfeš<sup>a</sup>‘ wəlō’-ḥāṭā’ṯî lāḵə wə’atâ ṣōḏeh ’eṯ-nafəšî
ləq<sup>a</sup>ḥətāh:

13 yišəpōṭ yəhwâ bênî ûḇêneḵā ûnəqāmanî yəhwâ mimmeḵḵā wəyāḏî lō’
ṯihəyeh-bāḵə:

14 ka’ăšer yō’mar məšal haqqaḏəmōnî mērəšā‘îm yēṣē’ reš<sup>a</sup>‘
wəyāḏî lō’ ṯihəyeh-bāḵə:

15 ’<sup>a</sup>ḥărê mî yāṣā’ meleḵə yiśərā’ēl ’<sup>a</sup>ḥărê mî ’atâ
rōḏēf ’<sup>a</sup>ḥărê keleḇ mēṯ ’<sup>a</sup>ḥărê parə‘ōš ’eḥāḏ:

16 wəhāyâ yəhwâ ləḏayyān wəšāfaṭ bênî ûḇêneḵā wəyēre’ wəyārēḇ ’eṯ-rîḇî
wəyišəpəṭēnî mîyāḏeḵā: f

17 wayəhî\| kəḵallwōṯ dāwiḏ ləḏabēr ’eṯ-hadəḇārîm hā’ēlleh ’el-šā’ûl
wayyō’mer šā’ûl hăqōləḵā zeh bənî ḏāwiḏ wayyiśśā’ šā’ûl qōlwō
wayyēḇəḵḵə:

18 wayyō’mer ’el-dāwiḏ ṣadîq ’atâ mimmennî kî ’atâ gəmalətanî haṭṭwōḇâ
wa’ănî gəmalətîḵā hārā‘â:

19 wə’atə wə’atâ higaḏətā hayywōm ’ēṯ ’ăšer-‘āśîṯâ ’itî ṭwōḇâ ’ēṯ ’ăšer
sigəranî yəhwâ bəyāḏəḵā wəlō’ hăraḡətānî:

20 wəḵî-yiməṣā’ ’îš ’eṯ-’ōyəḇwō wəšilləḥwō bəḏereḵə ṭwōḇâ wayhwâ
yəšalleməḵā ṭwōḇâ t<sup>a</sup>ḥaṯ hayywōm hazzeh ’ăšer ‘āśîṯâ lî:

21 wə‘atâ hinnēh yāḏ<sup>a</sup>‘ətî kî mālōḵə timəlwōḵə wəqāmâ bəyāḏəḵā
maməleḵeṯ yiśərā’ēl:

22 wə‘atâ hiššāḇə‘â llî bayhwâ ’im-taḵərîṯ ’eṯ-zarə‘î ’<sup>a</sup>ḥărāy
wə’im-tašəmîḏ ’eṯ-šəmî mibêṯ ’āḇî:

23 wayyiššāḇ<sup>a</sup>‘ dāwiḏ ləšā’ûl wayyēleḵə šā’ûl ’el-bêṯwō
wəḏāwiḏ wa’ănāšāyw ‘ālû ‘al-hamməṣûḏâ: f

------------------------------------------------------------------------

[Next: 1 Samuel (1 Shmuel) Chapter 25](sa1025)
