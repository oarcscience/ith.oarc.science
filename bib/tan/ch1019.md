[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1019)  [KJV](../kjv/ch1019)  [Sep](../sep/ch1019) 
[Vul](../vul/ch1019)   
  
[1 Chronicles (1 Divrey Yamim) Index](ch1)  
  [Previous](ch1018)  [Next](ch1020) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 19

‎<span id="001">1</span> ‏וַיְהִי֙ אַחֲרֵי־כֵ֔ן וַיָּ֕מָת נָחָ֖שׁ
מֶ֣לֶךְ בְּנֵי־עַמּ֑וֹן וַיִּמְלֹ֥ךְ בְּנ֖וֹ תַּחְתָּֽיו׃

‎<span id="002">2</span> ‏וַיֹּ֨אמֶר דָּוִ֜יד אֶֽעֱשֶׂה־חֶ֣סֶד׀
עִם־חָנ֣וּן בֶּן־נָחָ֗שׁ כִּֽי־עָשָׂ֨ה אָבִ֤יו עִמִּי֙ חֶ֔סֶד
וַיִּשְׁלַ֥ח דָּוִ֛יד מַלְאָכִ֖ים לְנַחֲמ֣וֹ עַל־אָבִ֑יו וַיָּבֹאוּ֩
עַבְדֵ֨י דָוִ֜יד אֶל־אֶ֧רֶץ בְּנֵי־עַמּ֛וֹן אֶל־חָנ֖וּן לְנַחֲמֽוֹ׃

‎<span id="003">3</span> ‏וַיֹּאמְרוּ֩ שָׂרֵ֨י בְנֵי־עַמּ֜וֹן לְחָנ֗וּן
הַֽמְכַבֵּ֨ד דָּוִ֤יד אֶת־אָבִ֙יךָ֙ בְּעֵינֶ֔יךָ כִּֽי־שָׁלַ֥ח לְךָ֖
מְנַחֲמִ֑ים הֲלֹ֡א בַּ֠עֲבוּר לַחְקֹ֨ר וְלַהֲפֹ֤ךְ וּלְרַגֵּל֙ הָאָ֔רֶץ
בָּ֥אוּ עֲבָדָ֖יו אֵלֶֽיךָ׃ פ

‎<span id="004">4</span> ‏וַיִּקַּ֨ח חָנ֜וּן אֶת־עַבְדֵ֤י דָוִיד֙
וַֽיְגַלְּחֵ֔ם וַיִּכְרֹ֧ת אֶת־מַדְוֵיהֶ֛ם בַּחֵ֖צִי עַד־הַמִּפְשָׂעָ֑ה
וַֽיְשַׁלְּחֵֽם׃

‎<span id="005">5</span> ‏וַיֵּלְכוּ֩ וַיַּגִּ֨ידוּ לְדָוִ֤יד
עַל־הָֽאֲנָשִׁים֙ וַיִּשְׁלַ֣ח לִקְרָאתָ֔ם כִּי־הָי֥וּ הָאֲנָשִׁ֖ים
נִכְלָמִ֣ים מְאֹ֑ד וַיֹּ֤אמֶר הַמֶּ֙לֶךְ֙ שְׁב֣וּ בִֽירֵח֔וֹ עַ֛ד
אֲשֶׁר־יְצַמַּ֥ח זְקַנְכֶ֖ם וְשַׁבְתֶּֽם׃

‎<span id="006">6</span> ‏וַיִּרְאוּ֙ בְּנֵ֣י עַמּ֔וֹן כִּ֥י
הִֽתְבָּאֲשׁ֖וּ עִם־דָּוִ֑יד וַיִּשְׁלַ֣ח חָ֠נוּן וּבְנֵ֨י עַמּ֜וֹן
אֶ֣לֶף כִּכַּר־כֶּ֗סֶף לִשְׂכֹּ֣ר לָ֠הֶם מִן־אֲרַ֨ם נַהֲרַ֜יִם
וּמִן־אֲרַ֤ם מַעֲכָה֙ וּמִצּוֹבָ֔ה רֶ֖כֶב וּפָרָשִֽׁים׃

‎<span id="007">7</span> ‏וַיִּשְׂכְּר֣וּ לָהֶ֡ם שְׁנַיִם֩ וּשְׁלֹשִׁ֨ים
אֶ֜לֶף רֶ֗כֶב וְאֶת־מֶ֤לֶךְ מַעֲכָה֙ וְאֶת־עַמּ֔וֹ וַיָּבֹ֕אוּ
וַֽיַּחֲנ֖וּ לִפְנֵ֣י מֵידְבָ֑א וּבְנֵ֣י עַמּ֗וֹן נֶאֶסְפוּ֙
מֵעָ֣רֵיהֶ֔ם וַיָּבֹ֖אוּ לַמִּלְחָמָֽה׃<sup>3</sup> פ

‎<span id="008">8</span> ‏וַיִּשְׁמַ֖ע דָּוִ֑יד וַיִּשְׁלַח֙ אֶת־יוֹאָ֔ב
וְאֵ֥ת כָּל־צָבָ֖א הַגִּבּוֹרִֽים׃

‎<span id="009">9</span> ‏וַיֵּצְאוּ֙ בְּנֵ֣י עַמּ֔וֹן וַיַּֽעַרְכ֥וּ
מִלְחָמָ֖ה פֶּ֣תַח הָעִ֑יר וְהַמְּלָכִ֣ים אֲשֶׁר־בָּ֔אוּ לְבַדָּ֖ם
בַּשָּׂדֶֽה׃

‎<span id="010">10</span> ‏וַיַּ֣רְא יוֹאָ֗ב כִּֽי־הָיְתָ֧ה
פְנֵי־הַמִּלְחָמָ֛ה אֵלָ֖יו פָּנִ֣ים וְאָח֑וֹר וַיִּבְחַ֗ר
מִכָּל־בָּחוּר֙ בְּיִשְׂרָאֵ֔ל וַֽיַּעֲרֹ֖ךְ לִקְרַ֥את אֲרָֽם׃

‎<span id="011">11</span> ‏וְאֵת֙ יֶ֣תֶר הָעָ֔ם נָתַ֕ן בְּיַ֖ד אַבְשַׁ֣י
אָחִ֑יו וַיַּ֣עַרְכ֔וּ לִקְרַ֖את בְּנֵ֥י עַמּֽוֹן׃

‎<span id="012">12</span> ‏וַיֹּ֗אמֶר אִם־תֶּחֱזַ֤ק מִמֶּ֙נִּי֙ אֲרָ֔ם
וְהָיִ֥יתָ לִּ֖י לִתְשׁוּעָ֑ה סוְאִם־בְּנֵ֥י עַמּ֛וֹן יֶֽחֶזְק֥וּ
מִמְּךָ֖ וְהוֹשַׁעְתִּֽיךָ׃

‎<span id="013">13</span> ‏חֲזַ֤ק וְנִֽתְחַזְּקָה֙ בְּעַד־עַמֵּ֔נוּ
וּבְעַ֖ד עָרֵ֣י אֱלֹהֵ֑ינוּ וַֽיהוָ֔ה הַטּ֥וֹב בְּעֵינָ֖יו יַעֲשֶֽׂה׃

‎<span id="014">14</span> ‏וַיִּגַּ֨שׁ יוֹאָ֜ב וְהָעָ֧ם אֲשֶׁר־עִמּ֛וֹ
לִפְנֵ֥י אֲרָ֖ם לַמִּלְחָמָ֑ה וַיָּנ֖וּסוּ מִפָּנָֽיו׃

‎<span id="015">15</span> ‏וּבְנֵ֨י עַמּ֤וֹן רָאוּ֙ כִּי־נָ֣ס אֲרָ֔ם
וַיָּנ֣וּסוּ גַם־הֵ֗ם מִפְּנֵי֙ אַבְשַׁ֣י אָחִ֔יו וַיָּבֹ֖אוּ הָעִ֑ירָה
וַיָּבֹ֥א יוֹאָ֖ב יְרוּשָׁלִָֽם׃ פ

‎<span id="016">16</span> ‏וַיַּ֣רְא אֲרָ֗ם כִּ֣י נִגְּפוּ֮ לִפְנֵ֣י
יִשְׂרָאֵל֒ וַֽיִּשְׁלְחוּ֙ מַלְאָכִ֔ים וַיּוֹצִ֣יאוּ אֶת־אֲרָ֔ם אֲשֶׁ֖ר
מֵעֵ֣בֶר הַנָּהָ֑ר וְשׁוֹפַ֛ךְ שַׂר־צְבָ֥א הֲדַדְעֶ֖זֶר לִפְנֵיהֶֽם׃

‎<span id="017">17</span> ‏וַיֻּגַּ֣ד לְדָוִ֗יד וַיֶּאֱסֹ֤ף
אֶת־כָּל־יִשְׂרָאֵל֙ וַיַּעֲבֹ֣ר הַיַּרְדֵּ֔ן וַיָּבֹ֣א אֲלֵהֶ֔ם
וַֽיַּעֲרֹ֖ךְ אֲלֵהֶ֑ם וַיַּעֲרֹ֨ךְ דָּוִ֜יד לִקְרַ֤את אֲרָם֙ מִלְחָמָ֔ה
וַיִּֽלָּחֲמ֖וּ עִמּֽוֹ׃

‎<span id="018">18</span> ‏וַיָּ֣נָס אֲרָם֮ מִלִּפְנֵ֣י יִשְׂרָאֵל֒
וַיַּהֲרֹ֨ג דָּוִ֜יד מֵאֲרָ֗ם שִׁבְעַ֤ת אֲלָפִים֙ רֶ֔כֶב וְאַרְבָּעִ֥ים
אֶ֖לֶף אִ֣ישׁ רַגְלִ֑י וְאֵ֛ת שׁוֹפַ֥ךְ שַֽׂר־הַצָּבָ֖א הֵמִֽית׃

‎<span id="019">19</span> ‏וַיִּרְא֞וּ עַבְדֵ֣י הֲדַדְעֶ֗זֶר כִּ֤י
נִגְּפוּ֙ לִפְנֵ֣י יִשְׂרָאֵ֔ל וַיַּשְׁלִ֥ימוּ עִם־דָּוִ֖יד
וַיַּֽעַבְדֻ֑הוּ וְלֹא־אָבָ֣ה אֲרָ֔ם לְהוֹשִׁ֥יעַ אֶת־בְּנֵי־עַמּ֖וֹן
עֽוֹד׃ פ

1 wayəhî ’<sup>a</sup>ḥărê-ḵēn wayyāmāṯ nāḥāš meleḵə bənê-‘ammwōn
wayyiməlōḵə bənwō t<sup>a</sup>ḥətāyw:

2 wayyō’mer dāwîḏ ’e‘ĕśeh-ḥeseḏ\| ‘im-ḥānûn ben-nāḥāš kî-‘āśâ ’āḇîw
‘immî ḥeseḏ wayyišəl<sup>a</sup>ḥ dāwîḏ malə’āḵîm lən<sup>a</sup>ḥămwō
‘al-’āḇîw wayyāḇō’û ‘aḇəḏê ḏāwîḏ ’el-’ereṣ bənê-‘ammwōn ’el-ḥānûn
lən<sup>a</sup>ḥămwō:

3 wayyō’mərû śārê ḇənê-‘ammwōn ləḥānûn haməḵabēḏ dāwîḏ ’eṯ-’āḇîḵā
bə‘êneyḵā kî-šāl<sup>a</sup>ḥ ləḵā mən<sup>a</sup>ḥămîm hălō’
b<sup>a</sup>‘ăḇûr l<sup>a</sup>ḥəqōr wəlahăfōḵə ûləragēl hā’āreṣ bā’û
‘ăḇāḏāyw ’ēleyḵā: f

4 wayyiqq<sup>a</sup>ḥ ḥānûn ’eṯ-‘aḇəḏê ḏāwîḏ wayəḡalləḥēm wayyiḵərōṯ
’eṯ-maḏəwêhem b<sup>a</sup>ḥēṣî ‘aḏ-hammifəśā‘â wayəšalləḥēm:

5 wayyēləḵû wayyagîḏû ləḏāwîḏ ‘al-hā’ănāšîm wayyišəl<sup>a</sup>ḥ
liqərā’ṯām kî-hāyû hā’ănāšîm niḵəlāmîm mə’ōḏ wayyō’mer hammeleḵə šəḇû
ḇîrēḥwō ‘aḏ ’ăšer-yəṣamm<sup>a</sup>ḥ zəqanəḵem wəšaḇətem:

6 wayyirə’û bənê ‘ammwōn kî hiṯəbā’ăšû ‘im-dāwîḏ wayyišəl<sup>a</sup>ḥ
ḥānûn ûḇənê ‘ammwōn ’elef kikar-kesef liśəkōr lâem min-’ăram nahărayim
ûmin-’ăram m<sup>a</sup>‘ăḵâ ûmiṣṣwōḇâ reḵeḇ ûfārāšîm:

7 wayyiśəkərû lâem šənayim ûšəlōšîm ’elef reḵeḇ wə’eṯ-meleḵə
m<sup>a</sup>‘ăḵâ wə’eṯ-‘ammwō wayyāḇō’û wayy<sup>a</sup>ḥănû lifənê
mêḏəḇā’ ûḇənê ‘ammwōn ne’esəfû mē‘ārêhem wayyāḇō’û
lammiləḥāmâ:<sup>3</sup> f

8 wayyišəm<sup>a</sup>‘ dāwîḏ wayyišəl<sup>a</sup>ḥ ’eṯ-ywō’āḇ wə’ēṯ
kāl-ṣāḇā’ hagibwōrîm:

9 wayyēṣə’û bənê ‘ammwōn wayy<sup>a</sup>‘arəḵû miləḥāmâ
peṯ<sup>a</sup>ḥ hā‘îr wəhamməlāḵîm ’ăšer-bā’û ləḇadām baśśāḏeh:

10 wayyarə’ ywō’āḇ kî-hāyəṯâ fənê-hammiləḥāmâ ’ēlāyw pānîm wə’āḥwōr
wayyiḇəḥar mikāl-bāḥûr bəyiśərā’ēl wayy<sup>a</sup>‘ărōḵə liqəra’ṯ
’ărām:

11 wə’ēṯ yeṯer hā‘ām nāṯan bəyaḏ ’aḇəšay ’āḥîw wayy<sup>a</sup>‘arəḵû
liqəra’ṯ bənê ‘ammwōn:

12 wayyō’mer ’im-teḥĕzaq mimmennî ’ărām wəhāyîṯā llî liṯəšû‘â
swə’im-bənê ‘ammwōn yeḥezəqû mimməḵā wəhwōš<sup>a</sup>‘ətîḵā:

13 ḥăzaq wəniṯəḥazzəqâ bə‘aḏ-‘ammēnû ûḇə‘aḏ ‘ārê ’ĕlōhênû wayhwâ haṭṭwōḇ
bə‘ênāyw y<sup>a</sup>‘ăśeh:

14 wayyigaš ywō’āḇ wəhā‘ām ’ăšer-‘immwō lifənê ’ărām lammiləḥāmâ
wayyānûsû mipānāyw:

15 ûḇənê ‘ammwōn rā’û kî-nās ’ărām wayyānûsû ḡam-hēm mipənê ’aḇəšay
’āḥîw wayyāḇō’û hā‘îrâ wayyāḇō’ ywō’āḇ yərûšālāim: f

16 wayyarə’ ’ărām kî nigəfû lifənê yiśərā’ēl wayyišələḥû malə’āḵîm
wayywōṣî’û ’eṯ-’ărām ’ăšer mē‘ēḇer hannâār wəšwōfaḵə śar-ṣəḇā’
hăḏaḏə‘ezer lifənêhem:

17 wayyugaḏ ləḏāwîḏ wayye’ĕsōf ’eṯ-kāl-yiśərā’ēl wayy<sup>a</sup>‘ăḇōr
hayyarədēn wayyāḇō’ ’ălēhem wayy<sup>a</sup>‘ărōḵə ’ălēhem
wayy<sup>a</sup>‘ărōḵə dāwîḏ liqəra’ṯ ’ărām miləḥāmâ wayyillāḥămû
‘immwō:

18 wayyānās ’ărām millifənê yiśərā’ēl wayyahărōḡ dāwîḏ mē’ărām šiḇə‘aṯ
’ălāfîm reḵeḇ wə’arəbā‘îm ’elef ’îš raḡəlî wə’ēṯ šwōfaḵə śar-haṣṣāḇā’
hēmîṯ:

19 wayyirə’û ‘aḇəḏê hăḏaḏə‘ezer kî nigəfû lifənê yiśərā’ēl wayyašəlîmû
‘im-dāwîḏ wayy<sup>a</sup>‘aḇəḏuhû wəlō’-’āḇâ ’ărām ləhwōšî‘a
’eṯ-bənê-‘ammwōn ‘wōḏ: f

------------------------------------------------------------------------

[Next: 1 Chronicles (1 Divrey Yamim) Chapter 20](ch1020)
