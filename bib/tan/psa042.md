[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa042)  [KJV](../kjv/psa042)  [Sep](../sep/psa042) 
[Vul](../vul/psa042)   
  
[Psalms (Tehilim) Index](psa)  
  [Previous](psa041)  [Next](psa043) 

------------------------------------------------------------------------

### Tanach (Hebrew): Psalms (Tehilim) Chapter 42

‎<span id="001">1</span> ‏לַמְנַצֵּ֗חַ מַשְׂכִּ֥יל לִבְנֵי־קֹֽרַח׃

‎<span id="002">2</span> ‏כְּאַיָּ֗ל תַּעֲרֹ֥ג עַל־אֲפִֽיקֵי־מָ֑יִם
כֵּ֤ן נַפְשִׁ֨י תַעֲרֹ֖ג אֵלֶ֣יךָ אֱלֹהִֽים׃

‎<span id="003">3</span> ‏צָמְאָ֬ה נַפְשִׁ֨י׀ לֵאלֹהִים֮ לְאֵ֪ל חָ֥י
מָתַ֥י אָב֑וֹא וְ֝אֵרָאֶ֗ה פְּנֵ֣י אֱלֹהִֽים׃

‎<span id="004">4</span> ‏הָֽיְתָה־לִּ֬י דִמְעָתִ֣י לֶ֭חֶם יוֹמָ֣ם
וָלָ֑יְלָה בֶּאֱמֹ֥ר אֵלַ֥י כָּל־הַ֝יּ֗וֹם אַיֵּ֥ה אֱלֹהֶֽיךָ׃

‎<span id="005">5</span> ‏אֵ֤לֶּה אֶזְכְּרָ֨ה׀ וְאֶשְׁפְּכָ֬ה עָלַ֨י׀
נַפְשִׁ֗י כִּ֤י אֶֽעֱבֹ֨ר׀ בַּסָּךְ֮ אֶדַּדֵּ֗ם עַד־בֵּ֥ית אֱלֹ֫הִ֥ים
בְּקוֹל־רִנָּ֥ה וְתוֹדָ֗ה הָמ֥וֹן חוֹגֵֽג׃

‎<span id="006">6</span> ‏מַה־תִּשְׁתּ֬וֹחֲחִ֨י׀ נַפְשִׁי֮ וַתֶּהֱמִ֪י
עָ֫לָ֥י הוֹחִ֣ילִי לֵֽ֭אלֹהִים כִּי־ע֥וֹד אוֹדֶ֗נּוּ יְשׁוּע֥וֹת
פָּנָֽיו׃

‎<span id="007">7</span> ‏אֱ‍ֽלֹהַ֗י עָלַי֮ נַפְשִׁ֪י תִשְׁתּ֫וֹחָ֥ח
עַל־כֵּ֗ן אֶ֭זְכָּרְךָ מֵאֶ֣רֶץ יַרְדֵּ֑ן וְ֝חֶרְמוֹנִ֗ים מֵהַ֥ר
מִצְעָֽר׃

‎<span id="008">8</span> ‏תְּהֽוֹם־אֶל־תְּה֣וֹם ק֭וֹרֵא<sup>3</sup>
לְק֣וֹל צִנּוֹרֶ֑יךָ כָּֽל־מִשְׁבָּרֶ֥יךָ וְ֝גַלֶּ֗יךָ עָלַ֥י עָבָֽרוּ׃

‎<span id="009">9</span> ‏יוֹמָ֤ם׀ יְצַוֶּ֬ה יְהוָ֨ה׀ חַסְדּ֗וֹ
וּ֭בַלַּיְלָה שירה שִׁיר֣וֹ עִמִּ֑י תְּ֝פִלָּ֗ה לְאֵ֣ל חַיָּֽי׃

‎<span id="010">10</span> ‏אוֹמְרָ֤ה׀ לְאֵ֥ל סַלְעִי֮ לָמָ֪ה
שְׁכַ֫חְתָּ֥נִי לָֽמָּה־קֹדֵ֥ר אֵלֵ֗ךְ בְּלַ֣חַץ אוֹיֵֽב׃

‎<span id="011">11</span> ‏בְּרֶ֤צַח׀ בְּֽעַצְמוֹתַ֗י חֵרְפ֥וּנִי
צוֹרְרָ֑י בְּאָמְרָ֥ם<sup>3</sup> אֵלַ֥י כָּל־הַ֝יּ֗וֹם אַיֵּ֥ה
אֱלֹהֶֽיךָ׃

‎<span id="012">12</span> ‏מַה־תִּשְׁתּ֬וֹחֲחִ֨י׀ נַפְשִׁי֮
וּֽמַה־תֶּהֱמִ֪י עָ֫לָ֥י הוֹחִ֣ילִי לֵֽ֭אלֹהִים כִּי־ע֣וֹד אוֹדֶ֑נּוּ
יְשׁוּעֹ֥ת פָּ֝נַ֗י וֵֽאלֹהָֽי׃

1 lamənaṣṣēḥa maśəkîl liḇənê-qōr<sup>a</sup>ḥ:

2 kə’ayyāl t<sup>a</sup>‘ărōḡ ‘al-’ăfîqê-māyim kēn nafəšî
ṯ<sup>a</sup>‘ărōḡ ’ēleyḵā ’ĕlōhîm:

3 ṣāmə’â nafəšî\| lē’lōhîm lə’ēl ḥāy māṯay ’āḇwō’ wə’ērā’eh pənê
’ĕlōhîm:

4 hāyəṯâ-llî ḏimə‘āṯî leḥem ywōmām wālāyəlâ be’ĕmōr ’ēlay kāl-hayywōm
’ayyēh ’ĕlōheyḵā:

5 ’ēlleh ’ezəkərâ\| wə’ešəpəḵâ ‘ālay\| nafəšî kî ’e‘ĕḇōr\| bassāḵə
’edadēm ‘aḏ-bêṯ ’ĕlōhîm bəqwōl-rinnâ wəṯwōḏâ hāmwōn ḥwōḡēḡ:

6 mah-tišətwōḥăḥî\| nafəšî watehĕmî ‘ālāy hwōḥîlî lē’lōhîm kî-‘wōḏ
’wōḏennû yəšû‘wōṯ pānāyw:

7 ’ĕ‍lōhay ‘ālay nafəšî ṯišətwōḥāḥ ‘al-kēn ’ezəkārəḵā mē’ereṣ yarədēn
wəḥerəmwōnîm mēhar miṣə‘ār:

8 təhwōm-’el-təhwōm qwōrē’<sup>3</sup> ləqwōl ṣinnwōreyḵā
kāl-mišəbāreyḵā wəḡalleyḵā ‘ālay ‘āḇārû:

9 ywōmām\| yəṣaûeh yəhwâ\| ḥasədwō ûḇallayəlâ šîrōh šîrwō ‘immî təfillâ
lə’ēl ḥayyāy:

10 ’wōmərâ\| lə’ēl salə‘î lāmâ šəḵ<sup>a</sup>ḥətānî lāmmâ-qōḏēr ’ēlēḵə
bəl<sup>a</sup>ḥaṣ ’wōyēḇ:

11 bəreṣ<sup>a</sup>ḥ\| bə‘aṣəmwōṯay ḥērəfûnî ṣwōrərāy
bə’āmərām<sup>3</sup> ’ēlay kāl-hayywōm ’ayyēh ’ĕlōheyḵā:

12 mah-tišətwōḥăḥî\| nafəšî ûmah-tehĕmî ‘ālāy hwōḥîlî lē’lōhîm kî-‘wōḏ
’wōḏennû yəšû‘ōṯ pānay wē’lōhāy:

------------------------------------------------------------------------

[Next: Psalms (Tehilim) Chapter 43](psa043)
