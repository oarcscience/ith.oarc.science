[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer033)  [KJV](../kjv/jer033)  [Sep](../sep/jer033) 
[Vul](../vul/jer033)   
  
[Jeremiah (Yermiyah) Index](jer)  
  [Previous](jer032)  [Next](jer034) 

------------------------------------------------------------------------

### Tanach (Hebrew): Jeremiah (Yermiyah) Chapter 33

‎<span id="001">1</span> ‏וַיְהִ֧י דְבַר־יְהוָ֛ה אֶֽל־יִרְמְיָ֖הוּ
שֵׁנִ֑ית וְהוּא֙ עוֹדֶ֣נּוּ עָצ֔וּר בַּחֲצַ֥ר הַמַּטָּרָ֖ה לֵאמֹֽר׃

‎<span id="002">2</span> ‏כֹּֽה־אָמַ֥ר יְהוָ֖ה עֹשָׂ֑הּ יְהוָ֗ה יוֹצֵ֥ר
אוֹתָ֛הּ לַהֲכִינָ֖הּ יְהוָ֥ה שְׁמֽוֹ׃

‎<span id="003">3</span> ‏קְרָ֥א אֵלַ֖י וְאֶעֱנֶ֑ךָּ וְאַגִּ֧ידָה לְּךָ֛
גְּדֹל֥וֹת וּבְצֻר֖וֹת לֹ֥א יְדַעְתָּֽם׃ ס

‎<span id="004">4</span> ‏כִּי֩ כֹ֨ה אָמַ֤ר יְהוָה֙ אֱלֹהֵ֣י יִשְׂרָאֵ֔ל
עַל־בָּתֵּי֙ הָעִ֣יר הַזֹּ֔את וְעַל־בָּתֵּ֖י מַלְכֵ֣י יְהוּדָ֑ה
הַנְּתֻצִ֕ים אֶל־הַסֹּלְל֖וֹת וְאֶל־הֶחָֽרֶב׃

‎<span id="005">5</span> ‏בָּאִ֗ים לְהִלָּחֵם֙ אֶת־הַכַּשְׂדִּ֔ים
וּלְמַלְאָם֙ אֶת־פִּגְרֵ֣י הָאָדָ֔ם אֲשֶׁר־הִכֵּ֥יתִי בְאַפִּ֖י
וּבַחֲמָתִ֑י וַאֲשֶׁ֨ר הִסְתַּ֤רְתִּי פָנַי֙ מֵהָעִ֣יר הַזֹּ֔את עַ֖ל
כָּל־רָעָתָֽם׃

‎<span id="006">6</span> ‏הִנְנִ֧י מַעֲלֶה־לָּ֛הּ אֲרֻכָ֥ה וּמַרְפֵּ֖א
וּרְפָאתִ֑ים וְגִלֵּיתִ֣י לָהֶ֔ם עֲתֶ֥רֶת שָׁל֖וֹם וֶאֱמֶֽת׃

‎<span id="007">7</span> ‏וַהֲשִֽׁבֹתִי֙ אֶת־שְׁב֣וּת יְהוּדָ֔ה וְאֵ֖ת
שְׁב֣וּת יִשְׂרָאֵ֑ל וּבְנִתִ֖ים כְּבָרִֽאשֹׁנָֽה׃

‎<span id="008">8</span> ‏וְטִ֣הַרְתִּ֔ים מִכָּל־עֲוֹנָ֖ם אֲשֶׁ֣ר
חָֽטְאוּ־לִ֑י וְסָלַחְתִּ֗י לכול־ לְכָל־ עֲוֹנֽוֹתֵיהֶם֙ אֲשֶׁ֣ר
חָֽטְאוּ־לִ֔י וַאֲשֶׁ֖ר פָּ֥שְׁעוּ בִֽי׃

‎<span id="009">9</span> ‏וְהָ֣יְתָה לִּ֗י לְשֵׁ֤ם שָׂשׂוֹן֙ לִתְהִלָּ֣ה
וּלְתִפְאֶ֔רֶת לְכֹ֖ל גּוֹיֵ֣י הָאָ֑רֶץ אֲשֶׁ֨ר יִשְׁמְע֜וּ
אֶת־כָּל־הַטּוֹבָ֗ה אֲשֶׁ֤ר אָֽנֹכִי֙ עֹשֶׂ֣ה אֹתָ֔ם וּפָחֲד֣וּ
וְרָֽגְז֗וּ עַ֤ל כָּל־הַטּוֹבָה֙ וְעַ֣ל כָּל־הַשָּׁל֔וֹם אֲשֶׁ֥ר
אָֽנֹכִ֖י עֹ֥שֶׂה לָּֽהּ׃ ס

‎<span id="010">10</span> ‏כֹּ֣ה׀ אָמַ֣ר יְהוָ֗ה עוֹד֮ יִשָּׁמַ֣ע
בַּמָּקוֹם־הַזֶּה֒ אֲשֶׁר֙ אַתֶּ֣ם אֹֽמְרִ֔ים חָרֵ֣ב ה֔וּא מֵאֵ֥ין
אָדָ֖ם וּמֵאֵ֣ין בְּהֵמָ֑ה בְּעָרֵ֤י יְהוּדָה֙ וּבְחֻצ֣וֹת יְרוּשָׁלִַ֔ם
הַֽנְשַׁמּ֗וֹת מֵאֵ֥ין אָדָ֛ם וּמֵאֵ֥ין יוֹשֵׁ֖ב וּמֵאֵ֥ין בְּהֵמָֽה׃

‎<span id="011">11</span> ‏ק֣וֹל שָׂשׂ֞וֹן וְק֣וֹל שִׂמְחָ֗ה ק֣וֹל
חָתָן֮ וְק֣וֹל כַּלָּה֒ ק֣וֹל אֹמְרִ֡ים הוֹדוּ֩ אֶת־יְהוָ֨ה צְבָא֜וֹת
כִּֽי־ט֤וֹב יְהוָה֙ כִּֽי־לְעוֹלָ֣ם חַסְדּ֔וֹ מְבִאִ֥ים תּוֹדָ֖ה בֵּ֣ית
יְהוָ֑ה כִּֽי־אָשִׁ֧יב אֶת־שְׁבוּת־הָאָ֛רֶץ כְּבָרִאשֹׁנָ֖ה אָמַ֥ר
יְהוָֽה׃ ס

‎<span id="012">12</span> ‏כֹּֽה־אָמַר֮ יְהוָ֣ה צְבָאוֹת֒ ע֞וֹד
יִֽהְיֶ֣ה׀ בַּמָּק֣וֹם הַזֶּ֗ה הֶחָרֵ֛ב מֵֽאֵין־אָדָ֥ם וְעַד־בְּהֵמָ֖ה
וּבְכָל־עָרָ֑יו נְוֵ֣ה רֹעִ֔ים מַרְבִּצִ֖ים צֹֽאן׃

‎<span id="013">13</span> ‏בְּעָרֵ֨י הָהָ֜ר בְּעָרֵ֤י הַשְּׁפֵלָה֙
וּבְעָרֵ֣י הַנֶּ֔גֶב וּבְאֶ֧רֶץ בִּנְיָמִ֛ן וּבִסְבִיבֵ֥י יְרוּשָׁלִַ֖ם
וּבְעָרֵ֣י יְהוּדָ֑ה עֹ֣ד תַּעֲבֹ֧רְנָה הַצֹּ֛אן עַל־יְדֵ֥י מוֹנֶ֖ה
אָמַ֥ר יְהוָֽה׃ ס

‎<span id="014">14</span> ‏הִנֵּ֛ה יָמִ֥ים בָּאִ֖ים נְאֻם־יְהוָ֑ה
וַהֲקִֽמֹתִי֙ אֶת־הַדָּבָ֣ר הַטּ֔וֹב אֲשֶׁ֥ר דִּבַּ֛רְתִּי אֶל־בֵּ֥ית
יִשְׂרָאֵ֖ל וְעַל־בֵּ֥ית יְהוּדָֽה׃

‎<span id="015">15</span> ‏בַּיָּמִ֤ים הָהֵם֙ וּבָעֵ֣ת הַהִ֔יא
אַצְמִ֥יחַ לְדָוִ֖ד צֶ֣מַח צְדָקָ֑ה וְעָשָׂ֛ה מִשְׁפָּ֥ט וּצְדָקָ֖ה
בָּאָֽרֶץ׃

‎<span id="016">16</span> ‏בַּיָּמִ֤ים הָהֵם֙ תִּוָּשַׁ֣ע יְהוּדָ֔ה
וִירוּשָׁלִַ֖ם תִּשְׁכּ֣וֹן לָבֶ֑טַח וְזֶ֥ה אֲשֶׁר־יִקְרָא־לָ֖הּ
יְהוָ֥ה׀ צִדְקֵֽנוּ׃ ס

‎<span id="017">17</span> ‏כִּי־כֹ֖ה אָמַ֣ר יְהוָ֑ה לֹֽא־יִכָּרֵ֣ת
לְדָוִ֔ד אִ֕ישׁ יֹשֵׁ֖ב עַל־כִּסֵּ֥א בֵֽית־יִשְׂרָאֵֽל׃

‎<span id="018">18</span> ‏וְלַכֹּהֲנִים֙ הַלְוִיִּ֔ם לֹֽא־יִכָּרֵ֥ת
אִ֖ישׁ מִלְּפָנָ֑י מַעֲלֶ֨ה עוֹלָ֜ה וּמַקְטִ֥יר מִנְחָ֛ה
וְעֹֽשֶׂה־זֶּ֖בַח<sup>3</sup> כָּל־הַיָּמִֽים׃ ס

‎<span id="019">19</span> ‏וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ
לֵאמֽוֹר׃

‎<span id="020">20</span> ‏כֹּ֚ה אָמַ֣ר יְהוָ֔ה אִם־תָּפֵ֙רוּ֙
אֶת־בְּרִיתִ֣י הַיּ֔וֹם וְאֶת־בְּרִיתִ֖י הַלָּ֑יְלָה וּלְבִלְתִּ֛י
הֱי֥וֹת יֽוֹמָם־וָלַ֖יְלָה בְּעִתָּֽם׃

‎<span id="021">21</span> ‏גַּם־בְּרִיתִ֤י תֻפַר֙ אֶת־דָּוִ֣ד עַבְדִּ֔י
מִהְיֽוֹת־ל֥וֹ בֵ֖ן מֹלֵ֣ךְ עַל־כִּסְא֑וֹ וְאֶת־הַלְוִיִּ֥ם הַכֹּהֲנִ֖ים
מְשָׁרְתָֽי׃

‎<span id="022">22</span> ‏אֲשֶׁ֤ר לֹֽא־יִסָּפֵר֙ צְבָ֣א הַשָּׁמַ֔יִם
וְלֹ֥א יִמַּ֖ד ח֣וֹל הַיָּ֑ם כֵּ֣ן אַרְבֶּ֗ה אֶת־זֶ֙רַע֙ דָּוִ֣ד
עַבְדִּ֔י וְאֶת־הַלְוִיִּ֖ם מְשָׁרְתֵ֥י אֹתִֽי׃ ס

‎<span id="023">23</span> ‏וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ
לֵאמֹֽר׃

‎<span id="024">24</span> ‏הֲל֣וֹא רָאִ֗יתָ מָֽה־הָעָ֤ם הַזֶּה֙
דִּבְּר֣וּ לֵאמֹ֔ר שְׁתֵּ֣י הַמִּשְׁפָּח֗וֹת אֲשֶׁ֨ר בָּחַ֧ר יְהוָ֛ה
בָּהֶ֖ם וַיִּמְאָסֵ֑ם וְאֶת־עַמִּי֙ יִנְאָצ֔וּן מִֽהְי֥וֹת ע֖וֹד גּ֥וֹי
לִפְנֵיהֶֽם׃ ס

‎<span id="025">25</span> ‏כֹּ֚ה אָמַ֣ר יְהוָ֔ה אִם־לֹ֥א בְרִיתִ֖י
יוֹמָ֣ם וָלָ֑יְלָה חֻקּ֛וֹת שָׁמַ֥יִם וָאָ֖רֶץ לֹא־שָֽׂמְתִּי׃

‎<span id="026">26</span> ‏גַּם־זֶ֣רַע יַעֲקוֹב֩ וְדָוִ֨ד עַבְדִּ֜י
אֶמְאַ֗ס מִקַּ֤חַת מִזַּרְעוֹ֙ מֹֽשְׁלִ֔ים אֶל־זֶ֥רַע אַבְרָהָ֖ם
יִשְׂחָ֣ק וְיַעֲקֹ֑ב כִּֽי־אשוב אָשִׁ֥יב אֶת־שְׁבוּתָ֖ם וְרִחַמְתִּֽים׃
ס

1 wayəhî ḏəḇar-yəhwâ ’el-yirəməyâû šēnîṯ wəhû’ ‘wōḏennû ‘āṣûr
b<sup>a</sup>ḥăṣar hammaṭṭārâ lē’mōr:

2 kōh-’āmar yəhwâ ‘ōśāh yəhwâ ywōṣēr ’wōṯāh lahăḵînāh yəhwâ šəmwō:

3 qərā’ ’ēlay wə’e‘ĕneḵḵā wə’agîḏâ lləḵā gəḏōlwōṯ ûḇəṣurwōṯ lō’
yəḏ<sup>a</sup>‘ətām: s

4 kî ḵōh ’āmar yəhwâ ’ĕlōhê yiśərā’ēl ‘al-bātê hā‘îr hazzō’ṯ wə‘al-bātê
maləḵê yəhûḏâ hannəṯuṣîm ’el-hassōləlwōṯ wə’el-heḥāreḇ:

5 bā’îm ləhillāḥēm ’eṯ-hakaśədîm ûləmalə’ām ’eṯ-piḡərê hā’āḏām
’ăšer-hikêṯî ḇə’apî ûḇ<sup>a</sup>ḥămāṯî wa’ăšer hisətarətî fānay
mēhā‘îr hazzō’ṯ ‘al kāl-rā‘āṯām:

6 hinənî m<sup>a</sup>‘ăleh-llāh ’ăruḵâ ûmarəpē’ ûrəfā’ṯîm wəḡillêṯî
lâem ‘ăṯereṯ šālwōm we’ĕmeṯ:

7 wahăšiḇōṯî ’eṯ-šəḇûṯ yəhûḏâ wə’ēṯ šəḇûṯ yiśərā’ēl ûḇəniṯîm
kəḇāri’šōnâ:

8 wəṭiharətîm mikāl-‘ăwōnām ’ăšer ḥāṭə’û-lî wəsāl<sup>a</sup>ḥətî
ləḵwōl- ləḵāl- ‘ăwōnwōṯêhem ’ăšer ḥāṭə’û-lî wa’ăšer pāšə‘û ḇî:

9 wəhāyəṯâ llî ləšēm śāśwōn liṯəhillâ ûləṯifə’ereṯ ləḵōl gwōyê hā’āreṣ
’ăšer yišəmə‘û ’eṯ-kāl-haṭṭwōḇâ ’ăšer ’ānōḵî ‘ōśeh ’ōṯām ûfāḥăḏû
wərāḡəzû ‘al kāl-haṭṭwōḇâ wə‘al kāl-haššālwōm ’ăšer ’ānōḵî ‘ōśeh llāh: s

10 kōh\| ’āmar yəhwâ ‘wōḏ yiššām<sup>a</sup>‘ bammāqwōm-hazzeh ’ăšer
’atem ’ōmərîm ḥārēḇ hû’ mē’ên ’āḏām ûmē’ên bəhēmâ bə‘ārê yəhûḏâ
ûḇəḥuṣwōṯ yərûšālaim hanəšammwōṯ mē’ên ’āḏām ûmē’ên ywōšēḇ ûmē’ên
bəhēmâ:

11 qwōl śāśwōn wəqwōl śiməḥâ qwōl ḥāṯān wəqwōl kallâ qwōl ’ōmərîm hwōḏû
’eṯ-yəhwâ ṣəḇā’wōṯ kî-ṭwōḇ yəhwâ kî-lə‘wōlām ḥasədwō məḇi’îm twōḏâ bêṯ
yəhwâ kî-’āšîḇ ’eṯ-šəḇûṯ-hā’āreṣ kəḇāri’šōnâ ’āmar yəhwâ: s

12 kōh-’āmar yəhwâ ṣəḇā’wōṯ ‘wōḏ yihəyeh\| bammāqwōm hazzeh heḥārēḇ
mē’ên-’āḏām wə‘aḏ-bəhēmâ ûḇəḵāl-‘ārāyw nəwēh rō‘îm marəbiṣîm ṣō’n:

13 bə‘ārê hâār bə‘ārê haššəfēlâ ûḇə‘ārê hanneḡeḇ ûḇə’ereṣ binəyāmin
ûḇisəḇîḇê yərûšālaim ûḇə‘ārê yəhûḏâ ‘ōḏ t<sup>a</sup>‘ăḇōrənâ haṣṣō’n
‘al-yəḏê mwōneh ’āmar yəhwâ: s

14 hinnēh yāmîm bā’îm nə’um-yəhwâ wahăqimōṯî ’eṯ-hadāḇār haṭṭwōḇ ’ăšer
dibarətî ’el-bêṯ yiśərā’ēl wə‘al-bêṯ yəhûḏâ:

15 bayyāmîm hâēm ûḇā‘ēṯ hahî’ ’aṣəmîḥa ləḏāwiḏ ṣem<sup>a</sup>ḥ ṣəḏāqâ
wə‘āśâ mišəpāṭ ûṣəḏāqâ bā’āreṣ:

16 bayyāmîm hâēm tiûāš<sup>a</sup>‘ yəhûḏâ wîrûšālaim tišəkwōn
lāḇeṭ<sup>a</sup>ḥ wəzeh ’ăšer-yiqərā’-lāh yəhwâ\| ṣiḏəqēnû: s

17 kî-ḵōh ’āmar yəhwâ lō’-yikārēṯ ləḏāwiḏ ’îš yōšēḇ ‘al-kissē’
ḇêṯ-yiśərā’ēl:

18 wəlakōhănîm haləwîyim lō’-yikārēṯ ’îš milləfānāy m<sup>a</sup>‘ăleh
‘wōlâ ûmaqəṭîr minəḥâ wə‘ōśeh-zzeḇ<sup>a</sup>ḥ<sup>3</sup>
kāl-hayyāmîm: s

19 wayəhî dəḇar-yəhwâ ’el-yirəməyâû lē’mwōr:

20 kōh ’āmar yəhwâ ’im-tāfērû ’eṯ-bərîṯî hayywōm wə’eṯ-bərîṯî hallāyəlâ
ûləḇilətî hĕywōṯ ywōmām-wālayəlâ bə‘itām:

21 gam-bərîṯî ṯufar ’eṯ-dāwiḏ ‘aḇədî mihəywōṯ-lwō ḇēn mōlēḵə ‘al-kisə’wō
wə’eṯ-haləwîyim hakōhănîm məšārəṯāy:

22 ’ăšer lō’-yissāfēr ṣəḇā’ haššāmayim wəlō’ yimmaḏ ḥwōl hayyām kēn
’arəbeh ’eṯ-zer<sup>a</sup>‘ dāwiḏ ‘aḇədî wə’eṯ-haləwîyim məšārəṯê ’ōṯî:
s

23 wayəhî dəḇar-yəhwâ ’el-yirəməyâû lē’mōr:

24 hălwō’ rā’îṯā mâ-hā‘ām hazzeh dibərû lē’mōr šətê hammišəpāḥwōṯ ’ăšer
bāḥar yəhwâ bâem wayyimə’āsēm wə’eṯ-‘ammî yinə’āṣûn mihəywōṯ ‘wōḏ gwōy
lifənêhem: s

25 kōh ’āmar yəhwâ ’im-lō’ ḇərîṯî ywōmām wālāyəlâ ḥuqqwōṯ šāmayim
wā’āreṣ lō’-śāmətî:

26 gam-zer<sup>a</sup>‘ y<sup>a</sup>‘ăqwōḇ wəḏāwiḏ ‘aḇədî ’emə’as
miqq<sup>a</sup>ḥaṯ mizzarə‘wō mōšəlîm ’el-zer<sup>a</sup>‘ ’aḇərâām
yiśəḥāq wəy<sup>a</sup>‘ăqōḇ kî-’āšûḇ ’āšîḇ ’eṯ-šəḇûṯām wəriḥamətîm: s

------------------------------------------------------------------------

[Next: Jeremiah (Yermiyah) Chapter 34](jer034)
