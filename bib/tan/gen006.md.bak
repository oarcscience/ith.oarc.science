[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen006)  [KJV](../kjv/gen006)  [Sep](../sep/gen006.md) 
[Vul](../vul/gen006.md)   
  
[Genesis (Bereshit) Index](gen.md)  
  [Previous](gen005)  [Next](gen007.md) 

------------------------------------------------------------------------

### Tanach (Hebrew): Genesis (Bereshit) Chapter 6

‎<span id="001">1</span> ‏וַֽיְהִי֙ כִּֽי־הֵחֵ֣ל הָֽאָדָ֔ם לָרֹ֖ב
עַל־פְּנֵ֣י הָֽאֲדָמָ֑ה וּבָנ֖וֹת יֻלְּד֥וּ לָהֶֽם׃

‎<span id="002">2</span> ‏וַיִּרְא֤וּ בְנֵי־הָֽאֱלֹהִים֙ אֶת־בְּנ֣וֹת
הָֽאָדָ֔ם כִּ֥י טֹבֹ֖ת הֵ֑נָּה וַיִּקְח֤וּ לָהֶם֙ נָשִׁ֔ים מִכֹּ֖ל
אֲשֶׁ֥ר בָּחָֽרוּ׃

‎<span id="003">3</span> ‏וַיֹּ֣אמֶר יְהוָ֗ה לֹֽא־יָד֨וֹן רוּחִ֤י
בָֽאָדָם֙ לְעֹלָ֔ם בְּשַׁגַּ֖ם ה֣וּא בָשָׂ֑ר וְהָי֣וּ יָמָ֔יו מֵאָ֥ה
וְעֶשְׂרִ֖ים שָׁנָֽה׃

‎<span id="004">4</span> ‏הַנְּפִלִ֞ים הָי֣וּ בָאָרֶץ֮ בַּיָּמִ֣ים
הָהֵם֒ וְגַ֣ם אַֽחֲרֵי־כֵ֗ן אֲשֶׁ֨ר יָבֹ֜אוּ בְּנֵ֤י הָֽאֱלֹהִים֙
אֶל־בְּנ֣וֹת הָֽאָדָ֔ם וְיָלְד֖וּ לָהֶ֑ם הֵ֧מָּה הַגִּבֹּרִ֛ים אֲשֶׁ֥ר
מֵעוֹלָ֖ם אַנְשֵׁ֥י הַשֵּֽׁם׃ פ

‎<span id="005">5</span> ‏וַיַּ֣רְא יְהוָ֔ה כִּ֥י רַבָּ֛ה רָעַ֥ת
הָאָדָ֖ם בָּאָ֑רֶץ וְכָל־יֵ֙צֶר֙ מַחְשְׁבֹ֣ת לִבּ֔וֹ רַ֥ק רַ֖ע
כָּל־הַיּֽוֹם׃

‎<span id="006">6</span> ‏וַיִּנָּ֣חֶם יְהוָ֔ה כִּֽי־עָשָׂ֥ה
אֶת־הָֽאָדָ֖ם בָּאָ֑רֶץ וַיִּתְעַצֵּ֖ב אֶל־לִבּֽוֹ׃

‎<span id="007">7</span> ‏וַיֹּ֣אמֶר יְהוָ֗ה אֶמְחֶ֨ה אֶת־הָאָדָ֤ם
אֲשֶׁר־בָּרָ֙אתִי֙ מֵעַל֙ פְּנֵ֣י הָֽאֲדָמָ֔ה מֵֽאָדָם֙ עַד־בְּהֵמָ֔ה
עַד־רֶ֖מֶשׂ וְעַד־ע֣וֹף הַשָּׁמָ֑יִם כִּ֥י נִחַ֖מְתִּי כִּ֥י עֲשִׂיתִֽם׃

‎<span id="008">8</span> ‏וְנֹ֕חַ מָ֥צָא חֵ֖ן בְּעֵינֵ֥י יְהוָֽה׃ פ

‎<span id="009">9</span> ‏אֵ֚לֶּה תּוֹלְדֹ֣ת נֹ֔חַ נֹ֗חַ אִ֥ישׁ צַדִּ֛יק
תָּמִ֥ים הָיָ֖ה בְּדֹֽרֹתָ֑יו אֶת־הָֽאֱלֹהִ֖ים הִֽתְהַלֶּךְ־נֹֽחַ׃

‎<span id="010">10</span> ‏וַיּ֥וֹלֶד נֹ֖חַ שְׁלֹשָׁ֣ה בָנִ֑ים אֶת־שֵׁ֖ם
אֶת־חָ֥ם וְאֶת־יָֽפֶת׃

‎<span id="011">11</span> ‏וַתִּשָּׁחֵ֥ת הָאָ֖רֶץ לִפְנֵ֣י הָֽאֱלֹהִ֑ים
וַתִּמָּלֵ֥א הָאָ֖רֶץ חָמָֽס׃

‎<span id="012">12</span> ‏וַיַּ֧רְא אֱלֹהִ֛ים אֶת־הָאָ֖רֶץ וְהִנֵּ֣ה
נִשְׁחָ֑תָה כִּֽי־הִשְׁחִ֧ית כָּל־בָּשָׂ֛ר אֶת־דַּרְכּ֖וֹ עַל־הָאָֽרֶץ׃
ס

‎<span id="013">13</span> ‏וַיֹּ֨אמֶר אֱלֹהִ֜ים לְנֹ֗חַ קֵ֤ץ
כָּל־בָּשָׂר֙ בָּ֣א לְפָנַ֔י כִּֽי־מָלְאָ֥ה הָאָ֛רֶץ חָמָ֖ס מִפְּנֵיהֶ֑ם
וְהִנְנִ֥י מַשְׁחִיתָ֖ם אֶת־הָאָֽרֶץ׃

‎<span id="014">14</span> ‏עֲשֵׂ֤ה לְךָ֙ תֵּבַ֣ת עֲצֵי־גֹ֔פֶר קִנִּ֖ים
תַּֽעֲשֶׂ֣ה אֶת־הַתֵּבָ֑ה וְכָֽפַרְתָּ֥ אֹתָ֛הּ מִבַּ֥יִת וּמִח֖וּץ
בַּכֹּֽפֶר׃

‎<span id="015">15</span> ‏וְזֶ֕ה אֲשֶׁ֥ר תַּֽעֲשֶׂ֖ה אֹתָ֑הּ שְׁלֹ֧שׁ
מֵא֣וֹת אַמָּ֗ה אֹ֚רֶךְ הַתֵּבָ֔ה חֲמִשִּׁ֤ים אַמָּה֙ רָחְבָּ֔הּ
וּשְׁלֹשִׁ֥ים אַמָּ֖ה קוֹמָתָֽהּ׃

‎<span id="016">16</span> ‏צֹ֣הַר׀ תַּעֲשֶׂ֣ה<sup>3</sup> לַתֵּבָ֗ה
וְאֶל־אַמָּה֙ תְּכַלֶ֣נָּה<sup>1</sup> מִלְמַ֔עְלָה וּפֶ֥תַח הַתֵּבָ֖ה
בְּצִדָּ֣הּ תָּשִׂ֑ים תַּחְתִּיִּ֛ם שְׁנִיִּ֥ם וּשְׁלִשִׁ֖ים
תַּֽעֲשֶֽׂהָ׃

‎<span id="017">17</span> ‏וַאֲנִ֗י הִנְנִי֩ מֵבִ֨יא אֶת־הַמַּבּ֥וּל
מַ֙יִם֙ עַל־הָאָ֔רֶץ לְשַׁחֵ֣ת כָּל־בָּשָׂ֗ר אֲשֶׁר־בּוֹ֙ ר֣וּחַ
חַיִּ֔ים מִתַּ֖חַת הַשָּׁמָ֑יִם כֹּ֥ל אֲשֶׁר־בָּאָ֖רֶץ יִגְוָֽע׃

‎<span id="018">18</span> ‏וַהֲקִמֹתִ֥י אֶת־בְּרִיתִ֖י אִתָּ֑ךְ וּבָאתָ֙
אֶל־הַתֵּבָ֔ה אַתָּ֕ה וּבָנֶ֛יךָ וְאִשְׁתְּךָ֥ וּנְשֵֽׁי־בָנֶ֖יךָ
אִתָּֽךְ׃

‎<span id="019">19</span> ‏וּמִכָּל־הָ֠חַי מִֽכָּל־בָּשָׂ֞ר שְׁנַ֧יִם
מִכֹּ֛ל תָּבִ֥יא אֶל־הַתֵּבָ֖ה לְהַחֲיֹ֣ת אִתָּ֑ךְ זָכָ֥ר וּנְקֵבָ֖ה
יִֽהְיֽוּ׃

‎<span id="020">20</span> ‏מֵהָע֣וֹף לְמִינֵ֗הוּ וּמִן־הַבְּהֵמָה֙
לְמִינָ֔הּ מִכֹּ֛ל רֶ֥מֶשׂ הָֽאֲדָמָ֖ה לְמִינֵ֑הוּ שְׁנַ֧יִם מִכֹּ֛ל
יָבֹ֥אוּ אֵלֶ֖יךָ לְהַֽחֲיֽוֹת׃

‎<span id="021">21</span> ‏וְאַתָּ֣ה קַח־לְךָ֗ מִכָּל־מַֽאֲכָל֙ אֲשֶׁ֣ר
יֵֽאָכֵ֔ל וְאָסַפְתָּ֖ אֵלֶ֑יךָ וְהָיָ֥ה לְךָ֛ וְלָהֶ֖ם לְאָכְלָֽה׃

‎<span id="022">22</span> ‏וַיַּ֖עַשׂ נֹ֑חַ כְּ֠כֹל אֲשֶׁ֨ר צִוָּ֥ה
אֹת֛וֹ אֱלֹהִ֖ים<sup>3</sup> כֵּ֥ן עָשָֽׂה׃ ס

1 wayəhî kî-hēḥēl hā’āḏām lārōḇ ‘al-pənê hā’ăḏāmâ ûḇānwōṯ yulləḏû lâem:

2 wayyirə’û ḇənê-hā’ĕlōhîm ’eṯ-bənwōṯ hā’āḏām kî ṭōḇōṯ hēnnâ wayyiqəḥû
lâem nāšîm mikōl ’ăšer bāḥārû:

3 wayyō’mer yəhwâ lō’-yāḏwōn rûḥî ḇā’āḏām lə‘ōlām bəšagam hû’ ḇāśār
wəhāyû yāmāyw mē’â wə‘eśərîm šānâ:

4 hannəfilîm hāyû ḇā’āreṣ bayyāmîm hâēm wəḡam ’<sup>a</sup>ḥărê-ḵēn
’ăšer yāḇō’û bənê hā’ĕlōhîm ’el-bənwōṯ hā’āḏām wəyāləḏû lâem hēmmâ
hagibōrîm ’ăšer mē‘wōlām ’anəšê haššēm: f

5 wayyarə’ yəhwâ kî rabâ rā‘aṯ hā’āḏām bā’āreṣ wəḵāl-yēṣer
m<sup>a</sup>ḥəšəḇōṯ libwō raq r<sup>a</sup>‘ kāl-hayywōm:

6 wayyinnāḥem yəhwâ kî-‘āśâ ’eṯ-hā’āḏām bā’āreṣ wayyiṯə‘aṣṣēḇ ’el-libwō:

7 wayyō’mer yəhwâ ’eməḥeh ’eṯ-hā’āḏām ’ăšer-bārā’ṯî mē‘al pənê hā’ăḏāmâ
mē’āḏām ‘aḏ-bəhēmâ ‘aḏ-remeś wə‘aḏ-‘wōf haššāmāyim kî niḥamətî kî
‘ăśîṯim:

8 wənōḥa māṣā’ ḥēn bə‘ênê yəhwâ: f

9 ’ēlleh twōləḏōṯ nōḥa nōḥa ’îš ṣadîq tāmîm hāyâ bəḏōrōṯāyw
’eṯ-hā’ĕlōhîm hiṯəhalleḵə-nōḥa:

10 wayywōleḏ nōḥa šəlōšâ ḇānîm ’eṯ-šēm ’eṯ-ḥām wə’eṯ-yāfeṯ:

11 watiššāḥēṯ hā’āreṣ lifənê hā’ĕlōhîm watimmālē’ hā’āreṣ ḥāmās:

12 wayyarə’ ’ĕlōhîm ’eṯ-hā’āreṣ wəhinnēh nišəḥāṯâ kî-hišəḥîṯ kāl-bāśār
’eṯ-darəkwō ‘al-hā’āreṣ: s

13 wayyō’mer ’ĕlōhîm lənōḥa qēṣ kāl-bāśār bā’ ləfānay kî-mālə’â hā’āreṣ
ḥāmās mipənêhem wəhinənî mašəḥîṯām ’eṯ-hā’āreṣ:

14 ‘ăśēh ləḵā tēḇaṯ ‘ăṣê-ḡōfer qinnîm t<sup>a</sup>‘ăśeh ’eṯ-hatēḇâ
wəḵāfarətā ’ōṯāh mibayiṯ ûmiḥûṣ bakōfer:

15 wəzeh ’ăšer t<sup>a</sup>‘ăśeh ’ōṯāh šəlōš mē’wōṯ ’ammâ ’ōreḵə hatēḇâ
ḥămiššîm ’ammâ rāḥəbāh ûšəlōšîm ’ammâ qwōmāṯāh:

16 ṣōhar\| t<sup>a</sup>‘ăśeh<sup>3</sup> latēḇâ wə’el-’ammâ
təḵalennâ<sup>1</sup> miləm<sup>a</sup>‘əlâ ûfeṯ<sup>a</sup>ḥ hatēḇâ
bəṣidāh tāśîm t<sup>a</sup>ḥətîyim šənîyim ûšəlišîm t<sup>a</sup>‘ăśehā:

17 wa’ănî hinənî mēḇî’ ’eṯ-hammabûl mayim ‘al-hā’āreṣ ləš<sup>a</sup>ḥēṯ
kāl-bāśār ’ăšer-bwō rûḥa ḥayyîm mit<sup>a</sup>ḥaṯ haššāmāyim kōl
’ăšer-bā’āreṣ yiḡəwā‘:

18 wahăqimōṯî ’eṯ-bərîṯî ’itāḵə ûḇā’ṯā ’el-hatēḇâ ’atâ ûḇāneyḵā
wə’išətəḵā ûnəšê-ḇāneyḵā ’itāḵə:

19 ûmikāl-hāḥay mikāl-bāśār šənayim mikōl tāḇî’ ’el-hatēḇâ
ləh<sup>a</sup>ḥăyōṯ ’itāḵə zāḵār ûnəqēḇâ yihəyû:

20 mēhā‘wōf ləmînēhû ûmin-habəhēmâ ləmînāh mikōl remeś hā’ăḏāmâ ləmînēhû
šənayim mikōl yāḇō’û ’ēleyḵā ləh<sup>a</sup>ḥăywōṯ:

21 wə’atâ q<sup>a</sup>ḥ-ləḵā mikāl-ma’ăḵāl ’ăšer yē’āḵēl wə’āsafətā
’ēleyḵā wəhāyâ ləḵā wəlâem lə’āḵəlâ:

22 wayy<sup>a</sup>‘aś nōḥa kəḵōl ’ăšer ṣiûâ ’ōṯwō ’ĕlōhîm<sup>3</sup>
kēn ‘āśâ: s

------------------------------------------------------------------------

[Next: Genesis (Bereshit) Chapter 7](gen007.md)
