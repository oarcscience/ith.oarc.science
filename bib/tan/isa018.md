[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa018)  [KJV](../kjv/isa018)  [Sep](../sep/isa018) 
[Vul](../vul/isa018)   
  
[Isaiah (Yisheyah) Index](isa)  
  [Previous](isa017)  [Next](isa019) 

------------------------------------------------------------------------

### Tanach (Hebrew): Isaiah (Yisheyah) Chapter 18

‎<span id="001">1</span> ‏ה֥וֹי אֶ֖רֶץ צִלְצַ֣ל כְּנָפָ֑יִם אֲשֶׁ֥ר
מֵעֵ֖בֶר לְנַֽהֲרֵי־כֽוּשׁ׃

‎<span id="002">2</span> ‏הַשֹּׁלֵ֨חַ בַּיָּ֜ם צִירִ֗ים וּבִכְלֵי־גֹמֶא֮
עַל־פְּנֵי־מַיִם֒ לְכ֣וּ׀ מַלְאָכִ֣ים קַלִּ֗ים אֶל־גּוֹי֙ מְמֻשָּׁ֣ךְ
וּמוֹרָ֔ט אֶל־עַ֥ם נוֹרָ֖א מִן־ה֣וּא וָהָ֑לְאָה גּ֚וֹי קַו־קָ֣ו
וּמְבוּסָ֔ה אֲשֶׁר־בָּזְא֥וּ נְהָרִ֖ים אַרְצֽוֹ׃

‎<span id="003">3</span> ‏כָּל־יֹשְׁבֵ֥י תֵבֵ֖ל וְשֹׁ֣כְנֵי אָ֑רֶץ
כִּנְשֹׂא־נֵ֤ס הָרִים֙ תִּרְא֔וּ וְכִתְקֹ֥עַ שׁוֹפָ֖ר תִּשְׁמָֽעוּ׃ ס

‎<span id="004">4</span> ‏כִּי֩ כֹ֨ה<sup>3</sup> אָמַ֤ר יְהוָה֙ אֵלַ֔י
אשקוטה אֶשְׁקֳטָ֖ה וְאַבִּ֣יטָה בִמְכוֹנִ֑י כְּחֹ֥ם צַח֙ עֲלֵי־א֔וֹר
כְּעָ֥ב טַ֖ל בְּחֹ֥ם קָצִֽיר׃

‎<span id="005">5</span> ‏כִּֽי־לִפְנֵ֤י קָצִיר֙ כְּתָם־פֶּ֔רַח וּבֹ֥סֶר
גֹּמֵ֖ל יִֽהְיֶ֣ה נִצָּ֑ה וְכָרַ֤ת הַזַּלְזַלִּים֙ בַּמַּזְמֵר֔וֹת
וְאֶת־הַנְּטִישׁ֖וֹת הֵסִ֥יר הֵתַֽז׃

‎<span id="006">6</span> ‏יֵעָזְב֤וּ יַחְדָּו֙ לְעֵ֣יט הָרִ֔ים
וּֽלְבֶהֱמַ֖ת הָאָ֑רֶץ וְקָ֤ץ עָלָיו֙ הָעַ֔יִט וְכָל־בֶּהֱמַ֥ת הָאָ֖רֶץ
עָלָ֥יו תֶּחֱרָֽף׃

‎<span id="007">7</span> ‏בָּעֵת֩ הַהִ֨יא יֽוּבַל־שַׁ֜י לַיהוָ֣ה
צְבָא֗וֹת עַ֚ם מְמֻשָּׁ֣ךְ וּמוֹרָ֔ט וּמֵעַ֥ם נוֹרָ֖א מִן־ה֣וּא
וָהָ֑לְאָה גּ֣וֹי׀ קַו־קָ֣ו וּמְבוּסָ֗ה אֲשֶׁ֨ר בָּזְא֤וּ נְהָרִים֙
אַרְצ֔וֹ אֶל־מְק֛וֹם שֵׁם־יְהוָ֥ה צְבָא֖וֹת הַר־צִיּֽוֹן׃ ס

1 hwōy ’ereṣ ṣiləṣal kənāfāyim ’ăšer mē‘ēḇer lənahărê-ḵûš:

2 haššōlēḥa bayyām ṣîrîm ûḇiḵəlê-ḡōme’ ‘al-pənê-mayim ləḵû\| malə’āḵîm
qallîm ’el-gwōy məmuššāḵə ûmwōrāṭ ’el-‘am nwōrā’ min-hû’ wâālə’â gwōy
qaw-qāw ûməḇûsâ ’ăšer-bāzə’û nəhārîm ’arəṣwō:

3 kāl-yōšəḇê ṯēḇēl wəšōḵənê ’āreṣ kinəśō’-nēs hārîm tirə’û wəḵiṯəqō‘a
šwōfār tišəmā‘û: s

4 kî ḵōh<sup>3</sup> ’āmar yəhwâ ’ēlay ’ešəqwōṭâ ’ešəqŏṭâ wə’abîṭâ
ḇiməḵwōnî kəḥōm ṣ<sup>a</sup>ḥ ‘ălê-’wōr kə‘āḇ ṭal bəḥōm qāṣîr:

5 kî-lifənê qāṣîr kəṯām-per<sup>a</sup>ḥ ûḇōser gōmēl yihəyeh niṣṣâ
wəḵāraṯ hazzaləzallîm bammazəmērwōṯ wə’eṯ-hannəṭîšwōṯ hēsîr hēṯaz:

6 yē‘āzəḇû y<sup>a</sup>ḥədāw lə‘êṭ hārîm ûləḇehĕmaṯ hā’āreṣ wəqāṣ
‘ālāyw hā‘ayiṭ wəḵāl-behĕmaṯ hā’āreṣ ‘ālāyw teḥĕrāf:

7 bā‘ēṯ hahî’ yûḇal-šay layhwâ ṣəḇā’wōṯ ‘am məmuššāḵə ûmwōrāṭ ûmē‘am
nwōrā’ min-hû’ wâālə’â gwōy\| qaw-qāw ûməḇûsâ ’ăšer bāzə’û nəhārîm
’arəṣwō ’el-məqwōm šēm-yəhwâ ṣəḇā’wōṯ har-ṣîywōn: s

------------------------------------------------------------------------

[Next: Isaiah (Yisheyah) Chapter 19](isa019)
