[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sol001)  [KJV](../kjv/sol001)  [Sep](../sep/sol001.md) 
[Vul](../vul/sol001.md)   
  
[Song of Solomon (Shir Hashirim) Index](sol.md)  
  [Previous](job042)  [Next](sol002.md) 

------------------------------------------------------------------------

### Tanach (Hebrew): Song of Solomon (Shir Hashirim) Chapter 1

‎<span id="001">1</span> ‏שִׁ֥יר הַשִּׁירִ֖ים אֲשֶׁ֥ר לִשְׁלֹמֹֽה׃

‎<span id="002">2</span> ‏יִשָּׁקֵ֙נִי֙ מִנְּשִׁיק֣וֹת פִּ֔יהוּ
כִּֽי־טוֹבִ֥ים דֹּדֶ֖יךָ מִיָּֽיִן׃

‎<span id="003">3</span> ‏לְרֵ֙יחַ֙ שְׁמָנֶ֣יךָ טוֹבִ֔ים שֶׁ֖מֶן
תּוּרַ֣ק שְׁמֶ֑ךָ עַל־כֵּ֖ן עֲלָמ֥וֹת אֲהֵבֽוּךָ׃

‎<span id="004">4</span> ‏מָשְׁכֵ֖נִי אַחֲרֶ֣יךָ נָּר֑וּצָה הֱבִיאַ֨נִי
הַמֶּ֜לֶךְ חֲדָרָ֗יו נָגִ֤ילָה וְנִשְׂמְחָה֙ בָּ֔ךְ נַזְכִּ֤ירָה
דֹדֶ֙יךָ֙ מִיַּ֔יִן מֵישָׁרִ֖ים אֲהֵבֽוּךָ׃ ס

‎<span id="005">5</span> ‏שְׁחוֹרָ֤ה אֲנִי֙ וְֽנָאוָ֔ה בְּנ֖וֹת
יְרוּשָׁלִָ֑ם כְּאָהֳלֵ֣י קֵדָ֔ר כִּירִיע֖וֹת שְׁלֹמֹֽה׃

‎<span id="006">6</span> ‏אַל־תִּרְא֙וּנִי֙ שֶׁאֲנִ֣י שְׁחַרְחֹ֔רֶת
שֶׁשֱּׁזָפַ֖תְנִי הַשָּׁ֑מֶשׁ בְּנֵ֧י אִמִּ֣י נִֽחֲרוּ־בִ֗י שָׂמֻ֙נִי֙
נֹטֵרָ֣ה אֶת־הַכְּרָמִ֔ים כַּרְמִ֥י שֶׁלִּ֖י לֹ֥א נָטָֽרְתִּי׃

‎<span id="007">7</span> ‏הַגִּ֣ידָה לִּ֗י שֶׁ֤אָהֲבָה֙ נַפְשִׁ֔י
אֵיכָ֣ה תִרְעֶ֔ה אֵיכָ֖ה תַּרְבִּ֣יץ בַּֽצָּהֳרָ֑יִם שַׁלָּמָ֤ה
אֶֽהְיֶה֙ כְּעֹ֣טְיָ֔ה עַ֖ל עֶדְרֵ֥י חֲבֵרֶֽיךָ׃

‎<span id="008">8</span> ‏אִם־לֹ֤א תֵדְעִי֙ לָ֔ךְ הַיָּפָ֖ה בַּנָּשִׁ֑ים
צְֽאִי־לָ֞ךְ בְּעִקְבֵ֣י הַצֹּ֗אן וּרְעִי֙ אֶת־גְּדִיֹּתַ֔יִךְ עַ֖ל
מִשְׁכְּנ֥וֹת הָרֹעִֽים׃ ס

‎<span id="009">9</span> ‏לְסֻסָתִי֙ בְּרִכְבֵ֣י פַרְעֹ֔ה דִּמִּיתִ֖יךְ
רַעְיָתִֽי׃

‎<span id="010">10</span> ‏נָאו֤וּ לְחָיַ֙יִךְ֙ בַּתֹּרִ֔ים צַוָּארֵ֖ךְ
בַּחֲרוּזִֽים׃

‎<span id="011">11</span> ‏תּוֹרֵ֤י זָהָב֙ נַעֲשֶׂה־לָּ֔ךְ עִ֖ם
נְקֻדּ֥וֹת הַכָּֽסֶף׃

‎<span id="012">12</span> ‏עַד־שֶׁ֤הַמֶּ֙לֶךְ֙ בִּמְסִבּ֔וֹ נִרְדִּ֖י
נָתַ֥ן רֵיחֽוֹ׃

‎<span id="013">13</span> ‏צְר֨וֹר הַמֹּ֤ר׀ דּוֹדִי֙ לִ֔י בֵּ֥ין שָׁדַ֖י
יָלִֽין׃

‎<span id="014">14</span> ‏אֶשְׁכֹּ֨ל הַכֹּ֤פֶר׀ דּוֹדִי֙ לִ֔י
בְּכַרְמֵ֖י עֵ֥ין גֶּֽדִי׃ ס

‎<span id="015">15</span> ‏הִנָּ֤ךְ יָפָה֙ רַעְיָתִ֔י הִנָּ֥ךְ יָפָ֖ה
עֵינַ֥יִךְ יוֹנִֽים׃

‎<span id="016">16</span> ‏הִנְּךָ֙ יָפֶ֤ה דוֹדִי֙ אַ֣ף נָעִ֔ים
אַף־עַרְשֵׂ֖נוּ רַעֲנָנָֽה׃

‎<span id="017">17</span> ‏קֹר֤וֹת בָּתֵּ֙ינוּ֙ אֲרָזִ֔ים רחיטנו
רַהִיטֵ֖נוּ בְּרוֹתִֽים׃

1 šîr haššîrîm ’ăšer lišəlōmōh:

2 yiššāqēnî minnəšîqwōṯ pîhû kî-ṭwōḇîm dōḏeyḵā mîyāyin:

3 lərêḥa šəmāneyḵā ṭwōḇîm šemen tûraq šəmeḵā ‘al-kēn ‘ălāmwōṯ ’ăhēḇûḵā:

4 māšəḵēnî ’<sup>a</sup>ḥăreyḵā nnārûṣâ hĕḇî’anî hammeleḵə ḥăḏārāyw
nāḡîlâ wəniśəməḥâ bāḵə nazəkîrâ ḏōḏeyḵā mîyayin mêšārîm ’ăhēḇûḵā: s

5 šəḥwōrâ ’ănî wənā’wâ bənwōṯ yərûšālāim kə’âŏlê qēḏār kîrî‘wōṯ šəlōmōh:

6 ’al-tirə’ûnî še’ănî šəḥarəḥōreṯ šeššĕzāfaṯənî haššāmeš bənê ’immî
niḥărû-ḇî śāmunî nōṭērâ ’eṯ-hakərāmîm karəmî šellî lō’ nāṭārətî:

7 hagîḏâ llî še’âăḇâ nafəšî ’êḵâ ṯirə‘eh ’êḵâ tarəbîṣ baṣṣâŏrāyim
šallāmâ ’ehəyeh kə‘ōṭəyâ ‘al ‘eḏərê ḥăḇēreyḵā:

8 ’im-lō’ ṯēḏə‘î lāḵə hayyāfâ bannāšîm ṣə’î-lāḵə bə‘iqəḇê haṣṣō’n ûrə‘î
’eṯ-gəḏîyōṯayiḵə ‘al mišəkənwōṯ hārō‘îm: s

9 ləsusāṯî bəriḵəḇê farə‘ōh dimmîṯîḵə r<sup>a</sup>‘əyāṯî:

10 nā’wû ləḥāyayiḵə batōrîm ṣaûā’rēḵə b<sup>a</sup>ḥărûzîm:

11 twōrê zâāḇ n<sup>a</sup>‘ăśeh-llāḵə ‘im nəqudwōṯ hakāsef:

12 ‘aḏ-šehammeleḵə biməsibwō nirədî nāṯan rêḥwō:

13 ṣərwōr hammōr\| dwōḏî lî bên šāḏay yālîn:

14 ’ešəkōl hakōfer\| dwōḏî lî bəḵarəmê ‘ên geḏî: s

15 hinnāḵə yāfâ r<sup>a</sup>‘əyāṯî hinnāḵə yāfâ ‘ênayiḵə ywōnîm:

16 hinnəḵā yāfeh ḏwōḏî ’af nā‘îm ’af-‘arəśēnû r<sup>a</sup>‘ănānâ:

17 qōrwōṯ bātênû ’ărāzîm r<sup>a</sup>ḥîṭēnû rahîṭēnû bərwōṯîm:

------------------------------------------------------------------------

[Next: Song of Solomon (Shir Hashirim) Chapter 2](sol002.md)
