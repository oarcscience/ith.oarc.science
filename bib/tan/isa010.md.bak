[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa010)  [KJV](../kjv/isa010)  [Sep](../sep/isa010.md) 
[Vul](../vul/isa010.md)   
  
[Isaiah (Yisheyah) Index](isa.md)  
  [Previous](isa009)  [Next](isa011.md) 

------------------------------------------------------------------------

### Tanach (Hebrew): Isaiah (Yisheyah) Chapter 10

‎<span id="001">1</span> ‏ה֥וֹי הַחֹֽקְקִ֖ים חִקְקֵי־אָ֑וֶן
וּֽמְכַתְּבִ֥ים עָמָ֖ל כִּתֵּֽבוּ׃

‎<span id="002">2</span> ‏לְהַטּ֤וֹת מִדִּין֙ דַּלִּ֔ים וְלִגְזֹ֕ל
מִשְׁפַּ֖ט עֲנִיֵּ֣י עַמִּ֑י לִהְי֤וֹת אַלְמָנוֹת֙ שְׁלָלָ֔ם
וְאֶת־יְתוֹמִ֖ים יָבֹֽזּוּ׃

‎<span id="003">3</span> ‏וּמַֽה־תַּעֲשׂוּ֙ לְי֣וֹם פְּקֻדָּ֔ה
וּלְשׁוֹאָ֖ה מִמֶּרְחָ֣ק תָּב֑וֹא עַל־מִי֙ תָּנ֣וּסוּ לְעֶזְרָ֔ה
וְאָ֥נָה תַעַזְב֖וּ כְּבוֹדְכֶֽם׃

‎<span id="004">4</span> ‏בִּלְתִּ֤י כָרַע֙ תַּ֣חַת אַסִּ֔יר וְתַ֥חַת
הֲרוּגִ֖ים יִפֹּ֑לוּ בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ
נְטוּיָֽה׃ ס

‎<span id="005">5</span> ‏ה֥וֹי אַשּׁ֖וּר שֵׁ֣בֶט אַפִּ֑י וּמַטֶּה־ה֥וּא
בְיָדָ֖ם זַעְמִֽי׃

‎<span id="006">6</span> ‏בְּג֤וֹי חָנֵף֙ אֲשַׁלְּחֶ֔נּוּ וְעַל־עַ֥ם
עֶבְרָתִ֖י אֲצַוֶּ֑נּוּ לִשְׁלֹ֤ל שָׁלָל֙ וְלָבֹ֣ז בַּ֔ז ולשימו
וּלְשׂוּמ֥וֹ מִרְמָ֖ס כְּחֹ֥מֶר חוּצֽוֹת׃

‎<span id="007">7</span> ‏וְהוּא֙ לֹא־כֵ֣ן יְדַמֶּ֔ה וּלְבָב֖וֹ לֹא־כֵ֣ן
יַחְשֹׁ֑ב כִּ֚י לְהַשְׁמִ֣יד בִּלְבָב֔וֹ וּלְהַכְרִ֥ית גּוֹיִ֖ם לֹ֥א
מְעָֽט׃

‎<span id="008">8</span> ‏כִּ֖י יֹאמַ֑ר הֲלֹ֥א שָׂרַ֛י יַחְדָּ֖ו
מְלָכִֽים׃

‎<span id="009">9</span> ‏הֲלֹ֥א כְּכַרְכְּמִ֖ישׁ כַּלְנ֑וֹ אִם־לֹ֤א
כְאַרְפַּד֙ חֲמָ֔ת אִם־לֹ֥א כְדַמֶּ֖שֶׂק שֹׁמְרֽוֹן׃

‎<span id="010">10</span> ‏כַּאֲשֶׁר֙ מָצְאָ֣ה יָדִ֔י לְמַמְלְכֹ֖ת
הָאֱלִ֑יל וּפְסִ֣ילֵיהֶ֔ם מִירֽוּשָׁלִַ֖ם וּמִשֹּׁמְרֽוֹן׃

‎<span id="011">11</span> ‏הֲלֹ֗א כַּאֲשֶׁ֥ר עָשִׂ֛יתִי לְשֹׁמְר֖וֹן
וְלֶאֱלִילֶ֑יהָ כֵּ֛ן אֶעֱשֶׂ֥ה לִירוּשָׁלִַ֖ם וְלַעֲצַבֶּֽיהָ׃ ס

‎<span id="012">12</span> ‏וְהָיָ֗ה כִּֽי־יְבַצַּ֤ע אֲדֹנָי֙
אֶת־כָּל־מַֽעֲשֵׂ֔הוּ בְּהַ֥ר צִיּ֖וֹן וּבִירוּשָׁלִָ֑ם אֶפְקֹ֗ד
עַל־פְּרִי־גֹ֙דֶל֙ לְבַ֣ב מֶֽלֶךְ־אַשּׁ֔וּר וְעַל־תִּפְאֶ֖רֶת ר֥וּם
עֵינָֽיו׃

‎<span id="013">13</span> ‏כִּ֣י אָמַ֗ר בְּכֹ֤חַ יָדִי֙ עָשִׂ֔יתִי
וּבְחָכְמָתִ֖י כִּ֣י נְבֻנ֑וֹתִי וְאָסִ֣יר׀ גְּבוּלֹ֣ת עַמִּ֗ים
ועתידתיהם וַעֲתוּדֽוֹתֵיהֶם֙ שׁוֹשֵׂ֔תִי וְאוֹרִ֥יד כַּאבִּ֖יר
יוֹשְׁבִֽים׃

‎<span id="014">14</span> ‏וַתִּמְצָ֨א כַקֵּ֤ן׀ יָדִי֙ לְחֵ֣יל
הָֽעַמִּ֔ים וְכֶאֱסֹף֙ בֵּיצִ֣ים עֲזֻב֔וֹת כָּל־הָאָ֖רֶץ אֲנִ֣י
אָסָ֑פְתִּי וְלֹ֤א הָיָה֙ נֹדֵ֣ד כָּנָ֔ף וּפֹצֶ֥ה פֶ֖ה וּמְצַפְצֵֽף׃

‎<span id="015">15</span> ‏הֲיִתְפָּאֵר֙ הַגַּרְזֶ֔ן עַ֖ל הַחֹצֵ֣ב בּ֑וֹ
אִם־יִתְגַּדֵּ֤ל הַמַּשּׂוֹר֙ עַל־מְנִיפ֔וֹ כְּהָנִ֥יף שֵׁ֙בֶט֙
וְאֶת־מְרִימָ֔יו כְּהָרִ֥ים מַטֶּ֖ה לֹא־עֵֽץ׃

‎<span id="016">16</span> ‏לָ֠כֵן יְשַׁלַּ֨ח הָאָד֜וֹן יְהוָ֧ה צְבָא֛וֹת
בְּמִשְׁמַנָּ֖יו רָז֑וֹן וְתַ֧חַת כְּבֹד֛וֹ יֵקַ֥ד יְקֹ֖ד כִּיק֥וֹד
אֵֽשׁ׃

‎<span id="017">17</span> ‏וְהָיָ֤ה אֽוֹר־יִשְׂרָאֵל֙ לְאֵ֔שׁ
וּקְדוֹשׁ֖וֹ לְלֶהָבָ֑ה וּבָעֲרָ֗ה וְאָֽכְלָ֛ה שִׁית֥וֹ וּשְׁמִיר֖וֹ
בְּי֥וֹם אֶחָֽד׃

‎<span id="018">18</span> ‏וּכְב֤וֹד יַעְרוֹ֙ וְכַרְמִלּ֔וֹ מִנֶּ֥פֶשׁ
וְעַד־בָּשָׂ֖ר יְכַלֶּ֑ה וְהָיָ֖ה כִּמְסֹ֥ס נֹסֵֽס׃

‎<span id="019">19</span> ‏וּשְׁאָ֥ר עֵ֛ץ יַעְר֖וֹ מִסְפָּ֣ר יִֽהְי֑וּ
וְנַ֖עַר יִכְתְּבֵֽם׃ פ

‎<span id="020">20</span> ‏וְהָיָ֣ה׀ בַּיּ֣וֹם הַה֗וּא לֹֽא־יוֹסִ֨יף
ע֜וֹד שְׁאָ֤ר יִשְׂרָאֵל֙ וּפְלֵיטַ֣ת בֵּֽית־יַעֲקֹ֔ב לְהִשָּׁעֵ֖ן
עַל־מַכֵּ֑הוּ וְנִשְׁעַ֗ן עַל־יְהוָ֛ה קְד֥וֹשׁ יִשְׂרָאֵ֖ל בֶּאֱמֶֽת׃

‎<span id="021">21</span> ‏שְׁאָ֥ר יָשׁ֖וּב שְׁאָ֣ר יַעֲקֹ֑ב אֶל־אֵ֖ל
גִּבּֽוֹר׃

‎<span id="022">22</span> ‏כִּ֣י אִם־יִהְיֶ֞ה עַמְּךָ֤ יִשְׂרָאֵל֙
כְּח֣וֹל הַיָּ֔ם שְׁאָ֖ר יָשׁ֣וּב בּ֑וֹ כִּלָּי֥וֹן חָר֖וּץ שׁוֹטֵ֥ף
צְדָקָֽה׃

‎<span id="023">23</span> ‏כִּ֥י כָלָ֖ה וְנֶחֱרָצָ֑ה אֲדֹנָ֤י יְהוִה֙
צְבָא֔וֹת עֹשֶׂ֖ה בְּקֶ֥רֶב כָּל־הָאָֽרֶץ׃ ס

‎<span id="024">24</span> ‏לָכֵ֗ן כֹּֽה־אָמַ֞ר אֲדֹנָ֤י יְהוִה֙
צְבָא֔וֹת אַל־תִּירָ֥א עַמִּ֛י יֹשֵׁ֥ב צִיּ֖וֹן מֵֽאַשּׁ֑וּר בַּשֵּׁ֣בֶט
יַכֶּ֔כָּה וּמַטֵּ֥הוּ יִשָּֽׂא־עָלֶ֖יךָ בְּדֶ֥רֶךְ מִצְרָֽיִם׃

‎<span id="025">25</span> ‏כִּי־ע֖וֹד מְעַ֣ט מִזְעָ֑ר וְכָ֣לָה זַ֔עַם
וְאַפִּ֖י עַל־תַּבְלִיתָֽם׃

‎<span id="026">26</span> ‏וְעוֹרֵ֨ר עָלָ֜יו יְהוָ֤ה צְבָאוֹת֙ שׁ֔וֹט
כְּמַכַּ֥ת מִדְיָ֖ן בְּצ֣וּר עוֹרֵ֑ב וּמַטֵּ֙הוּ֙ עַל־הַיָּ֔ם
וּנְשָׂא֖וֹ בְּדֶ֥רֶךְ מִצְרָֽיִם׃

‎<span id="027">27</span> ‏וְהָיָ֣ה׀ בַּיּ֣וֹם הַה֗וּא יָס֤וּר סֻבֳּלוֹ֙
מֵעַ֣ל שִׁכְמֶ֔ךָ וְעֻלּ֖וֹ מֵעַ֣ל צַוָּארֶ֑ךָ וְחֻבַּ֥ל עֹ֖ל
מִפְּנֵי־שָֽׁמֶן׃

‎<span id="028">28</span> ‏בָּ֥א עַל־עַיַּ֖ת עָבַ֣ר בְּמִגְר֑וֹן
לְמִכְמָ֖שׂ יַפְקִ֥יד כֵּלָֽיו׃

‎<span id="029">29</span> ‏עָֽבְרוּ֙ מַעְבָּרָ֔ה גֶּ֖בַע מָל֣וֹן לָ֑נוּ
חָֽרְדָה֙ הָֽרָמָ֔ה גִּבְעַ֥ת שָׁא֖וּל נָֽסָה׃

‎<span id="030">30</span> ‏צַהֲלִ֥י קוֹלֵ֖ךְ בַּת־גַּלִּ֑ים הַקְשִׁ֥יבִי
לַ֖יְשָׁה עֲנִיָּ֥ה עֲנָתֽוֹת׃

‎<span id="031">31</span> ‏נָדְדָ֖ה מַדְמֵנָ֑ה יֹשְׁבֵ֥י הַגֵּבִ֖ים
הֵעִֽיזוּ׃

‎<span id="032">32</span> ‏ע֥וֹד הַיּ֖וֹם בְּנֹ֣ב לַֽעֲמֹ֑ד יְנֹפֵ֤ף
יָדוֹ֙ הַ֣ר בית־ בַּת־ צִיּ֔וֹן גִּבְעַ֖ת יְרוּשָׁלִָֽם׃ ס

‎<span id="033">33</span> ‏הִנֵּ֤ה הָאָדוֹן֙ יְהוָ֣ה צְבָא֔וֹת מְסָעֵ֥ף
פֻּארָ֖ה בְּמַעֲרָצָ֑ה וְרָמֵ֤י הַקּוֹמָה֙ גְּדוּעִ֔ים וְהַגְּבֹהִ֖ים
יִשְׁפָּֽלוּ׃

‎<span id="034">34</span> ‏וְנִקַּ֛ף סִֽבְכֵ֥י הַיַּ֖עַר בַּבַּרְזֶ֑ל
וְהַלְּבָנ֖וֹן בְּאַדִּ֥יר יִפּֽוֹל׃ ס

1 hwōy h<sup>a</sup>ḥōqəqîm ḥiqəqê-’āwen ûməḵatəḇîm ‘āmāl kitēḇû:

2 ləhaṭṭwōṯ midîn dallîm wəliḡəzōl mišəpaṭ ‘ănîyê ‘ammî lihəywōṯ
’aləmānwōṯ šəlālām wə’eṯ-yəṯwōmîm yāḇōzzû:

3 ûmah-t<sup>a</sup>‘ăśû ləywōm pəqudâ ûləšwō’â mimmerəḥāq tāḇwō’ ‘al-mî
tānûsû lə‘ezərâ wə’ānâ ṯ<sup>a</sup>‘azəḇû kəḇwōḏəḵem:

4 bilətî ḵār<sup>a</sup>‘ t<sup>a</sup>ḥaṯ ’assîr wəṯ<sup>a</sup>ḥaṯ
hărûḡîm yipōlû bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ: s

5 hwōy ’aššûr šēḇeṭ ’apî ûmaṭṭeh-hû’ ḇəyāḏām z<sup>a</sup>‘əmî:

6 bəḡwōy ḥānēf ’ăšalləḥennû wə‘al-‘am ‘eḇərāṯî ’ăṣaûennû lišəlōl šālāl
wəlāḇōz baz ûləśîmwō ûləśûmwō mirəmās kəḥōmer ḥûṣwōṯ:

7 wəhû’ lō’-ḵēn yəḏammeh ûləḇāḇwō lō’-ḵēn y<sup>a</sup>ḥəšōḇ kî
ləhašəmîḏ biləḇāḇwō ûləhaḵərîṯ gwōyim lō’ mə‘āṭ:

8 kî yō’mar hălō’ śāray y<sup>a</sup>ḥədāw məlāḵîm:

9 hălō’ kəḵarəkəmîš kalənwō ’im-lō’ ḵə’arəpaḏ ḥămāṯ ’im-lō’ ḵəḏammeśeq
šōmərwōn:

10 ka’ăšer māṣə’â yāḏî ləmamələḵōṯ hā’ĕlîl ûfəsîlêhem mîrûšālaim
ûmiššōmərwōn:

11 hălō’ ka’ăšer ‘āśîṯî ləšōmərwōn wəle’ĕlîleyhā kēn ’e‘ĕśeh lîrûšālaim
wəl<sup>a</sup>‘ăṣabeyhā: s

12 wəhāyâ kî-yəḇaṣṣ<sup>a</sup>‘ ’ăḏōnāy ’eṯ-kāl-m<sup>a</sup>‘ăśēhû
bəhar ṣîywōn ûḇîrûšālāim ’efəqōḏ ‘al-pərî-ḡōḏel ləḇaḇ meleḵə-’aššûr
wə‘al-tifə’ereṯ rûm ‘ênāyw:

13 kî ’āmar bəḵōḥa yāḏî ‘āśîṯî ûḇəḥāḵəmāṯî kî nəḇunwōṯî wə’āsîr\|
gəḇûlōṯ ‘ammîm w<sup>a</sup>‘ăṯîḏōṯêhem w<sup>a</sup>‘ăṯûḏwōṯêhem
šwōśēṯî wə’wōrîḏ ka’bîr ywōšəḇîm:

14 watiməṣā’ ḵaqqēn\| yāḏî ləḥêl hā‘ammîm wəḵe’ĕsōf bêṣîm ‘ăzuḇwōṯ
kāl-hā’āreṣ ’ănî ’āsāfətî wəlō’ hāyâ nōḏēḏ kānāf ûfōṣeh feh ûməṣafəṣēf:

15 hăyiṯəpā’ēr hagarəzen ‘al h<sup>a</sup>ḥōṣēḇ bwō ’im-yiṯəgadēl
hammaśśwōr ‘al-mənîfwō kəhānîf šēḇeṭ wə’eṯ-mərîmāyw kəhārîm maṭṭeh
lō’-‘ēṣ:

16 lāḵēn yəšall<sup>a</sup>ḥ hā’āḏwōn yəhwâ ṣəḇā’wōṯ bəmišəmannāyw
rāzwōn wəṯ<sup>a</sup>ḥaṯ kəḇōḏwō yēqaḏ yəqōḏ kîqwōḏ ’ēš:

17 wəhāyâ ’wōr-yiśərā’ēl lə’ēš ûqəḏwōšwō ləlehāḇâ ûḇā‘ărâ wə’āḵəlâ šîṯwō
ûšəmîrwō bəywōm ’eḥāḏ:

18 ûḵəḇwōḏ y<sup>a</sup>‘ərwō wəḵarəmillwō minnefeš wə‘aḏ-bāśār yəḵalleh
wəhāyâ kiməsōs nōsēs:

19 ûšə’ār ‘ēṣ y<sup>a</sup>‘ərwō misəpār yihəyû wən<sup>a</sup>‘ar
yiḵətəḇēm: f

20 wəhāyâ\| bayywōm hahû’ lō’-ywōsîf ‘wōḏ šə’ār yiśərā’ēl ûfəlêṭaṯ
bêṯ-y<sup>a</sup>‘ăqōḇ ləhiššā‘ēn ‘al-makēhû wənišə‘an ‘al-yəhwâ qəḏwōš
yiśərā’ēl be’ĕmeṯ:

21 šə’ār yāšûḇ šə’ār y<sup>a</sup>‘ăqōḇ ’el-’ēl gibwōr:

22 kî ’im-yihəyeh ‘amməḵā yiśərā’ēl kəḥwōl hayyām šə’ār yāšûḇ bwō
killāywōn ḥārûṣ šwōṭēf ṣəḏāqâ:

23 kî ḵālâ wəneḥĕrāṣâ ’ăḏōnāy yəhwih ṣəḇā’wōṯ ‘ōśeh bəqereḇ kāl-hā’āreṣ:
s

24 lāḵēn kōh-’āmar ’ăḏōnāy yəhwih ṣəḇā’wōṯ ’al-tîrā’ ‘ammî yōšēḇ ṣîywōn
mē’aššûr baššēḇeṭ yakekâ ûmaṭṭēhû yiśśā’-‘āleyḵā bəḏereḵə miṣərāyim:

25 kî-‘wōḏ mə‘aṭ mizə‘ār wəḵālâ z<sup>a</sup>‘am wə’apî ‘al-taḇəlîṯām:

26 wə‘wōrēr ‘ālāyw yəhwâ ṣəḇā’wōṯ šwōṭ kəmakaṯ miḏəyān bəṣûr ‘wōrēḇ
ûmaṭṭēhû ‘al-hayyām ûnəśā’wō bəḏereḵə miṣərāyim:

27 wəhāyâ\| bayywōm hahû’ yāsûr subŏlwō mē‘al šiḵəmeḵā wə‘ullwō mē‘al
ṣaûā’reḵā wəḥubal ‘ōl mipənê-šāmen:

28 bā’ ‘al-‘ayyaṯ ‘āḇar bəmiḡərwōn ləmiḵəmāś yafəqîḏ kēlāyw:

29 ‘āḇərû m<sup>a</sup>‘əbārâ geḇ<sup>a</sup>‘ mālwōn lānû ḥārəḏâ hārāmâ
giḇə‘aṯ šā’ûl nāsâ:

30 ṣahălî qwōlēḵə baṯ-gallîm haqəšîḇî layəšâ ‘ănîyâ ‘ănāṯwōṯ:

31 nāḏəḏâ maḏəmēnâ yōšəḇê hagēḇîm hē‘îzû:

32 ‘wōḏ hayywōm bənōḇ l<sup>a</sup>‘ămōḏ yənōfēf yāḏwō har bêṯ- baṯ-
ṣîywōn giḇə‘aṯ yərûšālāim: s

33 hinnēh hā’āḏwōn yəhwâ ṣəḇā’wōṯ məsā‘ēf pu’râ bəm<sup>a</sup>‘ărāṣâ
wərāmê haqqwōmâ gəḏû‘îm wəhagəḇōhîm yišəpālû:

34 wəniqqaf siḇəḵê hayy<sup>a</sup>‘ar babarəzel wəhalləḇānwōn bə’adîr
yipwōl: s

------------------------------------------------------------------------

[Next: Isaiah (Yisheyah) Chapter 11](isa011.md)
