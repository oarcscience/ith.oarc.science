[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro027)  [KJV](../kjv/pro027.md) 
[Vul](../vul/pro027.md)   
  
[Proverbs (Mishlei) Index](pro.md)  
  [Previous](pro026)  [Next](pro028.md) 

------------------------------------------------------------------------

### Tanach (Hebrew): Proverbs (Mishlei) Chapter 27

‎<span id="001">1</span> ‏אַֽל־תִּ֭תְהַלֵּל בְּי֣וֹם מָחָ֑ר כִּ֤י
לֹא־תֵ֝דַ֗ע מַה־יֵּ֥לֶד יֽוֹם׃

‎<span id="002">2</span> ‏יְהַלֶּלְךָ֣ זָ֣ר וְלֹא־פִ֑יךָ נָ֝כְרִ֗י
וְאַל־שְׂפָתֶֽיךָ׃

‎<span id="003">3</span> ‏כֹּֽבֶד־אֶ֭בֶן וְנֵ֣טֶל הַח֑וֹל וְכַ֥עַס
אֱ֝וִ֗יל כָּבֵ֥ד מִשְּׁנֵיהֶֽם׃

‎<span id="004">4</span> ‏אַכְזְרִיּ֣וּת חֵ֭מָה וְשֶׁ֣טֶף אָ֑ף וּמִ֥י
יַ֝עֲמֹד לִפְנֵ֥י קִנְאָֽה׃

‎<span id="005">5</span> ‏ט֖וֹבָה<sup>1</sup> תּוֹכַ֣חַת מְגֻלָּ֑ה
מֵֽאַהֲבָ֥ה מְסֻתָּֽרֶת׃

‎<span id="006">6</span> ‏נֶ֭אֱמָנִים פִּצְעֵ֣י אוֹהֵ֑ב וְ֝נַעְתָּר֗וֹת
נְשִׁיק֥וֹת שׂוֹנֵֽא׃

‎<span id="007">7</span> ‏נֶ֣פֶשׁ שְׂ֭בֵעָה תָּב֣וּס נֹ֑פֶת וְנֶ֥פֶשׁ
רְ֝עֵבָ֗ה כָּל־מַ֥ר מָתֽוֹק׃

‎<span id="008">8</span> ‏כְּ֭צִפּוֹר נוֹדֶ֣דֶת מִן־קִנָּ֑הּ
כֵּֽן־אִ֝֗ישׁ נוֹדֵ֥ד מִמְּקוֹמֽוֹ׃

‎<span id="009">9</span> ‏שֶׁ֣מֶן וּ֭קְטֹרֶת יְשַׂמַּֽח־לֵ֑ב וּמֶ֥תֶק
רֵ֝עֵ֗הוּ מֵֽעֲצַת־נָֽפֶשׁ׃

‎<span id="010">10</span> ‏רֵֽעֲךָ֙ ורעה וְרֵ֪עַ אָבִ֡יךָ אַֽל־תַּעֲזֹ֗ב
וּבֵ֥ית אָחִ֗יךָ אַל־תָּ֭בוֹא בְּי֣וֹם אֵידֶ֑ךָ ט֥וֹב שָׁכֵ֥ן קָ֝ר֗וֹב
מֵאָ֥ח רָחֽוֹק׃

‎<span id="011">11</span> ‏חֲכַ֣ם בְּ֭נִי וְשַׂמַּ֣ח לִבִּ֑י
וְאָשִׁ֖יבָה חֹרְפִ֣י דָבָֽר׃

‎<span id="012">12</span> ‏עָר֤וּם רָאָ֣ה רָעָ֣ה נִסְתָּ֑ר פְּ֝תָאיִ֗ם
עָבְר֥וּ נֶעֱנָֽשׁוּ׃

‎<span id="013">13</span> ‏קַח־בִּ֭גְדוֹ כִּי־עָ֣רַב זָ֑ר וּבְעַ֖ד
נָכְרִיָּ֣ה חַבְלֵֽהוּ׃

‎<span id="014">14</span> ‏מְבָ֘רֵ֤ךְ רֵעֵ֨הוּ׀ בְּק֣וֹל גָּ֭דוֹל
בַּבֹּ֣קֶר הַשְׁכֵּ֑ים קְ֝לָלָ֗ה תֵּחָ֥שֶׁב לֽוֹ׃

‎<span id="015">15</span> ‏דֶּ֣לֶף ט֭וֹרֵד בְּי֣וֹם סַגְרִ֑יר וְאֵ֥שֶׁת
מדונים מִ֝דְיָנִ֗ים נִשְׁתָּוָֽה׃

‎<span id="016">16</span> ‏צֹפְנֶ֥יהָ צָֽפַן־ר֑וּחַ וְשֶׁ֖מֶן יְמִינ֣וֹ
יִקְרָֽא׃

‎<span id="017">17</span> ‏בַּרְזֶ֣ל בְּבַרְזֶ֣ל יָ֑חַד וְ֝אִ֗ישׁ יַ֣חַד
פְּנֵֽי־רֵעֵֽהוּ׃

‎<span id="018">18</span> ‏נֹצֵ֣ר תְּ֭אֵנָה יֹאכַ֣ל פִּרְיָ֑הּ
וְשֹׁמֵ֖ר<sup>3</sup> אֲדֹנָ֣יו יְכֻבָּֽד׃

‎<span id="019">19</span> ‏כַּ֭מַּיִם הַפָּנִ֣ים לַפָּנִ֑ים כֵּ֤ן
לֵֽב־הָ֝אָדָ֗ם לָאָדָֽם׃

‎<span id="020">20</span> ‏שְׁא֣וֹל ואבדה וַ֭אֲבַדּוֹ לֹ֣א
תִשְׂבַּ֑עְנָה וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃

‎<span id="021">21</span> ‏מַצְרֵ֣ף לַ֭כֶּסֶף וְכ֣וּר לַזָּהָ֑ב
וְ֝אִ֗ישׁ לְפִ֣י מַהֲלָלֽוֹ׃

‎<span id="022">22</span> ‏אִ֥ם תִּכְתּֽוֹשׁ־אֶת־הָאֱוִ֨יל׀
בַּֽמַּכְתֵּ֡שׁ בְּת֣וֹךְ הָ֭רִיפוֹת בַּֽעֱלִ֑י לֹא־תָס֥וּר מֵ֝עָלָ֗יו
אִוַּלְתּֽוֹ׃ פ

‎<span id="023">23</span> ‏יָדֹ֣עַ תֵּ֭דַע פְּנֵ֣י צֹאנֶ֑ךָ שִׁ֥ית
לִ֝בְּךָ֗ לַעֲדָרִֽים׃

‎<span id="024">24</span> ‏כִּ֤י לֹ֣א לְעוֹלָ֣ם חֹ֑סֶן וְאִם־נֵ֝֗זֶר
לְד֣וֹר דור וָדֽוֹר׃

‎<span id="025">25</span> ‏גָּלָ֣ה חָ֭צִיר וְנִרְאָה־דֶ֑שֶׁא
וְ֝נֶאֶסְפ֗וּ עִשְּׂב֥וֹת הָרִֽים׃

‎<span id="026">26</span> ‏כְּבָשִׂ֥ים לִלְבוּשֶׁ֑ךָ וּמְחִ֥יר שָׂ֝דֶ֗ה
עַתּוּדִֽים׃

‎<span id="027">27</span> ‏וְדֵ֤י׀ חֲלֵ֬ב עִזִּ֗ים לְֽ֭לַחְמְךָ לְלֶ֣חֶם
בֵּיתֶ֑ךָ וְ֝חַיִּ֗ים לְנַעֲרוֹתֶֽיךָ׃

1 ’al-tiṯəhallēl bəywōm māḥār kî lō’-ṯēḏ<sup>a</sup>‘ mah-yyēleḏ ywōm:

2 yəhalleləḵā zār wəlō’-fîḵā nāḵərî wə’al-śəfāṯeyḵā:

3 kōḇeḏ-’eḇen wənēṭel h<sup>a</sup>ḥwōl wəḵ<sup>a</sup>‘as ’ĕwîl kāḇēḏ
miššənêhem:

4 ’aḵəzərîyûṯ ḥēmâ wəšeṭef ’āf ûmî y<sup>a</sup>‘ămōḏ lifənê qinə’â:

5 ṭwōḇâ<sup>1</sup> twōḵ<sup>a</sup>ḥaṯ məḡullâ mē’ahăḇâ məsutāreṯ:

6 ne’ĕmānîm piṣə‘ê ’wōhēḇ wən<sup>a</sup>‘ətārwōṯ nəšîqwōṯ śwōnē’:

7 nefeš śəḇē‘â tāḇûs nōfeṯ wənefeš rə‘ēḇâ kāl-mar māṯwōq:

8 kəṣipwōr nwōḏeḏeṯ min-qinnāh kēn-’îš nwōḏēḏ mimməqwōmwō:

9 šemen ûqəṭōreṯ yəśamm<sup>a</sup>ḥ-lēḇ ûmeṯeq rē‘ēhû mē‘ăṣaṯ-nāfeš:

10 rē‘ăḵā wərē‘eh wərē‘a ’āḇîḵā ’al-t<sup>a</sup>‘ăzōḇ ûḇêṯ ’āḥîḵā
’al-tāḇwō’ bəywōm ’êḏeḵā ṭwōḇ šāḵēn qārwōḇ mē’āḥ rāḥwōq:

11 ḥăḵam bənî wəśamm<sup>a</sup>ḥ libî wə’āšîḇâ ḥōrəfî ḏāḇār:

12 ‘ārûm rā’â rā‘â nisətār pəṯā’yim ‘āḇərû ne‘ĕnāšû:

13 q<sup>a</sup>ḥ-biḡəḏwō kî-‘āraḇ zār ûḇə‘aḏ nāḵərîyâ ḥaḇəlēhû:

14 məḇārēḵə rē‘ēhû\| bəqwōl gāḏwōl babōqer hašəkêm qəlālâ tēḥāšeḇ lwō:

15 delef ṭwōrēḏ bəywōm saḡərîr wə’ēšeṯ məḏwōnîm miḏəyānîm nišətāwâ:

16 ṣōfəneyhā ṣāfan-rûḥa wəšemen yəmînwō yiqərā’:

17 barəzel bəḇarəzel yāḥaḏ wə’îš y<sup>a</sup>ḥaḏ pənê-rē‘ēhû:

18 nōṣēr tə’ēnâ yō’ḵal pirəyāh wəšōmēr<sup>3</sup> ’ăḏōnāyw yəḵubāḏ:

19 kammayim hapānîm lapānîm kēn lēḇ-hā’āḏām lā’āḏām:

20 šə’wōl wa’ăḇadōh wa’ăḇadwō lō’ ṯiśəb<sup>a</sup>‘ənâ wə‘ênê hā’āḏām
lō’ ṯiśəb<sup>a</sup>‘ənâ:

21 maṣərēf lakesef wəḵûr lazzâāḇ wə’îš ləfî mahălālwō:

22 ’im tiḵətwōš-’eṯ-hā’ĕwîl\| bammaḵətēš bəṯwōḵə hārîfwōṯ
b<sup>a</sup>‘ĕlî lō’-ṯāsûr mē‘ālāyw ’iûalətwō: f

23 yāḏō‘a tēḏ<sup>a</sup>‘ pənê ṣō’neḵā šîṯ libəḵā l<sup>a</sup>‘ăḏārîm:

24 kî lō’ lə‘wōlām ḥōsen wə’im-nēzer ləḏwōr dwōr wāḏwōr:

25 gālâ ḥāṣîr wənirə’â-ḏeše’ wəne’esəfû ‘iśśəḇwōṯ hārîm:

26 kəḇāśîm liləḇûšeḵā ûməḥîr śāḏeh ‘atûḏîm:

27 wəḏê\| ḥălēḇ ‘izzîm ləl<sup>a</sup>ḥəməḵā ləleḥem bêṯeḵā wəḥayyîm
lən<sup>a</sup>‘ărwōṯeyḵā:

------------------------------------------------------------------------

[Next: Proverbs (Mishlei) Chapter 28](pro028.md)
