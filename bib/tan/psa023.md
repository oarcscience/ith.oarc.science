[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa023)  [KJV](../kjv/psa023)  [Sep](../sep/psa023.md) 
[Vul](../vul/psa023.md)   
  
[Psalms (Tehilim) Index](psa.md)  
  [Previous](psa022)  [Next](psa024.md) 

------------------------------------------------------------------------

### Tanach (Hebrew): Psalms (Tehilim) Chapter 23

‎<span id="001">1</span> ‏מִזְמ֥וֹר לְדָוִ֑ד יְהוָ֥ה רֹ֝עִ֗י לֹ֣א
אֶחְסָֽר׃

‎<span id="002">2</span> ‏בִּנְא֣וֹת דֶּ֭שֶׁא יַרְבִּיצֵ֑נִי עַל־מֵ֖י
מְנֻח֣וֹת יְנַהֲלֵֽנִי׃

‎<span id="003">3</span> ‏נַפְשִׁ֥י יְשׁוֹבֵ֑ב יַֽנְחֵ֥נִי
בְמַעְגְּלֵי־צֶ֝֗דֶק לְמַ֣עַן שְׁמֽוֹ׃

‎<span id="004">4</span> ‏גַּ֤ם כִּֽי־אֵלֵ֨ךְ בְּגֵ֪יא צַלְמָ֡וֶת
לֹא־אִ֘ירָ֤א רָ֗ע כִּי־אַתָּ֥ה עִמָּדִ֑י שִׁבְטְךָ֥ וּ֝מִשְׁעַנְתֶּ֗ךָ
הֵ֣מָּה יְנַֽחֲמֻֽנִי׃

‎<span id="005">5</span> ‏תַּעֲרֹ֬ךְ לְפָנַ֨י׀ שֻׁלְחָ֗ן נֶ֥גֶד צֹרְרָ֑י
דִּשַּׁ֖נְתָּ בַשֶּׁ֥מֶן רֹ֝אשִׁ֗י כּוֹסִ֥י רְוָיָֽה׃

‎<span id="006">6</span> ‏אַ֤ךְ׀ ט֤וֹב וָחֶ֣סֶד יִ֭רְדְּפוּנִי
כָּל־יְמֵ֣י חַיָּ֑י וְשַׁבְתִּ֥י בְּבֵית־יְ֝הוָ֗ה לְאֹ֣רֶךְ יָמִֽים׃

1 mizəmwōr ləḏāwiḏ yəhwâ rō‘î lō’ ’eḥəsār:

2 binə’wōṯ deše’ yarəbîṣēnî ‘al-mê mənuḥwōṯ yənahălēnî:

3 nafəšî yəšwōḇēḇ yanəḥēnî ḇəm<sup>a</sup>‘əgəlê-ṣeḏeq
ləm<sup>a</sup>‘an šəmwō:

4 gam kî-’ēlēḵə bəḡê’ ṣaləmāweṯ lō’-’îrā’ rā‘ kî-’atâ ‘immāḏî šiḇəṭəḵā
ûmišə‘anəteḵā hēmmâ yən<sup>a</sup>ḥămunî:

5 t<sup>a</sup>‘ărōḵə ləfānay\| šuləḥān neḡeḏ ṣōrərāy diššanətā ḇaššemen
rō’šî kwōsî rəwāyâ:

6 ’aḵə\| ṭwōḇ wāḥeseḏ yirədəfûnî kāl-yəmê ḥayyāy wəšaḇətî bəḇêṯ-yəhwâ
lə’ōreḵə yāmîm:

------------------------------------------------------------------------

[Next: Psalms (Tehilim) Chapter 24](psa024.md)
