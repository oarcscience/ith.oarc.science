<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen014.htm">Polyglot</A>&nbsp;
<A HREF="../kjv/gen014.htm">KJV</A>&nbsp;
<A HREF="../sep/gen014.htm">Sep</A>&nbsp;
<A HREF="../vul/gen014.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen013.htm">Previous</A>&nbsp;
<A HREF="gen015.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִ֗י בִּימֵי֙ אַמְרָפֶ֣ל מֶֽלֶךְ־שִׁנְעָ֔ר אַרְי֖וֹךְ מֶ֣לֶךְ אֶלָּסָ֑ר כְּדָרְלָעֹ֙מֶר֙ מֶ֣לֶךְ עֵילָ֔ם וְתִדְעָ֖ל מֶ֥לֶךְ גּוֹיִֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עָשׂ֣וּ מִלְחָמָ֗ה אֶת־בֶּ֙רַע֙ מֶ֣לֶךְ סְדֹ֔ם וְאֶת־בִּרְשַׁ֖ע מֶ֣לֶךְ עֲמֹרָ֑ה שִׁנְאָ֣ב׀ מֶ֣לֶךְ אַדְמָ֗ה וְשֶׁמְאֵ֙בֶר֙ מֶ֣לֶךְ <font color="brown">צביים</font> <font color="blue">צְבוֹיִ֔ים<font color="red"><sup>3</font></sup></font> וּמֶ֥לֶךְ בֶּ֖לַע הִיא־צֹֽעַר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כָּל־אֵ֙לֶּה֙ חָֽבְר֔וּ אֶל־עֵ֖מֶק הַשִּׂדִּ֑ים ה֖וּא יָ֥ם הַמֶּֽלַח׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;שְׁתֵּ֤ים עֶשְׂרֵה֙ שָׁנָ֔ה עָבְד֖וּ אֶת־כְּדָרְלָעֹ֑מֶר וּשְׁלֹשׁ־עֶשְׂרֵ֥ה שָׁנָ֖ה מָרָֽדוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּבְאַרְבַּע֩ עֶשְׂרֵ֨ה שָׁנָ֜ה בָּ֣א כְדָרְלָעֹ֗מֶר וְהַמְּלָכִים֙ אֲשֶׁ֣ר אִתּ֔וֹ וַיַּכּ֤וּ אֶת־רְפָאִים֙ בְּעַשְׁתְּרֹ֣ת קַרְנַ֔יִם וְאֶת־הַזּוּזִ֖ים בְּהָ֑ם וְאֵת֙ הָֽאֵימִ֔ים בְּשָׁוֵ֖ה קִרְיָתָֽיִם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֶת־הַחֹרִ֖י בְּהַרְרָ֣ם שֵׂעִ֑יר עַ֚ד אֵ֣יל פָּארָ֔ן אֲשֶׁ֖ר עַל־הַמִּדְבָּֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַ֠יָּשֻׁבוּ וַיָּבֹ֜אוּ אֶל־עֵ֤ין מִשְׁפָּט֙ הִ֣וא קָדֵ֔שׁ וַיַּכּ֕וּ אֶֽת־כָּל־שְׂדֵ֖ה הָעֲמָלֵקִ֑י וְגַם֙ אֶת־הָ֣אֱמֹרִ֔י הַיֹּשֵׁ֖ב בְּחַֽצְצֹ֥ן תָּמָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֵּצֵ֨א מֶֽלֶךְ־סְדֹ֜ם וּמֶ֣לֶךְ עֲמֹרָ֗ה וּמֶ֤לֶךְ אַדְמָה֙ וּמֶ֣לֶךְ <font color="brown">צביים</font> <font color="blue">צְבוֹיִ֔ם</font> וּמֶ֥לֶךְ בֶּ֖לַע הִוא־צֹ֑עַר וַיַּֽעַרְכ֤וּ אִתָּם֙ מִלְחָמָ֔ה בְּעֵ֖מֶק הַשִּׂדִּֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֵ֣ת כְּדָרְלָעֹ֜מֶר מֶ֣לֶךְ עֵילָ֗ם וְתִדְעָל֙ מֶ֣לֶךְ גּוֹיִ֔ם וְאַמְרָפֶל֙ מֶ֣לֶךְ שִׁנְעָ֔ר וְאַרְי֖וֹךְ מֶ֣לֶךְ אֶלָּסָ֑ר אַרְבָּעָ֥ה מְלָכִ֖ים אֶת־הַחֲמִשָּֽׁה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעֵ֣מֶק הַשִׂדִּ֗ים<font color="red"><sup>1</font></sup> בֶּֽאֱרֹ֤ת בֶּאֱרֹת֙ חֵמָ֔ר וַיָּנֻ֛סוּ מֶֽלֶךְ־סְדֹ֥ם וַעֲמֹרָ֖ה וַיִּפְּלוּ־שָׁ֑מָּה וְהַנִּשְׁאָרִ֖ים הֶ֥רָה נָּֽסוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַ֠יִּקְחוּ אֶת־כָּל־רְכֻ֨שׁ סְדֹ֧ם וַעֲמֹרָ֛ה וְאֶת־כָּל־אָכְלָ֖ם וַיֵּלֵֽכוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּקְח֨וּ אֶת־ל֧וֹט וְאֶת־רְכֻשׁ֛וֹ בֶּן־אֲחִ֥י אַבְרָ֖ם וַיֵּלֵ֑כוּ וְה֥וּא יֹשֵׁ֖ב בִּסְדֹֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּבֹא֙ הַפָּלִ֔יט וַיַּגֵּ֖ד לְאַבְרָ֣ם הָעִבְרִ֑י וְהוּא֩ שֹׁכֵ֨ן בְּאֵֽלֹנֵ֜י מַמְרֵ֣א הָאֱמֹרִ֗י אֲחִ֤י אֶשְׁכֹּל֙ וַאֲחִ֣י עָנֵ֔ר וְהֵ֖ם בַּעֲלֵ֥י בְרִית־אַבְרָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּשְׁמַ֣ע אַבְרָ֔ם כִּ֥י נִשְׁבָּ֖ה אָחִ֑יו וַיָּ֨רֶק אֶת־חֲנִיכָ֜יו יְלִידֵ֣י בֵית֗וֹ שְׁמֹנָ֤ה עָשָׂר֙ וּשְׁלֹ֣שׁ מֵא֔וֹת וַיִּרְדֹּ֖ף עַד־דָּֽן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֵּחָלֵ֨ק עֲלֵיהֶ֧ם׀ לַ֛יְלָה ה֥וּא וַעֲבָדָ֖יו וַיַּכֵּ֑ם וַֽיִּרְדְּפֵם֙ עַד־חוֹבָ֔ה אֲשֶׁ֥ר מִשְּׂמֹ֖אל לְדַמָּֽשֶׂק׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיָּ֕שֶׁב אֵ֖ת כָּל־הָרְכֻ֑שׁ וְגַם֩ אֶת־ל֨וֹט אָחִ֤יו וּרְכֻשׁוֹ֙ הֵשִׁ֔יב וְגַ֥ם אֶת־הַנָּשִׁ֖ים וְאֶת־הָעָֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֵּצֵ֣א מֶֽלֶךְ־סְדֹם֮ לִקְרָאתוֹ֒ אַחֲרֵ֣י שׁוּב֗וֹ מֵֽהַכּוֹת֙ אֶת־כְּדָר־לָעֹ֔מֶר<font color="red"><sup>1</font></sup> וְאֶת־הַמְּלָכִ֖ים אֲשֶׁ֣ר אִתּ֑וֹ אֶל־עֵ֣מֶק שָׁוֵ֔ה ה֖וּא עֵ֥מֶק הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וּמַלְכִּי־צֶ֙דֶק֙ מֶ֣לֶךְ שָׁלֵ֔ם הוֹצִ֖יא לֶ֣חֶם וָיָ֑יִן וְה֥וּא כֹהֵ֖ן לְאֵ֥ל עֶלְיֽוֹן׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַֽיְבָרְכֵ֖הוּ וַיֹּאמַ֑ר בָּר֤וּךְ אַבְרָם֙ לְאֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבָרוּךְ֙ אֵ֣ל עֶלְי֔וֹן אֲשֶׁר־מִגֵּ֥ן צָרֶ֖יךָ בְּיָדֶ֑ךָ וַיִּתֶּן־ל֥וֹ מַעֲשֵׂ֖ר מִכֹּֽל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֥אמֶר מֶֽלֶךְ־סְדֹ֖ם אֶל־אַבְרָ֑ם תֶּן־לִ֣י הַנֶּ֔פֶשׁ וְהָרְכֻ֖שׁ קַֽח־לָֽךְ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֥אמֶר אַבְרָ֖ם אֶל־מֶ֣לֶךְ סְדֹ֑ם הֲרִימֹ֨תִי יָדִ֤י אֶל־יְהוָה֙ אֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אִם־מִחוּט֙ וְעַ֣ד שְׂרֽוֹךְ־נַ֔עַל וְאִם־אֶקַּ֖ח מִכָּל־אֲשֶׁר־לָ֑ךְ וְלֹ֣א תֹאמַ֔ר אֲנִ֖י הֶעֱשַׁ֥רְתִּי אֶת־אַבְרָֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;בִּלְעָדַ֗י רַ֚ק אֲשֶׁ֣ר אָֽכְל֣וּ הַנְּעָרִ֔ים וְחֵ֙לֶק֙ הָֽאֲנָשִׁ֔ים אֲשֶׁ֥ר הָלְכ֖וּ אִתִּ֑י עָנֵר֙ אֶשְׁכֹּ֣ל וּמַמְרֵ֔א הֵ֖ם יִקְח֥וּ חֶלְקָֽם׃ ס</P>
</TD>
<TD WIDTH="50%">
<P>1&nbsp;way&#601;h&icirc; b&icirc;m&ecirc; &#8217;am&#601;r&#257;fel mele&#x1E35;&#601;-&#353;in&#601;&#8216;&#257;r &#8217;ar&#601;yw&#333;&#x1E35;&#601; mele&#x1E35;&#601; &#8217;ell&#257;s&#257;r k&#601;&#x1E0F;&#257;r&#601;l&#257;&#8216;&#333;mer mele&#x1E35;&#601; &#8216;&ecirc;l&#257;m w&#601;&#x1E6F;i&#x1E0F;&#601;&#8216;&#257;l mele&#x1E35;&#601; gw&#333;yim: </P>
<P>2&nbsp;&#8216;&#257;&#347;&ucirc; mil&#601;&#x1E25;&#257;m&acirc; &#8217;e&#x1E6F;-ber<sup>a</sup>&#8216; mele&#x1E35;&#601; s&#601;&#x1E0F;&#333;m w&#601;&#8217;e&#x1E6F;-bir&#601;&#353;<sup>a</sup>&#8216; mele&#x1E35;&#601; &#8216;&#259;m&#333;r&acirc; &#353;in&#601;&#8217;&#257;&#x1E07;| mele&#x1E35;&#601; &#8217;a&#x1E0F;&#601;m&acirc; w&#601;&#353;em&#601;&#8217;&#275;&#x1E07;er mele&#x1E35;&#601; <font color="brown">&#x1E63;&#601;&#x1E07;&#333;y&icirc;m</font> <font color="blue">&#x1E63;&#601;&#x1E07;w&#333;y&icirc;m<font color="red"><sup>3</font></sup></font> &ucirc;mele&#x1E35;&#601; bel<sup>a</sup>&#8216; h&icirc;&#8217;-&#x1E63;&#333;&#8216;ar: </P>
<P>3&nbsp;k&#257;l-&#8217;&#275;lleh &#x1E25;&#257;&#x1E07;&#601;r&ucirc; &#8217;el-&#8216;&#275;meq ha&#347;&#347;id&icirc;m h&ucirc;&#8217; y&#257;m hammel<sup>a</sup>&#x1E25;: </P>
<P>4&nbsp;&#353;&#601;t&ecirc;m &#8216;e&#347;&#601;r&#275;h &#353;&#257;n&acirc; &#8216;&#257;&#x1E07;&#601;&#x1E0F;&ucirc; &#8217;e&#x1E6F;-k&#601;&#x1E0F;&#257;r&#601;l&#257;&#8216;&#333;mer &ucirc;&#353;&#601;l&#333;&#353;-&#8216;e&#347;&#601;r&#275;h &#353;&#257;n&acirc; m&#257;r&#257;&#x1E0F;&ucirc;: </P>
<P>5&nbsp;&ucirc;&#x1E07;&#601;&#8217;ar&#601;b<sup>a</sup>&#8216; &#8216;e&#347;&#601;r&#275;h &#353;&#257;n&acirc; b&#257;&#8217; &#x1E35;&#601;&#x1E0F;&#257;r&#601;l&#257;&#8216;&#333;mer w&#601;hamm&#601;l&#257;&#x1E35;&icirc;m &#8217;&#259;&#353;er &#8217;itw&#333; wayyak&ucirc; &#8217;e&#x1E6F;-r&#601;f&#257;&#8217;&icirc;m b&#601;&#8216;a&#353;&#601;t&#601;r&#333;&#x1E6F; qar&#601;nayim w&#601;&#8217;e&#x1E6F;-hazz&ucirc;z&icirc;m b&#601;h&#257;m w&#601;&#8217;&#275;&#x1E6F; h&#257;&#8217;&ecirc;m&icirc;m b&#601;&#353;&#257;w&#275;h qir&#601;y&#257;&#x1E6F;&#257;yim: </P>
<P>6&nbsp;w&#601;&#8217;e&#x1E6F;-h<sup>a</sup>&#x1E25;&#333;r&icirc; b&#601;har&#601;r&#257;m &#347;&#275;&#8216;&icirc;r &#8216;a&#x1E0F; &#8217;&ecirc;l p&#257;&#8217;r&#257;n &#8217;&#259;&#353;er &#8216;al-hammi&#x1E0F;&#601;b&#257;r: </P>
<P>7&nbsp;wayy&#257;&#353;u&#x1E07;&ucirc; wayy&#257;&#x1E07;&#333;&#8217;&ucirc; &#8217;el-&#8216;&ecirc;n mi&#353;&#601;p&#257;&#x1E6D; hiw&#8217; q&#257;&#x1E0F;&#275;&#353; wayyak&ucirc; &#8217;e&#x1E6F;-k&#257;l-&#347;&#601;&#x1E0F;&#275;h h&#257;&#8216;&#259;m&#257;l&#275;q&icirc; w&#601;&#x1E21;am &#8217;e&#x1E6F;-h&#257;&#8217;&#277;m&#333;r&icirc; hayy&#333;&#353;&#275;&#x1E07; b&#601;&#x1E25;a&#x1E63;&#601;&#x1E63;&#333;n t&#257;m&#257;r: </P>
<P>8&nbsp;wayy&#275;&#x1E63;&#275;&#8217; mele&#x1E35;&#601;-s&#601;&#x1E0F;&#333;m &ucirc;mele&#x1E35;&#601; &#8216;&#259;m&#333;r&acirc; &ucirc;mele&#x1E35;&#601; &#8217;a&#x1E0F;&#601;m&acirc; &ucirc;mele&#x1E35;&#601; <font color="brown">&#x1E63;&#601;&#x1E07;&#333;y&icirc;m</font> <font color="blue">&#x1E63;&#601;&#x1E07;w&#333;yim</font> &ucirc;mele&#x1E35;&#601; bel<sup>a</sup>&#8216; hiw&#8217;-&#x1E63;&#333;&#8216;ar wayy<sup>a</sup>&#8216;ar&#601;&#x1E35;&ucirc; &#8217;it&#257;m mil&#601;&#x1E25;&#257;m&acirc; b&#601;&#8216;&#275;meq ha&#347;&#347;id&icirc;m: </P>
<P>9&nbsp;&#8217;&#275;&#x1E6F; k&#601;&#x1E0F;&#257;r&#601;l&#257;&#8216;&#333;mer mele&#x1E35;&#601; &#8216;&ecirc;l&#257;m w&#601;&#x1E6F;i&#x1E0F;&#601;&#8216;&#257;l mele&#x1E35;&#601; gw&#333;yim w&#601;&#8217;am&#601;r&#257;fel mele&#x1E35;&#601; &#353;in&#601;&#8216;&#257;r w&#601;&#8217;ar&#601;yw&#333;&#x1E35;&#601; mele&#x1E35;&#601; &#8217;ell&#257;s&#257;r &#8217;ar&#601;b&#257;&#8216;&acirc; m&#601;l&#257;&#x1E35;&icirc;m &#8217;e&#x1E6F;-h<sup>a</sup>&#x1E25;&#259;mi&#353;&#353;&acirc;: </P>
<P>10&nbsp;w&#601;&#8216;&#275;meq ha&#347;id&icirc;m<font color="red"><sup>1</font></sup> be&#8217;&#277;r&#333;&#x1E6F; be&#8217;&#277;r&#333;&#x1E6F; &#x1E25;&#275;m&#257;r wayy&#257;nus&ucirc; mele&#x1E35;&#601;-s&#601;&#x1E0F;&#333;m w<sup>a</sup>&#8216;&#259;m&#333;r&acirc; wayyip&#601;l&ucirc;-&#353;&#257;mm&acirc; w&#601;hanni&#353;&#601;&#8217;&#257;r&icirc;m her&acirc; nn&#257;s&ucirc;: </P>
<P>11&nbsp;wayyiq&#601;&#x1E25;&ucirc; &#8217;e&#x1E6F;-k&#257;l-r&#601;&#x1E35;u&#353; s&#601;&#x1E0F;&#333;m w<sup>a</sup>&#8216;&#259;m&#333;r&acirc; w&#601;&#8217;e&#x1E6F;-k&#257;l-&#8217;&#257;&#x1E35;&#601;l&#257;m wayy&#275;l&#275;&#x1E35;&ucirc;: </P>
<P>12&nbsp;wayyiq&#601;&#x1E25;&ucirc; &#8217;e&#x1E6F;-lw&#333;&#x1E6D; w&#601;&#8217;e&#x1E6F;-r&#601;&#x1E35;u&#353;w&#333; ben-&#8217;&#259;&#x1E25;&icirc; &#8217;a&#x1E07;&#601;r&#257;m wayy&#275;l&#275;&#x1E35;&ucirc; w&#601;h&ucirc;&#8217; y&#333;&#353;&#275;&#x1E07; bis&#601;&#x1E0F;&#333;m: </P>
<P>13&nbsp;wayy&#257;&#x1E07;&#333;&#8217; hap&#257;l&icirc;&#x1E6D; wayyag&#275;&#x1E0F; l&#601;&#8217;a&#x1E07;&#601;r&#257;m h&#257;&#8216;i&#x1E07;&#601;r&icirc; w&#601;h&ucirc;&#8217; &#353;&#333;&#x1E35;&#275;n b&#601;&#8217;&#275;l&#333;n&ecirc; mam&#601;r&#275;&#8217; h&#257;&#8217;&#277;m&#333;r&icirc; &#8217;&#259;&#x1E25;&icirc; &#8217;e&#353;&#601;k&#333;l wa&#8217;&#259;&#x1E25;&icirc; &#8216;&#257;n&#275;r w&#601;h&#275;m b<sup>a</sup>&#8216;&#259;l&ecirc; &#x1E07;&#601;r&icirc;&#x1E6F;-&#8217;a&#x1E07;&#601;r&#257;m: </P>
<P>14&nbsp;wayyi&#353;&#601;m<sup>a</sup>&#8216; &#8217;a&#x1E07;&#601;r&#257;m k&icirc; ni&#353;&#601;b&acirc; &#8217;&#257;&#x1E25;&icirc;w wayy&#257;req &#8217;e&#x1E6F;-&#x1E25;&#259;n&icirc;&#x1E35;&#257;yw y&#601;l&icirc;&#x1E0F;&ecirc; &#x1E07;&ecirc;&#x1E6F;w&#333; &#353;&#601;m&#333;n&acirc; &#8216;&#257;&#347;&#257;r &ucirc;&#353;&#601;l&#333;&#353; m&#275;&#8217;w&#333;&#x1E6F; wayyir&#601;d&#333;f &#8216;a&#x1E0F;-d&#257;n: </P>
<P>15&nbsp;wayy&#275;&#x1E25;&#257;l&#275;q &#8216;&#259;l&ecirc;hem| lay&#601;l&acirc; h&ucirc;&#8217; w<sup>a</sup>&#8216;&#259;&#x1E07;&#257;&#x1E0F;&#257;yw wayyak&#275;m wayyir&#601;d&#601;f&#275;m &#8216;a&#x1E0F;-&#x1E25;w&#333;&#x1E07;&acirc; &#8217;&#259;&#353;er mi&#347;&#347;&#601;m&#333;&#8217;l l&#601;&#x1E0F;amm&#257;&#347;eq: </P>
<P>16&nbsp;wayy&#257;&#353;e&#x1E07; &#8217;&#275;&#x1E6F; k&#257;l-h&#257;r&#601;&#x1E35;u&#353; w&#601;&#x1E21;am &#8217;e&#x1E6F;-lw&#333;&#x1E6D; &#8217;&#257;&#x1E25;&icirc;w &ucirc;r&#601;&#x1E35;u&#353;w&#333; h&#275;&#353;&icirc;&#x1E07; w&#601;&#x1E21;am &#8217;e&#x1E6F;-hann&#257;&#353;&icirc;m w&#601;&#8217;e&#x1E6F;-h&#257;&#8216;&#257;m: </P>
<P>17&nbsp;wayy&#275;&#x1E63;&#275;&#8217; mele&#x1E35;&#601;-s&#601;&#x1E0F;&#333;m liq&#601;r&#257;&#8217;&#x1E6F;w&#333; &#8217;<sup>a</sup>&#x1E25;&#259;r&ecirc; &#353;&ucirc;&#x1E07;w&#333; m&#275;hakw&#333;&#x1E6F; &#8217;e&#x1E6F;-k&#601;&#x1E0F;&#257;r-l&#257;&#8216;&#333;mer<font color="red"><sup>1</font></sup> w&#601;&#8217;e&#x1E6F;-hamm&#601;l&#257;&#x1E35;&icirc;m &#8217;&#259;&#353;er &#8217;itw&#333; &#8217;el-&#8216;&#275;meq &#353;&#257;w&#275;h h&ucirc;&#8217; &#8216;&#275;meq hammele&#x1E35;&#601;: </P>
<P>18&nbsp;&ucirc;mal&#601;k&icirc;-&#x1E63;e&#x1E0F;eq mele&#x1E35;&#601; &#353;&#257;l&#275;m hw&#333;&#x1E63;&icirc;&#8217; le&#x1E25;em w&#257;y&#257;yin w&#601;h&ucirc;&#8217; &#x1E35;&#333;h&#275;n l&#601;&#8217;&#275;l &#8216;el&#601;yw&#333;n: </P>
<P>19&nbsp;way&#601;&#x1E07;&#257;r&#601;&#x1E35;&#275;h&ucirc; wayy&#333;&#8217;mar b&#257;r&ucirc;&#x1E35;&#601; &#8217;a&#x1E07;&#601;r&#257;m l&#601;&#8217;&#275;l &#8216;el&#601;yw&#333;n q&#333;n&#275;h &#353;&#257;mayim w&#257;&#8217;&#257;re&#x1E63;: </P>
<P>20&nbsp;&ucirc;&#x1E07;&#257;r&ucirc;&#x1E35;&#601; &#8217;&#275;l &#8216;el&#601;yw&#333;n &#8217;&#259;&#353;er-mig&#275;n &#x1E63;&#257;rey&#x1E35;&#257; b&#601;y&#257;&#x1E0F;e&#x1E35;&#257; wayyiten-lw&#333; m<sup>a</sup>&#8216;&#259;&#347;&#275;r mik&#333;l: </P>
<P>21&nbsp;wayy&#333;&#8217;mer mele&#x1E35;&#601;-s&#601;&#x1E0F;&#333;m &#8217;el-&#8217;a&#x1E07;&#601;r&#257;m ten-l&icirc; hannefe&#353; w&#601;h&#257;r&#601;&#x1E35;u&#353; q<sup>a</sup>&#x1E25;-l&#257;&#x1E35;&#601;: </P>
<P>22&nbsp;wayy&#333;&#8217;mer &#8217;a&#x1E07;&#601;r&#257;m &#8217;el-mele&#x1E35;&#601; s&#601;&#x1E0F;&#333;m h&#259;r&icirc;m&#333;&#x1E6F;&icirc; y&#257;&#x1E0F;&icirc; &#8217;el-y&#601;hw&acirc; &#8217;&#275;l &#8216;el&#601;yw&#333;n q&#333;n&#275;h &#353;&#257;mayim w&#257;&#8217;&#257;re&#x1E63;: </P>
<P>23&nbsp;&#8217;im-mi&#x1E25;&ucirc;&#x1E6D; w&#601;&#8216;a&#x1E0F; &#347;&#601;rw&#333;&#x1E35;&#601;-n<sup>a</sup>&#8216;al w&#601;&#8217;im-&#8217;eqq<sup>a</sup>&#x1E25; mik&#257;l-&#8217;&#259;&#353;er-l&#257;&#x1E35;&#601; w&#601;l&#333;&#8217; &#x1E6F;&#333;&#8217;mar &#8217;&#259;n&icirc; he&#8216;&#277;&#353;ar&#601;t&icirc; &#8217;e&#x1E6F;-&#8217;a&#x1E07;&#601;r&#257;m: </P>
<P>24&nbsp;bil&#601;&#8216;&#257;&#x1E0F;ay raq &#8217;&#259;&#353;er &#8217;&#257;&#x1E35;&#601;l&ucirc; hann&#601;&#8216;&#257;r&icirc;m w&#601;&#x1E25;&#275;leq h&#257;&#8217;&#259;n&#257;&#353;&icirc;m &#8217;&#259;&#353;er h&#257;l&#601;&#x1E35;&ucirc; &#8217;it&icirc; &#8216;&#257;n&#275;r &#8217;e&#353;&#601;k&#333;l &ucirc;mam&#601;r&#275;&#8217; h&#275;m yiq&#601;&#x1E25;&ucirc; &#x1E25;el&#601;q&#257;m: s</P>
</TD>
</TABLE>
<P><HR>
<CENTER>
<A HREF="gen015.htm">Next: Genesis (Bereshit) Chapter 15</A></CENTER>
</BODY>
</HTML>
