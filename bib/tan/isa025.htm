<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa025.htm">Polyglot</A>&nbsp;
<A HREF="../kjv/isa025.htm">KJV</A>&nbsp;
<A HREF="../sep/isa025.htm">Sep</A>&nbsp;
<A HREF="../vul/isa025.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa024.htm">Previous</A>&nbsp;
<A HREF="isa026.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 25</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;יְהוָ֤ה אֱלֹהַי֙ אַתָּ֔ה אֲרֽוֹמִמְךָ֙ אוֹדֶ֣ה שִׁמְךָ֔ כִּ֥י עָשִׂ֖יתָ פֶּ֑לֶא עֵצ֥וֹת מֵֽרָח֖וֹק אֱמ֥וּנָה אֹֽמֶן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּ֣י שַׂ֤מְתָּ מֵעִיר֙ לַגָּ֔ל קִרְיָ֥ה בְצוּרָ֖ה לְמַפֵּלָ֑ה אַרְמ֤וֹן זָרִים֙ מֵעִ֔יר לְעוֹלָ֖ם לֹ֥א יִבָּנֶֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַל־כֵּ֖ן יְכַבְּד֣וּךָ עַם־עָ֑ז קִרְיַ֛ת גּוֹיִ֥ם עָרִיצִ֖ים יִירָאֽוּךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־הָיִ֨יתָ מָע֥וֹז לַדָּ֛ל מָע֥וֹז לָאֶבְי֖וֹן בַּצַּר־ל֑וֹ מַחְסֶ֤ה מִזֶּ֙רֶם֙ צֵ֣ל מֵחֹ֔רֶב כִּ֛י ר֥וּחַ עָרִיצִ֖ים כְּזֶ֥רֶם קִֽיר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כְּחֹ֣רֶב בְּצָי֔וֹן שְׁא֥וֹן זָרִ֖ים תַּכְנִ֑יעַ חֹ֚רֶב בְּצֵ֣ל עָ֔ב זְמִ֥יר עָֽרִיצִ֖ים יַעֲנֶֽה׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְעָשָׂה֩ יְהוָ֨ה צְבָא֜וֹת לְכָל־הָֽעַמִּים֙ בָּהָ֣ר הַזֶּ֔ה מִשְׁתֵּ֥ה שְׁמָנִ֖ים מִשְׁתֵּ֣ה שְׁמָרִ֑ים שְׁמָנִים֙ מְמֻ֣חָיִ֔ם שְׁמָרִ֖ים מְזֻקָּקִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבִלַּע֙ בָּהָ֣ר הַזֶּ֔ה פְּנֵֽי־הַלּ֥וֹט׀ הַלּ֖וֹט עַל־כָּל־הָֽעַמִּ֑ים וְהַמַּסֵּכָ֥ה הַנְּסוּכָ֖ה עַל־כָּל־הַגּוֹיִֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בִּלַּ֤ע הַמָּ֙וֶת֙ לָנֶ֔צַח וּמָחָ֨ה אֲדֹנָ֧י יְהוִ֛ה דִּמְעָ֖ה מֵעַ֣ל כָּל־פָּנִ֑ים וְחֶרְפַּ֣ת עַמּ֗וֹ יָסִיר֙ מֵעַ֣ל כָּל־הָאָ֔רֶץ כִּ֥י יְהוָ֖ה דִּבֵּֽר׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְאָמַר֙ בַּיּ֣וֹם הַה֔וּא הִנֵּ֨ה אֱלֹהֵ֥ינוּ זֶ֛ה קִוִּ֥ינוּ ל֖וֹ וְיֽוֹשִׁיעֵ֑נוּ זֶ֤ה יְהוָה֙ קִוִּ֣ינוּ ל֔וֹ נָגִ֥ילָה וְנִשְׂמְחָ֖ה בִּישׁוּעָתֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־תָנ֥וּחַ יַד־יְהוָ֖ה בָּהָ֣ר הַזֶּ֑ה וְנָ֤דוֹשׁ מוֹאָב֙ תַּחְתָּ֔יו כְּהִדּ֥וּשׁ מַתְבֵּ֖ן <font color="brown">במי</font> <font color="blue">בְּמ֥וֹ</font> מַדְמֵנָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּפֵרַ֤שׂ יָדָיו֙ בְּקִרְבּ֔וֹ כַּאֲשֶׁ֛ר יְפָרֵ֥שׂ הַשֹּׂחֶ֖ה לִשְׂח֑וֹת וְהִשְׁפִּיל֙ גַּֽאֲוָת֔וֹ עִ֖ם אָרְבּ֥וֹת יָדָֽיו׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּמִבְצַ֞ר מִשְׂגַּ֣ב חוֹמֹתֶ֗יךָ הֵשַׁ֥ח הִשְׁפִּ֛יל הִגִּ֥יעַ לָאָ֖רֶץ עַד־עָפָֽר׃ ס</P>
</TD>
<TD WIDTH="50%">
<P>1&nbsp;y&#601;hw&acirc; &#8217;&#277;l&#333;hay &#8217;at&acirc; &#8217;&#259;rw&#333;mim&#601;&#x1E35;&#257; &#8217;w&#333;&#x1E0F;eh &#353;im&#601;&#x1E35;&#257; k&icirc; &#8216;&#257;&#347;&icirc;&#x1E6F;&#257; pele&#8217; &#8216;&#275;&#x1E63;w&#333;&#x1E6F; m&#275;r&#257;&#x1E25;w&#333;q &#8217;&#277;m&ucirc;n&acirc; &#8217;&#333;men: </P>
<P>2&nbsp;k&icirc; &#347;am&#601;t&#257; m&#275;&#8216;&icirc;r lag&#257;l qir&#601;y&acirc; &#x1E07;&#601;&#x1E63;&ucirc;r&acirc; l&#601;map&#275;l&acirc; &#8217;ar&#601;mw&#333;n z&#257;r&icirc;m m&#275;&#8216;&icirc;r l&#601;&#8216;w&#333;l&#257;m l&#333;&#8217; yib&#257;neh: </P>
<P>3&nbsp;&#8216;al-k&#275;n y&#601;&#x1E35;ab&#601;&#x1E0F;&ucirc;&#x1E35;&#257; &#8216;am-&#8216;&#257;z qir&#601;ya&#x1E6F; gw&#333;yim &#8216;&#257;r&icirc;&#x1E63;&icirc;m y&icirc;r&#257;&#8217;&ucirc;&#x1E35;&#257;: </P>
<P>4&nbsp;k&icirc;-h&#257;y&icirc;&#x1E6F;&#257; m&#257;&#8216;w&#333;z lad&#257;l m&#257;&#8216;w&#333;z l&#257;&#8217;e&#x1E07;&#601;yw&#333;n ba&#x1E63;&#x1E63;ar-lw&#333; m<sup>a</sup>&#x1E25;&#601;seh mizzerem &#x1E63;&#275;l m&#275;&#x1E25;&#333;re&#x1E07; k&icirc; r&ucirc;&#x1E25;a &#8216;&#257;r&icirc;&#x1E63;&icirc;m k&#601;zerem q&icirc;r: </P>
<P>5&nbsp;k&#601;&#x1E25;&#333;re&#x1E07; b&#601;&#x1E63;&#257;yw&#333;n &#353;&#601;&#8217;w&#333;n z&#257;r&icirc;m ta&#x1E35;&#601;n&icirc;&#8216;a &#x1E25;&#333;re&#x1E07; b&#601;&#x1E63;&#275;l &#8216;&#257;&#x1E07; z&#601;m&icirc;r &#8216;&#257;r&icirc;&#x1E63;&icirc;m y<sup>a</sup>&#8216;&#259;neh: f</P>
<P>6&nbsp;w&#601;&#8216;&#257;&#347;&acirc; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; l&#601;&#x1E35;&#257;l-h&#257;&#8216;amm&icirc;m b&acirc;&#257;r hazzeh mi&#353;&#601;t&#275;h &#353;&#601;m&#257;n&icirc;m mi&#353;&#601;t&#275;h &#353;&#601;m&#257;r&icirc;m &#353;&#601;m&#257;n&icirc;m m&#601;mu&#x1E25;&#257;yim &#353;&#601;m&#257;r&icirc;m m&#601;zuqq&#257;q&icirc;m: </P>
<P>7&nbsp;&ucirc;&#x1E07;ill<sup>a</sup>&#8216; b&acirc;&#257;r hazzeh p&#601;n&ecirc;-hallw&#333;&#x1E6D;| hallw&#333;&#x1E6D; &#8216;al-k&#257;l-h&#257;&#8216;amm&icirc;m w&#601;hammass&#275;&#x1E35;&acirc; hann&#601;s&ucirc;&#x1E35;&acirc; &#8216;al-k&#257;l-hagw&#333;yim: </P>
<P>8&nbsp;bill<sup>a</sup>&#8216; hamm&#257;we&#x1E6F; l&#257;ne&#x1E63;<sup>a</sup>&#x1E25; &ucirc;m&#257;&#x1E25;&acirc; &#8217;&#259;&#x1E0F;&#333;n&#257;y y&#601;hwih dim&#601;&#8216;&acirc; m&#275;&#8216;al k&#257;l-p&#257;n&icirc;m w&#601;&#x1E25;er&#601;pa&#x1E6F; &#8216;ammw&#333; y&#257;s&icirc;r m&#275;&#8216;al k&#257;l-h&#257;&#8217;&#257;re&#x1E63; k&icirc; y&#601;hw&acirc; dib&#275;r: f</P>
<P>9&nbsp;w&#601;&#8217;&#257;mar bayyw&#333;m hah&ucirc;&#8217; hinn&#275;h &#8217;&#277;l&#333;h&ecirc;n&ucirc; zeh qi&ucirc;&icirc;n&ucirc; lw&#333; w&#601;yw&#333;&#353;&icirc;&#8216;&#275;n&ucirc; zeh y&#601;hw&acirc; qi&ucirc;&icirc;n&ucirc; lw&#333; n&#257;&#x1E21;&icirc;l&acirc; w&#601;ni&#347;&#601;m&#601;&#x1E25;&acirc; b&icirc;&#353;&ucirc;&#8216;&#257;&#x1E6F;w&#333;: </P>
<P>10&nbsp;k&icirc;-&#x1E6F;&#257;n&ucirc;&#x1E25;a ya&#x1E0F;-y&#601;hw&acirc; b&acirc;&#257;r hazzeh w&#601;n&#257;&#x1E0F;w&#333;&#353; mw&#333;&#8217;&#257;&#x1E07; t<sup>a</sup>&#x1E25;&#601;t&#257;yw k&#601;hid&ucirc;&#353; ma&#x1E6F;&#601;b&#275;n <font color="brown">b&#601;m&ecirc;</font> <font color="blue">b&#601;mw&#333;</font> ma&#x1E0F;&#601;m&#275;n&acirc;: </P>
<P>11&nbsp;&ucirc;f&#275;ra&#347; y&#257;&#x1E0F;&#257;yw b&#601;qir&#601;bw&#333; ka&#8217;&#259;&#353;er y&#601;f&#257;r&#275;&#347; ha&#347;&#347;&#333;&#x1E25;eh li&#347;&#601;&#x1E25;w&#333;&#x1E6F; w&#601;hi&#353;&#601;p&icirc;l ga&#8217;&#259;w&#257;&#x1E6F;w&#333; &#8216;im &#8217;&#257;r&#601;bw&#333;&#x1E6F; y&#257;&#x1E0F;&#257;yw: </P>
<P>12&nbsp;&ucirc;mi&#x1E07;&#601;&#x1E63;ar mi&#347;&#601;ga&#x1E07; &#x1E25;w&#333;m&#333;&#x1E6F;ey&#x1E35;&#257; h&#275;&#353;<sup>a</sup>&#x1E25; hi&#353;&#601;p&icirc;l hig&icirc;&#8216;a l&#257;&#8217;&#257;re&#x1E63; &#8216;a&#x1E0F;-&#8216;&#257;f&#257;r: s</P>
</TD>
</TABLE>
<P><HR>
<CENTER>
<A HREF="isa026.htm">Next: Isaiah (Yisheyah) Chapter 26</A></CENTER>
</BODY>
</HTML>
