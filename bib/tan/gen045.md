[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen045)  [KJV](../kjv/gen045)  [Sep](../sep/gen045) 
[Vul](../vul/gen045)   
  
[Genesis (Bereshit) Index](gen)  
  [Previous](gen044)  [Next](gen046) 

------------------------------------------------------------------------

### Tanach (Hebrew): Genesis (Bereshit) Chapter 45

‎<span id="001">1</span> ‏וְלֹֽא־יָכֹ֨ל יוֹסֵ֜ף לְהִתְאַפֵּ֗ק לְכֹ֤ל
הַנִּצָּבִים֙ עָלָ֔יו וַיִּקְרָ֕א הוֹצִ֥יאוּ כָל־אִ֖ישׁ מֵעָלָ֑י
וְלֹא־עָ֤מַד אִישׁ֙ אִתּ֔וֹ בְּהִתְוַדַּ֥ע יוֹסֵ֖ף אֶל־אֶחָֽיו׃

‎<span id="002">2</span> ‏וַיִּתֵּ֥ן אֶת־קֹל֖וֹ בִּבְכִ֑י וַיִּשְׁמְע֣וּ
מִצְרַ֔יִם וַיִּשְׁמַ֖ע בֵּ֥ית פַּרְעֹֽה׃

‎<span id="003">3</span> ‏וַיֹּ֨אמֶר יוֹסֵ֤ף אֶל־אֶחָיו֙ אֲנִ֣י יוֹסֵ֔ף
הַע֥וֹד אָבִ֖י חָ֑י וְלֹֽא־יָכְל֤וּ אֶחָיו֙ לַעֲנ֣וֹת אֹת֔וֹ כִּ֥י
נִבְהֲל֖וּ מִפָּנָֽיו׃

‎<span id="004">4</span> ‏וַיֹּ֨אמֶר יוֹסֵ֧ף אֶל־אֶחָ֛יו גְּשׁוּ־נָ֥א
אֵלַ֖י וַיִּגָּ֑שׁוּ וַיֹּ֗אמֶר אֲנִי֙ יוֹסֵ֣ף אֲחִיכֶ֔ם
אֲשֶׁר־מְכַרְתֶּ֥ם אֹתִ֖י מִצְרָֽיְמָה׃

‎<span id="005">5</span> ‏וְעַתָּ֣ה׀ אַל־תֵּעָ֣צְב֗וּ וְאַל־יִ֙חַר֙
בְּעֵ֣ינֵיכֶ֔ם כִּֽי־מְכַרְתֶּ֥ם אֹתִ֖י הֵ֑נָּה כִּ֣י לְמִֽחְיָ֔ה
שְׁלָחַ֥נִי אֱלֹהִ֖ים לִפְנֵיכֶֽם׃

‎<span id="006">6</span> ‏כִּי־זֶ֛ה שְׁנָתַ֥יִם הָרָעָ֖ב בְּקֶ֣רֶב
הָאָ֑רֶץ וְעוֹד֙ חָמֵ֣שׁ שָׁנִ֔ים אֲשֶׁ֥ר אֵין־חָרִ֖ישׁ
וְקָצִּֽיר׃<sup>1</sup>

‎<span id="007">7</span> ‏וַיִּשְׁלָחֵ֤נִי אֱלֹהִים֙ לִפְנֵיכֶ֔ם
לָשׂ֥וּם לָכֶ֛ם שְׁאֵרִ֖ית בָּאָ֑רֶץ וּלְהַחֲי֣וֹת לָכֶ֔ם לִפְלֵיטָ֖ה
גְּדֹלָֽה׃

‎<span id="008">8</span> ‏וְעַתָּ֗ה לֹֽא־אַתֶּ֞ם שְׁלַחְתֶּ֤ם אֹתִי֙
הֵ֔נָּה כִּ֖י הָאֱלֹהִ֑ים וַיְשִׂימֵ֨נִֽי לְאָ֜ב לְפַרְעֹ֗ה וּלְאָדוֹן֙
לְכָל־בֵּית֔וֹ וּמֹשֵׁ֖ל בְּכָל־אֶ֥רֶץ מִצְרָֽיִם׃

‎<span id="009">9</span> ‏מַהֲרוּ֮ וַעֲל֣וּ אֶל־אָבִי֒ וַאֲמַרְתֶּ֣ם
אֵלָ֗יו כֹּ֤ה אָמַר֙ בִּנְךָ֣ יוֹסֵ֔ף שָׂמַ֧נִי אֱלֹהִ֛ים לְאָד֖וֹן
לְכָל־מִצְרָ֑יִם רְדָ֥ה אֵלַ֖י אַֽל־תַּעֲמֹֽד׃

‎<span id="010">10</span> ‏וְיָשַׁבְתָּ֣ בְאֶֽרֶץ־גֹּ֗שֶׁן וְהָיִ֤יתָ
קָרוֹב֙ אֵלַ֔י אַתָּ֕ה וּבָנֶ֖יךָ וּבְנֵ֣י בָנֶ֑יךָ וְצֹאנְךָ֥
וּבְקָרְךָ֖ וְכָל־אֲשֶׁר־לָֽךְ׃

‎<span id="011">11</span> ‏וְכִלְכַּלְתִּ֤י אֹֽתְךָ֙ שָׁ֔ם כִּי־ע֛וֹד
חָמֵ֥שׁ שָׁנִ֖ים רָעָ֑ב פֶּן־תִּוָּרֵ֛שׁ אַתָּ֥ה וּבֵֽיתְךָ֖
וְכָל־אֲשֶׁר־לָֽךְ׃

‎<span id="012">12</span> ‏וְהִנֵּ֤ה עֵֽינֵיכֶם֙ רֹא֔וֹת וְעֵינֵ֖י
אָחִ֣י בִנְיָמִ֑ין כִּי־פִ֖י הַֽמְדַבֵּ֥ר אֲלֵיכֶֽם׃

‎<span id="013">13</span> ‏וְהִגַּדְתֶּ֣ם לְאָבִ֗י אֶת־כָּל־כְּבוֹדִי֙
בְּמִצְרַ֔יִם וְאֵ֖ת כָּל־אֲשֶׁ֣ר רְאִיתֶ֑ם וּמִֽהַרְתֶּ֛ם
וְהוֹרַדְתֶּ֥ם אֶת־אָבִ֖י הֵֽנָּה׃

‎<span id="014">14</span> ‏וַיִּפֹּ֛ל עַל־צַוְּארֵ֥י בִנְיָמִֽן־אָחִ֖יו
וַיֵּ֑בְךְּ וּבִנְיָמִ֔ן בָּכָ֖ה עַל־צַוָּארָֽיו׃

‎<span id="015">15</span> ‏וַיְנַשֵּׁ֥ק לְכָל־אֶחָ֖יו וַיֵּ֣בְךְּ
עֲלֵיהֶ֑ם וְאַ֣חֲרֵי כֵ֔ן דִּבְּר֥וּ אֶחָ֖יו אִתּֽוֹ׃

‎<span id="016">16</span> ‏וְהַקֹּ֣ל נִשְׁמַ֗ע בֵּ֤ית פַּרְעֹה֙ לֵאמֹ֔ר
בָּ֖אוּ אֲחֵ֣י יוֹסֵ֑ף וַיִּיטַב֙ בְּעֵינֵ֣י פַרְעֹ֔ה וּבְעֵינֵ֖י
עֲבָדָֽיו׃

‎<span id="017">17</span> ‏וַיֹּ֤אמֶר פַּרְעֹה֙ אֶל־יוֹסֵ֔ף אֱמֹ֥ר
אֶל־אַחֶ֖יךָ זֹ֣את עֲשׂ֑וּ טַֽעֲנוּ֙ אֶת־בְּעִ֣ירְכֶ֔ם וּלְכוּ־בֹ֖אוּ
אַ֥רְצָה כְּנָֽעַן׃

‎<span id="018">18</span> ‏וּקְח֧וּ אֶת־אֲבִיכֶ֛ם וְאֶת־בָּתֵּיכֶ֖ם
וּבֹ֣אוּ אֵלָ֑י וְאֶתְּנָ֣ה לָכֶ֗ם אֶת־טוּב֙ אֶ֣רֶץ מִצְרַ֔יִם
וְאִכְל֖וּ אֶת־חֵ֥לֶב הָאָֽרֶץ׃

‎<span id="019">19</span> ‏וְאַתָּ֥ה צֻוֵּ֖יתָה זֹ֣את עֲשׂ֑וּ
קְחוּ־לָכֶם֩ מֵאֶ֨רֶץ מִצְרַ֜יִם עֲגָל֗וֹת לְטַפְּכֶם֙ וְלִנְשֵׁיכֶ֔ם
וּנְשָׂאתֶ֥ם אֶת־אֲבִיכֶ֖ם וּבָאתֶֽם׃

‎<span id="020">20</span> ‏וְעֵ֣ינְכֶ֔ם אַל־תָּחֹ֖ס עַל־כְּלֵיכֶ֑ם
כִּי־ט֛וּב כָּל־אֶ֥רֶץ מִצְרַ֖יִם לָכֶ֥ם הֽוּא׃

‎<span id="021">21</span> ‏וַיַּֽעֲשׂוּ־כֵן֙ בְּנֵ֣י יִשְׂרָאֵ֔ל
וַיִּתֵּ֨ן לָהֶ֥ם יוֹסֵ֛ף עֲגָל֖וֹת עַל־פִּ֣י פַרְעֹ֑ה וַיִּתֵּ֥ן לָהֶ֛ם
צֵדָ֖ה לַדָּֽרֶךְ׃

‎<span id="022">22</span> ‏לְכֻלָּ֥ם נָתַ֛ן לָאִ֖ישׁ חֲלִפ֣וֹת שְׂמָלֹ֑ת
וּלְבִנְיָמִ֤ן נָתַן֙ שְׁלֹ֣שׁ מֵא֣וֹת כֶּ֔סֶף וְחָמֵ֖שׁ חֲלִפֹ֥ת
שְׂמָלֹֽת׃

‎<span id="023">23</span> ‏וּלְאָבִ֞יו שָׁלַ֤ח כְּזֹאת֙ עֲשָׂרָ֣ה
חֲמֹרִ֔ים נֹשְׂאִ֖ים מִטּ֣וּב מִצְרָ֑יִם וְעֶ֣שֶׂר אֲתֹנֹ֡ת נֹֽ֠שְׂאֹת
בָּ֣ר וָלֶ֧חֶם וּמָז֛וֹן לְאָבִ֖יו לַדָּֽרֶךְ׃

‎<span id="024">24</span> ‏וַיְשַׁלַּ֥ח אֶת־אֶחָ֖יו וַיֵּלֵ֑כוּ
וַיֹּ֣אמֶר אֲלֵהֶ֔ם אַֽל־תִּרְגְּז֖וּ בַּדָּֽרֶךְ׃

‎<span id="025">25</span> ‏וַֽיַּעֲל֖וּ מִמִּצְרָ֑יִם וַיָּבֹ֙אוּ֙
אֶ֣רֶץ כְּנַ֔עַן אֶֽל־יַעֲקֹ֖ב אֲבִיהֶֽם׃

‎<span id="026">26</span> ‏וַיַּגִּ֨דוּ ל֜וֹ לֵאמֹ֗ר ע֚וֹד<sup>3</sup>
יוֹסֵ֣ף חַ֔י וְכִֽי־ה֥וּא מֹשֵׁ֖ל בְּכָל־אֶ֣רֶץ מִצְרָ֑יִם וַיָּ֣פָג
לִבּ֔וֹ כִּ֥י לֹא־הֶאֱמִ֖ין לָהֶֽם׃

‎<span id="027">27</span> ‏וַיְדַבְּר֣וּ אֵלָ֗יו אֵ֣ת כָּל־דִּבְרֵ֤י
יוֹסֵף֙ אֲשֶׁ֣ר דִּבֶּ֣ר אֲלֵהֶ֔ם וַיַּרְא֙ אֶת־הָ֣עֲגָל֔וֹת
אֲשֶׁר־שָׁלַ֥ח יוֹסֵ֖ף לָשֵׂ֣את אֹת֑וֹ וַתְּחִ֕י ר֖וּחַ יַעֲקֹ֥ב
אֲבִיהֶֽם׃

‎<span id="028">28</span> ‏וַיֹּ֙אמֶר֙ יִשְׂרָאֵ֔ל רַ֛ב עוֹד־יוֹסֵ֥ף
בְּנִ֖י חָ֑י אֵֽלְכָ֥ה וְאֶרְאֶ֖נּוּ בְּטֶ֥רֶם אָמֽוּת׃

1 wəlō’-yāḵōl ywōsēf ləhiṯə’apēq ləḵōl hanniṣṣāḇîm ‘ālāyw wayyiqərā’
hwōṣî’û ḵāl-’îš mē‘ālāy wəlō’-‘āmaḏ ’îš ’itwō bəhiṯəwad<sup>a</sup>‘
ywōsēf ’el-’eḥāyw:

2 wayyitēn ’eṯ-qōlwō biḇəḵî wayyišəmə‘û miṣərayim wayyišəm<sup>a</sup>‘
bêṯ parə‘ōh:

3 wayyō’mer ywōsēf ’el-’eḥāyw ’ănî ywōsēf h<sup>a</sup>‘wōḏ ’āḇî ḥāy
wəlō’-yāḵəlû ’eḥāyw l<sup>a</sup>‘ănwōṯ ’ōṯwō kî niḇəhălû mipānāyw:

4 wayyō’mer ywōsēf ’el-’eḥāyw gəšû-nā’ ’ēlay wayyigāšû wayyō’mer ’ănî
ywōsēf ’ăḥîḵem ’ăšer-məḵarətem ’ōṯî miṣərāyəmâ:

5 wə‘atâ\| ’al-tē‘āṣəḇû wə’al-yiḥar bə‘ênêḵem kî-məḵarətem ’ōṯî hēnnâ kî
ləmiḥəyâ šəlāḥanî ’ĕlōhîm lifənêḵem:

6 kî-zeh šənāṯayim hārā‘āḇ bəqereḇ hā’āreṣ wə‘wōḏ ḥāmēš šānîm ’ăšer
’ên-ḥārîš wəqāṣṣîr:<sup>1</sup>

7 wayyišəlāḥēnî ’ĕlōhîm lifənêḵem lāśûm lāḵem šə’ērîṯ bā’āreṣ
ûləh<sup>a</sup>ḥăywōṯ lāḵem lifəlêṭâ gəḏōlâ:

8 wə‘atâ lō’-’atem šəl<sup>a</sup>ḥətem ’ōṯî hēnnâ kî hā’ĕlōhîm
wayəśîmēnî lə’āḇ ləfarə‘ōh ûlə’āḏwōn ləḵāl-bêṯwō ûmōšēl bəḵāl-’ereṣ
miṣərāyim:

9 mahărû w<sup>a</sup>‘ălû ’el-’āḇî wa’ămarətem ’ēlāyw kōh ’āmar binəḵā
ywōsēf śāmanî ’ĕlōhîm lə’āḏwōn ləḵāl-miṣərāyim rəḏâ ’ēlay
’al-t<sup>a</sup>‘ămōḏ:

10 wəyāšaḇətā ḇə’ereṣ-gōšen wəhāyîṯā qārwōḇ ’ēlay ’atâ ûḇāneyḵā ûḇənê
ḇāneyḵā wəṣō’nəḵā ûḇəqārəḵā wəḵāl-’ăšer-lāḵə:

11 wəḵiləkalətî ’ōṯəḵā šām kî-‘wōḏ ḥāmēš šānîm rā‘āḇ pen-tiûārēš ’atâ
ûḇêṯəḵā wəḵāl-’ăšer-lāḵə:

12 wəhinnēh ‘ênêḵem rō’wōṯ wə‘ênê ’āḥî ḇinəyāmîn kî-fî haməḏabēr
’ălêḵem:

13 wəhigaḏətem lə’āḇî ’eṯ-kāl-kəḇwōḏî bəmiṣərayim wə’ēṯ kāl-’ăšer
rə’îṯem ûmiharətem wəhwōraḏətem ’eṯ-’āḇî hēnnâ:

14 wayyipōl ‘al-ṣaûə’rê ḇinəyāmin-’āḥîw wayyēḇəḵḵə ûḇinəyāmin bāḵâ
‘al-ṣaûā’rāyw:

15 wayənaššēq ləḵāl-’eḥāyw wayyēḇəḵḵə ‘ălêhem wə’<sup>a</sup>ḥărê ḵēn
dibərû ’eḥāyw ’itwō:

16 wəhaqqōl nišəm<sup>a</sup>‘ bêṯ parə‘ōh lē’mōr bā’û ’ăḥê ywōsēf
wayyîṭaḇ bə‘ênê farə‘ōh ûḇə‘ênê ‘ăḇāḏāyw:

17 wayyō’mer parə‘ōh ’el-ywōsēf ’ĕmōr ’el-’<sup>a</sup>ḥeyḵā zō’ṯ ‘ăśû
ṭ<sup>a</sup>‘ănû ’eṯ-bə‘îrəḵem ûləḵû-ḇō’û ’arəṣâ kənā‘an:

18 ûqəḥû ’eṯ-’ăḇîḵem wə’eṯ-bātêḵem ûḇō’û ’ēlāy wə’etənâ lāḵem ’eṯ-ṭûḇ
’ereṣ miṣərayim wə’iḵəlû ’eṯ-ḥēleḇ hā’āreṣ:

19 wə’atâ ṣuûêṯâ zō’ṯ ‘ăśû qəḥû-lāḵem mē’ereṣ miṣərayim ‘ăḡālwōṯ
ləṭapəḵem wəlinəšêḵem ûnəśā’ṯem ’eṯ-’ăḇîḵem ûḇā’ṯem:

20 wə‘ênəḵem ’al-tāḥōs ‘al-kəlêḵem kî-ṭûḇ kāl-’ereṣ miṣərayim lāḵem hû’:

21 wayy<sup>a</sup>‘ăśû-ḵēn bənê yiśərā’ēl wayyitēn lâem ywōsēf ‘ăḡālwōṯ
‘al-pî farə‘ōh wayyitēn lâem ṣēḏâ ladāreḵə:

22 ləḵullām nāṯan lā’îš ḥălifwōṯ śəmālōṯ ûləḇinəyāmin nāṯan šəlōš mē’wōṯ
kesef wəḥāmēš ḥălifōṯ śəmālōṯ:

23 ûlə’āḇîw šāl<sup>a</sup>ḥ kəzō’ṯ ‘ăśārâ ḥămōrîm nōśə’îm miṭṭûḇ
miṣərāyim wə‘eśer ’ăṯōnōṯ nōśə’ōṯ bār wāleḥem ûmāzwōn lə’āḇîw ladāreḵə:

24 wayəšall<sup>a</sup>ḥ ’eṯ-’eḥāyw wayyēlēḵû wayyō’mer ’ălēhem
’al-tirəgəzû badāreḵə:

25 wayy<sup>a</sup>‘ălû mimmiṣərāyim wayyāḇō’û ’ereṣ kən<sup>a</sup>‘an
’el-y<sup>a</sup>‘ăqōḇ ’ăḇîhem:

26 wayyagiḏû lwō lē’mōr ‘wōḏ<sup>3</sup> ywōsēf ḥay wəḵî-hû’ mōšēl
bəḵāl-’ereṣ miṣərāyim wayyāfāḡ libwō kî lō’-he’ĕmîn lâem:

27 wayəḏabərû ’ēlāyw ’ēṯ kāl-diḇərê ywōsēf ’ăšer diber ’ălēhem wayyarə’
’eṯ-hā‘ăḡālwōṯ ’ăšer-šāl<sup>a</sup>ḥ ywōsēf lāśē’ṯ ’ōṯwō watəḥî rûḥa
y<sup>a</sup>‘ăqōḇ ’ăḇîhem:

28 wayyō’mer yiśərā’ēl raḇ ‘wōḏ-ywōsēf bənî ḥāy ’ēləḵâ wə’erə’ennû
bəṭerem ’āmûṯ:

------------------------------------------------------------------------

[Next: Genesis (Bereshit) Chapter 46](gen046)
