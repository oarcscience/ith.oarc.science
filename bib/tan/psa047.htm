<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 47</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa047.htm">Polyglot</A>&nbsp;
<A HREF="../kjv/psa047.htm">KJV</A>&nbsp;
<A HREF="../sep/psa047.htm">Sep</A>&nbsp;
<A HREF="../vul/psa047.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa046.htm">Previous</A>&nbsp;
<A HREF="psa048.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 47</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ׀ לִבְנֵי־קֹ֬רַח מִזְמֽוֹר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כָּֽל־הָ֭עַמִּים תִּקְעוּ־כָ֑ף הָרִ֥יעוּ לֵ֝אלֹהִ֗ים בְּק֣וֹל רִנָּֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּֽי־יְהוָ֣ה עֶלְי֣וֹן נוֹרָ֑א מֶ֥לֶךְ גָּ֝דוֹל עַל־כָּל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יַדְבֵּ֣ר עַמִּ֣ים תַּחְתֵּ֑ינוּ וּ֝לְאֻמִּ֗ים תַּ֣חַת רַגְלֵֽינוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;יִבְחַר־לָ֥נוּ אֶת־נַחֲלָתֵ֑נוּ אֶ֥ת גְּא֨וֹן יַעֲקֹ֖ב אֲשֶׁר־אָהֵ֣ב סֶֽלָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עָלָ֣ה אֱ֭לֹהִים בִּתְרוּעָ֑ה יְ֝הוָֹ֗ה בְּק֣וֹל שׁוֹפָֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;זַמְּר֣וּ אֱלֹהִ֣ים זַמֵּ֑רוּ זַמְּר֖וּ לְמַלְכֵּ֣נוּ זַמֵּֽרוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֤י מֶ֖לֶךְ כָּל־הָאָ֥רֶץ אֱלֹהִ֗ים זַמְּר֥וּ מַשְׂכִּֽיל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מָלַ֣ךְ אֱ֭לֹהִים עַל־גּוֹיִ֑ם אֱ֝לֹהִ֗ים יָשַׁ֤ב׀ עַל־כִּסֵּ֬א קָדְשֽׁוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;נְדִ֘יבֵ֤י עַמִּ֨ים׀ נֶאֱסָ֗פוּ עַם֮ אֱלֹהֵ֪י אַבְרָ֫הָ֥ם כִּ֣י לֵֽ֭אלֹהִים מָֽגִנֵּי־אֶ֗רֶץ מְאֹ֣ד נַעֲלָֽה׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| li&#x1E07;&#601;n&ecirc;-q&#333;r<sup>a</sup>&#x1E25; miz&#601;mw&#333;r: </P>
<P>2&nbsp;k&#257;l-h&#257;&#8216;amm&icirc;m tiq&#601;&#8216;&ucirc;-&#x1E35;&#257;f h&#257;r&icirc;&#8216;&ucirc; l&#275;&#8217;l&#333;h&icirc;m b&#601;qw&#333;l rinn&acirc;: </P>
<P>3&nbsp;k&icirc;-y&#601;hw&acirc; &#8216;el&#601;yw&#333;n nw&#333;r&#257;&#8217; mele&#x1E35;&#601; g&#257;&#x1E0F;w&#333;l &#8216;al-k&#257;l-h&#257;&#8217;&#257;re&#x1E63;: </P>
<P>4&nbsp;ya&#x1E0F;&#601;b&#275;r &#8216;amm&icirc;m t<sup>a</sup>&#x1E25;&#601;t&ecirc;n&ucirc; &ucirc;l&#601;&#8217;umm&icirc;m t<sup>a</sup>&#x1E25;a&#x1E6F; ra&#x1E21;&#601;l&ecirc;n&ucirc;: </P>
<P>5&nbsp;yi&#x1E07;&#601;&#x1E25;ar-l&#257;n&ucirc; &#8217;e&#x1E6F;-n<sup>a</sup>&#x1E25;&#259;l&#257;&#x1E6F;&#275;n&ucirc; &#8217;e&#x1E6F; g&#601;&#8217;w&#333;n y<sup>a</sup>&#8216;&#259;q&#333;&#x1E07; &#8217;&#259;&#353;er-&#8217;&acirc;&#275;&#x1E07; sel&acirc;: </P>
<P>6&nbsp;&#8216;&#257;l&acirc; &#8217;&#277;l&#333;h&icirc;m bi&#x1E6F;&#601;r&ucirc;&#8216;&acirc; y&#601;hw&#333;&acirc; b&#601;qw&#333;l &#353;w&#333;f&#257;r: </P>
<P>7&nbsp;zamm&#601;r&ucirc; &#8217;&#277;l&#333;h&icirc;m zamm&#275;r&ucirc; zamm&#601;r&ucirc; l&#601;mal&#601;k&#275;n&ucirc; zamm&#275;r&ucirc;: </P>
<P>8&nbsp;k&icirc; mele&#x1E35;&#601; k&#257;l-h&#257;&#8217;&#257;re&#x1E63; &#8217;&#277;l&#333;h&icirc;m zamm&#601;r&ucirc; ma&#347;&#601;k&icirc;l: </P>
<P>9&nbsp;m&#257;la&#x1E35;&#601; &#8217;&#277;l&#333;h&icirc;m &#8216;al-gw&#333;yim &#8217;&#277;l&#333;h&icirc;m y&#257;&#353;a&#x1E07;| &#8216;al-kiss&#275;&#8217; q&#257;&#x1E0F;&#601;&#353;w&#333;: </P>
<P>10&nbsp;n&#601;&#x1E0F;&icirc;&#x1E07;&ecirc; &#8216;amm&icirc;m| ne&#8217;&#277;s&#257;f&ucirc; &#8216;am &#8217;&#277;l&#333;h&ecirc; &#8217;a&#x1E07;&#601;r&acirc;&#257;m k&icirc; l&#275;&#8217;l&#333;h&icirc;m m&#257;&#x1E21;inn&ecirc;-&#8217;ere&#x1E63; m&#601;&#8217;&#333;&#x1E0F; n<sup>a</sup>&#8216;&#259;l&acirc;: </P>
</TD>
</TABLE>
<P><HR>
<CENTER>
<A HREF="psa048.htm">Next: Psalms (Tehilim) Chapter 48</A></CENTER>
</BODY>
</HTML>
