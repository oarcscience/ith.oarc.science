[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa043)  [KJV](../kjv/isa043)  [Sep](../sep/isa043.md) 
[Vul](../vul/isa043.md)   
  
[Isaiah (Yisheyah) Index](isa.md)  
  [Previous](isa042)  [Next](isa044.md) 

------------------------------------------------------------------------

### Tanach (Hebrew): Isaiah (Yisheyah) Chapter 43

‎<span id="001">1</span> ‏וְעַתָּ֞ה כֹּֽה־אָמַ֤ר יְהוָה֙ בֹּרַאֲךָ֣
יַעֲקֹ֔ב וְיֹצֶרְךָ֖ יִשְׂרָאֵ֑ל אַל־תִּירָא֙ כִּ֣י גְאַלְתִּ֔יךָ
קָרָ֥אתִי בְשִׁמְךָ֖ לִי־אָֽתָּה׃

‎<span id="002">2</span> ‏כִּֽי־תַעֲבֹ֤ר בַּמַּ֙יִם֙ אִתְּךָ־אָ֔נִי
וּבַנְּהָר֖וֹת לֹ֣א יִשְׁטְפ֑וּךָ כִּֽי־תֵלֵ֤ךְ בְּמוֹ־אֵשׁ֙ לֹ֣א
תִכָּוֶ֔ה וְלֶהָבָ֖ה לֹ֥א תִבְעַר־בָּֽךְ׃

‎<span id="003">3</span> ‏כִּ֗י אֲנִי֙ יְהוָ֣ה אֱלֹהֶ֔יךָ קְד֥וֹשׁ
יִשְׂרָאֵ֖ל מוֹשִׁיעֶ֑ךָ נָתַ֤תִּי כָפְרְךָ֙ מִצְרַ֔יִם כּ֥וּשׁ וּסְבָ֖א
תַּחְתֶּֽיךָ׃

‎<span id="004">4</span> ‏מֵאֲשֶׁ֨ר יָקַ֧רְתָּ בְעֵינַ֛י נִכְבַּ֖דְתָּ
וַאֲנִ֣י אֲהַבְתִּ֑יךָ וְאֶתֵּ֤ן אָדָם֙ תַּחְתֶּ֔יךָ וּלְאֻמִּ֖ים
תַּ֥חַת נַפְשֶֽׁךָ׃

‎<span id="005">5</span> ‏אַל־תִּירָ֖א כִּ֣י אִתְּךָ־אָ֑נִי מִמִּזְרָח֙
אָבִ֣יא זַרְעֶ֔ךָ וּמִֽמַּעֲרָ֖ב אֲקַבְּצֶֽךָּ׃

‎<span id="006">6</span> ‏אֹמַ֤ר לַצָּפוֹן֙ תֵּ֔נִי וּלְתֵימָ֖ן
אַל־תִּכְלָ֑אִי הָבִ֤יאִי בָנַי֙ מֵרָח֔וֹק וּבְנוֹתַ֖י מִקְצֵ֥ה
הָאָֽרֶץ׃

‎<span id="007">7</span> ‏כֹּ֚ל הַנִּקְרָ֣א בִשְׁמִ֔י וְלִכְבוֹדִ֖י
בְּרָאתִ֑יו יְצַרְתִּ֖יו אַף־עֲשִׂיתִֽיו׃

‎<span id="008">8</span> ‏הוֹצִ֥יא עַם־עִוֵּ֖ר וְעֵינַ֣יִם יֵ֑שׁ
וְחֵרְשִׁ֖ים וְאָזְנַ֥יִם לָֽמוֹ׃

‎<span id="009">9</span> ‏כָּֽל־הַגּוֹיִ֞ם נִקְבְּצ֣וּ יַחְדָּ֗ו
וְיֵאָֽסְפוּ֙ לְאֻמִּ֔ים מִ֤י בָהֶם֙ יַגִּ֣יד זֹ֔את וְרִֽאשֹׁנ֖וֹת
יַשְׁמִיעֻ֑נוּ יִתְּנ֤וּ עֵֽדֵיהֶם֙ וְיִצְדָּ֔קוּ וְיִשְׁמְע֖וּ
וְיֹאמְר֥וּ אֱמֶֽת׃

‎<span id="010">10</span> ‏אַתֶּ֤ם עֵדַי֙ נְאֻם־יְהוָ֔ה וְעַבְדִּ֖י
אֲשֶׁ֣ר בָּחָ֑רְתִּי לְמַ֣עַן תֵּ֠דְעוּ וְתַאֲמִ֨ינוּ לִ֤י וְתָבִ֙ינוּ֙
כִּֽי־אֲנִ֣י ה֔וּא לְפָנַי֙ לֹא־נ֣וֹצַר אֵ֔ל וְאַחֲרַ֖י לֹ֥א יִהְיֶֽה׃ ס

‎<span id="011">11</span> ‏אָנֹכִ֥י אָנֹכִ֖י יְהוָ֑ה וְאֵ֥ין
מִבַּלְעָדַ֖י מוֹשִֽׁיעַ׃

‎<span id="012">12</span> ‏אָנֹכִ֞י הִגַּ֤דְתִּי וְהוֹשַׁ֙עְתִּי֙
וְהִשְׁמַ֔עְתִּי וְאֵ֥ין בָּכֶ֖ם זָ֑ר וְאַתֶּ֥ם עֵדַ֛י נְאֻם־יְהוָ֖ה
וַֽאֲנִי־אֵֽל׃

‎<span id="013">13</span> ‏גַּם־מִיּוֹם֙ אֲנִ֣י ה֔וּא וְאֵ֥ין מִיָּדִ֖י
מַצִּ֑יל אֶפְעַ֖ל וּמִ֥י יְשִׁיבֶֽנָּה׃ ס

‎<span id="014">14</span> ‏כֹּֽה־אָמַ֧ר יְהוָ֛ה גֹּאַלְכֶ֖ם קְד֣וֹשׁ
יִשְׂרָאֵ֑ל לְמַעַנְכֶ֞ם שִׁלַּ֣חְתִּי בָבֶ֗לָה וְהוֹרַדְתִּ֤י
בָֽרִיחִים֙ כֻּלָּ֔ם וְכַשְׂדִּ֖ים בָּאֳנִיּ֥וֹת רִנָּתָֽם׃

‎<span id="015">15</span> ‏אֲנִ֥י יְהוָ֖ה קְדֽוֹשְׁכֶ֑ם בּוֹרֵ֥א
יִשְׂרָאֵ֖ל מַלְכְּכֶֽם׃ ס

‎<span id="016">16</span> ‏כֹּ֚ה אָמַ֣ר יְהוָ֔ה הַנּוֹתֵ֥ן בַּיָּ֖ם
דָּ֑רֶךְ וּבְמַ֥יִם עַזִּ֖ים נְתִיבָֽה׃

‎<span id="017">17</span> ‏הַמּוֹצִ֥יא רֶֽכֶב־וָס֖וּס חַ֣יִל וְעִזּ֑וּז
יַחְדָּ֤ו יִשְׁכְּבוּ֙ בַּל־יָק֔וּמוּ דָּעֲכ֖וּ כַּפִּשְׁתָּ֥ה כָבֽוּ׃

‎<span id="018">18</span> ‏אַֽל־תִּזְכְּר֖וּ רִֽאשֹׁנ֑וֹת
וְקַדְמֹנִיּ֖וֹת אַל־תִּתְבֹּנָֽנוּ׃

‎<span id="019">19</span> ‏הִנְנִ֨י עֹשֶׂ֤ה חֲדָשָׁה֙ עַתָּ֣ה תִצְמָ֔ח
הֲל֖וֹא תֵֽדָע֑וּהָ אַ֣ף אָשִׂ֤ים בַּמִּדְבָּר֙ דֶּ֔רֶךְ בִּֽישִׁמ֖וֹן
נְהָרֽוֹת׃

‎<span id="020">20</span> ‏תְּכַבְּדֵ֙נִי֙ חַיַּ֣ת הַשָּׂדֶ֔ה תַּנִּ֖ים
וּבְנ֣וֹת יַֽעֲנָ֑ה כִּֽי־נָתַ֨תִּי בַמִּדְבָּ֜ר מַ֗יִם נְהָרוֹת֙
בִּֽישִׁימֹ֔ן לְהַשְׁק֖וֹת עַמִּ֥י בְחִירִֽי׃

‎<span id="021">21</span> ‏עַם־זוּ֙ יָצַ֣רְתִּי לִ֔י תְּהִלָּתִ֖י
יְסַפֵּֽרוּ׃ ס

‎<span id="022">22</span> ‏וְלֹא־אֹתִ֥י קָרָ֖אתָ יַֽעֲקֹ֑ב
כִּֽי־יָגַ֥עְתָּ בִּ֖י יִשְׂרָאֵֽל׃

‎<span id="023">23</span> ‏לֹֽא־הֵבֵ֤יאתָ לִּי֙ שֵׂ֣ה עֹלֹתֶ֔יךָ
וּזְבָחֶ֖יךָ לֹ֣א כִבַּדְתָּ֑נִי לֹ֤א הֶעֱבַדְתִּ֙יךָ֙ בְּמִנְחָ֔ה
וְלֹ֥א הוֹגַעְתִּ֖יךָ בִּלְבוֹנָֽה׃

‎<span id="024">24</span> ‏לֹא־קָנִ֨יתָ לִּ֤י בַכֶּ֙סֶף֙ קָנֶ֔ה וְחֵ֥לֶב
זְבָחֶ֖יךָ לֹ֣א הִרְוִיתָ֑נִי אַ֗ךְ הֶעֱבַדְתַּ֙נִי֙ בְּחַטֹּאותֶ֔יךָ
הוֹגַעְתַּ֖נִי בַּעֲוֹנֹתֶֽיךָ׃ ס

‎<span id="025">25</span> ‏אָנֹכִ֨י אָנֹכִ֥י ה֛וּא מֹחֶ֥ה פְשָׁעֶ֖יךָ
לְמַעֲנִ֑י וְחַטֹּאתֶ֖יךָ לֹ֥א אֶזְכֹּֽר׃

‎<span id="026">26</span> ‏הַזְכִּירֵ֕נִי נִשָּׁפְטָ֖ה יָ֑חַד סַפֵּ֥ר
אַתָּ֖ה לְמַ֥עַן תִּצְדָּֽק׃

‎<span id="027">27</span> ‏אָבִ֥יךָ הָרִאשׁ֖וֹן חָטָ֑א וּמְלִיצֶ֖יךָ
פָּ֥שְׁעוּ בִֽי׃

‎<span id="028">28</span> ‏וַאֲחַלֵּ֖ל שָׂ֣רֵי קֹ֑דֶשׁ וְאֶתְּנָ֤ה
לַחֵ֙רֶם֙ יַעֲקֹ֔ב וְיִשְׂרָאֵ֖ל לְגִדּוּפִֽים׃ ס

1 wə‘atâ kōh-’āmar yəhwâ bōra’ăḵā y<sup>a</sup>‘ăqōḇ wəyōṣerəḵā
yiśərā’ēl ’al-tîrā’ kî ḡə’alətîḵā qārā’ṯî ḇəšiməḵā lî-’ātâ:

2 kî-ṯ<sup>a</sup>‘ăḇōr bammayim ’itəḵā-’ānî ûḇannəhārwōṯ lō’ yišəṭəfûḵā
kî-ṯēlēḵə bəmwō-’ēš lō’ ṯikāweh wəlehāḇâ lō’ ṯiḇə‘ar-bāḵə:

3 kî ’ănî yəhwâ ’ĕlōheyḵā qəḏwōš yiśərā’ēl mwōšî‘eḵā nāṯatî ḵāfərəḵā
miṣərayim kûš ûsəḇā’ t<sup>a</sup>ḥəteyḵā:

4 mē’ăšer yāqarətā ḇə‘ênay niḵəbaḏətā wa’ănî ’ăhaḇətîḵā wə’etēn ’āḏām
t<sup>a</sup>ḥəteyḵā ûlə’ummîm t<sup>a</sup>ḥaṯ nafəšeḵā:

5 ’al-tîrā’ kî ’itəḵā-’ānî mimmizərāḥ ’āḇî’ zarə‘eḵā
ûmimm<sup>a</sup>‘ărāḇ ’ăqabəṣeḵḵā:

6 ’ōmar laṣṣāfwōn tēnî ûləṯêmān ’al-tiḵəlā’î hāḇî’î ḇānay mērāḥwōq
ûḇənwōṯay miqəṣēh hā’āreṣ:

7 kōl hanniqərā’ ḇišəmî wəliḵəḇwōḏî bərā’ṯîw yəṣarətîw ’af-‘ăśîṯîw:

8 hwōṣî’ ‘am-‘iûēr wə‘ênayim yēš wəḥērəšîm wə’āzənayim lāmwō:

9 kāl-hagwōyim niqəbəṣû y<sup>a</sup>ḥədāw wəyē’āsəfû lə’ummîm mî ḇâem
yagîḏ zō’ṯ wəri’šōnwōṯ yašəmî‘unû yitənû ‘ēḏêhem wəyiṣədāqû wəyišəmə‘û
wəyō’mərû ’ĕmeṯ:

10 ’atem ‘ēḏay nə’um-yəhwâ wə‘aḇədî ’ăšer bāḥārətî ləm<sup>a</sup>‘an
tēḏə‘û wəṯa’ămînû lî wəṯāḇînû kî-’ănî hû’ ləfānay lō’-nwōṣar ’ēl
wə’<sup>a</sup>ḥăray lō’ yihəyeh: s

11 ’ānōḵî ’ānōḵî yəhwâ wə’ên mibalə‘āḏay mwōšî‘a:

12 ’ānōḵî higaḏətî wəhwōš<sup>a</sup>‘ətî wəhišəm<sup>a</sup>‘ətî wə’ên
bāḵem zār wə’atem ‘ēḏay nə’um-yəhwâ wa’ănî-’ēl:

13 gam-mîywōm ’ănî hû’ wə’ên mîyāḏî maṣṣîl ’efə‘al ûmî yəšîḇennâ: s

14 kōh-’āmar yəhwâ gō’aləḵem qəḏwōš yiśərā’ēl ləm<sup>a</sup>‘anəḵem
šill<sup>a</sup>ḥətî ḇāḇelâ wəhwōraḏətî ḇārîḥîm kullām wəḵaśədîm
bā’ŏnîywōṯ rinnāṯām:

15 ’ănî yəhwâ qəḏwōšəḵem bwōrē’ yiśərā’ēl maləkəḵem: s

16 kōh ’āmar yəhwâ hannwōṯēn bayyām dāreḵə ûḇəmayim ‘azzîm nəṯîḇâ:

17 hammwōṣî’ reḵeḇ-wāsûs ḥayil wə‘izzûz y<sup>a</sup>ḥədāw yišəkəḇû
bal-yāqûmû dā‘ăḵû kapišətâ ḵāḇû:

18 ’al-tizəkərû ri’šōnwōṯ wəqaḏəmōnîywōṯ ’al-tiṯəbōnānû:

19 hinənî ‘ōśeh ḥăḏāšâ ‘atâ ṯiṣəmāḥ hălwō’ ṯēḏā‘ûhā ’af ’āśîm bammiḏəbār
dereḵə bîšimwōn nəhārwōṯ:

20 təḵabəḏēnî ḥayyaṯ haśśāḏeh tannîm ûḇənwōṯ y<sup>a</sup>‘ănâ kî-nāṯatî
ḇammiḏəbār mayim nəhārwōṯ bîšîmōn ləhašəqwōṯ ‘ammî ḇəḥîrî:

21 ‘am-zû yāṣarətî lî təhillāṯî yəsapērû: s

22 wəlō’-’ōṯî qārā’ṯā y<sup>a</sup>‘ăqōḇ kî-yāḡ<sup>a</sup>‘ətā bî
yiśərā’ēl:

23 lō’-hēḇê’ṯā llî śēh ‘ōlōṯeyḵā ûzəḇāḥeyḵā lō’ ḵibaḏətānî lō’
he‘ĕḇaḏətîḵā bəminəḥâ wəlō’ hwōḡ<sup>a</sup>‘ətîḵā biləḇwōnâ:

24 lō’-qānîṯā llî ḇakesef qāneh wəḥēleḇ zəḇāḥeyḵā lō’ hirəwîṯānî ’aḵə
he‘ĕḇaḏətanî bəḥaṭṭō’wṯeyḵā hwōḡ<sup>a</sup>‘ətanî
b<sup>a</sup>‘ăwōnōṯeyḵā: s

25 ’ānōḵî ’ānōḵî hû’ mōḥeh fəšā‘eyḵā ləm<sup>a</sup>‘ănî wəḥaṭṭō’ṯeyḵā
lō’ ’ezəkōr:

26 hazəkîrēnî niššāfəṭâ yāḥaḏ sapēr ’atâ ləm<sup>a</sup>‘an tiṣədāq:

27 ’āḇîḵā hāri’šwōn ḥāṭā’ ûməlîṣeyḵā pāšə‘û ḇî:

28 wa’ăḥallēl śārê qōḏeš wə’etənâ l<sup>a</sup>ḥērem y<sup>a</sup>‘ăqōḇ
wəyiśərā’ēl ləḡidûfîm: s

------------------------------------------------------------------------

[Next: Isaiah (Yisheyah) Chapter 44](isa044.md)
