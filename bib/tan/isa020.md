[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa020)  [KJV](../kjv/isa020)  [Sep](../sep/isa020.md) 
[Vul](../vul/isa020.md)   
  
[Isaiah (Yisheyah) Index](isa.md)  
  [Previous](isa019)  [Next](isa021.md) 

------------------------------------------------------------------------

### Tanach (Hebrew): Isaiah (Yisheyah) Chapter 20

‎<span id="001">1</span> ‏בִּשְׁנַ֨ת בֹּ֤א תַרְתָּן֙ אַשְׁדּ֔וֹדָה
בִּשְׁלֹ֣ח אֹת֔וֹ סַֽרְג֖וֹן מֶ֣לֶךְ אַשּׁ֑וּר וַיִּלָּ֥חֶם
בְּאַשְׁדּ֖וֹד וַֽיִּלְכְּדָֽהּ׃

‎<span id="002">2</span> ‏בָּעֵ֣ת הַהִ֗יא דִּבֶּ֣ר יְהוָה֮ בְּיַ֣ד
יְשַׁעְיָ֣הוּ בֶן־אָמוֹץ֮ לֵאמֹר֒ לֵ֗ךְ וּפִתַּחְתָּ֤ הַשַּׂק֙ מֵעַ֣ל
מָתְנֶ֔יךָ וְנַעַלְךָ֥ תַחֲלֹ֖ץ מֵעַ֣ל רַגְלֶ֑יךָ וַיַּ֣עַשׂ כֵּ֔ן
הָלֹ֖ךְ עָר֥וֹם וְיָחֵֽף׃ ס

‎<span id="003">3</span> ‏וַיֹּ֣אמֶר יְהוָ֔ה כַּאֲשֶׁ֥ר הָלַ֛ךְ
עַבְדִּ֥י יְשַׁעְיָ֖הוּ עָר֣וֹם וְיָחֵ֑ף שָׁלֹ֤שׁ שָׁנִים֙ א֣וֹת
וּמוֹפֵ֔ת עַל־מִצְרַ֖יִם וְעַל־כּֽוּשׁ׃

‎<span id="004">4</span> ‏כֵּ֣ן יִנְהַ֣ג מֶֽלֶךְ־אַ֠שּׁוּר אֶת־שְׁבִ֨י
מִצְרַ֜יִם וְאֶת־גָּל֥וּת כּ֛וּשׁ נְעָרִ֥ים וּזְקֵנִ֖ים עָר֣וֹם וְיָחֵ֑ף
וַחֲשׂוּפַ֥י שֵׁ֖ת עֶרְוַ֥ת מִצְרָֽיִם׃

‎<span id="005">5</span> ‏וְחַתּ֖וּ וָבֹ֑שׁוּ מִכּוּשׁ֙ מַבָּטָ֔ם
וּמִן־מִצְרַ֖יִם תִּפְאַרְתָּֽם׃

‎<span id="006">6</span> ‏וְ֠אָמַר יֹשֵׁ֨ב הָאִ֣י הַזֶּה֮ בַּיּ֣וֹם
הַהוּא֒ הִנֵּה־כֹ֣ה מַבָּטֵ֗נוּ אֲשֶׁר־נַ֤סְנוּ שָׁם֙ לְעֶזְרָ֔ה
לְהִ֨נָּצֵ֔ל מִפְּנֵ֖י מֶ֣לֶךְ אַשּׁ֑וּר וְאֵ֖יךְ נִמָּלֵ֥ט אֲנָֽחְנוּ׃
ס

1 bišənaṯ bō’ ṯarətān ’ašədwōḏâ bišəlōḥ ’ōṯwō sarəḡwōn meleḵə ’aššûr
wayyillāḥem bə’ašədwōḏ wayyiləkəḏāh:

2 bā‘ēṯ hahî’ diber yəhwâ bəyaḏ yəš<sup>a</sup>‘əyâû ḇen-’āmwōṣ lē’mōr
lēḵə ûfit<sup>a</sup>ḥətā haśśaq mē‘al māṯəneyḵā wən<sup>a</sup>‘aləḵā
ṯ<sup>a</sup>ḥălōṣ mē‘al raḡəleyḵā wayy<sup>a</sup>‘aś kēn hālōḵə ‘ārwōm
wəyāḥēf: s

3 wayyō’mer yəhwâ ka’ăšer hālaḵə ‘aḇədî yəš<sup>a</sup>‘əyâû ‘ārwōm
wəyāḥēf šālōš šānîm ’wōṯ ûmwōfēṯ ‘al-miṣərayim wə‘al-kûš:

4 kēn yinəhaḡ meleḵə-’aššûr ’eṯ-šəḇî miṣərayim wə’eṯ-gālûṯ kûš nə‘ārîm
ûzəqēnîm ‘ārwōm wəyāḥēf w<sup>a</sup>ḥăśûfay šēṯ ‘erəwaṯ miṣərāyim:

5 wəḥatû wāḇōšû mikûš mabāṭām ûmin-miṣərayim tifə’arətām:

6 wə’āmar yōšēḇ hā’î hazzeh bayywōm hahû’ hinnēh-ḵōh mabāṭēnû
’ăšer-nasənû šām lə‘ezərâ ləhinnāṣēl mipənê meleḵə ’aššûr wə’êḵə
nimmālēṭ ’ănāḥənû: s

------------------------------------------------------------------------

[Next: Isaiah (Yisheyah) Chapter 21](isa021.md)
