[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu026)  [KJV](../kjv/deu026)  [Sep](../sep/deu026) 
[Vul](../vul/deu026)   
  
[Deuteronomy (Devarim) Index](deu)  
  [Previous](deu025)  [Next](deu027) 

------------------------------------------------------------------------

### Tanach (Hebrew): Deuteronomy (Devarim) Chapter 26

‎<span id="001">1</span> ‏וְהָיָה֙ כִּֽי־תָב֣וֹא אֶל־הָאָ֔רֶץ אֲשֶׁר֙
יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה וִֽירִשְׁתָּ֖הּ וְיָשַׁ֥בְתָּ
בָּֽהּ׃

‎<span id="002">2</span> ‏וְלָקַחְתָּ֞ מֵרֵאשִׁ֣ית׀ כָּל־פְּרִ֣י
הָאֲדָמָ֗ה אֲשֶׁ֨ר תָּבִ֧יא מֵֽאַרְצְךָ֛ אֲשֶׁ֨ר יְהוָ֧ה אֱלֹהֶ֛יךָ
נֹתֵ֥ן לָ֖ךְ וְשַׂמְתָּ֣ בַטֶּ֑נֶא וְהָֽלַכְתָּ֙ אֶל־הַמָּק֔וֹם אֲשֶׁ֤ר
יִבְחַר֙ יְהוָ֣ה אֱלֹהֶ֔יךָ לְשַׁכֵּ֥ן שְׁמ֖וֹ שָֽׁם׃

‎<span id="003">3</span> ‏וּבָאתָ֙ אֶל־הַכֹּהֵ֔ן אֲשֶׁ֥ר יִהְיֶ֖ה
בַּיָּמִ֣ים הָהֵ֑ם וְאָמַרְתָּ֣ אֵלָ֗יו הִגַּ֤דְתִּי הַיּוֹם֙ לַיהוָ֣ה
אֱלֹהֶ֔יךָ כִּי־בָ֙אתִי֙ אֶל־הָאָ֔רֶץ אֲשֶׁ֨ר נִשְׁבַּ֧ע יְהוָ֛ה
לַאֲבֹתֵ֖ינוּ לָ֥תֶת לָֽנוּ׃

‎<span id="004">4</span> ‏וְלָקַ֧ח הַכֹּהֵ֛ן הַטֶּ֖נֶא מִיָּדֶ֑ךָ
וְהִ֨נִּיח֔וֹ לִפְנֵ֕י מִזְבַּ֖ח יְהוָ֥ה אֱלֹהֶֽיךָ׃

‎<span id="005">5</span> ‏וְעָנִ֨יתָ וְאָמַרְתָּ֜ לִפְנֵ֣י׀ יְהוָ֣ה
אֱלֹהֶ֗יךָ אֲרַמִּי֙ אֹבֵ֣ד אָבִ֔י וַיֵּ֣רֶד מִצְרַ֔יְמָה וַיָּ֥גָר
שָׁ֖ם בִּמְתֵ֣י מְעָ֑ט וַֽיְהִי־שָׁ֕ם לְג֥וֹי גָּד֖וֹל עָצ֥וּם וָרָֽב׃

‎<span id="006">6</span> ‏וַיָּרֵ֧עוּ אֹתָ֛נוּ הַמִּצְרִ֖ים
וַיְעַנּ֑וּנוּ וַיִּתְּנ֥וּ עָלֵ֖ינוּ עֲבֹדָ֥ה קָשָֽׁה׃

‎<span id="007">7</span> ‏וַנִּצְעַ֕ק אֶל־יְהוָ֖ה אֱלֹהֵ֣י אֲבֹתֵ֑ינוּ
וַיִּשְׁמַ֤ע יְהוָה֙ אֶת־קֹלֵ֔נוּ וַיַּ֧רְא אֶת־עָנְיֵ֛נוּ
וְאֶת־עֲמָלֵ֖נוּ וְאֶת־לַחֲצֵֽנוּ׃

‎<span id="008">8</span> ‏וַיּוֹצִאֵ֤נוּ יְהוָה֙ מִמִּצְרַ֔יִם בְּיָ֤ד
חֲזָקָה֙ וּבִזְרֹ֣עַ נְטוּיָ֔ה וּבְמֹרָ֖א גָּדֹ֑ל וּבְאֹת֖וֹת
וּבְמֹפְתִֽים׃

‎<span id="009">9</span> ‏וַיְבִאֵ֖נוּ אֶל־הַמָּק֣וֹם הַזֶּ֑ה
וַיִּתֶּן־לָ֙נוּ֙ אֶת־הָאָ֣רֶץ הַזֹּ֔את אֶ֛רֶץ זָבַ֥ת חָלָ֖ב וּדְבָֽשׁ׃

‎<span id="010">10</span> ‏וְעַתָּ֗ה הִנֵּ֤ה הֵבֵ֙אתִי֙ אֶת־רֵאשִׁית֙
פְּרִ֣י הָאֲדָמָ֔ה אֲשֶׁר־נָתַ֥תָּה לִּ֖י יְהוָ֑ה וְהִנַּחְתּ֗וֹ
לִפְנֵי֙ יְהוָ֣ה אֱלֹהֶ֔יךָ וְהִֽשְׁתַּחֲוִ֔יתָ לִפְנֵ֖י יְהוָ֥ה
אֱלֹהֶֽיךָ׃

‎<span id="011">11</span> ‏וְשָׂמַחְתָּ֣ בְכָל־הַטּ֗וֹב אֲשֶׁ֧ר
נָֽתַן־לְךָ֛ יְהוָ֥ה אֱלֹהֶ֖יךָ וּלְבֵיתֶ֑ךָ אַתָּה֙ וְהַלֵּוִ֔י
וְהַגֵּ֖ר אֲשֶׁ֥ר בְּקִרְבֶּֽךָ׃ ס

‎<span id="012">12</span> ‏כִּ֣י תְכַלֶּ֞ה לַ֠עְשֵׂר אֶת־כָּל־מַעְשַׂ֧ר
תְּבוּאָתְךָ֛ בַּשָּׁנָ֥ה הַשְּׁלִישִׁ֖ת שְׁנַ֣ת הַֽמַּעֲשֵׂ֑ר
וְנָתַתָּ֣ה לַלֵּוִ֗י לַגֵּר֙ לַיָּת֣וֹם וְלָֽאַלְמָנָ֔ה וְאָכְל֥וּ
בִשְׁעָרֶ֖יךָ וְשָׂבֵֽעוּ׃

‎<span id="013">13</span> ‏וְאָמַרְתָּ֡ לִפְנֵי֩ יְהוָ֨ה אֱלֹהֶ֜יךָ
בִּעַ֧רְתִּי הַקֹּ֣דֶשׁ מִן־הַבַּ֗יִת וְגַ֨ם נְתַתִּ֤יו לַלֵּוִי֙
וְלַגֵּר֙ לַיָּת֣וֹם וְלָאַלְמָנָ֔ה כְּכָל־מִצְוָתְךָ֖ אֲשֶׁ֣ר
צִוִּיתָ֑נִי לֹֽא־עָבַ֥רְתִּי מִמִּצְוֹתֶ֖יךָ וְלֹ֥א שָׁכָֽחְתִּי׃

‎<span id="014">14</span> ‏לֹא־אָכַ֨לְתִּי בְאֹנִ֜י מִמֶּ֗נּוּ
וְלֹא־בִעַ֤רְתִּי מִמֶּ֙נּוּ֙ בְּטָמֵ֔א וְלֹא־נָתַ֥תִּי מִמֶּ֖נּוּ
לְמֵ֑ת שָׁמַ֗עְתִּי בְּקוֹל֙ יְהוָ֣ה אֱלֹהָ֔י עָשִׂ֕יתִי כְּכֹ֖ל אֲשֶׁ֥ר
צִוִּיתָֽנִי׃

‎<span id="015">15</span> ‏הַשְׁקִיפָה֩ מִמְּע֨וֹן קָדְשְׁךָ֜
מִן־הַשָּׁמַ֗יִם וּבָרֵ֤ךְ אֶֽת־עַמְּךָ֙ אֶת־יִשְׂרָאֵ֔ל וְאֵת֙
הָאֲדָמָ֔ה אֲשֶׁ֥ר נָתַ֖תָּה לָ֑נוּ כַּאֲשֶׁ֤ר נִשְׁבַּ֙עְתָּ֙
לַאֲבֹתֵ֔ינוּ אֶ֛רֶץ זָבַ֥ת חָלָ֖ב וּדְבָֽשׁ׃ ס

‎<span id="016">16</span> ‏הַיּ֣וֹם הַזֶּ֗ה יְהוָ֨ה אֱלֹהֶ֜יךָ
מְצַוְּךָ֧ לַעֲשׂ֛וֹת אֶת־הַחֻקִּ֥ים הָאֵ֖לֶּה וְאֶת־הַמִּשְׁפָּטִ֑ים
וְשָׁמַרְתָּ֤ וְעָשִׂ֙יתָ֙ אוֹתָ֔ם בְּכָל־לְבָבְךָ֖ וּבְכָל־נַפְשֶֽׁךָ׃

‎<span id="017">17</span> ‏אֶת־יְהוָ֥ה הֶאֱמַ֖רְתָּ הַיּ֑וֹם לִהְיוֹת֩
לְךָ֨ לֵֽאלֹהִ֜ים וְלָלֶ֣כֶת בִּדְרָכָ֗יו וְלִשְׁמֹ֨ר חֻקָּ֧יו
וּמִצְוֹתָ֛יו וּמִשְׁפָּטָ֖יו וְלִשְׁמֹ֥עַ בְּקֹלֽוֹ׃

‎<span id="018">18</span> ‏וַֽיהוָ֞ה הֶאֱמִֽירְךָ֣ הַיּ֗וֹם לִהְי֥וֹת
לוֹ֙ לְעַ֣ם סְגֻלָּ֔ה כַּאֲשֶׁ֖ר דִּבֶּר־לָ֑ךְ וְלִשְׁמֹ֖ר
כָּל־מִצְוֹתָֽיו׃

‎<span id="019">19</span> ‏וּֽלְתִתְּךָ֣ עֶלְי֗וֹן עַ֤ל כָּל־הַגּוֹיִם֙
אֲשֶׁ֣ר עָשָׂ֔ה לִתְהִלָּ֖ה וּלְשֵׁ֣ם וּלְתִפְאָ֑רֶת וְלִֽהְיֹתְךָ֧
עַם־קָדֹ֛שׁ לַיהוָ֥ה אֱלֹהֶ֖יךָ כַּאֲשֶׁ֥ר דִּבֵּֽר׃ ס

1 wəhāyâ kî-ṯāḇwō’ ’el-hā’āreṣ ’ăšer yəhwâ ’ĕlōheyḵā nōṯēn ləḵā
n<sup>a</sup>ḥălâ wîrišətāh wəyāšaḇətā bāh:

2 wəlāq<sup>a</sup>ḥətā mērē’šîṯ\| kāl-pərî hā’ăḏāmâ ’ăšer tāḇî’
mē’arəṣəḵā ’ăšer yəhwâ ’ĕlōheyḵā nōṯēn lāḵə wəśamətā ḇaṭṭene’ wəhālaḵətā
’el-hammāqwōm ’ăšer yiḇəḥar yəhwâ ’ĕlōheyḵā ləšakēn šəmwō šām:

3 ûḇā’ṯā ’el-hakōhēn ’ăšer yihəyeh bayyāmîm hâēm wə’āmarətā ’ēlāyw
higaḏətî hayywōm layhwâ ’ĕlōheyḵā kî-ḇā’ṯî ’el-hā’āreṣ ’ăšer
nišəb<sup>a</sup>‘ yəhwâ la’ăḇōṯênû lāṯeṯ lānû:

4 wəlāq<sup>a</sup>ḥ hakōhēn haṭṭene’ mîyāḏeḵā wəhinnîḥwō lifənê
mizəb<sup>a</sup>ḥ yəhwâ ’ĕlōheyḵā:

5 wə‘ānîṯā wə’āmarətā lifənê\| yəhwâ ’ĕlōheyḵā ’ărammî ’ōḇēḏ ’āḇî
wayyēreḏ miṣərayəmâ wayyāḡār šām biməṯê mə‘āṭ wayəhî-šām ləḡwōy gāḏwōl
‘āṣûm wārāḇ:

6 wayyārē‘û ’ōṯānû hammiṣərîm wayə‘annûnû wayyitənû ‘ālênû ‘ăḇōḏâ qāšâ:

7 wanniṣə‘aq ’el-yəhwâ ’ĕlōhê ’ăḇōṯênû wayyišəm<sup>a</sup>‘ yəhwâ
’eṯ-qōlēnû wayyarə’ ’eṯ-‘ānəyēnû wə’eṯ-‘ămālēnû
wə’eṯ-l<sup>a</sup>ḥăṣēnû:

8 wayywōṣi’ēnû yəhwâ mimmiṣərayim bəyāḏ ḥăzāqâ ûḇizərō‘a nəṭûyâ ûḇəmōrā’
gāḏōl ûḇə’ōṯwōṯ ûḇəmōfəṯîm:

9 wayəḇi’ēnû ’el-hammāqwōm hazzeh wayyiten-lānû ’eṯ-hā’āreṣ hazzō’ṯ
’ereṣ zāḇaṯ ḥālāḇ ûḏəḇāš:

10 wə‘atâ hinnēh hēḇē’ṯî ’eṯ-rē’šîṯ pərî hā’ăḏāmâ ’ăšer-nāṯatâ llî yəhwâ
wəhinn<sup>a</sup>ḥətwō lifənê yəhwâ ’ĕlōheyḵā wəhišət<sup>a</sup>ḥăwîṯā
lifənê yəhwâ ’ĕlōheyḵā:

11 wəśām<sup>a</sup>ḥətā ḇəḵāl-haṭṭwōḇ ’ăšer nāṯan-ləḵā yəhwâ ’ĕlōheyḵā
ûləḇêṯeḵā ’atâ wəhallēwî wəhagēr ’ăšer bəqirəbeḵā: s

12 kî ṯəḵalleh l<sup>a</sup>‘əśēr ’eṯ-kāl-m<sup>a</sup>‘əśar təḇû’āṯəḵā
baššānâ haššəlîšiṯ šənaṯ hamm<sup>a</sup>‘ăśēr wənāṯatâ lallēwî lagēr
layyāṯwōm wəlā’aləmānâ wə’āḵəlû ḇišə‘āreyḵā wəśāḇē‘û:

13 wə’āmarətā lifənê yəhwâ ’ĕlōheyḵā bi‘arətî haqqōḏeš min-habayiṯ wəḡam
nəṯatîw lallēwî wəlagēr layyāṯwōm wəlā’aləmānâ kəḵāl-miṣəwāṯəḵā ’ăšer
ṣiûîṯānî lō’-‘āḇarətî mimmiṣəwōṯeyḵā wəlō’ šāḵāḥətî:

14 lō’-’āḵalətî ḇə’ōnî mimmennû wəlō’-ḇi‘arətî mimmennû bəṭāmē’
wəlō’-nāṯatî mimmennû ləmēṯ šām<sup>a</sup>‘ətî bəqwōl yəhwâ ’ĕlōhāy
‘āśîṯî kəḵōl ’ăšer ṣiûîṯānî:

15 hašəqîfâ mimmə‘wōn qāḏəšəḵā min-haššāmayim ûḇārēḵə ’eṯ-‘amməḵā
’eṯ-yiśərā’ēl wə’ēṯ hā’ăḏāmâ ’ăšer nāṯatâ lānû ka’ăšer
nišəb<sup>a</sup>‘ətā la’ăḇōṯênû ’ereṣ zāḇaṯ ḥālāḇ ûḏəḇāš: s

16 hayywōm hazzeh yəhwâ ’ĕlōheyḵā məṣaûəḵā l<sup>a</sup>‘ăśwōṯ
’eṯ-h<sup>a</sup>ḥuqqîm hā’ēlleh wə’eṯ-hammišəpāṭîm wəšāmarətā wə‘āśîṯā
’wōṯām bəḵāl-ləḇāḇəḵā ûḇəḵāl-nafəšeḵā:

17 ’eṯ-yəhwâ he’ĕmarətā hayywōm lihəywōṯ ləḵā lē’lōhîm wəlāleḵeṯ
biḏərāḵāyw wəlišəmōr ḥuqqāyw ûmiṣəwōṯāyw ûmišəpāṭāyw wəlišəmō‘a bəqōlwō:

18 wayhwâ he’ĕmîrəḵā hayywōm lihəywōṯ lwō lə‘am səḡullâ ka’ăšer
diber-lāḵə wəlišəmōr kāl-miṣəwōṯāyw:

19 ûləṯitəḵā ‘eləywōn ‘al kāl-hagwōyim ’ăšer ‘āśâ liṯəhillâ ûləšēm
ûləṯifə’āreṯ wəlihəyōṯəḵā ‘am-qāḏōš layhwâ ’ĕlōheyḵā ka’ăšer dibēr: s

------------------------------------------------------------------------

[Next: Deuteronomy (Devarim) Chapter 27](deu027)
