[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1016)  [KJV](../kjv/sa1016)  [Sep](../sep/sa1016) 
[Vul](../vul/sa1016)   
  
[1 Samuel (1 Shmuel) Index](sa1)  
  [Previous](sa1015)  [Next](sa1017) 

------------------------------------------------------------------------

### Tanach (Hebrew): 1 Samuel (1 Shmuel) Chapter 16

‎<span id="001">1</span> ‏וַיֹּ֨אמֶר יְהוָ֜ה אֶל־שְׁמוּאֵ֗ל עַד־מָתַי֙
אַתָּה֙ מִתְאַבֵּ֣ל אֶל־שָׁא֔וּל וַאֲנִ֣י מְאַסְתִּ֔יו מִמְּלֹ֖ךְ
עַל־יִשְׂרָאֵ֑ל מַלֵּ֨א קַרְנְךָ֜ שֶׁ֗מֶן וְלֵ֤ךְ אֶֽשְׁלָחֲךָ֙
אֶל־יִשַׁ֣י בֵּֽית־הַלַּחְמִ֔י כִּֽי־רָאִ֧יתִי בְּבָנָ֛יו לִ֖י מֶֽלֶךְ׃

‎<span id="002">2</span> ‏וַיֹּ֤אמֶר שְׁמוּאֵל֙ אֵ֣יךְ אֵלֵ֔ךְ וְשָׁמַ֥ע
שָׁא֖וּל וַהֲרָגָ֑נִי סוַיֹּ֣אמֶר יְהוָ֗ה עֶגְלַ֤ת בָּקָר֙ תִּקַּ֣ח
בְּיָדֶ֔ךָ וְאָ֣מַרְתָּ֔ לִזְבֹּ֥חַ לַֽיהוָ֖ה בָּֽאתִי׃

‎<span id="003">3</span> ‏וְקָרָ֥אתָ לְיִשַׁ֖י בַּזָּ֑בַח וְאָֽנֹכִ֗י
אוֹדִֽיעֲךָ֙ אֵ֣ת אֲשֶֽׁר־תַּעֲשֶׂ֔ה וּמָשַׁחְתָּ֣ לִ֔י אֵ֥ת
אֲשֶׁר־אֹמַ֖ר אֵלֶֽיךָ׃

‎<span id="004">4</span> ‏וַיַּ֣עַשׂ שְׁמוּאֵ֗ל אֵ֚ת אֲשֶׁ֣ר דִּבֶּ֣ר
יְהוָ֔ה וַיָּבֹ֖א בֵּ֣ית לָ֑חֶם וַיֶּחֶרְד֞וּ זִקְנֵ֤י הָעִיר֙
לִקְרָאת֔וֹ וַיֹּ֖אמֶר שָׁלֹ֥ם בּוֹאֶֽךָ׃

‎<span id="005">5</span> ‏וַיֹּ֣אמֶר׀ שָׁל֗וֹם לִזְבֹּ֤חַ לַֽיהוָה֙
בָּ֔אתִי הִֽתְקַדְּשׁ֔וּ וּבָאתֶ֥ם אִתִּ֖י בַּזָּ֑בַח וַיְקַדֵּ֤שׁ
אֶת־יִשַׁי֙ וְאֶת־בָּנָ֔יו וַיִּקְרָ֥א לָהֶ֖ם לַזָּֽבַח׃

‎<span id="006">6</span> ‏וַיְהִ֣י בְּבוֹאָ֔ם וַיַּ֖רְא אֶת־אֱלִיאָ֑ב
וַיֹּ֕אמֶר אַ֛ךְ נֶ֥גֶד יְהוָ֖ה מְשִׁיחֽוֹ׃

‎<span id="007">7</span> ‏וַיֹּ֨אמֶר יְהוָ֜ה אֶל־שְׁמוּאֵ֗ל אַל־תַּבֵּ֧ט
אֶל־מַרְאֵ֛הוּ וְאֶל־גְּבֹ֥הַּ קוֹמָת֖וֹ כִּ֣י מְאַסְתִּ֑יהוּ כִּ֣י׀
לֹ֗א אֲשֶׁ֤ר יִרְאֶה֙ הָאָדָ֔ם כִּ֤י הָֽאָדָם֙ יִרְאֶ֣ה לַעֵינַ֔יִם
וַיהוָ֖ה יִרְאֶ֥ה לַלֵּבָֽב׃

‎<span id="008">8</span> ‏וַיִּקְרָ֤א יִשַׁי֙ אֶל־אֲבִ֣ינָדָ֔ב
וַיַּעֲבִרֵ֖הוּ לִפְנֵ֣י שְׁמוּאֵ֑ל וַיֹּ֕אמֶר גַּם־בָּזֶ֖ה לֹֽא־בָחַ֥ר
יְהוָֽה׃

‎<span id="009">9</span> ‏וַיַּעֲבֵ֥ר יִשַׁ֖י שַׁמָּ֑ה וַיֹּ֕אמֶר
גַּם־בָּזֶ֖ה לֹא־בָחַ֥ר יְהוָֽה׃

‎<span id="010">10</span> ‏וַיַּעֲבֵ֥ר יִשַׁ֛י שִׁבְעַ֥ת בָּנָ֖יו
לִפְנֵ֣י שְׁמוּאֵ֑ל וַיֹּ֤אמֶר שְׁמוּאֵל֙ אֶל־יִשַׁ֔י לֹא־בָחַ֥ר יְהוָ֖ה
בָּאֵֽלֶּה׃

‎<span id="011">11</span> ‏וַיֹּ֨אמֶר שְׁמוּאֵ֣ל אֶל־יִשַׁי֮ הֲתַ֣מּוּ
הַנְּעָרִים֒ וַיֹּ֗אמֶר ע֚וֹד שָׁאַ֣ר הַקָּטָ֔ן וְהִנֵּ֥ה רֹעֶ֖ה
בַּצֹּ֑אן וַיֹּ֨אמֶר שְׁמוּאֵ֤ל אֶל־יִשַׁי֙ שִׁלְחָ֣ה וְקָחֶ֔נּוּ כִּ֥י
לֹא־נָסֹ֖ב עַד־בֹּא֥וֹ פֹֽה׃

‎<span id="012">12</span> ‏וַיִּשְׁלַ֤ח וַיְבִיאֵ֙הוּ֙ וְה֣וּא
אַדְמוֹנִ֔י עִם־יְפֵ֥ה עֵינַ֖יִם וְט֣וֹב רֹ֑אִי פוַיֹּ֧אמֶר יְהוָ֛ה
ק֥וּם מְשָׁחֵ֖הוּ כִּֽי־זֶ֥ה הֽוּא׃

‎<span id="013">13</span> ‏וַיִּקַּ֨ח שְׁמוּאֵ֜ל אֶת־קֶ֣רֶן הַשֶּׁ֗מֶן
וַיִּמְשַׁ֣ח אֹתוֹ֮ בְּקֶ֣רֶב אֶחָיו֒ וַתִּצְלַ֤ח רֽוּחַ־יְהוָה֙
אֶל־דָּוִ֔ד מֵהַיּ֥וֹם הַה֖וּא וָמָ֑עְלָה וַיָּ֣קָם שְׁמוּאֵ֔ל
וַיֵּ֖לֶךְ הָרָמָֽתָה׃ ס

‎<span id="014">14</span> ‏וְר֧וּחַ יְהוָ֛ה סָ֖רָה מֵעִ֣ם שָׁא֑וּל
וּבִֽעֲתַ֥תּוּ רֽוּחַ־רָעָ֖ה מֵאֵ֥ת יְהוָֽה׃

‎<span id="015">15</span> ‏וַיֹּאמְר֥וּ עַבְדֵֽי־שָׁא֖וּל אֵלָ֑יו
הִנֵּה־נָ֧א רֽוּחַ־אֱלֹהִ֛ים רָעָ֖ה מְבַעִתֶּֽךָ׃

‎<span id="016">16</span> ‏יֹאמַר־נָ֤א אֲדֹנֵ֙נוּ֙ עֲבָדֶ֣יךָ לְפָנֶ֔יךָ
יְבַקְשׁ֕וּ אִ֕ישׁ יֹדֵ֖עַ מְנַגֵּ֣ן בַּכִּנּ֑וֹר וְהָיָ֗ה בִּֽהְי֨וֹת
עָלֶ֤יךָ רֽוּחַ־אֱלֹהִים֙ רָעָ֔ה וְנִגֵּ֥ן בְּיָד֖וֹ וְט֥וֹב לָֽךְ׃ פ

‎<span id="017">17</span> ‏וַיֹּ֥אמֶר שָׁא֖וּל אֶל־עֲבָדָ֑יו רְאוּ־נָ֣א
לִ֗י אִ֚ישׁ מֵיטִ֣יב לְנַגֵּ֔ן וַהֲבִיאוֹתֶ֖ם אֵלָֽי׃

‎<span id="018">18</span> ‏וַיַּעַן֩ אֶחָ֨ד מֵהַנְּעָרִ֜ים וַיֹּ֗אמֶר
הִנֵּ֨ה רָאִ֜יתִי בֵּ֣ן לְיִשַׁי֮ בֵּ֣ית הַלַּחְמִי֒ יֹדֵ֣עַ נַ֠גֵּן
וְגִבּ֨וֹר חַ֜יִל וְאִ֧ישׁ מִלְחָמָ֛ה וּנְב֥וֹן דָּבָ֖ר וְאִ֣ישׁ תֹּ֑אַר
וַיהוָ֖ה עִמּֽוֹ׃

‎<span id="019">19</span> ‏וַיִּשְׁלַ֥ח שָׁא֛וּל מַלְאָכִ֖ים אֶל־יִשָׁ֑י
וַיֹּ֕אמֶר שִׁלְחָ֥ה אֵלַ֛י אֶת־דָּוִ֥ד בִּנְךָ֖ אֲשֶׁ֥ר בַּצֹּֽאן׃

‎<span id="020">20</span> ‏וַיִּקַּ֨ח יִשַׁ֜י חֲמ֥וֹר לֶ֙חֶם֙ וְנֹ֣אד
יַ֔יִן וּגְדִ֥י עִזִּ֖ים אֶחָ֑ד וַיִּשְׁלַ֛ח בְּיַד־דָּוִ֥ד בְּנ֖וֹ
אֶל־שָׁאֽוּל׃

‎<span id="021">21</span> ‏וַיָּבֹ֤א דָוִד֙ אֶל־שָׁא֔וּל וַֽיַּעֲמֹ֖ד
לְפָנָ֑יו וַיֶּאֱהָבֵ֣הֽוּ מְאֹ֔ד וַֽיְהִי־ל֖וֹ נֹשֵׂ֥א כֵלִֽים׃

‎<span id="022">22</span> ‏וַיִּשְׁלַ֣ח שָׁא֔וּל אֶל־יִשַׁ֖י לֵאמֹ֑ר
יַעֲמָד־נָ֤א דָוִד֙ לְפָנַ֔י כִּֽי־מָ֥צָא חֵ֖ן בְּעֵינָֽי׃

‎<span id="023">23</span> ‏וְהָיָ֗ה בִּֽהְי֤וֹת רֽוּחַ־אֱלֹהִים֙
אֶל־שָׁא֔וּל וְלָקַ֥ח דָּוִ֛ד אֶת־הַכִּנּ֖וֹר וְנִגֵּ֣ן בְּיָד֑וֹ
וְרָוַ֤ח לְשָׁאוּל֙ וְט֣וֹב ל֔וֹ וְסָ֥רָה מֵעָלָ֖יו ר֥וּחַ הָרָעָֽה׃ פ

1 wayyō’mer yəhwâ ’el-šəmû’ēl ‘aḏ-māṯay ’atâ miṯə’abēl ’el-šā’ûl wa’ănî
mə’asətîw mimməlōḵə ‘al-yiśərā’ēl mallē’ qarənəḵā šemen wəlēḵə
’ešəlāḥăḵā ’el-yišay bêṯ-hall<sup>a</sup>ḥəmî kî-rā’îṯî bəḇānāyw lî
meleḵə:

2 wayyō’mer šəmû’ēl ’êḵə ’ēlēḵə wəšām<sup>a</sup>‘ šā’ûl wahărāḡānî
swayyō’mer yəhwâ ‘eḡəlaṯ bāqār tiqq<sup>a</sup>ḥ bəyāḏeḵā wə’āmarətā
lizəbōḥa layhwâ bā’ṯî:

3 wəqārā’ṯā ləyišay bazzāḇ<sup>a</sup>ḥ wə’ānōḵî ’wōḏî‘ăḵā ’ēṯ
’ăšer-t<sup>a</sup>‘ăśeh ûmāš<sup>a</sup>ḥətā lî ’ēṯ ’ăšer-’ōmar
’ēleyḵā:

4 wayy<sup>a</sup>‘aś šəmû’ēl ’ēṯ ’ăšer diber yəhwâ wayyāḇō’ bêṯ lāḥem
wayyeḥerəḏû ziqənê hā‘îr liqərā’ṯwō wayyō’mer šālōm bwō’eḵā:

5 wayyō’mer\| šālwōm lizəbōḥa layhwâ bā’ṯî hiṯəqadəšû ûḇā’ṯem ’itî
bazzāḇ<sup>a</sup>ḥ wayəqadēš ’eṯ-yišay wə’eṯ-bānāyw wayyiqərā’ lâem
lazzāḇ<sup>a</sup>ḥ:

6 wayəhî bəḇwō’ām wayyarə’ ’eṯ-’ĕlî’āḇ wayyō’mer ’aḵə neḡeḏ yəhwâ
məšîḥwō:

7 wayyō’mer yəhwâ ’el-šəmû’ēl ’al-tabēṭ ’el-marə’ēhû wə’el-gəḇōhha
qwōmāṯwō kî mə’asətîhû kî\| lō’ ’ăšer yirə’eh hā’āḏām kî hā’āḏām yirə’eh
l<sup>a</sup>‘ênayim wayhwâ yirə’eh lallēḇāḇ:

8 wayyiqərā’ yišay ’el-’ăḇînāḏāḇ wayy<sup>a</sup>‘ăḇirēhû lifənê šəmû’ēl
wayyō’mer gam-bāzeh lō’-ḇāḥar yəhwâ:

9 wayy<sup>a</sup>‘ăḇēr yišay šammâ wayyō’mer gam-bāzeh lō’-ḇāḥar yəhwâ:

10 wayy<sup>a</sup>‘ăḇēr yišay šiḇə‘aṯ bānāyw lifənê šəmû’ēl wayyō’mer
šəmû’ēl ’el-yišay lō’-ḇāḥar yəhwâ bā’ēlleh:

11 wayyō’mer šəmû’ēl ’el-yišay hăṯammû hannə‘ārîm wayyō’mer ‘wōḏ šā’ar
haqqāṭān wəhinnēh rō‘eh baṣṣō’n wayyō’mer šəmû’ēl ’el-yišay šiləḥâ
wəqāḥennû kî lō’-nāsōḇ ‘aḏ-bō’wō fōh:

12 wayyišəl<sup>a</sup>ḥ wayəḇî’ēhû wəhû’ ’aḏəmwōnî ‘im-yəfēh ‘ênayim
wəṭwōḇ rō’î fwayyō’mer yəhwâ qûm məšāḥēhû kî-zeh hû’:

13 wayyiqq<sup>a</sup>ḥ šəmû’ēl ’eṯ-qeren haššemen wayyiməš<sup>a</sup>ḥ
’ōṯwō bəqereḇ ’eḥāyw watiṣəl<sup>a</sup>ḥ rûḥa-yəhwâ ’el-dāwiḏ mēhayywōm
hahû’ wāmā‘əlâ wayyāqām šəmû’ēl wayyēleḵə hārāmāṯâ: s

14 wərûḥa yəhwâ sārâ mē‘im šā’ûl ûḇi‘ăṯatû rûḥa-rā‘â mē’ēṯ yəhwâ:

15 wayyō’mərû ‘aḇəḏê-šā’ûl ’ēlāyw hinnēh-nā’ rûḥa-’ĕlōhîm rā‘â
məḇ<sup>a</sup>‘iteḵā:

16 yō’mar-nā’ ’ăḏōnēnû ‘ăḇāḏeyḵā ləfāneyḵā yəḇaqəšû ’îš yōḏē‘a mənagēn
bakinnwōr wəhāyâ bihəywōṯ ‘āleyḵā rûḥa-’ĕlōhîm rā‘â wənigēn bəyāḏwō
wəṭwōḇ lāḵə: f

17 wayyō’mer šā’ûl ’el-‘ăḇāḏāyw rə’û-nā’ lî ’îš mêṭîḇ lənagēn
wahăḇî’wōṯem ’ēlāy:

18 wayy<sup>a</sup>‘an ’eḥāḏ mēhannə‘ārîm wayyō’mer hinnēh rā’îṯî bēn
ləyišay bêṯ hall<sup>a</sup>ḥəmî yōḏē‘a nagēn wəḡibwōr ḥayil wə’îš
miləḥāmâ ûnəḇwōn dāḇār wə’îš tō’ar wayhwâ ‘immwō:

19 wayyišəl<sup>a</sup>ḥ šā’ûl malə’āḵîm ’el-yišāy wayyō’mer šiləḥâ
’ēlay ’eṯ-dāwiḏ binəḵā ’ăšer baṣṣō’n:

20 wayyiqq<sup>a</sup>ḥ yišay ḥămwōr leḥem wənō’ḏ yayin ûḡəḏî ‘izzîm
’eḥāḏ wayyišəl<sup>a</sup>ḥ bəyaḏ-dāwiḏ bənwō ’el-šā’ûl:

21 wayyāḇō’ ḏāwiḏ ’el-šā’ûl wayy<sup>a</sup>‘ămōḏ ləfānāyw wayye’ĕhāḇēhû
mə’ōḏ wayəhî-lwō nōśē’ ḵēlîm:

22 wayyišəl<sup>a</sup>ḥ šā’ûl ’el-yišay lē’mōr y<sup>a</sup>‘ămāḏ-nā’
ḏāwiḏ ləfānay kî-māṣā’ ḥēn bə‘ênāy:

23 wəhāyâ bihəywōṯ rûḥa-’ĕlōhîm ’el-šā’ûl wəlāq<sup>a</sup>ḥ dāwiḏ
’eṯ-hakinnwōr wənigēn bəyāḏwō wərāw<sup>a</sup>ḥ ləšā’ûl wəṭwōḇ lwō
wəsārâ mē‘ālāyw rûḥa hārā‘â: f

------------------------------------------------------------------------

[Next: 1 Samuel (1 Shmuel) Chapter 17](sa1017)
