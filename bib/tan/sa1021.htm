<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1021.htm">Polyglot</A>&nbsp;
<A HREF="../kjv/sa1021.htm">KJV</A>&nbsp;
<A HREF="../sep/sa1021.htm">Sep</A>&nbsp;
<A HREF="../vul/sa1021.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1020.htm">Previous</A>&nbsp;
<A HREF="sa1022.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 21</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּ֖קָם וַיֵּלַ֑ךְ וִיהוֹנָתָ֖ן בָּ֥א הָעִֽיר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיָּבֹ֤א דָוִד֙ נֹ֔בֶה אֶל־אֲחִימֶ֖לֶךְ הַכֹּהֵ֑ן וַיֶּחֱרַ֨ד אֲחִימֶ֜לֶךְ לִקְרַ֣את דָּוִ֗ד וַיֹּ֤אמֶר לוֹ֙ מַדּ֤וּעַ אַתָּה֙ לְבַדֶּ֔ךָ וְאִ֖ישׁ אֵ֥ין אִתָּֽךְ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֨אמֶר דָּוִ֜ד לַאֲחִימֶ֣לֶךְ הַכֹּהֵ֗ן הַמֶּלֶךְ֮ צִוַּ֣נִי דָבָר֒ וַיֹּ֣אמֶר אֵלַ֗י אִ֣ישׁ אַל־יֵ֧דַע מְא֛וּמָה אֶת־הַדָּבָ֛ר אֲשֶׁר־אָנֹכִ֥י שֹׁלֵֽחֲךָ֖ וַאֲשֶׁ֣ר צִוִּיתִ֑ךָ וְאֶת־הַנְּעָרִ֣ים יוֹדַ֔עְתִּי אֶל־מְק֥וֹם פְּלֹנִ֖י אַלְמוֹנִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעַתָּ֗ה מַה־יֵּ֧שׁ תַּֽחַת־יָדְךָ֛ חֲמִשָּׁה־לֶ֖חֶם תְּנָ֣ה בְיָדִ֑י א֖וֹ הַנִּמְצָֽא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּ֨עַן הַכֹּהֵ֤ן אֶת־דָּוִד֙ וַיֹּ֔אמֶר אֵֽין־לֶ֥חֶם חֹ֖ל אֶל־תַּ֣חַת יָדִ֑י כִּֽי־אִם־לֶ֤חֶם קֹ֙דֶשׁ֙ יֵ֔שׁ אִם־נִשְׁמְר֥וּ הַנְּעָרִ֖ים אַ֥ךְ מֵאִשָּֽׁה׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּעַן֩ דָּוִ֨ד אֶת־הַכֹּהֵ֜ן וַיֹּ֣אמֶר ל֗וֹ כִּ֣י אִם־אִשָּׁ֤ה עֲצֻֽרָה־לָ֙נוּ֙ כִּתְמ֣וֹל שִׁלְשֹׁ֔ם בְּצֵאתִ֕י וַיִּהְי֥וּ כְלֵֽי־הַנְּעָרִ֖ים קֹ֑דֶשׁ וְהוּא֙ דֶּ֣רֶךְ חֹ֔ל וְאַ֕ף כִּ֥י הַיּ֖וֹם יִקְדַּ֥שׁ בַּכֶּֽלִי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּתֶּן־ל֥וֹ הַכֹּהֵ֖ן קֹ֑דֶשׁ כִּי֩ לֹא־הָ֨יָה שָׁ֜ם לֶ֗חֶם כִּֽי־אִם־לֶ֤חֶם הַפָּנִים֙ הַמּֽוּסָרִים֙ מִלִּפְנֵ֣י יְהוָ֔ה לָשׂוּם֙ לֶ֣חֶם חֹ֔ם בְּי֖וֹם הִלָּקְחֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְשָׁ֡ם אִישׁ֩ מֵעַבְדֵ֨י שָׁא֜וּל בַּיּ֣וֹם הַה֗וּא נֶעְצָר֙ לִפְנֵ֣י יְהוָ֔ה וּשְׁמ֖וֹ דֹּאֵ֣ג הָאֲדֹמִ֑י אַבִּ֥יר הָרֹעִ֖ים אֲשֶׁ֥ר לְשָׁאֽוּל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֤אמֶר דָּוִד֙ לַאֲחִימֶ֔לֶךְ וְאִ֛ין יֶשׁ־פֹּ֥ה תַֽחַת־יָדְךָ֖ חֲנִ֣ית אוֹ־חָ֑רֶב כִּ֣י גַם־חַרְבִּ֤י וְגַם־כֵּלַי֙ לֹֽא־לָקַ֣חְתִּי בְיָדִ֔י כִּֽי־הָיָ֥ה דְבַר־הַמֶּ֖לֶךְ נָחֽוּץ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֣אמֶר הַכֹּהֵ֗ן חֶרֶב֩ גָּלְיָ֨ת הַפְּלִשְׁתִּ֜י אֲשֶׁר־הִכִּ֣יתָ׀ בְּעֵ֣מֶק הָאֵלָ֗ה הִנֵּה־הִ֞יא לוּטָ֣ה בַשִּׂמְלָה֮ אַחֲרֵ֣י הָאֵפוֹד֒ אִם־אֹתָ֤הּ תִּֽקַּח־לְךָ֙ קָ֔ח כִּ֣י אֵ֥ין אַחֶ֛רֶת זוּלָתָ֖הּ בָּזֶ֑ה וַיֹּ֧אמֶר דָּוִ֛ד אֵ֥ין כָּמ֖וֹהָ תְּנֶ֥נָּה לִּֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיָּ֣קָם דָּוִ֔ד וַיִּבְרַ֥ח בַּיּוֹם־הַה֖וּא מִפְּנֵ֣י שָׁא֑וּל וַיָּבֹ֕א אֶל־אָכִ֖ישׁ מֶ֥לֶךְ גַּֽת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֨אמְר֜וּ עַבְדֵ֤י אָכִישׁ֙ אֵלָ֔יו הֲלוֹא־זֶ֥ה דָוִ֖ד מֶ֣לֶךְ הָאָ֑רֶץ הֲל֣וֹא לָזֶ֗ה יַעֲנ֤וּ בַמְּחֹלוֹת֙ לֵאמֹ֔ר הִכָּ֤ה שָׁאוּל֙ <font color="brown">באלפו</font> <font color="blue">בַּאֲלָפָ֔יו</font> וְדָוִ֖ד <font color="brown">ברבבתו</font> <font color="blue">בְּרִבְבֹתָֽיו׃</font> </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּ֧שֶׂם דָּוִ֛ד אֶת־הַדְּבָרִ֥ים הָאֵ֖לֶּה בִּלְבָב֑וֹ וַיִּרָ֣א מְאֹ֔ד מִפְּנֵ֖י אָכִ֥ישׁ מֶֽלֶךְ־גַּֽת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְשַׁנּ֤וֹ אֶת־טַעְמוֹ֙ בְּעֵ֣ינֵיהֶ֔ם וַיִּתְהֹלֵ֖ל בְּיָדָ֑ם <font color="brown">ויתו</font> <font color="blue">וַיְתָיו֙</font> עַל־דַּלְת֣וֹת הַשַּׁ֔עַר וַיּ֥וֹרֶד רִיר֖וֹ אֶל־זְקָנֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֥אמֶר אָכִ֖ישׁ אֶל־עֲבָדָ֑יו הִנֵּ֤ה תִרְאוּ֙ אִ֣ישׁ מִשְׁתַּגֵּ֔עַ לָ֛מָּה תָּבִ֥יאוּ אֹת֖וֹ אֵלָֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;חֲסַ֤ר מְשֻׁגָּעִים֙ אָ֔נִי כִּי־הֲבֵאתֶ֣ם אֶת־זֶ֔ה לְהִשְׁתַּגֵּ֖עַ עָלָ֑י הֲזֶ֖ה יָב֥וֹא אֶל־בֵּיתִֽי׃ ס</P>
</TD>
<TD WIDTH="50%">
<P>1&nbsp;wayy&#257;q&#257;m wayy&#275;la&#x1E35;&#601; w&icirc;hw&#333;n&#257;&#x1E6F;&#257;n b&#257;&#8217; h&#257;&#8216;&icirc;r: </P>
<P>2&nbsp;wayy&#257;&#x1E07;&#333;&#8217; &#x1E0F;&#257;wi&#x1E0F; n&#333;&#x1E07;eh &#8217;el-&#8217;&#259;&#x1E25;&icirc;mele&#x1E35;&#601; hak&#333;h&#275;n wayye&#x1E25;&#277;ra&#x1E0F; &#8217;&#259;&#x1E25;&icirc;mele&#x1E35;&#601; liq&#601;ra&#8217;&#x1E6F; d&#257;wi&#x1E0F; wayy&#333;&#8217;mer lw&#333; mad&ucirc;&#8216;a &#8217;at&acirc; l&#601;&#x1E07;ade&#x1E35;&#257; w&#601;&#8217;&icirc;&#353; &#8217;&ecirc;n &#8217;it&#257;&#x1E35;&#601;: </P>
<P>3&nbsp;wayy&#333;&#8217;mer d&#257;wi&#x1E0F; la&#8217;&#259;&#x1E25;&icirc;mele&#x1E35;&#601; hak&#333;h&#275;n hammele&#x1E35;&#601; &#x1E63;i&ucirc;an&icirc; &#x1E0F;&#257;&#x1E07;&#257;r wayy&#333;&#8217;mer &#8217;&#275;lay &#8217;&icirc;&#353; &#8217;al-y&#275;&#x1E0F;<sup>a</sup>&#8216; m&#601;&#8217;&ucirc;m&acirc; &#8217;e&#x1E6F;-had&#257;&#x1E07;&#257;r &#8217;&#259;&#353;er-&#8217;&#257;n&#333;&#x1E35;&icirc; &#353;&#333;l&#275;&#x1E25;&#259;&#x1E35;&#257; wa&#8217;&#259;&#353;er &#x1E63;i&ucirc;&icirc;&#x1E6F;i&#x1E35;&#257; w&#601;&#8217;e&#x1E6F;-hann&#601;&#8216;&#257;r&icirc;m yw&#333;&#x1E0F;<sup>a</sup>&#8216;&#601;t&icirc; &#8217;el-m&#601;qw&#333;m p&#601;l&#333;n&icirc; &#8217;al&#601;mw&#333;n&icirc;: </P>
<P>4&nbsp;w&#601;&#8216;at&acirc; mah-yy&#275;&#353; t<sup>a</sup>&#x1E25;a&#x1E6F;-y&#257;&#x1E0F;&#601;&#x1E35;&#257; &#x1E25;&#259;mi&#353;&#353;&acirc;-le&#x1E25;em t&#601;n&acirc; &#x1E07;&#601;y&#257;&#x1E0F;&icirc; &#8217;w&#333; hannim&#601;&#x1E63;&#257;&#8217;: </P>
<P>5&nbsp;wayy<sup>a</sup>&#8216;an hak&#333;h&#275;n &#8217;e&#x1E6F;-d&#257;wi&#x1E0F; wayy&#333;&#8217;mer &#8217;&ecirc;n-le&#x1E25;em &#x1E25;&#333;l &#8217;el-t<sup>a</sup>&#x1E25;a&#x1E6F; y&#257;&#x1E0F;&icirc; k&icirc;-&#8217;im-le&#x1E25;em q&#333;&#x1E0F;e&#353; y&#275;&#353; &#8217;im-ni&#353;&#601;m&#601;r&ucirc; hann&#601;&#8216;&#257;r&icirc;m &#8217;a&#x1E35;&#601; m&#275;&#8217;i&#353;&#353;&acirc;: f</P>
<P>6&nbsp;wayy<sup>a</sup>&#8216;an d&#257;wi&#x1E0F; &#8217;e&#x1E6F;-hak&#333;h&#275;n wayy&#333;&#8217;mer lw&#333; k&icirc; &#8217;im-&#8217;i&#353;&#353;&acirc; &#8216;&#259;&#x1E63;ur&acirc;-l&#257;n&ucirc; ki&#x1E6F;&#601;mw&#333;l &#353;il&#601;&#353;&#333;m b&#601;&#x1E63;&#275;&#8217;&#x1E6F;&icirc; wayyih&#601;y&ucirc; &#x1E35;&#601;l&ecirc;-hann&#601;&#8216;&#257;r&icirc;m q&#333;&#x1E0F;e&#353; w&#601;h&ucirc;&#8217; dere&#x1E35;&#601; &#x1E25;&#333;l w&#601;&#8217;af k&icirc; hayyw&#333;m yiq&#601;da&#353; bakel&icirc;: </P>
<P>7&nbsp;wayyiten-lw&#333; hak&#333;h&#275;n q&#333;&#x1E0F;e&#353; k&icirc; l&#333;&#8217;-h&#257;y&acirc; &#353;&#257;m le&#x1E25;em k&icirc;-&#8217;im-le&#x1E25;em hap&#257;n&icirc;m hamm&ucirc;s&#257;r&icirc;m millif&#601;n&ecirc; y&#601;hw&acirc; l&#257;&#347;&ucirc;m le&#x1E25;em &#x1E25;&#333;m b&#601;yw&#333;m hill&#257;q&#601;&#x1E25;w&#333;: </P>
<P>8&nbsp;w&#601;&#353;&#257;m &#8217;&icirc;&#353; m&#275;&#8216;a&#x1E07;&#601;&#x1E0F;&ecirc; &#353;&#257;&#8217;&ucirc;l bayyw&#333;m hah&ucirc;&#8217; ne&#8216;&#601;&#x1E63;&#257;r lif&#601;n&ecirc; y&#601;hw&acirc; &ucirc;&#353;&#601;mw&#333; d&#333;&#8217;&#275;&#x1E21; h&#257;&#8217;&#259;&#x1E0F;&#333;m&icirc; &#8217;ab&icirc;r h&#257;r&#333;&#8216;&icirc;m &#8217;&#259;&#353;er l&#601;&#353;&#257;&#8217;&ucirc;l: </P>
<P>9&nbsp;wayy&#333;&#8217;mer d&#257;wi&#x1E0F; la&#8217;&#259;&#x1E25;&icirc;mele&#x1E35;&#601; w&#601;&#8217;&icirc;n ye&#353;-p&#333;h &#x1E6F;<sup>a</sup>&#x1E25;a&#x1E6F;-y&#257;&#x1E0F;&#601;&#x1E35;&#257; &#x1E25;&#259;n&icirc;&#x1E6F; &#8217;w&#333;-&#x1E25;&#257;re&#x1E07; k&icirc; &#x1E21;am-&#x1E25;ar&#601;b&icirc; w&#601;&#x1E21;am-k&#275;lay l&#333;&#8217;-l&#257;q<sup>a</sup>&#x1E25;&#601;t&icirc; &#x1E07;&#601;y&#257;&#x1E0F;&icirc; k&icirc;-h&#257;y&acirc; &#x1E0F;&#601;&#x1E07;ar-hammele&#x1E35;&#601; n&#257;&#x1E25;&ucirc;&#x1E63;: s</P>
<P>10&nbsp;wayy&#333;&#8217;mer hak&#333;h&#275;n &#x1E25;ere&#x1E07; g&#257;l&#601;y&#257;&#x1E6F; hap&#601;li&#353;&#601;t&icirc; &#8217;&#259;&#353;er-hik&icirc;&#x1E6F;&#257;| b&#601;&#8216;&#275;meq h&#257;&#8217;&#275;l&acirc; hinn&#275;h-h&icirc;&#8217; l&ucirc;&#x1E6D;&acirc; &#x1E07;a&#347;&#347;im&#601;l&acirc; &#8217;<sup>a</sup>&#x1E25;&#259;r&ecirc; h&#257;&#8217;&#275;fw&#333;&#x1E0F; &#8217;im-&#8217;&#333;&#x1E6F;&#257;h tiqq<sup>a</sup>&#x1E25;-l&#601;&#x1E35;&#257; q&#257;&#x1E25; k&icirc; &#8217;&ecirc;n &#8217;<sup>a</sup>&#x1E25;ere&#x1E6F; z&ucirc;l&#257;&#x1E6F;&#257;h b&#257;zeh wayy&#333;&#8217;mer d&#257;wi&#x1E0F; &#8217;&ecirc;n k&#257;mw&#333;h&#257; t&#601;nenn&acirc; ll&icirc;: </P>
<P>11&nbsp;wayy&#257;q&#257;m d&#257;wi&#x1E0F; wayyi&#x1E07;&#601;r<sup>a</sup>&#x1E25; bayyw&#333;m-hah&ucirc;&#8217; mip&#601;n&ecirc; &#353;&#257;&#8217;&ucirc;l wayy&#257;&#x1E07;&#333;&#8217; &#8217;el-&#8217;&#257;&#x1E35;&icirc;&#353; mele&#x1E35;&#601; ga&#x1E6F;: </P>
<P>12&nbsp;wayy&#333;&#8217;m&#601;r&ucirc; &#8216;a&#x1E07;&#601;&#x1E0F;&ecirc; &#8217;&#257;&#x1E35;&icirc;&#353; &#8217;&#275;l&#257;yw h&#259;lw&#333;&#8217;-zeh &#x1E0F;&#257;wi&#x1E0F; mele&#x1E35;&#601; h&#257;&#8217;&#257;re&#x1E63; h&#259;lw&#333;&#8217; l&#257;zeh y<sup>a</sup>&#8216;&#259;n&ucirc; &#x1E07;amm&#601;&#x1E25;&#333;lw&#333;&#x1E6F; l&#275;&#8217;m&#333;r hik&acirc; &#353;&#257;&#8217;&ucirc;l <font color="brown">b&#601;&#8217;&#259;l&#257;f&#257;w</font> <font color="blue">ba&#8217;&#259;l&#257;f&#257;yw</font> w&#601;&#x1E0F;&#257;wi&#x1E0F; <font color="brown">b&#601;ri&#x1E07;&#601;&#x1E07;&#333;&#x1E6F;&#257;w</font> <font color="blue">b&#601;ri&#x1E07;&#601;&#x1E07;&#333;&#x1E6F;&#257;yw:</font> </P>
<P>13&nbsp;wayy&#257;&#347;em d&#257;wi&#x1E0F; &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh bil&#601;&#x1E07;&#257;&#x1E07;w&#333; wayyir&#257;&#8217; m&#601;&#8217;&#333;&#x1E0F; mip&#601;n&ecirc; &#8217;&#257;&#x1E35;&icirc;&#353; mele&#x1E35;&#601;-ga&#x1E6F;: </P>
<P>14&nbsp;way&#601;&#353;annw&#333; &#8217;e&#x1E6F;-&#x1E6D;<sup>a</sup>&#8216;&#601;mw&#333; b&#601;&#8216;&ecirc;n&ecirc;hem wayyi&#x1E6F;&#601;h&#333;l&#275;l b&#601;y&#257;&#x1E0F;&#257;m <font color="brown">way&#601;&#x1E6F;&#257;w</font> <font color="blue">way&#601;&#x1E6F;&#257;yw</font> &#8216;al-dal&#601;&#x1E6F;w&#333;&#x1E6F; ha&#353;&#353;<sup>a</sup>&#8216;ar wayyw&#333;re&#x1E0F; r&icirc;rw&#333; &#8217;el-z&#601;q&#257;nw&#333;: </P>
<P>15&nbsp;wayy&#333;&#8217;mer &#8217;&#257;&#x1E35;&icirc;&#353; &#8217;el-&#8216;&#259;&#x1E07;&#257;&#x1E0F;&#257;yw hinn&#275;h &#x1E6F;ir&#601;&#8217;&ucirc; &#8217;&icirc;&#353; mi&#353;&#601;tag&#275;&#8216;a l&#257;mm&acirc; t&#257;&#x1E07;&icirc;&#8217;&ucirc; &#8217;&#333;&#x1E6F;w&#333; &#8217;&#275;l&#257;y: </P>
<P>16&nbsp;&#x1E25;&#259;sar m&#601;&#353;ug&#257;&#8216;&icirc;m &#8217;&#257;n&icirc; k&icirc;-h&#259;&#x1E07;&#275;&#8217;&#x1E6F;em &#8217;e&#x1E6F;-zeh l&#601;hi&#353;&#601;tag&#275;&#8216;a &#8216;&#257;l&#257;y h&#259;zeh y&#257;&#x1E07;w&#333;&#8217; &#8217;el-b&ecirc;&#x1E6F;&icirc;: s</P>
</TD>
</TABLE>
<P><HR>
<CENTER>
<A HREF="sa1022.htm">Next: 1 Samuel (1 Shmuel) Chapter 22</A></CENTER>
</BODY>
</HTML>
