<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen029.htm">Polyglot</A>&nbsp;
<A HREF="../kjv/gen029.htm">KJV</A>&nbsp;
<A HREF="../sep/gen029.htm">Sep</A>&nbsp;
<A HREF="../vul/gen029.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen028.htm">Previous</A>&nbsp;
<A HREF="gen030.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 29</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשָּׂ֥א יַעֲקֹ֖ב רַגְלָ֑יו וַיֵּ֖לֶךְ אַ֥רְצָה בְנֵי־קֶֽדֶם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֞רְא וְהִנֵּ֧ה בְאֵ֣ר בַּשָּׂדֶ֗ה וְהִנֵּה־שָׁ֞ם שְׁלֹשָׁ֤ה עֶדְרֵי־צֹאן֙ רֹבְצִ֣ים עָלֶ֔יהָ כִּ֚י מִן־הַבְּאֵ֣ר הַהִ֔וא יַשְׁק֖וּ הָעֲדָרִ֑ים וְהָאֶ֥בֶן גְּדֹלָ֖ה עַל־פִּ֥י הַבְּאֵֽר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְנֶאֶסְפוּ־שָׁ֣מָּה כָל־הָעֲדָרִ֗ים וְגָלֲל֤וּ אֶת־הָאֶ֙בֶן֙ מֵעַל֙ פִּ֣י הַבְּאֵ֔ר וְהִשְׁק֖וּ אֶת־הַצֹּ֑אן וְהֵשִׁ֧יבוּ אֶת־הָאֶ֛בֶן עַל־פִּ֥י הַבְּאֵ֖ר לִמְקֹמָֽהּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֤אמֶר לָהֶם֙ יַעֲקֹ֔ב אַחַ֖י מֵאַ֣יִן אַתֶּ֑ם וַיֹּ֣אמְר֔וּ מֵחָרָ֖ן אֲנָֽחְנוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר לָהֶ֔ם הַיְדַעְתֶּ֖ם אֶת־לָבָ֣ן בֶּן־נָח֑וֹר וַיֹּאמְר֖וּ יָדָֽעְנוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֥אמֶר לָהֶ֖ם הֲשָׁל֣וֹם ל֑וֹ וַיֹּאמְר֣וּ שָׁל֔וֹם וְהִנֵּה֙ רָחֵ֣ל בִּתּ֔וֹ בָּאָ֖ה עִם־הַצֹּֽאן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֗אמֶר הֵ֥ן עוֹד֙ הַיּ֣וֹם גָּד֔וֹל לֹא־עֵ֖ת הֵאָסֵ֣ף הַמִּקְנֶ֑ה הַשְׁק֥וּ הַצֹּ֖אן וּלְכ֥וּ רְעֽוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּאמְרוּ֮ לֹ֣א נוּכַל֒ עַ֣ד אֲשֶׁ֤ר יֵאָֽסְפוּ֙ כָּל־הָ֣עֲדָרִ֔ים וְגָֽלֲלוּ֙ אֶת־הָאֶ֔בֶן מֵעַ֖ל פִּ֣י הַבְּאֵ֑ר וְהִשְׁקִ֖ינוּ הַצֹּֽאן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עוֹדֶ֖נּוּ מְדַבֵּ֣ר עִמָּ֑ם וְרָחֵ֣ל׀ בָּ֗אָה עִם־הַצֹּאן֙ אֲשֶׁ֣ר לְאָבִ֔יהָ כִּ֥י רֹעָ֖ה הִֽוא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְהִ֡י כַּאֲשֶׁר֩ רָאָ֨ה יַעֲקֹ֜ב אֶת־רָחֵ֗ל בַּת־לָבָן֙ אֲחִ֣י אִמּ֔וֹ וְאֶת־צֹ֥אן לָבָ֖ן אֲחִ֣י אִמּ֑וֹ וַיִּגַּ֣שׁ יַעֲקֹ֗ב וַיָּ֤גֶל אֶת־הָאֶ֙בֶן֙ מֵעַל֙ פִּ֣י הַבְּאֵ֔ר וַיַּ֕שְׁקְ אֶת־צֹ֥אן לָבָ֖ן אֲחִ֥י אִמּֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּשַּׁ֥ק יַעֲקֹ֖ב לְרָחֵ֑ל וַיִּשָּׂ֥א אֶת־קֹל֖וֹ וַיֵּֽבְךְּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּגֵּ֨ד יַעֲקֹ֜ב לְרָחֵ֗ל כִּ֣י אֲחִ֤י אָבִ֙יהָ֙ ה֔וּא וְכִ֥י בֶן־רִבְקָ֖ה ה֑וּא וַתָּ֖רָץ וַתַּגֵּ֥ד לְאָבִֽיהָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִי֩ כִשְׁמֹ֨עַ לָבָ֜ן אֶת־שֵׁ֣מַע׀ יַעֲקֹ֣ב בֶּן־אֲחֹת֗וֹ וַיָּ֤רָץ לִקְרָאתוֹ֙ וַיְחַבֶּק־לוֹ֙ וַיְנַשֶּׁק־ל֔וֹ וַיְבִיאֵ֖הוּ אֶל־בֵּית֑וֹ וַיְסַפֵּ֣ר לְלָבָ֔ן אֵ֥ת כָּל־הַדְּבָרִ֖ים הָאֵֽלֶּה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֤אמֶר לוֹ֙ לָבָ֔ן אַ֛ךְ עַצְמִ֥י וּבְשָׂרִ֖י אָ֑תָּה וַיֵּ֥שֶׁב עִמּ֖וֹ חֹ֥דֶשׁ יָמִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֤אמֶר לָבָן֙ לְיַעֲקֹ֔ב הֲכִי־אָחִ֣י אַ֔תָּה וַעֲבַדְתַּ֖נִי חִנָּ֑ם הַגִּ֥ידָה לִּ֖י מַה־מַּשְׂכֻּרְתֶּֽךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּלְלָבָ֖ן שְׁתֵּ֣י בָנ֑וֹת שֵׁ֤ם הַגְּדֹלָה֙ לֵאָ֔ה וְשֵׁ֥ם הַקְּטַנָּ֖ה רָחֵֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְעֵינֵ֥י לֵאָ֖ה רַכּ֑וֹת וְרָחֵל֙ הָֽיְתָ֔ה יְפַת־תֹּ֖אַר וִיפַ֥ת מַרְאֶֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֶּאֱהַ֥ב יַעֲקֹ֖ב אֶת־רָחֵ֑ל וַיֹּ֗אמֶר אֶֽעֱבָדְךָ֙ שֶׁ֣בַע שָׁנִ֔ים בְּרָחֵ֥ל בִּתְּךָ֖ הַקְּטַנָּֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֣אמֶר לָבָ֗ן ט֚וֹב<font color="red"><sup>3</font></sup> תִּתִּ֣י אֹתָ֣הּ לָ֔ךְ מִתִּתִּ֥י אֹתָ֖הּ לְאִ֣ישׁ אַחֵ֑ר שְׁבָ֖ה עִמָּדִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּעֲבֹ֧ד יַעֲקֹ֛ב בְּרָחֵ֖ל שֶׁ֣בַע שָׁנִ֑ים וַיִּהְי֤וּ בְעֵינָיו֙ כְּיָמִ֣ים אֲחָדִ֔ים בְּאַהֲבָת֖וֹ אֹתָֽהּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֨אמֶר יַעֲקֹ֤ב אֶל־לָבָן֙ הָבָ֣ה אֶת־אִשְׁתִּ֔י כִּ֥י מָלְא֖וּ יָמָ֑י וְאָב֖וֹאָה אֵלֶֽיהָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֶּאֱסֹ֥ף לָבָ֛ן אֶת־כָּל־אַנְשֵׁ֥י הַמָּק֖וֹם וַיַּ֥עַשׂ מִשְׁתֶּֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְהִ֣י בָעֶ֔רֶב וַיִּקַּח֙ אֶת־לֵאָ֣ה בִתּ֔וֹ וַיָּבֵ֥א אֹתָ֖הּ אֵלָ֑יו וַיָּבֹ֖א אֵלֶֽיהָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּתֵּ֤ן לָבָן֙ לָ֔הּ אֶת־זִלְפָּ֖ה שִׁפְחָת֑וֹ לְלֵאָ֥ה בִתּ֖וֹ שִׁפְחָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֣י בַבֹּ֔קֶר וְהִנֵּה־הִ֖וא לֵאָ֑ה וַיֹּ֣אמֶר אֶל־לָבָ֗ן מַה־זֹּאת֙ עָשִׂ֣יתָ לִּ֔י הֲלֹ֤א בְרָחֵל֙ עָבַ֣דְתִּי עִמָּ֔ךְ וְלָ֖מָּה רִמִּיתָֽנִי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֣אמֶר לָבָ֔ן לֹא־יֵעָשֶׂ֥ה כֵ֖ן בִּמְקוֹמֵ֑נוּ לָתֵ֥ת הַצְּעִירָ֖ה לִפְנֵ֥י הַבְּכִירָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;מַלֵּ֖א שְׁבֻ֣עַ זֹ֑את וְנִתְּנָ֨ה לְךָ֜ גַּם־אֶת־זֹ֗את בַּעֲבֹדָה֙ אֲשֶׁ֣ר תַּעֲבֹ֣ד עִמָּדִ֔י ע֖וֹד שֶֽׁבַע־שָׁנִ֥ים אֲחֵרֽוֹת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּ֤עַשׂ יַעֲקֹב֙ כֵּ֔ן וַיְמַלֵּ֖א שְׁבֻ֣עַ זֹ֑את וַיִּתֶּן־ל֛וֹ אֶת־רָחֵ֥ל בִּתּ֖וֹ ל֥וֹ לְאִשָּֽׁה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּתֵּ֤ן לָבָן֙ לְרָחֵ֣ל בִּתּ֔וֹ אֶת־בִּלְהָ֖ה שִׁפְחָת֑וֹ לָ֖הּ לְשִׁפְחָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיָּבֹא֙ גַּ֣ם אֶל־רָחֵ֔ל וַיֶּאֱהַ֥ב גַּֽם־אֶת־רָחֵ֖ל מִלֵּאָ֑ה וַיַּעֲבֹ֣ד עִמּ֔וֹ ע֖וֹד שֶֽׁבַע־שָׁנִ֥ים אֲחֵרֽוֹת׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּ֤רְא יְהוָה֙ כִּֽי־שְׂנוּאָ֣ה לֵאָ֔ה וַיִּפְתַּ֖ח אֶת־רַחְמָ֑הּ וְרָחֵ֖ל עֲקָרָֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַתַּ֤הַר לֵאָה֙ וַתֵּ֣לֶד בֵּ֔ן וַתִּקְרָ֥א שְׁמ֖וֹ רְאוּבֵ֑ן כִּ֣י אָֽמְרָ֗ה כִּֽי־רָאָ֤ה יְהוָה֙ בְּעָנְיִ֔י כִּ֥י עַתָּ֖ה יֶאֱהָבַ֥נִי אִישִֽׁי׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר כִּֽי־שָׁמַ֤ע יְהוָה֙ כִּֽי־שְׂנוּאָ֣ה אָנֹ֔כִי וַיִּתֶּן־לִ֖י גַּם־אֶת־זֶ֑ה וַתִּקְרָ֥א שְׁמ֖וֹ שִׁמְעֽוֹן׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר עַתָּ֤ה הַפַּ֙עַם֙ יִלָּוֶ֤ה אִישִׁי֙ אֵלַ֔י כִּֽי־יָלַ֥דְתִּי ל֖וֹ שְׁלֹשָׁ֣ה בָנִ֑ים עַל־כֵּ֥ן קָרָֽא־שְׁמ֖וֹ לֵוִֽי׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַתַּ֨הַר ע֜וֹד וַתֵּ֣לֶד בֵּ֗ן וַתֹּ֙אמֶר֙ הַפַּ֙עַם֙ אוֹדֶ֣ה אֶת־יְהוָ֔ה עַל־כֵּ֛ן קָרְאָ֥ה שְׁמ֖וֹ יְהוּדָ֑ה וַֽתַּעֲמֹ֖ד מִלֶּֽדֶת׃ </P>
</TD>
<TD WIDTH="50%">
<P>1&nbsp;wayyi&#347;&#347;&#257;&#8217; y<sup>a</sup>&#8216;&#259;q&#333;&#x1E07; ra&#x1E21;&#601;l&#257;yw wayy&#275;le&#x1E35;&#601; &#8217;ar&#601;&#x1E63;&acirc; &#x1E07;&#601;n&ecirc;-qe&#x1E0F;em: </P>
<P>2&nbsp;wayyar&#601;&#8217; w&#601;hinn&#275;h &#x1E07;&#601;&#8217;&#275;r ba&#347;&#347;&#257;&#x1E0F;eh w&#601;hinn&#275;h-&#353;&#257;m &#353;&#601;l&#333;&#353;&acirc; &#8216;e&#x1E0F;&#601;r&ecirc;-&#x1E63;&#333;&#8217;n r&#333;&#x1E07;&#601;&#x1E63;&icirc;m &#8216;&#257;leyh&#257; k&icirc; min-hab&#601;&#8217;&#275;r hahiw&#8217; ya&#353;&#601;q&ucirc; h&#257;&#8216;&#259;&#x1E0F;&#257;r&icirc;m w&#601;h&#257;&#8217;e&#x1E07;en g&#601;&#x1E0F;&#333;l&acirc; &#8216;al-p&icirc; hab&#601;&#8217;&#275;r: </P>
<P>3&nbsp;w&#601;ne&#8217;es&#601;f&ucirc;-&#353;&#257;mm&acirc; &#x1E35;&#257;l-h&#257;&#8216;&#259;&#x1E0F;&#257;r&icirc;m w&#601;&#x1E21;&#257;l&#259;l&ucirc; &#8217;e&#x1E6F;-h&#257;&#8217;e&#x1E07;en m&#275;&#8216;al p&icirc; hab&#601;&#8217;&#275;r w&#601;hi&#353;&#601;q&ucirc; &#8217;e&#x1E6F;-ha&#x1E63;&#x1E63;&#333;&#8217;n w&#601;h&#275;&#353;&icirc;&#x1E07;&ucirc; &#8217;e&#x1E6F;-h&#257;&#8217;e&#x1E07;en &#8216;al-p&icirc; hab&#601;&#8217;&#275;r lim&#601;q&#333;m&#257;h: </P>
<P>4&nbsp;wayy&#333;&#8217;mer l&acirc;em y<sup>a</sup>&#8216;&#259;q&#333;&#x1E07; &#8217;<sup>a</sup>&#x1E25;ay m&#275;&#8217;ayin &#8217;atem wayy&#333;&#8217;m&#601;r&ucirc; m&#275;&#x1E25;&#257;r&#257;n &#8217;&#259;n&#257;&#x1E25;&#601;n&ucirc;: </P>
<P>5&nbsp;wayy&#333;&#8217;mer l&acirc;em hay&#601;&#x1E0F;<sup>a</sup>&#8216;&#601;tem &#8217;e&#x1E6F;-l&#257;&#x1E07;&#257;n ben-n&#257;&#x1E25;w&#333;r wayy&#333;&#8217;m&#601;r&ucirc; y&#257;&#x1E0F;&#257;&#8216;&#601;n&ucirc;: </P>
<P>6&nbsp;wayy&#333;&#8217;mer l&acirc;em h&#259;&#353;&#257;lw&#333;m lw&#333; wayy&#333;&#8217;m&#601;r&ucirc; &#353;&#257;lw&#333;m w&#601;hinn&#275;h r&#257;&#x1E25;&#275;l bitw&#333; b&#257;&#8217;&acirc; &#8216;im-ha&#x1E63;&#x1E63;&#333;&#8217;n: </P>
<P>7&nbsp;wayy&#333;&#8217;mer h&#275;n &#8216;w&#333;&#x1E0F; hayyw&#333;m g&#257;&#x1E0F;w&#333;l l&#333;&#8217;-&#8216;&#275;&#x1E6F; h&#275;&#8217;&#257;s&#275;f hammiq&#601;neh ha&#353;&#601;q&ucirc; ha&#x1E63;&#x1E63;&#333;&#8217;n &ucirc;l&#601;&#x1E35;&ucirc; r&#601;&#8216;&ucirc;: </P>
<P>8&nbsp;wayy&#333;&#8217;m&#601;r&ucirc; l&#333;&#8217; n&ucirc;&#x1E35;al &#8216;a&#x1E0F; &#8217;&#259;&#353;er y&#275;&#8217;&#257;s&#601;f&ucirc; k&#257;l-h&#257;&#8216;&#259;&#x1E0F;&#257;r&icirc;m w&#601;&#x1E21;&#257;l&#259;l&ucirc; &#8217;e&#x1E6F;-h&#257;&#8217;e&#x1E07;en m&#275;&#8216;al p&icirc; hab&#601;&#8217;&#275;r w&#601;hi&#353;&#601;q&icirc;n&ucirc; ha&#x1E63;&#x1E63;&#333;&#8217;n: </P>
<P>9&nbsp;&#8216;w&#333;&#x1E0F;enn&ucirc; m&#601;&#x1E0F;ab&#275;r &#8216;imm&#257;m w&#601;r&#257;&#x1E25;&#275;l| b&#257;&#8217;&acirc; &#8216;im-ha&#x1E63;&#x1E63;&#333;&#8217;n &#8217;&#259;&#353;er l&#601;&#8217;&#257;&#x1E07;&icirc;h&#257; k&icirc; r&#333;&#8216;&acirc; hiw&#8217;: </P>
<P>10&nbsp;way&#601;h&icirc; ka&#8217;&#259;&#353;er r&#257;&#8217;&acirc; y<sup>a</sup>&#8216;&#259;q&#333;&#x1E07; &#8217;e&#x1E6F;-r&#257;&#x1E25;&#275;l ba&#x1E6F;-l&#257;&#x1E07;&#257;n &#8217;&#259;&#x1E25;&icirc; &#8217;immw&#333; w&#601;&#8217;e&#x1E6F;-&#x1E63;&#333;&#8217;n l&#257;&#x1E07;&#257;n &#8217;&#259;&#x1E25;&icirc; &#8217;immw&#333; wayyiga&#353; y<sup>a</sup>&#8216;&#259;q&#333;&#x1E07; wayy&#257;&#x1E21;el &#8217;e&#x1E6F;-h&#257;&#8217;e&#x1E07;en m&#275;&#8216;al p&icirc; hab&#601;&#8217;&#275;r wayya&#353;&#601;q&#601; &#8217;e&#x1E6F;-&#x1E63;&#333;&#8217;n l&#257;&#x1E07;&#257;n &#8217;&#259;&#x1E25;&icirc; &#8217;immw&#333;: </P>
<P>11&nbsp;wayyi&#353;&#353;aq y<sup>a</sup>&#8216;&#259;q&#333;&#x1E07; l&#601;r&#257;&#x1E25;&#275;l wayyi&#347;&#347;&#257;&#8217; &#8217;e&#x1E6F;-q&#333;lw&#333; wayy&#275;&#x1E07;&#601;&#x1E35;&#x1E35;&#601;: </P>
<P>12&nbsp;wayyag&#275;&#x1E0F; y<sup>a</sup>&#8216;&#259;q&#333;&#x1E07; l&#601;r&#257;&#x1E25;&#275;l k&icirc; &#8217;&#259;&#x1E25;&icirc; &#8217;&#257;&#x1E07;&icirc;h&#257; h&ucirc;&#8217; w&#601;&#x1E35;&icirc; &#x1E07;en-ri&#x1E07;&#601;q&acirc; h&ucirc;&#8217; wat&#257;r&#257;&#x1E63; watag&#275;&#x1E0F; l&#601;&#8217;&#257;&#x1E07;&icirc;h&#257;: </P>
<P>13&nbsp;way&#601;h&icirc; &#x1E35;i&#353;&#601;m&#333;&#8216;a l&#257;&#x1E07;&#257;n &#8217;e&#x1E6F;-&#353;&#275;m<sup>a</sup>&#8216;| y<sup>a</sup>&#8216;&#259;q&#333;&#x1E07; ben-&#8217;&#259;&#x1E25;&#333;&#x1E6F;w&#333; wayy&#257;r&#257;&#x1E63; liq&#601;r&#257;&#8217;&#x1E6F;w&#333; way&#601;&#x1E25;abeq-lw&#333; way&#601;na&#353;&#353;eq-lw&#333; way&#601;&#x1E07;&icirc;&#8217;&#275;h&ucirc; &#8217;el-b&ecirc;&#x1E6F;w&#333; way&#601;sap&#275;r l&#601;l&#257;&#x1E07;&#257;n &#8217;&#275;&#x1E6F; k&#257;l-had&#601;&#x1E07;&#257;r&icirc;m h&#257;&#8217;&#275;lleh: </P>
<P>14&nbsp;wayy&#333;&#8217;mer lw&#333; l&#257;&#x1E07;&#257;n &#8217;a&#x1E35;&#601; &#8216;a&#x1E63;&#601;m&icirc; &ucirc;&#x1E07;&#601;&#347;&#257;r&icirc; &#8217;&#257;t&acirc; wayy&#275;&#353;e&#x1E07; &#8216;immw&#333; &#x1E25;&#333;&#x1E0F;e&#353; y&#257;m&icirc;m: </P>
<P>15&nbsp;wayy&#333;&#8217;mer l&#257;&#x1E07;&#257;n l&#601;y<sup>a</sup>&#8216;&#259;q&#333;&#x1E07; h&#259;&#x1E35;&icirc;-&#8217;&#257;&#x1E25;&icirc; &#8217;at&acirc; w<sup>a</sup>&#8216;&#259;&#x1E07;a&#x1E0F;&#601;tan&icirc; &#x1E25;inn&#257;m hag&icirc;&#x1E0F;&acirc; ll&icirc; mah-mma&#347;&#601;kur&#601;te&#x1E35;&#257;: </P>
<P>16&nbsp;&ucirc;l&#601;l&#257;&#x1E07;&#257;n &#353;&#601;t&ecirc; &#x1E07;&#257;nw&#333;&#x1E6F; &#353;&#275;m hag&#601;&#x1E0F;&#333;l&acirc; l&#275;&#8217;&acirc; w&#601;&#353;&#275;m haqq&#601;&#x1E6D;ann&acirc; r&#257;&#x1E25;&#275;l: </P>
<P>17&nbsp;w&#601;&#8216;&ecirc;n&ecirc; l&#275;&#8217;&acirc; rakw&#333;&#x1E6F; w&#601;r&#257;&#x1E25;&#275;l h&#257;y&#601;&#x1E6F;&acirc; y&#601;fa&#x1E6F;-t&#333;&#8217;ar w&icirc;fa&#x1E6F; mar&#601;&#8217;eh: </P>
<P>18&nbsp;wayye&#8217;&#277;ha&#x1E07; y<sup>a</sup>&#8216;&#259;q&#333;&#x1E07; &#8217;e&#x1E6F;-r&#257;&#x1E25;&#275;l wayy&#333;&#8217;mer &#8217;e&#8216;&#277;&#x1E07;&#257;&#x1E0F;&#601;&#x1E35;&#257; &#353;e&#x1E07;<sup>a</sup>&#8216; &#353;&#257;n&icirc;m b&#601;r&#257;&#x1E25;&#275;l bit&#601;&#x1E35;&#257; haqq&#601;&#x1E6D;ann&acirc;: </P>
<P>19&nbsp;wayy&#333;&#8217;mer l&#257;&#x1E07;&#257;n &#x1E6D;w&#333;&#x1E07;<font color="red"><sup>3</font></sup> tit&icirc; &#8217;&#333;&#x1E6F;&#257;h l&#257;&#x1E35;&#601; mitit&icirc; &#8217;&#333;&#x1E6F;&#257;h l&#601;&#8217;&icirc;&#353; &#8217;<sup>a</sup>&#x1E25;&#275;r &#353;&#601;&#x1E07;&acirc; &#8216;imm&#257;&#x1E0F;&icirc;: </P>
<P>20&nbsp;wayy<sup>a</sup>&#8216;&#259;&#x1E07;&#333;&#x1E0F; y<sup>a</sup>&#8216;&#259;q&#333;&#x1E07; b&#601;r&#257;&#x1E25;&#275;l &#353;e&#x1E07;<sup>a</sup>&#8216; &#353;&#257;n&icirc;m wayyih&#601;y&ucirc; &#x1E07;&#601;&#8216;&ecirc;n&#257;yw k&#601;y&#257;m&icirc;m &#8217;&#259;&#x1E25;&#257;&#x1E0F;&icirc;m b&#601;&#8217;ah&#259;&#x1E07;&#257;&#x1E6F;w&#333; &#8217;&#333;&#x1E6F;&#257;h: </P>
<P>21&nbsp;wayy&#333;&#8217;mer y<sup>a</sup>&#8216;&#259;q&#333;&#x1E07; &#8217;el-l&#257;&#x1E07;&#257;n h&#257;&#x1E07;&acirc; &#8217;e&#x1E6F;-&#8217;i&#353;&#601;t&icirc; k&icirc; m&#257;l&#601;&#8217;&ucirc; y&#257;m&#257;y w&#601;&#8217;&#257;&#x1E07;w&#333;&#8217;&acirc; &#8217;&#275;leyh&#257;: </P>
<P>22&nbsp;wayye&#8217;&#277;s&#333;f l&#257;&#x1E07;&#257;n &#8217;e&#x1E6F;-k&#257;l-&#8217;an&#601;&#353;&ecirc; hamm&#257;qw&#333;m wayy<sup>a</sup>&#8216;a&#347; mi&#353;&#601;teh: </P>
<P>23&nbsp;way&#601;h&icirc; &#x1E07;&#257;&#8216;ere&#x1E07; wayyiqq<sup>a</sup>&#x1E25; &#8217;e&#x1E6F;-l&#275;&#8217;&acirc; &#x1E07;itw&#333; wayy&#257;&#x1E07;&#275;&#8217; &#8217;&#333;&#x1E6F;&#257;h &#8217;&#275;l&#257;yw wayy&#257;&#x1E07;&#333;&#8217; &#8217;&#275;leyh&#257;: </P>
<P>24&nbsp;wayyit&#275;n l&#257;&#x1E07;&#257;n l&#257;h &#8217;e&#x1E6F;-zil&#601;p&acirc; &#353;if&#601;&#x1E25;&#257;&#x1E6F;w&#333; l&#601;l&#275;&#8217;&acirc; &#x1E07;itw&#333; &#353;if&#601;&#x1E25;&acirc;: </P>
<P>25&nbsp;way&#601;h&icirc; &#x1E07;ab&#333;qer w&#601;hinn&#275;h-hiw&#8217; l&#275;&#8217;&acirc; wayy&#333;&#8217;mer &#8217;el-l&#257;&#x1E07;&#257;n mah-zz&#333;&#8217;&#x1E6F; &#8216;&#257;&#347;&icirc;&#x1E6F;&#257; ll&icirc; h&#259;l&#333;&#8217; &#x1E07;&#601;r&#257;&#x1E25;&#275;l &#8216;&#257;&#x1E07;a&#x1E0F;&#601;t&icirc; &#8216;imm&#257;&#x1E35;&#601; w&#601;l&#257;mm&acirc; rimm&icirc;&#x1E6F;&#257;n&icirc;: </P>
<P>26&nbsp;wayy&#333;&#8217;mer l&#257;&#x1E07;&#257;n l&#333;&#8217;-y&#275;&#8216;&#257;&#347;eh &#x1E35;&#275;n bim&#601;qw&#333;m&#275;n&ucirc; l&#257;&#x1E6F;&#275;&#x1E6F; ha&#x1E63;&#x1E63;&#601;&#8216;&icirc;r&acirc; lif&#601;n&ecirc; hab&#601;&#x1E35;&icirc;r&acirc;: </P>
<P>27&nbsp;mall&#275;&#8217; &#353;&#601;&#x1E07;u&#8216;a z&#333;&#8217;&#x1E6F; w&#601;nit&#601;n&acirc; l&#601;&#x1E35;&#257; gam-&#8217;e&#x1E6F;-z&#333;&#8217;&#x1E6F; b<sup>a</sup>&#8216;&#259;&#x1E07;&#333;&#x1E0F;&acirc; &#8217;&#259;&#353;er t<sup>a</sup>&#8216;&#259;&#x1E07;&#333;&#x1E0F; &#8216;imm&#257;&#x1E0F;&icirc; &#8216;w&#333;&#x1E0F; &#353;e&#x1E07;<sup>a</sup>&#8216;-&#353;&#257;n&icirc;m &#8217;&#259;&#x1E25;&#275;rw&#333;&#x1E6F;: </P>
<P>28&nbsp;wayy<sup>a</sup>&#8216;a&#347; y<sup>a</sup>&#8216;&#259;q&#333;&#x1E07; k&#275;n way&#601;mall&#275;&#8217; &#353;&#601;&#x1E07;u&#8216;a z&#333;&#8217;&#x1E6F; wayyiten-lw&#333; &#8217;e&#x1E6F;-r&#257;&#x1E25;&#275;l bitw&#333; lw&#333; l&#601;&#8217;i&#353;&#353;&acirc;: </P>
<P>29&nbsp;wayyit&#275;n l&#257;&#x1E07;&#257;n l&#601;r&#257;&#x1E25;&#275;l bitw&#333; &#8217;e&#x1E6F;-bil&#601;h&acirc; &#353;if&#601;&#x1E25;&#257;&#x1E6F;w&#333; l&#257;h l&#601;&#353;if&#601;&#x1E25;&acirc;: </P>
<P>30&nbsp;wayy&#257;&#x1E07;&#333;&#8217; gam &#8217;el-r&#257;&#x1E25;&#275;l wayye&#8217;&#277;ha&#x1E07; gam-&#8217;e&#x1E6F;-r&#257;&#x1E25;&#275;l mill&#275;&#8217;&acirc; wayy<sup>a</sup>&#8216;&#259;&#x1E07;&#333;&#x1E0F; &#8216;immw&#333; &#8216;w&#333;&#x1E0F; &#353;e&#x1E07;<sup>a</sup>&#8216;-&#353;&#257;n&icirc;m &#8217;&#259;&#x1E25;&#275;rw&#333;&#x1E6F;: </P>
<P>31&nbsp;wayyar&#601;&#8217; y&#601;hw&acirc; k&icirc;-&#347;&#601;n&ucirc;&#8217;&acirc; l&#275;&#8217;&acirc; wayyif&#601;t<sup>a</sup>&#x1E25; &#8217;e&#x1E6F;-r<sup>a</sup>&#x1E25;&#601;m&#257;h w&#601;r&#257;&#x1E25;&#275;l &#8216;&#259;q&#257;r&acirc;: </P>
<P>32&nbsp;watahar l&#275;&#8217;&acirc; wat&#275;le&#x1E0F; b&#275;n watiq&#601;r&#257;&#8217; &#353;&#601;mw&#333; r&#601;&#8217;&ucirc;&#x1E07;&#275;n k&icirc; &#8217;&#257;m&#601;r&acirc; k&icirc;-r&#257;&#8217;&acirc; y&#601;hw&acirc; b&#601;&#8216;&#257;n&#601;y&icirc; k&icirc; &#8216;at&acirc; ye&#8217;&#277;h&#257;&#x1E07;an&icirc; &#8217;&icirc;&#353;&icirc;: </P>
<P>33&nbsp;watahar &#8216;w&#333;&#x1E0F; wat&#275;le&#x1E0F; b&#275;n wat&#333;&#8217;mer k&icirc;-&#353;&#257;m<sup>a</sup>&#8216; y&#601;hw&acirc; k&icirc;-&#347;&#601;n&ucirc;&#8217;&acirc; &#8217;&#257;n&#333;&#x1E35;&icirc; wayyiten-l&icirc; gam-&#8217;e&#x1E6F;-zeh watiq&#601;r&#257;&#8217; &#353;&#601;mw&#333; &#353;im&#601;&#8216;w&#333;n: </P>
<P>34&nbsp;watahar &#8216;w&#333;&#x1E0F; wat&#275;le&#x1E0F; b&#275;n wat&#333;&#8217;mer &#8216;at&acirc; hap<sup>a</sup>&#8216;am yill&#257;weh &#8217;&icirc;&#353;&icirc; &#8217;&#275;lay k&icirc;-y&#257;la&#x1E0F;&#601;t&icirc; lw&#333; &#353;&#601;l&#333;&#353;&acirc; &#x1E07;&#257;n&icirc;m &#8216;al-k&#275;n q&#257;r&#257;&#8217;-&#353;&#601;mw&#333; l&#275;w&icirc;: </P>
<P>35&nbsp;watahar &#8216;w&#333;&#x1E0F; wat&#275;le&#x1E0F; b&#275;n wat&#333;&#8217;mer hap<sup>a</sup>&#8216;am &#8217;w&#333;&#x1E0F;eh &#8217;e&#x1E6F;-y&#601;hw&acirc; &#8216;al-k&#275;n q&#257;r&#601;&#8217;&acirc; &#353;&#601;mw&#333; y&#601;h&ucirc;&#x1E0F;&acirc; wat<sup>a</sup>&#8216;&#259;m&#333;&#x1E0F; mille&#x1E0F;e&#x1E6F;: </P>
</TD>
</TABLE>
<P><HR>
<CENTER>
<A HREF="gen030.htm">Next: Genesis (Bereshit) Chapter 30</A></CENTER>
</BODY>
</HTML>
