[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg2001)  [KJV](../kjv/kg2001)  [Sep](../sep/kg2001.md) 
[Vul](../vul/kg2001.md)   
  
[2 Kings (2 Melakhim) Index](kg2.md)  
  [Previous](kg1022)  [Next](kg2002.md) 

------------------------------------------------------------------------

### Tanach (Hebrew): 2 Kings (2 Melakhim) Chapter 1

‎<span id="001">1</span> ‏וַיִּפְשַׁ֤ע מוֹאָב֙ בְּיִשְׂרָאֵ֔ל אַחֲרֵ֖י
מ֥וֹת אַחְאָֽב׃

‎<span id="002">2</span> ‏וַיִּפֹּ֨ל אֲחַזְיָ֜ה בְּעַ֣ד הַשְּׂבָכָ֗ה
בַּעֲלִיָּת֛וֹ אֲשֶׁ֥ר בְּשֹׁמְר֖וֹן וַיָּ֑חַל וַיִּשְׁלַ֣ח מַלְאָכִ֔ים
וַיֹּ֤אמֶר אֲלֵהֶם֙ לְכ֣וּ דִרְשׁ֗וּ בְּבַ֤עַל זְבוּב֙ אֱלֹהֵ֣י
עֶקְר֔וֹן אִם־אֶחְיֶ֖ה מֵחֳלִ֥י זֶֽה׃ ס

‎<span id="003">3</span> ‏וּמַלְאַ֣ךְ יְהוָ֗ה דִּבֶּר֙ אֶל־אֵלִיָּ֣ה
הַתִּשְׁבִּ֔י ק֣וּם עֲלֵ֔ה לִקְרַ֖את מַלְאֲכֵ֣י מֶֽלֶךְ־שֹׁמְר֑וֹן
וְדַבֵּ֣ר אֲלֵהֶ֔ם הַֽמִבְּלִ֤י אֵין־אֱלֹהִים֙ בְּיִשְׂרָאֵ֔ל אַתֶּם֙
הֹֽלְכִ֔ים לִדְרֹ֕שׁ בְּבַ֥עַל זְב֖וּב אֱלֹהֵ֥י עֶקְרֽוֹן׃

‎<span id="004">4</span> ‏וְלָכֵן֙ כֹּֽה־אָמַ֣ר יְהוָ֔ה הַמִּטָּ֞ה
אֲשֶׁר־עָלִ֥יתָ שָּׁ֛ם לֹֽא־תֵרֵ֥ד מִמֶּ֖נָּה כִּ֣י מ֣וֹת תָּמ֑וּת
וַיֵּ֖לֶךְ אֵלִיָּֽה׃

‎<span id="005">5</span> ‏וַיָּשׁ֥וּבוּ הַמַּלְאָכִ֖ים אֵלָ֑יו
וַיֹּ֥אמֶר אֲלֵיהֶ֖ם מַה־זֶּ֥ה שַׁבְתֶּֽם׃

‎<span id="006">6</span> ‏וַיֹּאמְר֨וּ אֵלָ֜יו אִ֣ישׁ׀ עָלָ֣ה
לִקְרָאתֵ֗נוּ וַיֹּ֣אמֶר אֵלֵינוּ֮ לְכ֣וּ שׁוּבוּ֮ אֶל־הַמֶּ֣לֶךְ
אֲשֶׁר־שָׁלַ֣ח אֶתְכֶם֒ וְדִבַּרְתֶּ֣ם אֵלָ֗יו כֹּ֚ה אָמַ֣ר יְהוָ֔ה
הַֽמִבְּלִ֤י אֵין־אֱלֹהִים֙ בְּיִשְׂרָאֵ֔ל אַתָּ֣ה שֹׁלֵ֔חַ לִדְרֹ֕שׁ
בְּבַ֥עַל זְב֖וּב אֱלֹהֵ֣י עֶקְר֑וֹן לָ֠כֵן הַמִּטָּ֞ה אֲשֶׁר־עָלִ֥יתָ
שָּׁ֛ם לֹֽא־תֵרֵ֥ד מִמֶּ֖נָּה כִּֽי־מ֥וֹת תָּמֽוּת׃

‎<span id="007">7</span> ‏וַיְדַבֵּ֣ר אֲלֵהֶ֔ם מֶ֚ה מִשְׁפַּ֣ט הָאִ֔ישׁ
אֲשֶׁ֥ר עָלָ֖ה לִקְרַאתְכֶ֑ם וַיְדַבֵּ֣ר אֲלֵיכֶ֔ם אֶת־הַדְּבָרִ֖ים
הָאֵֽלֶּה׃

‎<span id="008">8</span> ‏וַיֹּאמְר֣וּ אֵלָ֗יו אִ֚ישׁ בַּ֣עַל שֵׂעָ֔ר
וְאֵז֥וֹר ע֖וֹר אָז֣וּר בְּמָתְנָ֑יו וַיֹּאמַ֕ר אֵלִיָּ֥ה הַתִּשְׁבִּ֖י
הֽוּא׃

‎<span id="009">9</span> ‏וַיִּשְׁלַ֥ח אֵלָ֛יו שַׂר־חֲמִשִּׁ֖ים
וַחֲמִשָּׁ֑יו וַיַּ֣עַל אֵלָ֗יו וְהִנֵּה֙ יֹשֵׁב֙ עַל־רֹ֣אשׁ הָהָ֔ר
וַיְדַבֵּ֣ר אֵלָ֔יו אִ֚ישׁ הָֽאֱלֹהִ֔ים הַמֶּ֥לֶךְ דִּבֶּ֖ר רֵֽדָה׃

‎<span id="010">10</span> ‏וַיַּעֲנֶ֣ה אֵלִיָּ֗הוּ וַיְדַבֵּר֮ אֶל־שַׂ֣ר
הַחֲמִשִּׁים֒ וְאִם־אִ֤ישׁ אֱלֹהִים֙ אָ֔נִי תֵּ֤רֶד אֵשׁ֙
מִן־הַשָּׁמַ֔יִם וְתֹאכַ֥ל אֹתְךָ֖ וְאֶת־חֲמִשֶּׁ֑יךָ וַתֵּ֤רֶד אֵשׁ֙
מִן־הַשָּׁמַ֔יִם וַתֹּ֥אכַל אֹת֖וֹ וְאֶת־חֲמִשָּֽׁיו׃

‎<span id="011">11</span> ‏וַיָּ֜שָׁב וַיִּשְׁלַ֥ח אֵלָ֛יו
שַׂר־חֲמִשִּׁ֥ים אַחֵ֖ר וַחֲמִשָּׁ֑יו וַיַּ֙עַן֙ וַיְדַבֵּ֣ר אֵלָ֔יו
אִ֚ישׁ הָאֱלֹהִ֔ים כֹּֽה־אָמַ֥ר הַמֶּ֖לֶךְ מְהֵרָ֥ה רֵֽדָה׃

‎<span id="012">12</span> ‏וַיַּ֣עַן אֵלִיָּה֮ וַיְדַבֵּ֣ר אֲלֵיהֶם֒
אִם־אִ֤ישׁ הָֽאֱלֹהִים֙ אָ֔נִי תֵּ֤רֶד אֵשׁ֙ מִן־הַשָּׁמַ֔יִם וְתֹאכַ֥ל
אֹתְךָ֖ וְאֶת־חֲמִשֶּׁ֑יךָ וַתֵּ֤רֶד אֵשׁ־אֱלֹהִים֙ מִן־הַשָּׁמַ֔יִם
וַתֹּ֥אכַל אֹת֖וֹ וְאֶת־חֲמִשָּֽׁיו׃

‎<span id="013">13</span> ‏וַיָּ֗שָׁב וַיִּשְׁלַ֛ח שַׂר־חֲמִשִּׁ֥ים
שְׁלִשִׁ֖ים וַחֲמִשָּׁ֑יו וַיַּ֡עַל וַיָּבֹא֩ שַׂר־הַחֲמִשִּׁ֨ים
הַשְּׁלִישִׁ֜י וַיִּכְרַ֥ע עַל־בִּרְכָּ֣יו׀ לְנֶ֣גֶד אֵלִיָּ֗הוּ
וַיִּתְחַנֵּ֤ן אֵלָיו֙ וַיְדַבֵּ֣ר אֵלָ֔יו אִ֚ישׁ הָֽאֱלֹהִ֔ים
תִּֽיקַר־נָ֣א נַפְשִׁ֗י וְנֶ֨פֶשׁ עֲבָדֶ֥יךָֽ אֵ֛לֶּה חֲמִשִּׁ֖ים
בְּעֵינֶֽיךָ׃

‎<span id="014">14</span> ‏הִ֠נֵּה יָ֤רְדָה אֵשׁ֙ מִן־הַשָּׁמַ֔יִם
וַ֠תֹּאכַל אֶת־שְׁנֵ֞י שָׂרֵ֧י הַחֲמִשִּׁ֛ים הָרִאשֹׁנִ֖ים
וְאֶת־חֲמִשֵּׁיהֶ֑ם וְעַתָּ֕ה תִּיקַ֥ר נַפְשִׁ֖י בְּעֵינֶֽיךָ׃ ס

‎<span id="015">15</span> ‏וַיְדַבֵּ֞ר מַלְאַ֤ךְ יְהוָה֙
אֶל־אֵ֣לִיָּ֔הוּ רֵ֣ד אוֹת֔וֹ אַל־תִּירָ֖א מִפָּנָ֑יו וַיָּ֛קָם
וַיֵּ֥רֶד אוֹת֖וֹ אֶל־הַמֶּֽלֶךְ׃

‎<span id="016">16</span> ‏וַיְדַבֵּ֨ר אֵלָ֜יו כֹּֽה־אָמַ֣ר יְהוָ֗ה
יַ֜עַן אֲשֶׁר־שָׁלַ֣חְתָּ מַלְאָכִים֮ לִדְרֹשׁ֮ בְּבַ֣עַל זְבוּב֮
אֱלֹהֵ֣י עֶקְרוֹן֒ הַֽמִבְּלִ֤י אֵין־אֱלֹהִים֙ בְּיִשְׂרָאֵ֔ל לִדְרֹ֖שׁ
בִּדְבָר֑וֹ לָ֠כֵן הַמִּטָּ֞ה אֲשֶׁר־עָלִ֥יתָ שָּׁ֛ם לֹֽא־תֵרֵ֥ד
מִמֶּ֖נָּה כִּֽי־מ֥וֹת תָּמֽוּת׃

‎<span id="017">17</span> ‏וַיָּ֜מָת כִּדְבַ֥ר יְהוָ֣ה׀ אֲשֶׁר־דִּבֶּ֣ר
אֵלִיָּ֗הוּ וַיִּמְלֹ֤ךְ יְהוֹרָם֙ תַּחְתָּ֔יו פבִּשְׁנַ֣ת שְׁתַּ֔יִם
לִיהוֹרָ֥ם בֶּן־יְהוֹשָׁפָ֖ט מֶ֣לֶךְ יְהוּדָ֑ה כִּ֛י לֹֽא־הָ֥יָה ל֖וֹ
בֵּֽן׃

‎<span id="018">18</span> ‏וְיֶ֛תֶר דִּבְרֵ֥י אֲחַזְיָ֖הוּ אֲשֶׁ֣ר
עָשָׂ֑ה הֲלֽוֹא־הֵ֣מָּה כְתוּבִ֗ים עַל־סֵ֛פֶר דִּבְרֵ֥י הַיָּמִ֖ים
לְמַלְכֵ֥י יִשְׂרָאֵֽל׃ פ

1 wayyifəš<sup>a</sup>‘ mwō’āḇ bəyiśərā’ēl ’<sup>a</sup>ḥărê mwōṯ
’<sup>a</sup>ḥə’āḇ:

2 wayyipōl ’ăḥazəyâ bə‘aḏ haśśəḇāḵâ b<sup>a</sup>‘ălîyāṯwō ’ăšer
bəšōmərwōn wayyāḥal wayyišəl<sup>a</sup>ḥ malə’āḵîm wayyō’mer ’ălēhem
ləḵû ḏirəšû bəḇ<sup>a</sup>‘al zəḇûḇ ’ĕlōhê ‘eqərwōn ’im-’eḥəyeh mēḥŏlî
zeh: s

3 ûmalə’aḵə yəhwâ diber ’el-’ēlîyâ hatišəbî qûm ‘ălēh liqəra’ṯ malə’ăḵê
meleḵə-šōmərwōn wəḏabēr ’ălēhem hamibəlî ’ên-’ĕlōhîm bəyiśərā’ēl ’atem
hōləḵîm liḏərōš bəḇ<sup>a</sup>‘al zəḇûḇ ’ĕlōhê ‘eqərwōn:

4 wəlāḵēn kōh-’āmar yəhwâ hammiṭṭâ ’ăšer-‘ālîṯā ššām lō’-ṯērēḏ mimmennâ
kî mwōṯ tāmûṯ wayyēleḵə ’ēlîyâ:

5 wayyāšûḇû hammalə’āḵîm ’ēlāyw wayyō’mer ’ălêhem mah-zzeh šaḇətem:

6 wayyō’mərû ’ēlāyw ’îš\| ‘ālâ liqərā’ṯēnû wayyō’mer ’ēlênû ləḵû šûḇû
’el-hammeleḵə ’ăšer-šāl<sup>a</sup>ḥ ’eṯəḵem wəḏibarətem ’ēlāyw kōh
’āmar yəhwâ hamibəlî ’ên-’ĕlōhîm bəyiśərā’ēl ’atâ šōlēḥa liḏərōš
bəḇ<sup>a</sup>‘al zəḇûḇ ’ĕlōhê ‘eqərwōn lāḵēn hammiṭṭâ ’ăšer-‘ālîṯā
ššām lō’-ṯērēḏ mimmennâ kî-mwōṯ tāmûṯ:

7 wayəḏabēr ’ălēhem meh mišəpaṭ hā’îš ’ăšer ‘ālâ liqəra’ṯəḵem wayəḏabēr
’ălêḵem ’eṯ-hadəḇārîm hā’ēlleh:

8 wayyō’mərû ’ēlāyw ’îš b<sup>a</sup>‘al śē‘ār wə’ēzwōr ‘wōr ’āzûr
bəmāṯənāyw wayyō’mar ’ēlîyâ hatišəbî hû’:

9 wayyišəl<sup>a</sup>ḥ ’ēlāyw śar-ḥămiššîm w<sup>a</sup>ḥămiššāyw
wayy<sup>a</sup>‘al ’ēlāyw wəhinnēh yōšēḇ ‘al-rō’š hâār wayəḏabēr ’ēlāyw
’îš hā’ĕlōhîm hammeleḵə diber rēḏâ:

10 wayy<sup>a</sup>‘ăneh ’ēlîyâû wayəḏabēr ’el-śar h<sup>a</sup>ḥămiššîm
wə’im-’îš ’ĕlōhîm ’ānî tēreḏ ’ēš min-haššāmayim wəṯō’ḵal ’ōṯəḵā
wə’eṯ-ḥămiššeyḵā watēreḏ ’ēš min-haššāmayim watō’ḵal ’ōṯwō
wə’eṯ-ḥămiššāyw:

11 wayyāšāḇ wayyišəl<sup>a</sup>ḥ ’ēlāyw śar-ḥămiššîm ’<sup>a</sup>ḥēr
w<sup>a</sup>ḥămiššāyw wayy<sup>a</sup>‘an wayəḏabēr ’ēlāyw ’îš
hā’ĕlōhîm kōh-’āmar hammeleḵə məhērâ rēḏâ:

12 wayy<sup>a</sup>‘an ’ēlîyâ wayəḏabēr ’ălêhem ’im-’îš hā’ĕlōhîm ’ānî
tēreḏ ’ēš min-haššāmayim wəṯō’ḵal ’ōṯəḵā wə’eṯ-ḥămiššeyḵā watēreḏ
’ēš-’ĕlōhîm min-haššāmayim watō’ḵal ’ōṯwō wə’eṯ-ḥămiššāyw:

13 wayyāšāḇ wayyišəl<sup>a</sup>ḥ śar-ḥămiššîm šəlišîm
w<sup>a</sup>ḥămiššāyw wayy<sup>a</sup>‘al wayyāḇō’
śar-h<sup>a</sup>ḥămiššîm haššəlîšî wayyiḵər<sup>a</sup>‘ ‘al-birəkāyw\|
ləneḡeḏ ’ēlîyâû wayyiṯəḥannēn ’ēlāyw wayəḏabēr ’ēlāyw ’îš hā’ĕlōhîm
tîqar-nā’ nafəšî wənefeš ‘ăḇāḏeyḵā ’ēlleh ḥămiššîm bə‘êneyḵā:

14 hinnēh yārəḏâ ’ēš min-haššāmayim watō’ḵal ’eṯ-šənê śārê
h<sup>a</sup>ḥămiššîm hāri’šōnîm wə’eṯ-ḥămiššêhem wə‘atâ tîqar nafəšî
bə‘êneyḵā: s

15 wayəḏabēr malə’aḵə yəhwâ ’el-’ēlîyâû rēḏ ’wōṯwō ’al-tîrā’ mipānāyw
wayyāqām wayyēreḏ ’wōṯwō ’el-hammeleḵə:

16 wayəḏabēr ’ēlāyw kōh-’āmar yəhwâ y<sup>a</sup>‘an
’ăšer-šāl<sup>a</sup>ḥətā malə’āḵîm liḏərōš bəḇ<sup>a</sup>‘al zəḇûḇ
’ĕlōhê ‘eqərwōn hamibəlî ’ên-’ĕlōhîm bəyiśərā’ēl liḏərōš biḏəḇārwō lāḵēn
hammiṭṭâ ’ăšer-‘ālîṯā ššām lō’-ṯērēḏ mimmennâ kî-mwōṯ tāmûṯ:

17 wayyāmāṯ kiḏəḇar yəhwâ\| ’ăšer-diber ’ēlîyâû wayyiməlōḵə yəhwōrām
t<sup>a</sup>ḥətāyw fbišənaṯ šətayim lîhwōrām ben-yəhwōšāfāṭ meleḵə
yəhûḏâ kî lō’-hāyâ lwō bēn:

18 wəyeṯer diḇərê ’ăḥazəyâû ’ăšer ‘āśâ hălwō’-hēmmâ ḵəṯûḇîm ‘al-sēfer
diḇərê hayyāmîm ləmaləḵê yiśərā’ēl: f

------------------------------------------------------------------------

[Next: 2 Kings (2 Melakhim) Chapter 2](kg2002.md)
