[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro013)  [KJV](../kjv/pro013)  [Sep](../sep/pro013.md) 
[Vul](../vul/pro013.md)   
  
[Proverbs (Mishlei) Index](pro.md)  
  [Previous](pro012)  [Next](pro014.md) 

------------------------------------------------------------------------

### Tanach (Hebrew): Proverbs (Mishlei) Chapter 13

‎<span id="001">1</span> ‏בֵּ֣ן חָ֭כָם מ֣וּסַר אָ֑ב וְ֝לֵ֗ץ לֹא־שָׁמַ֥ע
גְּעָרָֽה׃

‎<span id="002">2</span> ‏מִפְּרִ֣י פִי־אִ֭ישׁ יֹ֣אכַל ט֑וֹב וְנֶ֖פֶשׁ
בֹּגְדִ֣ים חָמָֽס׃

‎<span id="003">3</span> ‏נֹצֵ֣ר פִּ֭יו שֹׁמֵ֣ר נַפְשׁ֑וֹ פֹּשֵׂ֥ק
שְׂ֝פָתָ֗יו מְחִתָּה־לֽוֹ׃

‎<span id="004">4</span> ‏מִתְאַוָּ֣ה וָ֭אַיִן נַפְשׁ֣וֹ עָצֵ֑ל
וְנֶ֖פֶשׁ חָרֻצִ֣ים תְּדֻשָּֽׁן׃

‎<span id="005">5</span> ‏דְּבַר־שֶׁ֭קֶר יִשְׂנָ֣א צַדִּ֑יק וְ֝רָשָׁ֗ע
יַבְאִ֥ישׁ וְיַחְפִּֽיר׃

‎<span id="006">6</span> ‏צְ֭דָקָה תִּצֹּ֣ר תָּם־דָּ֑רֶךְ וְ֝רִשְׁעָ֗ה
תְּסַלֵּ֥ף חַטָּֽאת׃

‎<span id="007">7</span> ‏יֵ֣שׁ מִ֭תְעַשֵּׁר וְאֵ֣ין כֹּ֑ל
מִ֝תְרוֹשֵׁ֗שׁ וְה֣וֹן רָֽב׃

‎<span id="008">8</span> ‏כֹּ֣פֶר נֶֽפֶשׁ־אִ֣ישׁ עָשְׁר֑וֹ וְ֝רָ֗שׁ
לֹא־שָׁמַ֥ע גְּעָרָֽה׃

‎<span id="009">9</span> ‏אוֹר־צַדִּיקִ֥ים יִשְׂמָ֑ח וְנֵ֖ר רְשָׁעִ֣ים
יִדְעָֽךְ׃

‎<span id="010">10</span> ‏רַק־בְּ֭זָדוֹן יִתֵּ֣ן מַצָּ֑ה
וְאֶת־נ֖וֹעָצִ֣ים<sup>3</sup> חָכְמָֽה׃

‎<span id="011">11</span> ‏ה֭וֹן<sup>3</sup> מֵהֶ֣בֶל יִמְעָ֑ט וְקֹבֵ֖ץ
עַל־יָ֣ד יַרְבֶּֽה׃

‎<span id="012">12</span> ‏תּוֹחֶ֣לֶת מְ֭מֻשָּׁכָה מַחֲלָה־לֵ֑ב וְעֵ֥ץ
חַ֝יִּ֗ים תַּאֲוָ֥ה בָאָֽה׃

‎<span id="013">13</span> ‏בָּ֣ז לְ֭דָבָר יֵחָ֣בֶל ל֑וֹ וִירֵ֥א
מִ֝צְוָ֗ה ה֣וּא יְשֻׁלָּֽם׃

‎<span id="014">14</span> ‏תּוֹרַ֣ת חָ֭כָם מְק֣וֹר חַיִּ֑ים לָ֝ס֗וּר
מִמֹּ֥קְשֵׁי מָֽוֶת׃

‎<span id="015">15</span> ‏שֵֽׂכֶל־ט֭וֹב<sup>3</sup> יִתֶּן־חֵ֑ן
וְדֶ֖רֶךְ בֹּגְדִ֣ים אֵיתָֽן׃

‎<span id="016">16</span> ‏כָּל־עָ֭רוּם יַעֲשֶׂ֣ה בְדָ֑עַת וּ֝כְסִ֗יל
יִפְרֹ֥שׂ אִוֶּֽלֶת׃

‎<span id="017">17</span> ‏מַלְאָ֣ךְ רָ֭שָׁע יִפֹּ֣ל בְּרָ֑ע וְצִ֖יר
אֱמוּנִ֣ים מַרְפֵּֽא׃

‎<span id="018">18</span> ‏רֵ֣ישׁ וְ֭קָלוֹן פּוֹרֵ֣עַ מוּסָ֑ר וְשׁוֹמֵ֖ר
תּוֹכַ֣חַת יְכֻבָּֽד׃

‎<span id="019">19</span> ‏תַּאֲוָ֣ה נִ֭הְיָה תֶּעֱרַ֣ב לְנָ֑פֶשׁ
וְתוֹעֲבַ֥ת כְּ֝סִילִ֗ים ס֣וּר מֵרָֽע׃

‎<span id="020">20</span> ‏הלוך הוֹלֵ֣ךְ<sup>3</sup> אֶת־חֲכָמִ֣ים וחכם
יֶחְכָּ֑ם וְרֹעֶ֖ה כְסִילִ֣ים יֵרֽוֹעַ׃

‎<span id="021">21</span> ‏חַ֭טָּאִים תְּרַדֵּ֣ף רָעָ֑ה
וְאֶת־צַ֝דִּיקִ֗ים יְשַׁלֶּם־טֽוֹב׃

‎<span id="022">22</span> ‏ט֗וֹב יַנְחִ֥יל בְּנֵֽי־בָנִ֑ים וְצָפ֥וּן
לַ֝צַּדִּ֗יק חֵ֣יל חוֹטֵֽא׃

‎<span id="023">23</span> ‏רָב־אֹ֭כֶל נִ֣יר רָאשִׁ֑ים וְיֵ֥שׁ נִ֝סְפֶּ֗ה
בְּלֹ֣א מִשְׁפָּֽט׃

‎<span id="024">24</span> ‏חוֹשֵׂ֣ךְ שִׁ֭בְטוֹ שׂוֹנֵ֣א בְנ֑וֹ
וְ֝אֹהֲב֗וֹ שִֽׁחֲר֥וֹ מוּסָֽר׃

‎<span id="025">25</span> ‏צַדִּ֗יק אֹ֭כֵל לְשֹׂ֣בַע נַפְשׁ֑וֹ וּבֶ֖טֶן
רְשָׁעִ֣ים תֶּחְסָֽר׃ פ

1 bēn ḥāḵām mûsar ’āḇ wəlēṣ lō’-šām<sup>a</sup>‘ gə‘ārâ:

2 mipərî fî-’îš yō’ḵal ṭwōḇ wənefeš bōḡəḏîm ḥāmās:

3 nōṣēr pîw šōmēr nafəšwō pōśēq śəfāṯāyw məḥitâ-lwō:

4 miṯə’aûâ wā’ayin nafəšwō ‘āṣēl wənefeš ḥāruṣîm təḏuššān:

5 dəḇar-šeqer yiśənā’ ṣadîq wərāšā‘ yaḇə’îš wəy<sup>a</sup>ḥəpîr:

6 ṣəḏāqâ tiṣṣōr tām-dāreḵə wərišə‘â təsallēf ḥaṭṭā’ṯ:

7 yēš miṯə‘aššēr wə’ên kōl miṯərwōšēš wəhwōn rāḇ:

8 kōfer nefeš-’îš ‘āšərwō wərāš lō’-šām<sup>a</sup>‘ gə‘ārâ:

9 ’wōr-ṣadîqîm yiśəmāḥ wənēr rəšā‘îm yiḏə‘āḵə:

10 raq-bəzāḏwōn yitēn maṣṣâ wə’eṯ-nwō‘āṣîm<sup>3</sup> ḥāḵəmâ:

11 hwōn<sup>3</sup> mēheḇel yimə‘āṭ wəqōḇēṣ ‘al-yāḏ yarəbeh:

12 twōḥeleṯ məmuššāḵâ m<sup>a</sup>ḥălâ-lēḇ wə‘ēṣ ḥayyîm ta’ăwâ ḇā’â:

13 bāz ləḏāḇār yēḥāḇel lwō wîrē’ miṣəwâ hû’ yəšullām:

14 twōraṯ ḥāḵām məqwōr ḥayyîm lāsûr mimmōqəšê māweṯ:

15 śēḵel-ṭwōḇ<sup>3</sup> yiten-ḥēn wəḏereḵə bōḡəḏîm ’êṯān:

16 kāl-‘ārûm y<sup>a</sup>‘ăśeh ḇəḏā‘aṯ ûḵəsîl yifərōś ’iûeleṯ:

17 malə’āḵə rāšā‘ yipōl bərā‘ wəṣîr ’ĕmûnîm marəpē’:

18 rêš wəqālwōn pwōrē‘a mûsār wəšwōmēr twōḵ<sup>a</sup>ḥaṯ yəḵubāḏ:

19 ta’ăwâ nihəyâ te‘ĕraḇ lənāfeš wəṯwō‘ăḇaṯ kəsîlîm sûr mērā‘:

20 hālwōḵə hwōlēḵə<sup>3</sup> ’eṯ-ḥăḵāmîm w<sup>a</sup>ḥăḵām yeḥəkām
wərō‘eh ḵəsîlîm yērwō‘a:

21 ḥaṭṭā’îm təradēf rā‘â wə’eṯ-ṣadîqîm yəšallem-ṭwōḇ:

22 ṭwōḇ yanəḥîl bənê-ḇānîm wəṣāfûn laṣṣadîq ḥêl ḥwōṭē’:

23 rāḇ-’ōḵel nîr rā’šîm wəyēš nisəpeh bəlō’ mišəpāṭ:

24 ḥwōśēḵə šiḇəṭwō śwōnē’ ḇənwō wə’ōhăḇwō šiḥărwō mûsār:

25 ṣadîq ’ōḵēl ləśōḇ<sup>a</sup>‘ nafəšwō ûḇeṭen rəšā‘îm teḥəsār: f

------------------------------------------------------------------------

[Next: Proverbs (Mishlei) Chapter 14](pro014.md)
