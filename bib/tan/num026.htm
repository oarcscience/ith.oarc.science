<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num026.htm">Polyglot</A>&nbsp;
<A HREF="../kjv/num026.htm">KJV</A>&nbsp;
<A HREF="../sep/num026.htm">Sep</A>&nbsp;
<A HREF="../vul/num026.htm">Vul</A>&nbsp;

<BR>
<BR><A HREF="num.htm">Numbers (Bemidbar) Index</A><BR>
&nbsp;
<A HREF="num025.htm">Previous</A>&nbsp;
<A HREF="num027.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר יְהוָה֙ אֶל־מֹשֶׁ֔ה וְאֶ֧ל אֶלְעָזָ֛ר בֶּן־אַהֲרֹ֥ן הַכֹּהֵ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;שְׂא֞וּ אֶת־רֹ֣אשׁ׀ כָּל־עֲדַ֣ת בְּנֵי־יִשְׂרָאֵ֗ל מִבֶּ֨ן עֶשְׂרִ֥ים שָׁנָ֛ה וָמַ֖עְלָה לְבֵ֣ית אֲבֹתָ֑ם כָּל־יֹצֵ֥א צָבָ֖א בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיְדַבֵּ֨ר מֹשֶׁ֜ה וְאֶלְעָזָ֧ר הַכֹּהֵ֛ן אֹתָ֖ם בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִבֶּ֛ן עֶשְׂרִ֥ים שָׁנָ֖ה וָמָ֑עְלָה כַּאֲשֶׁר֩ צִוָּ֨ה יְהוָ֤ה אֶת־מֹשֶׁה֙ וּבְנֵ֣י יִשְׂרָאֵ֔ל הַיֹּצְאִ֖ים מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רְאוּבֵ֖ן בְּכ֣וֹר יִשְׂרָאֵ֑ל בְּנֵ֣י רְאוּבֵ֗ן חֲנוֹךְ֙ מִשְׁפַּ֣חַת הַחֲנֹכִ֔י לְפַלּ֕וּא מִשְׁפַּ֖חַת הַפַּלֻּאִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לְחֶצְרֹ֕ן מִשְׁפַּ֖חַת הַֽחֶצְרוֹנִ֑י לְכַרְמִ֕י מִשְׁפַּ֖חַת הַכַּרְמִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֵ֖לֶּה מִשְׁפְּחֹ֣ת הָרֻֽאוּבֵנִ֑י<font color="red"><sup>1</font></sup> וַיִּהְי֣וּ פְקֻדֵיהֶ֗ם שְׁלֹשָׁ֤ה וְאַרְבָּעִים֙ אֶ֔לֶף וּשְׁבַ֥ע מֵא֖וֹת וּשְׁלֹשִֽׁים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבְנֵ֥י פַלּ֖וּא אֱלִיאָֽב׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּבְנֵ֣י אֱלִיאָ֔ב נְמוּאֵ֖ל וְדָתָ֣ן וַאֲבִירָ֑ם הֽוּא־דָתָ֨ן וַאֲבִירָ֜ם <font color="brown">קרואי</font> <font color="blue">קְרִיאֵ֣י</font> הָעֵדָ֗ה אֲשֶׁ֨ר הִצּ֜וּ עַל־מֹשֶׁ֤ה וְעַֽל־אַהֲרֹן֙ בַּעֲדַת־קֹ֔רַח בְּהַצֹּתָ֖ם עַל־יְהוָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַתִּפְתַּ֨ח הָאָ֜רֶץ אֶת־פִּ֗יהָ וַתִּבְלַ֥ע אֹתָ֛ם וְאֶת־קֹ֖רַח בְּמ֣וֹת הָעֵדָ֑ה בַּאֲכֹ֣ל הָאֵ֗שׁ אֵ֣ת חֲמִשִּׁ֤ים וּמָאתַ֙יִם֙ אִ֔ישׁ וַיִּהְי֖וּ לְנֵֽס׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּבְנֵי־קֹ֖רַח לֹא־מֵֽתוּ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בְּנֵ֣י שִׁמְעוֹן֮ לְמִשְׁפְּחֹתָם֒ לִנְמוּאֵ֗ל מִשְׁפַּ֙חַת֙ הַנְּמ֣וּאֵלִ֔י לְיָמִ֕ין מִשְׁפַּ֖חַת הַיָּמִינִ֑י לְיָכִ֕ין מִשְׁפַּ֖חַת הַיָּכִינִֽי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לְזֶ֕רַח מִשְׁפַּ֖חַת הַזַּרְחִ֑י לְשָׁא֕וּל מִשְׁפַּ֖חַת הַשָּׁאוּלִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֵ֖לֶּה מִשְׁפְּחֹ֣ת הַשִּׁמְעֹנִ֑י שְׁנַ֧יִם וְעֶשְׂרִ֛ים אֶ֖לֶף וּמָאתָֽיִם׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּנֵ֣י גָד֮ לְמִשְׁפְּחֹתָם֒ לִצְפ֗וֹן מִשְׁפַּ֙חַת֙ הַצְּפוֹנִ֔י לְחַגִּ֕י מִשְׁפַּ֖חַת הַֽחַגִּ֑י לְשׁוּנִ֕י מִשְׁפַּ֖חַת הַשּׁוּנִֽי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;לְאָזְנִ֕י מִשְׁפַּ֖חַת הָאָזְנִ֑י לְעֵרִ֕י מִשְׁפַּ֖חַת הָעֵרִֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;לַאֲר֕וֹד מִשְׁפַּ֖חַת הָאֲרוֹדִ֑י לְאַ֨רְאֵלִ֔י מִשְׁפַּ֖חַת הָאַרְאֵלִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֵ֛לֶּה מִשְׁפְּחֹ֥ת בְּנֵֽי־גָ֖ד לִפְקֻדֵיהֶ֑ם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בְּנֵ֥י יְהוּדָ֖ה עֵ֣ר וְאוֹנָ֑ן וַיָּ֥מָת עֵ֛ר וְאוֹנָ֖ן בְּאֶ֥רֶץ כְּנָֽעַן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּהְי֣וּ בְנֵי־יְהוּדָה֮ לְמִשְׁפְּחֹתָם֒ לְשֵׁלָ֗ה מִשְׁפַּ֙חַת֙ הַשֵּׁ֣לָנִ֔י לְפֶ֕רֶץ מִשְׁפַּ֖חַת הַפַּרְצִ֑י לְזֶ֕רַח מִשְׁפַּ֖חַת הַזַּרְחִֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּהְי֣וּ בְנֵי־פֶ֔רֶץ לְחֶצְרֹ֕ן מִשְׁפַּ֖חַת הַֽחֶצְרֹנִ֑י לְחָמ֕וּל מִשְׁפַּ֖חַת הֶחָמוּלִֽי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֵ֛לֶּה מִשְׁפְּחֹ֥ת יְהוּדָ֖ה לִפְקֻדֵיהֶ֑ם שִׁשָּׁ֧ה וְשִׁבְעִ֛ים אֶ֖לֶף וַחֲמֵ֥שׁ מֵאֽוֹת׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;בְּנֵ֤י יִשָּׂשכָר֙ לְמִשְׁפְּחֹתָ֔ם תּוֹלָ֕ע מִשְׁפַּ֖חַת הַתּוֹלָעִ֑י לְפֻוָ֕ה מִשְׁפַּ֖חַת הַפּוּנִֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;לְיָשׁ֕וּב מִשְׁפַּ֖חַת הַיָּשׁוּבִ֑י לְשִׁמְרֹ֕ן מִשְׁפַּ֖חַת הַשִּׁמְרֹנִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אֵ֛לֶּה מִשְׁפְּחֹ֥ת יִשָּׂשכָ֖ר לִפְקֻדֵיהֶ֑ם אַרְבָּעָ֧ה וְשִׁשִּׁ֛ים אֶ֖לֶף וּשְׁלֹ֥שׁ מֵאֽוֹת׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בְּנֵ֣י זְבוּלֻן֮ לְמִשְׁפְּחֹתָם֒ לְסֶ֗רֶד מִשְׁפַּ֙חַת֙ הַסַּרְדִּ֔י לְאֵל֕וֹן מִשְׁפַּ֖חַת הָאֵלֹנִ֑י לְיַ֨חְלְאֵ֔ל מִשְׁפַּ֖חַת הַיַּחְלְאֵלִֽי׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אֵ֛לֶּה מִשְׁפְּחֹ֥ת הַזְּבוּלֹנִ֖י לִפְקֻדֵיהֶ֑ם שִׁשִּׁ֥ים אֶ֖לֶף וַחֲמֵ֥שׁ מֵאֽוֹת׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בְּנֵ֥י יוֹסֵ֖ף לְמִשְׁפְּחֹתָ֑ם מְנַשֶּׁ֖ה וְאֶפְרָֽיִם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;בְּנֵ֣י מְנַשֶּׁ֗ה לְמָכִיר֙ מִשְׁפַּ֣חַת הַמָּכִירִ֔י וּמָכִ֖יר הוֹלִ֣יד אֶת־גִּלְעָ֑ד לְגִלְעָ֕ד מִשְׁפַּ֖חַת הַגִּלְעָדִֽי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;אֵ֚לֶּה בְּנֵ֣י גִלְעָ֔ד אִיעֶ֕זֶר מִשְׁפַּ֖חַת הָאִֽיעֶזְרִ֑י לְחֵ֕לֶק מִשְׁפַּ֖חַת הַֽחֶלְקִֽי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְאַ֨שְׂרִיאֵ֔ל מִשְׁפַּ֖חַת הָֽאַשְׂרִֽאֵלִ֑י וְשֶׁ֕כֶם מִשְׁפַּ֖חַת הַשִּׁכְמִֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וּשְׁמִידָ֕ע מִשְׁפַּ֖חַת הַשְּׁמִידָעִ֑י וְחֵ֕פֶר מִשְׁפַּ֖חַת הַֽחֶפְרִֽי׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּצְלָפְחָ֣ד בֶּן־חֵ֗פֶר לֹא־הָ֥יוּ ל֛וֹ בָּנִ֖ים כִּ֣י אִם־בָּנ֑וֹת וְשֵׁם֙ בְּנ֣וֹת צְלָפְחָ֔ד מַחְלָ֣ה וְנֹעָ֔ה חָגְלָ֥ה מִלְכָּ֖ה וְתִרְצָֽה׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אֵ֖לֶּה מִשְׁפְּחֹ֣ת מְנַשֶּׁ֑ה וּפְקֻ֣דֵיהֶ֔ם שְׁנַ֧יִם וַחֲמִשִּׁ֛ים אֶ֖לֶף וּשְׁבַ֥ע מֵאֽוֹת׃ ס</P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;אֵ֣לֶּה בְנֵי־אֶפְרַיִם֮ לְמִשְׁפְּחֹתָם֒ לְשׁוּתֶ֗לַח מִשְׁפַּ֙חַת֙ הַשֻּׁ֣תַלְחִ֔י לְבֶ֕כֶר מִשְׁפַּ֖חַת הַבַּכְרִ֑י לְתַ֕חַן מִשְׁפַּ֖חַת הַֽתַּחֲנִֽי׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְאֵ֖לֶּה בְּנֵ֣י שׁוּתָ֑לַח לְעֵרָ֕ן מִשְׁפַּ֖חַת הָעֵרָנִֽי׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;אֵ֣לֶּה מִשְׁפְּחֹ֤ת בְּנֵי־אֶפְרַ֙יִם֙ לִפְקֻ֣דֵיהֶ֔ם שְׁנַ֧יִם וּשְׁלֹשִׁ֛ים אֶ֖לֶף וַחֲמֵ֣שׁ מֵא֑וֹת אֵ֥לֶּה בְנֵי־יוֹסֵ֖ף לְמִשְׁפְּחֹתָֽם׃ ס</P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;בְּנֵ֣י בִנְיָמִן֮ לְמִשְׁפְּחֹתָם֒ לְבֶ֗לַע מִשְׁפַּ֙חַת֙ הַבַּלְעִ֔י לְאַשְׁבֵּ֕ל מִשְׁפַּ֖חַת הָֽאַשְׁבֵּלִ֑י לַאֲחִירָ֕ם מִשְׁפַּ֖חַת הָאֲחִירָמִֽי׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;לִשְׁפוּפָ֕ם מִשְׁפַּ֖חַת הַשּׁוּפָמִ֑י לְחוּפָ֕ם מִשְׁפַּ֖חַת הַחוּפָמִֽי׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וַיִּהְי֥וּ בְנֵי־בֶ֖לַע אַ֣רְדְּ וְנַעֲמָ֑ן מִשְׁפַּ֙חַת֙ הָֽאַרְדִּ֔י לְנַֽעֲמָ֔ן מִשְׁפַּ֖חַת הַֽנַּעֲמִֽי׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;אֵ֥לֶּה בְנֵי־בִנְיָמִ֖ן לְמִשְׁפְּחֹתָ֑ם וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף וְשֵׁ֥שׁ מֵאֽוֹת׃ ס</P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;אֵ֤לֶּה בְנֵי־דָן֙ לְמִשְׁפְּחֹתָ֔ם לְשׁוּחָ֕ם מִשְׁפַּ֖חַת הַשּׁוּחָמִ֑י אֵ֛לֶּה מִשְׁפְּחֹ֥ת דָּ֖ן לְמִשְׁפְּחֹתָֽם׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;כָּל־מִשְׁפְּחֹ֥ת הַשּׁוּחָמִ֖י לִפְקֻדֵיהֶ֑ם אַרְבָּעָ֧ה וְשִׁשִּׁ֛ים אֶ֖לֶף וְאַרְבַּ֥ע מֵאֽוֹת׃ ס</P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;בְּנֵ֣י אָשֵׁר֮ לְמִשְׁפְּחֹתָם֒ לְיִמְנָ֗ה מִשְׁפַּ֙חַת֙ הַיִּמְנָ֔ה לְיִשְׁוִ֕י מִשְׁפַּ֖חַת הַיִּשְׁוִ֑י לִבְרִיעָ֕ה מִשְׁפַּ֖חַת הַבְּרִיעִֽי׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;לִבְנֵ֣י בְרִיעָ֔ה לְחֶ֕בֶר מִשְׁפַּ֖חַת הַֽחֶבְרִ֑י לְמַ֨לְכִּיאֵ֔ל מִשְׁפַּ֖חַת הַמַּלְכִּיאֵלִֽי׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וְשֵׁ֥ם בַּת־אָשֵׁ֖ר שָֽׂרַח׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;אֵ֛לֶּה מִשְׁפְּחֹ֥ת בְּנֵי־אָשֵׁ֖ר לִפְקֻדֵיהֶ֑ם שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ ס</P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;בְּנֵ֤י נַפְתָּלִי֙ לְמִשְׁפְּחֹתָ֔ם לְיַ֨חְצְאֵ֔ל מִשְׁפַּ֖חַת הַיַּחְצְאֵלִ֑י לְגוּנִ֕י מִשְׁפַּ֖חַת הַגּוּנִֽי׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;לְיֵ֕צֶר מִשְׁפַּ֖חַת הַיִּצְרִ֑י לְשִׁלֵּ֕ם מִשְׁפַּ֖חַת הַשִּׁלֵּמִֽי׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;אֵ֛לֶּה מִשְׁפְּחֹ֥ת נַפְתָּלִ֖י לְמִשְׁפְּחֹתָ֑ם וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף וְאַרְבַּ֥ע מֵאֽוֹת׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;אֵ֗לֶּה פְּקוּדֵי֙ בְּנֵ֣י יִשְׂרָאֵ֔ל שֵׁשׁ־מֵא֥וֹת אֶ֖לֶף וָאָ֑לֶף שְׁבַ֥ע מֵא֖וֹת וּשְׁלֹשִֽׁים׃ פ</P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;לָאֵ֗לֶּה תֵּחָלֵ֥ק הָאָ֛רֶץ בְּנַחֲלָ֖ה בְּמִסְפַּ֥ר שֵׁמֽוֹת׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;לָרַ֗ב תַּרְבֶּה֙ נַחֲלָת֔וֹ וְלַמְעַ֕ט תַּמְעִ֖יט נַחֲלָת֑וֹ אִ֚ישׁ לְפִ֣י פְקֻדָ֔יו יֻתַּ֖ן נַחֲלָתֽוֹ׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;אַךְ־בְּגוֹרָ֕ל<font color="red"><sup>3</font></sup> יֵחָלֵ֖ק אֶת־הָאָ֑רֶץ לִשְׁמ֥וֹת מַטּוֹת־אֲבֹתָ֖ם יִנְחָֽלוּ׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;עַל־פִּי֙ הַגּוֹרָ֔ל תֵּחָלֵ֖ק נַחֲלָת֑וֹ בֵּ֥ין רַ֖ב לִמְעָֽט׃ ס</P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;וְאֵ֨לֶּה פְקוּדֵ֣י הַלֵּוִי֮ לְמִשְׁפְּחֹתָם֒ לְגֵרְשׁ֗וֹן מִשְׁפַּ֙חַת֙ הַגֵּ֣רְשֻׁנִּ֔י לִקְהָ֕ת מִשְׁפַּ֖חַת הַקְּהָתִ֑י לִמְרָרִ֕י מִשְׁפַּ֖חַת הַמְּרָרִֽי׃ </P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;אֵ֣לֶּה׀ מִשְׁפְּחֹ֣ת לֵוִ֗י מִשְׁפַּ֨חַת הַלִּבְנִ֜י מִשְׁפַּ֤חַת הַֽחֶבְרֹנִי֙ מִשְׁפַּ֤חַת הַמַּחְלִי֙ מִשְׁפַּ֣חַת הַמּוּשִׁ֔י מִשְׁפַּ֖חַת הַקָּרְחִ֑י וּקְהָ֖ת הוֹלִ֥ד אֶת־עַמְרָֽם׃ </P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;וְשֵׁ֣ם׀ אֵ֣שֶׁת עַמְרָ֗ם יוֹכֶ֙בֶד֙ בַּת־לֵוִ֔י אֲשֶׁ֨ר יָלְדָ֥ה אֹתָ֛הּ לְלֵוִ֖י בְּמִצְרָ֑יִם וַתֵּ֣לֶד לְעַמְרָ֗ם אֶֽת־אַהֲרֹן֙ וְאֶת־מֹשֶׁ֔ה וְאֵ֖ת מִרְיָ֥ם אֲחֹתָֽם׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;וַיִּוָּלֵ֣ד לְאַהֲרֹ֔ן אֶת־נָדָ֖ב וְאֶת־אֲבִיה֑וּא אֶת־אֶלְעָזָ֖ר וְאֶת־אִיתָמָֽר׃ </P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;וַיָּ֥מָת נָדָ֖ב וַאֲבִיה֑וּא בְּהַקְרִיבָ֥ם אֵשׁ־זָרָ֖ה לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;וַיִּהְי֣וּ פְקֻדֵיהֶ֗ם שְׁלֹשָׁ֤ה וְעֶשְׂרִים֙ אֶ֔לֶף כָּל־זָכָ֖ר מִבֶּן־חֹ֣דֶשׁ וָמָ֑עְלָה כִּ֣י׀ לֹ֣א הָתְפָּקְד֗וּ בְּתוֹךְ֙ בְּנֵ֣י יִשְׂרָאֵ֔ל כִּ֠י לֹא־נִתַּ֤ן לָהֶם֙ נַחֲלָ֔ה בְּת֖וֹךְ בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;אֵ֚לֶּה פְּקוּדֵ֣י מֹשֶׁ֔ה וְאֶלְעָזָ֖ר הַכֹּהֵ֑ן אֲשֶׁ֨ר פָּֽקְד֜וּ אֶת־בְּנֵ֤י יִשְׂרָאֵל֙ בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃ </P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;וּבְאֵ֙לֶּה֙ לֹא־הָ֣יָה אִ֔ישׁ מִפְּקוּדֵ֣י מֹשֶׁ֔ה וְאַהֲרֹ֖ן הַכֹּהֵ֑ן אֲשֶׁ֥ר פָּקְד֛וּ אֶת־בְּנֵ֥י יִשְׂרָאֵ֖ל בְּמִדְבַּ֥ר סִינָֽי׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;כִּֽי־אָמַ֤ר יְהוָה֙ לָהֶ֔ם מ֥וֹת יָמֻ֖תוּ בַּמִּדְבָּ֑ר וְלֹא־נוֹתַ֤ר מֵהֶם֙ אִ֔ישׁ כִּ֚י אִם־כָּלֵ֣ב בֶּן־יְפֻנֶּ֔ה וִיהוֹשֻׁ֖עַ בִּן־נֽוּן׃ ס</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh w&#601;&#8217;el &#8217;el&#601;&#8216;&#257;z&#257;r ben-&#8217;ah&#259;r&#333;n hak&#333;h&#275;n l&#275;&#8217;m&#333;r: </P>
<P>2&nbsp;&#347;&#601;&#8217;&ucirc; &#8217;e&#x1E6F;-r&#333;&#8217;&#353;| k&#257;l-&#8216;&#259;&#x1E0F;a&#x1E6F; b&#601;n&ecirc;-yi&#347;&#601;r&#257;&#8217;&#275;l miben &#8216;e&#347;&#601;r&icirc;m &#353;&#257;n&acirc; w&#257;m<sup>a</sup>&#8216;&#601;l&acirc; l&#601;&#x1E07;&ecirc;&#x1E6F; &#8217;&#259;&#x1E07;&#333;&#x1E6F;&#257;m k&#257;l-y&#333;&#x1E63;&#275;&#8217; &#x1E63;&#257;&#x1E07;&#257;&#8217; b&#601;yi&#347;&#601;r&#257;&#8217;&#275;l: </P>
<P>3&nbsp;way&#601;&#x1E0F;ab&#275;r m&#333;&#353;eh w&#601;&#8217;el&#601;&#8216;&#257;z&#257;r hak&#333;h&#275;n &#8217;&#333;&#x1E6F;&#257;m b&#601;&#8216;ar&#601;&#x1E07;&#333;&#x1E6F; mw&#333;&#8217;&#257;&#x1E07; &#8216;al-yar&#601;d&#275;n y&#601;r&#275;&#x1E25;w&#333; l&#275;&#8217;m&#333;r: </P>
<P>4&nbsp;miben &#8216;e&#347;&#601;r&icirc;m &#353;&#257;n&acirc; w&#257;m&#257;&#8216;&#601;l&acirc; ka&#8217;&#259;&#353;er &#x1E63;i&ucirc;&acirc; y&#601;hw&acirc; &#8217;e&#x1E6F;-m&#333;&#353;eh &ucirc;&#x1E07;&#601;n&ecirc; yi&#347;&#601;r&#257;&#8217;&#275;l hayy&#333;&#x1E63;&#601;&#8217;&icirc;m m&#275;&#8217;ere&#x1E63; mi&#x1E63;&#601;r&#257;yim: </P>
<P>5&nbsp;r&#601;&#8217;&ucirc;&#x1E07;&#275;n b&#601;&#x1E35;w&#333;r yi&#347;&#601;r&#257;&#8217;&#275;l b&#601;n&ecirc; r&#601;&#8217;&ucirc;&#x1E07;&#275;n &#x1E25;&#259;nw&#333;&#x1E35;&#601; mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;&#259;n&#333;&#x1E35;&icirc; l&#601;fall&ucirc;&#8217; mi&#353;&#601;p<sup>a</sup>&#x1E25;a&#x1E6F; hapallu&#8217;&icirc;: </P>
<P>6&nbsp;l&#601;&#x1E25;e&#x1E63;&#601;r&#333;n mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;e&#x1E63;&#601;rw&#333;n&icirc; l&#601;&#x1E35;ar&#601;m&icirc; mi&#353;&#601;p<sup>a</sup>&#x1E25;a&#x1E6F; hakar&#601;m&icirc;: </P>
<P>7&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; h&#257;ru&#8217;&ucirc;&#x1E07;&#275;n&icirc;<font color="red"><sup>1</font></sup> wayyih&#601;y&ucirc; f&#601;qu&#x1E0F;&ecirc;hem &#353;&#601;l&#333;&#353;&acirc; w&#601;&#8217;ar&#601;b&#257;&#8216;&icirc;m &#8217;elef &ucirc;&#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &ucirc;&#353;&#601;l&#333;&#353;&icirc;m: </P>
<P>8&nbsp;&ucirc;&#x1E07;&#601;n&ecirc; fall&ucirc;&#8217; &#8217;&#277;l&icirc;&#8217;&#257;&#x1E07;: </P>
<P>9&nbsp;&ucirc;&#x1E07;&#601;n&ecirc; &#8217;&#277;l&icirc;&#8217;&#257;&#x1E07; n&#601;m&ucirc;&#8217;&#275;l w&#601;&#x1E0F;&#257;&#x1E6F;&#257;n wa&#8217;&#259;&#x1E07;&icirc;r&#257;m h&ucirc;&#8217;-&#x1E0F;&#257;&#x1E6F;&#257;n wa&#8217;&#259;&#x1E07;&icirc;r&#257;m <font color="brown">q&#601;r&ucirc;&#8217;&ecirc;</font> <font color="blue">q&#601;r&icirc;&#8217;&ecirc;</font> h&#257;&#8216;&#275;&#x1E0F;&acirc; &#8217;&#259;&#353;er hi&#x1E63;&#x1E63;&ucirc; &#8216;al-m&#333;&#353;eh w&#601;&#8216;al-&#8217;ah&#259;r&#333;n b<sup>a</sup>&#8216;&#259;&#x1E0F;a&#x1E6F;-q&#333;r<sup>a</sup>&#x1E25; b&#601;ha&#x1E63;&#x1E63;&#333;&#x1E6F;&#257;m &#8216;al-y&#601;hw&acirc;: </P>
<P>10&nbsp;watif&#601;t<sup>a</sup>&#x1E25; h&#257;&#8217;&#257;re&#x1E63; &#8217;e&#x1E6F;-p&icirc;h&#257; wati&#x1E07;&#601;l<sup>a</sup>&#8216; &#8217;&#333;&#x1E6F;&#257;m w&#601;&#8217;e&#x1E6F;-q&#333;r<sup>a</sup>&#x1E25; b&#601;mw&#333;&#x1E6F; h&#257;&#8216;&#275;&#x1E0F;&acirc; ba&#8217;&#259;&#x1E35;&#333;l h&#257;&#8217;&#275;&#353; &#8217;&#275;&#x1E6F; &#x1E25;&#259;mi&#353;&#353;&icirc;m &ucirc;m&#257;&#8217;&#x1E6F;ayim &#8217;&icirc;&#353; wayyih&#601;y&ucirc; l&#601;n&#275;s: </P>
<P>11&nbsp;&ucirc;&#x1E07;&#601;n&ecirc;-q&#333;r<sup>a</sup>&#x1E25; l&#333;&#8217;-m&#275;&#x1E6F;&ucirc;: s</P>
<P>12&nbsp;b&#601;n&ecirc; &#353;im&#601;&#8216;w&#333;n l&#601;mi&#353;&#601;p&#601;&#x1E25;&#333;&#x1E6F;&#257;m lin&#601;m&ucirc;&#8217;&#275;l mi&#353;&#601;p<sup>a</sup>&#x1E25;a&#x1E6F; hann&#601;m&ucirc;&#8217;&#275;l&icirc; l&#601;y&#257;m&icirc;n mi&#353;&#601;p<sup>a</sup>&#x1E25;a&#x1E6F; hayy&#257;m&icirc;n&icirc; l&#601;y&#257;&#x1E35;&icirc;n mi&#353;&#601;p<sup>a</sup>&#x1E25;a&#x1E6F; hayy&#257;&#x1E35;&icirc;n&icirc;: </P>
<P>13&nbsp;l&#601;zer<sup>a</sup>&#x1E25; mi&#353;&#601;p<sup>a</sup>&#x1E25;a&#x1E6F; hazzar&#601;&#x1E25;&icirc; l&#601;&#353;&#257;&#8217;&ucirc;l mi&#353;&#601;p<sup>a</sup>&#x1E25;a&#x1E6F; ha&#353;&#353;&#257;&#8217;&ucirc;l&icirc;: </P>
<P>14&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; ha&#353;&#353;im&#601;&#8216;&#333;n&icirc; &#353;&#601;nayim w&#601;&#8216;e&#347;&#601;r&icirc;m &#8217;elef &ucirc;m&#257;&#8217;&#x1E6F;&#257;yim: s</P>
<P>15&nbsp;b&#601;n&ecirc; &#x1E21;&#257;&#x1E0F; l&#601;mi&#353;&#601;p&#601;&#x1E25;&#333;&#x1E6F;&#257;m li&#x1E63;&#601;fw&#333;n mi&#353;&#601;p<sup>a</sup>&#x1E25;a&#x1E6F; ha&#x1E63;&#x1E63;&#601;fw&#333;n&icirc; l&#601;&#x1E25;ag&icirc; mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;ag&icirc; l&#601;&#353;&ucirc;n&icirc; mi&#353;&#601;p<sup>a</sup>&#x1E25;a&#x1E6F; ha&#353;&#353;&ucirc;n&icirc;: </P>
<P>16&nbsp;l&#601;&#8217;&#257;z&#601;n&icirc; mi&#353;&#601;p<sup>a</sup>&#x1E25;a&#x1E6F; h&#257;&#8217;&#257;z&#601;n&icirc; l&#601;&#8216;&#275;r&icirc; mi&#353;&#601;p<sup>a</sup>&#x1E25;a&#x1E6F; h&#257;&#8216;&#275;r&icirc;: </P>
<P>17&nbsp;la&#8217;&#259;rw&#333;&#x1E0F; mi&#353;&#601;p<sup>a</sup>&#x1E25;a&#x1E6F; h&#257;&#8217;&#259;rw&#333;&#x1E0F;&icirc; l&#601;&#8217;ar&#601;&#8217;&#275;l&icirc; mi&#353;&#601;p<sup>a</sup>&#x1E25;a&#x1E6F; h&#257;&#8217;ar&#601;&#8217;&#275;l&icirc;: </P>
<P>18&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; b&#601;n&ecirc;-&#x1E21;&#257;&#x1E0F; lif&#601;qu&#x1E0F;&ecirc;hem &#8217;ar&#601;b&#257;&#8216;&icirc;m &#8217;elef w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F;: s</P>
<P>19&nbsp;b&#601;n&ecirc; y&#601;h&ucirc;&#x1E0F;&acirc; &#8216;&#275;r w&#601;&#8217;w&#333;n&#257;n wayy&#257;m&#257;&#x1E6F; &#8216;&#275;r w&#601;&#8217;w&#333;n&#257;n b&#601;&#8217;ere&#x1E63; k&#601;n&#257;&#8216;an: </P>
<P>20&nbsp;wayyih&#601;y&ucirc; &#x1E07;&#601;n&ecirc;-y&#601;h&ucirc;&#x1E0F;&acirc; l&#601;mi&#353;&#601;p&#601;&#x1E25;&#333;&#x1E6F;&#257;m l&#601;&#353;&#275;l&acirc; mi&#353;&#601;p<sup>a</sup>&#x1E25;a&#x1E6F; ha&#353;&#353;&#275;l&#257;n&icirc; l&#601;fere&#x1E63; mi&#353;&#601;p<sup>a</sup>&#x1E25;a&#x1E6F; hapar&#601;&#x1E63;&icirc; l&#601;zer<sup>a</sup>&#x1E25; mi&#353;&#601;p<sup>a</sup>&#x1E25;a&#x1E6F; hazzar&#601;&#x1E25;&icirc;: </P>
<P>21&nbsp;wayyih&#601;y&ucirc; &#x1E07;&#601;n&ecirc;-fere&#x1E63; l&#601;&#x1E25;e&#x1E63;&#601;r&#333;n mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;e&#x1E63;&#601;r&#333;n&icirc; l&#601;&#x1E25;&#257;m&ucirc;l mi&#353;&#601;p<sup>a</sup>&#x1E25;a&#x1E6F; he&#x1E25;&#257;m&ucirc;l&icirc;: </P>
<P>22&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; y&#601;h&ucirc;&#x1E0F;&acirc; lif&#601;qu&#x1E0F;&ecirc;hem &#353;i&#353;&#353;&acirc; w&#601;&#353;i&#x1E07;&#601;&#8216;&icirc;m &#8217;elef w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F;: s</P>
<P>23&nbsp;b&#601;n&ecirc; yi&#347;&#347;&#257;s&#x1E35;&#257;r l&#601;mi&#353;&#601;p&#601;&#x1E25;&#333;&#x1E6F;&#257;m tw&#333;l&#257;&#8216; mi&#353;&#601;p<sup>a</sup>&#x1E25;a&#x1E6F; hatw&#333;l&#257;&#8216;&icirc; l&#601;fuw&acirc; mi&#353;&#601;p<sup>a</sup>&#x1E25;a&#x1E6F; hap&ucirc;n&icirc;: </P>
<P>24&nbsp;l&#601;y&#257;&#353;&ucirc;&#x1E07; mi&#353;&#601;p<sup>a</sup>&#x1E25;a&#x1E6F; hayy&#257;&#353;&ucirc;&#x1E07;&icirc; l&#601;&#353;im&#601;r&#333;n mi&#353;&#601;p<sup>a</sup>&#x1E25;a&#x1E6F; ha&#353;&#353;im&#601;r&#333;n&icirc;: </P>
<P>25&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; yi&#347;&#347;&#257;s&#x1E35;&#257;r lif&#601;qu&#x1E0F;&ecirc;hem &#8217;ar&#601;b&#257;&#8216;&acirc; w&#601;&#353;i&#353;&#353;&icirc;m &#8217;elef &ucirc;&#353;&#601;l&#333;&#353; m&#275;&#8217;w&#333;&#x1E6F;: s</P>
<P>26&nbsp;b&#601;n&ecirc; z&#601;&#x1E07;&ucirc;lun l&#601;mi&#353;&#601;p&#601;&#x1E25;&#333;&#x1E6F;&#257;m l&#601;sere&#x1E0F; mi&#353;&#601;p<sup>a</sup>&#x1E25;a&#x1E6F; hassar&#601;d&icirc; l&#601;&#8217;&#275;lw&#333;n mi&#353;&#601;p<sup>a</sup>&#x1E25;a&#x1E6F; h&#257;&#8217;&#275;l&#333;n&icirc; l&#601;y<sup>a</sup>&#x1E25;&#601;l&#601;&#8217;&#275;l mi&#353;&#601;p<sup>a</sup>&#x1E25;a&#x1E6F; hayy<sup>a</sup>&#x1E25;&#601;l&#601;&#8217;&#275;l&icirc;: </P>
<P>27&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; hazz&#601;&#x1E07;&ucirc;l&#333;n&icirc; lif&#601;qu&#x1E0F;&ecirc;hem &#353;i&#353;&#353;&icirc;m &#8217;elef w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F;: s</P>
<P>28&nbsp;b&#601;n&ecirc; yw&#333;s&#275;f l&#601;mi&#353;&#601;p&#601;&#x1E25;&#333;&#x1E6F;&#257;m m&#601;na&#353;&#353;eh w&#601;&#8217;ef&#601;r&#257;yim: </P>
<P>29&nbsp;b&#601;n&ecirc; m&#601;na&#353;&#353;eh l&#601;m&#257;&#x1E35;&icirc;r mi&#353;&#601;p<sup>a</sup>&#x1E25;a&#x1E6F; hamm&#257;&#x1E35;&icirc;r&icirc; &ucirc;m&#257;&#x1E35;&icirc;r hw&#333;l&icirc;&#x1E0F; &#8217;e&#x1E6F;-gil&#601;&#8216;&#257;&#x1E0F; l&#601;&#x1E21;il&#601;&#8216;&#257;&#x1E0F; mi&#353;&#601;p<sup>a</sup>&#x1E25;a&#x1E6F; hagil&#601;&#8216;&#257;&#x1E0F;&icirc;: </P>
<P>30&nbsp;&#8217;&#275;lleh b&#601;n&ecirc; &#x1E21;il&#601;&#8216;&#257;&#x1E0F; &#8217;&icirc;&#8216;ezer mi&#353;&#601;p<sup>a</sup>&#x1E25;a&#x1E6F; h&#257;&#8217;&icirc;&#8216;ez&#601;r&icirc; l&#601;&#x1E25;&#275;leq mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;el&#601;q&icirc;: </P>
<P>31&nbsp;w&#601;&#8217;a&#347;&#601;r&icirc;&#8217;&#275;l mi&#353;&#601;p<sup>a</sup>&#x1E25;a&#x1E6F; h&#257;&#8217;a&#347;&#601;ri&#8217;&#275;l&icirc; w&#601;&#353;e&#x1E35;em mi&#353;&#601;p<sup>a</sup>&#x1E25;a&#x1E6F; ha&#353;&#353;i&#x1E35;&#601;m&icirc;: </P>
<P>32&nbsp;&ucirc;&#353;&#601;m&icirc;&#x1E0F;&#257;&#8216; mi&#353;&#601;p<sup>a</sup>&#x1E25;a&#x1E6F; ha&#353;&#353;&#601;m&icirc;&#x1E0F;&#257;&#8216;&icirc; w&#601;&#x1E25;&#275;fer mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;ef&#601;r&icirc;: </P>
<P>33&nbsp;&ucirc;&#x1E63;&#601;l&#257;f&#601;&#x1E25;&#257;&#x1E0F; ben-&#x1E25;&#275;fer l&#333;&#8217;-h&#257;y&ucirc; lw&#333; b&#257;n&icirc;m k&icirc; &#8217;im-b&#257;nw&#333;&#x1E6F; w&#601;&#353;&#275;m b&#601;nw&#333;&#x1E6F; &#x1E63;&#601;l&#257;f&#601;&#x1E25;&#257;&#x1E0F; m<sup>a</sup>&#x1E25;&#601;l&acirc; w&#601;n&#333;&#8216;&acirc; &#x1E25;&#257;&#x1E21;&#601;l&acirc; mil&#601;k&acirc; w&#601;&#x1E6F;ir&#601;&#x1E63;&acirc;: </P>
<P>34&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; m&#601;na&#353;&#353;eh &ucirc;f&#601;qu&#x1E0F;&ecirc;hem &#353;&#601;nayim w<sup>a</sup>&#x1E25;&#259;mi&#353;&#353;&icirc;m &#8217;elef &ucirc;&#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F;: s</P>
<P>35&nbsp;&#8217;&#275;lleh &#x1E07;&#601;n&ecirc;-&#8217;ef&#601;rayim l&#601;mi&#353;&#601;p&#601;&#x1E25;&#333;&#x1E6F;&#257;m l&#601;&#353;&ucirc;&#x1E6F;el<sup>a</sup>&#x1E25; mi&#353;&#601;p<sup>a</sup>&#x1E25;a&#x1E6F; ha&#353;&#353;u&#x1E6F;al&#601;&#x1E25;&icirc; l&#601;&#x1E07;e&#x1E35;er mi&#353;&#601;p<sup>a</sup>&#x1E25;a&#x1E6F; haba&#x1E35;&#601;r&icirc; l&#601;&#x1E6F;<sup>a</sup>&#x1E25;an mi&#353;&#601;p<sup>a</sup>&#x1E25;a&#x1E6F; hat<sup>a</sup>&#x1E25;&#259;n&icirc;: </P>
<P>36&nbsp;w&#601;&#8217;&#275;lleh b&#601;n&ecirc; &#353;&ucirc;&#x1E6F;&#257;l<sup>a</sup>&#x1E25; l&#601;&#8216;&#275;r&#257;n mi&#353;&#601;p<sup>a</sup>&#x1E25;a&#x1E6F; h&#257;&#8216;&#275;r&#257;n&icirc;: </P>
<P>37&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; b&#601;n&ecirc;-&#8217;ef&#601;rayim lif&#601;qu&#x1E0F;&ecirc;hem &#353;&#601;nayim &ucirc;&#353;&#601;l&#333;&#353;&icirc;m &#8217;elef w<sup>a</sup>&#x1E25;&#259;m&#275;&#353; m&#275;&#8217;w&#333;&#x1E6F; &#8217;&#275;lleh &#x1E07;&#601;n&ecirc;-yw&#333;s&#275;f l&#601;mi&#353;&#601;p&#601;&#x1E25;&#333;&#x1E6F;&#257;m: s</P>
<P>38&nbsp;b&#601;n&ecirc; &#x1E07;in&#601;y&#257;min l&#601;mi&#353;&#601;p&#601;&#x1E25;&#333;&#x1E6F;&#257;m l&#601;&#x1E07;el<sup>a</sup>&#8216; mi&#353;&#601;p<sup>a</sup>&#x1E25;a&#x1E6F; habal&#601;&#8216;&icirc; l&#601;&#8217;a&#353;&#601;b&#275;l mi&#353;&#601;p<sup>a</sup>&#x1E25;a&#x1E6F; h&#257;&#8217;a&#353;&#601;b&#275;l&icirc; la&#8217;&#259;&#x1E25;&icirc;r&#257;m mi&#353;&#601;p<sup>a</sup>&#x1E25;a&#x1E6F; h&#257;&#8217;&#259;&#x1E25;&icirc;r&#257;m&icirc;: </P>
<P>39&nbsp;li&#353;&#601;f&ucirc;f&#257;m mi&#353;&#601;p<sup>a</sup>&#x1E25;a&#x1E6F; ha&#353;&#353;&ucirc;f&#257;m&icirc; l&#601;&#x1E25;&ucirc;f&#257;m mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;&ucirc;f&#257;m&icirc;: </P>
<P>40&nbsp;wayyih&#601;y&ucirc; &#x1E07;&#601;n&ecirc;-&#x1E07;el<sup>a</sup>&#8216; &#8217;ar&#601;d&#601; w&#601;n<sup>a</sup>&#8216;&#259;m&#257;n mi&#353;&#601;p<sup>a</sup>&#x1E25;a&#x1E6F; h&#257;&#8217;ar&#601;d&icirc; l&#601;n<sup>a</sup>&#8216;&#259;m&#257;n mi&#353;&#601;p<sup>a</sup>&#x1E25;a&#x1E6F; hann<sup>a</sup>&#8216;&#259;m&icirc;: </P>
<P>41&nbsp;&#8217;&#275;lleh &#x1E07;&#601;n&ecirc;-&#x1E07;in&#601;y&#257;min l&#601;mi&#353;&#601;p&#601;&#x1E25;&#333;&#x1E6F;&#257;m &ucirc;f&#601;qu&#x1E0F;&ecirc;hem &#x1E25;&#259;mi&#353;&#353;&acirc; w&#601;&#8217;ar&#601;b&#257;&#8216;&icirc;m &#8217;elef w&#601;&#353;&#275;&#353; m&#275;&#8217;w&#333;&#x1E6F;: s</P>
<P>42&nbsp;&#8217;&#275;lleh &#x1E07;&#601;n&ecirc;-&#x1E0F;&#257;n l&#601;mi&#353;&#601;p&#601;&#x1E25;&#333;&#x1E6F;&#257;m l&#601;&#353;&ucirc;&#x1E25;&#257;m mi&#353;&#601;p<sup>a</sup>&#x1E25;a&#x1E6F; ha&#353;&#353;&ucirc;&#x1E25;&#257;m&icirc; &#8217;&#275;lleh mi&#353;&#601;p&#601;&#x1E25;&#333;&#x1E6F; d&#257;n l&#601;mi&#353;&#601;p&#601;&#x1E25;&#333;&#x1E6F;&#257;m: </P>
<P>43&nbsp;k&#257;l-mi&#353;&#601;p&#601;&#x1E25;&#333;&#x1E6F; ha&#353;&#353;&ucirc;&#x1E25;&#257;m&icirc; lif&#601;qu&#x1E0F;&ecirc;hem &#8217;ar&#601;b&#257;&#8216;&acirc; w&#601;&#353;i&#353;&#353;&icirc;m &#8217;elef w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F;: s</P>
<P>44&nbsp;b&#601;n&ecirc; &#8217;&#257;&#353;&#275;r l&#601;mi&#353;&#601;p&#601;&#x1E25;&#333;&#x1E6F;&#257;m l&#601;yim&#601;n&acirc; mi&#353;&#601;p<sup>a</sup>&#x1E25;a&#x1E6F; hayyim&#601;n&acirc; l&#601;yi&#353;&#601;w&icirc; mi&#353;&#601;p<sup>a</sup>&#x1E25;a&#x1E6F; hayyi&#353;&#601;w&icirc; li&#x1E07;&#601;r&icirc;&#8216;&acirc; mi&#353;&#601;p<sup>a</sup>&#x1E25;a&#x1E6F; hab&#601;r&icirc;&#8216;&icirc;: </P>
<P>45&nbsp;li&#x1E07;&#601;n&ecirc; &#x1E07;&#601;r&icirc;&#8216;&acirc; l&#601;&#x1E25;e&#x1E07;er mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;e&#x1E07;&#601;r&icirc; l&#601;mal&#601;k&icirc;&#8217;&#275;l mi&#353;&#601;p<sup>a</sup>&#x1E25;a&#x1E6F; hammal&#601;k&icirc;&#8217;&#275;l&icirc;: </P>
<P>46&nbsp;w&#601;&#353;&#275;m ba&#x1E6F;-&#8217;&#257;&#353;&#275;r &#347;&#257;r<sup>a</sup>&#x1E25;: </P>
<P>47&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; b&#601;n&ecirc;-&#8217;&#257;&#353;&#275;r lif&#601;qu&#x1E0F;&ecirc;hem &#353;&#601;l&#333;&#353;&acirc; w<sup>a</sup>&#x1E25;&#259;mi&#353;&#353;&icirc;m &#8217;elef w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F;: s</P>
<P>48&nbsp;b&#601;n&ecirc; naf&#601;t&#257;l&icirc; l&#601;mi&#353;&#601;p&#601;&#x1E25;&#333;&#x1E6F;&#257;m l&#601;y<sup>a</sup>&#x1E25;&#601;&#x1E63;&#601;&#8217;&#275;l mi&#353;&#601;p<sup>a</sup>&#x1E25;a&#x1E6F; hayy<sup>a</sup>&#x1E25;&#601;&#x1E63;&#601;&#8217;&#275;l&icirc; l&#601;&#x1E21;&ucirc;n&icirc; mi&#353;&#601;p<sup>a</sup>&#x1E25;a&#x1E6F; hag&ucirc;n&icirc;: </P>
<P>49&nbsp;l&#601;y&#275;&#x1E63;er mi&#353;&#601;p<sup>a</sup>&#x1E25;a&#x1E6F; hayyi&#x1E63;&#601;r&icirc; l&#601;&#353;ill&#275;m mi&#353;&#601;p<sup>a</sup>&#x1E25;a&#x1E6F; ha&#353;&#353;ill&#275;m&icirc;: </P>
<P>50&nbsp;&#8217;&#275;lleh mi&#353;&#601;p&#601;&#x1E25;&#333;&#x1E6F; naf&#601;t&#257;l&icirc; l&#601;mi&#353;&#601;p&#601;&#x1E25;&#333;&#x1E6F;&#257;m &ucirc;f&#601;qu&#x1E0F;&ecirc;hem &#x1E25;&#259;mi&#353;&#353;&acirc; w&#601;&#8217;ar&#601;b&#257;&#8216;&icirc;m &#8217;elef w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F;: </P>
<P>51&nbsp;&#8217;&#275;lleh p&#601;q&ucirc;&#x1E0F;&ecirc; b&#601;n&ecirc; yi&#347;&#601;r&#257;&#8217;&#275;l &#353;&#275;&#353;-m&#275;&#8217;w&#333;&#x1E6F; &#8217;elef w&#257;&#8217;&#257;lef &#353;&#601;&#x1E07;<sup>a</sup>&#8216; m&#275;&#8217;w&#333;&#x1E6F; &ucirc;&#353;&#601;l&#333;&#353;&icirc;m: f</P>
<P>52&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>53&nbsp;l&#257;&#8217;&#275;lleh t&#275;&#x1E25;&#257;l&#275;q h&#257;&#8217;&#257;re&#x1E63; b&#601;n<sup>a</sup>&#x1E25;&#259;l&acirc; b&#601;mis&#601;par &#353;&#275;mw&#333;&#x1E6F;: </P>
<P>54&nbsp;l&#257;ra&#x1E07; tar&#601;beh n<sup>a</sup>&#x1E25;&#259;l&#257;&#x1E6F;w&#333; w&#601;lam&#601;&#8216;a&#x1E6D; tam&#601;&#8216;&icirc;&#x1E6D; n<sup>a</sup>&#x1E25;&#259;l&#257;&#x1E6F;w&#333; &#8217;&icirc;&#353; l&#601;f&icirc; f&#601;qu&#x1E0F;&#257;yw yutan n<sup>a</sup>&#x1E25;&#259;l&#257;&#x1E6F;w&#333;: </P>
<P>55&nbsp;&#8217;a&#x1E35;&#601;-b&#601;&#x1E21;w&#333;r&#257;l<font color="red"><sup>3</font></sup> y&#275;&#x1E25;&#257;l&#275;q &#8217;e&#x1E6F;-h&#257;&#8217;&#257;re&#x1E63; li&#353;&#601;mw&#333;&#x1E6F; ma&#x1E6D;&#x1E6D;w&#333;&#x1E6F;-&#8217;&#259;&#x1E07;&#333;&#x1E6F;&#257;m yin&#601;&#x1E25;&#257;l&ucirc;: </P>
<P>56&nbsp;&#8216;al-p&icirc; hagw&#333;r&#257;l t&#275;&#x1E25;&#257;l&#275;q n<sup>a</sup>&#x1E25;&#259;l&#257;&#x1E6F;w&#333; b&ecirc;n ra&#x1E07; lim&#601;&#8216;&#257;&#x1E6D;: s</P>
<P>57&nbsp;w&#601;&#8217;&#275;lleh f&#601;q&ucirc;&#x1E0F;&ecirc; hall&#275;w&icirc; l&#601;mi&#353;&#601;p&#601;&#x1E25;&#333;&#x1E6F;&#257;m l&#601;&#x1E21;&#275;r&#601;&#353;w&#333;n mi&#353;&#601;p<sup>a</sup>&#x1E25;a&#x1E6F; hag&#275;r&#601;&#353;unn&icirc; liq&#601;h&#257;&#x1E6F; mi&#353;&#601;p<sup>a</sup>&#x1E25;a&#x1E6F; haqq&#601;h&#257;&#x1E6F;&icirc; lim&#601;r&#257;r&icirc; mi&#353;&#601;p<sup>a</sup>&#x1E25;a&#x1E6F; hamm&#601;r&#257;r&icirc;: </P>
<P>58&nbsp;&#8217;&#275;lleh| mi&#353;&#601;p&#601;&#x1E25;&#333;&#x1E6F; l&#275;w&icirc; mi&#353;&#601;p<sup>a</sup>&#x1E25;a&#x1E6F; halli&#x1E07;&#601;n&icirc; mi&#353;&#601;p<sup>a</sup>&#x1E25;a&#x1E6F; h<sup>a</sup>&#x1E25;e&#x1E07;&#601;r&#333;n&icirc; mi&#353;&#601;p<sup>a</sup>&#x1E25;a&#x1E6F; hamm<sup>a</sup>&#x1E25;&#601;l&icirc; mi&#353;&#601;p<sup>a</sup>&#x1E25;a&#x1E6F; hamm&ucirc;&#353;&icirc; mi&#353;&#601;p<sup>a</sup>&#x1E25;a&#x1E6F; haqq&#257;r&#601;&#x1E25;&icirc; &ucirc;q&#601;h&#257;&#x1E6F; hw&#333;li&#x1E0F; &#8217;e&#x1E6F;-&#8216;am&#601;r&#257;m: </P>
<P>59&nbsp;w&#601;&#353;&#275;m| &#8217;&#275;&#353;e&#x1E6F; &#8216;am&#601;r&#257;m yw&#333;&#x1E35;e&#x1E07;e&#x1E0F; ba&#x1E6F;-l&#275;w&icirc; &#8217;&#259;&#353;er y&#257;l&#601;&#x1E0F;&acirc; &#8217;&#333;&#x1E6F;&#257;h l&#601;l&#275;w&icirc; b&#601;mi&#x1E63;&#601;r&#257;yim wat&#275;le&#x1E0F; l&#601;&#8216;am&#601;r&#257;m &#8217;e&#x1E6F;-&#8217;ah&#259;r&#333;n w&#601;&#8217;e&#x1E6F;-m&#333;&#353;eh w&#601;&#8217;&#275;&#x1E6F; mir&#601;y&#257;m &#8217;&#259;&#x1E25;&#333;&#x1E6F;&#257;m: </P>
<P>60&nbsp;wayyi&ucirc;&#257;l&#275;&#x1E0F; l&#601;&#8217;ah&#259;r&#333;n &#8217;e&#x1E6F;-n&#257;&#x1E0F;&#257;&#x1E07; w&#601;&#8217;e&#x1E6F;-&#8217;&#259;&#x1E07;&icirc;h&ucirc;&#8217; &#8217;e&#x1E6F;-&#8217;el&#601;&#8216;&#257;z&#257;r w&#601;&#8217;e&#x1E6F;-&#8217;&icirc;&#x1E6F;&#257;m&#257;r: </P>
<P>61&nbsp;wayy&#257;m&#257;&#x1E6F; n&#257;&#x1E0F;&#257;&#x1E07; wa&#8217;&#259;&#x1E07;&icirc;h&ucirc;&#8217; b&#601;haq&#601;r&icirc;&#x1E07;&#257;m &#8217;&#275;&#353;-z&#257;r&acirc; lif&#601;n&ecirc; y&#601;hw&acirc;: </P>
<P>62&nbsp;wayyih&#601;y&ucirc; f&#601;qu&#x1E0F;&ecirc;hem &#353;&#601;l&#333;&#353;&acirc; w&#601;&#8216;e&#347;&#601;r&icirc;m &#8217;elef k&#257;l-z&#257;&#x1E35;&#257;r miben-&#x1E25;&#333;&#x1E0F;e&#353; w&#257;m&#257;&#8216;&#601;l&acirc; k&icirc;| l&#333;&#8217; h&#257;&#x1E6F;&#601;p&#257;q&#601;&#x1E0F;&ucirc; b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l k&icirc; l&#333;&#8217;-nitan l&acirc;em n<sup>a</sup>&#x1E25;&#259;l&acirc; b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l: </P>
<P>63&nbsp;&#8217;&#275;lleh p&#601;q&ucirc;&#x1E0F;&ecirc; m&#333;&#353;eh w&#601;&#8217;el&#601;&#8216;&#257;z&#257;r hak&#333;h&#275;n &#8217;&#259;&#353;er p&#257;q&#601;&#x1E0F;&ucirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l b&#601;&#8216;ar&#601;&#x1E07;&#333;&#x1E6F; mw&#333;&#8217;&#257;&#x1E07; &#8216;al yar&#601;d&#275;n y&#601;r&#275;&#x1E25;w&#333;: </P>
<P>64&nbsp;&ucirc;&#x1E07;&#601;&#8217;&#275;lleh l&#333;&#8217;-h&#257;y&acirc; &#8217;&icirc;&#353; mip&#601;q&ucirc;&#x1E0F;&ecirc; m&#333;&#353;eh w&#601;&#8217;ah&#259;r&#333;n hak&#333;h&#275;n &#8217;&#259;&#353;er p&#257;q&#601;&#x1E0F;&ucirc; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l b&#601;mi&#x1E0F;&#601;bar s&icirc;n&#257;y: </P>
<P>65&nbsp;k&icirc;-&#8217;&#257;mar y&#601;hw&acirc; l&acirc;em mw&#333;&#x1E6F; y&#257;mu&#x1E6F;&ucirc; bammi&#x1E0F;&#601;b&#257;r w&#601;l&#333;&#8217;-nw&#333;&#x1E6F;ar m&#275;hem &#8217;&icirc;&#353; k&icirc; &#8217;im-k&#257;l&#275;&#x1E07; ben-y&#601;funneh w&icirc;hw&#333;&#353;u&#8216;a bin-n&ucirc;n: s</P>
</TD>
</TABLE>
<P><HR>
<CENTER>
<A HREF="num027.htm">Next: Numbers (Bemidbar) Chapter 27</A></CENTER>
</BODY>
</HTML>
