[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa049)  [KJV](../kjv/isa049)  [Sep](../sep/isa049.md) 
[Vul](../vul/isa049.md)   
  
[Isaiah (Yisheyah) Index](isa.md)  
  [Previous](isa048)  [Next](isa050.md) 

------------------------------------------------------------------------

### Tanach (Hebrew): Isaiah (Yisheyah) Chapter 49

‎<span id="001">1</span> ‏שִׁמְע֤וּ אִיִּים֙ אֵלַ֔י וְהַקְשִׁ֥יבוּ
לְאֻמִּ֖ים מֵרָח֑וֹק יְהוָה֙ מִבֶּ֣טֶן קְרָאָ֔נִי מִמְּעֵ֥י אִמִּ֖י
הִזְכִּ֥יר שְׁמִֽי׃

‎<span id="002">2</span> ‏וַיָּ֤שֶׂם פִּי֙ כְּחֶ֣רֶב חַדָּ֔ה בְּצֵ֥ל
יָד֖וֹ הֶחְבִּיאָ֑נִי וַיְשִׂימֵ֙נִי֙ לְחֵ֣ץ בָּר֔וּר בְּאַשְׁפָּת֖וֹ
הִסְתִּירָֽנִי׃

‎<span id="003">3</span> ‏וַיֹּ֥אמֶר לִ֖י עַבְדִּי־אָ֑תָּה יִשְׂרָאֵ֕ל
אֲשֶׁר־בְּךָ֖ אֶתְפָּאָֽר׃

‎<span id="004">4</span> ‏וַאֲנִ֤י אָמַ֙רְתִּי֙ לְרִ֣יק יָגַ֔עְתִּי
לְתֹ֥הוּ וְהֶ֖בֶל כֹּחִ֣י כִלֵּ֑יתִי אָכֵן֙ מִשְׁפָּטִ֣י אֶת־יְהוָ֔ה
וּפְעֻלָּתִ֖י אֶת־אֱלֹהָֽי׃

‎<span id="005">5</span> ‏וְעַתָּ֣ה׀ אָמַ֣ר יְהוָ֗ה יֹצְרִ֤י מִבֶּ֙טֶן֙
לְעֶ֣בֶד ל֔וֹ לְשׁוֹבֵ֤ב יַֽעֲקֹב֙ אֵלָ֔יו וְיִשְׂרָאֵ֖ל לא ל֣וֹ
יֵאָסֵ֑ף וְאֶכָּבֵד֙ בְּעֵינֵ֣י יְהוָ֔ה וֵאלֹהַ֖י הָיָ֥ה עֻזִּֽי׃

‎<span id="006">6</span> ‏וַיֹּ֗אמֶר נָקֵ֨ל מִֽהְיוֹתְךָ֥ לִי֙ עֶ֔בֶד
לְהָקִים֙ אֶת־שִׁבְטֵ֣י יַעֲקֹ֔ב ונצירי וּנְצוּרֵ֥י יִשְׂרָאֵ֖ל
לְהָשִׁ֑יב וּנְתַתִּ֙יךָ֙ לְא֣וֹר גּוֹיִ֔ם לִֽהְי֥וֹת יְשׁוּעָתִ֖י
עַד־קְצֵ֥ה הָאָֽרֶץ׃ ס

‎<span id="007">7</span> ‏כֹּ֣ה אָֽמַר־יְהוָה֩ גֹּאֵ֨ל יִשְׂרָאֵ֜ל
קְדוֹשׁ֗וֹ לִבְזֹה־נֶ֜פֶשׁ לִמְתָ֤עֵֽב גּוֹי֙ לְעֶ֣בֶד מֹשְׁלִ֔ים
מְלָכִים֙ יִרְא֣וּ וָקָ֔מוּ שָׂרִ֖ים וְיִֽשְׁתַּחֲוּ֑וּ<sup>1</sup>
לְמַ֤עַן יְהוָה֙ אֲשֶׁ֣ר נֶאֱמָ֔ן קְדֹ֥שׁ יִשְׂרָאֵ֖ל וַיִּבְחָרֶֽךָּ׃

‎<span id="008">8</span> ‏כֹּ֣ה׀ אָמַ֣ר יְהוָ֗ה בְּעֵ֤ת רָצוֹן֙
עֲנִיתִ֔יךָ וּבְי֥וֹם יְשׁוּעָ֖ה עֲזַרְתִּ֑יךָ וְאֶצָּרְךָ֗ וְאֶתֶּנְךָ֙
לִבְרִ֣ית עָ֔ם לְהָקִ֣ים אֶ֔רֶץ לְהַנְחִ֖יל נְחָל֥וֹת שֹׁמֵמֽוֹת׃

‎<span id="009">9</span> ‏לֵאמֹ֤ר לַֽאֲסוּרִים֙ צֵ֔אוּ לַאֲשֶׁ֥ר
בַּחֹ֖שֶׁךְ הִגָּל֑וּ עַל־דְּרָכִ֣ים יִרְע֔וּ וּבְכָל־שְׁפָיִ֖ים
מַרְעִיתָֽם׃

‎<span id="010">10</span> ‏לֹ֤א יִרְעָ֙בוּ֙ וְלֹ֣א יִצְמָ֔אוּ
וְלֹא־יַכֵּ֥ם שָׁרָ֖ב וָשָׁ֑מֶשׁ כִּי־מְרַחֲמָ֣ם יְנַהֲגֵ֔ם
וְעַל־מַבּ֥וּעֵי מַ֖יִם יְנַהֲלֵֽם׃

‎<span id="011">11</span> ‏וְשַׂמְתִּ֥י כָל־הָרַ֖י לַדָּ֑רֶךְ
וּמְסִלֹּתַ֖י יְרֻמֽוּן׃

‎<span id="012">12</span> ‏הִנֵּה־אֵ֕לֶּה מֵרָח֖וֹק יָבֹ֑אוּ
וְהִֽנֵּה־אֵ֙לֶּה֙ מִצָּפ֣וֹן וּמִיָּ֔ם וְאֵ֖לֶּה מֵאֶ֥רֶץ סִינִֽים׃

‎<span id="013">13</span> ‏רָנּ֤וּ שָׁמַ֙יִם֙ וְגִ֣ילִי אָ֔רֶץ יפצחו
וּפִצְח֥וּ הָרִ֖ים רִנָּ֑ה כִּֽי־נִחַ֤ם יְהוָה֙ עַמּ֔וֹ וַעֲנִיָּ֖ו
יְרַחֵֽם׃ ס

‎<span id="014">14</span> ‏וַתֹּ֥אמֶר צִיּ֖וֹן עֲזָבַ֣נִי יְהוָ֑ה
וַאדֹנָ֖י שְׁכֵחָֽנִי׃

‎<span id="015">15</span> ‏הֲתִשְׁכַּ֤ח אִשָּׁה֙ עוּלָ֔הּ מֵרַחֵ֖ם
בֶּן־בִּטְנָ֑הּ גַּם־אֵ֣לֶּה תִשְׁכַּ֔חְנָה וְאָנֹכִ֖י לֹ֥א
אֶשְׁכָּחֵֽךְ׃

‎<span id="016">16</span> ‏הֵ֥ן עַל־כַּפַּ֖יִם חַקֹּתִ֑יךְ חוֹמֹתַ֥יִךְ
נֶגְדִּ֖י תָּמִֽיד׃

‎<span id="017">17</span> ‏מִֽהֲר֖וּ בָּנָ֑יִךְ מְהָֽרְסַ֥יִךְ
וּמַחֲרִבַ֖יִךְ מִמֵּ֥ךְ יֵצֵֽאוּ׃

‎<span id="018">18</span> ‏שְׂאִֽי־סָבִ֤יב עֵינַ֙יִךְ֙ וּרְאִ֔י כֻּלָּ֖ם
נִקְבְּצ֣וּ בָֽאוּ־לָ֑ךְ חַי־אָ֣נִי נְאֻם־יְהוָ֗ה כִּ֤י כֻלָּם֙
כָּעֲדִ֣י תִלְבָּ֔שִׁי וּֽתְקַשְּׁרִ֖ים כַּכַּלָּֽה׃

‎<span id="019">19</span> ‏כִּ֤י חָרְבֹתַ֙יִךְ֙ וְשֹׁ֣מְמֹתַ֔יִךְ
וְאֶ֖רֶץ הֲרִֽסֻתֵ֑יךְ כִּ֤י עַתָּה֙ תֵּצְרִ֣י מִיּוֹשֵׁ֔ב וְרָחֲק֖וּ
מְבַלְּעָֽיִךְ׃

‎<span id="020">20</span> ‏ע֚וֹד יֹאמְר֣וּ בְאָזְנַ֔יִךְ בְּנֵ֖י
שִׁכֻּלָ֑יִךְ צַר־לִ֥י הַמָּק֖וֹם גְּשָׁה־לִּ֥י וְאֵשֵֽׁבָה׃

‎<span id="021">21</span> ‏וְאָמַ֣רְתְּ בִּלְבָבֵ֗ךְ מִ֤י יָֽלַד־לִי֙
אֶת־אֵ֔לֶּה וַאֲנִ֥י שְׁכוּלָ֖ה וְגַלְמוּדָ֑ה גֹּלָ֣ה׀ וְסוּרָ֗ה
וְאֵ֙לֶּה֙ מִ֣י גִדֵּ֔ל הֵ֤ן אֲנִי֙ נִשְׁאַ֣רְתִּי לְבַדִּ֔י אֵ֖לֶּה
אֵיפֹ֥ה הֵֽם׃ פ

‎<span id="022">22</span> ‏כֹּֽה־אָמַ֞ר אֲדֹנָ֣י יְהוִ֗ה הִנֵּ֨ה
אֶשָּׂ֤א אֶל־גּוֹיִם֙ יָדִ֔י וְאֶל־עַמִּ֖ים אָרִ֣ים נִסִּ֑י וְהֵבִ֤יאוּ
בָנַ֙יִךְ֙ בְּחֹ֔צֶן וּבְנֹתַ֖יִךְ עַל־כָּתֵ֥ף תִּנָּשֶֽׂאנָה׃

‎<span id="023">23</span> ‏וְהָי֨וּ מְלָכִ֜ים אֹֽמְנַ֗יִךְ
וְשָׂרֽוֹתֵיהֶם֙ מֵינִ֣יקֹתַ֔יִךְ אַפַּ֗יִם אֶ֚רֶץ יִשְׁתַּ֣חֲווּ לָ֔ךְ
וַעֲפַ֥ר רַגְלַ֖יִךְ יְלַחֵ֑כוּ וְיָדַ֙עַתְּ֙ כִּֽי־אֲנִ֣י יְהוָ֔ה
אֲשֶׁ֥ר לֹֽא־יֵבֹ֖שׁוּ קוָֹֽי׃ ס

‎<span id="024">24</span> ‏הֲיֻקַּ֥ח מִגִּבּ֖וֹר מַלְק֑וֹחַ
וְאִם־שְׁבִ֥י צַדִּ֖יק יִמָּלֵֽט׃

‎<span id="025">25</span> ‏כִּי־כֹ֣ה׀ אָמַ֣ר יְהוָ֗ה גַּם־שְׁבִ֤י
גִבּוֹר֙ יֻקָּ֔ח וּמַלְק֥וֹחַ עָרִ֖יץ יִמָּלֵ֑ט וְאֶת־יְרִיבֵךְ֙
אָנֹכִ֣י אָרִ֔יב וְאֶת־בָּנַ֖יִךְ אָנֹכִ֥י אוֹשִֽׁיעַ׃

‎<span id="026">26</span> ‏וְהַאֲכַלְתִּ֤י אֶת־מוֹנַ֙יִךְ֙
אֶת־בְּשָׂרָ֔ם וְכֶעָסִ֖יס דָּמָ֣ם יִשְׁכָּר֑וּן וְיָדְע֣וּ כָל־בָּשָׂ֗ר
כִּ֣י אֲנִ֤י יְהוָה֙ מֽוֹשִׁיעֵ֔ךְ וְגֹאֲלֵ֖ךְ אֲבִ֥יר יַעֲקֹֽב׃ ס

1 šimə‘û ’îyîm ’ēlay wəhaqəšîḇû lə’ummîm mērāḥwōq yəhwâ mibeṭen qərā’ānî
mimmə‘ê ’immî hizəkîr šəmî:

2 wayyāśem pî kəḥereḇ ḥadâ bəṣēl yāḏwō heḥəbî’ānî wayəśîmēnî ləḥēṣ bārûr
bə’ašəpāṯwō hisətîrānî:

3 wayyō’mer lî ‘aḇədî-’ātâ yiśərā’ēl ’ăšer-bəḵā ’eṯəpā’ār:

4 wa’ănî ’āmarətî lərîq yāḡ<sup>a</sup>‘ətî ləṯōhû wəheḇel kōḥî ḵillêṯî
’āḵēn mišəpāṭî ’eṯ-yəhwâ ûfə‘ullāṯî ’eṯ-’ĕlōhāy:

5 wə‘atâ\| ’āmar yəhwâ yōṣərî mibeṭen lə‘eḇeḏ lwō ləšwōḇēḇ
y<sup>a</sup>‘ăqōḇ ’ēlāyw wəyiśərā’ēl lō’ lwō yē’āsēf wə’ekāḇēḏ bə‘ênê
yəhwâ wē’lōhay hāyâ ‘uzzî:

6 wayyō’mer nāqēl mihəywōṯəḵā lî ‘eḇeḏ ləhāqîm ’eṯ-šiḇəṭê
y<sup>a</sup>‘ăqōḇ ûnəṣîrê ûnəṣûrê yiśərā’ēl ləhāšîḇ ûnəṯatîḵā lə’wōr
gwōyim lihəywōṯ yəšû‘āṯî ‘aḏ-qəṣēh hā’āreṣ: s

7 kōh ’āmar-yəhwâ gō’ēl yiśərā’ēl qəḏwōšwō liḇəzōh-nefeš liməṯā‘ēḇ gwōy
lə‘eḇeḏ mōšəlîm məlāḵîm yirə’û wāqāmû śārîm
wəyišət<sup>a</sup>ḥăûû<sup>1</sup> ləm<sup>a</sup>‘an yəhwâ ’ăšer
ne’ĕmān qəḏōš yiśərā’ēl wayyiḇəḥāreḵḵā:

8 kōh\| ’āmar yəhwâ bə‘ēṯ rāṣwōn ‘ănîṯîḵā ûḇəywōm yəšû‘â ‘ăzarətîḵā
wə’eṣṣārəḵā wə’etenəḵā liḇərîṯ ‘ām ləhāqîm ’ereṣ ləhanəḥîl nəḥālwōṯ
šōmēmwōṯ:

9 lē’mōr la’ăsûrîm ṣē’û la’ăšer b<sup>a</sup>ḥōšeḵə higālû ‘al-dərāḵîm
yirə‘û ûḇəḵāl-šəfāyîm marə‘îṯām:

10 lō’ yirə‘āḇû wəlō’ yiṣəmā’û wəlō’-yakēm šārāḇ wāšāmeš
kî-mər<sup>a</sup>ḥămām yənahăḡēm wə‘al-mabû‘ê mayim yənahălēm:

11 wəśamətî ḵāl-hāray ladāreḵə ûməsillōṯay yərumûn:

12 hinnēh-’ēlleh mērāḥwōq yāḇō’û wəhinnēh-’ēlleh miṣṣāfwōn ûmîyām
wə’ēlleh mē’ereṣ sînîm:

13 rānnû šāmayim wəḡîlî ’āreṣ yifəṣəḥû ûfiṣəḥû hārîm rinnâ kî-niḥam
yəhwâ ‘ammwō w<sup>a</sup>‘ănîyāw yər<sup>a</sup>ḥēm: s

14 watō’mer ṣîywōn ‘ăzāḇanî yəhwâ wa’ḏōnāy šəḵēḥānî:

15 hăṯišək<sup>a</sup>ḥ ’iššâ ‘ûlāh mēr<sup>a</sup>ḥēm ben-biṭənāh
gam-’ēlleh ṯišək<sup>a</sup>ḥənâ wə’ānōḵî lō’ ’ešəkāḥēḵə:

16 hēn ‘al-kapayim ḥaqqōṯîḵə ḥwōmōṯayiḵə neḡədî tāmîḏ:

17 mihărû bānāyiḵə məhārəsayiḵə ûm<sup>a</sup>ḥăriḇayiḵə mimmēḵə yēṣē’û:

18 śə’î-sāḇîḇ ‘ênayiḵə ûrə’î kullām niqəbəṣû ḇā’û-lāḵə ḥay-’ānî
nə’um-yəhwâ kî ḵullām kā‘ăḏî ṯiləbāšî ûṯəqaššərîm kakallâ:

19 kî ḥārəḇōṯayiḵə wəšōməmōṯayiḵə wə’ereṣ hărisuṯêḵə kî ‘atâ tēṣərî
mîywōšēḇ wərāḥăqû məḇallə‘āyiḵə:

20 ‘wōḏ yō’mərû ḇə’āzənayiḵə bənê šikulāyiḵə ṣar-lî hammāqwōm gəšâ-llî
wə’ēšēḇâ:

21 wə’āmarətə biləḇāḇēḵə mî yālaḏ-lî ’eṯ-’ēlleh wa’ănî šəḵûlâ wəḡaləmûḏâ
gōlâ\| wəsûrâ wə’ēlleh mî ḡidēl hēn ’ănî nišə’arətî ləḇadî ’ēlleh ’êfōh
hēm: f

22 kōh-’āmar ’ăḏōnāy yəhwih hinnēh ’eśśā’ ’el-gwōyim yāḏî wə’el-‘ammîm
’ārîm nissî wəhēḇî’û ḇānayiḵə bəḥōṣen ûḇənōṯayiḵə ‘al-kāṯēf tinnāśe’nâ:

23 wəhāyû məlāḵîm ’ōmənayiḵə wəśārwōṯêhem mênîqōṯayiḵə ’apayim ’ereṣ
yišət<sup>a</sup>ḥăwû lāḵə w<sup>a</sup>‘ăfar raḡəlayiḵə
yəl<sup>a</sup>ḥēḵû wəyāḏ<sup>a</sup>‘atə kî-’ănî yəhwâ ’ăšer lō’-yēḇōšû
qwōāy: s

24 hăyuqq<sup>a</sup>ḥ migibwōr maləqwōḥa wə’im-šəḇî ṣadîq yimmālēṭ:

25 kî-ḵōh\| ’āmar yəhwâ gam-šəḇî ḡibwōr yuqqāḥ ûmaləqwōḥa ‘ārîṣ yimmālēṭ
wə’eṯ-yərîḇēḵə ’ānōḵî ’ārîḇ wə’eṯ-bānayiḵə ’ānōḵî ’wōšî‘a:

26 wəha’ăḵalətî ’eṯ-mwōnayiḵə ’eṯ-bəśārām wəḵe‘āsîs dāmām yišəkārûn
wəyāḏə‘û ḵāl-bāśār kî ’ănî yəhwâ mwōšî‘ēḵə wəḡō’ălēḵə ’ăḇîr
y<sup>a</sup>‘ăqōḇ: s

------------------------------------------------------------------------

[Next: Isaiah (Yisheyah) Chapter 50](isa050.md)
