[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo005)  [KJV](../kjv/exo005)  [Sep](../sep/exo005.md) 
[Vul](../vul/exo005.md)   
  
[Exodus (Shemot) Index](exo.md)  
  [Previous](exo004)  [Next](exo006.md) 

------------------------------------------------------------------------

### Tanach (Hebrew): Exodus (Shemot) Chapter 5

‎<span id="001">1</span> ‏וְאַחַ֗ר בָּ֚אוּ מֹשֶׁ֣ה וְאַהֲרֹ֔ן
וַיֹּאמְר֖וּ אֶל־פַּרְעֹ֑ה כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל
שַׁלַּח֙ אֶת־עַמִּ֔י וְיָחֹ֥גּוּ לִ֖י בַּמִּדְבָּֽר׃

‎<span id="002">2</span> ‏וַיֹּ֣אמֶר פַּרְעֹ֔ה מִ֤י יְהוָה֙ אֲשֶׁ֣ר
אֶשְׁמַ֣ע בְּקֹל֔וֹ לְשַׁלַּ֖ח אֶת־יִשְׂרָאֵ֑ל לֹ֤א יָדַ֙עְתִּי֙
אֶת־יְהוָ֔ה וְגַ֥ם אֶת־יִשְׂרָאֵ֖ל לֹ֥א אֲשַׁלֵּֽחַ׃

‎<span id="003">3</span> ‏וַיֹּ֣אמְר֔וּ אֱלֹהֵ֥י הָעִבְרִ֖ים נִקְרָ֣א
עָלֵ֑ינוּ נֵ֣לֲכָה נָּ֡א דֶּרֶךְ֩ שְׁלֹ֨שֶׁת יָמִ֜ים בַּמִּדְבָּ֗ר
וְנִזְבְּחָה֙ לַֽיהוָ֣ה אֱלֹהֵ֔ינוּ פֶּ֨ן־יִפְגָּעֵ֔נוּ בַּדֶּ֖בֶר א֥וֹ
בֶחָֽרֶב׃

‎<span id="004">4</span> ‏וַיֹּ֤אמֶר אֲלֵהֶם֙ מֶ֣לֶךְ מִצְרַ֔יִם לָ֚מָּה
מֹשֶׁ֣ה וְאַהֲרֹ֔ן תַּפְרִ֥יעוּ אֶת־הָעָ֖ם מִמַּֽעֲשָׂ֑יו לְכ֖וּ
לְסִבְלֹתֵיכֶֽם׃

‎<span id="005">5</span> ‏וַיֹּ֣אמֶר פַּרְעֹ֔ה הֵן־רַבִּ֥ים עַתָּ֖ה עַ֣ם
הָאָ֑רֶץ וְהִשְׁבַּתֶּ֥ם אֹתָ֖ם מִסִּבְלֹתָֽם׃

‎<span id="006">6</span> ‏וַיְצַ֥ו פַּרְעֹ֖ה בַּיּ֣וֹם הַה֑וּא
אֶת־הַנֹּגְשִׂ֣ים בָּעָ֔ם וְאֶת־שֹׁטְרָ֖יו לֵאמֹֽר׃

‎<span id="007">7</span> ‏לֹ֣א תֹאסִפ֞וּן לָתֵ֨ת תֶּ֧בֶן לָעָ֛ם
לִלְבֹּ֥ן הַלְּבֵנִ֖ים כִּתְמ֣וֹל שִׁלְשֹׁ֑ם הֵ֚ם יֵֽלְכ֔וּ וְקֹשְׁשׁ֥וּ
לָהֶ֖ם תֶּֽבֶן׃

‎<span id="008">8</span> ‏וְאֶת־מַתְכֹּ֨נֶת הַלְּבֵנִ֜ים אֲשֶׁ֣ר הֵם֩
עֹשִׂ֨ים תְּמ֤וֹל שִׁלְשֹׁם֙ תָּשִׂ֣ימוּ עֲלֵיהֶ֔ם לֹ֥א תִגְרְע֖וּ
מִמֶּ֑נּוּ כִּֽי־נִרְפִּ֣ים הֵ֔ם עַל־כֵּ֗ן הֵ֤ם צֹֽעֲקִים֙ לֵאמֹ֔ר
נֵלְכָ֖ה נִזְבְּחָ֥ה לֵאלֹהֵֽינוּ׃

‎<span id="009">9</span> ‏תִּכְבַּ֧ד הָעֲבֹדָ֛ה עַל־הָאֲנָשִׁ֖ים
וְיַעֲשׂוּ־בָ֑הּ וְאַל־יִשְׁע֖וּ בְּדִבְרֵי־שָֽׁקֶר׃

‎<span id="010">10</span> ‏וַיֵּ֨צְא֜וּ נֹגְשֵׂ֤י<sup>3</sup> הָעָם֙
וְשֹׁ֣טְרָ֔יו וַיֹּאמְר֥וּ אֶל־הָעָ֖ם לֵאמֹ֑ר כֹּ֚ה אָמַ֣ר פַּרְעֹ֔ה
אֵינֶ֛נִּי נֹתֵ֥ן לָכֶ֖ם תֶּֽבֶן׃

‎<span id="011">11</span> ‏אַתֶּ֗ם לְכ֨וּ קְח֤וּ לָכֶם֙ תֶּ֔בֶן
מֵאֲשֶׁ֖ר תִּמְצָ֑אוּ כִּ֣י אֵ֥ין נִגְרָ֛ע מֵעֲבֹדַתְכֶ֖ם דָּבָֽר׃

‎<span id="012">12</span> ‏וַיָּ֥פֶץ הָעָ֖ם בְּכָל־אֶ֣רֶץ מִצְרָ֑יִם
לְקֹשֵׁ֥שׁ קַ֖שׁ לַתֶּֽבֶן׃

‎<span id="013">13</span> ‏וְהַנֹּגְשִׂ֖ים אָצִ֣ים לֵאמֹ֑ר כַּלּ֤וּ
מַעֲשֵׂיכֶם֙ דְּבַר־י֣וֹם בְּיוֹמ֔וֹ כַּאֲשֶׁ֖ר בִּהְי֥וֹת הַתֶּֽבֶן׃

‎<span id="014">14</span> ‏וַיֻּכּ֗וּ שֹֽׁטְרֵי֙ בְּנֵ֣י יִשְׂרָאֵ֔ל
אֲשֶׁר־שָׂ֣מוּ עֲלֵהֶ֔ם נֹגְשֵׂ֥י פַרְעֹ֖ה לֵאמֹ֑ר מַדּ֡וּעַ לֹא֩
כִלִּיתֶ֨ם חָקְכֶ֤ם לִלְבֹּן֙ כִּתְמ֣וֹל שִׁלְשֹׁ֔ם גַּם־תְּמ֖וֹל
גַּם־הַיּֽוֹם׃

‎<span id="015">15</span> ‏וַיָּבֹ֗אוּ שֹֽׁטְרֵי֙ בְּנֵ֣י יִשְׂרָאֵ֔ל
וַיִּצְעֲק֥וּ אֶל־פַּרְעֹ֖ה לֵאמֹ֑ר לָ֧מָּה תַעֲשֶׂ֦ה כֹ֖ה לַעֲבָדֶֽיךָ׃

‎<span id="016">16</span> ‏תֶּ֗בֶן אֵ֤ין נִתָּן֙ לַעֲבָדֶ֔יךָ
וּלְבֵנִ֛ים אֹמְרִ֥ים לָ֖נוּ עֲשׂ֑וּ וְהִנֵּ֧ה עֲבָדֶ֛יךָ מֻכִּ֖ים
וְחָטָ֥את עַמֶּֽךָ׃

‎<span id="017">17</span> ‏וַיֹּ֛אמֶר נִרְפִּ֥ים אַתֶּ֖ם נִרְפִּ֑ים
עַל־כֵּן֙ אַתֶּ֣ם אֹֽמְרִ֔ים נֵלְכָ֖ה נִזְבְּחָ֥ה לַֽיהוָֽה׃

‎<span id="018">18</span> ‏וְעַתָּה֙ לְכ֣וּ עִבְד֔וּ וְתֶ֖בֶן
לֹא־יִנָּתֵ֣ן לָכֶ֑ם וְתֹ֥כֶן לְבֵנִ֖ים תִּתֵּֽנּוּ׃

‎<span id="019">19</span> ‏וַיִּרְא֞וּ שֹֽׁטְרֵ֧י בְנֵֽי־יִשְׂרָאֵ֛ל
אֹתָ֖ם בְּרָ֣ע לֵאמֹ֑ר לֹא־תִגְרְע֥וּ מִלִּבְנֵיכֶ֖ם דְּבַר־י֥וֹם
בְּיוֹמֽוֹ׃

‎<span id="020">20</span> ‏וַֽיִּפְגְּעוּ֙ אֶת־מֹשֶׁ֣ה וְאֶֽת־אַהֲרֹ֔ן
נִצָּבִ֖ים לִקְרָאתָ֑ם בְּצֵאתָ֖ם מֵאֵ֥ת פַּרְעֹֽה׃

‎<span id="021">21</span> ‏וַיֹּאמְר֣וּ אֲלֵהֶ֔ם יֵ֧רֶא יְהוָ֛ה
עֲלֵיכֶ֖ם וְיִשְׁפֹּ֑ט אֲשֶׁ֧ר הִבְאַשְׁתֶּ֣ם אֶת־רֵיחֵ֗נוּ בְּעֵינֵ֤י
פַרְעֹה֙ וּבְעֵינֵ֣י עֲבָדָ֔יו לָֽתֶת־חֶ֥רֶב בְּיָדָ֖ם לְהָרְגֵֽנוּ׃

‎<span id="022">22</span> ‏וַיָּ֧שָׁב מֹשֶׁ֛ה אֶל־יְהוָ֖ה וַיֹּאמַ֑ר
אֲדֹנָ֗י לָמָ֤ה הֲרֵעֹ֙תָה֙ לָעָ֣ם הַזֶּ֔ה לָ֥מָּה זֶּ֖ה שְׁלַחְתָּֽנִי׃

‎<span id="023">23</span> ‏וּמֵאָ֞ז בָּ֤אתִי אֶל־פַּרְעֹה֙ לְדַבֵּ֣ר
בִּשְׁמֶ֔ךָ הֵרַ֖ע לָעָ֣ם הַזֶּ֑ה וְהַצֵּ֥ל לֹא־הִצַּ֖לְתָּ
אֶת־עַמֶּֽךָ׃

1 wə’<sup>a</sup>ḥar bā’û mōšeh wə’ahărōn wayyō’mərû ’el-parə‘ōh
kōh-’āmar yəhwâ ’ĕlōhê yiśərā’ēl šall<sup>a</sup>ḥ ’eṯ-‘ammî wəyāḥōgû lî
bammiḏəbār:

2 wayyō’mer parə‘ōh mî yəhwâ ’ăšer ’ešəm<sup>a</sup>‘ bəqōlwō
ləšall<sup>a</sup>ḥ ’eṯ-yiśərā’ēl lō’ yāḏ<sup>a</sup>‘ətî ’eṯ-yəhwâ
wəḡam ’eṯ-yiśərā’ēl lō’ ’ăšallēḥa:

3 wayyō’mərû ’ĕlōhê hā‘iḇərîm niqərā’ ‘ālênû nēlăḵâ nnā’ dereḵə šəlōšeṯ
yāmîm bammiḏəbār wənizəbəḥâ layhwâ ’ĕlōhênû pen-yifəgā‘ēnû badeḇer ’wō
ḇeḥāreḇ:

4 wayyō’mer ’ălēhem meleḵə miṣərayim lāmmâ mōšeh wə’ahărōn tafərî‘û
’eṯ-hā‘ām mimm<sup>a</sup>‘ăśāyw ləḵû ləsiḇəlōṯêḵem:

5 wayyō’mer parə‘ōh hēn-rabîm ‘atâ ‘am hā’āreṣ wəhišəbatem ’ōṯām
missiḇəlōṯām:

6 wayəṣaw parə‘ōh bayywōm hahû’ ’eṯ-hannōḡəśîm bā‘ām wə’eṯ-šōṭərāyw
lē’mōr:

7 lō’ ṯō’sifûn lāṯēṯ teḇen lā‘ām liləbōn halləḇēnîm kiṯəmwōl šiləšōm hēm
yēləḵû wəqōšəšû lâem teḇen:

8 wə’eṯ-maṯəkōneṯ halləḇēnîm ’ăšer hēm ‘ōśîm təmwōl šiləšōm tāśîmû
‘ălêhem lō’ ṯiḡərə‘û mimmennû kî-nirəpîm hēm ‘al-kēn hēm ṣō‘ăqîm lē’mōr
nēləḵâ nizəbəḥâ lē’lōhênû:

9 tiḵəbaḏ hā‘ăḇōḏâ ‘al-hā’ănāšîm wəy<sup>a</sup>‘ăśû-ḇāh wə’al-yišə‘û
bəḏiḇərê-šāqer:

10 wayyēṣə’û nōḡəśê<sup>3</sup> hā‘ām wəšōṭərāyw wayyō’mərû ’el-hā‘ām
lē’mōr kōh ’āmar parə‘ōh ’ênennî nōṯēn lāḵem teḇen:

11 ’atem ləḵû qəḥû lāḵem teḇen mē’ăšer timəṣā’û kî ’ên niḡərā‘
mē‘ăḇōḏaṯəḵem dāḇār:

12 wayyāfeṣ hā‘ām bəḵāl-’ereṣ miṣərāyim ləqōšēš qaš lateḇen:

13 wəhannōḡəśîm ’āṣîm lē’mōr kallû m<sup>a</sup>‘ăśêḵem dəḇar-ywōm
bəywōmwō ka’ăšer bihəywōṯ hateḇen:

14 wayyukû šōṭərê bənê yiśərā’ēl ’ăšer-śāmû ‘ălēhem nōḡəśê farə‘ōh
lē’mōr madû‘a lō’ ḵillîṯem ḥāqəḵem liləbōn kiṯəmwōl šiləšōm gam-təmwōl
gam-hayywōm:

15 wayyāḇō’û šōṭərê bənê yiśərā’ēl wayyiṣə‘ăqû ’el-parə‘ōh lē’mōr lāmmâ
ṯ<sup>a</sup>‘ăśeh ḵōh l<sup>a</sup>‘ăḇāḏeyḵā:

16 teḇen ’ên nitān l<sup>a</sup>‘ăḇāḏeyḵā ûləḇēnîm ’ōmərîm lānû ‘ăśû
wəhinnēh ‘ăḇāḏeyḵā mukîm wəḥāṭā’ṯ ‘ammeḵā:

17 wayyō’mer nirəpîm ’atem nirəpîm ‘al-kēn ’atem ’ōmərîm nēləḵâ nizəbəḥâ
layhwâ:

18 wə‘atâ ləḵû ‘iḇəḏû wəṯeḇen lō’-yinnāṯēn lāḵem wəṯōḵen ləḇēnîm
titēnnû:

19 wayyirə’û šōṭərê ḇənê-yiśərā’ēl ’ōṯām bərā‘ lē’mōr lō’-ṯiḡərə‘û
milliḇənêḵem dəḇar-ywōm bəywōmwō:

20 wayyifəgə‘û ’eṯ-mōšeh wə’eṯ-’ahărōn niṣṣāḇîm liqərā’ṯām bəṣē’ṯām
mē’ēṯ parə‘ōh:

21 wayyō’mərû ’ălēhem yēre’ yəhwâ ‘ălêḵem wəyišəpōṭ ’ăšer hiḇə’ašətem
’eṯ-rêḥēnû bə‘ênê farə‘ōh ûḇə‘ênê ‘ăḇāḏāyw lāṯeṯ-ḥereḇ bəyāḏām
ləhārəḡēnû:

22 wayyāšāḇ mōšeh ’el-yəhwâ wayyō’mar ’ăḏōnāy lāmâ hărē‘ōṯâ lā‘ām hazzeh
lāmmâ zzeh šəl<sup>a</sup>ḥətānî:

23 ûmē’āz bā’ṯî ’el-parə‘ōh ləḏabēr bišəmeḵā hēr<sup>a</sup>‘ lā‘ām
hazzeh wəhaṣṣēl lō’-hiṣṣalətā ’eṯ-‘ammeḵā:

------------------------------------------------------------------------

[Next: Exodus (Shemot) Chapter 6](exo006.md)
