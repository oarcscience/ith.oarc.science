[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro028)  [KJV](../kjv/pro028.md) 
[Vul](../vul/pro028.md)   
  
[Proverbs (Mishlei) Index](pro.md)  
  [Previous](pro027)  [Next](pro029.md) 

------------------------------------------------------------------------

### Tanach (Hebrew): Proverbs (Mishlei) Chapter 28

‎<span id="001">1</span> ‏נָ֣סוּ וְאֵין־רֹדֵ֣ף רָשָׁ֑ע וְ֝צַדִּיקִ֗ים
כִּכְפִ֥יר יִבְטָֽח׃

‎<span id="002">2</span> ‏בְּפֶ֣שַֽׁע אֶ֭רֶץ רַבִּ֣ים שָׂרֶ֑יהָ
וּבְאָדָ֥ם מֵבִ֥ין יֹ֝דֵ֗עַ כֵּ֣ן יַאֲרִֽיךְ׃

‎<span id="003">3</span> ‏גֶּ֣בֶר רָ֭שׁ וְעֹשֵׁ֣ק דַּלִּ֑ים מָטָ֥ר
סֹ֝חֵ֗ף וְאֵ֣ין לָֽחֶם׃

‎<span id="004">4</span> ‏עֹזְבֵ֣י ת֭וֹרָה יְהַֽלְל֣וּ רָשָׁ֑ע
וְשֹׁמְרֵ֥י ת֝וֹרָ֗ה יִתְגָּ֥רוּ בָֽם׃ פ

‎<span id="005">5</span> ‏אַנְשֵׁי־רָ֭ע לֹא־יָבִ֣ינוּ מִשְׁפָּ֑ט
וּמְבַקְשֵׁ֥י יְ֝הוָ֗ה יָבִ֥ינוּ כֹֽל׃

‎<span id="006">6</span> ‏טֽוֹב־רָ֭שׁ הוֹלֵ֣ךְ בְּתֻמּ֑וֹ מֵעִקֵּ֥שׁ
דְּ֝רָכַ֗יִם וְה֣וּא עָשִֽׁיר׃

‎<span id="007">7</span> ‏נוֹצֵ֣ר תּ֭וֹרָה בֵּ֣ן מֵבִ֑ין וְרֹעֶה
זֽ֝וֹלְלִ֗ים יַכְלִ֥ים אָבִֽיו׃

‎<span id="008">8</span> ‏מַרְבֶּ֣ה ה֭וֹנוֹ<sup>3</sup> בְּנֶ֣שֶׁךְ
ובתרבית וְתַרְבִּ֑ית לְחוֹנֵ֖ן דַּלִּ֣ים יִקְבְּצֶֽנּוּ׃

‎<span id="009">9</span> ‏מֵסִ֣יר אָ֭זְנוֹ מִשְּׁמֹ֣עַ תּוֹרָ֑ה
גַּֽם־תְּ֝פִלָּת֗וֹ תּוֹעֵבָֽה׃

‎<span id="010">10</span> ‏מַשְׁגֶּ֤ה יְשָׁרִ֨ים׀ בְּדֶ֥רֶךְ רָ֗ע
בִּשְׁחוּת֥וֹ הֽוּא־יִפּ֑וֹל וּ֝תְמִימִ֗ים יִנְחֲלוּ־טֽוֹב׃

‎<span id="011">11</span> ‏חָכָ֣ם בְּ֭עֵינָיו אִ֣ישׁ עָשִׁ֑יר וְדַ֖ל
מֵבִ֣ין יַחְקְרֶֽנּוּ׃

‎<span id="012">12</span> ‏בַּעֲלֹ֣ץ צַ֭דִּיקִים רַבָּ֣ה תִפְאָ֑רֶת
וּבְק֥וּם רְ֝שָׁעִ֗ים יְחֻפַּ֥שׂ אָדָֽם׃

‎<span id="013">13</span> ‏מְכַסֶּ֣ה פְ֭שָׁעָיו לֹ֣א יַצְלִ֑יחַ
וּמוֹדֶ֖ה וְעֹזֵ֣ב יְרֻחָֽם׃

‎<span id="014">14</span> ‏אַשְׁרֵ֣י אָ֭דָם מְפַחֵ֣ד תָּמִ֑יד
וּמַקְשֶׁ֥ה לִ֝בּ֗וֹ יִפּ֥וֹל בְּרָעָֽה׃

‎<span id="015">15</span> ‏אֲרִי־נֹ֭הֵם וְדֹ֣ב שׁוֹקֵ֑ק מֹשֵׁ֥ל רָ֝שָׁ֗ע
עַ֣ל עַם־דָּֽל׃

‎<span id="016">16</span> ‏נָגִ֗יד חֲסַ֣ר תְּ֭בוּנוֹת וְרַ֥ב
מַעֲשַׁקּ֑וֹת שנאי שֹׂ֥נֵא בֶ֝֗צַע יַאֲרִ֥יךְ יָמִֽים׃ פ

‎<span id="017">17</span> ‏אָ֭דָם עָשֻׁ֣ק בְּדַם־נָ֑פֶשׁ עַד־בּ֥וֹר
יָ֝נ֗וּס אַל־יִתְמְכוּ־בֽוֹ׃

‎<span id="018">18</span> ‏הוֹלֵ֣ךְ תָּ֭מִים יִוָּשֵׁ֑עַ וְנֶעְקַ֥שׁ
דְּ֝רָכַ֗יִם יִפּ֥וֹל בְּאֶחָֽת׃

‎<span id="019">19</span> ‏עֹבֵ֣ד אַ֭דְמָתוֹ יִֽשְׂבַּֽע־לָ֑חֶם
וּמְרַדֵּ֥ף רֵ֝קִ֗ים יִֽשְׂבַּֽע־רִֽישׁ׃

‎<span id="020">20</span> ‏אִ֣ישׁ אֱ֭מוּנוֹת רַב־בְּרָכ֑וֹת וְאָ֥ץ
לְ֝הַעֲשִׁ֗יר לֹ֣א יִנָּקֶֽה׃

‎<span id="021">21</span> ‏הַֽכֵּר־פָּנִ֥ים לֹא־ט֑וֹב וְעַל־פַּת־לֶ֝֗חֶם
יִפְשַׁע־גָּֽבֶר׃

‎<span id="022">22</span> ‏נִֽבֳהָ֥ל לַה֗וֹן אִ֭ישׁ רַ֣ע עָ֑יִן
וְלֹֽא־יֵ֝דַע כִּי־חֶ֥סֶר יְבֹאֶֽנּוּ׃

‎<span id="023">23</span> ‏מ֘וֹכִ֤יחַ אָדָ֣ם אַ֭חֲרַי חֵ֣ן יִמְצָ֑א
מִֽמַּחֲלִ֥יק לָשֽׁוֹן׃

‎<span id="024">24</span> ‏גּוֹזֵ֤ל׀ אָ֘בִ֤יו וְאִמּ֗וֹ וְאֹמֵ֥ר
אֵֽין־פָּ֑שַׁע חָבֵ֥ר ה֝֗וּא לְאִ֣ישׁ מַשְׁחִֽית׃

‎<span id="025">25</span> ‏רְחַב־נֶ֭פֶשׁ יְגָרֶ֣ה מָד֑וֹן וּבוֹטֵ֖חַ
עַל־יְהוָ֣ה יְדֻשָּֽׁן׃

‎<span id="026">26</span> ‏בּוֹטֵ֣חַ בְּ֭לִבּוֹ ה֣וּא כְסִ֑יל וְהוֹלֵ֥ךְ
בְּ֝חָכְמָ֗ה ה֣וּא יִמָּלֵֽט׃

‎<span id="027">27</span> ‏נוֹתֵ֣ן לָ֭רָשׁ אֵ֣ין מַחְס֑וֹר וּמַעְלִ֥ים
עֵ֝ינָ֗יו רַב־מְאֵרֽוֹת׃

‎<span id="028">28</span> ‏בְּק֣וּם רְ֭שָׁעִים יִסָּתֵ֣ר אָדָ֑ם
וּ֝בְאָבְדָ֗ם יִרְבּ֥וּ צַדִּיקִֽים׃

1 nāsû wə’ên-rōḏēf rāšā‘ wəṣadîqîm kiḵəfîr yiḇəṭāḥ:

2 bəfeš<sup>a</sup>‘ ’ereṣ rabîm śāreyhā ûḇə’āḏām mēḇîn yōḏē‘a kēn
ya’ărîḵə:

3 geḇer rāš wə‘ōšēq dallîm māṭār sōḥēf wə’ên lāḥem:

4 ‘ōzəḇê ṯwōrâ yəhaləlû rāšā‘ wəšōmərê ṯwōrâ yiṯəgārû ḇām: f

5 ’anəšê-rā‘ lō’-yāḇînû mišəpāṭ ûməḇaqəšê yəhwâ yāḇînû ḵōl:

6 ṭwōḇ-rāš hwōlēḵə bəṯummwō mē‘iqqēš dərāḵayim wəhû’ ‘āšîr:

7 nwōṣēr twōrâ bēn mēḇîn wərō‘eh zwōləlîm yaḵəlîm ’āḇîw:

8 marəbeh hwōnwō<sup>3</sup> bənešeḵə ûḇəṯarəbîṯ wəṯarəbîṯ ləḥwōnēn
dallîm yiqəbəṣennû:

9 mēsîr ’āzənwō miššəmō‘a twōrâ gam-təfillāṯwō twō‘ēḇâ:

10 mašəgeh yəšārîm\| bəḏereḵə rā‘ bišəḥûṯwō hû’-yipwōl ûṯəmîmîm
yinəḥălû-ṭwōḇ:

11 ḥāḵām bə‘ênāyw ’îš ‘āšîr wəḏal mēḇîn y<sup>a</sup>ḥəqərennû:

12 b<sup>a</sup>‘ălōṣ ṣadîqîm rabâ ṯifə’āreṯ ûḇəqûm rəšā‘îm yəḥupaś
’āḏām:

13 məḵasseh fəšā‘āyw lō’ yaṣəlîḥa ûmwōḏeh wə‘ōzēḇ yəruḥām:

14 ’ašərê ’āḏām məf<sup>a</sup>ḥēḏ tāmîḏ ûmaqəšeh libwō yipwōl bərā‘â:

15 ’ărî-nōhēm wəḏōḇ šwōqēq mōšēl rāšā‘ ‘al ‘am-dāl:

16 nāḡîḏ ḥăsar təḇûnwōṯ wəraḇ m<sup>a</sup>‘ăšaqqwōṯ śōnə’ê śōnē’
ḇeṣ<sup>a</sup>‘ ya’ărîḵə yāmîm: f

17 ’āḏām ‘āšuq bəḏam-nāfeš ‘aḏ-bwōr yānûs ’al-yiṯəməḵû-ḇwō:

18 hwōlēḵə tāmîm yiûāšē‘a wəne‘əqaš dərāḵayim yipwōl bə’eḥāṯ:

19 ‘ōḇēḏ ’aḏəmāṯwō yiśəb<sup>a</sup>‘-lāḥem ûməradēf rēqîm
yiśəb<sup>a</sup>‘-rîš:

20 ’îš ’ĕmûnwōṯ raḇ-bərāḵwōṯ wə’āṣ ləh<sup>a</sup>‘ăšîr lō’ yinnāqeh:

21 hakēr-pānîm lō’-ṭwōḇ wə‘al-paṯ-leḥem yifəš<sup>a</sup>‘-gāḇer:

22 niḇŏhāl lahwōn ’îš r<sup>a</sup>‘ ‘āyin wəlō’-yēḏ<sup>a</sup>‘
kî-ḥeser yəḇō’ennû:

23 mwōḵîḥa ’āḏām ’<sup>a</sup>ḥăray ḥēn yiməṣā’ mimm<sup>a</sup>ḥălîq
lāšwōn:

24 gwōzēl\| ’āḇîw wə’immwō wə’ōmēr ’ên-pāš<sup>a</sup>‘ ḥāḇēr hû’ lə’îš
mašəḥîṯ:

25 rəḥaḇ-nefeš yəḡāreh māḏwōn ûḇwōṭēḥa ‘al-yəhwâ yəḏuššān:

26 bwōṭēḥa bəlibwō hû’ ḵəsîl wəhwōlēḵə bəḥāḵəmâ hû’ yimmālēṭ:

27 nwōṯēn lārāš ’ên m<sup>a</sup>ḥəswōr ûm<sup>a</sup>‘əlîm ‘ênāyw
raḇ-mə’ērwōṯ:

28 bəqûm rəšā‘îm yissāṯēr ’āḏām ûḇə’āḇəḏām yirəbû ṣadîqîm:

------------------------------------------------------------------------

[Next: Proverbs (Mishlei) Chapter 29](pro029.md)
