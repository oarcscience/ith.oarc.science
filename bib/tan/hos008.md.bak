[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/hos008)  [KJV](../kjv/hos008)  [Sep](../sep/hos008.md) 
[Vul](../vul/hos008.md)   
  
[Hosea (Hoshea) Index](hos.md)  
  [Previous](hos007)  [Next](hos009.md) 

------------------------------------------------------------------------

### Tanach (Hebrew): Hosea (Hoshea) Chapter 8

‎<span id="001">1</span> ‏אֶל־חִכְּךָ֣ שֹׁפָ֔ר כַּנֶּ֖שֶׁר עַל־בֵּ֣ית
יְהוָ֑ה יַ֚עַן עָבְר֣וּ בְרִיתִ֔י וְעַל־תּוֹרָתִ֖י פָּשָֽׁעוּ׃

‎<span id="002">2</span> ‏לִ֖י יִזְעָ֑קוּ אֱלֹהַ֥י יְֽדַעֲנ֖וּךָ
יִשְׂרָאֵֽל׃

‎<span id="003">3</span> ‏זָנַ֥ח יִשְׂרָאֵ֖ל ט֑וֹב אוֹיֵ֖ב
יִרְדְּֽפוֹ׃<sup>1</sup>

‎<span id="004">4</span> ‏הֵ֤ם הִמְלִיכוּ֙ וְלֹ֣א מִמֶּ֔נִּי הֵשִׂ֖ירוּ
וְלֹ֣א יָדָ֑עְתִּי כַּסְפָּ֣ם וּזְהָבָ֗ם עָשׂ֤וּ לָהֶם֙ עֲצַבִּ֔ים
לְמַ֖עַן יִכָּרֵֽת׃

‎<span id="005">5</span> ‏זָנַח֙ עֶגְלֵ֣ךְ שֹֽׁמְר֔וֹן חָרָ֥ה אַפִּ֖י
בָּ֑ם עַד־מָתַ֕י לֹ֥א יוּכְל֖וּ נִקָּיֹֽן׃

‎<span id="006">6</span> ‏כִּ֤י מִיִּשְׂרָאֵל֙ וְה֔וּא חָרָ֣שׁ עָשָׂ֔הוּ
וְלֹ֥א אֱלֹהִ֖ים ה֑וּא כִּֽי־שְׁבָבִ֣ים יִֽהְיֶ֔ה עֵ֖גֶל שֹׁמְרֽוֹן׃

‎<span id="007">7</span> ‏כִּ֛י ר֥וּחַ יִזְרָ֖עוּ וְסוּפָ֣תָה יִקְצֹ֑רוּ
קָמָ֣ה אֵֽין־ל֗וֹ צֶ֚מַח בְּלִ֣י יַֽעֲשֶׂה־קֶּ֔מַח אוּלַ֣י יַֽעֲשֶׂ֔ה
זָרִ֖ים יִבְלָעֻֽהוּ׃

‎<span id="008">8</span> ‏נִבְלַ֖ע יִשְׂרָאֵ֑ל עַתָּה֙ הָי֣וּ בַגּוֹיִ֔ם
כִּכְלִ֖י אֵֽין־חֵ֥פֶץ בּֽוֹ׃

‎<span id="009">9</span> ‏כִּֽי־הֵ֙מָּה֙ עָל֣וּ אַשּׁ֔וּר פֶּ֖רֶא
בּוֹדֵ֣ד ל֑וֹ אֶפְרַ֖יִם הִתְנ֥וּ אֲהָבִֽים׃

‎<span id="010">10</span> ‏גַּ֛ם כִּֽי־יִתְנ֥וּ בַגּוֹיִ֖ם עַתָּ֣ה
אֲקַבְּצֵ֑ם וַיָּחֵ֣לּוּ מְּעָ֔ט מִמַּשָּׂ֖א מֶ֥לֶךְ שָׂרִֽים׃

‎<span id="011">11</span> ‏כִּֽי־הִרְבָּ֥ה אֶפְרַ֛יִם מִזְבְּחֹ֖ת
לַחֲטֹ֑א הָיוּ־ל֥וֹ מִזְבְּח֖וֹת לַחֲטֹֽא׃

‎<span id="012">12</span> ‏אכתוב־ אֶ֨כְתָּב־ ל֔וֹ רבו רֻבֵּ֖י
תּֽוֹרָתִ֑י כְּמוֹ־זָ֖ר נֶחְשָֽׁבוּ׃

‎<span id="013">13</span> ‏זִבְחֵ֣י הַבְהָבַ֗י יִזְבְּח֤וּ בָשָׂר֙
וַיֹּאכֵ֔לוּ יְהוָ֖ה לֹ֣א רָצָ֑ם עַתָּ֞ה יִזְכֹּ֤ר עֲוֹנָם֙ וְיִפְקֹ֣ד
חַטֹּאותָ֔ם הֵ֖מָּה מִצְרַ֥יִם יָשֽׁוּבוּ׃

‎<span id="014">14</span> ‏וַיִּשְׁכַּ֨ח יִשְׂרָאֵ֜ל אֶת־עֹשֵׂ֗הוּ
וַיִּ֙בֶן֙ הֵֽיכָל֔וֹת וִֽיהוּדָ֕ה הִרְבָּ֖ה עָרִ֣ים בְּצֻר֑וֹת
וְשִׁלַּחְתִּי־אֵ֣שׁ בְּעָרָ֔יו וְאָכְלָ֖ה אַרְמְנֹתֶֽיהָ׃ ס

1 ’el-ḥikəḵā šōfār kannešer ‘al-bêṯ yəhwâ y<sup>a</sup>‘an ‘āḇərû ḇərîṯî
wə‘al-twōrāṯî pāšā‘û:

2 lî yizə‘āqû ’ĕlōhay yəḏ<sup>a</sup>‘ănûḵā yiśərā’ēl:

3 zān<sup>a</sup>ḥ yiśərā’ēl ṭwōḇ ’wōyēḇ yirədəfwō:<sup>1</sup>

4 hēm himəlîḵû wəlō’ mimmennî hēśîrû wəlō’ yāḏā‘ətî kasəpām ûzəhāḇām
‘āśû lâem ‘ăṣabîm ləm<sup>a</sup>‘an yikārēṯ:

5 zān<sup>a</sup>ḥ ‘eḡəlēḵə šōmərwōn ḥārâ ’apî bām ‘aḏ-māṯay lō’ yûḵəlû
niqqāyōn:

6 kî mîyiśərā’ēl wəhû’ ḥārāš ‘āśâû wəlō’ ’ĕlōhîm hû’ kî-šəḇāḇîm yihəyeh
‘ēḡel šōmərwōn:

7 kî rûḥa yizərā‘û wəsûfāṯâ yiqəṣōrû qāmâ ’ên-lwō ṣem<sup>a</sup>ḥ bəlî
y<sup>a</sup>‘ăśeh-qqem<sup>a</sup>ḥ ’ûlay y<sup>a</sup>‘ăśeh zārîm
yiḇəlā‘uhû:

8 niḇəl<sup>a</sup>‘ yiśərā’ēl ‘atâ hāyû ḇagwōyim kiḵəlî ’ên-ḥēfeṣ bwō:

9 kî-hēmmâ ‘ālû ’aššûr pere’ bwōḏēḏ lwō ’efərayim hiṯənû ’ăhāḇîm:

10 gam kî-yiṯənû ḇagwōyim ‘atâ ’ăqabəṣēm wayyāḥēllû mmə‘āṭ mimmaśśā’
meleḵə śārîm:

11 kî-hirəbâ ’efərayim mizəbəḥōṯ l<sup>a</sup>ḥăṭō’ hāyû-lwō mizəbəḥwōṯ
l<sup>a</sup>ḥăṭō’:

12 ’eḵətwōḇ- ’eḵətāḇ- lwō ribwō rubê twōrāṯî kəmwō-zār neḥəšāḇû:

13 ziḇəḥê haḇəhāḇay yizəbəḥû ḇāśār wayyō’ḵēlû yəhwâ lō’ rāṣām ‘atâ
yizəkōr ‘ăwōnām wəyifəqōḏ ḥaṭṭō’wṯām hēmmâ miṣərayim yāšûḇû:

14 wayyišək<sup>a</sup>ḥ yiśərā’ēl ’eṯ-‘ōśēhû wayyiḇen hêḵālwōṯ wîhûḏâ
hirəbâ ‘ārîm bəṣurwōṯ wəšill<sup>a</sup>ḥətî-’ēš bə‘ārāyw wə’āḵəlâ
’arəmənōṯeyhā: s

------------------------------------------------------------------------

[Next: Hosea (Hoshea) Chapter 9](hos009.md)
