<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ruth: Ruth Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rut003.htm">Polyglot</A>&nbsp;
<A HREF="../kjv/rut003.htm">KJV</A>&nbsp;
<A HREF="../sep/rut003.htm">Sep</A>&nbsp;
<A HREF="../vul/rut003.htm">Vul</A>&nbsp;

<BR>
<BR><A HREF="rut.htm">Ruth Index</A><BR>
&nbsp;
<A HREF="rut002.htm">Previous</A>&nbsp;
<A HREF="rut004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ruth Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַתֹּ֥אמֶר לָ֖הּ נָעֳמִ֣י חֲמוֹתָ֑הּ בִּתִּ֞י הֲלֹ֧א אֲבַקֶּשׁ־לָ֛ךְ מָנ֖וֹחַ אֲשֶׁ֥ר יִֽיטַב־לָֽךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְעַתָּ֗ה הֲלֹ֥א בֹ֙עַז֙ מֹֽדַעְתָּ֔נוּ אֲשֶׁ֥ר הָיִ֖ית אֶת־נַעֲרוֹתָ֑יו הִנֵּה־ה֗וּא זֹרֶ֛ה אֶת־גֹּ֥רֶן הַשְּׂעֹרִ֖ים הַלָּֽיְלָה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְרָחַ֣צְתְּ׀ וָסַ֗כְתְּ וְשַׂ֧מְתְּ <font color="brown">שמלתך</font> <font color="blue">שִׂמְלֹתַ֛יִךְ</font> עָלַ֖יִךְ <font color="brown">וירדתי</font> <font color="blue">וְיָרַ֣דְתְּ</font> הַגֹּ֑רֶן אַל־תִּוָּדְעִ֣י לָאִ֔ישׁ עַ֥ד כַּלֹּת֖וֹ לֶאֱכֹ֥ל וְלִשְׁתּֽוֹת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וִיהִ֣י בְשָׁכְב֗וֹ וְיָדַ֙עַתְּ֙ אֶת־הַמָּקוֹם֙ אֲשֶׁ֣ר יִשְׁכַּב־שָׁ֔ם וּבָ֛את וְגִלִּ֥ית מַרְגְּלֹתָ֖יו <font color="brown">ושכבתי</font> <font color="blue">וְשָׁכָ֑בְתְּ</font> וְהוּא֙ יַגִּ֣יד לָ֔ךְ אֵ֖ת אֲשֶׁ֥ר תַּעֲשִֽׂין׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַתֹּ֖אמֶר אֵלֶ֑יהָ כֹּ֛ל אֲשֶׁר־תֹּאמְרִ֥י <font color="blue">אֵלַ֖י</font> אֶֽעֱשֶֽׂה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתֵּ֖רֶד הַגֹּ֑רֶן וַתַּ֕עַשׂ כְּכֹ֥ל אֲשֶׁר־צִוַּ֖תָּה חֲמוֹתָֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֨אכַל בֹּ֤עַז וַיֵּשְׁתְּ֙ וַיִּיטַ֣ב לִבּ֔וֹ וַיָּבֹ֕א לִשְׁכַּ֖ב בִּקְצֵ֣ה הָעֲרֵמָ֑ה וַתָּבֹ֣א בַלָּ֔ט וַתְּגַ֥ל מַרְגְּלֹתָ֖יו וַתִּשְׁכָּֽב׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְהִי֙ בַּחֲצִ֣י הַלַּ֔יְלָה וַיֶּחֱרַ֥ד הָאִ֖ישׁ וַיִּלָּפֵ֑ת וְהִנֵּ֣ה אִשָּׁ֔ה שֹׁכֶ֖בֶת מַרְגְּלֹתָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֖אמֶר מִי־אָ֑תּ<font color="red"><sup>1</font></sup> וַתֹּ֗אמֶר אָנֹכִי֙ ר֣וּת אֲמָתֶ֔ךָ וּפָרַשְׂתָּ֤ כְנָפֶ֙ךָ֙ עַל־אֲמָ֣תְךָ֔ כִּ֥י גֹאֵ֖ל אָֽתָּה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֗אמֶר בְּרוּכָ֨ה אַ֤תְּ לַֽיהוָה֙ בִּתִּ֔י הֵיטַ֛בְתְּ חַסְדֵּ֥ךְ הָאַחֲר֖וֹן מִן־הָרִאשׁ֑וֹן לְבִלְתִּי־לֶ֗כֶת אַחֲרֵי֙ הַבַּ֣חוּרִ֔ים אִם־דַּ֖ל וְאִם־עָשִֽׁיר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַתָּ֗ה בִּתִּי֙ אַל־תִּ֣ירְאִ֔י כֹּ֥ל אֲשֶׁר־תֹּאמְרִ֖י אֶֽעֱשֶׂה־לָּ֑ךְ כִּ֤י יוֹדֵ֙עַ֙ כָּל־שַׁ֣עַר עַמִּ֔י כִּ֛י אֵ֥שֶׁת חַ֖יִל אָֽתְּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְעַתָּה֙ כִּ֣י אָמְנָ֔ם כִּ֥י <font color="brown">אם</font> גֹאֵ֖ל אָנֹ֑כִי וְגַ֛ם יֵ֥שׁ גֹּאֵ֖ל קָר֥וֹב מִמֶּֽנִּי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לִ֣ינִי׀ הַלַּ֗יְלָה וְהָיָ֤ה בַבֹּ֙קֶר֙ אִם־יִגְאָלֵ֥ךְ טוֹב֙ יִגְאָ֔ל וְאִם־לֹ֨א יַחְפֹּ֧ץ לְגָֽאֳלֵ֛ךְ וּגְאַלְתִּ֥יךְ אָנֹ֖כִי חַי־יְהוָ֑ה שִׁכְבִ֖י עַד־הַבֹּֽקֶר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַתִּשְׁכַּ֤ב <font color="brown">מרגלתו</font> <font color="blue">מַרְגְּלוֹתָיו֙<font color="red"><sup>3</font></sup></font> עַד־הַבֹּ֔קֶר וַתָּ֕קָם <font color="brown">בטרום</font> <font color="blue">בְּטֶ֛רֶם</font> יַכִּ֥יר אִ֖ישׁ אֶת־רֵעֵ֑הוּ וַיֹּ֙אמֶר֙ אַל־יִוָּדַ֔ע כִּי־בָ֥אָה הָאִשָּׁ֖ה הַגֹּֽרֶן׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֗אמֶר הָ֠בִי הַמִּטְפַּ֧חַת אֲשֶׁר־עָלַ֛יִךְ וְאֶֽחֳזִי־בָ֖הּ וַתֹּ֣אחֶז בָּ֑הּ וַיָּ֤מָד שֵׁשׁ־שְׂעֹרִים֙ וַיָּ֣שֶׁת עָלֶ֔יהָ וַיָּבֹ֖א הָעִֽיר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתָּבוֹא֙ אֶל־חֲמוֹתָ֔הּ וַתֹּ֖אמֶר מִי־אַ֣תְּ בִּתִּ֑י וַתַּ֨גֶּד־לָ֔הּ אֵ֛ת כָּל־אֲשֶׁ֥ר עָֽשָׂה־לָ֖הּ הָאִֽישׁ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַתֹּ֕אמֶר שֵׁשׁ־הַשְּׂעֹרִ֥ים הָאֵ֖לֶּה נָ֣תַן לִ֑י כִּ֚י אָמַ֣ר <font color="blue">אֵלַ֔י</font> אַל־תָּב֥וֹאִי רֵיקָ֖ם אֶל־חֲמוֹתֵֽךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֹּ֙אמֶר֙ שְׁבִ֣י בִתִּ֔י עַ֚ד אֲשֶׁ֣ר תֵּֽדְעִ֔ין אֵ֖יךְ יִפֹּ֣ל דָּבָ֑ר כִּ֣י לֹ֤א יִשְׁקֹט֙ הָאִ֔ישׁ כִּֽי־אִם־כִּלָּ֥ה הַדָּבָ֖ר הַיּֽוֹם׃ </P>
</TD>
<TD WIDTH="50%">
<P>1&nbsp;wat&#333;&#8217;mer l&#257;h n&#257;&#8216;&#335;m&icirc; &#x1E25;&#259;mw&#333;&#x1E6F;&#257;h bit&icirc; h&#259;l&#333;&#8217; &#8217;&#259;&#x1E07;aqqe&#353;-l&#257;&#x1E35;&#601; m&#257;nw&#333;&#x1E25;a &#8217;&#259;&#353;er y&icirc;&#x1E6D;a&#x1E07;-l&#257;&#x1E35;&#601;: </P>
<P>2&nbsp;w&#601;&#8216;at&acirc; h&#259;l&#333;&#8217; &#x1E07;&#333;&#8216;az m&#333;&#x1E0F;<sup>a</sup>&#8216;&#601;t&#257;n&ucirc; &#8217;&#259;&#353;er h&#257;y&icirc;&#x1E6F; &#8217;e&#x1E6F;-n<sup>a</sup>&#8216;&#259;rw&#333;&#x1E6F;&#257;yw hinn&#275;h-h&ucirc;&#8217; z&#333;reh &#8217;e&#x1E6F;-g&#333;ren ha&#347;&#347;&#601;&#8216;&#333;r&icirc;m hall&#257;y&#601;l&acirc;: </P>
<P>3&nbsp;w&#601;r&#257;&#x1E25;a&#x1E63;&#601;t&#601;| w&#257;sa&#x1E35;&#601;t&#601; w&#601;&#347;am&#601;t&#601; <font color="brown">&#347;im&#601;l&#333;&#x1E6F;&#275;&#x1E35;&#601;</font> <font color="blue">&#347;im&#601;l&#333;&#x1E6F;ayi&#x1E35;&#601;</font> &#8216;&#257;layi&#x1E35;&#601; <font color="brown">w&#601;y&#257;ra&#x1E0F;&#601;t&icirc;</font> <font color="blue">w&#601;y&#257;ra&#x1E0F;&#601;t&#601;</font> hag&#333;ren &#8217;al-ti&ucirc;&#257;&#x1E0F;&#601;&#8216;&icirc; l&#257;&#8217;&icirc;&#353; &#8216;a&#x1E0F; kall&#333;&#x1E6F;w&#333; le&#8217;&#277;&#x1E35;&#333;l w&#601;li&#353;&#601;tw&#333;&#x1E6F;: </P>
<P>4&nbsp;w&icirc;h&icirc; &#x1E07;&#601;&#353;&#257;&#x1E35;&#601;&#x1E07;w&#333; w&#601;y&#257;&#x1E0F;<sup>a</sup>&#8216;at&#601; &#8217;e&#x1E6F;-hamm&#257;qw&#333;m &#8217;&#259;&#353;er yi&#353;&#601;ka&#x1E07;-&#353;&#257;m &ucirc;&#x1E07;&#257;&#8217;&#x1E6F; w&#601;&#x1E21;ill&icirc;&#x1E6F; mar&#601;g&#601;l&#333;&#x1E6F;&#257;yw <font color="brown">w&#601;&#353;&#257;&#x1E35;&#257;&#x1E07;&#601;t&icirc;</font> <font color="blue">w&#601;&#353;&#257;&#x1E35;&#257;&#x1E07;&#601;t&#601;</font> w&#601;h&ucirc;&#8217; yag&icirc;&#x1E0F; l&#257;&#x1E35;&#601; &#8217;&#275;&#x1E6F; &#8217;&#259;&#353;er t<sup>a</sup>&#8216;&#259;&#347;&icirc;n: </P>
<P>5&nbsp;wat&#333;&#8217;mer &#8217;&#275;leyh&#257; k&#333;l &#8217;&#259;&#353;er-t&#333;&#8217;m&#601;r&icirc; <font color="blue">&#8217;&#275;lay</font> &#8217;e&#8216;&#277;&#347;eh: </P>
<P>6&nbsp;wat&#275;re&#x1E0F; hag&#333;ren wat<sup>a</sup>&#8216;a&#347; k&#601;&#x1E35;&#333;l &#8217;&#259;&#353;er-&#x1E63;i&ucirc;at&acirc; &#x1E25;&#259;mw&#333;&#x1E6F;&#257;h: </P>
<P>7&nbsp;wayy&#333;&#8217;&#x1E35;al b&#333;&#8216;az wayy&#275;&#353;&#601;t&#601; wayy&icirc;&#x1E6D;a&#x1E07; libw&#333; wayy&#257;&#x1E07;&#333;&#8217; li&#353;&#601;ka&#x1E07; biq&#601;&#x1E63;&#275;h h&#257;&#8216;&#259;r&#275;m&acirc; wat&#257;&#x1E07;&#333;&#8217; &#x1E07;all&#257;&#x1E6D; wat&#601;&#x1E21;al mar&#601;g&#601;l&#333;&#x1E6F;&#257;yw wati&#353;&#601;k&#257;&#x1E07;: </P>
<P>8&nbsp;way&#601;h&icirc; b<sup>a</sup>&#x1E25;&#259;&#x1E63;&icirc; hallay&#601;l&acirc; wayye&#x1E25;&#277;ra&#x1E0F; h&#257;&#8217;&icirc;&#353; wayyill&#257;f&#275;&#x1E6F; w&#601;hinn&#275;h &#8217;i&#353;&#353;&acirc; &#353;&#333;&#x1E35;e&#x1E07;e&#x1E6F; mar&#601;g&#601;l&#333;&#x1E6F;&#257;yw: </P>
<P>9&nbsp;wayy&#333;&#8217;mer m&icirc;-&#8217;&#257;t<font color="red"><sup>1</font></sup> wat&#333;&#8217;mer &#8217;&#257;n&#333;&#x1E35;&icirc; r&ucirc;&#x1E6F; &#8217;&#259;m&#257;&#x1E6F;e&#x1E35;&#257; &ucirc;f&#257;ra&#347;&#601;t&#257; &#x1E35;&#601;n&#257;fe&#x1E35;&#257; &#8216;al-&#8217;&#259;m&#257;&#x1E6F;&#601;&#x1E35;&#257; k&icirc; &#x1E21;&#333;&#8217;&#275;l &#8217;&#257;t&acirc;: </P>
<P>10&nbsp;wayy&#333;&#8217;mer b&#601;r&ucirc;&#x1E35;&acirc; &#8217;at&#601; layhw&acirc; bit&icirc; h&ecirc;&#x1E6D;a&#x1E07;&#601;t&#601; &#x1E25;as&#601;d&#275;&#x1E35;&#601; h&#257;&#8217;<sup>a</sup>&#x1E25;&#259;rw&#333;n min-h&#257;ri&#8217;&#353;w&#333;n l&#601;&#x1E07;il&#601;t&icirc;-le&#x1E35;e&#x1E6F; &#8217;<sup>a</sup>&#x1E25;&#259;r&ecirc; hab<sup>a</sup>&#x1E25;&ucirc;r&icirc;m &#8217;im-dal w&#601;&#8217;im-&#8216;&#257;&#353;&icirc;r: </P>
<P>11&nbsp;w&#601;&#8216;at&acirc; bit&icirc; &#8217;al-t&icirc;r&#601;&#8217;&icirc; k&#333;l &#8217;&#259;&#353;er-t&#333;&#8217;m&#601;r&icirc; &#8217;e&#8216;&#277;&#347;eh-ll&#257;&#x1E35;&#601; k&icirc; yw&#333;&#x1E0F;&#275;&#8216;a k&#257;l-&#353;<sup>a</sup>&#8216;ar &#8216;amm&icirc; k&icirc; &#8217;&#275;&#353;e&#x1E6F; &#x1E25;ayil &#8217;&#257;t&#601;: </P>
<P>12&nbsp;w&#601;&#8216;at&acirc; k&icirc; &#8217;&#257;m&#601;n&#257;m k&icirc; <font color="brown">&#8217;im</font> &#x1E21;&#333;&#8217;&#275;l &#8217;&#257;n&#333;&#x1E35;&icirc; w&#601;&#x1E21;am y&#275;&#353; g&#333;&#8217;&#275;l q&#257;rw&#333;&#x1E07; mimmenn&icirc;: </P>
<P>13&nbsp;l&icirc;n&icirc;| hallay&#601;l&acirc; w&#601;h&#257;y&acirc; &#x1E07;ab&#333;qer &#8217;im-yi&#x1E21;&#601;&#8217;&#257;l&#275;&#x1E35;&#601; &#x1E6D;w&#333;&#x1E07; yi&#x1E21;&#601;&#8217;&#257;l w&#601;&#8217;im-l&#333;&#8217; y<sup>a</sup>&#x1E25;&#601;p&#333;&#x1E63; l&#601;&#x1E21;&#257;&#8217;&#335;l&#275;&#x1E35;&#601; &ucirc;&#x1E21;&#601;&#8217;al&#601;t&icirc;&#x1E35;&#601; &#8217;&#257;n&#333;&#x1E35;&icirc; &#x1E25;ay-y&#601;hw&acirc; &#353;i&#x1E35;&#601;&#x1E07;&icirc; &#8216;a&#x1E0F;-hab&#333;qer: </P>
<P>14&nbsp;wati&#353;&#601;ka&#x1E07; <font color="brown">mar&#601;g&#601;l&#333;&#x1E6F;&#257;w</font> <font color="blue">mar&#601;g&#601;lw&#333;&#x1E6F;&#257;yw<font color="red"><sup>3</font></sup></font> &#8216;a&#x1E0F;-hab&#333;qer wat&#257;q&#257;m <font color="brown">bi&#x1E6D;&#601;rw&#333;m</font> <font color="blue">b&#601;&#x1E6D;erem</font> yak&icirc;r &#8217;&icirc;&#353; &#8217;e&#x1E6F;-r&#275;&#8216;&#275;h&ucirc; wayy&#333;&#8217;mer &#8217;al-yi&ucirc;&#257;&#x1E0F;<sup>a</sup>&#8216; k&icirc;-&#x1E07;&#257;&#8217;&acirc; h&#257;&#8217;i&#353;&#353;&acirc; hag&#333;ren: </P>
<P>15&nbsp;wayy&#333;&#8217;mer h&#257;&#x1E07;&icirc; hammi&#x1E6D;&#601;p<sup>a</sup>&#x1E25;a&#x1E6F; &#8217;&#259;&#353;er-&#8216;&#257;layi&#x1E35;&#601; w&#601;&#8217;e&#x1E25;&#335;z&icirc;-&#x1E07;&#257;h wat&#333;&#8217;&#x1E25;ez b&#257;h wayy&#257;m&#257;&#x1E0F; &#353;&#275;&#353;-&#347;&#601;&#8216;&#333;r&icirc;m wayy&#257;&#353;e&#x1E6F; &#8216;&#257;leyh&#257; wayy&#257;&#x1E07;&#333;&#8217; h&#257;&#8216;&icirc;r: </P>
<P>16&nbsp;wat&#257;&#x1E07;w&#333;&#8217; &#8217;el-&#x1E25;&#259;mw&#333;&#x1E6F;&#257;h wat&#333;&#8217;mer m&icirc;-&#8217;at&#601; bit&icirc; watage&#x1E0F;-l&#257;h &#8217;&#275;&#x1E6F; k&#257;l-&#8217;&#259;&#353;er &#8216;&#257;&#347;&acirc;-l&#257;h h&#257;&#8217;&icirc;&#353;: </P>
<P>17&nbsp;wat&#333;&#8217;mer &#353;&#275;&#353;-ha&#347;&#347;&#601;&#8216;&#333;r&icirc;m h&#257;&#8217;&#275;lleh n&#257;&#x1E6F;an l&icirc; k&icirc; &#8217;&#257;mar <font color="blue">&#8217;&#275;lay</font> &#8217;al-t&#257;&#x1E07;w&#333;&#8217;&icirc; r&ecirc;q&#257;m &#8217;el-&#x1E25;&#259;mw&#333;&#x1E6F;&#275;&#x1E35;&#601;: </P>
<P>18&nbsp;wat&#333;&#8217;mer &#353;&#601;&#x1E07;&icirc; &#x1E07;it&icirc; &#8216;a&#x1E0F; &#8217;&#259;&#353;er t&#275;&#x1E0F;&#601;&#8216;&icirc;n &#8217;&ecirc;&#x1E35;&#601; yip&#333;l d&#257;&#x1E07;&#257;r k&icirc; l&#333;&#8217; yi&#353;&#601;q&#333;&#x1E6D; h&#257;&#8217;&icirc;&#353; k&icirc;-&#8217;im-kill&acirc; had&#257;&#x1E07;&#257;r hayyw&#333;m: </P>
</TD>
</TABLE>
<P><HR>
<CENTER>
<A HREF="rut004.htm">Next: Ruth Chapter 4</A></CENTER>
</BODY>
</HTML>
