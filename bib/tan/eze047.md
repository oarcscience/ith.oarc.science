[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze047)  [KJV](../kjv/eze047)  [Sep](../sep/eze047.md) 
[Vul](../vul/eze047.md)   
  
[Ezekiel (Yechezqel) Index](eze.md)  
  [Previous](eze046)  [Next](eze048.md) 

------------------------------------------------------------------------

### Tanach (Hebrew): Ezekiel (Yechezqel) Chapter 47

‎<span id="001">1</span> ‏וַיְשִׁבֵנִי֮ אֶל־פֶּ֣תַח הַבַּיִת֒
וְהִנֵּה־מַ֣יִם יֹצְאִ֗ים מִתַּ֨חַת מִפְתַּ֤ן הַבַּ֙יִת֙ קָדִ֔ימָה
כִּֽי־פְנֵ֥י הַבַּ֖יִת קָדִ֑ים וְהַמַּ֣יִם יֹרְדִ֗ים מִתַּ֜חַת מִכֶּ֤תֶף
הַבַּ֙יִת֙ הַיְמָנִ֔ית מִנֶּ֖גֶב לַמִּזְבֵּֽחַ׃

‎<span id="002">2</span> ‏וַיּוֹצִאֵנִי֮ דֶּֽרֶךְ־שַׁ֣עַר צָפוֹנָה֒
וַיְסִבֵּ֙נִי֙ דֶּ֣רֶךְ ח֔וּץ אֶל־שַׁ֣עַר הַח֔וּץ דֶּ֖רֶךְ הַפּוֹנֶ֣ה
קָדִ֑ים וְהִנֵּה־מַ֣יִם מְפַכִּ֔ים מִן־הַכָּתֵ֖ף הַיְמָנִֽית׃

‎<span id="003">3</span> ‏בְּצֵאת־הָאִ֥ישׁ קָדִ֖ים וְקָ֣ו בְּיָד֑וֹ
וַיָּ֤מָד אֶ֙לֶף֙ בָּֽאַמָּ֔ה וַיַּעֲבִרֵ֥נִי בַמַּ֖יִם מֵ֥י אָפְסָֽיִם׃

‎<span id="004">4</span> ‏וַיָּ֣מָד אֶ֔לֶף וַיַּעֲבִרֵ֥נִי בַמַּ֖יִם
מַ֣יִם בִּרְכָּ֑יִם וַיָּ֣מָד אֶ֔לֶף וַיַּעֲבִרֵ֖נִי מֵ֥י מָתְנָֽיִם׃

‎<span id="005">5</span> ‏וַיָּ֣מָד אֶ֔לֶף נַ֕חַל אֲשֶׁ֥ר לֹֽא־אוּכַ֖ל
לַעֲבֹ֑ר כִּֽי־גָא֤וּ הַמַּ֙יִם֙ מֵ֣י שָׂ֔חוּ נַ֖חַל אֲשֶׁ֥ר
לֹֽא־יֵעָבֵֽר׃

‎<span id="006">6</span> ‏וַיֹּ֥אמֶר אֵלַ֖י הֲרָאִ֣יתָ בֶן־אָדָ֑ם
וַיּוֹלִכֵ֥נִי וַיְשִׁבֵ֖נִי שְׂפַ֥ת הַנָּֽחַל׃

‎<span id="007">7</span> ‏בְּשׁוּבֵ֕נִי וְהִנֵּה֙ אֶל־שְׂפַ֣ת הַנַּ֔חַל
עֵ֖ץ רַ֣ב מְאֹ֑ד מִזֶּ֖ה וּמִזֶּֽה׃

‎<span id="008">8</span> ‏וַיֹּ֣אמֶר אֵלַ֗י הַמַּ֤יִם הָאֵ֙לֶּה֙
יוֹצְאִ֗ים אֶל־הַגְּלִילָה֙ הַקַּדְמוֹנָ֔ה וְיָרְד֖וּ עַל־הָֽעֲרָבָ֑ה
וּבָ֣אוּ הַיָּ֔מָּה אֶל־הַיָּ֥מָּה הַמּֽוּצָאִ֖ים ונרפאו וְנִרְפּ֥וּ
הַמָּֽיִם׃

‎<span id="009">9</span> ‏וְהָיָ֣ה כָל־נֶ֣פֶשׁ חַיָּ֣ה׀
אֲ‍ֽשֶׁר־יִשְׁרֹ֡ץ אֶ֣ל כָּל־אֲשֶׁר֩ יָב֨וֹא שָׁ֤ם נַחֲלַ֙יִם֙ יִֽחְיֶ֔ה
וְהָיָ֥ה הַדָּגָ֖ה רַבָּ֣ה מְאֹ֑ד כִּי֩ בָ֨אוּ שָׁ֜מָּה הַמַּ֣יִם
הָאֵ֗לֶּה וְיֵרָֽפְאוּ֙ וָחָ֔י כֹּ֛ל אֲשֶׁר־יָ֥בוֹא שָׁ֖מָּה הַנָּֽחַל׃

‎<span id="010">10</span> ‏וְהָיָה֩ יעמדו עָמְד֨וּ עָלָ֜יו דַּוָּגִ֗ים
מֵעֵ֥ין גֶּ֙דִי֙ וְעַד־עֵ֣ין עֶגְלַ֔יִם מִשְׁט֥וֹחַ לַֽחֲרָמִ֖ים
יִהְי֑וּ לְמִינָה֙ תִּהְיֶ֣ה דְגָתָ֔ם כִּדְגַ֛ת הַיָּ֥ם הַגָּד֖וֹל
רַבָּ֥ה מְאֹֽד׃

‎<span id="011">11</span> ‏בצאתו בִּצֹּאתָ֧יו וּגְבָאָ֛יו וְלֹ֥א
יֵרָפְא֖וּ לְמֶ֥לַח נִתָּֽנוּ׃

‎<span id="012">12</span> ‏וְעַל־הַנַּ֣חַל יַעֲלֶ֣ה עַל־שְׂפָת֣וֹ
מִזֶּ֣ה׀ וּמִזֶּ֣ה׀ כָּל־עֵֽץ־מַ֠אֲכָל לֹא־יִבּ֨וֹל עָלֵ֜הוּ
וְלֹֽא־יִתֹּ֣ם פִּרְי֗וֹ לָֽחֳדָשָׁיו֙ יְבַכֵּ֔ר כִּ֣י מֵימָ֔יו
מִן־הַמִּקְדָּ֖שׁ הֵ֣מָּה יֽוֹצְאִ֑ים והיו וְהָיָ֤ה פִרְיוֹ֙ לְמַֽאֲכָ֔ל
וְעָלֵ֖הוּ לִתְרוּפָֽה׃ ס

‎<span id="013">13</span> ‏כֹּ֤ה אָמַר֙ אֲדֹנָ֣י יְהוִ֔ה גֵּ֤ה גְבוּל֙
אֲשֶׁ֣ר תִּתְנַחֲל֣וּ אֶת־הָאָ֔רֶץ לִשְׁנֵ֥י עָשָׂ֖ר שִׁבְטֵ֣י
יִשְׂרָאֵ֑ל יוֹסֵ֖ף חֲבָלִֽים׃

‎<span id="014">14</span> ‏וּנְחַלְתֶּ֤ם אוֹתָהּ֙ אִ֣ישׁ כְּאָחִ֔יו
אֲשֶׁ֤ר נָשָׂ֙אתִי֙ אֶת־יָדִ֔י לְתִתָּ֖הּ לַאֲבֹֽתֵיכֶ֑ם וְנָ֨פְלָ֜ה
הָאָ֧רֶץ הַזֹּ֛את לָכֶ֖ם בְּנַחֲלָֽה׃

‎<span id="015">15</span> ‏וְזֶ֖ה גְּב֣וּל הָאָ֑רֶץ לִפְאַ֨ת צָפ֜וֹנָה
מִן־הַיָּ֧ם הַגָּד֛וֹל הַדֶּ֥רֶךְ חֶתְלֹ֖ן לְב֥וֹא צְדָֽדָה׃

‎<span id="016">16</span> ‏חֲמָ֤ת׀ בֵּר֙וֹתָה֙ סִבְרַ֔יִם אֲשֶׁר֙
בֵּין־גְּב֣וּל דַּמֶּ֔שֶׂק וּבֵ֖ין גְּב֣וּל חֲמָ֑ת חָצֵר֙ הַתִּיכ֔וֹן
אֲשֶׁ֖ר אֶל־גְּב֥וּל חַוְרָֽן׃

‎<span id="017">17</span> ‏וְהָיָ֨ה גְב֜וּל מִן־הַיָּ֗ם חֲצַ֤ר עֵינוֹן֙
גְּב֣וּל דַּמֶּ֔שֶׂק וְצָפ֥וֹן׀ צָפ֖וֹנָה וּגְב֣וּל חֲמָ֑ת וְאֵ֖ת
פְּאַ֥ת צָפֽוֹן׃

‎<span id="018">18</span> ‏וּפְאַ֣ת קָדִ֡ים מִבֵּ֣ין חַוְרָ֣ן
וּמִבֵּין־דַּמֶּשֶׂק֩ וּמִבֵּ֨ין הַגִּלְעָ֜ד וּמִבֵּ֨ין אֶ֤רֶץ
יִשְׂרָאֵל֙ הַיַּרְדֵּ֔ן מִגְּב֛וּל עַל־הַיָּ֥ם הַקַּדְמוֹנִ֖י
תָּמֹ֑דּוּ וְאֵ֖ת פְּאַ֥ת קָדִֽימָה׃

‎<span id="019">19</span> ‏וּפְאַת֙ נֶ֣גֶב תֵּימָ֔נָה מִתָּמָ֗ר עַד־מֵי֙
מְרִיב֣וֹת קָדֵ֔שׁ נַחֲלָ֖ה אֶל־הַיָּ֣ם הַגָּד֑וֹל וְאֵ֥ת
פְּאַת־תֵּימָ֖נָה נֶֽגְבָּה׃

‎<span id="020">20</span> ‏וּפְאַת־יָם֙ הַיָּ֣ם הַגָּד֔וֹל מִגְּב֕וּל
עַד־נֹ֖כַח לְב֣וֹא חֲמָ֑ת זֹ֖את פְּאַת־יָֽם׃

‎<span id="021">21</span> ‏וְחִלַּקְתֶּ֞ם אֶת־הָאָ֧רֶץ הַזֹּ֛את לָכֶ֖ם
לְשִׁבְטֵ֥י יִשְׂרָאֵֽל׃

‎<span id="022">22</span> ‏וְהָיָ֗ה תַּפִּ֣לוּ אוֹתָהּ֮ בְּנַחֲלָה֒
לָכֶ֗ם וּלְהַגֵּרִים֙ הַגָּרִ֣ים בְּתוֹכְכֶ֔ם אֲשֶׁר־הוֹלִ֥דוּ בָנִ֖ים
בְּתֽוֹכְכֶ֑ם וְהָי֣וּ לָכֶ֗ם כְּאֶזְרָח֙ בִּבְנֵ֣י יִשְׂרָאֵ֔ל
אִתְּכֶם֙ יִפְּל֣וּ בְנַחֲלָ֔ה בְּת֖וֹךְ שִׁבְטֵ֥י יִשְׂרָאֵֽל׃

‎<span id="023">23</span> ‏וְהָיָ֣ה בַשֵּׁ֔בֶט אֲשֶׁר־גָּ֥ר הַגֵּ֖ר
אִתּ֑וֹ שָׁ֚ם תִּתְּנ֣וּ נַחֲלָת֔וֹ נְאֻ֖ם אֲדֹנָ֥י יְהוִֽה׃ ס

1 wayəšiḇēnî ’el-peṯ<sup>a</sup>ḥ habayiṯ wəhinnēh-mayim yōṣə’îm
mit<sup>a</sup>ḥaṯ mifətan habayiṯ qāḏîmâ kî-fənê habayiṯ qāḏîm
wəhammayim yōrəḏîm mit<sup>a</sup>ḥaṯ mikeṯef habayiṯ hayəmānîṯ minneḡeḇ
lammizəbēḥa:

2 wayywōṣi’ēnî dereḵə-š<sup>a</sup>‘ar ṣāfwōnâ wayəsibēnî dereḵə ḥûṣ
’el-š<sup>a</sup>‘ar h<sup>a</sup>ḥûṣ dereḵə hapwōneh qāḏîm
wəhinnēh-mayim məfakîm min-hakāṯēf hayəmānîṯ:

3 bəṣē’ṯ-hā’îš qāḏîm wəqāw bəyāḏwō wayyāmāḏ ’elef bā’ammâ
wayy<sup>a</sup>‘ăḇirēnî ḇammayim mê ’āfəsāyim:

4 wayyāmāḏ ’elef wayy<sup>a</sup>‘ăḇirēnî ḇammayim mayim birəkāyim
wayyāmāḏ ’elef wayy<sup>a</sup>‘ăḇirēnî mê māṯənāyim:

5 wayyāmāḏ ’elef n<sup>a</sup>ḥal ’ăšer lō’-’ûḵal l<sup>a</sup>‘ăḇōr
kî-ḡā’û hammayim mê śāḥû n<sup>a</sup>ḥal ’ăšer lō’-yē‘āḇēr:

6 wayyō’mer ’ēlay hărā’îṯā ḇen-’āḏām wayywōliḵēnî wayəšiḇēnî śəfaṯ
hannāḥal:

7 bəšûḇēnî wəhinnēh ’el-śəfaṯ hann<sup>a</sup>ḥal ‘ēṣ raḇ mə’ōḏ mizzeh
ûmizzeh:

8 wayyō’mer ’ēlay hammayim hā’ēlleh ywōṣə’îm ’el-hagəlîlâ haqqaḏəmwōnâ
wəyārəḏû ‘al-hā‘ărāḇâ ûḇā’û hayyāmmâ ’el-hayyāmmâ hammûṣā’îm wənirəpə’û
wənirəpû hammāyim:

9 wəhāyâ ḵāl-nefeš ḥayyâ\| ’ă‍šer-yišərōṣ ’el kāl-’ăšer yāḇwō’ šām
n<sup>a</sup>ḥălayim yiḥəyeh wəhāyâ hadāḡâ rabâ mə’ōḏ kî ḇā’û šāmmâ
hammayim hā’ēlleh wəyērāfə’û wāḥāy kōl ’ăšer-yāḇwō’ šāmmâ hannāḥal:

10 wəhāyâ y<sup>a</sup>‘aməḏû ‘āməḏû ‘ālāyw daûāḡîm mē‘ên geḏî wə‘aḏ-‘ên
‘eḡəlayim mišəṭwōḥa l<sup>a</sup>ḥărāmîm yihəyû ləmînâ tihəyeh ḏəḡāṯām
kiḏəḡaṯ hayyām hagāḏwōl rabâ mə’ōḏ:

11 biṣṣō’ṯwō biṣṣō’ṯāyw ûḡəḇā’āyw wəlō’ yērāfə’û ləmel<sup>a</sup>ḥ
nitānû:

12 wə‘al-hann<sup>a</sup>ḥal y<sup>a</sup>‘ăleh ‘al-śəfāṯwō mizzeh\|
ûmizzeh\| kāl-‘ēṣ-ma’ăḵāl lō’-yibwōl ‘ālēhû wəlō’-yitōm pirəywō
lāḥŏḏāšāyw yəḇakēr kî mêmāyw min-hammiqədāš hēmmâ ywōṣə’îm wəhāyû wəhāyâ
firəywō ləma’ăḵāl wə‘ālēhû liṯərûfâ: s

13 kōh ’āmar ’ăḏōnāy yəhwih gēh ḡəḇûl ’ăšer tiṯən<sup>a</sup>ḥălû
’eṯ-hā’āreṣ lišənê ‘āśār šiḇəṭê yiśərā’ēl ywōsēf ḥăḇālîm:

14 ûnəḥalətem ’wōṯāh ’îš kə’āḥîw ’ăšer nāśā’ṯî ’eṯ-yāḏî ləṯitāh
la’ăḇōṯêḵem wənāfəlâ hā’āreṣ hazzō’ṯ lāḵem bən<sup>a</sup>ḥălâ:

15 wəzeh gəḇûl hā’āreṣ lifə’aṯ ṣāfwōnâ min-hayyām hagāḏwōl hadereḵə
ḥeṯəlōn ləḇwō’ ṣəḏāḏâ:

16 ḥămāṯ\| bērwōṯâ siḇərayim ’ăšer bên-gəḇûl dammeśeq ûḇên gəḇûl ḥămāṯ
ḥāṣēr hatîḵwōn ’ăšer ’el-gəḇûl ḥawərān:

17 wəhāyâ ḡəḇûl min-hayyām ḥăṣar ‘ênwōn gəḇûl dammeśeq wəṣāfwōn\|
ṣāfwōnâ ûḡəḇûl ḥămāṯ wə’ēṯ pə’aṯ ṣāfwōn:

18 ûfə’aṯ qāḏîm mibên ḥawərān ûmibên-dammeśeq ûmibên hagilə‘āḏ ûmibên
’ereṣ yiśərā’ēl hayyarədēn migəḇûl ‘al-hayyām haqqaḏəmwōnî tāmōdû wə’ēṯ
pə’aṯ qāḏîmâ:

19 ûfə’aṯ neḡeḇ têmānâ mitāmār ‘aḏ-mê mərîḇwōṯ qāḏēš n<sup>a</sup>ḥălâ
’el-hayyām hagāḏwōl wə’ēṯ pə’aṯ-têmānâ neḡəbâ:

20 ûfə’aṯ-yām hayyām hagāḏwōl migəḇûl ‘aḏ-nōḵ<sup>a</sup>ḥ ləḇwō’ ḥămāṯ
zō’ṯ pə’aṯ-yām:

21 wəḥillaqətem ’eṯ-hā’āreṣ hazzō’ṯ lāḵem ləšiḇəṭê yiśərā’ēl:

22 wəhāyâ tapilû ’wōṯāh bən<sup>a</sup>ḥălâ lāḵem ûləhagērîm hagārîm
bəṯwōḵəḵem ’ăšer-hwōliḏû ḇānîm bəṯwōḵəḵem wəhāyû lāḵem kə’ezərāḥ biḇənê
yiśərā’ēl ’itəḵem yipəlû ḇən<sup>a</sup>ḥălâ bəṯwōḵə šiḇəṭê yiśərā’ēl:

23 wəhāyâ ḇaššēḇeṭ ’ăšer-gār hagēr ’itwō šām titənû n<sup>a</sup>ḥălāṯwō
nə’um ’ăḏōnāy yəhwih: s

------------------------------------------------------------------------

[Next: Ezekiel (Yechezqel) Chapter 48](eze048.md)
