<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos013.htm">Polyglot</A>&nbsp;
<A HREF="../kjv/jos013.htm">KJV</A>&nbsp;
<A HREF="../sep/jsb013.htm">Sep:JsB</A>&nbsp;
<A HREF="../vul/jos013.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos012.htm">Previous</A>&nbsp;
<A HREF="jos014.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וִיהוֹשֻׁ֣עַ זָקֵ֔ן בָּ֖א בַּיָּמִ֑ים וַיֹּ֨אמֶר יְהוָ֜ה אֵלָ֗יו אַתָּ֤ה זָקַ֙נְתָּה֙ בָּ֣אתָ בַיָּמִ֔ים וְהָאָ֛רֶץ נִשְׁאֲרָ֥ה הַרְבֵּֽה־מְאֹ֖ד לְרִשְׁתָּֽהּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;זֹ֥את הָאָ֖רֶץ הַנִּשְׁאָ֑רֶת כָּל־גְּלִיל֥וֹת הַפְּלִשְׁתִּ֖ים וְכָל־הַגְּשׁוּרִֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;מִֽן־הַשִּׁיח֞וֹר אֲשֶׁ֣ר׀ עַל־פְּנֵ֣י מִצְרַ֗יִם וְעַ֨ד גְּב֤וּל עֶקְרוֹן֙ צָפ֔וֹנָה לַֽכְּנַעֲנִ֖י תֵּחָשֵׁ֑ב חֲמֵ֣שֶׁת׀ סַרְנֵ֣י פְלִשְׁתִּ֗ים הָעַזָּתִ֤י וְהָאַשְׁדּוֹדִי֙ הָאֶשְׁקְלוֹנִ֣י הַגִּתִּ֔י וְהָעֶקְרוֹנִ֖י וְהָעַוִּֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מִתֵּימָ֞ן כָּל־אֶ֣רֶץ הַֽכְּנַעֲנִ֗י וּמְעָרָ֛ה אֲשֶׁ֥ר לַצִּידֹנִ֖ים עַד־אֲפֵ֑קָה עַ֖ד גְּב֥וּל הָאֱמֹרִֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָאָ֣רֶץ הַגִּבְלִ֗י וְכָל־הַלְּבָנוֹן֙ מִזְרַ֣ח הַשֶּׁ֔מֶשׁ מִבַּ֣עַל גָּ֔ד תַּ֖חַת הַר־חֶרְמ֑וֹן עַ֖ד לְב֥וֹא חֲמָֽת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כָּל־יֹשְׁבֵ֣י הָ֠הָר מִֽן־הַלְּבָנ֞וֹן עַד־מִשְׂרְפֹ֥ת מַ֙יִם֙ כָּל־צִ֣ידֹנִ֔ים אָֽנֹכִי֙ אוֹרִישֵׁ֔ם מִפְּנֵ֖י בְּנֵ֣י יִשְׂרָאֵ֑ל רַ֠ק הַפִּלֶ֤הָ לְיִשְׂרָאֵל֙ בְּֽנַחֲלָ֔ה כַּאֲשֶׁ֖ר צִוִּיתִֽיךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְעַתָּ֗ה חַלֵּ֞ק אֶת־הָאָ֧רֶץ הַזֹּ֛את בְּנַחֲלָ֖ה לְתִשְׁעַ֣ת הַשְּׁבָטִ֑ים וַחֲצִ֖י הַשֵּׁ֥בֶט הַֽמְנַשֶּֽׁה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עִמּ֗וֹ הָרֽאוּבֵנִי֙ וְהַגָּדִ֔י לָקְח֖וּ נַחֲלָתָ֑ם אֲשֶׁר֩ נָתַ֨ן לָהֶ֜ם מֹשֶׁ֗ה בְּעֵ֤בֶר הַיַּרְדֵּן֙ מִזְרָ֔חָה כַּאֲשֶׁר֙ נָתַ֣ן לָהֶ֔ם מֹשֶׁ֖ה עֶ֥בֶד יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מֵעֲרוֹעֵ֡ר אֲשֶׁר֩ עַל־שְׂפַת־נַ֨חַל אַרְנ֜וֹן וְהָעִ֨יר אֲשֶׁ֧ר בְּתוֹךְ־הַנַּ֛חַל וְכָל־הַמִּישֹׁ֥ר מֵידְבָ֖א עַד־דִּיבֽוֹן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְכֹ֗ל עָרֵי֙ סִיחוֹן֙ מֶ֣לֶךְ הָאֱמֹרִ֔י אֲשֶׁ֥ר מָלַ֖ךְ בְּחֶשְׁבּ֑וֹן עַד־גְּב֖וּל בְּנֵ֥י עַמּֽוֹן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהַגִּלְעָ֞ד וּגְב֧וּל הַגְּשׁוּרִ֣י וְהַמַּעֲכָתִ֗י וְכֹ֨ל הַ֥ר חֶרְמ֛וֹן וְכָל־הַבָּשָׁ֖ן עַד־סַלְכָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כָּל־מַמְלְכ֥וּת עוֹג֙ בַּבָּשָׁ֔ן אֲשֶׁר־מָלַ֥ךְ בְּעַשְׁתָּר֖וֹת וּבְאֶדְרֶ֑עִי ה֤וּא נִשְׁאַר֙ מִיֶּ֣תֶר הָרְפָאִ֔ים וַיַּכֵּ֥ם מֹשֶׁ֖ה וַיֹּרִשֵֽׁם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְלֹ֤א הוֹרִ֙ישׁוּ֙ בְּנֵ֣י יִשְׂרָאֵ֔ל אֶת־הַגְּשׁוּרִ֖י וְאֶת־הַמַּעֲכָתִ֑י וַיֵּ֨שֶׁב גְּשׁ֤וּר וּמַֽעֲכָת֙ בְּקֶ֣רֶב יִשְׂרָאֵ֔ל עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;רַ֚ק לְשֵׁ֣בֶט הַלֵּוִ֔י לֹ֥א נָתַ֖ן נַחֲלָ֑ה אִשֵּׁ֨י יְהוָ֜ה אֱלֹהֵ֤י יִשְׂרָאֵל֙ ה֣וּא נַחֲלָת֔וֹ כַּאֲשֶׁ֖ר דִּבֶּר־לֽוֹ׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיִּתֵּ֣ן מֹשֶׁ֔ה לְמַטֵּ֥ה בְנֵֽי־רְאוּבֵ֖ן לְמִשְׁפְּחֹתָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֨י לָהֶ֜ם הַגְּב֗וּל מֵעֲרוֹעֵ֡ר אֲשֶׁר֩ עַל־שְׂפַת־נַ֨חַל אַרְנ֜וֹן וְהָעִ֨יר אֲשֶׁ֧ר בְּתוֹךְ־הַנַּ֛חַל וְכָל־הַמִּישֹׁ֖ר עַל־מֵידְבָֽא׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;חֶשְׁבּ֥וֹן וְכָל־עָרֶ֖יהָ אֲשֶׁ֣ר בַּמִּישֹׁ֑ר דִּיבוֹן֙ וּבָמ֣וֹת בַּ֔עַל וּבֵ֖ית בַּ֥עַל מְעֽוֹן׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְיַ֥הְצָה וּקְדֵמֹ֖ת וּמֵפָֽעַת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְקִרְיָתַ֣יִם וְשִׂבְמָ֔ה<font color="red"><sup>3</font></sup> וְצֶ֥רֶת הַשַּׁ֖חַר בְּהַ֥ר הָעֵֽמֶק׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבֵ֥ית פְּע֛וֹר וְאַשְׁדּ֥וֹת הַפִּסְגָּ֖ה וּבֵ֥ית הַיְשִׁמֽוֹת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְכֹל֙ עָרֵ֣י הַמִּישֹׁ֔ר וְכָֽל־מַמְלְכ֗וּת סִיחוֹן֙ מֶ֣לֶךְ הָאֱמֹרִ֔י אֲשֶׁ֥ר מָלַ֖ךְ בְּחֶשְׁבּ֑וֹן אֲשֶׁר֩ הִכָּ֨ה מֹשֶׁ֜ה אֹת֣וֹ׀ וְאֶת־נְשִׂיאֵ֣י מִדְיָ֗ן אֶת־אֱוִ֤י וְאֶת־רֶ֙קֶם֙ וְאֶת־צ֤וּר וְאֶת־חוּר֙ וְאֶת־רֶ֔בַע נְסִיכֵ֣י סִיח֔וֹן יֹשְׁבֵ֖י הָאָֽרֶץ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאֶת־בִּלְעָ֥ם בֶּן־בְּע֖וֹר הַקּוֹסֵ֑ם הָרְג֧וּ בְנֵֽי־יִשְׂרָאֵ֛ל בַּחֶ֖רֶב אֶל־חַלְלֵיהֶֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְהִ֗י גְּבוּל֙ בְּנֵ֣י רְאוּבֵ֔ן הַיַּרְדֵּ֖ן וּגְב֑וּל זֹ֣את נַחֲלַ֤ת בְּנֵֽי־רְאוּבֵן֙ לְמִשְׁפְּחֹתָ֔ם הֶעָרִ֖ים וְחַצְרֵיהֶֽן׃ פ</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּתֵּ֤ן מֹשֶׁה֙ לְמַטֵּה־גָ֔ד לִבְנֵי־גָ֖ד לְמִשְׁפְּחֹתָֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְהִ֤י לָהֶם֙ הַגְּב֔וּל יַעְזֵר֙ וְכָל־עָרֵ֣י הַגִּלְעָ֔ד וַחֲצִ֕י אֶ֖רֶץ בְּנֵ֣י עַמּ֑וֹן עַד־עֲרוֹעֵ֕ר אֲשֶׁ֖ר עַל־פְּנֵ֥י רַבָּֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּמֵחֶשְׁבּ֛וֹן עַד־רָמַ֥ת הַמִּצְפֶּ֖ה וּבְטֹנִ֑ים וּמִֽמַּחֲנַ֖יִם עַד־גְּב֥וּל לִדְבִֽר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּבָעֵ֡מֶק בֵּ֣ית הָרָם֩ וּבֵ֨ית נִמְרָ֜ה וְסֻכּ֣וֹת וְצָפ֗וֹן יֶ֚תֶר מַמְלְכ֗וּת סִיחוֹן֙ מֶ֣לֶךְ חֶשְׁבּ֔וֹן הַיַּרְדֵּ֖ן וּגְבֻ֑ל עַד־קְצֵה֙ יָם־כִּנֶּ֔רֶת עֵ֥בֶר הַיַּרְדֵּ֖ן מִזְרָֽחָה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;זֹ֛את נַחֲלַ֥ת בְּנֵי־גָ֖ד לְמִשְׁפְּחֹתָ֑ם הֶעָרִ֖ים וְחַצְרֵיהֶֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּתֵּ֣ן מֹשֶׁ֔ה לַחֲצִ֖י שֵׁ֣בֶט מְנַשֶּׁ֑ה וַיְהִ֗י לַחֲצִ֛י מַטֵּ֥ה בְנֵֽי־מְנַשֶּׁ֖ה לְמִשְׁפְּחוֹתָֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיְהִ֣י גְבוּלָ֗ם מִמַּחֲנַ֨יִם כָּֽל־הַבָּשָׁ֜ן כָּֽל־מַמְלְכ֣וּת׀ ע֣וֹג מֶֽלֶךְ־הַבָּשָׁ֗ן וְכָל־חַוֹּ֥ת יָאִ֛יר אֲשֶׁ֥ר בַּבָּשָׁ֖ן שִׁשִּׁ֥ים עִֽיר׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַחֲצִ֤י הַגִּלְעָד֙ וְעַשְׁתָּר֣וֹת וְאֶדְרֶ֔עִי עָרֵ֛י מַמְלְכ֥וּת ע֖וֹג בַּבָּשָׁ֑ן לִבְנֵ֤י מָכִיר֙ בֶּן־מְנַשֶּׁ֔ה לַחֲצִ֥י בְנֵֽי־מָכִ֖יר לְמִשְׁפְּחוֹתָֽם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;אֵ֕לֶּה אֲשֶׁר־נִחַ֥ל מֹשֶׁ֖ה בְּעַֽרְב֣וֹת מוֹאָ֑ב מֵעֵ֛בֶר לְיַרְדֵּ֥ן יְרִיח֖וֹ מִזְרָֽחָה׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וּלְשֵׁ֙בֶט֙ הַלֵּוִ֔י לֹֽא־נָתַ֥ן מֹשֶׁ֖ה נַחֲלָ֑ה יְהוָ֞ה אֱלֹהֵ֤י יִשְׂרָאֵל֙ ה֣וּא נַחֲלָתָ֔ם כַּאֲשֶׁ֖ר דִּבֶּ֥ר לָהֶֽם׃ </P>
</TD>
<TD WIDTH="50%">
<P>1&nbsp;w&icirc;hw&#333;&#353;u&#8216;a z&#257;q&#275;n b&#257;&#8217; bayy&#257;m&icirc;m wayy&#333;&#8217;mer y&#601;hw&acirc; &#8217;&#275;l&#257;yw &#8217;at&acirc; z&#257;qan&#601;t&acirc; b&#257;&#8217;&#x1E6F;&#257; &#x1E07;ayy&#257;m&icirc;m w&#601;h&#257;&#8217;&#257;re&#x1E63; ni&#353;&#601;&#8217;&#259;r&acirc; har&#601;b&#275;h-m&#601;&#8217;&#333;&#x1E0F; l&#601;ri&#353;&#601;t&#257;h: </P>
<P>2&nbsp;z&#333;&#8217;&#x1E6F; h&#257;&#8217;&#257;re&#x1E63; hanni&#353;&#601;&#8217;&#257;re&#x1E6F; k&#257;l-g&#601;l&icirc;lw&#333;&#x1E6F; hap&#601;li&#353;&#601;t&icirc;m w&#601;&#x1E35;&#257;l-hag&#601;&#353;&ucirc;r&icirc;: </P>
<P>3&nbsp;min-ha&#353;&#353;&icirc;&#x1E25;w&#333;r &#8217;&#259;&#353;er| &#8216;al-p&#601;n&ecirc; mi&#x1E63;&#601;rayim w&#601;&#8216;a&#x1E0F; g&#601;&#x1E07;&ucirc;l &#8216;eq&#601;rw&#333;n &#x1E63;&#257;fw&#333;n&acirc; lak&#601;n<sup>a</sup>&#8216;&#259;n&icirc; t&#275;&#x1E25;&#257;&#353;&#275;&#x1E07; &#x1E25;&#259;m&#275;&#353;e&#x1E6F;| sar&#601;n&ecirc; f&#601;li&#353;&#601;t&icirc;m h&#257;&#8216;azz&#257;&#x1E6F;&icirc; w&#601;h&#257;&#8217;a&#353;&#601;dw&#333;&#x1E0F;&icirc; h&#257;&#8217;e&#353;&#601;q&#601;lw&#333;n&icirc; hagit&icirc; w&#601;h&#257;&#8216;eq&#601;rw&#333;n&icirc; w&#601;h&#257;&#8216;a&ucirc;&icirc;m: </P>
<P>4&nbsp;mit&ecirc;m&#257;n k&#257;l-&#8217;ere&#x1E63; hak&#601;n<sup>a</sup>&#8216;&#259;n&icirc; &ucirc;m&#601;&#8216;&#257;r&acirc; &#8217;&#259;&#353;er la&#x1E63;&#x1E63;&icirc;&#x1E0F;&#333;n&icirc;m &#8216;a&#x1E0F;-&#8217;&#259;f&#275;q&acirc; &#8216;a&#x1E0F; g&#601;&#x1E07;&ucirc;l h&#257;&#8217;&#277;m&#333;r&icirc;: </P>
<P>5&nbsp;w&#601;h&#257;&#8217;&#257;re&#x1E63; hagi&#x1E07;&#601;l&icirc; w&#601;&#x1E35;&#257;l-hall&#601;&#x1E07;&#257;nw&#333;n miz&#601;r<sup>a</sup>&#x1E25; ha&#353;&#353;eme&#353; mib<sup>a</sup>&#8216;al g&#257;&#x1E0F; t<sup>a</sup>&#x1E25;a&#x1E6F; har-&#x1E25;er&#601;mw&#333;n &#8216;a&#x1E0F; l&#601;&#x1E07;w&#333;&#8217; &#x1E25;&#259;m&#257;&#x1E6F;: </P>
<P>6&nbsp;k&#257;l-y&#333;&#353;&#601;&#x1E07;&ecirc; h&acirc;&#257;r min-hall&#601;&#x1E07;&#257;nw&#333;n &#8216;a&#x1E0F;-mi&#347;&#601;r&#601;f&#333;&#x1E6F; mayim k&#257;l-&#x1E63;&icirc;&#x1E0F;&#333;n&icirc;m &#8217;&#257;n&#333;&#x1E35;&icirc; &#8217;w&#333;r&icirc;&#353;&#275;m mip&#601;n&ecirc; b&#601;n&ecirc; yi&#347;&#601;r&#257;&#8217;&#275;l raq hapileh&#257; l&#601;yi&#347;&#601;r&#257;&#8217;&#275;l b&#601;n<sup>a</sup>&#x1E25;&#259;l&acirc; ka&#8217;&#259;&#353;er &#x1E63;i&ucirc;&icirc;&#x1E6F;&icirc;&#x1E35;&#257;: </P>
<P>7&nbsp;w&#601;&#8216;at&acirc; &#x1E25;all&#275;q &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; b&#601;n<sup>a</sup>&#x1E25;&#259;l&acirc; l&#601;&#x1E6F;i&#353;&#601;&#8216;a&#x1E6F; ha&#353;&#353;&#601;&#x1E07;&#257;&#x1E6D;&icirc;m w<sup>a</sup>&#x1E25;&#259;&#x1E63;&icirc; ha&#353;&#353;&#275;&#x1E07;e&#x1E6D; ham&#601;na&#353;&#353;eh: </P>
<P>8&nbsp;&#8216;immw&#333; h&#257;r&#8217;&ucirc;&#x1E07;&#275;n&icirc; w&#601;hag&#257;&#x1E0F;&icirc; l&#257;q&#601;&#x1E25;&ucirc; n<sup>a</sup>&#x1E25;&#259;l&#257;&#x1E6F;&#257;m &#8217;&#259;&#353;er n&#257;&#x1E6F;an l&acirc;em m&#333;&#353;eh b&#601;&#8216;&#275;&#x1E07;er hayyar&#601;d&#275;n miz&#601;r&#257;&#x1E25;&acirc; ka&#8217;&#259;&#353;er n&#257;&#x1E6F;an l&acirc;em m&#333;&#353;eh &#8216;e&#x1E07;e&#x1E0F; y&#601;hw&acirc;: </P>
<P>9&nbsp;m&#275;&#8216;&#259;rw&#333;&#8216;&#275;r &#8217;&#259;&#353;er &#8216;al-&#347;&#601;fa&#x1E6F;-n<sup>a</sup>&#x1E25;al &#8217;ar&#601;nw&#333;n w&#601;h&#257;&#8216;&icirc;r &#8217;&#259;&#353;er b&#601;&#x1E6F;w&#333;&#x1E35;&#601;-hann<sup>a</sup>&#x1E25;al w&#601;&#x1E35;&#257;l-hamm&icirc;&#353;&#333;r m&ecirc;&#x1E0F;&#601;&#x1E07;&#257;&#8217; &#8216;a&#x1E0F;-d&icirc;&#x1E07;w&#333;n: </P>
<P>10&nbsp;w&#601;&#x1E35;&#333;l &#8216;&#257;r&ecirc; s&icirc;&#x1E25;w&#333;n mele&#x1E35;&#601; h&#257;&#8217;&#277;m&#333;r&icirc; &#8217;&#259;&#353;er m&#257;la&#x1E35;&#601; b&#601;&#x1E25;e&#353;&#601;bw&#333;n &#8216;a&#x1E0F;-g&#601;&#x1E07;&ucirc;l b&#601;n&ecirc; &#8216;ammw&#333;n: </P>
<P>11&nbsp;w&#601;hagil&#601;&#8216;&#257;&#x1E0F; &ucirc;&#x1E21;&#601;&#x1E07;&ucirc;l hag&#601;&#353;&ucirc;r&icirc; w&#601;hamm<sup>a</sup>&#8216;&#259;&#x1E35;&#257;&#x1E6F;&icirc; w&#601;&#x1E35;&#333;l har &#x1E25;er&#601;mw&#333;n w&#601;&#x1E35;&#257;l-hab&#257;&#353;&#257;n &#8216;a&#x1E0F;-sal&#601;&#x1E35;&acirc;: </P>
<P>12&nbsp;k&#257;l-mam&#601;l&#601;&#x1E35;&ucirc;&#x1E6F; &#8216;w&#333;&#x1E21; bab&#257;&#353;&#257;n &#8217;&#259;&#353;er-m&#257;la&#x1E35;&#601; b&#601;&#8216;a&#353;&#601;t&#257;rw&#333;&#x1E6F; &ucirc;&#x1E07;&#601;&#8217;e&#x1E0F;&#601;re&#8216;&icirc; h&ucirc;&#8217; ni&#353;&#601;&#8217;ar m&icirc;ye&#x1E6F;er h&#257;r&#601;f&#257;&#8217;&icirc;m wayyak&#275;m m&#333;&#353;eh wayy&#333;ri&#353;&#275;m: </P>
<P>13&nbsp;w&#601;l&#333;&#8217; hw&#333;r&icirc;&#353;&ucirc; b&#601;n&ecirc; yi&#347;&#601;r&#257;&#8217;&#275;l &#8217;e&#x1E6F;-hag&#601;&#353;&ucirc;r&icirc; w&#601;&#8217;e&#x1E6F;-hamm<sup>a</sup>&#8216;&#259;&#x1E35;&#257;&#x1E6F;&icirc; wayy&#275;&#353;e&#x1E07; g&#601;&#353;&ucirc;r &ucirc;m<sup>a</sup>&#8216;&#259;&#x1E35;&#257;&#x1E6F; b&#601;qere&#x1E07; yi&#347;&#601;r&#257;&#8217;&#275;l &#8216;a&#x1E0F; hayyw&#333;m hazzeh: </P>
<P>14&nbsp;raq l&#601;&#353;&#275;&#x1E07;e&#x1E6D; hall&#275;w&icirc; l&#333;&#8217; n&#257;&#x1E6F;an n<sup>a</sup>&#x1E25;&#259;l&acirc; &#8217;i&#353;&#353;&ecirc; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l h&ucirc;&#8217; n<sup>a</sup>&#x1E25;&#259;l&#257;&#x1E6F;w&#333; ka&#8217;&#259;&#353;er diber-lw&#333;: s</P>
<P>15&nbsp;wayyit&#275;n m&#333;&#353;eh l&#601;ma&#x1E6D;&#x1E6D;&#275;h &#x1E07;&#601;n&ecirc;-r&#601;&#8217;&ucirc;&#x1E07;&#275;n l&#601;mi&#353;&#601;p&#601;&#x1E25;&#333;&#x1E6F;&#257;m: </P>
<P>16&nbsp;way&#601;h&icirc; l&acirc;em hag&#601;&#x1E07;&ucirc;l m&#275;&#8216;&#259;rw&#333;&#8216;&#275;r &#8217;&#259;&#353;er &#8216;al-&#347;&#601;fa&#x1E6F;-n<sup>a</sup>&#x1E25;al &#8217;ar&#601;nw&#333;n w&#601;h&#257;&#8216;&icirc;r &#8217;&#259;&#353;er b&#601;&#x1E6F;w&#333;&#x1E35;&#601;-hann<sup>a</sup>&#x1E25;al w&#601;&#x1E35;&#257;l-hamm&icirc;&#353;&#333;r &#8216;al-m&ecirc;&#x1E0F;&#601;&#x1E07;&#257;&#8217;: </P>
<P>17&nbsp;&#x1E25;e&#353;&#601;bw&#333;n w&#601;&#x1E35;&#257;l-&#8216;&#257;reyh&#257; &#8217;&#259;&#353;er bamm&icirc;&#353;&#333;r d&icirc;&#x1E07;w&#333;n &ucirc;&#x1E07;&#257;mw&#333;&#x1E6F; b<sup>a</sup>&#8216;al &ucirc;&#x1E07;&ecirc;&#x1E6F; b<sup>a</sup>&#8216;al m&#601;&#8216;w&#333;n: </P>
<P>18&nbsp;w&#601;yah&#601;&#x1E63;&acirc; &ucirc;q&#601;&#x1E0F;&#275;m&#333;&#x1E6F; &ucirc;m&#275;f&#257;&#8216;a&#x1E6F;: </P>
<P>19&nbsp;w&#601;qir&#601;y&#257;&#x1E6F;ayim w&#601;&#347;i&#x1E07;&#601;m&acirc;<font color="red"><sup>3</font></sup> w&#601;&#x1E63;ere&#x1E6F; ha&#353;&#353;<sup>a</sup>&#x1E25;ar b&#601;har h&#257;&#8216;&#275;meq: </P>
<P>20&nbsp;&ucirc;&#x1E07;&ecirc;&#x1E6F; p&#601;&#8216;w&#333;r w&#601;&#8217;a&#353;&#601;dw&#333;&#x1E6F; hapis&#601;g&acirc; &ucirc;&#x1E07;&ecirc;&#x1E6F; hay&#601;&#353;imw&#333;&#x1E6F;: </P>
<P>21&nbsp;w&#601;&#x1E35;&#333;l &#8216;&#257;r&ecirc; hamm&icirc;&#353;&#333;r w&#601;&#x1E35;&#257;l-mam&#601;l&#601;&#x1E35;&ucirc;&#x1E6F; s&icirc;&#x1E25;w&#333;n mele&#x1E35;&#601; h&#257;&#8217;&#277;m&#333;r&icirc; &#8217;&#259;&#353;er m&#257;la&#x1E35;&#601; b&#601;&#x1E25;e&#353;&#601;bw&#333;n &#8217;&#259;&#353;er hik&acirc; m&#333;&#353;eh &#8217;&#333;&#x1E6F;w&#333;| w&#601;&#8217;e&#x1E6F;-n&#601;&#347;&icirc;&#8217;&ecirc; mi&#x1E0F;&#601;y&#257;n &#8217;e&#x1E6F;-&#8217;&#277;w&icirc; w&#601;&#8217;e&#x1E6F;-reqem w&#601;&#8217;e&#x1E6F;-&#x1E63;&ucirc;r w&#601;&#8217;e&#x1E6F;-&#x1E25;&ucirc;r w&#601;&#8217;e&#x1E6F;-re&#x1E07;<sup>a</sup>&#8216; n&#601;s&icirc;&#x1E35;&ecirc; s&icirc;&#x1E25;w&#333;n y&#333;&#353;&#601;&#x1E07;&ecirc; h&#257;&#8217;&#257;re&#x1E63;: </P>
<P>22&nbsp;w&#601;&#8217;e&#x1E6F;-bil&#601;&#8216;&#257;m ben-b&#601;&#8216;w&#333;r haqqw&#333;s&#275;m h&#257;r&#601;&#x1E21;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l b<sup>a</sup>&#x1E25;ere&#x1E07; &#8217;el-&#x1E25;al&#601;l&ecirc;hem: </P>
<P>23&nbsp;way&#601;h&icirc; g&#601;&#x1E07;&ucirc;l b&#601;n&ecirc; r&#601;&#8217;&ucirc;&#x1E07;&#275;n hayyar&#601;d&#275;n &ucirc;&#x1E21;&#601;&#x1E07;&ucirc;l z&#333;&#8217;&#x1E6F; n<sup>a</sup>&#x1E25;&#259;la&#x1E6F; b&#601;n&ecirc;-r&#601;&#8217;&ucirc;&#x1E07;&#275;n l&#601;mi&#353;&#601;p&#601;&#x1E25;&#333;&#x1E6F;&#257;m he&#8216;&#257;r&icirc;m w&#601;&#x1E25;a&#x1E63;&#601;r&ecirc;hen: f</P>
<P>24&nbsp;wayyit&#275;n m&#333;&#353;eh l&#601;ma&#x1E6D;&#x1E6D;&#275;h-&#x1E21;&#257;&#x1E0F; li&#x1E07;&#601;n&ecirc;-&#x1E21;&#257;&#x1E0F; l&#601;mi&#353;&#601;p&#601;&#x1E25;&#333;&#x1E6F;&#257;m: </P>
<P>25&nbsp;way&#601;h&icirc; l&acirc;em hag&#601;&#x1E07;&ucirc;l y<sup>a</sup>&#8216;&#601;z&#275;r w&#601;&#x1E35;&#257;l-&#8216;&#257;r&ecirc; hagil&#601;&#8216;&#257;&#x1E0F; w<sup>a</sup>&#x1E25;&#259;&#x1E63;&icirc; &#8217;ere&#x1E63; b&#601;n&ecirc; &#8216;ammw&#333;n &#8216;a&#x1E0F;-&#8216;&#259;rw&#333;&#8216;&#275;r &#8217;&#259;&#353;er &#8216;al-p&#601;n&ecirc; rab&acirc;: </P>
<P>26&nbsp;&ucirc;m&#275;&#x1E25;e&#353;&#601;bw&#333;n &#8216;a&#x1E0F;-r&#257;ma&#x1E6F; hammi&#x1E63;&#601;peh &ucirc;&#x1E07;&#601;&#x1E6D;&#333;n&icirc;m &ucirc;mimm<sup>a</sup>&#x1E25;&#259;nayim &#8216;a&#x1E0F;-g&#601;&#x1E07;&ucirc;l li&#x1E0F;&#601;&#x1E07;ir: </P>
<P>27&nbsp;&ucirc;&#x1E07;&#257;&#8216;&#275;meq b&ecirc;&#x1E6F; h&#257;r&#257;m &ucirc;&#x1E07;&ecirc;&#x1E6F; nim&#601;r&acirc; w&#601;sukw&#333;&#x1E6F; w&#601;&#x1E63;&#257;fw&#333;n ye&#x1E6F;er mam&#601;l&#601;&#x1E35;&ucirc;&#x1E6F; s&icirc;&#x1E25;w&#333;n mele&#x1E35;&#601; &#x1E25;e&#353;&#601;bw&#333;n hayyar&#601;d&#275;n &ucirc;&#x1E21;&#601;&#x1E07;ul &#8216;a&#x1E0F;-q&#601;&#x1E63;&#275;h y&#257;m-kinnere&#x1E6F; &#8216;&#275;&#x1E07;er hayyar&#601;d&#275;n miz&#601;r&#257;&#x1E25;&acirc;: </P>
<P>28&nbsp;z&#333;&#8217;&#x1E6F; n<sup>a</sup>&#x1E25;&#259;la&#x1E6F; b&#601;n&ecirc;-&#x1E21;&#257;&#x1E0F; l&#601;mi&#353;&#601;p&#601;&#x1E25;&#333;&#x1E6F;&#257;m he&#8216;&#257;r&icirc;m w&#601;&#x1E25;a&#x1E63;&#601;r&ecirc;hem: </P>
<P>29&nbsp;wayyit&#275;n m&#333;&#353;eh l<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; m&#601;na&#353;&#353;eh way&#601;h&icirc; l<sup>a</sup>&#x1E25;&#259;&#x1E63;&icirc; ma&#x1E6D;&#x1E6D;&#275;h &#x1E07;&#601;n&ecirc;-m&#601;na&#353;&#353;eh l&#601;mi&#353;&#601;p&#601;&#x1E25;w&#333;&#x1E6F;&#257;m: </P>
<P>30&nbsp;way&#601;h&icirc; &#x1E21;&#601;&#x1E07;&ucirc;l&#257;m mimm<sup>a</sup>&#x1E25;&#259;nayim k&#257;l-hab&#257;&#353;&#257;n k&#257;l-mam&#601;l&#601;&#x1E35;&ucirc;&#x1E6F;| &#8216;w&#333;&#x1E21; mele&#x1E35;&#601;-hab&#257;&#353;&#257;n w&#601;&#x1E35;&#257;l-&#x1E25;a&ucirc;&#333;&#x1E6F; y&#257;&#8217;&icirc;r &#8217;&#259;&#353;er bab&#257;&#353;&#257;n &#353;i&#353;&#353;&icirc;m &#8216;&icirc;r: </P>
<P>31&nbsp;w<sup>a</sup>&#x1E25;&#259;&#x1E63;&icirc; hagil&#601;&#8216;&#257;&#x1E0F; w&#601;&#8216;a&#353;&#601;t&#257;rw&#333;&#x1E6F; w&#601;&#8217;e&#x1E0F;&#601;re&#8216;&icirc; &#8216;&#257;r&ecirc; mam&#601;l&#601;&#x1E35;&ucirc;&#x1E6F; &#8216;w&#333;&#x1E21; bab&#257;&#353;&#257;n li&#x1E07;&#601;n&ecirc; m&#257;&#x1E35;&icirc;r ben-m&#601;na&#353;&#353;eh l<sup>a</sup>&#x1E25;&#259;&#x1E63;&icirc; &#x1E07;&#601;n&ecirc;-m&#257;&#x1E35;&icirc;r l&#601;mi&#353;&#601;p&#601;&#x1E25;w&#333;&#x1E6F;&#257;m: </P>
<P>32&nbsp;&#8217;&#275;lleh &#8217;&#259;&#353;er-ni&#x1E25;al m&#333;&#353;eh b&#601;&#8216;ar&#601;&#x1E07;w&#333;&#x1E6F; mw&#333;&#8217;&#257;&#x1E07; m&#275;&#8216;&#275;&#x1E07;er l&#601;yar&#601;d&#275;n y&#601;r&icirc;&#x1E25;w&#333; miz&#601;r&#257;&#x1E25;&acirc;: s</P>
<P>33&nbsp;&ucirc;l&#601;&#353;&#275;&#x1E07;e&#x1E6D; hall&#275;w&icirc; l&#333;&#8217;-n&#257;&#x1E6F;an m&#333;&#353;eh n<sup>a</sup>&#x1E25;&#259;l&acirc; y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l h&ucirc;&#8217; n<sup>a</sup>&#x1E25;&#259;l&#257;&#x1E6F;&#257;m ka&#8217;&#259;&#353;er diber l&acirc;em: </P>
</TD>
</TABLE>
<P><HR>
<CENTER>
<A HREF="jos014.htm">Next: Joshua (Yehoshua) Chapter 14</A></CENTER>
</BODY>
</HTML>
