[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job019)  [KJV](../kjv/job019)  [Sep](../sep/job019.md) 
[Vul](../vul/job019.md)   
  
[Job (Iyov) Index](job.md)  
  [Previous](job018)  [Next](job020.md) 

------------------------------------------------------------------------

### Tanach (Hebrew): Job (Iyov) Chapter 19

‎<span id="001">1</span> ‏וַיַּ֥עַן אִיּ֗וֹב וַיֹּאמַֽר׃

‎<span id="002">2</span> ‏עַד־אָ֭נָה תּוֹגְי֣וּן נַפְשִׁ֑י
וּֽתְדַכְּאוּנַ֥נִי בְמִלִּֽים׃

‎<span id="003">3</span> ‏זֶ֤ה עֶ֣שֶׂר פְּ֭עָמִים תַּכְלִימ֑וּנִי
לֹֽא־תֵ֝בֹ֗שׁוּ תַּהְכְּרוּ־לִֽי׃

‎<span id="004">4</span> ‏וְאַף־אָמְנָ֥ם שָׁגִ֑יתִי אִ֝תִּ֗י תָּלִ֥ין
מְשׁוּגָתִֽי׃

‎<span id="005">5</span> ‏אִם־אָ֭מְנָם עָלַ֣י תַּגְדִּ֑ילוּ וְתוֹכִ֥יחוּ
עָ֝לַ֗י חֶרְפָּתִּֽי׃<sup>1</sup>

‎<span id="006">6</span> ‏דְּֽעוּ־אֵ֭פוֹ כִּי־אֱל֣וֹהַּ עִוְּתָ֑נִי
וּ֝מְצוּד֗וֹ עָלַ֥י הִקִּֽיף׃

‎<span id="007">7</span> ‏הֵ֤ן אֶצְעַ֣ק חָ֭מָס וְלֹ֣א אֵעָנֶ֑ה
אֲ֝שַׁוַּ֗ע וְאֵ֣ין מִשְׁפָּֽט׃

‎<span id="008">8</span> ‏אָרְחִ֣י גָ֭דַר וְלֹ֣א אֶעֱב֑וֹר וְעַ֥ל
נְ֝תִיבוֹתַ֗י חֹ֣שֶׁךְ יָשִֽׂים׃

‎<span id="009">9</span> ‏כְּ֭בוֹדִי מֵעָלַ֣י הִפְשִׁ֑יט וַ֝יָּ֗סַר
עֲטֶ֣רֶת רֹאשִֽׁי׃

‎<span id="010">10</span> ‏יִתְּצֵ֣נִי סָ֭בִיב וָאֵלַ֑ךְ וַיַּסַּ֥ע
כָּ֝עֵ֗ץ תִּקְוָתִֽי׃

‎<span id="011">11</span> ‏וַיַּ֣חַר עָלַ֣י אַפּ֑וֹ וַיַּחְשְׁבֵ֖נִי
ל֣וֹ כְצָרָֽיו׃

‎<span id="012">12</span> ‏יַ֤חַד׀ יָ֘בֹ֤אוּ גְדוּדָ֗יו וַיָּסֹ֣לּוּ
עָלַ֣י דַּרְכָּ֑ם וַיַּחֲנ֖וּ סָבִ֣יב לְאָהֳלִֽי׃

‎<span id="013">13</span> ‏אַ֭חַי מֵעָלַ֣י הִרְחִ֑יק וְ֝יֹדְעַ֗י
אַךְ־זָ֥רוּ מִמֶּֽנִּי׃

‎<span id="014">14</span> ‏חָדְל֥וּ קְרוֹבָ֑י וּֽמְיֻדָּעַ֥י<sup>3</sup>
שְׁכֵחֽוּנִי׃

‎<span id="015">15</span> ‏גָּ֘רֵ֤י בֵיתִ֣י וְ֭אַמְהֹתַי לְזָ֣ר
תַּחְשְׁבֻ֑נִי נָ֝כְרִ֗י הָיִ֥יתִי בְעֵינֵיהֶֽם׃

‎<span id="016">16</span> ‏לְעַבְדִּ֣י קָ֭רָאתִי וְלֹ֣א יַעֲנֶ֑ה
בְּמוֹ־פִ֝֗י אֶתְחַנֶּן־לֽוֹ׃

‎<span id="017">17</span> ‏ר֭וּחִֽי זָ֣רָה לְאִשְׁתִּ֑י וְ֝חַנֹּתִ֗י
לִבְנֵ֥י בִטְנִֽי׃

‎<span id="018">18</span> ‏גַּם־עֲ֭וִילִים מָ֣אֲסוּ בִ֑י אָ֝ק֗וּמָה
וַיְדַבְּרוּ־בִֽי׃

‎<span id="019">19</span> ‏תִּֽ֭עֲבוּנִי כָּל־מְתֵ֣י סוֹדִ֑י
וְזֶֽה־אָ֝הַ֗בְתִּי נֶהְפְּכוּ־בִֽי׃

‎<span id="020">20</span> ‏בְּעוֹרִ֣י וּ֭בִבְשָׂרִי דָּבְקָ֣ה עַצְמִ֑י
וָ֝אֶתְמַלְּטָ֗ה בְּע֣וֹר שִׁנָּֽי׃

‎<span id="021">21</span> ‏חָנֻּ֬נִי חָנֻּ֣נִי אַתֶּ֣ם רֵעָ֑י כִּ֥י
יַד־אֱ֝ל֗וֹהַּ נָ֣גְעָה בִּֽי׃

‎<span id="022">22</span> ‏לָ֭מָּה תִּרְדְּפֻ֣נִי כְמוֹ־אֵ֑ל
וּ֝מִבְּשָׂרִ֗י לֹ֣א תִשְׂבָּֽעוּ׃

‎<span id="023">23</span> ‏מִֽי־יִתֵּ֣ן אֵ֭פוֹ וְיִכָּתְב֣וּן מִלָּ֑י
מִֽי־יִתֵּ֖ן בַּסֵּ֣פֶר וְיֻחָֽקוּ׃

‎<span id="024">24</span> ‏בְּעֵט־בַּרְזֶ֥ל וְעֹפָ֑רֶת לָ֝עַ֗ד בַּצּ֥וּר
יֵחָצְבֽוּן׃

‎<span id="025">25</span> ‏וַאֲנִ֣י יָ֭דַעְתִּי גֹּ֣אֲלִי חָ֑י
וְ֝אַחֲר֗וֹן עַל־עָפָ֥ר יָקֽוּם׃

‎<span id="026">26</span> ‏וְאַחַ֣ר ע֖וֹרִֽי נִקְּפוּ־זֹ֑את
וּ֝מִבְּשָׂרִ֗י אֶֽחֱזֶ֥ה אֱלֽוֹהַּ׃

‎<span id="027">27</span> ‏אֲשֶׁ֤ר אֲנִ֨י׀ אֶֽחֱזֶה־לִּ֗י וְעֵינַ֣י
רָא֣וּ וְלֹא־זָ֑ר כָּל֖וּ כִלְיֹתַ֣י בְּחֵקִֽי׃

‎<span id="028">28</span> ‏כִּ֣י תֹ֖אמְרוּ מַה־נִּרְדָּף־ל֑וֹ וְשֹׁ֥רֶשׁ
דָּ֝בָ֗ר נִמְצָא־בִֽי׃

‎<span id="029">29</span> ‏גּ֤וּרוּ לָכֶ֨ם׀ מִפְּנֵי־חֶ֗רֶב כִּֽי־חֵ֭מָה
עֲוֹנ֣וֹת חָ֑רֶב לְמַ֖עַן תֵּדְע֣וּן שדין שַׁדּֽוּן׃ ס

1 wayy<sup>a</sup>‘an ’îywōḇ wayyō’mar:

2 ‘aḏ-’ānâ twōḡəyûn nafəšî ûṯəḏakə’ûnanî ḇəmillîm:

3 zeh ‘eśer pə‘āmîm taḵəlîmûnî lō’-ṯēḇōšû tahəkərû-lî:

4 wə’af-’āmənām šāḡîṯî ’itî tālîn məšûḡāṯî:

5 ’im-’āmənām ‘ālay taḡədîlû wəṯwōḵîḥû ‘ālay ḥerəpātî:<sup>1</sup>

6 də‘û-’ēfwō kî-’ĕlwōhha ‘iûəṯānî ûməṣûḏwō ‘ālay hiqqîf:

7 hēn ’eṣə‘aq ḥāmās wəlō’ ’ē‘āneh ’ăšaû<sup>a</sup>‘ wə’ên mišəpāṭ:

8 ’ārəḥî ḡāḏar wəlō’ ’e‘ĕḇwōr wə‘al nəṯîḇwōṯay ḥōšeḵə yāśîm:

9 kəḇwōḏî mē‘ālay hifəšîṭ wayyāsar ‘ăṭereṯ rō’šî:

10 yitəṣēnî sāḇîḇ wā’ēlaḵə wayyass<sup>a</sup>‘ kā‘ēṣ tiqəwāṯî:

11 wayy<sup>a</sup>ḥar ‘ālay ’apwō wayy<sup>a</sup>ḥəšəḇēnî lwō
ḵəṣārāyw:

12 y<sup>a</sup>ḥaḏ\| yāḇō’û ḡəḏûḏāyw wayyāsōllû ‘ālay darəkām
wayy<sup>a</sup>ḥănû sāḇîḇ lə’âŏlî:

13 ’<sup>a</sup>ḥay mē‘ālay hirəḥîq wəyōḏə‘ay ’aḵə-zārû mimmennî:

14 ḥāḏəlû qərwōḇāy ûməyudā‘ay<sup>3</sup> šəḵēḥûnî:

15 gārê ḇêṯî wə’aməhōṯay ləzār t<sup>a</sup>ḥəšəḇunî nāḵərî hāyîṯî
ḇə‘ênêhem:

16 lə‘aḇədî qārā’ṯî wəlō’ y<sup>a</sup>‘ăneh bəmwō-fî ’eṯəḥannen-lwō:

17 rûḥî zārâ lə’išətî wəḥannōṯî liḇənê ḇiṭənî:

18 gam-‘ăwîlîm mā’ăsû ḇî ’āqûmâ wayəḏabərû-ḇî:

19 ti‘ăḇûnî kāl-məṯê swōḏî wəzeh-’âaḇətî nehəpəḵû-ḇî:

20 bə‘wōrî ûḇiḇəśārî dāḇəqâ ‘aṣəmî wā’eṯəmalləṭâ bə‘wōr šinnāy:

21 ḥānnunî ḥānnunî ’atem rē‘āy kî yaḏ-’ĕlwōhha nāḡə‘â bî:

22 lāmmâ tirədəfunî ḵəmwō-’ēl ûmibəśārî lō’ ṯiśəbā‘û:

23 mî-yitēn ’ēfwō wəyikāṯəḇûn millāy mî-yitēn bassēfer wəyuḥāqû:

24 bə‘ēṭ-barəzel wə‘ōfāreṯ lā‘aḏ baṣṣûr yēḥāṣəḇûn:

25 wa’ănî yāḏ<sup>a</sup>‘ətî gō’ălî ḥāy wə’<sup>a</sup>ḥărwōn ‘al-‘āfār
yāqûm:

26 wə’<sup>a</sup>ḥar ‘wōrî niqqəfû-zō’ṯ ûmibəśārî ’eḥĕzeh ’ĕlwōhha:

27 ’ăšer ’ănî\| ’eḥĕzeh-llî wə‘ênay rā’û wəlō’-zār kālû ḵiləyōṯay
bəḥēqî:

28 kî ṯō’mərû mah-nnirədāf-lwō wəšōreš dāḇār niməṣā’-ḇî:

29 gûrû lāḵem\| mipənê-ḥereḇ kî-ḥēmâ ‘ăwōnwōṯ ḥāreḇ ləm<sup>a</sup>‘an
tēḏə‘ûn šadîn šadûn: s

------------------------------------------------------------------------

[Next: Job (Iyov) Chapter 20](job020.md)
