<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 44</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze044.htm">Polyglot</A>&nbsp;
<A HREF="../kjv/eze044.htm">KJV</A>&nbsp;
<A HREF="../sep/eze044.htm">Sep</A>&nbsp;
<A HREF="../vul/eze044.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze043.htm">Previous</A>&nbsp;
<A HREF="eze045.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 44</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיָּ֣שֶׁב אֹתִ֗י דֶּ֣רֶךְ שַׁ֤עַר הַמִּקְדָּשׁ֙ הַֽחִיצ֔וֹן הַפֹּנֶ֖ה קָדִ֑ים וְה֖וּא סָגֽוּר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֨אמֶר אֵלַ֜י יְהוָ֗ה הַשַּׁ֣עַר הַזֶּה֩ סָג֨וּר יִהְיֶ֜ה לֹ֣א יִפָּתֵ֗חַ וְאִישׁ֙ לֹא־יָ֣בֹא ב֔וֹ כִּ֛י יְהוָ֥ה אֱלֹהֵֽי־יִשְׂרָאֵ֖ל בָּ֣א ב֑וֹ וְהָיָ֖ה סָגֽוּר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֶֽת־הַנָּשִׂ֗יא נָ֥שִׂיא ה֛וּא יֵֽשֶׁב־בּ֥וֹ <font color="brown">לאכול־</font> <font color="blue">לֶאֱכָל־</font> לֶ֖חֶם<font color="red"><sup>9</font></sup> לִפְנֵ֣י יְהוָ֑ה מִדֶּ֨רֶךְ אֻלָ֤ם הַשַּׁ֙עַר֙ יָב֔וֹא וּמִדַּרְכּ֖וֹ יֵצֵֽא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְבִיאֵ֜נִי דֶּֽרֶךְ־שַׁ֣עַר הַצָּפוֹן֮ אֶל־פְּנֵ֣י הַבַּיִת֒ וָאֵ֕רֶא וְהִנֵּ֛ה מָלֵ֥א כְבוֹד־יְהוָ֖ה אֶת־בֵּ֣ית יְהוָ֑ה וָאֶפֹּ֖ל אֶל־פָּנָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֨אמֶר אֵלַ֜י יְהוָֹ֗ה בֶּן־אָדָ֡ם שִׂ֣ים לִבְּךָ֩ וּרְאֵ֨ה בְעֵינֶ֜יךָ וּבְאָזְנֶ֣יךָ שְּׁמָ֗ע אֵ֣ת כָּל־אֲשֶׁ֤ר אֲנִי֙ מְדַבֵּ֣ר אֹתָ֔ךְ לְכָל־חֻקּ֥וֹת בֵּית־יְהוָ֖ה וּלְכָל־<font color="brown">תורתו</font> <font color="blue">תּֽוֹרֹתָ֑יו</font> וְשַׂמְתָּ֤ לִבְּךָ֙ לִמְב֣וֹא הַבַּ֔יִת בְּכֹ֖ל מוֹצָאֵ֥י הַמִּקְדָּֽשׁ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאָמַרְתָּ֤ אֶל־מֶ֙רִי֙ אֶל־בֵּ֣ית יִשְׂרָאֵ֔ל כֹּ֥ה אָמַ֖ר אֲדֹנָ֣י יְהוִ֑ה רַב־לָכֶ֛ם מִֽכָּל־תּוֹעֲבֽוֹתֵיכֶ֖ם בֵּ֥ית יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בַּהֲבִיאֲכֶ֣ם בְּנֵֽי־נֵכָ֗ר עַרְלֵי־לֵב֙ וְעַרְלֵ֣י בָשָׂ֔ר לִהְי֥וֹת בְּמִקְדָּשִׁ֖י לְחַלְּל֣וֹ אֶת־בֵּיתִ֑י בְּהַקְרִֽיבְכֶ֤ם אֶת־לַחְמִי֙ חֵ֣לֶב וָדָ֔ם וַיָּפֵ֙רוּ֙ אֶת־בְּרִיתִ֔י אֶ֖ל כָּל־תּוֹעֲבוֹתֵיכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְלֹ֥א שְׁמַרְתֶּ֖ם מִשְׁמֶ֣רֶת קָדָשָׁ֑י וַתְּשִׂימ֗וּן לְשֹׁמְרֵ֧י מִשְׁמַרְתִּ֛י בְּמִקְדָּשִׁ֖י לָכֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֹּה־אָמַר֮ אֲדֹנָ֣י יְהוִה֒ כָּל־בֶּן־נֵכָ֗ר עֶ֤רֶל לֵב֙ וְעֶ֣רֶל בָּשָׂ֔ר לֹ֥א יָב֖וֹא אֶל־מִקְדָּשִׁ֑י לְכָל־בֶּן־נֵכָ֔ר אֲשֶׁ֕ר בְּת֖וֹךְ בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֣י אִם־הַלְוִיִּ֗ם אֲשֶׁ֤ר רָֽחֲקוּ֙ מֵֽעָלַ֔י בִּתְע֤וֹת יִשְׂרָאֵל֙ אֲשֶׁ֣ר תָּע֣וּ מֵֽעָלַ֔י אַחֲרֵ֖י גִּלּֽוּלֵיהֶ֑ם וְנָשְׂא֖וּ עֲוֹנָֽם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָי֤וּ בְמִקְדָּשִׁי֙ מְשָׁ֣רְתִ֔ים פְּקֻדּוֹת֙ אֶל־שַׁעֲרֵ֣י הַבַּ֔יִת וּֽמְשָׁרְתִ֖ים אֶת־הַבָּ֑יִת הֵ֠מָּה יִשְׁחֲט֨וּ אֶת־הָעֹלָ֤ה וְאֶת־הַזֶּ֙בַח֙ לָעָ֔ם וְהֵ֛מָּה יַעַמְד֥וּ לִפְנֵיהֶ֖ם לְשָֽׁרְתָֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יַ֗עַן אֲשֶׁ֨ר יְשָׁרְת֤וּ אוֹתָם֙ לִפְנֵ֣י גִלּֽוּלֵיהֶ֔ם וְהָי֥וּ לְבֵֽית־יִשְׂרָאֵ֖ל לְמִכְשׁ֣וֹל עָוֹ֑ן עַל־כֵּן֩ נָשָׂ֨אתִי יָדִ֜י עֲלֵיהֶ֗ם נְאֻם֙ אֲדֹנָ֣י יְהוִ֔ה וְנָשְׂא֖וּ עֲוֹנָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְלֹֽא־יִגְּשׁ֤וּ אֵלַי֙ לְכַהֵ֣ן לִ֔י וְלָגֶ֙שֶׁת֙ עַל־כָּל־קָ֣דָשַׁ֔י אֶל־קָדְשֵׁ֖י הַקְּדָשִׁ֑ים וְנָֽשְׂאוּ֙ כְּלִמָּתָ֔ם וְתוֹעֲבוֹתָ֖ם אֲשֶׁ֥ר עָשֽׂוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְנָתַתִּ֣י אוֹתָ֔ם שֹׁמְרֵ֖י מִשְׁמֶ֣רֶת הַבָּ֑יִת לְכֹל֙ עֲבֹ֣דָת֔וֹ וּלְכֹ֛ל אֲשֶׁ֥ר יֵעָשֶׂ֖ה בּֽוֹ׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהַכֹּהֲנִ֨ים הַלְוִיִּ֜ם בְּנֵ֣י צָד֗וֹק אֲשֶׁ֨ר שָׁמְר֜וּ אֶת־מִשְׁמֶ֤רֶת מִקְדָּשִׁי֙ בִּתְע֤וֹת בְּנֵֽי־יִשְׂרָאֵל֙ מֵֽעָלַ֔י הֵ֛מָּה יִקְרְב֥וּ אֵלַ֖י לְשָֽׁרְתֵ֑נִי וְעָמְד֣וּ לְפָנַ֗י לְהַקְרִ֥יב לִי֙ חֵ֣לֶב וָדָ֔ם נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הֵ֜מָּה יָבֹ֣אוּ אֶל־מִקְדָּשִׁ֗י וְהֵ֛מָּה יִקְרְב֥וּ אֶל־שֻׁלְחָנִ֖י לְשָׁרְתֵ֑נִי וְשָׁמְר֖וּ אֶת־מִשְׁמַרְתִּֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָיָ֗ה בְּבוֹאָם֙ אֶֽל־שַׁעֲרֵי֙ הֶחָצֵ֣ר הַפְּנִימִ֔ית בִּגְדֵ֥י פִשְׁתִּ֖ים יִלְבָּ֑שׁוּ וְלֹֽא־יַעֲלֶ֤ה עֲלֵיהֶם֙ צֶ֔מֶר בְּשָֽׁרְתָ֗ם בְּשַׁעֲרֵ֛י הֶחָצֵ֥ר הַפְּנִימִ֖ית וָבָֽיְתָה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;פַּאֲרֵ֤י פִשְׁתִּים֙ יִהְי֣וּ עַל־רֹאשָׁ֔ם וּמִכְנְסֵ֣י פִשְׁתִּ֔ים יִהְי֖וּ עַל־מָתְנֵיהֶ֑ם לֹ֥א יַחְגְּר֖וּ בַּיָּֽזַע׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּ֠בְצֵאתָם אֶל־הֶחָצֵ֨ר הַחִיצוֹנָ֜ה אֶל־הֶחָצֵ֣ר הַחִיצוֹנָה֮ אֶל־הָעָם֒ יִפְשְׁט֣וּ אֶת־בִּגְדֵיהֶ֗ם אֲשֶׁר־הֵ֙מָּה֙ מְשָׁרְתִ֣ם בָּ֔ם וְהִנִּ֥יחוּ אוֹתָ֖ם בְּלִֽשְׁכֹ֣ת הַקֹּ֑דֶשׁ וְלָֽבְשׁוּ֙ בְּגָדִ֣ים אֲחֵרִ֔ים וְלֹֽא־יְקַדְּשׁ֥וּ אֶת־הָעָ֖ם בְּבִגְדֵיהֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְרֹאשָׁם֙ לֹ֣א יְגַלֵּ֔חוּ וּפֶ֖רַע לֹ֣א יְשַׁלֵּ֑חוּ כָּס֥וֹם יִכְסְמ֖וּ אֶת־רָאשֵׁיהֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְיַ֥יִן לֹֽא־יִשְׁתּ֖וּ כָּל־כֹּהֵ֑ן בְּבוֹאָ֖ם אֶל־הֶחָצֵ֥ר הַפְּנִימִֽית׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְאַלְמָנָה֙ וּגְרוּשָׁ֔ה לֹֽא־יִקְח֥וּ לָהֶ֖ם לְנָשִׁ֑ים כִּ֣י אִם־בְּתוּלֹ֗ת מִזֶּ֙רַע֙ בֵּ֣ית יִשְׂרָאֵ֔ל וְהָֽאַלְמָנָה֙ אֲשֶׁ֣ר תִּֽהְיֶ֣ה אַלְמָנָ֔ה מִכֹּהֵ֖ן יִקָּֽחוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְאֶת־עַמִּ֣י יוֹר֔וּ בֵּ֥ין קֹ֖דֶשׁ לְחֹ֑ל וּבֵין־טָמֵ֥א לְטָה֖וֹר יוֹדִעֻֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְעַל־רִ֗יב הֵ֚מָּה יַעַמְד֣וּ <font color="brown">לשפט</font> <font color="blue">לְמִשְׁפָּ֔ט</font> בְּמִשְׁפָּטַ֖י <font color="brown">ושפטהו</font> <font color="blue">יִשְׁפְּט֑וּהוּ<font color="red"><sup>3</font></sup></font> וְאֶת־תּוֹרֹתַ֤י וְאֶת־חֻקֹּתַי֙ בְּכָל־מוֹעֲדַ֣י יִשְׁמֹ֔רוּ וְאֶת־שַׁבְּתוֹתַ֖י יְקַדֵּֽשׁוּ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאֶל־מֵ֣ת אָדָ֔ם לֹ֥א יָב֖וֹא לְטָמְאָ֑ה כִּ֣י אִם־לְאָ֡ב וּ֠לְאֵם וּלְבֵ֨ן וּלְבַ֜ת לְאָ֗ח וּלְאָח֛וֹת אֲשֶֽׁר־לֹא־הָיְתָ֥ה לְאִ֖ישׁ יִטַּמָּֽאוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְאַחֲרֵ֖י טָֽהֳרָת֑וֹ שִׁבְעַ֥ת יָמִ֖ים יִסְפְּרוּ־לֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּבְיוֹם֩ בֹּא֨וֹ אֶל־הַקֹּ֜דֶשׁ אֶל־הֶחָצֵ֤ר הַפְּנִימִית֙ לְשָׁרֵ֣ת בַּקֹּ֔דֶשׁ יַקְרִ֖יב חַטָּאת֑וֹ נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְהָיְתָ֤ה לָהֶם֙ לְֽנַחֲלָ֔ה אֲנִ֖י נַֽחֲלָתָ֑ם וַאֲחֻזָּ֗ה לֹֽא־תִתְּנ֤וּ לָהֶם֙ בְּיִשְׂרָאֵ֔ל אֲנִ֖י אֲחֻזָּתָֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;הַמִּנְחָה֙ וְהַחַטָּ֣את וְהָאָשָׁ֔ם הֵ֖מָּה יֹֽאכְל֑וּם וְכָל־חֵ֥רֶם בְּיִשְׂרָאֵ֖ל לָהֶ֥ם יִהְיֶֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְרֵאשִׁית֩ כָּל־בִּכּ֨וּרֵי כֹ֜ל וְכָל־תְּר֣וּמַת כֹּ֗ל מִכֹּל֙ תְּרוּמ֣וֹתֵיכֶ֔ם לַכֹּהֲנִ֖ים יִֽהְיֶ֑ה וְרֵאשִׁ֤ית עֲרִסֽוֹתֵיכֶם֙ תִּתְּנ֣וּ לַכֹּהֵ֔ן לְהָנִ֥יחַ בְּרָכָ֖ה אֶל־בֵּיתֶֽךָ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כָּל־נְבֵלָה֙ וּטְרֵפָ֔ה מִן־הָע֖וֹף וּמִן־הַבְּהֵמָ֑ה לֹ֥א יֹאכְל֖וּ הַכֹּהֲנִֽים׃ פ</P>
</TD>
<TD WIDTH="50%">
<P>1&nbsp;wayy&#257;&#353;e&#x1E07; &#8217;&#333;&#x1E6F;&icirc; dere&#x1E35;&#601; &#353;<sup>a</sup>&#8216;ar hammiq&#601;d&#257;&#353; h<sup>a</sup>&#x1E25;&icirc;&#x1E63;w&#333;n hap&#333;neh q&#257;&#x1E0F;&icirc;m w&#601;h&ucirc;&#8217; s&#257;&#x1E21;&ucirc;r: </P>
<P>2&nbsp;wayy&#333;&#8217;mer &#8217;&#275;lay y&#601;hw&acirc; ha&#353;&#353;<sup>a</sup>&#8216;ar hazzeh s&#257;&#x1E21;&ucirc;r yih&#601;yeh l&#333;&#8217; yip&#257;&#x1E6F;&#275;&#x1E25;a w&#601;&#8217;&icirc;&#353; l&#333;&#8217;-y&#257;&#x1E07;&#333;&#8217; &#x1E07;w&#333; k&icirc; y&#601;hw&acirc; &#8217;&#277;l&#333;h&ecirc;-yi&#347;&#601;r&#257;&#8217;&#275;l b&#257;&#8217; &#x1E07;w&#333; w&#601;h&#257;y&acirc; s&#257;&#x1E21;&ucirc;r: </P>
<P>3&nbsp;&#8217;e&#x1E6F;-hann&#257;&#347;&icirc;&#8217; n&#257;&#347;&icirc;&#8217; h&ucirc;&#8217; y&#275;&#353;e&#x1E07;-bw&#333; <font color="brown">le&#8217;&#277;&#x1E35;w&#333;l-</font> <font color="blue">le&#8217;&#277;&#x1E35;&#257;l-</font> le&#x1E25;em<font color="red"><sup>9</font></sup> lif&#601;n&ecirc; y&#601;hw&acirc; midere&#x1E35;&#601; &#8217;ul&#257;m ha&#353;&#353;<sup>a</sup>&#8216;ar y&#257;&#x1E07;w&#333;&#8217; &ucirc;midar&#601;kw&#333; y&#275;&#x1E63;&#275;&#8217;: </P>
<P>4&nbsp;way&#601;&#x1E07;&icirc;&#8217;&#275;n&icirc; dere&#x1E35;&#601;-&#353;<sup>a</sup>&#8216;ar ha&#x1E63;&#x1E63;&#257;fw&#333;n &#8217;el-p&#601;n&ecirc; habayi&#x1E6F; w&#257;&#8217;&#275;re&#8217; w&#601;hinn&#275;h m&#257;l&#275;&#8217; &#x1E35;&#601;&#x1E07;w&#333;&#x1E0F;-y&#601;hw&acirc; &#8217;e&#x1E6F;-b&ecirc;&#x1E6F; y&#601;hw&acirc; w&#257;&#8217;ep&#333;l &#8217;el-p&#257;n&#257;y: </P>
<P>5&nbsp;wayy&#333;&#8217;mer &#8217;&#275;lay y&#601;hw&#333;&acirc; ben-&#8217;&#257;&#x1E0F;&#257;m &#347;&icirc;m lib&#601;&#x1E35;&#257; &ucirc;r&#601;&#8217;&#275;h &#x1E07;&#601;&#8216;&ecirc;ney&#x1E35;&#257; &ucirc;&#x1E07;&#601;&#8217;&#257;z&#601;ney&#x1E35;&#257; &#353;&#353;&#601;m&#257;&#8216; &#8217;&#275;&#x1E6F; k&#257;l-&#8217;&#259;&#353;er &#8217;&#259;n&icirc; m&#601;&#x1E0F;ab&#275;r &#8217;&#333;&#x1E6F;&#257;&#x1E35;&#601; l&#601;&#x1E35;&#257;l-&#x1E25;uqqw&#333;&#x1E6F; b&ecirc;&#x1E6F;-y&#601;hw&acirc; &ucirc;l&#601;&#x1E35;&#257;l-<font color="brown">tw&#333;r&#333;&#x1E6F;&#257;w</font> <font color="blue">tw&#333;r&#333;&#x1E6F;&#257;yw</font> w&#601;&#347;am&#601;t&#257; lib&#601;&#x1E35;&#257; lim&#601;&#x1E07;w&#333;&#8217; habayi&#x1E6F; b&#601;&#x1E35;&#333;l mw&#333;&#x1E63;&#257;&#8217;&ecirc; hammiq&#601;d&#257;&#353;: </P>
<P>6&nbsp;w&#601;&#8217;&#257;mar&#601;t&#257; &#8217;el-mer&icirc; &#8217;el-b&ecirc;&#x1E6F; yi&#347;&#601;r&#257;&#8217;&#275;l k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih ra&#x1E07;-l&#257;&#x1E35;em mik&#257;l-tw&#333;&#8216;&#259;&#x1E07;w&#333;&#x1E6F;&ecirc;&#x1E35;em b&ecirc;&#x1E6F; yi&#347;&#601;r&#257;&#8217;&#275;l: </P>
<P>7&nbsp;bah&#259;&#x1E07;&icirc;&#8217;&#259;&#x1E35;em b&#601;n&ecirc;-n&#275;&#x1E35;&#257;r &#8216;ar&#601;l&ecirc;-l&#275;&#x1E07; w&#601;&#8216;ar&#601;l&ecirc; &#x1E07;&#257;&#347;&#257;r lih&#601;yw&#333;&#x1E6F; b&#601;miq&#601;d&#257;&#353;&icirc; l&#601;&#x1E25;all&#601;lw&#333; &#8217;e&#x1E6F;-b&ecirc;&#x1E6F;&icirc; b&#601;haq&#601;r&icirc;&#x1E07;&#601;&#x1E35;em &#8217;e&#x1E6F;-l<sup>a</sup>&#x1E25;&#601;m&icirc; &#x1E25;&#275;le&#x1E07; w&#257;&#x1E0F;&#257;m wayy&#257;f&#275;r&ucirc; &#8217;e&#x1E6F;-b&#601;r&icirc;&#x1E6F;&icirc; &#8217;el k&#257;l-tw&#333;&#8216;&#259;&#x1E07;w&#333;&#x1E6F;&ecirc;&#x1E35;em: </P>
<P>8&nbsp;w&#601;l&#333;&#8217; &#353;&#601;mar&#601;tem mi&#353;&#601;mere&#x1E6F; q&#257;&#x1E0F;&#257;&#353;&#257;y wat&#601;&#347;&icirc;m&ucirc;n l&#601;&#353;&#333;m&#601;r&ecirc; mi&#353;&#601;mar&#601;t&icirc; b&#601;miq&#601;d&#257;&#353;&icirc; l&#257;&#x1E35;em: </P>
<P>9&nbsp;k&#333;h-&#8217;&#257;mar &#8217;&#259;&#x1E0F;&#333;n&#257;y y&#601;hwih k&#257;l-ben-n&#275;&#x1E35;&#257;r &#8216;erel l&#275;&#x1E07; w&#601;&#8216;erel b&#257;&#347;&#257;r l&#333;&#8217; y&#257;&#x1E07;w&#333;&#8217; &#8217;el-miq&#601;d&#257;&#353;&icirc; l&#601;&#x1E35;&#257;l-ben-n&#275;&#x1E35;&#257;r &#8217;&#259;&#353;er b&#601;&#x1E6F;w&#333;&#x1E35;&#601; b&#601;n&ecirc; yi&#347;&#601;r&#257;&#8217;&#275;l: </P>
<P>10&nbsp;k&icirc; &#8217;im-hal&#601;w&icirc;yim &#8217;&#259;&#353;er r&#257;&#x1E25;&#259;q&ucirc; m&#275;&#8216;&#257;lay bi&#x1E6F;&#601;&#8216;w&#333;&#x1E6F; yi&#347;&#601;r&#257;&#8217;&#275;l &#8217;&#259;&#353;er t&#257;&#8216;&ucirc; m&#275;&#8216;&#257;lay &#8217;<sup>a</sup>&#x1E25;&#259;r&ecirc; gill&ucirc;l&ecirc;hem w&#601;n&#257;&#347;&#601;&#8217;&ucirc; &#8216;&#259;w&#333;n&#257;m: </P>
<P>11&nbsp;w&#601;h&#257;y&ucirc; &#x1E07;&#601;miq&#601;d&#257;&#353;&icirc; m&#601;&#353;&#257;r&#601;&#x1E6F;&icirc;m p&#601;qudw&#333;&#x1E6F; &#8217;el-&#353;<sup>a</sup>&#8216;&#259;r&ecirc; habayi&#x1E6F; &ucirc;m&#601;&#353;&#257;r&#601;&#x1E6F;&icirc;m &#8217;e&#x1E6F;-hab&#257;yi&#x1E6F; h&#275;mm&acirc; yi&#353;&#601;&#x1E25;&#259;&#x1E6D;&ucirc; &#8217;e&#x1E6F;-h&#257;&#8216;&#333;l&acirc; w&#601;&#8217;e&#x1E6F;-hazze&#x1E07;<sup>a</sup>&#x1E25; l&#257;&#8216;&#257;m w&#601;h&#275;mm&acirc; y<sup>a</sup>&#8216;am&#601;&#x1E0F;&ucirc; lif&#601;n&ecirc;hem l&#601;&#353;&#257;r&#601;&#x1E6F;&#257;m: </P>
<P>12&nbsp;y<sup>a</sup>&#8216;an &#8217;&#259;&#353;er y&#601;&#353;&#257;r&#601;&#x1E6F;&ucirc; &#8217;w&#333;&#x1E6F;&#257;m lif&#601;n&ecirc; &#x1E21;ill&ucirc;l&ecirc;hem w&#601;h&#257;y&ucirc; l&#601;&#x1E07;&ecirc;&#x1E6F;-yi&#347;&#601;r&#257;&#8217;&#275;l l&#601;mi&#x1E35;&#601;&#353;w&#333;l &#8216;&#257;w&#333;n &#8216;al-k&#275;n n&#257;&#347;&#257;&#8217;&#x1E6F;&icirc; y&#257;&#x1E0F;&icirc; &#8216;&#259;l&ecirc;hem n&#601;&#8217;um &#8217;&#259;&#x1E0F;&#333;n&#257;y y&#601;hwih w&#601;n&#257;&#347;&#601;&#8217;&ucirc; &#8216;&#259;w&#333;n&#257;m: </P>
<P>13&nbsp;w&#601;l&#333;&#8217;-yig&#601;&#353;&ucirc; &#8217;&#275;lay l&#601;&#x1E35;ah&#275;n l&icirc; w&#601;l&#257;&#x1E21;e&#353;e&#x1E6F; &#8216;al-k&#257;l-q&#257;&#x1E0F;&#257;&#353;ay &#8217;el-q&#257;&#x1E0F;&#601;&#353;&ecirc; haqq&#601;&#x1E0F;&#257;&#353;&icirc;m w&#601;n&#257;&#347;&#601;&#8217;&ucirc; k&#601;limm&#257;&#x1E6F;&#257;m w&#601;&#x1E6F;w&#333;&#8216;&#259;&#x1E07;w&#333;&#x1E6F;&#257;m &#8217;&#259;&#353;er &#8216;&#257;&#347;&ucirc;: </P>
<P>14&nbsp;w&#601;n&#257;&#x1E6F;at&icirc; &#8217;w&#333;&#x1E6F;&#257;m &#353;&#333;m&#601;r&ecirc; mi&#353;&#601;mere&#x1E6F; hab&#257;yi&#x1E6F; l&#601;&#x1E35;&#333;l &#8216;&#259;&#x1E07;&#333;&#x1E0F;&#257;&#x1E6F;w&#333; &ucirc;l&#601;&#x1E35;&#333;l &#8217;&#259;&#353;er y&#275;&#8216;&#257;&#347;eh bw&#333;: f</P>
<P>15&nbsp;w&#601;hak&#333;h&#259;n&icirc;m hal&#601;w&icirc;yim b&#601;n&ecirc; &#x1E63;&#257;&#x1E0F;w&#333;q &#8217;&#259;&#353;er &#353;&#257;m&#601;r&ucirc; &#8217;e&#x1E6F;-mi&#353;&#601;mere&#x1E6F; miq&#601;d&#257;&#353;&icirc; bi&#x1E6F;&#601;&#8216;w&#333;&#x1E6F; b&#601;n&ecirc;-yi&#347;&#601;r&#257;&#8217;&#275;l m&#275;&#8216;&#257;lay h&#275;mm&acirc; yiq&#601;r&#601;&#x1E07;&ucirc; &#8217;&#275;lay l&#601;&#353;&#257;r&#601;&#x1E6F;&#275;n&icirc; w&#601;&#8216;&#257;m&#601;&#x1E0F;&ucirc; l&#601;f&#257;nay l&#601;haq&#601;r&icirc;&#x1E07; l&icirc; &#x1E25;&#275;le&#x1E07; w&#257;&#x1E0F;&#257;m n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>16&nbsp;h&#275;mm&acirc; y&#257;&#x1E07;&#333;&#8217;&ucirc; &#8217;el-miq&#601;d&#257;&#353;&icirc; w&#601;h&#275;mm&acirc; yiq&#601;r&#601;&#x1E07;&ucirc; &#8217;el-&#353;ul&#601;&#x1E25;&#257;n&icirc; l&#601;&#353;&#257;r&#601;&#x1E6F;&#275;n&icirc; w&#601;&#353;&#257;m&#601;r&ucirc; &#8217;e&#x1E6F;-mi&#353;&#601;mar&#601;t&icirc;: </P>
<P>17&nbsp;w&#601;h&#257;y&acirc; b&#601;&#x1E07;w&#333;&#8217;&#257;m &#8217;el-&#353;<sup>a</sup>&#8216;&#259;r&ecirc; he&#x1E25;&#257;&#x1E63;&#275;r hap&#601;n&icirc;m&icirc;&#x1E6F; bi&#x1E21;&#601;&#x1E0F;&ecirc; fi&#353;&#601;t&icirc;m yil&#601;b&#257;&#353;&ucirc; w&#601;l&#333;&#8217;-y<sup>a</sup>&#8216;&#259;leh &#8216;&#259;l&ecirc;hem &#x1E63;emer b&#601;&#353;&#257;r&#601;&#x1E6F;&#257;m b&#601;&#353;<sup>a</sup>&#8216;&#259;r&ecirc; he&#x1E25;&#257;&#x1E63;&#275;r hap&#601;n&icirc;m&icirc;&#x1E6F; w&#257;&#x1E07;&#257;y&#601;&#x1E6F;&acirc;: </P>
<P>18&nbsp;pa&#8217;&#259;r&ecirc; fi&#353;&#601;t&icirc;m yih&#601;y&ucirc; &#8216;al-r&#333;&#8217;&#353;&#257;m &ucirc;mi&#x1E35;&#601;n&#601;s&ecirc; fi&#353;&#601;t&icirc;m yih&#601;y&ucirc; &#8216;al-m&#257;&#x1E6F;&#601;n&ecirc;hem l&#333;&#8217; y<sup>a</sup>&#x1E25;&#601;g&#601;r&ucirc; bayy&#257;z<sup>a</sup>&#8216;: </P>
<P>19&nbsp;&ucirc;&#x1E07;&#601;&#x1E63;&#275;&#8217;&#x1E6F;&#257;m &#8217;el-he&#x1E25;&#257;&#x1E63;&#275;r h<sup>a</sup>&#x1E25;&icirc;&#x1E63;w&#333;n&acirc; &#8217;el-he&#x1E25;&#257;&#x1E63;&#275;r h<sup>a</sup>&#x1E25;&icirc;&#x1E63;w&#333;n&acirc; &#8217;el-h&#257;&#8216;&#257;m yif&#601;&#353;&#601;&#x1E6D;&ucirc; &#8217;e&#x1E6F;-bi&#x1E21;&#601;&#x1E0F;&ecirc;hem &#8217;&#259;&#353;er-h&#275;mm&acirc; m&#601;&#353;&#257;r&#601;&#x1E6F;im b&#257;m w&#601;hinn&icirc;&#x1E25;&ucirc; &#8217;w&#333;&#x1E6F;&#257;m b&#601;li&#353;&#601;&#x1E35;&#333;&#x1E6F; haqq&#333;&#x1E0F;e&#353; w&#601;l&#257;&#x1E07;&#601;&#353;&ucirc; b&#601;&#x1E21;&#257;&#x1E0F;&icirc;m &#8217;&#259;&#x1E25;&#275;r&icirc;m w&#601;l&#333;&#8217;-y&#601;qad&#601;&#353;&ucirc; &#8217;e&#x1E6F;-h&#257;&#8216;&#257;m b&#601;&#x1E07;i&#x1E21;&#601;&#x1E0F;&ecirc;hem: </P>
<P>20&nbsp;w&#601;r&#333;&#8217;&#353;&#257;m l&#333;&#8217; y&#601;&#x1E21;all&#275;&#x1E25;&ucirc; &ucirc;fer<sup>a</sup>&#8216; l&#333;&#8217; y&#601;&#353;all&#275;&#x1E25;&ucirc; k&#257;sw&#333;m yi&#x1E35;&#601;s&#601;m&ucirc; &#8217;e&#x1E6F;-r&#257;&#8217;&#353;&ecirc;hem: </P>
<P>21&nbsp;w&#601;yayin l&#333;&#8217;-yi&#353;&#601;t&ucirc; k&#257;l-k&#333;h&#275;n b&#601;&#x1E07;w&#333;&#8217;&#257;m &#8217;el-he&#x1E25;&#257;&#x1E63;&#275;r hap&#601;n&icirc;m&icirc;&#x1E6F;: </P>
<P>22&nbsp;w&#601;&#8217;al&#601;m&#257;n&acirc; &ucirc;&#x1E21;&#601;r&ucirc;&#353;&acirc; l&#333;&#8217;-yiq&#601;&#x1E25;&ucirc; l&acirc;em l&#601;n&#257;&#353;&icirc;m k&icirc; &#8217;im-b&#601;&#x1E6F;&ucirc;l&#333;&#x1E6F; mizzer<sup>a</sup>&#8216; b&ecirc;&#x1E6F; yi&#347;&#601;r&#257;&#8217;&#275;l w&#601;h&#257;&#8217;al&#601;m&#257;n&acirc; &#8217;&#259;&#353;er tih&#601;yeh &#8217;al&#601;m&#257;n&acirc; mik&#333;h&#275;n yiqq&#257;&#x1E25;&ucirc;: </P>
<P>23&nbsp;w&#601;&#8217;e&#x1E6F;-&#8216;amm&icirc; yw&#333;r&ucirc; b&ecirc;n q&#333;&#x1E0F;e&#353; l&#601;&#x1E25;&#333;l &ucirc;&#x1E07;&ecirc;n-&#x1E6D;&#257;m&#275;&#8217; l&#601;&#x1E6D;&acirc;w&#333;r yw&#333;&#x1E0F;i&#8216;um: </P>
<P>24&nbsp;w&#601;&#8216;al-r&icirc;&#x1E07; h&#275;mm&acirc; y<sup>a</sup>&#8216;am&#601;&#x1E0F;&ucirc; <font color="brown">li&#353;&#601;p&#333;&#x1E6D;</font> <font color="blue">l&#601;mi&#353;&#601;p&#257;&#x1E6D;</font> b&#601;mi&#353;&#601;p&#257;&#x1E6D;ay <font color="brown">w&#601;&#353;&#257;f&#601;&#x1E6D;uh&ucirc;</font> <font color="blue">yi&#353;&#601;p&#601;&#x1E6D;&ucirc;h&ucirc;<font color="red"><sup>3</font></sup></font> w&#601;&#8217;e&#x1E6F;-tw&#333;r&#333;&#x1E6F;ay w&#601;&#8217;e&#x1E6F;-&#x1E25;uqq&#333;&#x1E6F;ay b&#601;&#x1E35;&#257;l-mw&#333;&#8216;&#259;&#x1E0F;ay yi&#353;&#601;m&#333;r&ucirc; w&#601;&#8217;e&#x1E6F;-&#353;ab&#601;&#x1E6F;w&#333;&#x1E6F;ay y&#601;qad&#275;&#353;&ucirc;: </P>
<P>25&nbsp;w&#601;&#8217;el-m&#275;&#x1E6F; &#8217;&#257;&#x1E0F;&#257;m l&#333;&#8217; y&#257;&#x1E07;w&#333;&#8217; l&#601;&#x1E6D;&#257;m&#601;&#8217;&acirc; k&icirc; &#8217;im-l&#601;&#8217;&#257;&#x1E07; &ucirc;l&#601;&#8217;&#275;m &ucirc;l&#601;&#x1E07;&#275;n &ucirc;l&#601;&#x1E07;a&#x1E6F; l&#601;&#8217;&#257;&#x1E25; &ucirc;l&#601;&#8217;&#257;&#x1E25;w&#333;&#x1E6F; &#8217;&#259;&#353;er-l&#333;&#8217;-h&#257;y&#601;&#x1E6F;&acirc; l&#601;&#8217;&icirc;&#353; yi&#x1E6D;&#x1E6D;amm&#257;&#8217;&ucirc;: </P>
<P>26&nbsp;w&#601;&#8217;<sup>a</sup>&#x1E25;&#259;r&ecirc; &#x1E6D;&acirc;&#335;r&#257;&#x1E6F;w&#333; &#353;i&#x1E07;&#601;&#8216;a&#x1E6F; y&#257;m&icirc;m yis&#601;p&#601;r&ucirc;-lw&#333;: </P>
<P>27&nbsp;&ucirc;&#x1E07;&#601;yw&#333;m b&#333;&#8217;w&#333; &#8217;el-haqq&#333;&#x1E0F;e&#353; &#8217;el-he&#x1E25;&#257;&#x1E63;&#275;r hap&#601;n&icirc;m&icirc;&#x1E6F; l&#601;&#353;&#257;r&#275;&#x1E6F; baqq&#333;&#x1E0F;e&#353; yaq&#601;r&icirc;&#x1E07; &#x1E25;a&#x1E6D;&#x1E6D;&#257;&#8217;&#x1E6F;w&#333; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>28&nbsp;w&#601;h&#257;y&#601;&#x1E6F;&acirc; l&acirc;em l&#601;n<sup>a</sup>&#x1E25;&#259;l&acirc; &#8217;&#259;n&icirc; n<sup>a</sup>&#x1E25;&#259;l&#257;&#x1E6F;&#257;m wa&#8217;&#259;&#x1E25;uzz&acirc; l&#333;&#8217;-&#x1E6F;it&#601;n&ucirc; l&acirc;em b&#601;yi&#347;&#601;r&#257;&#8217;&#275;l &#8217;&#259;n&icirc; &#8217;&#259;&#x1E25;uzz&#257;&#x1E6F;&#257;m: </P>
<P>29&nbsp;hammin&#601;&#x1E25;&acirc; w&#601;h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; w&#601;h&#257;&#8217;&#257;&#353;&#257;m h&#275;mm&acirc; y&#333;&#8217;&#x1E35;&#601;l&ucirc;m w&#601;&#x1E35;&#257;l-&#x1E25;&#275;rem b&#601;yi&#347;&#601;r&#257;&#8217;&#275;l l&acirc;em yih&#601;yeh: </P>
<P>30&nbsp;w&#601;r&#275;&#8217;&#353;&icirc;&#x1E6F; k&#257;l-bik&ucirc;r&ecirc; &#x1E35;&#333;l w&#601;&#x1E35;&#257;l-t&#601;r&ucirc;ma&#x1E6F; k&#333;l mik&#333;l t&#601;r&ucirc;mw&#333;&#x1E6F;&ecirc;&#x1E35;em lak&#333;h&#259;n&icirc;m yih&#601;yeh w&#601;r&#275;&#8217;&#353;&icirc;&#x1E6F; &#8216;&#259;risw&#333;&#x1E6F;&ecirc;&#x1E35;em tit&#601;n&ucirc; lak&#333;h&#275;n l&#601;h&#257;n&icirc;&#x1E25;a b&#601;r&#257;&#x1E35;&acirc; &#8217;el-b&ecirc;&#x1E6F;e&#x1E35;&#257;: </P>
<P>31&nbsp;k&#257;l-n&#601;&#x1E07;&#275;l&acirc; &ucirc;&#x1E6D;&#601;r&#275;f&acirc; min-h&#257;&#8216;w&#333;f &ucirc;min-hab&#601;h&#275;m&acirc; l&#333;&#8217; y&#333;&#8217;&#x1E35;&#601;l&ucirc; hak&#333;h&#259;n&icirc;m: f</P>
</TD>
</TABLE>
<P><HR>
<CENTER>
<A HREF="eze045.htm">Next: Ezekiel (Yechezqel) Chapter 45</A></CENTER>
</BODY>
</HTML>
