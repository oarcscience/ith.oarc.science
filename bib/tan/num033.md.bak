[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num033)  [KJV](../kjv/num033)  [Sep](../sep/num033.md) 
[Vul](../vul/num033.md)   
  
[Numbers (Bemidbar) Index](num.md)  
  [Previous](num032)  [Next](num034.md) 

------------------------------------------------------------------------

### Tanach (Hebrew): Numbers (Bemidbar) Chapter 33

‎<span id="001">1</span> ‏אֵ֜לֶּה מַסְעֵ֣י בְנֵֽי־יִשְׂרָאֵ֗ל אֲשֶׁ֥ר
יָצְא֛וּ מֵאֶ֥רֶץ מִצְרַ֖יִם לְצִבְאֹתָ֑ם בְּיַד־מֹשֶׁ֖ה וְאַהֲרֹֽן׃

‎<span id="002">2</span> ‏וַיִּכְתֹּ֨ב מֹשֶׁ֜ה אֶת־מוֹצָאֵיהֶ֛ם
לְמַסְעֵיהֶ֖ם עַל־פִּ֣י יְהוָ֑ה וְאֵ֥לֶּה מַסְעֵיהֶ֖ם לְמוֹצָאֵיהֶֽם׃

‎<span id="003">3</span> ‏וַיִּסְע֤וּ מֵֽרַעְמְסֵס֙ בַּחֹ֣דֶשׁ
הָרִאשׁ֔וֹן<sup>3</sup> בַּחֲמִשָּׁ֥ה עָשָׂ֛ר י֖וֹם לַחֹ֣דֶשׁ
הָרִאשׁ֑וֹן מִֽמָּחֳרַ֣ת הַפֶּ֗סַח יָצְא֤וּ בְנֵֽי־יִשְׂרָאֵל֙ בְּיָ֣ד
רָמָ֔ה לְעֵינֵ֖י כָּל־מִצְרָֽיִם׃

‎<span id="004">4</span> ‏וּמִצְרַ֣יִם מְקַבְּרִ֗ים אֵת֩ אֲשֶׁ֨ר הִכָּ֧ה
יְהוָ֛ה בָּהֶ֖ם כָּל־בְּכ֑וֹר וּבֵאלֹ֣הֵיהֶ֔ם עָשָׂ֥ה יְהוָ֖ה
שְׁפָטִֽים׃

‎<span id="005">5</span> ‏וַיִּסְע֥וּ בְנֵֽי־יִשְׂרָאֵ֖ל מֵרַעְמְסֵ֑ס
וַֽיַּחֲנ֖וּ בְּסֻכֹּֽת׃

‎<span id="006">6</span> ‏וַיִּסְע֖וּ מִסֻּכֹּ֑ת וַיַּחֲנ֣וּ בְאֵתָ֔ם
אֲשֶׁ֖ר בִּקְצֵ֥ה הַמִּדְבָּֽר׃

‎<span id="007">7</span> ‏וַיִּסְעוּ֙ מֵֽאֵתָ֔ם וַיָּ֙שָׁב֙ עַל־פִּ֣י
הַחִירֹ֔ת אֲשֶׁ֥ר עַל־פְּנֵ֖י בַּ֣עַל צְפ֑וֹן וַֽיַּחֲנ֖וּ לִפְנֵ֥י
מִגְדֹּֽל׃

‎<span id="008">8</span> ‏וַיִּסְעוּ֙ מִפְּנֵ֣י הַֽחִירֹ֔ת
וַיַּֽעַבְר֥וּ בְתוֹךְ־הַיָּ֖ם הַמִּדְבָּ֑רָה וַיֵּ֨לְכ֜וּ דֶּ֣רֶךְ
שְׁלֹ֤שֶׁת יָמִים֙ בְּמִדְבַּ֣ר אֵתָ֔ם וַֽיַּחֲנ֖וּ בְּמָרָֽה׃

‎<span id="009">9</span> ‏וַיִּסְעוּ֙ מִמָּרָ֔ה וַיָּבֹ֖אוּ אֵילִ֑מָה
וּ֠בְאֵילִם שְׁתֵּ֣ים עֶשְׂרֵ֞ה עֵינֹ֥ת מַ֛יִם וְשִׁבְעִ֥ים תְּמָרִ֖ים
וַיַּחֲנוּ־שָֽׁם׃

‎<span id="010">10</span> ‏וַיִּסְע֖וּ מֵאֵילִ֑ם וַֽיַּחֲנ֖וּ
עַל־יַם־סֽוּף׃

‎<span id="011">11</span> ‏וַיִּסְע֖וּ מִיַּם־ס֑וּף וַֽיַּחֲנ֖וּ
בְּמִדְבַּר־סִֽין׃

‎<span id="012">12</span> ‏וַיִּסְע֖וּ מִמִּדְבַּר־סִ֑ין וַֽיַּחֲנ֖וּ
בְּדָפְקָֽה׃

‎<span id="013">13</span> ‏וַיִּסְע֖וּ מִדָּפְקָ֑ה וַֽיַּחֲנ֖וּ
בְּאָלֽוּשׁ׃

‎<span id="014">14</span> ‏וַיִּסְע֖וּ מֵאָל֑וּשׁ וַֽיַּחֲנוּ֙
בִּרְפִידִ֔ם וְלֹא־הָ֨יָה שָׁ֥ם מַ֛יִם לָעָ֖ם לִשְׁתּֽוֹת׃

‎<span id="015">15</span> ‏וַיִּסְע֖וּ מֵרְפִידִ֑ם וַֽיַּחֲנ֖וּ
בְּמִדְבַּ֥ר סִינָֽי׃

‎<span id="016">16</span> ‏וַיִּסְע֖וּ מִמִּדְבַּ֣ר סִינָ֑י וַֽיַּחֲנ֖וּ
בְּקִבְרֹ֥ת הַֽתַּאֲוָֽה׃

‎<span id="017">17</span> ‏וַיִּסְע֖וּ מִקִּבְרֹ֣ת הַֽתַּאֲוָ֑ה
וַֽיַּחֲנ֖וּ בַּחֲצֵרֹֽת׃

‎<span id="018">18</span> ‏וַיִּסְע֖וּ מֵחֲצֵרֹ֑ת וַֽיַּחֲנ֖וּ
בְּרִתְמָֽה׃

‎<span id="019">19</span> ‏וַיִּסְע֖וּ מֵרִתְמָ֑ה וַֽיַּחֲנ֖וּ
בְּרִמֹּ֥ן פָּֽרֶץ׃

‎<span id="020">20</span> ‏וַיִּסְע֖וּ מֵרִמֹּ֣ן פָּ֑רֶץ וַֽיַּחֲנ֖וּ
בְּלִבְנָֽה׃

‎<span id="021">21</span> ‏וַיִּסְע֖וּ מִלִּבְנָ֑ה וַֽיַּחֲנ֖וּ
בְּרִסָּֽה׃

‎<span id="022">22</span> ‏וַיִּסְע֖וּ מֵרִסָּ֑ה וַֽיַּחֲנ֖וּ
בִּקְהֵלָֽתָה׃

‎<span id="023">23</span> ‏וַיִּסְע֖וּ מִקְּהֵלָ֑תָה וַֽיַּחֲנ֖וּ
בְּהַר־שָֽׁפֶר׃

‎<span id="024">24</span> ‏וַיִּסְע֖וּ מֵֽהַר־שָׁ֑פֶר וַֽיַּחֲנ֖וּ
בַּחֲרָדָֽה׃

‎<span id="025">25</span> ‏וַיִּסְע֖וּ מֵחֲרָדָ֑ה וַֽיַּחֲנ֖וּ
בְּמַקְהֵלֹֽת׃

‎<span id="026">26</span> ‏וַיִּסְע֖וּ מִמַּקְהֵלֹ֑ת וַֽיַּחֲנ֖וּ
בְּתָֽחַת׃

‎<span id="027">27</span> ‏וַיִּסְע֖וּ מִתָּ֑חַת וַֽיַּחֲנ֖וּ בְּתָֽרַח׃

‎<span id="028">28</span> ‏וַיִּסְע֖וּ מִתָּ֑רַח וַֽיַּחֲנ֖וּ
בְּמִתְקָֽה׃

‎<span id="029">29</span> ‏וַיִּסְע֖וּ מִמִּתְקָ֑ה וַֽיַּחֲנ֖וּ
בְּחַשְׁמֹנָֽה׃

‎<span id="030">30</span> ‏וַיִּסְע֖וּ מֵֽחַשְׁמֹנָ֑ה וַֽיַּחֲנ֖וּ
בְּמֹסֵרֽוֹת׃

‎<span id="031">31</span> ‏וַיִּסְע֖וּ מִמֹּסֵר֑וֹת וַֽיַּחֲנ֖וּ
בִּבְנֵ֥י יַעֲקָֽן׃

‎<span id="032">32</span> ‏וַיִּסְע֖וּ מִבְּנֵ֣י יַעֲקָ֑ן וַֽיַּחֲנ֖וּ
בְּחֹ֥ר הַגִּדְגָּֽד׃

‎<span id="033">33</span> ‏וַיִּסְע֖וּ מֵחֹ֣ר הַגִּדְגָּ֑ד וַֽיַּחֲנ֖וּ
בְּיָטְבָֽתָה׃

‎<span id="034">34</span> ‏וַיִּסְע֖וּ מִיָּטְבָ֑תָה וַֽיַּחֲנ֖וּ
בְּעַבְרֹנָֽה׃

‎<span id="035">35</span> ‏וַיִּסְע֖וּ מֵֽעַבְרֹנָ֑ה וַֽיַּחֲנ֖וּ
בְּעֶצְי֥וֹן גָּֽבֶר׃

‎<span id="036">36</span> ‏וַיִּסְע֖וּ מֵעֶצְי֣וֹן גָּ֑בֶר וַיַּחֲנ֥וּ
בְמִדְבַּר־צִ֖ן הִ֥וא קָדֵֽשׁ׃

‎<span id="037">37</span> ‏וַיִּסְע֖וּ מִקָּדֵ֑שׁ וַֽיַּחֲנוּ֙ בְּהֹ֣ר
הָהָ֔ר בִּקְצֵ֖ה אֶ֥רֶץ אֱדֽוֹם׃

‎<span id="038">38</span> ‏וַיַּעַל֩ אַהֲרֹ֨ן הַכֹּהֵ֜ן אֶל־הֹ֥ר הָהָ֛ר
עַל־פִּ֥י יְהוָ֖ה וַיָּ֣מָת שָׁ֑ם בִּשְׁנַ֣ת הָֽאַרְבָּעִ֗ים לְצֵ֤את
בְּנֵֽי־יִשְׂרָאֵל֙ מֵאֶ֣רֶץ מִצְרַ֔יִם בַּחֹ֥דֶשׁ הַחֲמִישִׁ֖י
בְּאֶחָ֥ד לַחֹֽדֶשׁ׃

‎<span id="039">39</span> ‏וְאַהֲרֹ֔ן בֶּן־שָׁלֹ֧שׁ וְעֶשְׂרִ֛ים
וּמְאַ֖ת שָׁנָ֑ה בְּמֹת֖וֹ בְּהֹ֥ר הָהָֽר׃ ס

‎<span id="040">40</span> ‏וַיִּשְׁמַ֗ע הַֽכְּנַעֲנִי֙ מֶ֣לֶךְ עֲרָ֔ד
וְהֽוּא־יֹשֵׁ֥ב בַּנֶּ֖גֶב בְּאֶ֣רֶץ כְּנָ֑עַן בְּבֹ֖א בְּנֵ֥י
יִשְׂרָאֵֽל׃

‎<span id="041">41</span> ‏וַיִּסְע֖וּ מֵהֹ֣ר הָהָ֑ר וַֽיַּחֲנ֖וּ
בְּצַלְמֹנָֽה׃

‎<span id="042">42</span> ‏וַיִּסְע֖וּ מִצַּלְמֹנָ֑ה וַֽיַּחֲנ֖וּ
בְּפוּנֹֽן׃

‎<span id="043">43</span> ‏וַיִּסְע֖וּ מִפּוּנֹ֑ן וַֽיַּחֲנ֖וּ
בְּאֹבֹֽת׃

‎<span id="044">44</span> ‏וַיִּסְע֖וּ מֵאֹבֹ֑ת וַֽיַּחֲנ֛וּ בְּעִיֵּ֥י
הָעֲבָרִ֖ים בִּגְב֥וּל מוֹאָֽב׃

‎<span id="045">45</span> ‏וַיִּסְע֖וּ מֵעִיִּ֑ים וַֽיַּחֲנ֖וּ
בְּדִיבֹ֥ן גָּֽד׃

‎<span id="046">46</span> ‏וַיִּסְע֖וּ מִדִּיבֹ֣ן גָּ֑ד וַֽיַּחֲנ֖וּ
בְּעַלְמֹ֥ן דִּבְלָתָֽיְמָה׃

‎<span id="047">47</span> ‏וַיִּסְע֖וּ מֵעַלְמֹ֣ן דִּבְלָתָ֑יְמָה
וַֽיַּחֲנ֛וּ בְּהָרֵ֥י הָעֲבָרִ֖ים לִפְנֵ֥י נְבֽוֹ׃

‎<span id="048">48</span> ‏וַיִּסְע֖וּ מֵהָרֵ֣י הָעֲבָרִ֑ים וַֽיַּחֲנוּ֙
בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃

‎<span id="049">49</span> ‏וַיַּחֲנ֤וּ עַל־הַיַּרְדֵּן֙ מִבֵּ֣ית
הַיְשִׁמֹ֔ת עַ֖ד אָבֵ֣ל הַשִּׁטִּ֑ים בְּעַֽרְבֹ֖ת מוֹאָֽב׃ ס

‎<span id="050">50</span> ‏וַיְדַבֵּ֧ר יְהוָ֛ה אֶל־מֹשֶׁ֖ה בְּעַֽרְבֹ֣ת
מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃

‎<span id="051">51</span> ‏דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖
אֲלֵהֶ֑ם כִּ֥י אַתֶּ֛ם עֹבְרִ֥ים אֶת־הַיַּרְדֵּ֖ן אֶל־אֶ֥רֶץ כְּנָֽעַן׃

‎<span id="052">52</span> ‏וְה֨וֹרַשְׁתֶּ֜ם אֶת־כָּל־יֹשְׁבֵ֤י הָאָ֙רֶץ֙
מִפְּנֵיכֶ֔ם וְאִ֨בַּדְתֶּ֔ם אֵ֖ת כָּל־מַשְׂכִּיֹּתָ֑ם וְאֵ֨ת
כָּל־צַלְמֵ֤י מַסֵּֽכֹתָם֙ תְּאַבֵּ֔דוּ וְאֵ֥ת כָּל־בָּמֹתָ֖ם
תַּשְׁמִֽידוּ׃

‎<span id="053">53</span> ‏וְהוֹרַשְׁתֶּ֥ם אֶת־הָאָ֖רֶץ
וִֽישַׁבְתֶּם־בָּ֑הּ כִּ֥י לָכֶ֛ם נָתַ֥תִּי אֶת־הָאָ֖רֶץ לָרֶ֥שֶׁת
אֹתָֽהּ׃

‎<span id="054">54</span> ‏וְהִתְנַחַלְתֶּם֩ אֶת־הָאָ֨רֶץ בְּגוֹרָ֜ל
לְמִשְׁפְּחֹֽתֵיכֶ֗ם לָרַ֞ב תַּרְבּ֤וּ אֶת־נַחֲלָתוֹ֙ וְלַמְעַט֙
תַּמְעִ֣יט אֶת־נַחֲלָת֔וֹ אֶל֩ אֲשֶׁר־יֵ֨צֵא ל֥וֹ שָׁ֛מָּה הַגּוֹרָ֖ל
ל֣וֹ יִהְיֶ֑ה לְמַטּ֥וֹת אֲבֹתֵיכֶ֖ם תִּתְנֶחָֽלוּ׃

‎<span id="055">55</span> ‏וְאִם־לֹ֨א תוֹרִ֜ישׁוּ אֶת־יֹשְׁבֵ֣י הָאָרֶץ֮
מִפְּנֵיכֶם֒ וְהָיָה֙ אֲשֶׁ֣ר תּוֹתִ֣ירוּ מֵהֶ֔ם לְשִׂכִּים֙
בְּעֵ֣ינֵיכֶ֔ם וְלִצְנִינִ֖ם בְּצִדֵּיכֶ֑ם וְצָרֲר֣וּ אֶתְכֶ֔ם
עַל־הָאָ֕רֶץ אֲשֶׁ֥ר אַתֶּ֖ם יֹשְׁבִ֥ים בָּֽהּ׃

‎<span id="056">56</span> ‏וְהָיָ֗ה כַּאֲשֶׁ֥ר דִּמִּ֛יתִי לַעֲשׂ֥וֹת
לָהֶ֖ם אֶֽעֱשֶׂ֥ה לָכֶֽם׃ פ

1 ’ēlleh masə‘ê ḇənê-yiśərā’ēl ’ăšer yāṣə’û mē’ereṣ miṣərayim
ləṣiḇə’ōṯām bəyaḏ-mōšeh wə’ahărōn:

2 wayyiḵətōḇ mōšeh ’eṯ-mwōṣā’êhem ləmasə‘êhem ‘al-pî yəhwâ wə’ēlleh
masə‘êhem ləmwōṣā’êhem:

3 wayyisə‘û mēr<sup>a</sup>‘əməsēs b<sup>a</sup>ḥōḏeš
hāri’šwōn<sup>3</sup> b<sup>a</sup>ḥămiššâ ‘āśār ywōm l<sup>a</sup>ḥōḏeš
hāri’šwōn mimmāḥŏraṯ hapes<sup>a</sup>ḥ yāṣə’û ḇənê-yiśərā’ēl bəyāḏ rāmâ
lə‘ênê kāl-miṣərāyim:

4 ûmiṣərayim məqabərîm ’ēṯ ’ăšer hikâ yəhwâ bâem kāl-bəḵwōr ûḇē’lōhêhem
‘āśâ yəhwâ šəfāṭîm:

5 wayyisə‘û ḇənê-yiśərā’ēl mēr<sup>a</sup>‘əməsēs wayy<sup>a</sup>ḥănû
bəsukōṯ:

6 wayyisə‘û missukōṯ wayy<sup>a</sup>ḥănû ḇə’ēṯām ’ăšer biqəṣēh
hammiḏəbār:

7 wayyisə‘û mē’ēṯām wayyāšāḇ ‘al-pî h<sup>a</sup>ḥîrōṯ ’ăšer ‘al-pənê
b<sup>a</sup>‘al ṣəfwōn wayy<sup>a</sup>ḥănû lifənê miḡədōl:

8 wayyisə‘û mipənê h<sup>a</sup>ḥîrōṯ wayy<sup>a</sup>‘aḇərû
ḇəṯwōḵə-hayyām hammiḏəbārâ wayyēləḵû dereḵə šəlōšeṯ yāmîm bəmiḏəbar
’ēṯām wayy<sup>a</sup>ḥănû bəmārâ:

9 wayyisə‘û mimmārâ wayyāḇō’û ’êlimâ ûḇə’êlim šətêm ‘eśərēh ‘ênōṯ mayim
wəšiḇə‘îm təmārîm wayy<sup>a</sup>ḥănû-šām:

10 wayyisə‘û mē’êlim wayy<sup>a</sup>ḥănû ‘al-yam-sûf:

11 wayyisə‘û mîyam-sûf wayy<sup>a</sup>ḥănû bəmiḏəbar-sîn:

12 wayyisə‘û mimmiḏəbar-sîn wayy<sup>a</sup>ḥănû bəḏāfəqâ:

13 wayyisə‘û midāfəqâ wayy<sup>a</sup>ḥănû bə’ālûš:

14 wayyisə‘û mē’ālûš wayy<sup>a</sup>ḥănû birəfîḏim wəlō’-hāyâ šām mayim
lā‘ām lišətwōṯ:

15 wayyisə‘û mērəfîḏim wayy<sup>a</sup>ḥănû bəmiḏəbar sînāy:

16 wayyisə‘û mimmiḏəbar sînāy wayy<sup>a</sup>ḥănû bəqiḇərōṯ hata’ăwâ:

17 wayyisə‘û miqqiḇərōṯ hata’ăwâ wayy<sup>a</sup>ḥănû
b<sup>a</sup>ḥăṣērōṯ:

18 wayyisə‘û mēḥăṣērōṯ wayy<sup>a</sup>ḥănû bəriṯəmâ:

19 wayyisə‘û mēriṯəmâ wayy<sup>a</sup>ḥănû bərimmōn pāreṣ:

20 wayyisə‘û mērimmōn pāreṣ wayy<sup>a</sup>ḥănû bəliḇənâ:

21 wayyisə‘û milliḇənâ wayy<sup>a</sup>ḥănû bərissâ:

22 wayyisə‘û mērissâ wayy<sup>a</sup>ḥănû biqəhēlāṯâ:

23 wayyisə‘û miqqəhēlāṯâ wayy<sup>a</sup>ḥănû bəhar-šāfer:

24 wayyisə‘û mēhar-šāfer wayy<sup>a</sup>ḥănû b<sup>a</sup>ḥărāḏâ:

25 wayyisə‘û mēḥărāḏâ wayy<sup>a</sup>ḥănû bəmaqəhēlōṯ:

26 wayyisə‘û mimmaqəhēlōṯ wayy<sup>a</sup>ḥănû bəṯāḥaṯ:

27 wayyisə‘û mitāḥaṯ wayy<sup>a</sup>ḥănû bəṯār<sup>a</sup>ḥ:

28 wayyisə‘û mitār<sup>a</sup>ḥ wayy<sup>a</sup>ḥănû bəmiṯəqâ:

29 wayyisə‘û mimmiṯəqâ wayy<sup>a</sup>ḥănû bəḥašəmōnâ:

30 wayyisə‘û mēḥašəmōnâ wayy<sup>a</sup>ḥănû bəmōsērwōṯ:

31 wayyisə‘û mimmōsērwōṯ wayy<sup>a</sup>ḥănû biḇənê y<sup>a</sup>‘ăqān:

32 wayyisə‘û mibənê y<sup>a</sup>‘ăqān wayy<sup>a</sup>ḥănû bəḥōr
hagiḏəgāḏ:

33 wayyisə‘û mēḥōr hagiḏəgāḏ wayy<sup>a</sup>ḥănû bəyāṭəḇāṯâ:

34 wayyisə‘û mîyāṭəḇāṯâ wayy<sup>a</sup>ḥănû bə‘aḇərōnâ:

35 wayyisə‘û mē‘aḇərōnâ wayy<sup>a</sup>ḥănû bə‘eṣəywōn gāḇer:

36 wayyisə‘û mē‘eṣəywōn gāḇer wayy<sup>a</sup>ḥănû ḇəmiḏəbar-ṣin hiw’
qāḏēš:

37 wayyisə‘û miqqāḏēš wayy<sup>a</sup>ḥănû bəhōr hâār biqəṣēh ’ereṣ
’ĕḏwōm:

38 wayy<sup>a</sup>‘al ’ahărōn hakōhēn ’el-hōr hâār ‘al-pî yəhwâ
wayyāmāṯ šām bišənaṯ hā’arəbā‘îm ləṣē’ṯ bənê-yiśərā’ēl mē’ereṣ miṣərayim
b<sup>a</sup>ḥōḏeš h<sup>a</sup>ḥămîšî bə’eḥāḏ l<sup>a</sup>ḥōḏeš:

39 wə’ahărōn ben-šālōš wə‘eśərîm ûmə’aṯ šānâ bəmōṯwō bəhōr hâār: s

40 wayyišəm<sup>a</sup>‘ hakən<sup>a</sup>‘ănî meleḵə ‘ărāḏ wəhû’-yōšēḇ
banneḡeḇ bə’ereṣ kənā‘an bəḇō’ bənê yiśərā’ēl:

41 wayyisə‘û mēhōr hâār wayy<sup>a</sup>ḥănû bəṣaləmōnâ:

42 wayyisə‘û miṣṣaləmōnâ wayy<sup>a</sup>ḥănû bəfûnōn:

43 wayyisə‘û mipûnōn wayy<sup>a</sup>ḥănû bə’ōḇōṯ:

44 wayyisə‘û mē’ōḇōṯ wayy<sup>a</sup>ḥănû bə‘îyê hā‘ăḇārîm biḡəḇûl
mwō’āḇ:

45 wayyisə‘û mē‘îyîm wayy<sup>a</sup>ḥănû bəḏîḇōn gāḏ:

46 wayyisə‘û midîḇōn gāḏ wayy<sup>a</sup>ḥănû bə‘aləmōn diḇəlāṯāyəmâ:

47 wayyisə‘û mē‘aləmōn diḇəlāṯāyəmâ wayy<sup>a</sup>ḥănû bəhārê
hā‘ăḇārîm lifənê nəḇwō:

48 wayyisə‘û mēhārê hā‘ăḇārîm wayy<sup>a</sup>ḥănû bə‘arəḇōṯ mwō’āḇ ‘al
yarədēn yərēḥwō:

49 wayy<sup>a</sup>ḥănû ‘al-hayyarədēn mibêṯ hayəšimōṯ ‘aḏ ’āḇēl
haššiṭṭîm bə‘arəḇōṯ mwō’āḇ: s

50 wayəḏabēr yəhwâ ’el-mōšeh bə‘arəḇōṯ mwō’āḇ ‘al-yarədēn yərēḥwō
lē’mōr:

51 dabēr ’el-bənê yiśərā’ēl wə’āmarətā ’ălēhem kî ’atem ‘ōḇərîm
’eṯ-hayyarədēn ’el-’ereṣ kənā‘an:

52 wəhwōrašətem ’eṯ-kāl-yōšəḇê hā’āreṣ mipənêḵem wə’ibaḏətem ’ēṯ
kāl-maśəkîyōṯām wə’ēṯ kāl-ṣaləmê massēḵōṯām tə’abēḏû wə’ēṯ kāl-bāmōṯām
tašəmîḏû:

53 wəhwōrašətem ’eṯ-hā’āreṣ wîšaḇətem-bāh kî lāḵem nāṯatî ’eṯ-hā’āreṣ
lārešeṯ ’ōṯāh:

54 wəhiṯən<sup>a</sup>ḥalətem ’eṯ-hā’āreṣ bəḡwōrāl ləmišəpəḥōṯêḵem lāraḇ
tarəbû ’eṯ-n<sup>a</sup>ḥălāṯwō wəlamə‘aṭ tamə‘îṭ
’eṯ-n<sup>a</sup>ḥălāṯwō ’el ’ăšer-yēṣē’ lwō šāmmâ hagwōrāl lwō yihəyeh
ləmaṭṭwōṯ ’ăḇōṯêḵem tiṯəneḥālû:

55 wə’im-lō’ ṯwōrîšû ’eṯ-yōšəḇê hā’āreṣ mipənêḵem wəhāyâ ’ăšer twōṯîrû
mēhem ləśikîm bə‘ênêḵem wəliṣənînim bəṣidêḵem wəṣārărû ’eṯəḵem
‘al-hā’āreṣ ’ăšer ’atem yōšəḇîm bāh:

56 wəhāyâ ka’ăšer dimmîṯî l<sup>a</sup>‘ăśwōṯ lâem ’e‘ĕśeh lāḵem: f

------------------------------------------------------------------------

[Next: Numbers (Bemidbar) Chapter 34](num034.md)
