[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo024)  [KJV](../kjv/exo024)  [Sep](../sep/exo024) 
[Vul](../vul/exo024)   
  
[Exodus (Shemot) Index](exo)  
  [Previous](exo023)  [Next](exo025) 

------------------------------------------------------------------------

### Tanach (Hebrew): Exodus (Shemot) Chapter 24

‎<span id="001">1</span> ‏וְאֶל־מֹשֶׁ֨ה אָמַ֜ר עֲלֵ֣ה אֶל־יְהוָ֗ה
אַתָּה֙ וְאַהֲרֹן֙ נָדָ֣ב וַאֲבִיה֔וּא וְשִׁבְעִ֖ים מִזִּקְנֵ֣י
יִשְׂרָאֵ֑ל וְהִשְׁתַּחֲוִיתֶ֖ם מֵרָחֹֽק׃

‎<span id="002">2</span> ‏וְנִגַּ֨שׁ מֹשֶׁ֤ה לְבַדּוֹ֙ אֶל־יְהוָ֔ה
וְהֵ֖ם לֹ֣א יִגָּ֑שׁוּ וְהָעָ֕ם לֹ֥א יַעֲל֖וּ עִמּֽוֹ׃

‎<span id="003">3</span> ‏וַיָּבֹ֣א מֹשֶׁ֗ה וַיְסַפֵּ֤ר לָעָם֙ אֵ֚ת
כָּל־דִּבְרֵ֣י יְהוָ֔ה וְאֵ֖ת כָּל־הַמִּשְׁפָּטִ֑ים וַיַּ֨עַן
כָּל־הָעָ֜ם ק֤וֹל אֶחָד֙ וַיֹּ֣אמְר֔וּ כָּל־הַדְּבָרִ֛ים אֲשֶׁר־דִּבֶּ֥ר
יְהוָ֖ה נַעֲשֶֽׂה׃

‎<span id="004">4</span> ‏וַיִּכְתֹּ֣ב מֹשֶׁ֗ה אֵ֚ת כָּל־דִּבְרֵ֣י
יְהוָ֔ה וַיַּשְׁכֵּ֣ם בַּבֹּ֔קֶר וַיִּ֥בֶן מִזְבֵּ֖חַ תַּ֣חַת הָהָ֑ר
וּשְׁתֵּ֤ים עֶשְׂרֵה֙ מַצֵּבָ֔ה לִשְׁנֵ֥ים עָשָׂ֖ר שִׁבְטֵ֥י
יִשְׂרָאֵֽל׃

‎<span id="005">5</span> ‏וַיִּשְׁלַ֗ח אֶֽת־נַעֲרֵי֙ בְּנֵ֣י יִשְׂרָאֵ֔ל
וַיַּֽעֲל֖וּ עֹלֹ֑ת וַֽיִּזְבְּח֞וּ זְבָחִ֧ים שְׁלָמִ֛ים לַיהוָ֖ה
פָּרִֽים׃

‎<span id="006">6</span> ‏וַיִּקַּ֤ח מֹשֶׁה֙ חֲצִ֣י הַדָּ֔ם וַיָּ֖שֶׂם
בָּאַגָּנֹ֑ת וַחֲצִ֣י הַדָּ֔ם זָרַ֖ק עַל־הַמִּזְבֵּֽחַ׃

‎<span id="007">7</span> ‏וַיִּקַּח֙ סֵ֣פֶר הַבְּרִ֔ית וַיִּקְרָ֖א
בְּאָזְנֵ֣י הָעָ֑ם וַיֹּ֣אמְר֔וּ כֹּ֛ל אֲשֶׁר־דִּבֶּ֥ר יְהוָ֖ה נַעֲשֶׂ֥ה
וְנִשְׁמָֽע׃

‎<span id="008">8</span> ‏וַיִּקַּ֤ח מֹשֶׁה֙ אֶת־הַדָּ֔ם וַיִּזְרֹ֖ק
עַל־הָעָ֑ם וַיֹּ֗אמֶר הִנֵּ֤ה דַֽם־הַבְּרִית֙ אֲשֶׁ֨ר כָּרַ֤ת יְהוָה֙
עִמָּכֶ֔ם עַ֥ל כָּל־הַדְּבָרִ֖ים הָאֵֽלֶּה׃

‎<span id="009">9</span> ‏וַיַּ֥עַל מֹשֶׁ֖ה וְאַהֲרֹ֑ן נָדָב֙
וַאֲבִיה֔וּא וְשִׁבְעִ֖ים מִזִּקְנֵ֥י יִשְׂרָאֵֽל׃

‎<span id="010">10</span> ‏וַיִּרְא֕וּ אֵ֖ת אֱלֹהֵ֣י יִשְׂרָאֵ֑ל
וְתַ֣חַת רַגְלָ֗יו כְּמַעֲשֵׂה֙ לִבְנַ֣ת הַסַּפִּ֔יר וּכְעֶ֥צֶם
הַשָּׁמַ֖יִם לָטֹֽהַר׃

‎<span id="011">11</span> ‏וְאֶל־אֲצִילֵי֙ בְּנֵ֣י יִשְׂרָאֵ֔ל לֹ֥א
שָׁלַ֖ח יָד֑וֹ וַֽיֶּחֱזוּ֙ אֶת־הָ֣אֱלֹהִ֔ים וַיֹּאכְל֖וּ וַיִּשְׁתּֽוּ׃
ס

‎<span id="012">12</span> ‏וַיֹּ֨אמֶר יְהוָ֜ה אֶל־מֹשֶׁ֗ה עֲלֵ֥ה אֵלַ֛י
הָהָ֖רָה וֶהְיֵה־שָׁ֑ם וְאֶתְּנָ֨ה לְךָ֜ אֶת־לֻחֹ֣ת הָאֶ֗בֶן
וְהַתּוֹרָה֙ וְהַמִּצְוָ֔ה אֲשֶׁ֥ר כָּתַ֖בְתִּי לְהוֹרֹתָֽם׃

‎<span id="013">13</span> ‏וַיָּ֣קָם מֹשֶׁ֔ה וִיהוֹשֻׁ֖עַ מְשָׁרְת֑וֹ
וַיַּ֥עַל מֹשֶׁ֖ה אֶל־הַ֥ר הָאֱלֹהִֽים׃

‎<span id="014">14</span> ‏וְאֶל־הַזְּקֵנִ֤ים אָמַר֙ שְׁבוּ־לָ֣נוּ
בָזֶ֔ה עַ֥ד אֲשֶׁר־נָשׁ֖וּב אֲלֵיכֶ֑ם וְהִנֵּ֨ה אַהֲרֹ֤ן וְחוּר֙
עִמָּכֶ֔ם מִי־בַ֥עַל דְּבָרִ֖ים יִגַּ֥שׁ אֲלֵהֶֽם׃

‎<span id="015">15</span> ‏וַיַּ֥עַל מֹשֶׁ֖ה אֶל־הָהָ֑ר וַיְכַ֥ס
הֶעָנָ֖ן אֶת־הָהָֽר׃

‎<span id="016">16</span> ‏וַיִּשְׁכֹּ֤ן כְּבוֹד־יְהוָה֙ עַל־הַ֣ר
סִינַ֔י וַיְכַסֵּ֥הוּ הֶעָנָ֖ן שֵׁ֣שֶׁת יָמִ֑ים וַיִּקְרָ֧א אֶל־מֹשֶׁ֛ה
בַּיּ֥וֹם הַשְּׁבִיעִ֖י מִתּ֥וֹךְ הֶעָנָֽן׃

‎<span id="017">17</span> ‏וּמַרְאֵה֙ כְּב֣וֹד יְהוָ֔ה כְּאֵ֥שׁ אֹכֶ֖לֶת
בְּרֹ֣אשׁ הָהָ֑ר לְעֵינֵ֖י בְּנֵ֥י יִשְׂרָאֵֽל׃

‎<span id="018">18</span> ‏וַיָּבֹ֥א מֹשֶׁ֛ה בְּת֥וֹךְ הֶעָנָ֖ן
וַיַּ֣עַל אֶל־הָהָ֑ר וַיְהִ֤י מֹשֶׁה֙ בָּהָ֔ר אַרְבָּעִ֣ים י֔וֹם
וְאַרְבָּעִ֖ים לָֽיְלָה׃ פ

1 wə’el-mōšeh ’āmar ‘ălēh ’el-yəhwâ ’atâ wə’ahărōn nāḏāḇ wa’ăḇîhû’
wəšiḇə‘îm mizziqənê yiśərā’ēl wəhišət<sup>a</sup>ḥăwîṯem mērāḥōq:

2 wənigaš mōšeh ləḇadwō ’el-yəhwâ wəhēm lō’ yigāšû wəhā‘ām lō’
y<sup>a</sup>‘ălû ‘immwō:

3 wayyāḇō’ mōšeh wayəsapēr lā‘ām ’ēṯ kāl-diḇərê yəhwâ wə’ēṯ
kāl-hammišəpāṭîm wayy<sup>a</sup>‘an kāl-hā‘ām qwōl ’eḥāḏ wayyō’mərû
kāl-hadəḇārîm ’ăšer-diber yəhwâ n<sup>a</sup>‘ăśeh:

4 wayyiḵətōḇ mōšeh ’ēṯ kāl-diḇərê yəhwâ wayyašəkēm babōqer wayyiḇen
mizəbēḥa t<sup>a</sup>ḥaṯ hâār ûšətêm ‘eśərēh maṣṣēḇâ lišənêm ‘āśār
šiḇəṭê yiśərā’ēl:

5 wayyišəl<sup>a</sup>ḥ ’eṯ-n<sup>a</sup>‘ărê bənê yiśərā’ēl
wayy<sup>a</sup>‘ălû ‘ōlōṯ wayyizəbəḥû zəḇāḥîm šəlāmîm layhwâ pārîm:

6 wayyiqq<sup>a</sup>ḥ mōšeh ḥăṣî hadām wayyāśem bā’agānōṯ
w<sup>a</sup>ḥăṣî hadām zāraq ‘al-hammizəbēḥa:

7 wayyiqq<sup>a</sup>ḥ sēfer habərîṯ wayyiqərā’ bə’āzənê hā‘ām
wayyō’mərû kōl ’ăšer-diber yəhwâ n<sup>a</sup>‘ăśeh wənišəmā‘:

8 wayyiqq<sup>a</sup>ḥ mōšeh ’eṯ-hadām wayyizərōq ‘al-hā‘ām wayyō’mer
hinnēh ḏam-habərîṯ ’ăšer kāraṯ yəhwâ ‘immāḵem ‘al kāl-hadəḇārîm
hā’ēlleh:

9 wayy<sup>a</sup>‘al mōšeh wə’ahărōn nāḏāḇ wa’ăḇîhû’ wəšiḇə‘îm
mizziqənê yiśərā’ēl:

10 wayyirə’û ’ēṯ ’ĕlōhê yiśərā’ēl wəṯ<sup>a</sup>ḥaṯ raḡəlāyw
kəm<sup>a</sup>‘ăśēh liḇənaṯ hassapîr ûḵə‘eṣem haššāmayim lāṭōhar:

11 wə’el-’ăṣîlê bənê yiśərā’ēl lō’ šāl<sup>a</sup>ḥ yāḏwō wayyeḥĕzû
’eṯ-hā’ĕlōhîm wayyō’ḵəlû wayyišətû: s

12 wayyō’mer yəhwâ ’el-mōšeh ‘ălēh ’ēlay hâārâ wehəyēh-šām wə’etənâ ləḵā
’eṯ-luḥōṯ hā’eḇen wəhatwōrâ wəhammiṣəwâ ’ăšer kāṯaḇətî ləhwōrōṯām:

13 wayyāqām mōšeh wîhwōšu‘a məšārəṯwō wayy<sup>a</sup>‘al mōšeh ’el-har
hā’ĕlōhîm:

14 wə’el-hazzəqēnîm ’āmar šəḇû-lānû ḇāzeh ‘aḏ ’ăšer-nāšûḇ ’ălêḵem
wəhinnēh ’ahărōn wəḥûr ‘immāḵem mî-ḇ<sup>a</sup>‘al dəḇārîm yigaš
’ălēhem:

15 wayy<sup>a</sup>‘al mōšeh ’el-hâār wayəḵas he‘ānān ’eṯ-hâār:

16 wayyišəkōn kəḇwōḏ-yəhwâ ‘al-har sînay wayəḵassēhû he‘ānān šēšeṯ yāmîm
wayyiqərā’ ’el-mōšeh bayywōm haššəḇî‘î mitwōḵə he‘ānān:

17 ûmarə’ēh kəḇwōḏ yəhwâ kə’ēš ’ōḵeleṯ bərō’š hâār lə‘ênê bənê
yiśərā’ēl:

18 wayyāḇō’ mōšeh bəṯwōḵə he‘ānān wayy<sup>a</sup>‘al ’el-hâār wayəhî
mōšeh bâār ’arəbā‘îm ywōm wə’arəbā‘îm lāyəlâ: f

------------------------------------------------------------------------

[Next: Exodus (Shemot) Chapter 25](exo025)
