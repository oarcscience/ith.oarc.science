[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer005)  [KJV](../kjv/jer005)  [Sep](../sep/jer005.md) 
[Vul](../vul/jer005.md)   
  
[Jeremiah (Yermiyah) Index](jer.md)  
  [Previous](jer004)  [Next](jer006.md) 

------------------------------------------------------------------------

### Tanach (Hebrew): Jeremiah (Yermiyah) Chapter 5

‎<span id="001">1</span> ‏שׁוֹטְט֞וּ בְּחוּצ֣וֹת יְרוּשָׁלִַ֗ם
וּרְאוּ־נָ֤א וּדְעוּ֙ וּבַקְשׁ֣וּ בִרְחוֹבוֹתֶ֔יהָ אִם־תִּמְצְא֣וּ
אִ֔ישׁ אִם־יֵ֛שׁ עֹשֶׂ֥ה מִשְׁפָּ֖ט מְבַקֵּ֣שׁ אֱמוּנָ֑ה וְאֶסְלַ֖ח
לָֽהּ׃

‎<span id="002">2</span> ‏וְאִ֥ם חַי־יְהוָֹ֖ה יֹאמֵ֑רוּ לָכֵ֥ן
לַשֶּׁ֖קֶר יִשָּׁבֵֽעוּ׃

‎<span id="003">3</span> ‏יְהוָֹ֗ה עֵינֶיךָ֮ הֲל֣וֹא לֶאֱמוּנָה֒
הִכִּ֤יתָה אֹתָם֙ וְֽלֹא־חָ֔לוּ כִּלִּיתָ֕ם מֵאֲנ֖וּ קַ֣חַת מוּסָ֑ר
חִזְּק֤וּ פְנֵיהֶם֙ מִסֶּ֔לַע מֵאֲנ֖וּ לָשֽׁוּב׃

‎<span id="004">4</span> ‏וַאֲנִ֣י אָמַ֔רְתִּי אַךְ־דַּלִּ֖ים הֵ֑ם
נוֹאֲל֕וּ כִּ֣י לֹ֤א יָדְעוּ֙ דֶּ֣רֶךְ יְהוָ֔ה מִשְׁפַּ֖ט אֱלֹהֵיהֶֽם׃

‎<span id="005">5</span> ‏אֵֽלֲכָה־לִּ֤י אֶל־הַגְּדֹלִים֙ וַאֲדַבְּרָ֣ה
אוֹתָ֔ם כִּ֣י הֵ֗מָּה יָדְעוּ֙ דֶּ֣רֶךְ יְהוָ֔ה מִשְׁפַּ֖ט אֱלֹהֵיהֶ֑ם
אַ֣ךְ הֵ֤מָּה יַחְדָּו֙ שָׁ֣בְרוּ עֹ֔ל נִתְּק֖וּ מוֹסֵרֽוֹת׃

‎<span id="006">6</span> ‏עַל־כֵּן֩ הִכָּ֨ם אַרְיֵ֜ה מִיַּ֗עַר זְאֵ֤ב
עֲרָבוֹת֙ יְשָׁדְדֵ֔ם נָמֵ֤ר שֹׁקֵד֙ עַל־עָ֣רֵיהֶ֔ם כָּל־הַיּוֹצֵ֥א
מֵהֵ֖נָּה יִטָּרֵ֑ף כִּ֤י רַבּוּ֙ פִּשְׁעֵיהֶ֔ם עָצְמ֖וּ משבותיהם
מְשׁוּבוֹתֵיהֶֽם׃<sup>3</sup>

‎<span id="007">7</span> ‏אֵ֤י לָזֹאת֙ אסלוח־<sup>1</sup> אֶֽסְלַֽח־
לָ֔ךְ<sup>y</sup> בָּנַ֣יִךְ עֲזָב֔וּנִי וַיִּשָּׁבְע֖וּ בְּלֹ֣א
אֱלֹהִ֑ים וָאַשְׂבִּ֤עַ אוֹתָם֙ וַיִּנְאָ֔פוּ וּבֵ֥ית זוֹנָ֖ה
יִתְגֹּדָֽדוּ׃

‎<span id="008">8</span> ‏סוּסִ֥ים מְיֻזָּנִ֖ים מַשְׁכִּ֣ים הָי֑וּ
אִ֛ישׁ אֶל־אֵ֥שֶׁת רֵעֵ֖הוּ יִצְהָֽלוּ׃

‎<span id="009">9</span> ‏הַֽעַל־אֵ֥לֶּה לוֹא־אֶפְקֹ֖ד נְאֻם־יְהוָֹ֑ה
וְאִם֙ בְּג֣וֹי אֲשֶׁר־כָּזֶ֔ה לֹ֥א תִתְנַקֵּ֖ם נַפְשִֽׁי׃ ס

‎<span id="010">10</span> ‏עֲל֤וּ בְשָׁרוֹתֶ֙יהָ֙ וְשַׁחֵ֔תוּ וְכָלָ֖ה
אַֽל־תַּעֲשׂ֑וּ הָסִ֙ירוּ֙ נְטִ֣ישׁוֹתֶ֔יהָ כִּ֛י ל֥וֹא לַיהוָ֖ה
הֵֽמָּה׃

‎<span id="011">11</span> ‏כִּי֩ בָג֨וֹד בָּגְד֜וּ בִּ֗י בֵּ֧ית
יִשְׂרָאֵ֛ל וּבֵ֥ית יְהוּדָ֖ה נְאֻם־יְהוָֽה׃

‎<span id="012">12</span> ‏כִּֽחֲשׁוּ֙ בַּיהוָ֔ה וַיֹּאמְר֖וּ לֹא־ה֑וּא
וְלֹא־תָב֤וֹא עָלֵ֙ינוּ֙ רָעָ֔ה וְחֶ֥רֶב וְרָעָ֖ב ל֥וֹא נִרְאֶֽה׃

‎<span id="013">13</span> ‏וְהַנְּבִיאִים֙ יִֽהְי֣וּ לְר֔וּחַ
וְהַדִּבֵּ֖ר אֵ֣ין בָּהֶ֑ם כֹּ֥ה יֵעָשֶׂ֖ה לָהֶֽם׃ ס

‎<span id="014">14</span> ‏לָכֵ֗ן כֹּֽה־אָמַ֤ר יְהוָה֙ אֱלֹהֵ֣י
צְבָא֔וֹת יַ֚עַן דַּבֶּרְכֶ֔ם אֶת־הַדָּבָ֖ר הַזֶּ֑ה הִנְנִ֣י נֹתֵן֩
דְּבָרַ֨י בְּפִ֜יךָ לְאֵ֗שׁ וְהָעָ֥ם הַזֶּ֛ה עֵצִ֖ים וַאֲכָלָֽתַם׃

‎<span id="015">15</span> ‏הִנְנִ֣י מֵבִיא֩ עֲלֵיכֶ֨ם גּ֧וֹי מִמֶּרְחָ֛ק
בֵּ֥ית יִשְׂרָאֵ֖ל נְאֻם־יְהוָֹ֑ה גּ֣וֹי׀ אֵיתָ֣ן ה֗וּא גּ֤וֹי מֵעוֹלָם֙
ה֔וּא גּ֚וֹי לֹא־תֵדַ֣ע לְשֹׁנ֔וֹ וְלֹ֥א תִשְׁמַ֖ע מַה־יְדַבֵּֽר׃

‎<span id="016">16</span> ‏אַשְׁפָּת֖וֹ כְּקֶ֣בֶר פָּת֑וּחַ כֻּלָּ֖ם
גִּבּוֹרִֽים׃

‎<span id="017">17</span> ‏וְאָכַ֨ל קְצִֽירְךָ֜ וְלַחְמֶ֗ךָ יֹאכְלוּ֙
בָּנֶ֣יךָ וּבְנוֹתֶ֔יךָ יֹאכַ֤ל צֹאנְךָ֙ וּבְקָרֶ֔ךָ יֹאכַ֥ל גַּפְנְךָ֖
וּתְאֵנָתֶ֑ךָ יְרֹשֵׁ֞שׁ עָרֵ֣י מִבְצָרֶ֗יךָ אֲשֶׁ֥ר אַתָּ֛ה בּוֹטֵ֥חַ
בָּהֵ֖נָּה בֶּחָֽרֶב׃

‎<span id="018">18</span> ‏וְגַ֛ם בַּיָּמִ֥ים הָהֵ֖מָּה נְאֻם־יְהוָֹ֑ה
לֹֽא־אֶעֱשֶׂ֥ה אִתְּכֶ֖ם כָּלָֽה׃

‎<span id="019">19</span> ‏וְהָיָה֙ כִּ֣י תֹאמְר֔וּ תַּ֣חַת מֶ֗ה עָשָׂ֨ה
יְהוָֹ֧ה אֱלֹהֵ֛ינוּ לָ֖נוּ אֶת־כָּל־אֵ֑לֶּה וְאָמַרְתָּ֣ אֲלֵיהֶ֗ם
כַּאֲשֶׁ֨ר עֲזַבְתֶּ֤ם אוֹתִי֙ וַתַּעַבְד֞וּ אֱלֹהֵ֤י נֵכָר֙
בְּאַרְצְכֶ֔ם כֵּ֚ן תַּעַבְד֣וּ זָרִ֔ים בְּאֶ֖רֶץ לֹ֥א לָכֶֽם׃ ס

‎<span id="020">20</span> ‏הַגִּ֥ידוּ זֹ֖את בְּבֵ֣ית יַעֲקֹ֑ב
וְהַשְׁמִיע֥וּהָ בִיהוּדָ֖ה לֵאמֹֽר׃

‎<span id="021">21</span> ‏שִׁמְעוּ־נָ֣א זֹ֔את עַ֥ם סָכָ֖ל וְאֵ֣ין לֵ֑ב
עֵינַ֤יִם לָהֶם֙ וְלֹ֣א יִרְא֔וּ אָזְנַ֥יִם לָהֶ֖ם וְלֹ֥א יִשְׁמָֽעוּ׃

‎<span id="022">22</span> ‏הַאוֹתִ֨י לֹא־תִירָ֜אוּ נְאֻם־יְהוָֹ֗ה אִ֤ם
מִפָּנַי֙ לֹ֣א תָחִ֔ילוּ אֲשֶׁר־שַׂ֤מְתִּי חוֹל֙ גְּב֣וּל לַיָּ֔ם
חָק־עוֹלָ֖ם וְלֹ֣א יַעַבְרֶ֑נְהוּ וַיִּֽתְגָּעֲשׁוּ֙ וְלֹ֣א יוּכָ֔לוּ
וְהָמ֥וּ גַלָּ֖יו וְלֹ֥א יַעַבְרֻֽנְהוּ׃

‎<span id="023">23</span> ‏וְלָעָ֤ם הַזֶּה֙ הָיָ֔ה לֵ֖ב סוֹרֵ֣ר
וּמוֹרֶ֑ה סָ֖רוּ וַיֵּלֵֽכוּ׃

‎<span id="024">24</span> ‏וְלֹֽא־אָמְר֣וּ בִלְבָבָ֗ם נִ֤ירָא נָא֙
אֶת־יְהוָ֣ה אֱלֹהֵ֔ינוּ הַנֹּתֵ֗ן גֶּ֛שֶׁם וירה יוֹרֶ֥ה וּמַלְק֖וֹשׁ
בְּעִתּ֑וֹ שְׁבֻע֛וֹת חֻקּ֥וֹת קָצִ֖יר יִשְׁמָר־לָֽנוּ׃

‎<span id="025">25</span> ‏עֲוֹנוֹתֵיכֶ֖ם הִטּוּ־אֵ֑לֶּה
וְחַטֹּ֣אותֵיכֶ֔ם מָנְע֥וּ הַטּ֖וֹב מִכֶּֽם׃

‎<span id="026">26</span> ‏כִּי־נִמְצְא֥וּ בְעַמִּ֖י רְשָׁעִ֑ים יָשׁוּר֙
כְּשַׁ֣ךְ יְקוּשִׁ֔ים הִצִּ֥יבוּ מַשְׁחִ֖ית אֲנָשִׁ֥ים יִלְכֹּֽדוּ׃

‎<span id="027">27</span> ‏כִּכְלוּב֙ מָ֣לֵא ע֔וֹף כֵּ֥ן בָּתֵּיהֶ֖ם
מְלֵאִ֣ים מִרְמָ֑ה עַל־כֵּ֥ן גָּדְל֖וּ וַֽיַּעֲשִֽׁירוּ׃

‎<span id="028">28</span> ‏שָׁמְנ֣וּ עָשְׁת֗וּ גַּ֚ם עָֽבְר֣וּ
דִבְרֵי־רָ֔ע דִּ֣ין לֹא־דָ֔נוּ דִּ֥ין יָת֖וֹם וְיַצְלִ֑יחוּ וּמִשְׁפַּ֥ט
אֶבְיוֹנִ֖ים לֹ֥א שָׁפָֽטוּ׃

‎<span id="029">29</span> ‏הַֽעַל־אֵ֥לֶּה לֹֽא־אֶפְקֹ֖ד נְאֻם־יְהוָֹ֑ה
אִ֚ם בְּג֣וֹי אֲשֶׁר־כָּזֶ֔ה לֹ֥א תִתְנַקֵּ֖ם נַפְשִֽׁי׃ ס

‎<span id="030">30</span> ‏שַׁמָּה֙ וְשַׁ֣עֲרוּרָ֔ה נִהְיְתָ֖ה
בָּאָֽרֶץ׃

‎<span id="031">31</span> ‏הַנְּבִיאִ֞ים נִבְּא֣וּ־בַשֶּׁ֗קֶר
וְהַכֹּהֲנִים֙ יִרְדּ֣וּ עַל־יְדֵיהֶ֔ם וְעַמִּ֖י אָ֣הֲבוּ כֵ֑ן
וּמַֽה־תַּעֲשׂ֖וּ לְאַחֲרִיתָֽהּ׃

1 šwōṭəṭû bəḥûṣwōṯ yərûšālaim ûrə’û-nā’ ûḏə‘û ûḇaqəšû ḇirəḥwōḇwōṯeyhā
’im-timəṣə’û ’îš ’im-yēš ‘ōśeh mišəpāṭ məḇaqqēš ’ĕmûnâ
wə’esəl<sup>a</sup>ḥ lāh:

2 wə’im ḥay-yəhwōâ yō’mērû lāḵēn laššeqer yiššāḇē‘û:

3 yəhwōâ ‘êneyḵā hălwō’ le’ĕmûnâ hikîṯâ ’ōṯām wəlō’-ḥālû killîṯām mē’ănû
q<sup>a</sup>ḥaṯ mûsār ḥizzəqû fənêhem missel<sup>a</sup>‘ mē’ănû lāšûḇ:

4 wa’ănî ’āmarətî ’aḵə-dallîm hēm nwō’ălû kî lō’ yāḏə‘û dereḵə yəhwâ
mišəpaṭ ’ĕlōhêhem:

5 ’ēlăḵâ-llî ’el-hagəḏōlîm wa’ăḏabərâ ’wōṯām kî hēmmâ yāḏə‘û dereḵə
yəhwâ mišəpaṭ ’ĕlōhêhem ’aḵə hēmmâ y<sup>a</sup>ḥədāw šāḇərû ‘ōl nitəqû
mwōsērwōṯ:

6 ‘al-kēn hikām ’arəyēh mîy<sup>a</sup>‘ar zə’ēḇ ‘ărāḇwōṯ yəšāḏəḏēm
nāmēr šōqēḏ ‘al-‘ārêhem kāl-hayywōṣē’ mēhēnnâ yiṭṭārēf kî rabû pišə‘êhem
‘āṣəmû məšuḇwōṯêhem məšûḇwōṯêhem:<sup>3</sup>

7 ’ê lāzō’ṯ ’esəlwōḥa-<sup>1</sup> ’esəl<sup>a</sup>ḥ- lāḵə<sup>y</sup>
bānayiḵə ‘ăzāḇûnî wayyiššāḇə‘û bəlō’ ’ĕlōhîm wā’aśəbi‘a ’wōṯām
wayyinə’āfû ûḇêṯ zwōnâ yiṯəgōḏāḏû:

8 sûsîm məyuzzānîm mašəkîm hāyû ’îš ’el-’ēšeṯ rē‘ēhû yiṣəhālû:

9 h<sup>a</sup>‘al-’ēlleh lwō’-’efəqōḏ nə’um-yəhwōâ wə’im bəḡwōy
’ăšer-kāzeh lō’ ṯiṯənaqqēm nafəšî: s

10 ‘ălû ḇəšārwōṯeyhā wəš<sup>a</sup>ḥēṯû wəḵālâ ’al-t<sup>a</sup>‘ăśû
hāsîrû nəṭîšwōṯeyhā kî lwō’ layhwâ hēmmâ:

11 kî ḇāḡwōḏ bāḡəḏû bî bêṯ yiśərā’ēl ûḇêṯ yəhûḏâ nə’um-yəhwâ:

12 kiḥăšû bayhwâ wayyō’mərû lō’-hû’ wəlō’-ṯāḇwō’ ‘ālênû rā‘â wəḥereḇ
wərā‘āḇ lwō’ nirə’eh:

13 wəhannəḇî’îm yihəyû lərûḥa wəhadibēr ’ên bâem kōh yē‘āśeh lâem: s

14 lāḵēn kōh-’āmar yəhwâ ’ĕlōhê ṣəḇā’wōṯ y<sup>a</sup>‘an daberəḵem
’eṯ-hadāḇār hazzeh hinənî nōṯēn dəḇāray bəfîḵā lə’ēš wəhā‘ām hazzeh
‘ēṣîm wa’ăḵālāṯam:

15 hinənî mēḇî’ ‘ălêḵem gwōy mimmerəḥāq bêṯ yiśərā’ēl nə’um-yəhwōâ
gwōy\| ’êṯān hû’ gwōy mē‘wōlām hû’ gwōy lō’-ṯēḏ<sup>a</sup>‘ ləšōnwō
wəlō’ ṯišəm<sup>a</sup>‘ mah-yəḏabēr:

16 ’ašəpāṯwō kəqeḇer pāṯûḥa kullām gibwōrîm:

17 wə’āḵal qəṣîrəḵā wəl<sup>a</sup>ḥəmeḵā yō’ḵəlû bāneyḵā ûḇənwōṯeyḵā
yō’ḵal ṣō’nəḵā ûḇəqāreḵā yō’ḵal gafənəḵā ûṯə’ēnāṯeḵā yərōšēš ‘ārê
miḇəṣāreyḵā ’ăšer ’atâ bwōṭēḥa bâēnnâ beḥāreḇ:

18 wəḡam bayyāmîm hâēmmâ nə’um-yəhwōâ lō’-’e‘ĕśeh ’itəḵem kālâ:

19 wəhāyâ kî ṯō’mərû t<sup>a</sup>ḥaṯ meh ‘āśâ yəhwōâ ’ĕlōhênû lānû
’eṯ-kāl-’ēlleh wə’āmarətā ’ălêhem ka’ăšer ‘ăzaḇətem ’wōṯî
wat<sup>a</sup>‘aḇəḏû ’ĕlōhê nēḵār bə’arəṣəḵem kēn t<sup>a</sup>‘aḇəḏû
zārîm bə’ereṣ lō’ lāḵem: s

20 hagîḏû zō’ṯ bəḇêṯ y<sup>a</sup>‘ăqōḇ wəhašəmî‘ûhā ḇîhûḏâ lē’mōr:

21 šimə‘û-nā’ zō’ṯ ‘am sāḵāl wə’ên lēḇ ‘ênayim lâem wəlō’ yirə’û
’āzənayim lâem wəlō’ yišəmā‘û:

22 ha’wōṯî lō’-ṯîrā’û nə’um-yəhwōâ ’im mipānay lō’ ṯāḥîlû ’ăšer-śamətî
ḥwōl gəḇûl layyām ḥāq-‘wōlām wəlō’ y<sup>a</sup>‘aḇərenəhû wayyiṯəgā‘ăšû
wəlō’ yûḵālû wəhāmû ḡallāyw wəlō’ y<sup>a</sup>‘aḇərunəhû:

23 wəlā‘ām hazzeh hāyâ lēḇ swōrēr ûmwōreh sārû wayyēlēḵû:

24 wəlō’-’āmərû ḇiləḇāḇām nîrā’ nā’ ’eṯ-yəhwâ ’ĕlōhênû hannōṯēn gešem
wəyōreh ywōreh ûmaləqwōš bə‘itwō šəḇu‘wōṯ ḥuqqwōṯ qāṣîr yišəmār-lānû:

25 ‘ăwōnwōṯêḵem hiṭṭû-’ēlleh wəḥaṭṭō’wṯêḵem mānə‘û haṭṭwōḇ mikem:

26 kî-niməṣə’û ḇə‘ammî rəšā‘îm yāšûr kəšaḵə yəqûšîm hiṣṣîḇû mašəḥîṯ
’ănāšîm yiləkōḏû:

27 kiḵəlûḇ mālē’ ‘wōf kēn bātêhem məlē’îm mirəmâ ‘al-kēn gāḏəlû
wayy<sup>a</sup>‘ăšîrû:

28 šāmənû ‘āšəṯû gam ‘āḇərû ḏiḇərê-rā‘ dîn lō’-ḏānû dîn yāṯwōm
wəyaṣəlîḥû ûmišəpaṭ ’eḇəywōnîm lō’ šāfāṭû:

29 h<sup>a</sup>‘al-’ēlleh lō’-’efəqōḏ nə’um-yəhwōâ ’im bəḡwōy
’ăšer-kāzeh lō’ ṯiṯənaqqēm nafəšî: s

30 šammâ wəš<sup>a</sup>‘ărûrâ nihəyəṯâ bā’āreṣ:

31 hannəḇî’îm nibə’û-ḇaššeqer wəhakōhănîm yirədû ‘al-yəḏêhem wə‘ammî
’âăḇû ḵēn ûmah-t<sup>a</sup>‘ăśû lə’<sup>a</sup>ḥărîṯāh:

------------------------------------------------------------------------

[Next: Jeremiah (Yermiyah) Chapter 6](jer006.md)
