<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 99</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa099.htm">Polyglot</A>&nbsp;
<A HREF="../kjv/psa099.htm">KJV</A>&nbsp;
<A HREF="../sep/psa099.htm">Sep</A>&nbsp;
<A HREF="../vul/psa099.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa098.htm">Previous</A>&nbsp;
<A HREF="psa100.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 99</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;יְהוָ֣ה מָ֭לָךְ יִרְגְּז֣וּ עַמִּ֑ים יֹשֵׁ֥ב כְּ֝רוּבִ֗ים תָּנ֥וּט הָאָֽרֶץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;יְ֭הוָה בְּצִיּ֣וֹן גָּד֑וֹל וְרָ֥ם ה֝֗וּא עַל־כָּל־הָֽעַמִּֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יוֹד֣וּ שִׁ֭מְךָ גָּד֥וֹל וְנוֹרָ֗א קָד֥וֹשׁ הֽוּא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעֹ֥ז מֶלֶךְ֮ מִשְׁפָּ֪ט אָ֫הֵ֥ב אַ֭תָּה כּוֹנַ֣נְתָּ מֵישָׁרִ֑ים מִשְׁפָּ֥ט וּ֝צְדָקָ֗ה בְּיַעֲקֹ֤ב׀ אַתָּ֬ה עָשִֽׂיתָ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רֽוֹמְמ֡וּ יְה֘וָ֤ה אֱלֹהֵ֗ינוּ וְֽ֭הִשְׁתַּחֲווּ לַהֲדֹ֥ם רַגְלָ֗יו קָד֥וֹשׁ הֽוּא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מֹ֘שֶׁ֤ה וְאַהֲרֹ֨ן׀ בְּֽכֹהֲנָ֗יו וּ֭שְׁמוּאֵל בְּקֹרְאֵ֣י שְׁמ֑וֹ קֹרִ֥אים אֶל־יְ֝הוָ֗ה וְה֣וּא יַעֲנֵֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּעַמּ֣וּד עָ֭נָן יְדַבֵּ֣ר אֲלֵיהֶ֑ם שָׁמְר֥וּ עֵ֝דֹתָ֗יו וְחֹ֣ק נָֽתַן־לָֽמוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יְהוָ֣ה אֱלֹהֵינוּ֮ אַתָּ֪ה עֲנִ֫יתָ֥ם אֵ֣ל נֹ֭שֵׂא הָיִ֣יתָ לָהֶ֑ם וְ֝נֹקֵ֗ם עַל־עֲלִילוֹתָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;רֽוֹמְמ֡וּ יְה֘וָ֤ה אֱלֹהֵ֗ינוּ וְ֭הִֽשְׁתַּחֲווּ לְהַ֣ר קָדְשׁ֑וֹ כִּֽי־קָ֝ד֗וֹשׁ יְהוָ֥ה אֱלֹהֵֽינוּ׃ </P>
</TD>
<TD WIDTH="50%">
<P>1&nbsp;y&#601;hw&acirc; m&#257;l&#257;&#x1E35;&#601; yir&#601;g&#601;z&ucirc; &#8216;amm&icirc;m y&#333;&#353;&#275;&#x1E07; k&#601;r&ucirc;&#x1E07;&icirc;m t&#257;n&ucirc;&#x1E6D; h&#257;&#8217;&#257;re&#x1E63;: </P>
<P>2&nbsp;y&#601;hw&acirc; b&#601;&#x1E63;&icirc;yw&#333;n g&#257;&#x1E0F;w&#333;l w&#601;r&#257;m h&ucirc;&#8217; &#8216;al-k&#257;l-h&#257;&#8216;amm&icirc;m: </P>
<P>3&nbsp;yw&#333;&#x1E0F;&ucirc; &#353;im&#601;&#x1E35;&#257; g&#257;&#x1E0F;w&#333;l w&#601;nw&#333;r&#257;&#8217; q&#257;&#x1E0F;w&#333;&#353; h&ucirc;&#8217;: </P>
<P>4&nbsp;w&#601;&#8216;&#333;z mele&#x1E35;&#601; mi&#353;&#601;p&#257;&#x1E6D; &#8217;&acirc;&#275;&#x1E07; &#8217;at&acirc; kw&#333;nan&#601;t&#257; m&ecirc;&#353;&#257;r&icirc;m mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; b&#601;y<sup>a</sup>&#8216;&#259;q&#333;&#x1E07;| &#8217;at&acirc; &#8216;&#257;&#347;&icirc;&#x1E6F;&#257;: </P>
<P>5&nbsp;rw&#333;m&#601;m&ucirc; y&#601;hw&acirc; &#8217;&#277;l&#333;h&ecirc;n&ucirc; w&#601;hi&#353;&#601;t<sup>a</sup>&#x1E25;&#259;w&ucirc; lah&#259;&#x1E0F;&#333;m ra&#x1E21;&#601;l&#257;yw q&#257;&#x1E0F;w&#333;&#353; h&ucirc;&#8217;: </P>
<P>6&nbsp;m&#333;&#353;eh w&#601;&#8217;ah&#259;r&#333;n| b&#601;&#x1E35;&#333;h&#259;n&#257;yw &ucirc;&#353;&#601;m&ucirc;&#8217;&#275;l b&#601;q&#333;r&#601;&#8217;&ecirc; &#353;&#601;mw&#333; q&#333;ri&#8217;ym &#8217;el-y&#601;hw&acirc; w&#601;h&ucirc;&#8217; y<sup>a</sup>&#8216;&#259;n&#275;m: </P>
<P>7&nbsp;b&#601;&#8216;amm&ucirc;&#x1E0F; &#8216;&#257;n&#257;n y&#601;&#x1E0F;ab&#275;r &#8217;&#259;l&ecirc;hem &#353;&#257;m&#601;r&ucirc; &#8216;&#275;&#x1E0F;&#333;&#x1E6F;&#257;yw w&#601;&#x1E25;&#333;q n&#257;&#x1E6F;an-l&#257;mw&#333;: </P>
<P>8&nbsp;y&#601;hw&acirc; &#8217;&#277;l&#333;h&ecirc;n&ucirc; &#8217;at&acirc; &#8216;&#259;n&icirc;&#x1E6F;&#257;m &#8217;&#275;l n&#333;&#347;&#275;&#8217; h&#257;y&icirc;&#x1E6F;&#257; l&acirc;em w&#601;n&#333;q&#275;m &#8216;al-&#8216;&#259;l&icirc;lw&#333;&#x1E6F;&#257;m: </P>
<P>9&nbsp;rw&#333;m&#601;m&ucirc; y&#601;hw&acirc; &#8217;&#277;l&#333;h&ecirc;n&ucirc; w&#601;hi&#353;&#601;t<sup>a</sup>&#x1E25;&#259;w&ucirc; l&#601;har q&#257;&#x1E0F;&#601;&#353;w&#333; k&icirc;-q&#257;&#x1E0F;w&#333;&#353; y&#601;hw&acirc; &#8217;&#277;l&#333;h&ecirc;n&ucirc;: </P>
</TD>
</TABLE>
<P><HR>
<CENTER>
<A HREF="psa100.htm">Next: Psalms (Tehilim) Chapter 100</A></CENTER>
</BODY>
</HTML>
