[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa038)  [KJV](../kjv/isa038)  [Sep](../sep/isa038.md) 
[Vul](../vul/isa038.md)   
  
[Isaiah (Yisheyah) Index](isa.md)  
  [Previous](isa037)  [Next](isa039.md) 

------------------------------------------------------------------------

### Tanach (Hebrew): Isaiah (Yisheyah) Chapter 38

‎<span id="001">1</span> ‏בַּיָּמִ֣ים הָהֵ֔ם חָלָ֥ה חִזְקִיָּ֖הוּ
לָמ֑וּת וַיָּב֣וֹא אֵ֠לָיו יְשַׁעְיָ֨הוּ בֶן־אָמ֜וֹץ הַנָּבִ֗יא
וַיֹּ֨אמֶר אֵלָ֜יו כֹּֽה־אָמַ֤ר יְהוָה֙ צַ֣ו לְבֵיתֶ֔ךָ כִּ֛י מֵ֥ת
אַתָּ֖ה וְלֹ֥א תִֽחְיֶֽה׃

‎<span id="002">2</span> ‏וַיַּסֵּ֧ב חִזְקִיָּ֛הוּ פָּנָ֖יו אֶל־הַקִּ֑יר
וַיִּתְפַּלֵּ֖ל אֶל־יְהוָֽה׃

‎<span id="003">3</span> ‏וַיֹּאמַ֗ר אָנָּ֤ה יְהוָה֙ זְכָר־נָ֞א אֵ֣ת
אֲשֶׁ֧ר הִתְהַלַּ֣כְתִּי לְפָנֶ֗יךָ בֶּֽאֱמֶת֙ וּבְלֵ֣ב שָׁלֵ֔ם
וְהַטּ֥וֹב בְּעֵינֶ֖יךָ עָשִׂ֑יתִי וַיֵּ֥בְךְּ חִזְקִיָּ֖הוּ בְּכִ֥י
גָדֽוֹל׃ ס

‎<span id="004">4</span> ‏וַֽיְהִי֙ דְּבַר־יְהוָ֔ה אֶֽל־יְשַׁעְיָ֖הוּ
לֵאמֹֽר׃

‎<span id="005">5</span> ‏הָל֞וֹךְ וְאָמַרְתָּ֣ אֶל־חִזְקִיָּ֗הוּ
כֹּֽה־אָמַ֤ר יְהוָה֙ אֱלֹהֵי֙ דָּוִ֣ד אָבִ֔יךָ שָׁמַ֙עְתִּי֙
אֶת־תְּפִלָּתֶ֔ךָ רָאִ֖יתִי אֶת־דִּמְעָתֶ֑ךָ הִנְנִי֙ יוֹסִ֣ף
עַל־יָמֶ֔יךָ חֲמֵ֥שׁ עֶשְׂרֵ֖ה שָׁנָֽה׃

‎<span id="006">6</span> ‏וּמִכַּ֤ף מֶֽלֶךְ־אַשּׁוּר֙ אַצִּ֣ילְךָ֔
וְאֵ֖ת הָעִ֣יר הַזֹּ֑את וְגַנּוֹתִ֖י עַל־הָעִ֥יר הַזֹּֽאת׃

‎<span id="007">7</span> ‏וְזֶה־לְּךָ֥ הָא֖וֹת מֵאֵ֣ת יְהוָ֑ה אֲשֶׁר֙
יַעֲשֶׂ֣ה יְהוָ֔ה אֶת־הַדָּבָ֥ר הַזֶּ֖ה אֲשֶׁ֥ר דִּבֵּֽר׃

‎<span id="008">8</span> ‏הִנְנִ֣י מֵשִׁ֣יב אֶת־צֵ֣ל הַֽמַּעֲל֡וֹת
אֲשֶׁ֣ר יָרְדָה֩ בְמַעֲל֨וֹת אָחָ֥ז בַּשֶּׁ֛מֶשׁ אֲחֹרַנִּ֖ית עֶ֣שֶׂר
מַעֲל֑וֹת וַתָּ֤שָׁב הַשֶּׁ֙מֶשׁ֙ עֶ֣שֶׂר מַעֲל֔וֹת בַּֽמַּעֲל֖וֹת
אֲשֶׁ֥ר יָרָֽדָה׃ ס

‎<span id="009">9</span> ‏מִכְתָּ֖ב לְחִזְקִיָּ֣הוּ מֶֽלֶךְ־יְהוּדָ֑ה
בַּחֲלֹת֕וֹ וַיְחִ֖י מֵחָלְיֽוֹ׃

‎<span id="010">10</span> ‏אֲנִ֣י אָמַ֗רְתִּי בִּדְמִ֥י יָמַ֛י אֵלֵ֖כָה
בְּשַׁעֲרֵ֣י שְׁא֑וֹל פֻּקַּ֖דְתִּי יֶ֥תֶר שְׁנוֹתָֽי׃

‎<span id="011">11</span> ‏אָמַ֙רְתִּי֙ לֹא־אֶרְאֶ֣ה יָ֔הּ יָ֖הּ
בְּאֶ֣רֶץ הַחַיִּ֑ים לֹא־אַבִּ֥יט אָדָ֛ם ע֖וֹד עִם־י֥וֹשְׁבֵי חָֽדֶל׃

‎<span id="012">12</span> ‏דּוֹרִ֗י נִסַּ֧ע וְנִגְלָ֛ה מִנִּ֖י כְּאֹ֣הֶל
רֹעִ֑י קִפַּ֨דְתִּי כָאֹרֵ֤ג חַיַּי֙ מִדַּלָּ֣ה יְבַצְּעֵ֔נִי מִיּ֥וֹם
עַד־לַ֖יְלָה תַּשְׁלִימֵֽנִי׃

‎<span id="013">13</span> ‏שִׁוִּ֤יתִי עַד־בֹּ֙קֶר֙ כָּֽאֲרִ֔י כֵּ֥ן
יְשַׁבֵּ֖ר כָּל־עַצְמוֹתָ֑י מִיּ֥וֹם עַד־לַ֖יְלָה תַּשְׁלִימֵֽנִי׃

‎<span id="014">14</span> ‏כְּס֤וּס עָגוּר֙ כֵּ֣ן אֲצַפְצֵ֔ף אֶהְגֶּ֖ה
כַּיּוֹנָ֑ה דַּלּ֤וּ עֵינַי֙ לַמָּר֔וֹם אֲדֹנָ֖י עָֽשְׁקָה־לִּ֥י
עָרְבֵֽנִי׃

‎<span id="015">15</span> ‏מָֽה־אֲדַבֵּ֥ר וְאָֽמַר־לִ֖י וְה֣וּא עָשָׂ֑ה
אֶדַּדֶּ֥ה כָל־שְׁנוֹתַ֖י עַל־מַ֥ר נַפְשִֽׁי׃

‎<span id="016">16</span> ‏אֲדֹנָ֖י עֲלֵיהֶ֣ם יִֽחְי֑וּ וּלְכָל־בָּהֶן֙
חַיֵּ֣י רוּחִ֔י וְתַחֲלִימֵ֖נִי וְהַחֲיֵֽנִי׃

‎<span id="017">17</span> ‏הִנֵּ֥ה לְשָׁל֖וֹם מַר־לִ֣י מָ֑ר וְאַתָּ֞ה
חָשַׁ֤קְתָּ נַפְשִׁי֙ מִשַּׁ֣חַת בְּלִ֔י כִּ֥י הִשְׁלַ֛כְתָּ אַחֲרֵ֥י
גֵוְךָ֖ כָּל־חֲטָאָֽי׃

‎<span id="018">18</span> ‏כִּ֣י לֹ֥א שְׁא֛וֹל תּוֹדֶ֖ךָּ מָ֣וֶת
יְהַלְלֶ֑ךָּ לֹֽא־יְשַׂבְּר֥וּ יֽוֹרְדֵי־ב֖וֹר אֶל־אֲמִתֶּֽךָ׃

‎<span id="019">19</span> ‏חַ֥י חַ֛י ה֥וּא יוֹדֶ֖ךָ כָּמ֣וֹנִי הַיּ֑וֹם
אָ֣ב לְבָנִ֔ים יוֹדִ֖יעַ אֶל־אֲמִתֶּֽךָ׃

‎<span id="020">20</span> ‏יְהוָ֖ה לְהוֹשִׁיעֵ֑נִי וּנְגִנוֹתַ֧י
נְנַגֵּ֛ן כָּל־יְמֵ֥י חַיֵּ֖ינוּ עַל־בֵּ֥ית יְהוָֽה׃

‎<span id="021">21</span> ‏וַיֹּ֣אמֶר יְשַׁעְיָ֔הוּ יִשְׂא֖וּ דְּבֶ֣לֶת
תְּאֵנִ֑ים וְיִמְרְח֥וּ עַֽל־הַשְּׁחִ֖ין וְיֶֽחִי׃

‎<span id="022">22</span> ‏וַיֹּ֥אמֶר חִזְקִיָּ֖הוּ מָ֣ה א֑וֹת כִּ֥י
אֶעֱלֶ֖ה בֵּ֥ית יְהוָֽה׃ ס

1 bayyāmîm hâēm ḥālâ ḥizəqîyâû lāmûṯ wayyāḇwō’ ’ēlāyw
yəš<sup>a</sup>‘əyâû ḇen-’āmwōṣ hannāḇî’ wayyō’mer ’ēlāyw kōh-’āmar
yəhwâ ṣaw ləḇêṯeḵā kî mēṯ ’atâ wəlō’ ṯiḥəyeh:

2 wayyassēḇ ḥizəqîyâû pānāyw ’el-haqqîr wayyiṯəpallēl ’el-yəhwâ:

3 wayyō’mar ’ānnâ yəhwâ zəḵār-nā’ ’ēṯ ’ăšer hiṯəhallaḵətî ləfāneyḵā
be’ĕmeṯ ûḇəlēḇ šālēm wəhaṭṭwōḇ bə‘êneyḵā ‘āśîṯî wayyēḇəḵḵə ḥizəqîyâû
bəḵî ḡāḏwōl: s

4 wayəhî dəḇar-yəhwâ ’el-yəš<sup>a</sup>‘əyâû lē’mōr:

5 hālwōḵə wə’āmarətā ’el-ḥizəqîyâû kōh-’āmar yəhwâ ’ĕlōhê dāwiḏ ’āḇîḵā
šām<sup>a</sup>‘ətî ’eṯ-təfillāṯeḵā rā’îṯî ’eṯ-dimə‘āṯeḵā hinənî ywōsif
‘al-yāmeyḵā ḥămēš ‘eśərēh šānâ:

6 ûmikaf meleḵə-’aššûr ’aṣṣîləḵā wə’ēṯ hā‘îr hazzō’ṯ wəḡannwōṯî
‘al-hā‘îr hazzō’ṯ:

7 wəzeh-lləḵā hā’wōṯ mē’ēṯ yəhwâ ’ăšer y<sup>a</sup>‘ăśeh yəhwâ
’eṯ-hadāḇār hazzeh ’ăšer dibēr:

8 hinənî mēšîḇ ’eṯ-ṣēl hamm<sup>a</sup>‘ălwōṯ ’ăšer yārəḏâ
ḇəm<sup>a</sup>‘ălwōṯ ’āḥāz baššemeš ’ăḥōrannîṯ ‘eśer
m<sup>a</sup>‘ălwōṯ watāšāḇ haššemeš ‘eśer m<sup>a</sup>‘ălwōṯ
bamm<sup>a</sup>‘ălwōṯ ’ăšer yārāḏâ: s

9 miḵətāḇ ləḥizəqîyâû meleḵə-yəhûḏâ b<sup>a</sup>ḥălōṯwō wayəḥî
mēḥāləywō:

10 ’ănî ’āmarətî biḏəmî yāmay ’ēlēḵâ bəš<sup>a</sup>‘ărê šə’wōl
puqqaḏətî yeṯer šənwōṯāy:

11 ’āmarətî lō’-’erə’eh yāh yāh bə’ereṣ h<sup>a</sup>ḥayyîm lō’-’abîṭ
’āḏām ‘wōḏ ‘im-ywōšəḇê ḥāḏel:

12 dwōrî niss<sup>a</sup>‘ wəniḡəlâ minnî kə’ōhel rō‘î qipaḏətî ḵā’ōrēḡ
ḥayyay midallâ yəḇaṣṣə‘ēnî mîywōm ‘aḏ-layəlâ tašəlîmēnî:

13 šiûîṯî ‘aḏ-bōqer kā’ărî kēn yəšabēr kāl-‘aṣəmwōṯāy mîywōm ‘aḏ-layəlâ
tašəlîmēnî:

14 kəsûs ‘āḡûr kēn ’ăṣafəṣēf ’ehəgeh kayywōnâ dallû ‘ênay lammārwōm
’ăḏōnāy ‘āšəqâ-llî ‘ārəḇēnî:

15 mâ-’ăḏabēr wə’āmar-lî wəhû’ ‘āśâ ’edadeh ḵāl-šənwōṯay ‘al-mar nafəšî:

16 ’ăḏōnāy ‘ălêhem yiḥəyû ûləḵāl-bâen ḥayyê rûḥî wəṯ<sup>a</sup>ḥălîmēnî
wəh<sup>a</sup>ḥăyēnî:

17 hinnēh ləšālwōm mar-lî mār wə’atâ ḥāšaqətā nafəšî mišš<sup>a</sup>ḥaṯ
bəlî kî hišəlaḵətā ’<sup>a</sup>ḥărê ḡēwəḵā kāl-ḥăṭā’āy:

18 kî lō’ šə’wōl twōḏeḵḵā māweṯ yəhaləleḵḵā lō’-yəśabərû ywōrəḏê-ḇwōr
’el-’ămiteḵā:

19 ḥay ḥay hû’ ywōḏeḵā kāmwōnî hayywōm ’āḇ ləḇānîm ywōḏî‘a ’el-’ămiteḵā:

20 yəhwâ ləhwōšî‘ēnî ûnəḡinwōṯay nənagēn kāl-yəmê ḥayyênû ‘al-bêṯ yəhwâ:

21 wayyō’mer yəš<sup>a</sup>‘əyâû yiśə’û dəḇeleṯ tə’ēnîm wəyimərəḥû
‘al-haššəḥîn wəyeḥî:

22 wayyō’mer ḥizəqîyâû mâ ’wōṯ kî ’e‘ĕleh bêṯ yəhwâ: s

------------------------------------------------------------------------

[Next: Isaiah (Yisheyah) Chapter 39](isa039.md)
