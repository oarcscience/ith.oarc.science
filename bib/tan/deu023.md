[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu023)  [KJV](../kjv/deu023)  [Sep](../sep/deu023) 
[Vul](../vul/deu023)   
  
[Deuteronomy (Devarim) Index](deu)  
  [Previous](deu022)  [Next](deu024) 

------------------------------------------------------------------------

### Tanach (Hebrew): Deuteronomy (Devarim) Chapter 23

‎<span id="001">1</span> ‏לֹא־יִקַּ֥ח אִ֖ישׁ אֶת־אֵ֣שֶׁת אָבִ֑יו וְלֹ֥א
יְגַלֶּ֖ה כְּנַ֥ף אָבִֽיו׃ ס

‎<span id="002">2</span> ‏לֹֽא־יָבֹ֧א פְצֽוּעַ־דַּכָּ֛א וּכְר֥וּת
שָׁפְכָ֖ה בִּקְהַ֥ל יְהוָֽה׃ ס

‎<span id="003">3</span> ‏לֹא־יָבֹ֥א מַמְזֵ֖ר בִּקְהַ֣ל יְהוָ֑ה גַּ֚ם
דּ֣וֹר עֲשִׂירִ֔י לֹא־יָ֥בֹא ל֖וֹ בִּקְהַ֥ל יְהוָֽה׃ ס

‎<span id="004">4</span> ‏לֹֽא־יָבֹ֧א עַמּוֹנִ֛י וּמוֹאָבִ֖י בִּקְהַ֣ל
יְהוָ֑ה גַּ֚ם דּ֣וֹר עֲשִׂירִ֔י לֹא־יָבֹ֥א לָהֶ֛ם בִּקְהַ֥ל יְהוָ֖ה
עַד־עוֹלָֽם׃

‎<span id="005">5</span> ‏עַל־דְּבַ֞ר אֲשֶׁ֨ר לֹא־קִדְּמ֤וּ אֶתְכֶם֙
בַּלֶּ֣חֶם וּבַמַּ֔יִם בַּדֶּ֖רֶךְ בְּצֵאתְכֶ֣ם מִמִּצְרָ֑יִם וַאֲשֶׁר֩
שָׂכַ֨ר עָלֶ֜יךָ אֶת־בִּלְעָ֣ם בֶּן־בְּע֗וֹר מִפְּת֛וֹר אֲרַ֥ם
נַהֲרַ֖יִם לְקַֽלְלֶֽךָּ׃

‎<span id="006">6</span> ‏וְלֹֽא־אָבָ֞ה יְהוָ֤ה אֱלֹהֶ֙יךָ֙ לִשְׁמֹ֣עַ
אֶל־בִּלְעָ֔ם וַיַּהֲפֹךְ֩ יְהוָ֨ה אֱלֹהֶ֧יךָ לְּךָ֛ אֶת־הַקְּלָלָ֖ה
לִבְרָכָ֑ה כִּ֥י אֲהֵֽבְךָ֖ יְהוָ֥ה אֱלֹהֶֽיךָ׃

‎<span id="007">7</span> ‏לֹא־תִדְרֹ֥שׁ שְׁלֹמָ֖ם וְטֹבָתָ֑ם
כָּל־יָמֶ֖יךָ לְעוֹלָֽם׃ ס

‎<span id="008">8</span> ‏לֹֽא־תְתַעֵ֣ב אֲדֹמִ֔י כִּ֥י אָחִ֖יךָ ה֑וּא
סלֹא־תְתַעֵ֣ב מִצְרִ֔י כִּי־גֵ֖ר הָיִ֥יתָ בְאַרְצֽוֹ׃

‎<span id="009">9</span> ‏בָּנִ֛ים אֲשֶׁר־יִוָּלְד֥וּ לָהֶ֖ם דּ֣וֹר
שְׁלִישִׁ֑י יָבֹ֥א לָהֶ֖ם בִּקְהַ֥ל יְהוָֽה׃ ס

‎<span id="010">10</span> ‏כִּֽי־תֵצֵ֥א מַחֲנֶ֖ה עַל־אֹיְבֶ֑יךָ
וְנִ֨שְׁמַרְתָּ֔ מִכֹּ֖ל דָּבָ֥ר רָֽע׃

‎<span id="011">11</span> ‏כִּֽי־יִהְיֶ֤ה בְךָ֙ אִ֔ישׁ אֲשֶׁ֛ר
לֹא־יִהְיֶ֥ה טָה֖וֹר מִקְּרֵה־לָ֑יְלָה וְיָצָא֙ אֶל־מִח֣וּץ לַֽמַּחֲנֶ֔ה
לֹ֥א יָבֹ֖א אֶל־תּ֥וֹךְ הַֽמַּחֲנֶֽה׃

‎<span id="012">12</span> ‏וְהָיָ֥ה לִפְנֽוֹת־עֶ֖רֶב יִרְחַ֣ץ בַּמָּ֑יִם
וּכְבֹ֣א הַשֶּׁ֔מֶשׁ יָבֹ֖א אֶל־תּ֥וֹךְ הַֽמַּחֲנֶה׃<sup>1</sup>

‎<span id="013">13</span> ‏וְיָד֙ תִּהְיֶ֣ה לְךָ֔ מִח֖וּץ לַֽמַּחֲנֶ֑ה
וְיָצָ֥אתָ שָׁ֖מָּה חֽוּץ׃

‎<span id="014">14</span> ‏וְיָתֵ֛ד תִּהְיֶ֥ה לְךָ֖ עַל־אֲזֵנֶ֑ךָ
וְהָיָה֙ בְּשִׁבְתְּךָ֣ ח֔וּץ וְחָפַרְתָּ֣ה בָ֔הּ וְשַׁבְתָּ֖
וְכִסִּ֥יתָ אֶת־צֵאָתֶֽךָ׃

‎<span id="015">15</span> ‏כִּי֩ יְהוָ֨ה אֱלֹהֶ֜יךָ מִתְהַלֵּ֣ךְ׀
בְּקֶ֣רֶב מַחֲנֶ֗ךָ לְהַצִּֽילְךָ֙<sup>3</sup> וְלָתֵ֤ת אֹיְבֶ֙יךָ֙
לְפָנֶ֔יךָ וְהָיָ֥ה מַחֲנֶ֖יךָ קָד֑וֹשׁ וְלֹֽא־יִרְאֶ֤ה בְךָ֙ עֶרְוַ֣ת
דָּבָ֔ר וְשָׁ֖ב מֵאַחֲרֶֽיךָ׃ ס

‎<span id="016">16</span> ‏לֹא־תַסְגִּ֥יר עֶ֖בֶד אֶל־אֲדֹנָ֑יו
אֲשֶׁר־יִנָּצֵ֥ל אֵלֶ֖יךָ מֵעִ֥ם אֲדֹנָֽיו׃

‎<span id="017">17</span> ‏עִמְּךָ֞ יֵשֵׁ֣ב בְּקִרְבְּךָ֗ בַּמָּק֧וֹם
אֲשֶׁר־יִבְחַ֛ר בְּאַחַ֥ד שְׁעָרֶ֖יךָ בַּטּ֣וֹב ל֑וֹ לֹ֖א תּוֹנֶֽנּוּ׃ ס

‎<span id="018">18</span> ‏לֹא־תִהְיֶ֥ה קְדֵשָׁ֖ה מִבְּנ֣וֹת יִשְׂרָאֵ֑ל
וְלֹֽא־יִהְיֶ֥ה קָדֵ֖שׁ מִבְּנֵ֥י יִשְׂרָאֵל׃<sup>1</sup>

‎<span id="019">19</span> ‏לֹא־תָבִיא֩ אֶתְנַ֨ן זוֹנָ֜ה וּמְחִ֣יר
כֶּ֗לֶב בֵּ֛ית יְהוָ֥ה אֱלֹהֶ֖יךָ לְכָל־נֶ֑דֶר כִּ֧י תוֹעֲבַ֛ת יְהוָ֥ה
אֱלֹהֶ֖יךָ גַּם־שְׁנֵיהֶֽם׃

‎<span id="020">20</span> ‏לֹא־תַשִּׁ֣יךְ לְאָחִ֔יךָ נֶ֥שֶׁךְ כֶּ֖סֶף
נֶ֣שֶׁךְ אֹ֑כֶל נֶ֕שֶׁךְ כָּל־דָּבָ֖ר אֲשֶׁ֥ר יִשָּֽׁךְ׃

‎<span id="021">21</span> ‏לַנָּכְרִ֣י תַשִּׁ֔יךְ וּלְאָחִ֖יךָ לֹ֣א
תַשִּׁ֑יךְ לְמַ֨עַן יְבָרֶכְךָ֜ יְהוָ֣ה אֱלֹהֶ֗יךָ בְּכֹל֙ מִשְׁלַ֣ח
יָדֶ֔ךָ עַל־הָאָ֕רֶץ אֲשֶׁר־אַתָּ֥ה בָא־שָׁ֖מָּה לְרִשְׁתָּֽהּ׃ ס

‎<span id="022">22</span> ‏כִּֽי־תִדֹּ֥ר נֶ֙דֶר֙ לַיהוָ֣ה אֱלֹהֶ֔יךָ
לֹ֥א תְאַחֵ֖ר לְשַׁלְּמ֑וֹ כִּֽי־דָּרֹ֨שׁ יִדְרְשֶׁ֜נּוּ יְהוָ֤ה
אֱלֹהֶ֙יךָ֙ מֵֽעִמָּ֔ךְ וְהָיָ֥ה בְךָ֖ חֵֽטְא׃

‎<span id="023">23</span> ‏וְכִ֥י תֶחְדַּ֖ל לִנְדֹּ֑ר לֹֽא־יִהְיֶ֥ה
בְךָ֖ חֵֽטְא׃

‎<span id="024">24</span> ‏מוֹצָ֥א שְׂפָתֶ֖יךָ תִּשְׁמֹ֣ר וְעָשִׂ֑יתָ
כַּאֲשֶׁ֨ר נָדַ֜רְתָּ לַיהוָ֤ה אֱלֹהֶ֙יךָ֙ נְדָבָ֔ה אֲשֶׁ֥ר דִּבַּ֖רְתָּ
בְּפִֽיךָ׃ ס

‎<span id="025">25</span> ‏כִּ֤י תָבֹא֙ בְּכֶ֣רֶם רֵעֶ֔ךָ וְאָכַלְתָּ֧
עֲנָבִ֛ים כְּנַפְשְׁךָ֖ שָׂבְעֶ֑ךָ וְאֶֽל־כֶּלְיְךָ֖ לֹ֥א תִתֵּֽן׃ ס

‎<span id="026">26</span> ‏כִּ֤י תָבֹא֙ בְּקָמַ֣ת רֵעֶ֔ךָ וְקָטַפְתָּ֥
מְלִילֹ֖ת בְּיָדֶ֑ךָ וְחֶרְמֵשׁ֙ לֹ֣א תָנִ֔יף עַ֖ל קָמַ֥ת רֵעֶֽךָ׃ ס

1 lō’-yiqq<sup>a</sup>ḥ ’îš ’eṯ-’ēšeṯ ’āḇîw wəlō’ yəḡalleh kənaf ’āḇîw:
s

2 lō’-yāḇō’ fəṣû‘a-dakā’ ûḵərûṯ šāfəḵâ biqəhal yəhwâ: s

3 lō’-yāḇō’ maməzēr biqəhal yəhwâ gam dwōr ‘ăśîrî lō’-yāḇō’ lwō biqəhal
yəhwâ: s

4 lō’-yāḇō’ ‘ammwōnî ûmwō’āḇî biqəhal yəhwâ gam dwōr ‘ăśîrî lō’-yāḇō’
lâem biqəhal yəhwâ ‘aḏ-‘wōlām:

5 ‘al-dəḇar ’ăšer lō’-qidəmû ’eṯəḵem balleḥem ûḇammayim badereḵə
bəṣē’ṯəḵem mimmiṣərāyim wa’ăšer śāḵar ‘āleyḵā ’eṯ-bilə‘ām ben-bə‘wōr
mipəṯwōr ’ăram nahărayim ləqaləleḵḵā:

6 wəlō’-’āḇâ yəhwâ ’ĕlōheyḵā lišəmō‘a ’el-bilə‘ām wayyahăfōḵə yəhwâ
’ĕlōheyḵā lləḵā ’eṯ-haqqəlālâ liḇərāḵâ kî ’ăhēḇəḵā yəhwâ ’ĕlōheyḵā:

7 lō’-ṯiḏərōš šəlōmām wəṭōḇāṯām kāl-yāmeyḵā lə‘wōlām: s

8 lō’-ṯəṯ<sup>a</sup>‘ēḇ ’ăḏōmî kî ’āḥîḵā hû’ slō’-ṯəṯ<sup>a</sup>‘ēḇ
miṣərî kî-ḡēr hāyîṯā ḇə’arəṣwō:

9 bānîm ’ăšer-yiûāləḏû lâem dwōr šəlîšî yāḇō’ lâem biqəhal yəhwâ: s

10 kî-ṯēṣē’ m<sup>a</sup>ḥăneh ‘al-’ōyəḇeyḵā wənišəmarətā mikōl dāḇār
rā‘:

11 kî-yihəyeh ḇəḵā ’îš ’ăšer lō’-yihəyeh ṭâwōr miqqərēh-lāyəlâ wəyāṣā’
’el-miḥûṣ lamm<sup>a</sup>ḥăneh lō’ yāḇō’ ’el-twōḵə
hamm<sup>a</sup>ḥăneh:

12 wəhāyâ lifənwōṯ-‘ereḇ yirəḥaṣ bammāyim ûḵəḇō’ haššemeš yāḇō’
’el-twōḵə hamm<sup>a</sup>ḥăneh:<sup>1</sup>

13 wəyāḏ tihəyeh ləḵā miḥûṣ lamm<sup>a</sup>ḥăneh wəyāṣā’ṯā šāmmâ ḥûṣ:

14 wəyāṯēḏ tihəyeh ləḵā ‘al-’ăzēneḵā wəhāyâ bəšiḇətəḵā ḥûṣ wəḥāfarətâ
ḇāh wəšaḇətā wəḵissîṯā ’eṯ-ṣē’āṯeḵā:

15 kî yəhwâ ’ĕlōheyḵā miṯəhallēḵə\| bəqereḇ m<sup>a</sup>ḥăneḵā
ləhaṣṣîləḵā<sup>3</sup> wəlāṯēṯ ’ōyəḇeyḵā ləfāneyḵā wəhāyâ
m<sup>a</sup>ḥăneyḵā qāḏwōš wəlō’-yirə’eh ḇəḵā ‘erəwaṯ dāḇār wəšāḇ
mē’<sup>a</sup>ḥăreyḵā: s

16 lō’-ṯasəgîr ‘eḇeḏ ’el-’ăḏōnāyw ’ăšer-yinnāṣēl ’ēleyḵā mē‘im ’ăḏōnāyw:

17 ‘imməḵā yēšēḇ bəqirəbəḵā bammāqwōm ’ăšer-yiḇəḥar bə’<sup>a</sup>ḥaḏ
šə‘āreyḵā baṭṭwōḇ lwō lō’ twōnennû: s

18 lō’-ṯihəyeh qəḏēšâ mibənwōṯ yiśərā’ēl wəlō’-yihəyeh qāḏēš mibənê
yiśərā’ēl:<sup>1</sup>

19 lō’-ṯāḇî’ ’eṯənan zwōnâ ûməḥîr keleḇ bêṯ yəhwâ ’ĕlōheyḵā ləḵāl-neḏer
kî ṯwō‘ăḇaṯ yəhwâ ’ĕlōheyḵā gam-šənêhem:

20 lō’-ṯaššîḵə lə’āḥîḵā nešeḵə kesef nešeḵə ’ōḵel nešeḵə kāl-dāḇār ’ăšer
yiššāḵə:

21 lannāḵərî ṯaššîḵə ûlə’āḥîḵā lō’ ṯaššîḵə ləm<sup>a</sup>‘an yəḇāreḵəḵā
yəhwâ ’ĕlōheyḵā bəḵōl mišəl<sup>a</sup>ḥ yāḏeḵā ‘al-hā’āreṣ ’ăšer-’atâ
ḇā’-šāmmâ lərišətāh: s

22 kî-ṯidōr neḏer layhwâ ’ĕlōheyḵā lō’ ṯə’<sup>a</sup>ḥēr ləšalləmwō
kî-dārōš yiḏərəšennû yəhwâ ’ĕlōheyḵā mē‘immāḵə wəhāyâ ḇəḵā ḥēṭə’:

23 wəḵî ṯeḥədal linədōr lō’-yihəyeh ḇəḵā ḥēṭə’:

24 mwōṣā’ śəfāṯeyḵā tišəmōr wə‘āśîṯā ka’ăšer nāḏarətā layhwâ ’ĕlōheyḵā
nəḏāḇâ ’ăšer dibarətā bəfîḵā: s

25 kî ṯāḇō’ bəḵerem rē‘eḵā wə’āḵalətā ‘ănāḇîm kənafəšəḵā śāḇə‘eḵā
wə’el-keləyəḵā lō’ ṯitēn: s

26 kî ṯāḇō’ bəqāmaṯ rē‘eḵā wəqāṭafətā məlîlōṯ bəyāḏeḵā wəḥerəmēš lō’
ṯānîf ‘al qāmaṯ rē‘eḵā: s

------------------------------------------------------------------------

[Next: Deuteronomy (Devarim) Chapter 24](deu024)
