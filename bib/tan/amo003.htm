<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Amos: Amos Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/amo003.htm">Polyglot</A>&nbsp;
<A HREF="../kjv/amo003.htm">KJV</A>&nbsp;
<A HREF="../sep/amo003.htm">Sep</A>&nbsp;
<A HREF="../vul/amo003.htm">Vul</A>&nbsp;

<BR>
<BR><A HREF="amo.htm">Amos Index</A><BR>
&nbsp;
<A HREF="amo002.htm">Previous</A>&nbsp;
<A HREF="amo004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Amos Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁמְע֞וּ אֶת־הַדָּבָ֣ר הַזֶּ֗ה אֲשֶׁ֨ר דִּבֶּ֧ר יְהוָ֛ה עֲלֵיכֶ֖ם בְּנֵ֣י יִשְׂרָאֵ֑ל עַ֚ל כָּל־הַמִּשְׁפָּחָ֔ה אֲשֶׁ֧ר הֶעֱלֵ֛יתִי מֵאֶ֥רֶץ מִצְרַ֖יִם לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;רַ֚ק אֶתְכֶ֣ם יָדַ֔עְתִּי מִכֹּ֖ל מִשְׁפְּח֣וֹת הָאֲדָמָ֑ה עַל־כֵּן֙ אֶפְקֹ֣ד עֲלֵיכֶ֔ם אֵ֖ת כָּל־עֲוֹנֹֽתֵיכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הֲיֵלְכ֥וּ שְׁנַ֖יִם יַחְדָּ֑ו בִּלְתִּ֖י אִם־נוֹעָֽדוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הֲיִשְׁאַ֤ג אַרְיֵה֙ בַּיַּ֔עַר וְטֶ֖רֶף אֵ֣ין ל֑וֹ הֲיִתֵּ֨ן כְּפִ֤יר קוֹלוֹ֙ מִמְּעֹ֣נָת֔וֹ בִּלְתִּ֖י אִם־לָכָֽד׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הֲתִפֹּ֤ל צִפּוֹר֙ עַל־פַּ֣ח הָאָ֔רֶץ וּמוֹקֵ֖שׁ אֵ֣ין לָ֑הּ הֲיַֽעֲלֶה־פַּח֙ מִן־הָ֣אֲדָמָ֔ה וְלָכ֖וֹד לֹ֥א יִלְכּֽוֹד׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אִם־יִתָּקַ֤ע שׁוֹפָר֙ בְּעִ֔יר וְעָ֖ם לֹ֣א יֶחֱרָ֑דוּ אִם־תִּהְיֶ֤ה רָעָה֙ בְּעִ֔יר וַיהוָ֖ה לֹ֥א עָשָֽׂה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֣י לֹ֧א יַעֲשֶׂ֛ה אֲדֹנָ֥י יְהוִ֖ה דָּבָ֑ר כִּ֚י אִם־גָּלָ֣ה סוֹד֔וֹ אֶל־עֲבָדָ֖יו הַנְּבִיאִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אַרְיֵ֥ה שָׁאָ֖ג מִ֣י לֹ֣א יִירָ֑א אֲדֹנָ֤י יְהוִה֙ דִּבֶּ֔ר מִ֖י לֹ֥א יִנָּבֵֽא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הַשְׁמִ֙יעוּ֙ עַל־אַרְמְנ֣וֹת בְּאַשְׁדּ֔וֹד וְעַֽל־אַרְמְנ֖וֹת בְּאֶ֣רֶץ מִצְרָ֑יִם וְאִמְר֗וּ הֵאָֽסְפוּ֙ עַל־הָרֵ֣י שֹׁמְר֔וֹן וּרְא֞וּ מְהוּמֹ֤ת רַבּוֹת֙ בְּתוֹכָ֔הּ וַעֲשׁוּקִ֖ים בְּקִרְבָּֽהּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְלֹֽא־יָדְע֥וּ עֲשׂוֹת־נְכֹחָ֖ה נְאֻם־יְהוָ֑ה הָאֽוֹצְרִ֛ים חָמָ֥ס וָשֹׁ֖ד בְּאַרְמְנֽוֹתֵיהֶֽם׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לָכֵ֗ן כֹּ֤ה אָמַר֙ אֲדֹנָ֣י יְהוִ֔ה צַ֖ר וּסְבִ֣יב הָאָ֑רֶץ וְהוֹרִ֤ד מִמֵּךְ֙ עֻזֵּ֔ךְ וְנָבֹ֖זּוּ אַרְמְנוֹתָֽיִךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כֹּה֮ אָמַ֣ר יְהוָה֒ כַּאֲשֶׁר֩ יַצִּ֨יל הָרֹעֶ֜ה מִפִּ֧י הָאֲרִ֛י שְׁתֵּ֥י כְרָעַ֖יִם א֣וֹ בְדַל־אֹ֑זֶן כֵּ֣ן יִנָּצְל֞וּ בְּנֵ֣י יִשְׂרָאֵ֗ל הַיֹּֽשְׁבִים֙ בְּשֹׁ֣מְר֔וֹן בִּפְאַ֥ת מִטָּ֖ה וּבִדְמֶ֥שֶׁק עָֽרֶשׂ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;שִׁמְע֥וּ וְהָעִ֖ידוּ בְּבֵ֣ית יַֽעֲקֹ֑ב נְאֻם־אֲדֹנָ֥י יְהוִ֖ה אֱלֹהֵ֥י הַצְּבָאֽוֹת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֗י בְּי֛וֹם פָּקְדִ֥י פִשְׁעֵֽי־יִשְׂרָאֵ֖ל עָלָ֑יו וּפָֽקַדְתִּי֙ עַל־מִזְבְּח֣וֹת בֵּֽית־אֵ֔ל וְנִגְדְּעוּ֙ קַרְנ֣וֹת הַמִּזְבֵּ֔חַ וְנָפְל֖וּ לָאָֽרֶץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהִכֵּיתִ֥י בֵית־הַחֹ֖רֶף עַל־בֵּ֣ית הַקָּ֑יִץ וְאָבְד֞וּ בָּתֵּ֣י הַשֵּׁ֗ן וְסָפ֛וּ בָּתִּ֥ים רַבִּ֖ים נְאֻם־יְהוָֽה׃ ס</P>
</TD>
<TD WIDTH="50%">
<P>1&nbsp;&#353;im&#601;&#8216;&ucirc; &#8217;e&#x1E6F;-had&#257;&#x1E07;&#257;r hazzeh &#8217;&#259;&#353;er diber y&#601;hw&acirc; &#8216;&#259;l&ecirc;&#x1E35;em b&#601;n&ecirc; yi&#347;&#601;r&#257;&#8217;&#275;l &#8216;al k&#257;l-hammi&#353;&#601;p&#257;&#x1E25;&acirc; &#8217;&#259;&#353;er he&#8216;&#277;l&ecirc;&#x1E6F;&icirc; m&#275;&#8217;ere&#x1E63; mi&#x1E63;&#601;rayim l&#275;&#8217;m&#333;r: </P>
<P>2&nbsp;raq &#8217;e&#x1E6F;&#601;&#x1E35;em y&#257;&#x1E0F;<sup>a</sup>&#8216;&#601;t&icirc; mik&#333;l mi&#353;&#601;p&#601;&#x1E25;w&#333;&#x1E6F; h&#257;&#8217;&#259;&#x1E0F;&#257;m&acirc; &#8216;al-k&#275;n &#8217;ef&#601;q&#333;&#x1E0F; &#8216;&#259;l&ecirc;&#x1E35;em &#8217;&#275;&#x1E6F; k&#257;l-&#8216;&#259;w&#333;n&#333;&#x1E6F;&ecirc;&#x1E35;em: </P>
<P>3&nbsp;h&#259;y&#275;l&#601;&#x1E35;&ucirc; &#353;&#601;nayim y<sup>a</sup>&#x1E25;&#601;d&#257;w bil&#601;t&icirc; &#8217;im-nw&#333;&#8216;&#257;&#x1E0F;&ucirc;: </P>
<P>4&nbsp;h&#259;yi&#353;&#601;&#8217;a&#x1E21; &#8217;ar&#601;y&#275;h bayy<sup>a</sup>&#8216;ar w&#601;&#x1E6D;eref &#8217;&ecirc;n lw&#333; h&#259;yit&#275;n k&#601;f&icirc;r qw&#333;lw&#333; mimm&#601;&#8216;&#333;n&#257;&#x1E6F;w&#333; bil&#601;t&icirc; &#8217;im-l&#257;&#x1E35;&#257;&#x1E0F;: </P>
<P>5&nbsp;h&#259;&#x1E6F;ip&#333;l &#x1E63;ipw&#333;r &#8216;al-p<sup>a</sup>&#x1E25; h&#257;&#8217;&#257;re&#x1E63; &ucirc;mw&#333;q&#275;&#353; &#8217;&ecirc;n l&#257;h h&#259;y<sup>a</sup>&#8216;&#259;leh-p<sup>a</sup>&#x1E25; min-h&#257;&#8217;&#259;&#x1E0F;&#257;m&acirc; w&#601;l&#257;&#x1E35;w&#333;&#x1E0F; l&#333;&#8217; yil&#601;kw&#333;&#x1E0F;: </P>
<P>6&nbsp;&#8217;im-yit&#257;q<sup>a</sup>&#8216; &#353;w&#333;f&#257;r b&#601;&#8216;&icirc;r w&#601;&#8216;&#257;m l&#333;&#8217; ye&#x1E25;&#277;r&#257;&#x1E0F;&ucirc; &#8217;im-tih&#601;yeh r&#257;&#8216;&acirc; b&#601;&#8216;&icirc;r wayhw&acirc; l&#333;&#8217; &#8216;&#257;&#347;&acirc;: </P>
<P>7&nbsp;k&icirc; l&#333;&#8217; y<sup>a</sup>&#8216;&#259;&#347;eh &#8217;&#259;&#x1E0F;&#333;n&#257;y y&#601;hwih d&#257;&#x1E07;&#257;r k&icirc; &#8217;im-g&#257;l&acirc; sw&#333;&#x1E0F;w&#333; &#8217;el-&#8216;&#259;&#x1E07;&#257;&#x1E0F;&#257;yw hann&#601;&#x1E07;&icirc;&#8217;&icirc;m: </P>
<P>8&nbsp;&#8217;ar&#601;y&#275;h &#353;&#257;&#8217;&#257;&#x1E21; m&icirc; l&#333;&#8217; y&icirc;r&#257;&#8217; &#8217;&#259;&#x1E0F;&#333;n&#257;y y&#601;hwih diber m&icirc; l&#333;&#8217; yinn&#257;&#x1E07;&#275;&#8217;: </P>
<P>9&nbsp;ha&#353;&#601;m&icirc;&#8216;&ucirc; &#8216;al-&#8217;ar&#601;m&#601;nw&#333;&#x1E6F; b&#601;&#8217;a&#353;&#601;dw&#333;&#x1E0F; w&#601;&#8216;al-&#8217;ar&#601;m&#601;nw&#333;&#x1E6F; b&#601;&#8217;ere&#x1E63; mi&#x1E63;&#601;r&#257;yim w&#601;&#8217;im&#601;r&ucirc; h&#275;&#8217;&#257;s&#601;f&ucirc; &#8216;al-h&#257;r&ecirc; &#353;&#333;m&#601;rw&#333;n &ucirc;r&#601;&#8217;&ucirc; m&#601;h&ucirc;m&#333;&#x1E6F; rabw&#333;&#x1E6F; b&#601;&#x1E6F;w&#333;&#x1E35;&#257;h w<sup>a</sup>&#8216;&#259;&#353;&ucirc;q&icirc;m b&#601;qir&#601;b&#257;h: </P>
<P>10&nbsp;w&#601;l&#333;&#8217;-y&#257;&#x1E0F;&#601;&#8216;&ucirc; &#8216;&#259;&#347;w&#333;&#x1E6F;-n&#601;&#x1E35;&#333;&#x1E25;&acirc; n&#601;&#8217;um-y&#601;hw&acirc; h&#257;&#8217;w&#333;&#x1E63;&#601;r&icirc;m &#x1E25;&#257;m&#257;s w&#257;&#353;&#333;&#x1E0F; b&#601;&#8217;ar&#601;m&#601;nw&#333;&#x1E6F;&ecirc;hem: f</P>
<P>11&nbsp;l&#257;&#x1E35;&#275;n k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#x1E63;ar &ucirc;s&#601;&#x1E07;&icirc;&#x1E07; h&#257;&#8217;&#257;re&#x1E63; w&#601;hw&#333;ri&#x1E0F; mimm&#275;&#x1E35;&#601; &#8216;uzz&#275;&#x1E35;&#601; w&#601;n&#257;&#x1E07;&#333;zz&ucirc; &#8217;ar&#601;m&#601;nw&#333;&#x1E6F;&#257;yi&#x1E35;&#601;: </P>
<P>12&nbsp;k&#333;h &#8217;&#257;mar y&#601;hw&acirc; ka&#8217;&#259;&#353;er ya&#x1E63;&#x1E63;&icirc;l h&#257;r&#333;&#8216;eh mip&icirc; h&#257;&#8217;&#259;r&icirc; &#353;&#601;t&ecirc; &#x1E35;&#601;r&#257;&#8216;ayim &#8217;w&#333; &#x1E07;&#601;&#x1E0F;al-&#8217;&#333;zen k&#275;n yinn&#257;&#x1E63;&#601;l&ucirc; b&#601;n&ecirc; yi&#347;&#601;r&#257;&#8217;&#275;l hayy&#333;&#353;&#601;&#x1E07;&icirc;m b&#601;&#353;&#333;m&#601;rw&#333;n bif&#601;&#8217;a&#x1E6F; mi&#x1E6D;&#x1E6D;&acirc; &ucirc;&#x1E07;i&#x1E0F;&#601;me&#353;eq &#8216;&#257;re&#347;: </P>
<P>13&nbsp;&#353;im&#601;&#8216;&ucirc; w&#601;h&#257;&#8216;&icirc;&#x1E0F;&ucirc; b&#601;&#x1E07;&ecirc;&#x1E6F; y<sup>a</sup>&#8216;&#259;q&#333;&#x1E07; n&#601;&#8217;um-&#8217;&#259;&#x1E0F;&#333;n&#257;y y&#601;hwih &#8217;&#277;l&#333;h&ecirc; ha&#x1E63;&#x1E63;&#601;&#x1E07;&#257;&#8217;w&#333;&#x1E6F;: </P>
<P>14&nbsp;k&icirc; b&#601;yw&#333;m p&#257;q&#601;&#x1E0F;&icirc; fi&#353;&#601;&#8216;&ecirc;-yi&#347;&#601;r&#257;&#8217;&#275;l &#8216;&#257;l&#257;yw &ucirc;f&#257;qa&#x1E0F;&#601;t&icirc; &#8216;al-miz&#601;b&#601;&#x1E25;w&#333;&#x1E6F; b&ecirc;&#x1E6F;-&#8217;&#275;l w&#601;ni&#x1E21;&#601;d&#601;&#8216;&ucirc; qar&#601;nw&#333;&#x1E6F; hammiz&#601;b&#275;&#x1E25;a w&#601;n&#257;f&#601;l&ucirc; l&#257;&#8217;&#257;re&#x1E63;: </P>
<P>15&nbsp;w&#601;hik&ecirc;&#x1E6F;&icirc; &#x1E07;&ecirc;&#x1E6F;-h<sup>a</sup>&#x1E25;&#333;ref &#8216;al-b&ecirc;&#x1E6F; haqq&#257;yi&#x1E63; w&#601;&#8217;&#257;&#x1E07;&#601;&#x1E0F;&ucirc; b&#257;t&ecirc; ha&#353;&#353;&#275;n w&#601;s&#257;f&ucirc; b&#257;t&icirc;m rab&icirc;m n&#601;&#8217;um-y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="amo004.htm">Next: Amos Chapter 4</A></CENTER>
</BODY>
</HTML>
