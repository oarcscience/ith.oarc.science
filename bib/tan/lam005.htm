<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Lamentations (Eichah): Lamentations (Eichah) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lam005.htm">Polyglot</A>&nbsp;
<A HREF="../kjv/lam005.htm">KJV</A>&nbsp;
<A HREF="../sep/lam005.htm">Sep</A>&nbsp;
<A HREF="../vul/lam005.htm">Vul</A>&nbsp;

<BR>
<BR><A HREF="lam.htm">Lamentations (Eichah) Index</A><BR>
&nbsp;
<A HREF="lam004.htm">Previous</A>&nbsp;
<A HREF="ecc001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Lamentations (Eichah) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;זְכֹ֤ר יְהוָה֙ מֶֽה־הָ֣יָה לָ֔נוּ <font color="brown">הביט</font> <font color="blue">הַבִּ֖יטָה</font> וּרְאֵ֥ה אֶת־חֶרְפָּתֵֽנוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;נַחֲלָתֵ֙נוּ֙ נֶֽהֶפְכָ֣ה לְזָרִ֔ים בָּתֵּ֖ינוּ לְנָכְרִֽים׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יְתוֹמִ֤ים הָיִ֙ינוּ֙ <font color="brown">אין</font> <font color="blue">וְאֵ֣ין</font> אָ֔ב אִמֹּתֵ֖ינוּ כְּאַלְמָנֽוֹת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מֵימֵ֙ינוּ֙ בְּכֶ֣סֶף שָׁתִ֔ינוּ עֵצֵ֖ינוּ בִּמְחִ֥יר יָבֹֽאוּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַ֤ל צַוָּארֵ֙נוּ֙ נִרְדָּ֔פְנוּ יָגַ֖עְנוּ <font color="brown">לא</font> <font color="blue">וְלֹ֥א</font> הֽוּנַֽח־לָֽנוּ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מִצְרַ֙יִם֙ נָתַ֣נּוּ יָ֔ד אַשּׁ֖וּר לִשְׂבֹּ֥עַֽ לָֽחֶם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֲבֹתֵ֤ינוּ חָֽטְאוּ֙ <font color="brown">אינם</font> <font color="blue">וְאֵינָ֔ם</font> <font color="brown">אנחנו</font> <font color="blue">וַאֲנַ֖חְנוּ</font> עֲוֹנֹתֵיהֶ֥ם סָבָֽלְנוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עֲבָדִים֙ מָ֣שְׁלוּ בָ֔נוּ פֹּרֵ֖ק אֵ֥ין מִיָּדָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בְּנַפְשֵׁ֙נוּ֙ נָבִ֣יא לַחְמֵ֔נוּ מִפְּנֵ֖י חֶ֥רֶב הַמִּדְבָּֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עוֹרֵ֙נוּ֙ כְּתַנּ֣וּר נִכְמָ֔רוּ מִפְּנֵ֖י זַלְעֲפ֥וֹת רָעָֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;נָשִׁים֙ בְּצִיּ֣וֹן עִנּ֔וּ בְּתֻלֹ֖ת בְּעָרֵ֥י יְהוּדָֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;שָׂרִים֙ בְּיָדָ֣ם נִתְל֔וּ פְּנֵ֥י זְקֵנִ֖ים לֹ֥א נֶהְדָּֽרוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בַּחוּרִים֙ טְח֣וֹן נָשָׂ֔אוּ וּנְעָרִ֖ים בָּעֵ֥ץ כָּשָֽׁלוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;זְקֵנִים֙ מִשַּׁ֣עַר שָׁבָ֔תוּ בַּחוּרִ֖ים מִנְּגִינָתָֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;שָׁבַת֙ מְשׂ֣וֹשׂ לִבֵּ֔נוּ נֶהְפַּ֥ךְ לְאֵ֖בֶל מְחֹלֵֽנוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;נָֽפְלָה֙ עֲטֶ֣רֶת רֹאשֵׁ֔נוּ אֽוֹי־נָ֥א לָ֖נוּ כִּ֥י חָטָֽאנוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;עַל־זֶ֗ה הָיָ֤ה דָוֶה֙ לִבֵּ֔נוּ עַל־אֵ֖לֶּה חָשְׁכ֥וּ עֵינֵֽינוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;עַ֤ל הַר־צִיּוֹן֙ שֶׁשָּׁמֵ֔ם שׁוּעָלִ֖ים הִלְּכוּ־בֽוֹ׃ פ</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אַתָּ֤ה יְהוָה֙ לְעוֹלָ֣ם תֵּשֵׁ֔ב כִּסְאֲךָ֖ לְדֹ֥ר וָדֽוֹר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לָ֤מָּה לָנֶ֙צַח֙ תִּשְׁכָּחֵ֔נוּ תַּֽעַזְבֵ֖נוּ לְאֹ֥רֶךְ יָמִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;הֲשִׁיבֵ֨נוּ יְהוָ֤ה׀ אֵלֶ֙יךָ֙ <font color="brown">ונשוב</font> <font color="blue">וְֽנָשׁ֔וּבָה</font> חַדֵּ֥שׁ יָמֵ֖ינוּ כְּקֶֽדֶם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֚י אִם־מָאֹ֣ס מְאַסְתָּ֔נוּ קָצַ֥פְתָּ עָלֵ֖ינוּ עַד־מְאֹֽד׃ </P>
<P></P>
</TD>
<TD WIDTH="50%">
<P>1&nbsp;z&#601;&#x1E35;&#333;r y&#601;hw&acirc; meh-h&#257;y&acirc; l&#257;n&ucirc; <font color="brown">hab&ecirc;&#x1E6D;</font> <font color="blue">hab&icirc;&#x1E6D;&acirc;</font> &ucirc;r&#601;&#8217;&#275;h &#8217;e&#x1E6F;-&#x1E25;er&#601;p&#257;&#x1E6F;&#275;n&ucirc;: </P>
<P>2&nbsp;n<sup>a</sup>&#x1E25;&#259;l&#257;&#x1E6F;&#275;n&ucirc; nehef&#601;&#x1E35;&acirc; l&#601;z&#257;r&icirc;m b&#257;t&ecirc;n&ucirc; l&#601;n&#257;&#x1E35;&#601;r&icirc;m: </P>
<P>3&nbsp;y&#601;&#x1E6F;w&#333;m&icirc;m h&#257;y&icirc;n&ucirc; <font color="brown">&#8217;&ecirc;n</font> <font color="blue">w&#601;&#8217;&ecirc;n</font> &#8217;&#257;&#x1E07; &#8217;imm&#333;&#x1E6F;&ecirc;n&ucirc; k&#601;&#8217;al&#601;m&#257;nw&#333;&#x1E6F;: </P>
<P>4&nbsp;m&ecirc;m&ecirc;n&ucirc; b&#601;&#x1E35;esef &#353;&#257;&#x1E6F;&icirc;n&ucirc; &#8216;&#275;&#x1E63;&ecirc;n&ucirc; bim&#601;&#x1E25;&icirc;r y&#257;&#x1E07;&#333;&#8217;&ucirc;: </P>
<P>5&nbsp;&#8216;al &#x1E63;a&ucirc;&#257;&#8217;r&#275;n&ucirc; nir&#601;d&#257;f&#601;n&ucirc; y&#257;&#x1E21;<sup>a</sup>&#8216;&#601;n&ucirc; <font color="brown">l&#333;&#8217;</font> <font color="blue">w&#601;l&#333;&#8217;</font> h&ucirc;n<sup>a</sup>&#x1E25;-l&#257;n&ucirc;: </P>
<P>6&nbsp;mi&#x1E63;&#601;rayim n&#257;&#x1E6F;ann&ucirc; y&#257;&#x1E0F; &#8217;a&#353;&#353;&ucirc;r li&#347;&#601;b&#333;&#8216;a l&#257;&#x1E25;em: </P>
<P>7&nbsp;&#8217;&#259;&#x1E07;&#333;&#x1E6F;&ecirc;n&ucirc; &#x1E25;&#257;&#x1E6D;&#601;&#8217;&ucirc; <font color="brown">&#8217;&ecirc;n&#257;m</font> <font color="blue">w&#601;&#8217;&ecirc;n&#257;m</font> <font color="brown">&#8217;&#259;n<sup>a</sup>&#x1E25;&#601;n&ucirc;</font> <font color="blue">wa&#8217;&#259;n<sup>a</sup>&#x1E25;&#601;n&ucirc;</font> &#8216;&#259;w&#333;n&#333;&#x1E6F;&ecirc;hem s&#257;&#x1E07;&#257;l&#601;n&ucirc;: </P>
<P>8&nbsp;&#8216;&#259;&#x1E07;&#257;&#x1E0F;&icirc;m m&#257;&#353;&#601;l&ucirc; &#x1E07;&#257;n&ucirc; p&#333;r&#275;q &#8217;&ecirc;n m&icirc;y&#257;&#x1E0F;&#257;m: </P>
<P>9&nbsp;b&#601;naf&#601;&#353;&#275;n&ucirc; n&#257;&#x1E07;&icirc;&#8217; l<sup>a</sup>&#x1E25;&#601;m&#275;n&ucirc; mip&#601;n&ecirc; &#x1E25;ere&#x1E07; hammi&#x1E0F;&#601;b&#257;r: </P>
<P>10&nbsp;&#8216;w&#333;r&#275;n&ucirc; k&#601;&#x1E6F;ann&ucirc;r ni&#x1E35;&#601;m&#257;r&ucirc; mip&#601;n&ecirc; zal&#601;&#8216;&#259;fw&#333;&#x1E6F; r&#257;&#8216;&#257;&#x1E07;: </P>
<P>11&nbsp;n&#257;&#353;&icirc;m b&#601;&#x1E63;&icirc;yw&#333;n &#8216;inn&ucirc; b&#601;&#x1E6F;ul&#333;&#x1E6F; b&#601;&#8216;&#257;r&ecirc; y&#601;h&ucirc;&#x1E0F;&acirc;: </P>
<P>12&nbsp;&#347;&#257;r&icirc;m b&#601;y&#257;&#x1E0F;&#257;m ni&#x1E6F;&#601;l&ucirc; p&#601;n&ecirc; z&#601;q&#275;n&icirc;m l&#333;&#8217; neh&#601;d&#257;r&ucirc;: </P>
<P>13&nbsp;b<sup>a</sup>&#x1E25;&ucirc;r&icirc;m &#x1E6D;&#601;&#x1E25;w&#333;n n&#257;&#347;&#257;&#8217;&ucirc; &ucirc;n&#601;&#8216;&#257;r&icirc;m b&#257;&#8216;&#275;&#x1E63; k&#257;&#353;&#257;l&ucirc;: </P>
<P>14&nbsp;z&#601;q&#275;n&icirc;m mi&#353;&#353;<sup>a</sup>&#8216;ar &#353;&#257;&#x1E07;&#257;&#x1E6F;&ucirc; b<sup>a</sup>&#x1E25;&ucirc;r&icirc;m minn&#601;&#x1E21;&icirc;n&#257;&#x1E6F;&#257;m: </P>
<P>15&nbsp;&#353;&#257;&#x1E07;a&#x1E6F; m&#601;&#347;w&#333;&#347; lib&#275;n&ucirc; neh&#601;pa&#x1E35;&#601; l&#601;&#8217;&#275;&#x1E07;el m&#601;&#x1E25;&#333;l&#275;n&ucirc;: </P>
<P>16&nbsp;n&#257;f&#601;l&acirc; &#8216;&#259;&#x1E6D;ere&#x1E6F; r&#333;&#8217;&#353;&#275;n&ucirc; &#8217;w&#333;y-n&#257;&#8217; l&#257;n&ucirc; k&icirc; &#x1E25;&#257;&#x1E6D;&#257;&#8217;n&ucirc;: </P>
<P>17&nbsp;&#8216;al-zeh h&#257;y&acirc; &#x1E0F;&#257;weh lib&#275;n&ucirc; &#8216;al-&#8217;&#275;lleh &#x1E25;&#257;&#353;&#601;&#x1E35;&ucirc; &#8216;&ecirc;n&ecirc;n&ucirc;: </P>
<P>18&nbsp;&#8216;al har-&#x1E63;&icirc;yw&#333;n &#353;e&#353;&#353;&#257;m&#275;m &#353;&ucirc;&#8216;&#257;l&icirc;m hill&#601;&#x1E35;&ucirc;-&#x1E07;w&#333;: f</P>
<P>19&nbsp;&#8217;at&acirc; y&#601;hw&acirc; l&#601;&#8216;w&#333;l&#257;m t&#275;&#353;&#275;&#x1E07; kis&#601;&#8217;&#259;&#x1E35;&#257; l&#601;&#x1E0F;&#333;r w&#257;&#x1E0F;w&#333;r: </P>
<P>20&nbsp;l&#257;mm&acirc; l&#257;ne&#x1E63;<sup>a</sup>&#x1E25; ti&#353;&#601;k&#257;&#x1E25;&#275;n&ucirc; t<sup>a</sup>&#8216;az&#601;&#x1E07;&#275;n&ucirc; l&#601;&#8217;&#333;re&#x1E35;&#601; y&#257;m&icirc;m: </P>
<P>21&nbsp;h&#259;&#353;&icirc;&#x1E07;&#275;n&ucirc; y&#601;hw&acirc;| &#8217;&#275;ley&#x1E35;&#257; <font color="brown">w&#601;n&#257;&#353;&ucirc;&#x1E07;</font> <font color="blue">w&#601;n&#257;&#353;&ucirc;&#x1E07;&acirc;</font> &#x1E25;ad&#275;&#353; y&#257;m&ecirc;n&ucirc; k&#601;qe&#x1E0F;em: </P>
<P>22&nbsp;k&icirc; &#8217;im-m&#257;&#8217;&#333;s m&#601;&#8217;as&#601;t&#257;n&ucirc; q&#257;&#x1E63;af&#601;t&#257; &#8216;&#257;l&ecirc;n&ucirc; &#8216;a&#x1E0F;-m&#601;&#8217;&#333;&#x1E0F;: </P>
</TD>
</TABLE>
<P><HR>
<CENTER>
<A HREF="ecc001.htm">Next: Ecclesiastes (Qohelet) Chapter 1</A></CENTER>
</BODY>
</HTML>
