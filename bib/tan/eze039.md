[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze039)  [KJV](../kjv/eze039)  [Sep](../sep/eze039.md) 
[Vul](../vul/eze039.md)   
  
[Ezekiel (Yechezqel) Index](eze.md)  
  [Previous](eze038)  [Next](eze040.md) 

------------------------------------------------------------------------

### Tanach (Hebrew): Ezekiel (Yechezqel) Chapter 39

‎<span id="001">1</span> ‏וְאַתָּ֤ה בֶן־אָדָם֙ הִנָּבֵ֣א עַל־גּ֔וֹג
וְאָ֣מַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה הִנְנִ֤י אֵלֶ֙יךָ֙ גּ֔וֹג
נְשִׂ֕יא רֹ֖אשׁ מֶ֥שֶׁךְ וְתֻבָֽל׃

‎<span id="002">2</span> ‏וְשֹׁבַבְתִּ֙יךָ֙ וְשִׁשֵּׁאתִ֔יךָ
וְהַעֲלִיתִ֖יךָ מִיַּרְכְּתֵ֣י צָפ֑וֹן וַהֲבִאוֹתִ֖ךָ עַל־הָרֵ֥י
יִשְׂרָאֵֽל׃

‎<span id="003">3</span> ‏וְהִכֵּיתִ֥י קַשְׁתְּךָ֖ מִיַּ֣ד שְׂמֹאולֶ֑ךָ
וְחִצֶּ֕יךָ מִיַּ֥ד יְמִינְךָ֖ אַפִּֽיל׃

‎<span id="004">4</span> ‏עַל־הָרֵ֨י יִשְׂרָאֵ֜ל תִּפּ֗וֹל אַתָּה֙
וְכָל־אֲגַפֶּ֔יךָ וְעַמִּ֖ים אֲשֶׁ֣ר אִתָּ֑ךְ לְעֵ֨יט צִפּ֧וֹר
כָּל־כָּנָ֛ף וְחַיַּ֥ת הַשָּׂדֶ֖ה נְתַתִּ֥יךָ לְאָכְלָֽה׃

‎<span id="005">5</span> ‏עַל־פְּנֵ֥י הַשָּׂדֶ֖ה תִּפּ֑וֹל כִּ֚י אֲנִ֣י
דִבַּ֔רְתִּי נְאֻ֖ם אֲדֹנָ֥י יְהוִֽה׃

‎<span id="006">6</span> ‏וְשִׁלַּחְתִּי־אֵ֣שׁ בְּמָג֔וֹג וּבְיֹשְׁבֵ֥י
הָאִיִּ֖ים לָבֶ֑טַח וְיָדְע֖וּ כִּי־אֲנִ֥י יְהוָֽה׃

‎<span id="007">7</span> ‏וְאֶת־שֵׁ֨ם קָדְשִׁ֜י אוֹדִ֗יעַ בְּתוֹךְ֙
עַמִּ֣י יִשְׂרָאֵ֔ל וְלֹֽא־אַחֵ֥ל אֶת־שֵׁם־קָדְשִׁ֖י ע֑וֹד וְיָדְע֤וּ
הַגּוֹיִם֙ כִּי־אֲנִ֣י יְהוָ֔ה קָד֖וֹשׁ בְּיִשְׂרָאֵֽל׃

‎<span id="008">8</span> ‏הִנֵּ֤ה בָאָה֙ וְנִֽהְיָ֔תָה נְאֻ֖ם אֲדֹנָ֣י
יְהוִ֑ה ה֥וּא הַיּ֖וֹם אֲשֶׁ֥ר דִּבַּֽרְתִּי׃

‎<span id="009">9</span> ‏וְֽיָצְא֞וּ יֹשְׁבֵ֣י׀ עָרֵ֣י יִשְׂרָאֵ֗ל
וּבִעֲר֡וּ וְ֠הִשִּׂיקוּ בְּנֶ֨שֶׁק וּמָגֵ֤ן וְצִנָּה֙ בְּקֶ֣שֶׁת
וּבְחִצִּ֔ים וּבְמַקֵּ֥ל יָ֖ד וּבְרֹ֑מַח וּבִעֲר֥וּ בָהֶ֛ם אֵ֖שׁ שֶׁ֥בַע
שָׁנִֽים׃

‎<span id="010">10</span> ‏וְלֹֽא־יִשְׂא֨וּ עֵצִ֜ים מִן־הַשָּׂדֶ֗ה
וְלֹ֤א יַחְטְבוּ֙ מִן־הַיְּעָרִ֔ים כִּ֥י בַנֶּ֖שֶׁק יְבַֽעֲרוּ־אֵ֑שׁ
וְשָׁלְל֣וּ אֶת־שֹׁלְלֵיהֶ֗ם וּבָֽזְזוּ֙ אֶת־בֹּ֣זְזֵיהֶ֔ם נְאֻ֖ם
אֲדֹנָ֥י יְהוִֽה׃ ס

‎<span id="011">11</span> ‏וְהָיָ֣ה בַיּ֣וֹם הַה֡וּא אֶתֵּ֣ן לְגוֹג֩׀
מְקֽוֹם־שָׁ֨ם קֶ֜בֶר בְּיִשְׂרָאֵ֗ל גֵּ֤י הָעֹֽבְרִים֙ קִדְמַ֣ת הַיָּ֔ם
וְחֹסֶ֥מֶת הִ֖יא אֶת־הָעֹֽבְרִ֑ים וְקָ֣בְרוּ שָׁ֗ם אֶת־גּוֹג֙
וְאֶת־כָּל־הֲמוֹנֹ֔ה<sup>q</sup> וְקָ֣רְא֔וּ גֵּ֖יא הֲמ֥וֹן גּֽוֹג׃

‎<span id="012">12</span> ‏וּקְבָרוּם֙ בֵּ֣ית יִשְׂרָאֵ֔ל לְמַ֖עַן
טַהֵ֣ר אֶת־הָאָ֑רֶץ שִׁבְעָ֖ה חֳדָשִֽׁים׃

‎<span id="013">13</span> ‏וְקָֽבְרוּ֙ כָּל־עַ֣ם הָאָ֔רֶץ וְהָיָ֥ה
לָהֶ֖ם לְשֵׁ֑ם י֚וֹם הִכָּ֣בְדִ֔י נְאֻ֖ם אֲדֹנָ֥י יְהוִֽה׃

‎<span id="014">14</span> ‏וְאַנְשֵׁ֨י תָמִ֤יד יַבְדִּ֙ילוּ֙ עֹבְרִ֣ים
בָּאָ֔רֶץ מְקַבְּרִ֣ים אֶת־הָעֹבְרִ֗ים אֶת־הַנּוֹתָרִ֛ים עַל־פְּנֵ֥י
הָאָ֖רֶץ לְטַֽהֲרָ֑הּ מִקְצֵ֥ה שִׁבְעָֽה־חֳדָשִׁ֖ים יַחְקֹֽרוּ׃

‎<span id="015">15</span> ‏וְעָבְר֤וּ הָעֹֽבְרִים֙ בָּאָ֔רֶץ וְרָאָה֙
עֶ֣צֶם אָדָ֔ם וּבָנָ֥ה אֶצְל֖וֹ צִיּ֑וּן עַ֣ד קָבְר֤וּ אֹתוֹ֙
הַֽמְקַבְּרִ֔ים אֶל־גֵּ֖יא הֲמ֥וֹן גּֽוֹג׃

‎<span id="016">16</span> ‏וְגַ֥ם שֶׁם־עִ֛יר הֲמוֹנָ֖ה וְטִהֲר֥וּ
הָאָֽרֶץ׃ ס

‎<span id="017">17</span> ‏וְאַתָּ֨ה בֶן־אָדָ֜ם כֹּֽה־אָמַ֣ר׀ אֲדֹנָ֣י
יְהוִֹ֗ה אֱמֹר֩ לְצִפּ֨וֹר כָּל־כָּנָ֜ף וּלְכֹ֣ל׀ חַיַּ֣ת הַשָּׂדֶ֗ה
הִקָּבְצ֤וּ וָבֹ֙אוּ֙ הֵאָסְפ֣וּ מִסָּבִ֔יב עַל־זִבְחִ֗י אֲשֶׁ֨ר אֲנִ֜י
זֹבֵ֤חַ לָכֶם֙ זֶ֣בַח גָּד֔וֹל עַ֖ל הָרֵ֣י יִשְׂרָאֵ֑ל וַאֲכַלְתֶּ֥ם
בָּשָׂ֖ר וּשְׁתִ֥יתֶם דָּֽם׃

‎<span id="018">18</span> ‏בְּשַׂ֤ר גִּבּוֹרִים֙ תֹּאכֵ֔לוּ
וְדַם־נְשִׂיאֵ֥י הָאָ֖רֶץ תִּשְׁתּ֑וּ אֵילִ֨ים כָּרִ֤ים וְעַתּוּדִים֙
פָּרִ֔ים מְרִיאֵ֥י בָשָׁ֖ן כֻּלָּֽם׃

‎<span id="019">19</span> ‏וַאֲכַלְתֶּם־חֵ֣לֶב לְשָׂבְעָ֔ה וּשְׁתִ֥יתֶם
דָּ֖ם לְשִׁכָּר֑וֹן מִזִּבְחִ֖י אֲשֶׁר־זָבַ֥חְתִּי לָכֶֽם׃

‎<span id="020">20</span> ‏וּשְׂבַעְתֶּ֤ם עַל־שֻׁלְחָנִי֙ ס֣וּס וָרֶ֔כֶב
גִּבּ֖וֹר וְכָל־אִ֣ישׁ מִלְחָמָ֑ה נְאֻ֖ם אֲדֹנָ֥י יְהוִֽה׃

‎<span id="021">21</span> ‏וְנָתַתִּ֥י אֶת־כְּבוֹדִ֖י בַּגּוֹיִ֑ם
וְרָא֣וּ כָל־הַגּוֹיִ֗ם אֶת־מִשְׁפָּטִי֙ אֲשֶׁ֣ר עָשִׂ֔יתִי וְאֶת־יָדִ֖י
אֲשֶׁר־שַׂ֥מְתִּי בָהֶֽם׃

‎<span id="022">22</span> ‏וְיָֽדְעוּ֙ בֵּ֣ית יִשְׂרָאֵ֔ל כִּ֛י אֲנִ֥י
יְהוָ֖ה אֱלֹֽהֵיהֶ֑ם מִן־הַיּ֥וֹם הַה֖וּא וָהָֽלְאָה׃

‎<span id="023">23</span> ‏וְיָדְע֣וּ הַ֠גּוֹיִם כִּ֣י בַעֲוֹנָ֞ם
גָּל֣וּ בֵֽית־יִשְׂרָאֵ֗ל עַ֚ל אֲשֶׁ֣ר מָֽעֲלוּ־בִ֔י וָאַסְתִּ֥ר פָּנַ֖י
מֵהֶ֑ם וָֽאֶתְּנֵם֙ בְּיַ֣ד צָרֵיהֶ֔ם וַיִּפְּל֥וּ בַחֶ֖רֶב כֻּלָּֽם׃

‎<span id="024">24</span> ‏כְּטֻמְאָתָ֥ם וּכְפִשְׁעֵיהֶ֖ם עָשִׂ֣יתִי
אֹתָ֑ם וָאַסְתִּ֥ר פָּנַ֖י מֵהֶֽם׃ ס

‎<span id="025">25</span> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה עַתָּ֗ה
אָשִׁיב֙ אֶת־שבית שְׁב֣וּת יַֽעֲקֹ֔ב וְרִֽחַמְתִּ֖י כָּל־בֵּ֣ית
יִשְׂרָאֵ֑ל וְקִנֵּאתִ֖י לְשֵׁ֥ם קָדְשִֽׁי׃

‎<span id="026">26</span> ‏וְנָשׂוּ֙ אֶת־כְּלִמָּתָ֔ם
וְאֶת־כָּל־מַעֲלָ֖ם אֲשֶׁ֣ר מָעֲלוּ־בִ֑י בְּשִׁבְתָּ֧ם עַל־אַדְמָתָ֛ם
לָבֶ֖טַח וְאֵ֥ין מַחֲרִֽיד׃

‎<span id="027">27</span> ‏בְּשׁוֹבְבִ֤י אוֹתָם֙ מִן־הָ֣עַמִּ֔ים
וְקִבַּצְתִּ֣י אֹתָ֔ם מֵֽאַרְצ֖וֹת אֹֽיְבֵיהֶ֑ם וְנִקְדַּ֣שְׁתִּי בָ֔ם
לְעֵינֵ֖י הַגּוֹיִ֥ם רַבִּֽים׃

‎<span id="028">28</span> ‏וְיָדְע֗וּ כִּ֣י אֲנִ֤י יְהוָה֙ אֱלֹ֣הֵיהֶ֔ם
בְּהַגְלוֹתִ֤י אֹתָם֙ אֶל־הַגּוֹיִ֔ם וְכִנַּסְתִּ֖ים עַל־אַדְמָתָ֑ם
וְלֹֽא־אוֹתִ֥יר ע֛וֹד מֵהֶ֖ם שָֽׁם׃

‎<span id="029">29</span> ‏וְלֹֽא־אַסְתִּ֥יר ע֛וֹד פָּנַ֖י מֵהֶ֑ם
אֲשֶׁ֨ר שָׁפַ֤כְתִּי אֶת־רוּחִי֙ עַל־בֵּ֣ית יִשְׂרָאֵ֔ל נְאֻ֖ם אֲדֹנָ֥י
יְהוִֽה׃ פ

1 wə’atâ ḇen-’āḏām hinnāḇē’ ‘al-gwōḡ wə’āmarətā kōh ’āmar ’ăḏōnāy yəhwih
hinənî ’ēleyḵā gwōḡ nəśî’ rō’š mešeḵə wəṯuḇāl:

2 wəšōḇaḇətîḵā wəšiššē’ṯîḵā wəh<sup>a</sup>‘ălîṯîḵā mîyarəkəṯê ṣāfwōn
wahăḇi’wōṯiḵā ‘al-hārê yiśərā’ēl:

3 wəhikêṯî qašətəḵā mîyaḏ śəmō’wleḵā wəḥiṣṣeyḵā mîyaḏ yəmînəḵā ’apîl:

4 ‘al-hārê yiśərā’ēl tipwōl ’atâ wəḵāl-’ăḡapeyḵā wə‘ammîm ’ăšer ’itāḵə
lə‘êṭ ṣipwōr kāl-kānāf wəḥayyaṯ haśśāḏeh nəṯatîḵā lə’āḵəlâ:

5 ‘al-pənê haśśāḏeh tipwōl kî ’ănî ḏibarətî nə’um ’ăḏōnāy yəhwih:

6 wəšill<sup>a</sup>ḥətî-’ēš bəmāḡwōḡ ûḇəyōšəḇê hā’îyîm
lāḇeṭ<sup>a</sup>ḥ wəyāḏə‘û kî-’ănî yəhwâ:

7 wə’eṯ-šēm qāḏəšî ’wōḏî‘a bəṯwōḵə ‘ammî yiśərā’ēl
wəlō’-’<sup>a</sup>ḥēl ’eṯ-šēm-qāḏəšî ‘wōḏ wəyāḏə‘û hagwōyim kî-’ănî
yəhwâ qāḏwōš bəyiśərā’ēl:

8 hinnēh ḇā’â wənihəyāṯâ nə’um ’ăḏōnāy yəhwih hû’ hayywōm ’ăšer
dibarətî:

9 wəyāṣə’û yōšəḇê\| ‘ārê yiśərā’ēl ûḇi‘ărû wəhiśśîqû bənešeq ûmāḡēn
wəṣinnâ bəqešeṯ ûḇəḥiṣṣîm ûḇəmaqqēl yāḏ ûḇərōm<sup>a</sup>ḥ ûḇi‘ărû ḇâem
’ēš šeḇ<sup>a</sup>‘ šānîm:

10 wəlō’-yiśə’û ‘ēṣîm min-haśśāḏeh wəlō’ y<sup>a</sup>ḥəṭəḇû
min-hayyə‘ārîm kî ḇannešeq yəḇ<sup>a</sup>‘ărû-’ēš wəšāləlû
’eṯ-šōləlêhem ûḇāzəzû ’eṯ-bōzəzêhem nə’um ’ăḏōnāy yəhwih: s

11 wəhāyâ ḇayywōm hahû’ ’etēn ləḡwōḡ\| məqwōm-šām qeḇer bəyiśərā’ēl gê
hā‘ōḇərîm qiḏəmaṯ hayyām wəḥōsemeṯ hî’ ’eṯ-hā‘ōḇərîm wəqāḇərû šām
’eṯ-gwōḡ wə’eṯ-kāl-hămwōnōh<sup>q</sup> wəqārə’û gê’ hămwōn gwōḡ:

12 ûqəḇārûm bêṯ yiśərā’ēl ləm<sup>a</sup>‘an ṭahēr ’eṯ-hā’āreṣ šiḇə‘â
ḥŏḏāšîm:

13 wəqāḇərû kāl-‘am hā’āreṣ wəhāyâ lâem ləšēm ywōm hikāḇəḏî nə’um
’ăḏōnāy yəhwih:

14 wə’anəšê ṯāmîḏ yaḇədîlû ‘ōḇərîm bā’āreṣ məqabərîm ’eṯ-hā‘ōḇərîm
’eṯ-hannwōṯārîm ‘al-pənê hā’āreṣ ləṭahărāh miqəṣēh šiḇə‘â-ḥŏḏāšîm
y<sup>a</sup>ḥəqōrû:

15 wə‘āḇərû hā‘ōḇərîm bā’āreṣ wərā’â ‘eṣem ’āḏām ûḇānâ ’eṣəlwō ṣîyûn ‘aḏ
qāḇərû ’ōṯwō haməqabərîm ’el-gê’ hămwōn gwōḡ:

16 wəḡam šem-‘îr hămwōnâ wəṭihărû hā’āreṣ: s

17 wə’atâ ḇen-’āḏām kōh-’āmar\| ’ăḏōnāy yəhwōih ’ĕmōr ləṣipwōr kāl-kānāf
ûləḵōl\| ḥayyaṯ haśśāḏeh hiqqāḇəṣû wāḇō’û hē’āsəfû missāḇîḇ ‘al-ziḇəḥî
’ăšer ’ănî zōḇēḥa lāḵem zeḇ<sup>a</sup>ḥ gāḏwōl ‘al hārê yiśərā’ēl
wa’ăḵalətem bāśār ûšəṯîṯem dām:

18 bəśar gibwōrîm tō’ḵēlû wəḏam-nəśî’ê hā’āreṣ tišətû ’êlîm kārîm
wə‘atûḏîm pārîm mərî’ê ḇāšān kullām:

19 wa’ăḵalətem-ḥēleḇ ləśāḇə‘â ûšəṯîṯem dām ləšikārwōn mizziḇəḥî
’ăšer-zāḇ<sup>a</sup>ḥətî lāḵem:

20 ûśəḇ<sup>a</sup>‘ətem ‘al-šuləḥānî sûs wāreḵeḇ gibwōr wəḵāl-’îš
miləḥāmâ nə’um ’ăḏōnāy yəhwih:

21 wənāṯatî ’eṯ-kəḇwōḏî bagwōyim wərā’û ḵāl-hagwōyim ’eṯ-mišəpāṭî ’ăšer
‘āśîṯî wə’eṯ-yāḏî ’ăšer-śamətî ḇâem:

22 wəyāḏə‘û bêṯ yiśərā’ēl kî ’ănî yəhwâ ’ĕlōhêhem min-hayywōm hahû’
wâālə’â:

23 wəyāḏə‘û hagwōyim kî ḇ<sup>a</sup>‘ăwōnām gālû ḇêṯ-yiśərā’ēl ‘al
’ăšer mā‘ălû-ḇî wā’asətir pānay mēhem wā’etənēm bəyaḏ ṣārêhem wayyipəlû
ḇ<sup>a</sup>ḥereḇ kullām:

24 kəṭumə’āṯām ûḵəfišə‘êhem ‘āśîṯî ’ōṯām wā’asətir pānay mēhem: s

25 lāḵēn kōh ’āmar ’ăḏōnāy yəhwih ‘atâ ’āšîḇ ’eṯ-šəḇîṯ šəḇûṯ
y<sup>a</sup>‘ăqōḇ wəriḥamətî kāl-bêṯ yiśərā’ēl wəqinnē’ṯî ləšēm qāḏəšî:

26 wənāśû ’eṯ-kəlimmāṯām wə’eṯ-kāl-m<sup>a</sup>‘ălām ’ăšer mā‘ălû-ḇî
bəšiḇətām ‘al-’aḏəmāṯām lāḇeṭ<sup>a</sup>ḥ wə’ên m<sup>a</sup>ḥărîḏ:

27 bəšwōḇəḇî ’wōṯām min-hā‘ammîm wəqibaṣətî ’ōṯām mē’arəṣwōṯ ’ōyəḇêhem
wəniqədašətî ḇām lə‘ênê hagwōyim rabîm:

28 wəyāḏə‘û kî ’ănî yəhwâ ’ĕlōhêhem bəhaḡəlwōṯî ’ōṯām ’el-hagwōyim
wəḵinnasətîm ‘al-’aḏəmāṯām wəlō’-’wōṯîr ‘wōḏ mēhem šām:

29 wəlō’-’asətîr ‘wōḏ pānay mēhem ’ăšer šāfaḵətî ’eṯ-rûḥî ‘al-bêṯ
yiśərā’ēl nə’um ’ăḏōnāy yəhwih: f

------------------------------------------------------------------------

[Next: Ezekiel (Yechezqel) Chapter 40](eze040.md)
