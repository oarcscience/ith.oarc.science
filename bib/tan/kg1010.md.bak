[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg1010)  [KJV](../kjv/kg1010)  [Sep](../sep/kg1010.md) 
[Vul](../vul/kg1010.md)   
  
[1 Kings (1 Melakhim) Index](kg1.md)  
  [Previous](kg1009)  [Next](kg1011.md) 

------------------------------------------------------------------------

### Tanach (Hebrew): 1 Kings (1 Melakhim) Chapter 10

‎<span id="001">1</span> ‏וּמַֽלְכַּת־שְׁבָ֗א שֹׁמַ֛עַת אֶת־שֵׁ֥מַע
שְׁלֹמֹ֖ה לְשֵׁ֣ם יְהוָ֑ה וַתָּבֹ֥א לְנַסֹּת֖וֹ בְּחִידֽוֹת׃

‎<span id="002">2</span> ‏וַתָּבֹ֣א יְרוּשָׁלְַ֗מָה בְּחַיִל֮ כָּבֵ֣ד
מְאֹד֒ גְּ֠מַלִּים נֹשְׂאִ֨ים בְּשָׂמִ֧ים וְזָהָ֛ב רַב־מְאֹ֖ד וְאֶ֣בֶן
יְקָרָ֑ה וַתָּבֹא֙ אֶל־שְׁלֹמֹ֔ה וַתְּדַבֵּ֣ר אֵלָ֔יו אֵ֛ת כָּל־אֲשֶׁ֥ר
הָיָ֖ה עִם־לְבָבָֽהּ׃

‎<span id="003">3</span> ‏וַיַּגֶּד־לָ֥הּ שְׁלֹמֹ֖ה אֶת־כָּל־דְּבָרֶ֑יהָ
לֹֽא־הָיָ֤ה דָּבָר֙ נֶעְלָ֣ם מִן־הַמֶּ֔לֶךְ אֲשֶׁ֧ר לֹ֦א הִגִּ֖יד לָֽהּ׃

‎<span id="004">4</span> ‏וַתֵּ֙רֶא֙ מַֽלְכַּת־שְׁבָ֔א אֵ֖ת
כָּל־חָכְמַ֣ת שְׁלֹמֹ֑ה וְהַבַּ֖יִת אֲשֶׁ֥ר בָּנָֽה׃

‎<span id="005">5</span> ‏וּמַאֲכַ֣ל שֻׁלְחָנ֡וֹ וּמוֹשַׁ֣ב עֲבָדָיו֩
וּמַעֲמַ֨ד משרתו מְשָׁרְתָ֜יו וּמַלְבֻּֽשֵׁיהֶם֙ וּמַשְׁקָ֔יו
וְעֹ֣לָת֔וֹ אֲשֶׁ֥ר יַעֲלֶ֖ה בֵּ֣ית יְהוָ֑ה וְלֹא־הָ֥יָה בָ֛הּ ע֖וֹד
רֽוּחַ׃

‎<span id="006">6</span> ‏וַתֹּ֙אמֶר֙ אֶל־הַמֶּ֔לֶךְ אֱמֶת֙ הָיָ֣ה
הַדָּבָ֔ר אֲשֶׁ֥ר שָׁמַ֖עְתִּי בְּאַרְצִ֑י עַל־דְּבָרֶ֖יךָ
וְעַל־חָכְמָתֶֽךָ׃

‎<span id="007">7</span> ‏וְלֹֽא־הֶאֱמַ֣נְתִּי לַדְּבָרִ֗ים עַ֤ד
אֲשֶׁר־בָּ֙אתִי֙ וַתִּרְאֶ֣ינָה עֵינַ֔י וְהִנֵּ֥ה לֹֽא־הֻגַּד־לִ֖י
הַחֵ֑צִי הוֹסַ֤פְתָּ חָכְמָה֙ וָט֔וֹב אֶל־הַשְּׁמוּעָ֖ה אֲשֶׁ֥ר
שָׁמָֽעְתִּי׃

‎<span id="008">8</span> ‏אַשְׁרֵ֣י אֲנָשֶׁ֔יךָ אַשְׁרֵ֖י עֲבָדֶ֣יךָ
אֵ֑לֶּה הָֽעֹמְדִ֤ים לְפָנֶ֙יךָ֙ תָּמִ֔יד הַשֹּׁמְעִ֖ים אֶת־חָכְמָתֶֽךָ׃

‎<span id="009">9</span> ‏יְהִ֨י יְהוָ֤ה אֱלֹהֶ֙יךָ֙ בָּר֔וּךְ אֲשֶׁר֙
חָפֵ֣ץ בְּךָ֔ לְתִתְּךָ֖ עַל־כִּסֵּ֣א יִשְׂרָאֵ֑ל בְּאַהֲבַ֨ת יְהוָ֤ה
אֶת־יִשְׂרָאֵל֙ לְעֹלָ֔ם וַיְשִֽׂימְךָ֣ לְמֶ֔לֶךְ לַעֲשׂ֥וֹת מִשְׁפָּ֖ט
וּצְדָקָֽה׃

‎<span id="010">10</span> ‏וַתִּתֵּ֨ן לַמֶּ֜לֶךְ מֵאָ֥ה וְעֶשְׂרִ֣ים׀
כִּכַּ֣ר זָהָ֗ב וּבְשָׂמִ֛ים הַרְבֵּ֥ה מְאֹ֖ד וְאֶ֣בֶן יְקָרָ֑ה לֹא־בָא֩
כַבֹּ֨שֶׂם הַה֥וּא עוֹד֙ לָרֹ֔ב אֲשֶׁר־נָתְנָ֥ה מַֽלְכַּת־שְׁבָ֖א
לַמֶּ֥לֶךְ שְׁלֹמֹֽה׃

‎<span id="011">11</span> ‏וְגַם֙ אֳנִ֣י חִירָ֔ם אֲשֶׁר־נָשָׂ֥א זָהָ֖ב
מֵאוֹפִ֑יר הֵבִ֨יא מֵאֹפִ֜יר עֲצֵ֧י אַלְמֻגִּ֛ים הַרְבֵּ֥ה מְאֹ֖ד
וְאֶ֥בֶן יְקָרָֽה׃

‎<span id="012">12</span> ‏וַיַּ֣עַשׂ הַ֠מֶּלֶךְ אֶת־עֲצֵ֨י
הָאַלְמֻגִּ֜ים מִסְעָ֤ד לְבֵית־יְהוָה֙ וּלְבֵ֣ית הַמֶּ֔לֶךְ וְכִנֹּר֥וֹת
וּנְבָלִ֖ים לַשָּׁרִ֑ים לֹ֣א בָֽא־כֵ֞ן עֲצֵ֤י אַלְמֻגִּים֙ וְלֹ֣א
נִרְאָ֔ה עַ֖ד הַיּ֥וֹם הַזֶּֽה׃

‎<span id="013">13</span> ‏וְהַמֶּ֨לֶךְ שְׁלֹמֹ֜ה נָתַ֣ן
לְמַֽלְכַּת־שְׁבָ֗א אֶת־כָּל־חֶפְצָהּ֙ אֲשֶׁ֣ר שָׁאָ֔לָה מִלְּבַד֙
אֲשֶׁ֣ר נָֽתַן־לָ֔הּ כְּיַ֖ד הַמֶּ֣לֶךְ שְׁלֹמֹ֑ה וַתֵּ֛פֶן וַתֵּ֥לֶךְ
לְאַרְצָ֖הּ הִ֥יא וַעֲבָדֶֽיהָ׃ ס

‎<span id="014">14</span> ‏וַֽיְהִי֙ מִשְׁקַ֣ל הַזָּהָ֔ב אֲשֶׁר־בָּ֥א
לִשְׁלֹמֹ֖ה בְּשָׁנָ֣ה אֶחָ֑ת שֵׁ֥שׁ מֵא֛וֹת שִׁשִּׁ֥ים וָשֵׁ֖שׁ
כִּכַּ֥ר זָהָֽב׃

‎<span id="015">15</span> ‏לְבַד֙ מֵאַנְשֵׁ֣י הַתָּרִ֔ים וּמִסְחַ֖ר
הָרֹכְלִ֑ים וְכָל־מַלְכֵ֥י הָעֶ֖רֶב וּפַח֥וֹת הָאָֽרֶץ׃

‎<span id="016">16</span> ‏וַיַּ֨עַשׂ הַמֶּ֧לֶךְ שְׁלֹמֹ֛ה מָאתַ֥יִם
צִנָּ֖ה זָהָ֣ב שָׁח֑וּט שֵׁשׁ־מֵא֣וֹת זָהָ֔ב יַעֲלֶ֖ה עַל־הַצִּנָּ֥ה
הָאֶחָֽת׃

‎<span id="017">17</span> ‏וּשְׁלֹשׁ־מֵא֤וֹת מָֽגִנִּים֙ זָהָ֣ב שָׁח֔וּט
שְׁלֹ֤שֶׁת מָנִים֙ זָהָ֔ב יַעֲלֶ֖ה עַל־הַמָּגֵ֣ן הָאֶחָ֑ת וַיִּתְּנֵ֣ם
הַמֶּ֔לֶךְ בֵּ֖ית יַ֥עַר הַלְּבָנֽוֹן׃ פ

‎<span id="018">18</span> ‏וַיַּ֧עַשׂ הַמֶּ֛לֶךְ כִּסֵּא־שֵׁ֖ן גָּד֑וֹל
וַיְצַפֵּ֖הוּ זָהָ֥ב מוּפָֽז׃

‎<span id="019">19</span> ‏שֵׁ֧שׁ מַעֲל֣וֹת לַכִּסֵּ֗ה וְרֹאשׁ־עָגֹ֤ל
לַכִּסֵּה֙ מֵאַֽחֲרָ֔יו וְיָדֹ֛ת מִזֶּ֥ה וּמִזֶּ֖ה אֶל־מְק֣וֹם
הַשָּׁ֑בֶת וּשְׁנַ֣יִם אֲרָי֔וֹת עֹמְדִ֖ים אֵ֥צֶל הַיָּדֽוֹת׃

‎<span id="020">20</span> ‏וּשְׁנֵ֧ים עָשָׂ֣ר אֲרָיִ֗ים עֹמְדִ֥ים שָׁ֛ם
עַל־שֵׁ֥שׁ הַֽמַּעֲל֖וֹת מִזֶּ֣ה וּמִזֶּ֑ה לֹֽא־נַעֲשָׂ֥ה כֵ֖ן
לְכָל־מַמְלָכֽוֹת׃

‎<span id="021">21</span> ‏וְ֠כֹל כְּלֵ֞י מַשְׁקֵ֨ה הַמֶּ֤לֶךְ שְׁלֹמֹה֙
זָהָ֔ב וְכֹ֗ל כְּלֵ֛י בֵּֽית־יַ֥עַר הַלְּבָנ֖וֹן זָהָ֣ב סָג֑וּר אֵ֣ין
כֶּ֗סֶף לֹ֥א נֶחְשָׁ֛ב בִּימֵ֥י שְׁלֹמֹ֖ה לִמְאֽוּמָה׃

‎<span id="022">22</span> ‏כִּי֩ אֳנִ֨י תַרְשִׁ֤ישׁ לַמֶּ֙לֶךְ֙ בַּיָּ֔ם
עִ֖ם אֳנִ֣י חִירָ֑ם אַחַת֩ לְשָׁלֹ֨שׁ שָׁנִ֜ים תָּב֣וֹא׀ אֳנִ֣י
תַרְשִׁ֗ישׁ נֹֽשְׂאֵת֙ זָהָ֣ב וָכֶ֔סֶף שֶׁנְהַבִּ֥ים וְקֹפִ֖ים
וְתֻכִּיִּֽים׃

‎<span id="023">23</span> ‏וַיִּגְדַּל֙ הַמֶּ֣לֶךְ שְׁלֹמֹ֔ה מִכֹּ֖ל
מַלְכֵ֣י הָאָ֑רֶץ לְעֹ֖שֶׁר וּלְחָכְמָֽה׃

‎<span id="024">24</span> ‏וְכָ֨ל־הָאָ֔רֶץ מְבַקְשִׁ֖ים אֶת־פְּנֵ֣י
שְׁלֹמֹ֑ה לִשְׁמֹ֙עַ֙ אֶת־חָכְמָת֔וֹ אֲשֶׁר־נָתַ֥ן אֱלֹהִ֖ים בְּלִבּֽוֹ׃

‎<span id="025">25</span> ‏וְהֵ֣מָּה מְבִאִ֣ים אִ֣ישׁ מִנְחָת֡וֹ כְּלֵ֣י
כֶסֶף֩ וּכְלֵ֨י זָהָ֤ב וּשְׂלָמוֹת֙ וְנֵ֣שֶׁק וּבְשָׂמִ֔ים סוּסִ֖ים
וּפְרָדִ֑ים דְּבַר־שָׁנָ֖ה בְּשָׁנָֽה׃ ס

‎<span id="026">26</span> ‏וַיֶּאֱסֹ֣ף שְׁלֹמֹה֮ רֶ֣כֶב וּפָרָשִׁים֒
וַיְהִי־ל֗וֹ אֶ֤לֶף וְאַרְבַּע־מֵאוֹת֙ רֶ֔כֶב וּשְׁנֵים־עָשָׂ֥ר אֶ֖לֶף
פָּֽרָשִׁ֑ים וַיַּנְחֵם֙ בְּעָרֵ֣י הָרֶ֔כֶב וְעִם־הַמֶּ֖לֶךְ
בִּירוּשָׁלִָֽם׃

‎<span id="027">27</span> ‏וַיִּתֵּ֨ן הַמֶּ֧לֶךְ אֶת־הַכֶּ֛סֶף
בִּירוּשָׁלִַ֖ם כָּאֲבָנִ֑ים וְאֵ֣ת הָאֲרָזִ֗ים נָתַ֛ן כַּשִּׁקְמִ֥ים
אֲשֶׁר־בַּשְּׁפֵלָ֖ה לָרֹֽב׃

‎<span id="028">28</span> ‏וּמוֹצָ֧א הַסּוּסִ֛ים אֲשֶׁ֥ר לִשְׁלֹמֹ֖ה
מִמִּצְרָ֑יִם וּמִקְוֵ֕ה סֹחֲרֵ֣י הַמֶּ֔לֶךְ יִקְח֥וּ מִקְוֵ֖ה
בִּמְחִֽיר׃

‎<span id="029">29</span> ‏וַֽ֠תַּעֲלֶה וַתֵּצֵ֨א מֶרְכָּבָ֤ה
מִמִּצְרַ֙יִם֙ בְּשֵׁ֣שׁ מֵא֣וֹת כֶּ֔סֶף וְס֖וּס בַּחֲמִשִּׁ֣ים וּמֵאָ֑ה
וְ֠כֵן לְכָל־מַלְכֵ֧י הַחִתִּ֛ים וּלְמַלְכֵ֥י אֲרָ֖ם בְּיָדָ֥ם יֹצִֽאוּ׃
פ

1 ûmaləkaṯ-šəḇā’ šōm<sup>a</sup>‘aṯ ’eṯ-šēm<sup>a</sup>‘ šəlōmōh ləšēm
yəhwâ watāḇō’ lənassōṯwō bəḥîḏwōṯ:

2 watāḇō’ yərûšālaəmâ bəḥayil kāḇēḏ mə’ōḏ gəmallîm nōśə’îm bəśāmîm
wəzâāḇ raḇ-mə’ōḏ wə’eḇen yəqārâ watāḇō’ ’el-šəlōmōh watəḏabēr ’ēlāyw ’ēṯ
kāl-’ăšer hāyâ ‘im-ləḇāḇāh:

3 wayyageḏ-lāh šəlōmōh ’eṯ-kāl-dəḇāreyhā lō’-hāyâ dāḇār ne‘əlām
min-hammeleḵə ’ăšer lō’ higîḏ lāh:

4 watēre’ maləkaṯ-šəḇā’ ’ēṯ kāl-ḥāḵəmaṯ šəlōmōh wəhabayiṯ ’ăšer bānâ:

5 ûma’ăḵal šuləḥānwō ûmwōšaḇ ‘ăḇāḏāyw ûm<sup>a</sup>‘ămaḏ məšārəṯāw
məšārəṯāyw ûmaləbušêhem ûmašəqāyw wə‘ōlāṯwō ’ăšer y<sup>a</sup>‘ăleh bêṯ
yəhwâ wəlō’-hāyâ ḇāh ‘wōḏ rûḥa:

6 watō’mer ’el-hammeleḵə ’ĕmeṯ hāyâ hadāḇār ’ăšer šām<sup>a</sup>‘ətî
bə’arəṣî ‘al-dəḇāreyḵā wə‘al-ḥāḵəmāṯeḵā:

7 wəlō’-he’ĕmanətî ladəḇārîm ‘aḏ ’ăšer-bā’ṯî watirə’eynâ ‘ênay wəhinnēh
lō’-hugaḏ-lî h<sup>a</sup>ḥēṣî hwōsafətā ḥāḵəmâ wāṭwōḇ ’el-haššəmû‘â
’ăšer šāmā‘ətî:

8 ’ašərê ’ănāšeyḵā ’ašərê ‘ăḇāḏeyḵā ’ēlleh hā‘ōməḏîm ləfāneyḵā tāmîḏ
haššōmə‘îm ’eṯ-ḥāḵəmāṯeḵā:

9 yəhî yəhwâ ’ĕlōheyḵā bārûḵə ’ăšer ḥāfēṣ bəḵā ləṯitəḵā ‘al-kissē’
yiśərā’ēl bə’ahăḇaṯ yəhwâ ’eṯ-yiśərā’ēl lə‘ōlām wayəśîməḵā ləmeleḵə
l<sup>a</sup>‘ăśwōṯ mišəpāṭ ûṣəḏāqâ:

10 watitēn lammeleḵə mē’â wə‘eśərîm\| kikar zâāḇ ûḇəśāmîm harəbēh mə’ōḏ
wə’eḇen yəqārâ lō’-ḇā’ ḵabōśem hahû’ ‘wōḏ lārōḇ ’ăšer-nāṯənâ
maləkaṯ-šəḇā’ lammeleḵə šəlōmōh:

11 wəḡam ’ŏnî ḥîrām ’ăšer-nāśā’ zâāḇ mē’wōfîr hēḇî’ mē’ōfîr ‘ăṣê
’aləmugîm harəbēh mə’ōḏ wə’eḇen yəqārâ:

12 wayy<sup>a</sup>‘aś hammeleḵə ’eṯ-‘ăṣê hā’aləmugîm misə‘āḏ
ləḇêṯ-yəhwâ ûləḇêṯ hammeleḵə wəḵinnōrwōṯ ûnəḇālîm laššārîm lō’ ḇā’-ḵēn
‘ăṣê ’aləmugîm wəlō’ nirə’â ‘aḏ hayywōm hazzeh:

13 wəhammeleḵə šəlōmōh nāṯan ləmaləkaṯ-šəḇā’ ’eṯ-kāl-ḥefəṣāh ’ăšer
šā’ālâ milləḇaḏ ’ăšer nāṯan-lāh kəyaḏ hammeleḵə šəlōmōh watēfen watēleḵə
lə’arəṣāh hî’ w<sup>a</sup>‘ăḇāḏeyhā: s

14 wayəhî mišəqal hazzâāḇ ’ăšer-bā’ lišəlōmōh bəšānâ ’eḥāṯ šēš mē’wōṯ
šiššîm wāšēš kikar zâāḇ:

15 ləḇaḏ mē’anəšê hatārîm ûmisəḥar hārōḵəlîm wəḵāl-maləḵê hā‘ereḇ
ûf<sup>a</sup>ḥwōṯ hā’āreṣ:

16 wayy<sup>a</sup>‘aś hammeleḵə šəlōmōh mā’ṯayim ṣinnâ zâāḇ šāḥûṭ
šēš-mē’wōṯ zâāḇ y<sup>a</sup>‘ăleh ‘al-haṣṣinnâ hā’eḥāṯ:

17 ûšəlōš-mē’wōṯ māḡinnîm zâāḇ šāḥûṭ šəlōšeṯ mānîm zâāḇ
y<sup>a</sup>‘ăleh ‘al-hammāḡēn hā’eḥāṯ wayyitənēm hammeleḵə bêṯ
y<sup>a</sup>‘ar halləḇānwōn: f

18 wayy<sup>a</sup>‘aś hammeleḵə kissē’-šēn gāḏwōl wayəṣapēhû zâāḇ
mûfāz:

19 šēš m<sup>a</sup>‘ălwōṯ lakissēh wərō’š-‘āḡōl lakissēh
mē’<sup>a</sup>ḥărāyw wəyāḏōṯ mizzeh ûmizzeh ’el-məqwōm haššāḇeṯ
ûšənayim ’ărāywōṯ ‘ōməḏîm ’ēṣel hayyāḏwōṯ:

20 ûšənêm ‘āśār ’ărāyîm ‘ōməḏîm šām ‘al-šēš hamm<sup>a</sup>‘ălwōṯ
mizzeh ûmizzeh lō’-n<sup>a</sup>‘ăśâ ḵēn ləḵāl-maməlāḵwōṯ:

21 wəḵōl kəlê mašəqēh hammeleḵə šəlōmōh zâāḇ wəḵōl kəlê
bêṯ-y<sup>a</sup>‘ar halləḇānwōn zâāḇ sāḡûr ’ên kesef lō’ neḥəšāḇ bîmê
šəlōmōh limə’ûmâ:

22 kî ’ŏnî ṯarəšîš lammeleḵə bayyām ‘im ’ŏnî ḥîrām ’<sup>a</sup>ḥaṯ
ləšālōš šānîm tāḇwō’\| ’ŏnî ṯarəšîš nōśə’ēṯ zâāḇ wāḵesef šenəhabîm
wəqōfîm wəṯukîyîm:

23 wayyiḡədal hammeleḵə šəlōmōh mikōl maləḵê hā’āreṣ lə‘ōšer ûləḥāḵəmâ:

24 wəḵāl-hā’āreṣ məḇaqəšîm ’eṯ-pənê šəlōmōh lišəmō‘a ’eṯ-ḥāḵəmāṯwō
’ăšer-nāṯan ’ĕlōhîm bəlibwō:

25 wəhēmmâ məḇi’îm ’îš minəḥāṯwō kəlê ḵesef ûḵəlê zâāḇ ûśəlāmwōṯ wənēšeq
ûḇəśāmîm sûsîm ûfərāḏîm dəḇar-šānâ bəšānâ: s

26 wayye’ĕsōf šəlōmōh reḵeḇ ûfārāšîm wayəhî-lwō ’elef
wə’arəb<sup>a</sup>‘-mē’wōṯ reḵeḇ ûšənêm-‘āśār ’elef pārāšîm wayyanəḥēm
bə‘ārê hāreḵeḇ wə‘im-hammeleḵə bîrûšālāim:

27 wayyitēn hammeleḵə ’eṯ-hakesef bîrûšālaim kā’ăḇānîm wə’ēṯ hā’ărāzîm
nāṯan kaššiqəmîm ’ăšer-baššəfēlâ lārōḇ:

28 ûmwōṣā’ hassûsîm ’ăšer lišəlōmōh mimmiṣərāyim ûmiqəwēh sōḥărê
hammeleḵə yiqəḥû miqəwēh biməḥîr:

29 wat<sup>a</sup>‘ăleh watēṣē’ merəkāḇâ mimmiṣərayim bəšēš mē’wōṯ kesef
wəsûs b<sup>a</sup>ḥămiššîm ûmē’â wəḵēn ləḵāl-maləḵê h<sup>a</sup>ḥitîm
ûləmaləḵê ’ărām bəyāḏām yōṣi’û: f

------------------------------------------------------------------------

[Next: 1 Kings (1 Melakhim) Chapter 11](kg1011.md)
