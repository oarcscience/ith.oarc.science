[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job015)  [KJV](../kjv/job015)  [Sep](../sep/job015.md) 
[Vul](../vul/job015.md)   
  
[Job (Iyov) Index](job.md)  
  [Previous](job014)  [Next](job016.md) 

------------------------------------------------------------------------

### Tanach (Hebrew): Job (Iyov) Chapter 15

‎<span id="001">1</span> ‏וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃

‎<span id="002">2</span> ‏הֶֽחָכָ֗ם יַעֲנֶ֥ה דַֽעַת־ר֑וּחַ וִֽימַלֵּ֖א
קָדִ֣ים בִּטְנֽוֹ׃

‎<span id="003">3</span> ‏הוֹכֵ֣חַ בְּ֭דָבָר לֹ֣א יִסְכּ֑וֹן וּ֝מִלִּ֗ים
לֹא־יוֹעִ֥יל בָּֽם׃

‎<span id="004">4</span> ‏אַף־אַ֭תָּה תָּפֵ֣ר יִרְאָ֑ה וְתִגְרַ֥ע
שִׂ֝יחָ֗ה לִפְנֵי־אֵֽל׃

‎<span id="005">5</span> ‏כִּ֤י יְאַלֵּ֣ף עֲוֹנְךָ֣ פִ֑יךָ וְ֝תִבְחַ֗ר
לְשׁ֣וֹן עֲרוּמִֽים׃

‎<span id="006">6</span> ‏יַרְשִֽׁיעֲךָ֣ פִ֣יךָ וְלֹא־אָ֑נִי
וּ֝שְׂפָתֶ֗יךָ יַעֲנוּ־בָֽךְ׃

‎<span id="007">7</span> ‏הֲרִאישׁ֣וֹן אָ֭דָם תִּוָּלֵ֑ד וְלִפְנֵ֖י
גְבָע֣וֹת חוֹלָֽלְתָּ׃

‎<span id="008">8</span> ‏הַבְס֣וֹד אֱל֣וֹהַ תִּשְׁמָ֑ע וְתִגְרַ֖ע
אֵלֶ֣יךָ חָכְמָֽה׃

‎<span id="009">9</span> ‏מַה־יָּ֭דַעְתָּ וְלֹ֣א נֵדָ֑ע תָּ֝בִ֗ין
וְֽלֹא־עִמָּ֥נוּ הֽוּא׃

‎<span id="010">10</span> ‏גַּם־שָׂ֣ב גַּם־יָשִׁ֣ישׁ בָּ֑נוּ כַּבִּ֖יר
מֵאָבִ֣יךָ יָמִֽים׃

‎<span id="011">11</span> ‏הַמְעַ֣ט מִ֭מְּךָ תַּנְחֻמ֣וֹת אֵ֑ל וְ֝דָבָ֗ר
לָאַ֥ט עִמָּֽךְ׃

‎<span id="012">12</span> ‏מַה־יִּקָּחֲךָ֥ לִבֶּ֑ךָ וּֽמַה־יִּרְזְמ֥וּן
עֵינֶֽיךָ׃

‎<span id="013">13</span> ‏כִּֽי־תָשִׁ֣יב אֶל־אֵ֣ל רוּחֶ֑ךָ וְהֹצֵ֖אתָ
מִפִּ֣יךָ מִלִּֽין׃

‎<span id="014">14</span> ‏מָֽה־אֱנ֥וֹשׁ כִּֽי־יִזְכֶּ֑ה
וְכִֽי־יִ֝צְדַּ֗ק יְל֣וּד אִשָּֽׁה׃

‎<span id="015">15</span> ‏הֵ֣ן בקדשו בִּ֭קְדֹשָׁיו לֹ֣א יַאֲמִ֑ין
וְ֝שָׁמַ֗יִם לֹא־זַכּ֥וּ בְעֵינָֽיו׃

‎<span id="016">16</span> ‏אַ֭ף כִּֽי־נִתְעָ֥ב וְֽנֶאֱלָ֑ח אִישׁ־שֹׁתֶ֖ה
כַמַּ֣יִם עַוְלָֽה׃

‎<span id="017">17</span> ‏אֲחַוְךָ֥<sup>3</sup> שְֽׁמַֽע־לִ֑י
וְזֶֽה־חָ֝זִ֗יתִי וַאֲסַפֵּֽרָה׃

‎<span id="018">18</span> ‏אֲשֶׁר־חֲכָמִ֥ים יַגִּ֑ידוּ וְלֹ֥א כִֽ֝חֲד֗וּ
מֵאֲבוֹתָֽם׃

‎<span id="019">19</span> ‏לָהֶ֣ם לְ֭בַדָּם נִתְּנָ֣ה הָאָ֑רֶץ
וְלֹא־עָ֖בַר זָ֣ר בְּתוֹכָֽם׃

‎<span id="020">20</span> ‏כָּל־יְמֵ֣י רָ֭שָׁע ה֣וּא מִתְחוֹלֵ֑ל
וּמִסְפַּ֥ר שָׁ֝נִ֗ים נִצְפְּנ֥וּ לֶעָרִֽיץ׃

‎<span id="021">21</span> ‏קוֹל־פְּחָדִ֥ים בְּאָזְנָ֑יו בַּ֝שָּׁל֗וֹם
שׁוֹדֵ֥ד יְבוֹאֶֽנּוּ׃

‎<span id="022">22</span> ‏לֹא־יַאֲמִ֣ין שׁ֭וּב מִנִּי־חֹ֑שֶׁךְ וצפו
וְצָפ֖וּי ה֣וּא אֱלֵי־חָֽרֶב׃

‎<span id="023">23</span> ‏נֹ֘דֵ֤ד ה֣וּא לַלֶּ֣חֶם אַיֵּ֑ה יָדַ֓ע׀
כִּֽי־נָכ֖וֹן בְּיָד֣וֹ יֽוֹם־חֹֽשֶׁךְ׃

‎<span id="024">24</span> ‏יְֽ֭בַעֲתֻהוּ צַ֣ר וּמְצוּקָ֑ה תִּ֝תְקְפֵ֗הוּ
כְּמֶ֤לֶךְ׀ עָתִ֬יד לַכִּידֽוֹר׃

‎<span id="025">25</span> ‏כִּֽי־נָטָ֣ה אֶל־אֵ֣ל יָד֑וֹ וְאֶל־שַׁ֝דַּ֗י
יִתְגַּבָּֽר׃

‎<span id="026">26</span> ‏יָר֣וּץ אֵלָ֣יו בְּצַוָּ֑אר בַּ֝עֲבִ֗י
גַּבֵּ֥י מָֽגִנָּֽיו׃

‎<span id="027">27</span> ‏כִּֽי־כִסָּ֣ה פָנָ֣יו בְּחֶלְבּ֑וֹ וַיַּ֖עַשׂ
פִּימָ֣ה עֲלֵי־כָֽסֶל׃

‎<span id="028">28</span> ‏וַיִּשְׁכּ֤וֹן׀ עָ֘רִ֤ים נִכְחָד֗וֹת
בָּ֭תִּים לֹא־יֵ֣שְׁבוּ לָ֑מוֹ אֲשֶׁ֖ר הִתְעַתְּד֣וּ לְגַלִּֽים׃

‎<span id="029">29</span> ‏לֹֽא־יֶ֖עְשַׁר וְלֹא־יָק֣וּם חֵיל֑וֹ
וְלֹֽא־יִטֶּ֖ה לָאָ֣רֶץ מִנְלָֽם׃

‎<span id="030">30</span> ‏לֹֽא־יָס֨וּר׀ מִנִּי־חֹ֗שֶׁךְ יֹֽ֭נַקְתּוֹ
תְּיַבֵּ֣שׁ שַׁלְהָ֑בֶת וְ֝יָס֗וּר בְּר֣וּחַ פִּֽיו׃

‎<span id="031">31</span> ‏אַל־יַאֲמֵ֣ן בשו בַּשָּׁ֣יו נִתְעָ֑ה
כִּי־שָׁ֝֗וְא תִּהְיֶ֥ה תְמוּרָתֽוֹ׃

‎<span id="032">32</span> ‏בְּֽלֹא־י֭וֹמוֹ תִּמָּלֵ֑א וְ֝כִפָּת֗וֹ לֹ֣א
רַעֲנָֽנָה׃

‎<span id="033">33</span> ‏יַחְמֹ֣ס כַּגֶּ֣פֶן בִּסְר֑וֹ וְיַשְׁלֵ֥ךְ
כַּ֝זַּ֗יִת נִצָּתֽוֹ׃

‎<span id="034">34</span> ‏כִּֽי־עֲדַ֣ת חָנֵ֣ף גַּלְמ֑וּד וְ֝אֵ֗שׁ
אָכְלָ֥ה אָֽהֳלֵי־שֹֽׁחַד׃

‎<span id="035">35</span> ‏הָרֹ֣ה עָ֭מָל וְיָ֣לֹד<sup>3</sup> אָ֑וֶן
וּ֝בִטְנָ֗ם תָּכִ֥ין מִרְמָֽה׃ ס

1 wayy<sup>a</sup>‘an ’ĕlîfaz hatêmānî wayyō’mar:

2 heḥāḵām y<sup>a</sup>‘ăneh ḏ<sup>a</sup>‘aṯ-rûḥa wîmallē’ qāḏîm
biṭənwō:

3 hwōḵēḥa bəḏāḇār lō’ yisəkwōn ûmillîm lō’-ywō‘îl bām:

4 ’af-’atâ tāfēr yirə’â wəṯiḡər<sup>a</sup>‘ śîḥâ lifənê-’ēl:

5 kî yə’allēf ‘ăwōnəḵā fîḵā wəṯiḇəḥar ləšwōn ‘ărûmîm:

6 yarəšî‘ăḵā fîḵā wəlō’-’ānî ûśəfāṯeyḵā y<sup>a</sup>‘ănû-ḇāḵə:

7 hări’yšwōn ’āḏām tiûālēḏ wəlifənê ḡəḇā‘wōṯ ḥwōlālətā:

8 haḇəswōḏ ’ĕlwōha tišəmā‘ wəṯiḡər<sup>a</sup>‘ ’ēleyḵā ḥāḵəmâ:

9 mah-yyāḏ<sup>a</sup>‘ətā wəlō’ nēḏā‘ tāḇîn wəlō’-‘immānû hû’:

10 gam-śāḇ gam-yāšîš bānû kabîr mē’āḇîḵā yāmîm:

11 hamə‘aṭ mimməḵā tanəḥumwōṯ ’ēl wəḏāḇār lā’aṭ ‘immāḵə:

12 mah-yyiqqāḥăḵā libeḵā ûmah-yyirəzəmûn ‘êneyḵā:

13 kî-ṯāšîḇ ’el-’ēl rûḥeḵā wəhōṣē’ṯā mipîḵā millîn:

14 mâ-’ĕnwōš kî-yizəkeh wəḵî-yiṣədaq yəlûḏ ’iššâ:

15 hēn biqəḏōšāw biqəḏōšāyw lō’ ya’ămîn wəšāmayim lō’-zakû ḇə‘ênāyw:

16 ’af kî-niṯə‘āḇ wəne’ĕlāḥ ’îš-šōṯeh ḵammayim ‘awəlâ:

17 ’ăḥawəḵā<sup>3</sup> šəm<sup>a</sup>‘-lî wəzeh-ḥāzîṯî wa’ăsapērâ:

18 ’ăšer-ḥăḵāmîm yagîḏû wəlō’ ḵiḥăḏû mē’ăḇwōṯām:

19 lâem ləḇadām nitənâ hā’āreṣ wəlō’-‘āḇar zār bəṯwōḵām:

20 kāl-yəmê rāšā‘ hû’ miṯəḥwōlēl ûmisəpar šānîm niṣəpənû le‘ārîṣ:

21 qwōl-pəḥāḏîm bə’āzənāyw baššālwōm šwōḏēḏ yəḇwō’ennû:

22 lō’-ya’ămîn šûḇ minnî-ḥōšeḵə wəṣāfû wəṣāfûy hû’ ’ĕlê-ḥāreḇ:

23 nōḏēḏ hû’ lalleḥem ’ayyēh yāḏ<sup>a</sup>‘\| kî-nāḵwōn bəyāḏwō
ywōm-ḥōšeḵə:

24 yəḇ<sup>a</sup>‘ăṯuhû ṣar ûməṣûqâ tiṯəqəfēhû kəmeleḵə\| ‘āṯîḏ
lakîḏwōr:

25 kî-nāṭâ ’el-’ēl yāḏwō wə’el-šaday yiṯəgabār:

26 yārûṣ ’ēlāyw bəṣaûā’r b<sup>a</sup>‘ăḇî gabê māḡinnāyw:

27 kî-ḵissâ fānāyw bəḥeləbwō wayy<sup>a</sup>‘aś pîmâ ‘ălê-ḵāsel:

28 wayyišəkwōn\| ‘ārîm niḵəḥāḏwōṯ bātîm lō’-yēšəḇû lāmwō ’ăšer
hiṯə‘atəḏû ləḡallîm:

29 lō’-ye‘əšar wəlō’-yāqûm ḥêlwō wəlō’-yiṭṭeh lā’āreṣ minəlām:

30 lō’-yāsûr\| minnî-ḥōšeḵə yōnaqətwō təyabēš šaləhāḇeṯ wəyāsûr bərûḥa
pîw:

31 ’al-ya’ămēn baššāw baššāyw niṯə‘â kî-šāwə’ tihəyeh ṯəmûrāṯwō:

32 bəlō’-ywōmwō timmālē’ wəḵipāṯwō lō’ r<sup>a</sup>‘ănānâ:

33 y<sup>a</sup>ḥəmōs kagefen bisərwō wəyašəlēḵə kazzayiṯ niṣṣāṯwō:

34 kî-‘ăḏaṯ ḥānēf galəmûḏ wə’ēš ’āḵəlâ ’âŏlê-šōḥaḏ:

35 hārōh ‘āmāl wəyālōḏ<sup>3</sup> ’āwen ûḇiṭənām tāḵîn mirəmâ: s

------------------------------------------------------------------------

[Next: Job (Iyov) Chapter 16](job016.md)
