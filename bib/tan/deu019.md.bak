[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/deu019)  [KJV](../kjv/deu019)  [Sep](../sep/deu019.md) 
[Vul](../vul/deu019.md)   
  
[Deuteronomy (Devarim) Index](deu.md)  
  [Previous](deu018)  [Next](deu020.md) 

------------------------------------------------------------------------

### Tanach (Hebrew): Deuteronomy (Devarim) Chapter 19

‎<span id="001">1</span> ‏כִּֽי־יַכְרִ֞ית יְהוָ֤ה אֱלֹהֶ֙יךָ֙
אֶת־הַגּוֹיִ֔ם אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ אֶת־אַרְצָ֑ם
וִֽירִשְׁתָּ֕ם וְיָשַׁבְתָּ֥ בְעָרֵיהֶ֖ם וּבְבָתֵּיהֶֽם׃

‎<span id="002">2</span> ‏שָׁל֥וֹשׁ עָרִ֖ים תַּבְדִּ֣יל לָ֑ךְ בְּת֣וֹךְ
אַרְצְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃

‎<span id="003">3</span> ‏תָּכִ֣ין לְךָ֮ הַדֶּרֶךְ֒ וְשִׁלַּשְׁתָּ֙
אֶת־גְּב֣וּל אַרְצְךָ֔ אֲשֶׁ֥ר יַנְחִֽילְךָ֖ יְהוָ֣ה אֱלֹהֶ֑יךָ וְהָיָ֕ה
לָנ֥וּס שָׁ֖מָּה כָּל־רֹצֵֽחַ׃

‎<span id="004">4</span> ‏וְזֶה֙ דְּבַ֣ר הָרֹצֵ֔חַ אֲשֶׁר־יָנ֥וּס
שָׁ֖מָּה וָחָ֑י אֲשֶׁ֨ר יַכֶּ֤ה אֶת־רֵעֵ֙הוּ֙ בִּבְלִי־דַ֔עַת וְה֛וּא
לֹא־שֹׂנֵ֥א ל֖וֹ מִתְּמֹ֥ל שִׁלְשֹֽׁם׃

‎<span id="005">5</span> ‏וַאֲשֶׁר֩ יָבֹ֨א אֶת־רֵעֵ֥הוּ בַיַּעַר֮
לַחְטֹ֣ב עֵצִים֒ וְנִדְּחָ֨ה יָד֤וֹ בַגַּרְזֶן֙ לִכְרֹ֣ת הָעֵ֔ץ
וְנָשַׁ֤ל הַבַּרְזֶל֙ מִן־הָעֵ֔ץ וּמָצָ֥א אֶת־רֵעֵ֖הוּ וָמֵ֑ת ה֗וּא
יָנ֛וּס אֶל־אַחַ֥ת הֶעָרִים־הָאֵ֖לֶּה וָחָֽי׃

‎<span id="006">6</span> ‏פֶּן־יִרְדֹּף֩ גֹּאֵ֨ל הַדָּ֜ם אַחֲרֵ֣י
הָרֹצֵ֗חַ כִּי־יֵחַם֮ לְבָבוֹ֒ וְהִשִּׂיג֛וֹ כִּֽי־יִרְבֶּ֥ה הַדֶּ֖רֶךְ
וְהִכָּ֣הוּ נָ֑פֶשׁ וְלוֹ֙ אֵ֣ין מִשְׁפַּט־מָ֔וֶת כִּ֠י לֹ֣א שֹׂנֵ֥א
ה֛וּא ל֖וֹ מִתְּמ֥וֹל שִׁלְשֽׁוֹם׃

‎<span id="007">7</span> ‏עַל־כֵּ֛ן אָנֹכִ֥י מְצַוְּךָ֖ לֵאמֹ֑ר שָׁלֹ֥שׁ
עָרִ֖ים תַּבְדִּ֥יל לָֽךְ׃ ס

‎<span id="008">8</span> ‏וְאִם־יַרְחִ֞יב יְהוָ֤ה אֱלֹהֶ֙יךָ֙
אֶת־גְּבֻ֣לְךָ֔ כַּאֲשֶׁ֥ר נִשְׁבַּ֖ע לַאֲבֹתֶ֑יךָ וְנָ֤תַן לְךָ֙
אֶת־כָּל־הָאָ֔רֶץ אֲשֶׁ֥ר דִּבֶּ֖ר לָתֵ֥ת לַאֲבֹתֶֽיךָ׃

‎<span id="009">9</span> ‏כִּֽי־תִשְׁמֹר֩ אֶת־כָּל־הַמִּצְוָ֨ה הַזֹּ֜את
לַעֲשֹׂתָ֗הּ אֲשֶׁ֨ר אָנֹכִ֣י מְצַוְּךָ֮ הַיּוֹם֒ לְאַהֲבָ֞ה אֶת־יְהוָ֧ה
אֱלֹהֶ֛יךָ וְלָלֶ֥כֶת בִּדְרָכָ֖יו כָּל־הַיָּמִ֑ים וְיָסַפְתָּ֙ לְךָ֥
עוֹד֙ שָׁלֹ֣שׁ עָרִ֔ים עַ֖ל הַשָּׁלֹ֥שׁ הָאֵֽלֶּה׃

‎<span id="010">10</span> ‏וְלֹ֤א יִשָּׁפֵךְ֙ דָּ֣ם נָקִ֔י בְּקֶ֣רֶב
אַרְצְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה וְהָיָ֥ה
עָלֶ֖יךָ דָּמִֽים׃ ס

‎<span id="011">11</span> ‏וְכִֽי־יִהְיֶ֥ה אִישׁ֙ שֹׂנֵ֣א לְרֵעֵ֔הוּ
וְאָ֤רַב לוֹ֙ וְקָ֣ם עָלָ֔יו וְהִכָּ֥הוּ נֶ֖פֶשׁ וָמֵ֑ת וְנָ֕ס
אֶל־אַחַ֖ת הֶעָרִ֥ים הָאֵֽל׃

‎<span id="012">12</span> ‏וְשָֽׁלְחוּ֙ זִקְנֵ֣י עִיר֔וֹ וְלָקְח֥וּ
אֹת֖וֹ מִשָּׁ֑ם וְנָתְנ֣וּ אֹת֗וֹ בְּיַ֛ד גֹּאֵ֥ל הַדָּ֖ם וָמֵֽת׃

‎<span id="013">13</span> ‏לֹא־תָח֥וֹס עֵֽינְךָ֖ עָלָ֑יו וּבִֽעַרְתָּ֧
דַֽם־הַנָּקִ֛י מִיִּשְׂרָאֵ֖ל וְט֥וֹב לָֽךְ׃ ס

‎<span id="014">14</span> ‏לֹ֤א תַסִּיג֙ גְּב֣וּל רֵֽעֲךָ֔ אֲשֶׁ֥ר
גָּבְל֖וּ רִאשֹׁנִ֑ים בְּנַחֲלָֽתְךָ֙ אֲשֶׁ֣ר תִּנְחַ֔ל בָּאָ֕רֶץ
אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃ ס

‎<span id="015">15</span> ‏לֹֽא־יָקוּם֩ עֵ֨ד אֶחָ֜ד בְּאִ֗ישׁ
לְכָל־עָוֹן֙ וּלְכָל־חַטָּ֔את בְּכָל־חֵ֖טְא אֲשֶׁ֣ר יֶֽחֱטָ֑א עַל־פִּ֣י׀
שְׁנֵ֣י עֵדִ֗ים א֛וֹ עַל־פִּ֥י שְׁלֹשָֽׁה־עֵדִ֖ים יָק֥וּם דָּבָֽר׃

‎<span id="016">16</span> ‏כִּֽי־יָק֥וּם עֵד־חָמָ֖ס בְּאִ֑ישׁ לַעֲנ֥וֹת
בּ֖וֹ סָרָֽה׃

‎<span id="017">17</span> ‏וְעָמְד֧וּ שְׁנֵֽי־הָאֲנָשִׁ֛ים אֲשֶׁר־לָהֶ֥ם
הָרִ֖יב לִפְנֵ֣י יְהוָ֑ה לִפְנֵ֤י הַכֹּֽהֲנִים֙ וְהַשֹּׁ֣פְטִ֔ים אֲשֶׁ֥ר
יִהְי֖וּ בַּיָּמִ֥ים הָהֵֽם׃

‎<span id="018">18</span> ‏וְדָרְשׁ֥וּ הַשֹּׁפְטִ֖ים הֵיטֵ֑ב וְהִנֵּ֤ה
עֵֽד־שֶׁ֙קֶר֙ הָעֵ֔ד שֶׁ֖קֶר עָנָ֥ה בְאָחִֽיו׃

‎<span id="019">19</span> ‏וַעֲשִׂ֣יתֶם ל֔וֹ כַּאֲשֶׁ֥ר זָמַ֖ם
לַעֲשׂ֣וֹת לְאָחִ֑יו וּבִֽעַרְתָּ֥ הָרָ֖ע מִקִּרְבֶּֽךָ׃

‎<span id="020">20</span> ‏וְהַנִּשְׁאָרִ֖ים יִשְׁמְע֣וּ וְיִרָ֑אוּ
וְלֹֽא־יֹסִ֨פוּ לַעֲשׂ֜וֹת ע֗וֹד כַּדָּבָ֥ר הָרָ֛ע הַזֶּ֖ה
בְּקִרְבֶּֽךָ׃

‎<span id="021">21</span> ‏וְלֹ֥א תָח֖וֹס עֵינֶ֑ךָ נֶ֣פֶשׁ
בְּנֶ֗פֶשׁ<sup>3</sup> עַ֤יִן בְּעַ֙יִן֙ שֵׁ֣ן בְּשֵׁ֔ן יָ֥ד בְּיָ֖ד
רֶ֥גֶל בְּרָֽגֶל׃ ס

1 kî-yaḵərîṯ yəhwâ ’ĕlōheyḵā ’eṯ-hagwōyim ’ăšer yəhwâ ’ĕlōheyḵā nōṯēn
ləḵā ’eṯ-’arəṣām wîrišətām wəyāšaḇətā ḇə‘ārêhem ûḇəḇātêhem:

2 šālwōš ‘ārîm taḇədîl lāḵə bəṯwōḵə ’arəṣəḵā ’ăšer yəhwâ ’ĕlōheyḵā nōṯēn
ləḵā lərišətāh:

3 tāḵîn ləḵā hadereḵə wəšillašətā ’eṯ-gəḇûl ’arəṣəḵā ’ăšer yanəḥîləḵā
yəhwâ ’ĕlōheyḵā wəhāyâ lānûs šāmmâ kāl-rōṣēḥa:

4 wəzeh dəḇar hārōṣēḥa ’ăšer-yānûs šāmmâ wāḥāy ’ăšer yakeh ’eṯ-rē‘ēhû
biḇəlî-ḏ<sup>a</sup>‘aṯ wəhû’ lō’-śōnē’ lwō mitəmōl šiləšōm:

5 wa’ăšer yāḇō’ ’eṯ-rē‘ēhû ḇayy<sup>a</sup>‘ar l<sup>a</sup>ḥəṭōḇ ‘ēṣîm
wənidəḥâ yāḏwō ḇagarəzen liḵərōṯ hā‘ēṣ wənāšal habarəzel min-hā‘ēṣ
ûmāṣā’ ’eṯ-rē‘ēhû wāmēṯ hû’ yānûs ’el-’<sup>a</sup>ḥaṯ he‘ārîm-hā’ēlleh
wāḥāy:

6 pen-yirədōf gō’ēl hadām ’<sup>a</sup>ḥărê hārōṣēḥa kî-yēḥam ləḇāḇwō
wəhiśśîḡwō kî-yirəbeh hadereḵə wəhikâû nāfeš wəlwō ’ên mišəpaṭ-māweṯ kî
lō’ śōnē’ hû’ lwō mitəmwōl šiləšwōm:

7 ‘al-kēn ’ānōḵî məṣaûəḵā lē’mōr šālōš ‘ārîm taḇədîl lāḵə: s

8 wə’im-yarəḥîḇ yəhwâ ’ĕlōheyḵā ’eṯ-gəḇuləḵā ka’ăšer nišəb<sup>a</sup>‘
la’ăḇōṯeyḵā wənāṯan ləḵā ’eṯ-kāl-hā’āreṣ ’ăšer diber lāṯēṯ la’ăḇōṯeyḵā:

9 kî-ṯišəmōr ’eṯ-kāl-hammiṣəwâ hazzō’ṯ l<sup>a</sup>‘ăśōṯāh ’ăšer ’ānōḵî
məṣaûəḵā hayywōm lə’ahăḇâ ’eṯ-yəhwâ ’ĕlōheyḵā wəlāleḵeṯ biḏərāḵāyw
kāl-hayyāmîm wəyāsafətā ləḵā ‘wōḏ šālōš ‘ārîm ‘al haššālōš hā’ēlleh:

10 wəlō’ yiššāfēḵə dām nāqî bəqereḇ ’arəṣəḵā ’ăšer yəhwâ ’ĕlōheyḵā nōṯēn
ləḵā n<sup>a</sup>ḥălâ wəhāyâ ‘āleyḵā dāmîm: s

11 wəḵî-yihəyeh ’îš śōnē’ lərē‘ēhû wə’āraḇ lwō wəqām ‘ālāyw wəhikâû
nefeš wāmēṯ wənās ’el-’<sup>a</sup>ḥaṯ he‘ārîm hā’ēl:

12 wəšāləḥû ziqənê ‘îrwō wəlāqəḥû ’ōṯwō miššām wənāṯənû ’ōṯwō bəyaḏ
gō’ēl hadām wāmēṯ:

13 lō’-ṯāḥwōs ‘ênəḵā ‘ālāyw ûḇi‘arətā ḏam-hannāqî mîyiśərā’ēl wəṭwōḇ
lāḵə: s

14 lō’ ṯassîḡ gəḇûl rē‘ăḵā ’ăšer gāḇəlû ri’šōnîm bən<sup>a</sup>ḥălāṯəḵā
’ăšer tinəḥal bā’āreṣ ’ăšer yəhwâ ’ĕlōheyḵā nōṯēn ləḵā lərišətāh: s

15 lō’-yāqûm ‘ēḏ ’eḥāḏ bə’îš ləḵāl-‘āwōn ûləḵāl-ḥaṭṭā’ṯ bəḵāl-ḥēṭə’
’ăšer yeḥĕṭā’ ‘al-pî\| šənê ‘ēḏîm ’wō ‘al-pî šəlōšâ-‘ēḏîm yāqûm dāḇār:

16 kî-yāqûm ‘ēḏ-ḥāmās bə’îš l<sup>a</sup>‘ănwōṯ bwō sārâ:

17 wə‘āməḏû šənê-hā’ănāšîm ’ăšer-lâem hārîḇ lifənê yəhwâ lifənê
hakōhănîm wəhaššōfəṭîm ’ăšer yihəyû bayyāmîm hâēm:

18 wəḏārəšû haššōfəṭîm hêṭēḇ wəhinnēh ‘ēḏ-šeqer hā‘ēḏ šeqer ‘ānâ
ḇə’āḥîw:

19 w<sup>a</sup>‘ăśîṯem lwō ka’ăšer zāmam l<sup>a</sup>‘ăśwōṯ lə’āḥîw
ûḇi‘arətā hārā‘ miqqirəbeḵā:

20 wəhannišə’ārîm yišəmə‘û wəyirā’û wəlō’-yōsifû l<sup>a</sup>‘ăśwōṯ
‘wōḏ kadāḇār hārā‘ hazzeh bəqirəbeḵā:

21 wəlō’ ṯāḥwōs ‘êneḵā nefeš bənefeš<sup>3</sup> ‘ayin bə‘ayin šēn bəšēn
yāḏ bəyāḏ reḡel bərāḡel: s

------------------------------------------------------------------------

[Next: Deuteronomy (Devarim) Chapter 20](deu020.md)
