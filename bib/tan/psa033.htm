<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 33</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa033.htm">Polyglot</A>&nbsp;
<A HREF="../kjv/psa033.htm">KJV</A>&nbsp;
<A HREF="../sep/psa033.htm">Sep</A>&nbsp;
<A HREF="../vul/psa033.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa032.htm">Previous</A>&nbsp;
<A HREF="psa034.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 33</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;רַנְּנ֣וּ צַ֭דִּיקִים בַּֽיהוָ֑ה לַ֝יְשָׁרִ֗ים נָאוָ֥ה תְהִלָּֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הוֹד֣וּ לַיהוָ֣ה בְּכִנּ֑וֹר בְּנֵ֥בֶל עָ֝שׂ֗וֹר זַמְּרוּ־לֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שִֽׁירוּ־ל֖וֹ שִׁ֣יר חָדָ֑שׁ הֵיטִ֥יבוּ נַ֝גֵּ֗ן בִּתְרוּעָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּֽי־יָשָׁ֥ר דְּבַר־יְהוָ֑ה וְכָל־מַ֝עֲשֵׂ֗הוּ בֶּאֱמוּנָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אֹ֭הֵב צְדָקָ֣ה וּמִשְׁפָּ֑ט חֶ֥סֶד יְ֝הוָ֗ה מָלְאָ֥ה הָאָֽרֶץ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בִּדְבַ֣ר יְ֭הוָה שָׁמַ֣יִם נַעֲשׂ֑וּ וּבְר֥וּחַ פִּ֝֗יו כָּל־צְבָאָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כֹּנֵ֣ס כַּ֭נֵּד מֵ֣י הַיָּ֑ם נֹתֵ֖ן בְּאֹצָר֣וֹת תְּהוֹמֽוֹת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יִֽירְא֣וּ מֵ֭יְהוָה כָּל־הָאָ֑רֶץ מִמֶּ֥נּוּ יָ֝ג֗וּרוּ כָּל־יֹשְׁבֵ֥י תֵבֵֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֤י ה֣וּא אָמַ֣ר וַיֶּ֑הִי הֽוּא־צִ֝וָּ֗ה וַֽיַּעֲמֹֽד׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יְֽהוָ֗ה הֵפִ֥יר עֲצַת־גּוֹיִ֑ם הֵ֝נִ֗יא מַחְשְׁב֥וֹת עַמִּֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;עֲצַ֣ת יְ֭הוָה לְעוֹלָ֣ם תַּעֲמֹ֑ד מַחְשְׁב֥וֹת לִ֝בּ֗וֹ לְדֹ֣ר וָדֹֽר׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַשְׁרֵ֣י הַ֭גּוֹי אֲשֶׁר־יְהוָ֣ה אֱלֹהָ֑יו הָעָ֓ם׀ בָּחַ֖ר לְנַחֲלָ֣ה לֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מִ֭שָּׁמַיִם הִבִּ֣יט יְהוָ֑ה רָ֝אָ֗ה אֶֽת־כָּל־בְּנֵ֥י הָאָדָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִֽמְּכוֹן־שִׁבְתּ֥וֹ הִשְׁגִּ֑יחַ אֶ֖ל כָּל־יֹשְׁבֵ֣י הָאָֽרֶץ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הַיֹּצֵ֣ר יַ֣חַד לִבָּ֑ם הַ֝מֵּבִ֗ין אֶל־כָּל־מַעֲשֵׂיהֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֵֽין־הַ֭מֶּלֶךְ נוֹשָׁ֣ע בְּרָב־חָ֑יִל גִּ֝בּ֗וֹר לֹֽא־יִנָּצֵ֥ל בְּרָב־כֹּֽחַ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;שֶׁ֣קֶר הַ֭סּוּס לִתְשׁוּעָ֑ה וּבְרֹ֥ב חֵ֝יל֗וֹ לֹ֣א יְמַלֵּֽט׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;הִנֵּ֤ה עֵ֣ין יְ֭הוָה אֶל־יְרֵאָ֑יו לַֽמְיַחֲלִ֥ים לְחַסְדּֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לְהַצִּ֣יל מִמָּ֣וֶת נַפְשָׁ֑ם וּ֝לְחַיּוֹתָ֗ם בָּרָעָֽב׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;נַ֭פְשֵׁנוּ חִכְּתָ֣ה לַֽיהוָ֑ה עֶזְרֵ֖נוּ וּמָגִנֵּ֣נוּ הֽוּא׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כִּי־ב֭וֹ יִשְׂמַ֣ח לִבֵּ֑נוּ כִּ֤י בְשֵׁ֖ם קָדְשׁ֣וֹ בָטָֽחְנוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;יְהִֽי־חַסְדְּךָ֣ יְהוָ֣ה עָלֵ֑ינוּ כַּ֝אֲשֶׁ֗ר יִחַ֥לְנוּ לָֽךְ׃ </P>
</TD>
<TD WIDTH="50%">
<P>1&nbsp;rann&#601;n&ucirc; &#x1E63;ad&icirc;q&icirc;m bayhw&acirc; lay&#601;&#353;&#257;r&icirc;m n&#257;&#8217;w&acirc; &#x1E6F;&#601;hill&acirc;: </P>
<P>2&nbsp;hw&#333;&#x1E0F;&ucirc; layhw&acirc; b&#601;&#x1E35;innw&#333;r b&#601;n&#275;&#x1E07;el &#8216;&#257;&#347;w&#333;r zamm&#601;r&ucirc;-lw&#333;: </P>
<P>3&nbsp;&#353;&icirc;r&ucirc;-lw&#333; &#353;&icirc;r &#x1E25;&#257;&#x1E0F;&#257;&#353; h&ecirc;&#x1E6D;&icirc;&#x1E07;&ucirc; nag&#275;n bi&#x1E6F;&#601;r&ucirc;&#8216;&acirc;: </P>
<P>4&nbsp;k&icirc;-y&#257;&#353;&#257;r d&#601;&#x1E07;ar-y&#601;hw&acirc; w&#601;&#x1E35;&#257;l-m<sup>a</sup>&#8216;&#259;&#347;&#275;h&ucirc; be&#8217;&#277;m&ucirc;n&acirc;: </P>
<P>5&nbsp;&#8217;&#333;h&#275;&#x1E07; &#x1E63;&#601;&#x1E0F;&#257;q&acirc; &ucirc;mi&#353;&#601;p&#257;&#x1E6D; &#x1E25;ese&#x1E0F; y&#601;hw&acirc; m&#257;l&#601;&#8217;&acirc; h&#257;&#8217;&#257;re&#x1E63;: </P>
<P>6&nbsp;bi&#x1E0F;&#601;&#x1E07;ar y&#601;hw&acirc; &#353;&#257;mayim n<sup>a</sup>&#8216;&#259;&#347;&ucirc; &ucirc;&#x1E07;&#601;r&ucirc;&#x1E25;a p&icirc;w k&#257;l-&#x1E63;&#601;&#x1E07;&#257;&#8217;&#257;m: </P>
<P>7&nbsp;k&#333;n&#275;s kann&#275;&#x1E0F; m&ecirc; hayy&#257;m n&#333;&#x1E6F;&#275;n b&#601;&#8217;&#333;&#x1E63;&#257;rw&#333;&#x1E6F; t&#601;hw&#333;mw&#333;&#x1E6F;: </P>
<P>8&nbsp;y&icirc;r&#601;&#8217;&ucirc; m&ecirc;&#601;hw&acirc; k&#257;l-h&#257;&#8217;&#257;re&#x1E63; mimmenn&ucirc; y&#257;&#x1E21;&ucirc;r&ucirc; k&#257;l-y&#333;&#353;&#601;&#x1E07;&ecirc; &#x1E6F;&#275;&#x1E07;&#275;l: </P>
<P>9&nbsp;k&icirc; h&ucirc;&#8217; &#8217;&#257;mar wayyeh&icirc; h&ucirc;&#8217;-&#x1E63;i&ucirc;&acirc; wayy<sup>a</sup>&#8216;&#259;m&#333;&#x1E0F;: </P>
<P>10&nbsp;y&#601;hw&acirc; h&#275;f&icirc;r &#8216;&#259;&#x1E63;a&#x1E6F;-gw&#333;yim h&#275;n&icirc;&#8217; m<sup>a</sup>&#x1E25;&#601;&#353;&#601;&#x1E07;w&#333;&#x1E6F; &#8216;amm&icirc;m: </P>
<P>11&nbsp;&#8216;&#259;&#x1E63;a&#x1E6F; y&#601;hw&acirc; l&#601;&#8216;w&#333;l&#257;m t<sup>a</sup>&#8216;&#259;m&#333;&#x1E0F; m<sup>a</sup>&#x1E25;&#601;&#353;&#601;&#x1E07;w&#333;&#x1E6F; libw&#333; l&#601;&#x1E0F;&#333;r w&#257;&#x1E0F;&#333;r: </P>
<P>12&nbsp;&#8217;a&#353;&#601;r&ecirc; hagw&#333;y &#8217;&#259;&#353;er-y&#601;hw&acirc; &#8217;&#277;l&#333;h&#257;yw h&#257;&#8216;&#257;m| b&#257;&#x1E25;ar l&#601;n<sup>a</sup>&#x1E25;&#259;l&acirc; lw&#333;: </P>
<P>13&nbsp;mi&#353;&#353;&#257;mayim hib&icirc;&#x1E6D; y&#601;hw&acirc; r&#257;&#8217;&acirc; &#8217;e&#x1E6F;-k&#257;l-b&#601;n&ecirc; h&#257;&#8217;&#257;&#x1E0F;&#257;m: </P>
<P>14&nbsp;mimm&#601;&#x1E35;w&#333;n-&#353;i&#x1E07;&#601;tw&#333; hi&#353;&#601;g&icirc;&#x1E25;a &#8217;el k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63;: </P>
<P>15&nbsp;hayy&#333;&#x1E63;&#275;r y<sup>a</sup>&#x1E25;a&#x1E0F; lib&#257;m hamm&#275;&#x1E07;&icirc;n &#8217;el-k&#257;l-m<sup>a</sup>&#8216;&#259;&#347;&ecirc;hem: </P>
<P>16&nbsp;&#8217;&ecirc;n-hammele&#x1E35;&#601; nw&#333;&#353;&#257;&#8216; b&#601;r&#257;&#x1E07;-&#x1E25;&#257;yil gibw&#333;r l&#333;&#8217;-yinn&#257;&#x1E63;&#275;l b&#601;r&#257;&#x1E07;-k&#333;&#x1E25;a: </P>
<P>17&nbsp;&#353;eqer hass&ucirc;s li&#x1E6F;&#601;&#353;&ucirc;&#8216;&acirc; &ucirc;&#x1E07;&#601;r&#333;&#x1E07; &#x1E25;&ecirc;lw&#333; l&#333;&#8217; y&#601;mall&#275;&#x1E6D;: </P>
<P>18&nbsp;hinn&#275;h &#8216;&ecirc;n y&#601;hw&acirc; &#8217;el-y&#601;r&#275;&#8217;&#257;yw lam&#601;y<sup>a</sup>&#x1E25;&#259;l&icirc;m l&#601;&#x1E25;as&#601;dw&#333;: </P>
<P>19&nbsp;l&#601;ha&#x1E63;&#x1E63;&icirc;l mimm&#257;we&#x1E6F; naf&#601;&#353;&#257;m &ucirc;l&#601;&#x1E25;ayyw&#333;&#x1E6F;&#257;m b&#257;r&#257;&#8216;&#257;&#x1E07;: </P>
<P>20&nbsp;naf&#601;&#353;&#275;n&ucirc; &#x1E25;ik&#601;&#x1E6F;&acirc; layhw&acirc; &#8216;ez&#601;r&#275;n&ucirc; &ucirc;m&#257;&#x1E21;inn&#275;n&ucirc; h&ucirc;&#8217;: </P>
<P>21&nbsp;k&icirc;-&#x1E07;w&#333; yi&#347;&#601;m<sup>a</sup>&#x1E25; lib&#275;n&ucirc; k&icirc; &#x1E07;&#601;&#353;&#275;m q&#257;&#x1E0F;&#601;&#353;w&#333; &#x1E07;&#257;&#x1E6D;&#257;&#x1E25;&#601;n&ucirc;: </P>
<P>22&nbsp;y&#601;h&icirc;-&#x1E25;as&#601;d&#601;&#x1E35;&#257; y&#601;hw&acirc; &#8216;&#257;l&ecirc;n&ucirc; ka&#8217;&#259;&#353;er yi&#x1E25;al&#601;n&ucirc; l&#257;&#x1E35;&#601;: </P>
</TD>
</TABLE>
<P><HR>
<CENTER>
<A HREF="psa034.htm">Next: Psalms (Tehilim) Chapter 34</A></CENTER>
</BODY>
</HTML>
