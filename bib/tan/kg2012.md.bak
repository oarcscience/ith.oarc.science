[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg2012)  [KJV](../kjv/kg2012)  [Sep](../sep/kg2012.md) 
[Vul](../vul/kg2012.md)   
  
[2 Kings (2 Melakhim) Index](kg2.md)  
  [Previous](kg2011)  [Next](kg2013.md) 

------------------------------------------------------------------------

### Tanach (Hebrew): 2 Kings (2 Melakhim) Chapter 12

‎<span id="001">1</span> ‏בֶּן־שֶׁ֥בַע שָׁנִ֖ים יְהוֹאָ֥שׁ בְּמָלְכֽוֹ׃
פ

‎<span id="002">2</span> ‏בִּשְׁנַת־שֶׁ֤בַע לְיֵהוּא֙ מָלַ֣ךְ יְהוֹאָ֔שׁ
וְאַרְבָּעִ֣ים שָׁנָ֔ה מָלַ֖ךְ בִּירֽוּשָׁלִָ֑ם וְשֵׁ֣ם אִמּ֔וֹ צִבְיָ֖ה
מִבְּאֵ֥ר שָֽׁבַע׃

‎<span id="003">3</span> ‏וַיַּ֨עַשׂ יְהוֹאָ֧שׁ הַיָּשָׁ֛ר בְּעֵינֵ֥י
יְהוָ֖ה כָּל־יָמָ֑יו אֲשֶׁ֣ר הוֹרָ֔הוּ יְהוֹיָדָ֖ע הַכֹּהֵֽן׃

‎<span id="004">4</span> ‏רַ֥ק הַבָּמ֖וֹת לֹא־סָ֑רוּ ע֥וֹד הָעָ֛ם
מְזַבְּחִ֥ים וּֽמְקַטְּרִ֖ים בַּבָּמֽוֹת׃

‎<span id="005">5</span> ‏וַיֹּ֨אמֶר יְהוֹאָ֜שׁ אֶל־הַכֹּהֲנִ֗ים כֹּל֩
כֶּ֨סֶף הַקֳּדָשִׁ֜ים אֲשֶׁר־יוּבָ֤א בֵית־יְהוָה֙ כֶּ֣סֶף עוֹבֵ֔ר אִ֕ישׁ
כֶּ֥סֶף נַפְשׁ֖וֹת עֶרְכּ֑וֹ כָּל־כֶּ֗סֶף אֲשֶׁ֤ר יַֽעֲלֶה֙ עַ֣ל
לֶב־אִ֔ישׁ לְהָבִ֖יא בֵּ֥ית יְהוָֽה׃

‎<span id="006">6</span> ‏יִקְח֤וּ לָהֶם֙ הַכֹּ֣הֲנִ֔ים אִ֖ישׁ מֵאֵ֣ת
מַכָּר֑וֹ וְהֵ֗ם יְחַזְּקוּ֙ אֶת־בֶּ֣דֶק הַבַּ֔יִת לְכֹ֛ל
אֲשֶׁר־יִמָּצֵ֥א שָׁ֖ם בָּֽדֶק׃ פ

‎<span id="007">7</span> ‏וַיְהִ֗י בִּשְׁנַ֨ת עֶשְׂרִ֧ים וְשָׁלֹ֛שׁ
שָׁנָ֖ה לַמֶּ֣לֶךְ יְהוֹאָ֑שׁ לֹֽא־חִזְּק֥וּ הַכֹּהֲנִ֖ים אֶת־בֶּ֥דֶק
הַבָּֽיִת׃

‎<span id="008">8</span> ‏וַיִּקְרָא֩ הַמֶּ֨לֶךְ יְהוֹאָ֜שׁ לִיהוֹיָדָ֤ע
הַכֹּהֵן֙ וְלַכֹּ֣הֲנִ֔ים וַיֹּ֣אמֶר אֲלֵהֶ֔ם מַדּ֛וּעַ אֵינְכֶ֥ם
מְחַזְּקִ֖ים אֶת־בֶּ֣דֶק הַבָּ֑יִת וְעַתָּ֗ה אַל־תִּקְחוּ־כֶ֙סֶף֙ מֵאֵ֣ת
מַכָּֽרֵיכֶ֔ם כִּֽי־לְבֶ֥דֶק הַבַּ֖יִת תִּתְּנֻֽהוּ׃

‎<span id="009">9</span> ‏וַיֵּאֹ֖תוּ הַכֹּֽהֲנִ֑ים לְבִלְתִּ֤י
קְחַת־כֶּ֙סֶף֙ מֵאֵ֣ת הָעָ֔ם וּלְבִלְתִּ֥י חַזֵּ֖ק אֶת־בֶּ֥דֶק
הַבָּֽיִת׃

‎<span id="010">10</span> ‏וַיִּקַּ֞ח יְהוֹיָדָ֤ע הַכֹּהֵן֙ אֲר֣וֹן
אֶחָ֔ד וַיִּקֹּ֥ב חֹ֖ר בְּדַלְתּ֑וֹ וַיִּתֵּ֣ן אֹתוֹ֩ אֵ֨צֶל
הַמִּזְבֵּ֜חַ בימין מִיָּמִ֗ין בְּבֽוֹא־אִישׁ֙ בֵּ֣ית יְהוָ֔ה
וְנָֽתְנוּ־שָׁ֤מָּה הַכֹּֽהֲנִים֙ שֹׁמְרֵ֣י הַסַּ֔ף אֶת־כָּל־הַכֶּ֖סֶף
הַמּוּבָ֥א בֵית־יְהוָֽה׃

‎<span id="011">11</span> ‏וַֽיְהִי֙ כִּרְאוֹתָ֔ם כִּֽי־רַ֥ב הַכֶּ֖סֶף
בָּֽאָר֑וֹן וַיַּ֨עַל סֹפֵ֤ר הַמֶּ֙לֶךְ֙ וְהַכֹּהֵ֣ן הַגָּד֔וֹל
וַיָּצֻ֙רוּ֙ וַיִּמְנ֔וּ אֶת־הַכֶּ֖סֶף הַנִּמְצָ֥א בֵית־יְהוָֽה׃

‎<span id="012">12</span> ‏וְנָתְנוּ֙ אֶת־הַכֶּ֣סֶף הַֽמְתֻכָּ֔ן עַל־יד
יְדֵי֙ עֹשֵׂ֣י הַמְּלָאכָ֔ה הפקדים הַמֻּפְקָדִ֖ים בֵּ֣ית יְהוָ֑ה
וַיּוֹצִיאֻ֜הוּ לְחָרָשֵׁ֤י הָעֵץ֙ וְלַבֹּנִ֔ים הָעֹשִׂ֖ים בֵּ֥ית
יְהוָֽה׃

‎<span id="013">13</span> ‏וְלַגֹּֽדְרִים֙ וּלְחֹצְבֵ֣י הָאֶ֔בֶן
וְלִקְנ֤וֹת עֵצִים֙ וְאַבְנֵ֣י מַחְצֵ֔ב לְחַזֵּ֖ק אֶת־בֶּ֣דֶק
בֵּית־יְהוָ֑ה וּלְכֹ֛ל אֲשֶׁר־יֵצֵ֥א עַל־הַבַּ֖יִת לְחָזְקָֽה׃

‎<span id="014">14</span> ‏אַךְ֩ לֹ֨א יֵעָשֶׂ֜ה בֵּ֣ית יְהוָ֗ה סִפּ֥וֹת
כֶּ֙סֶף֙ מְזַמְּר֤וֹת מִזְרָקוֹת֙ חֲצֹ֣צְר֔וֹת כָּל־כְּלִ֥י זָהָ֖ב
וּכְלִי־כָ֑סֶף מִן־הַכֶּ֖סֶף הַמּוּבָ֥א בֵית־יְהוָֽה׃

‎<span id="015">15</span> ‏כִּֽי־לְעֹשֵׂ֥י הַמְּלָאכָ֖ה יִתְּנֻ֑הוּ
וְחִזְּקוּ־ב֖וֹ אֶת־בֵּ֥ית יְהוָֽה׃

‎<span id="016">16</span> ‏וְלֹ֧א יְחַשְּׁב֣וּ אֶת־הָאֲנָשִׁ֗ים אֲשֶׁ֨ר
יִתְּנ֤וּ אֶת־הַכֶּ֙סֶף֙ עַל־יָדָ֔ם לָתֵ֖ת לְעֹשֵׂ֣י הַמְּלָאכָ֑ה כִּ֥י
בֶאֱמֻנָ֖ה הֵ֥ם עֹשִֽׂים׃

‎<span id="017">17</span> ‏כֶּ֤סֶף אָשָׁם֙ וְכֶ֣סֶף חַטָּא֔וֹת לֹ֥א
יוּבָ֖א בֵּ֣ית יְהוָ֑ה לַכֹּהֲנִ֖ים יִהְיֽוּ׃ פ

‎<span id="018">18</span> ‏אָ֣ז יַעֲלֶ֗ה חֲזָאֵל֙ מֶ֣לֶךְ אֲרָ֔ם
וַיִּלָּ֥חֶם עַל־גַּ֖ת וַֽיִּלְכְּדָ֑הּ וַיָּ֤שֶׂם חֲזָאֵל֙ פָּנָ֔יו
לַעֲל֖וֹת עַל־יְרוּשָׁלִָֽם׃

‎<span id="019">19</span> ‏וַיִּקַּ֞ח יְהוֹאָ֣שׁ מֶֽלֶךְ־יְהוּדָ֗ה אֵ֣ת
כָּל־הַקֳּדָשִׁ֡ים אֲשֶׁר־הִקְדִּ֣ישׁוּ יְהוֹשָׁפָ֣ט וִיהוֹרָם֩
וַאֲחַזְיָ֨הוּ אֲבֹתָ֜יו מַלְכֵ֤י יְהוּדָה֙ וְאֶת־קֳדָשָׁ֔יו וְאֵ֣ת
כָּל־הַזָּהָ֗ב הַנִּמְצָ֛א בְּאֹצְר֥וֹת בֵּית־יְהוָ֖ה וּבֵ֣ית הַמֶּ֑לֶךְ
וַיִּשְׁלַ֗ח לַֽחֲזָאֵל֙ מֶ֣לֶךְ אֲרָ֔ם וַיַּ֖עַל מֵעַ֥ל יְרוּשָׁלִָֽם׃

‎<span id="020">20</span> ‏וְיֶ֛תֶר דִּבְרֵ֥י יוֹאָ֖שׁ וְכָל־אֲשֶׁ֣ר
עָשָׂ֑ה הֲלוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים
לְמַלְכֵ֥י יְהוּדָֽה׃

‎<span id="021">21</span> ‏וַיָּקֻ֥מוּ עֲבָדָ֖יו וַיִּקְשְׁרֽוּ־קָ֑שֶׁר
וַיַּכּוּ֙ אֶת־יוֹאָ֔שׁ בֵּ֥ית מִלֹּ֖א הַיּוֹרֵ֥ד סִלָּֽא׃

‎<span id="022">22</span> ‏וְיוֹזָבָ֣ד בֶּן־שִׁ֠מְעָת וִיהוֹזָבָ֨ד
בֶּן־שֹׁמֵ֤ר׀ עֲבָדָיו֙ הִכֻּ֣הוּ וַיָּמֹ֔ת וַיִּקְבְּר֥וּ אֹת֛וֹ
עִם־אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ אֲמַצְיָ֥ה בְנ֖וֹ
תַּחְתָּֽיו׃ פ

1 ben-šeḇ<sup>a</sup>‘ šānîm yəhwō’āš bəmāləḵwō: f

2 bišənaṯ-šeḇ<sup>a</sup>‘ ləyēhû’ mālaḵə yəhwō’āš wə’arəbā‘îm šānâ
mālaḵə bîrûšālāim wəšēm ’immwō ṣiḇəyâ mibə’ēr šāḇ<sup>a</sup>‘:

3 wayy<sup>a</sup>‘aś yəhwō’āš hayyāšār bə‘ênê yəhwâ kāl-yāmāyw ’ăšer
hwōrâû yəhwōyāḏā‘ hakōhēn:

4 raq habāmwōṯ lō’-sārû ‘wōḏ hā‘ām məzabəḥîm ûməqaṭṭərîm babāmwōṯ:

5 wayyō’mer yəhwō’āš ’el-hakōhănîm kōl kesef haqqŏḏāšîm ’ăšer-yûḇā’
ḇêṯ-yəhwâ kesef ‘wōḇēr ’îš kesef nafəšwōṯ ‘erəkwō kāl-kesef ’ăšer
y<sup>a</sup>‘ăleh ‘al leḇ-’îš ləhāḇî’ bêṯ yəhwâ:

6 yiqəḥû lâem hakōhănîm ’îš mē’ēṯ makārwō wəhēm yəḥazzəqû ’eṯ-beḏeq
habayiṯ ləḵōl ’ăšer-yimmāṣē’ šām bāḏeq: f

7 wayəhî bišənaṯ ‘eśərîm wəšālōš šānâ lammeleḵə yəhwō’āš lō’-ḥizzəqû
hakōhănîm ’eṯ-beḏeq habāyiṯ:

8 wayyiqərā’ hammeleḵə yəhwō’āš lîhwōyāḏā‘ hakōhēn wəlakōhănîm wayyō’mer
’ălēhem madû‘a ’ênəḵem məḥazzəqîm ’eṯ-beḏeq habāyiṯ wə‘atâ
’al-tiqəḥû-ḵesef mē’ēṯ makārêḵem kî-ləḇeḏeq habayiṯ titənuhû:

9 wayyē’ōṯû hakōhănîm ləḇilətî qəḥaṯ-kesef mē’ēṯ hā‘ām ûləḇilətî ḥazzēq
’eṯ-beḏeq habāyiṯ:

10 wayyiqq<sup>a</sup>ḥ yəhwōyāḏā‘ hakōhēn ’ărwōn ’eḥāḏ wayyiqqōḇ ḥōr
bəḏalətwō wayyitēn ’ōṯwō ’ēṣel hammizəbēḥa bayyāmîn mîyāmîn bəḇwō’-’îš
bêṯ yəhwâ wənāṯənû-šāmmâ hakōhănîm šōmərê hassaf ’eṯ-kāl-hakesef
hammûḇā’ ḇêṯ-yəhwâ:

11 wayəhî kirə’wōṯām kî-raḇ hakesef bā’ārwōn wayy<sup>a</sup>‘al sōfēr
hammeleḵə wəhakōhēn hagāḏwōl wayyāṣurû wayyimənû ’eṯ-hakesef hanniməṣā’
ḇêṯ-yəhwâ:

12 wənāṯənû ’eṯ-hakesef haməṯukān ‘al-yaḏ yəḏê ‘ōśê hamməlā’ḵâ hapəquḏîm
hammufəqāḏîm bêṯ yəhwâ wayywōṣî’uhû ləḥārāšê hā‘ēṣ wəlabōnîm hā‘ōśîm bêṯ
yəhwâ:

13 wəlagōḏərîm ûləḥōṣəḇê hā’eḇen wəliqənwōṯ ‘ēṣîm wə’aḇənê
m<sup>a</sup>ḥəṣēḇ ləḥazzēq ’eṯ-beḏeq bêṯ-yəhwâ ûləḵōl ’ăšer-yēṣē’
‘al-habayiṯ ləḥāzəqâ:

14 ’aḵə lō’ yē‘āśeh bêṯ yəhwâ sipwōṯ kesef məzammərwōṯ mizərāqwōṯ
ḥăṣōṣərwōṯ kāl-kəlî zâāḇ ûḵəlî-ḵāsef min-hakesef hammûḇā’ ḇêṯ-yəhwâ:

15 kî-lə‘ōśê hamməlā’ḵâ yitənuhû wəḥizzəqû-ḇwō ’eṯ-bêṯ yəhwâ:

16 wəlō’ yəḥaššəḇû ’eṯ-hā’ănāšîm ’ăšer yitənû ’eṯ-hakesef ‘al-yāḏām
lāṯēṯ lə‘ōśê hamməlā’ḵâ kî ḇe’ĕmunâ hēm ‘ōśîm:

17 kesef ’āšām wəḵesef ḥaṭṭā’wōṯ lō’ yûḇā’ bêṯ yəhwâ lakōhănîm yihəyû: f

18 ’āz y<sup>a</sup>‘ăleh ḥăzā’ēl meleḵə ’ărām wayyillāḥem ‘al-gaṯ
wayyiləkəḏāh wayyāśem ḥăzā’ēl pānāyw l<sup>a</sup>‘ălwōṯ ‘al-yərûšālāim:

19 wayyiqq<sup>a</sup>ḥ yəhwō’āš meleḵə-yəhûḏâ ’ēṯ kāl-haqqŏḏāšîm
’ăšer-hiqədîšû yəhwōšāfāṭ wîhwōrām wa’ăḥazəyâû ’ăḇōṯāyw maləḵê yəhûḏâ
wə’eṯ-qŏḏāšāyw wə’ēṯ kāl-hazzâāḇ hanniməṣā’ bə’ōṣərwōṯ bêṯ-yəhwâ ûḇêṯ
hammeleḵə wayyišəl<sup>a</sup>ḥ l<sup>a</sup>ḥăzā’ēl meleḵə ’ărām
wayy<sup>a</sup>‘al mē‘al yərûšālāim:

20 wəyeṯer diḇərê ywō’āš wəḵāl-’ăšer ‘āśâ hălwō’-hēm kəṯûḇîm ‘al-sēfer
diḇərê hayyāmîm ləmaləḵê yəhûḏâ:

21 wayyāqumû ‘ăḇāḏāyw wayyiqəšərû-qāšer wayyakû ’eṯ-ywō’āš bêṯ millō’
hayywōrēḏ sillā’:

22 wəywōzāḇāḏ ben-šimə‘āṯ wîhwōzāḇāḏ ben-šōmēr\| ‘ăḇāḏāyw hikuhû
wayyāmōṯ wayyiqəbərû ’ōṯwō ‘im-’ăḇōṯāyw bə‘îr dāwiḏ wayyiməlōḵə ’ămaṣəyâ
ḇənwō t<sup>a</sup>ḥətāyw: f

------------------------------------------------------------------------

[Next: 2 Kings (2 Melakhim) Chapter 13](kg2013.md)
