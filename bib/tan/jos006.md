[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jos006)  [KJV](../kjv/jos006) 
[Sep:JsB](../sep/jsb006)  [Vul](../vul/jos006)   
  
[Joshua (Yehoshua) Index](jos)  
  [Previous](jos005)  [Next](jos007) 

------------------------------------------------------------------------

### Tanach (Hebrew): Joshua (Yehoshua) Chapter 6

‎<span id="001">1</span> ‏וִֽירִיחוֹ֙ סֹגֶ֣רֶת וּמְסֻגֶּ֔רֶת מִפְּנֵ֖י
בְּנֵ֣י יִשְׂרָאֵ֑ל אֵ֥ין יוֹצֵ֖א וְאֵ֥ין בָּֽא׃ ס

‎<span id="002">2</span> ‏וַיֹּ֤אמֶר יְהוָה֙ אֶל־יְהוֹשֻׁ֔עַ רְאֵה֙
נָתַ֣תִּי בְיָֽדְךָ֔ אֶת־יְרִיח֖וֹ וְאֶת־מַלְכָּ֑הּ גִּבּוֹרֵ֖י
הֶחָֽיִל׃

‎<span id="003">3</span> ‏וְסַבֹּתֶ֣ם אֶת־הָעִ֗יר כֹּ֚ל<sup>3</sup>
אַנְשֵׁ֣י הַמִּלְחָמָ֔ה הַקֵּ֥יף אֶת־הָעִ֖יר פַּ֣עַם אֶחָ֑ת כֹּ֥ה
תַעֲשֶׂ֖ה שֵׁ֥שֶׁת יָמִֽים׃

‎<span id="004">4</span> ‏וְשִׁבְעָ֣ה כֹהֲנִ֡ים יִשְׂאוּ֩ שִׁבְעָ֨ה
שׁוֹפְר֤וֹת הַיּֽוֹבְלִים֙ לִפְנֵ֣י הָאָר֔וֹן וּבַיּוֹם֙ הַשְּׁבִיעִ֔י
תָּסֹ֥בּוּ אֶת־הָעִ֖יר שֶׁ֣בַע פְּעָמִ֑ים וְהַכֹּ֣הֲנִ֔ים יִתְקְע֖וּ
בַּשּׁוֹפָרֽוֹת׃

‎<span id="005">5</span> ‏וְהָיָ֞ה בִּמְשֹׁ֣ךְ׀ בְּקֶ֣רֶן הַיּוֹבֵ֗ל
בשמעכם כְּשָׁמְעֲכֶם֙ אֶת־ק֣וֹל הַשּׁוֹפָ֔ר יָרִ֥יעוּ כָל־הָעָ֖ם
תְּרוּעָ֣ה גְדוֹלָ֑ה וְנָ֨פְלָ֜ה חוֹמַ֤ת הָעִיר֙ תַּחְתֶּ֔יהָ וְעָל֥וּ
הָעָ֖ם אִ֥ישׁ נֶגְדּֽוֹ׃

‎<span id="006">6</span> ‏וַיִּקְרָ֞א יְהוֹשֻׁ֤עַ בִּן־נוּן֙
אֶל־הַכֹּ֣הֲנִ֔ים וַיֹּ֣אמֶר אֲלֵהֶ֔ם שְׂא֖וּ אֶת־אֲר֣וֹן הַבְּרִ֑ית
וְשִׁבְעָ֣ה כֹֽהֲנִ֗ים יִשְׂאוּ֙ שִׁבְעָ֤ה שֽׁוֹפְרוֹת֙ יוֹבְלִ֔ים
לִפְנֵ֖י אֲר֥וֹן יְהוָֽה׃

‎<span id="007">7</span> ‏ויאמרו וַיֹּ֙אמֶר֙ אֶל־הָעָ֔ם עִבְר֖וּ
וְסֹ֣בּוּ אֶת־הָעִ֑יר וְהֶ֣חָל֔וּץ יַעֲבֹ֕ר לִפְנֵ֖י אֲר֥וֹן יְהוָֽה׃

‎<span id="008">8</span> ‏וַיְהִ֗י כֶּאֱמֹ֣ר יְהוֹשֻׁעַ֮ אֶל־הָעָם֒
וְשִׁבְעָ֣ה הַכֹּהֲנִ֡ים נֹשְׂאִים֩ שִׁבְעָ֨ה שׁוֹפְר֤וֹת הַיּֽוֹבְלִים֙
לִפְנֵ֣י יְהוָ֔ה עָבְר֕וּ וְתָקְע֖וּ בַּשּֽׁוֹפָר֑וֹת וַֽאֲרוֹן֙
בְּרִ֣ית יְהוָ֔ה הֹלֵ֖ךְ אַחֲרֵיהֶֽם׃

‎<span id="009">9</span> ‏וְהֶחָל֣וּץ הֹלֵ֔ךְ לִפְנֵי֙ הַכֹּ֣הֲנִ֔ים
תקעו תֹּקְעֵ֖י הַשּֽׁוֹפָר֑וֹת וְהַֽמְאַסֵּ֗ף הֹלֵךְ֙ אַחֲרֵ֣י הָאָר֔וֹן
הָל֖וֹךְ וְתָק֥וֹעַ בַּשּׁוֹפָרֽוֹת׃

‎<span id="010">10</span> ‏וְאֶת־הָעָם֩ צִוָּ֨ה יְהוֹשֻׁ֜עַ לֵאמֹ֗ר לֹ֤א
תָרִ֙יעוּ֙ וְלֹֽא־תַשְׁמִ֣יעוּ אֶת־קוֹלְכֶ֔ם וְלֹא־יֵצֵ֥א מִפִּיכֶ֖ם
דָּבָ֑ר עַ֠ד י֣וֹם אָמְרִ֧י אֲלֵיכֶ֛ם הָרִ֖יעוּ וַהֲרִיעֹתֶֽם׃

‎<span id="011">11</span> ‏וַיַּסֵּ֤ב אֲרוֹן־יְהוָה֙ אֶת־הָעִ֔יר הַקֵּ֖ף
פַּ֣עַם אֶחָ֑ת וַיָּבֹ֙אוּ֙ הַֽמַּחֲנֶ֔ה וַיָּלִ֖ינוּ בַּֽמַּחֲנֶֽה׃ פ

‎<span id="012">12</span> ‏וַיַּשְׁכֵּ֥ם יְהוֹשֻׁ֖עַ בַּבֹּ֑קֶר
וַיִּשְׂא֥וּ הַכֹּהֲנִ֖ים אֶת־אֲר֥וֹן יְהוָֽה׃

‎<span id="013">13</span> ‏וְשִׁבְעָ֣ה הַכֹּהֲנִ֡ים נֹשְׂאִים֩ שִׁבְעָ֨ה
שׁוֹפְר֜וֹת הַיֹּבְלִ֗ים לִפְנֵי֙ אֲר֣וֹן יְהוָ֔ה הֹלְכִ֣ים הָל֔וֹךְ
וְתָקְע֖וּ בַּשּׁוֹפָר֑וֹת וְהֶחָלוּץ֙ הֹלֵ֣ךְ לִפְנֵיהֶ֔ם
וְהַֽמְאַסֵּ֗ף הֹלֵךְ֙ אַֽחֲרֵי֙ אֲר֣וֹן יְהוָ֔ה הולך הָל֖וֹךְ
וְתָק֥וֹעַ בַּשּׁוֹפָרֽוֹת׃

‎<span id="014">14</span> ‏וַיָּסֹ֨בּוּ אֶת־הָעִ֜יר בַּיּ֤וֹם הַשֵּׁנִי֙
פַּ֣עַם אַחַ֔ת וַיָּשֻׁ֖בוּ הַֽמַּחֲנֶ֑ה כֹּ֥ה עָשׂ֖וּ שֵׁ֥שֶׁת יָמִֽים׃

‎<span id="015">15</span> ‏וַיְהִ֣י׀ בַּיּ֣וֹם הַשְּׁבִיעִ֗י
וַיַּשְׁכִּ֙מוּ֙ כַּעֲל֣וֹת הַשַּׁ֔חַר וַיָּסֹ֧בּוּ אֶת־הָעִ֛יר
כַּמִּשְׁפָּ֥ט הַזֶּ֖ה שֶׁ֣בַע פְּעָמִ֑ים רַ֚ק בַּיּ֣וֹם הַה֔וּא
סָבְב֥וּ אֶת־הָעִ֖יר שֶׁ֥בַע פְּעָמִֽים׃

‎<span id="016">16</span> ‏וַיְהִי֙ בַּפַּ֣עַם הַשְּׁבִיעִ֔ית תָּקְע֥וּ
הַכֹּהֲנִ֖ים בַּשּׁוֹפָר֑וֹת וַיֹּ֨אמֶר יְהוֹשֻׁ֤עַ אֶל־הָעָם֙ הָרִ֔יעוּ
כִּֽי־נָתַ֧ן יְהוָ֛ה לָכֶ֖ם אֶת־הָעִֽיר׃

‎<span id="017">17</span> ‏וְהָיְתָ֨ה הָעִ֥יר חֵ֛רֶם הִ֥יא
וְכָל־אֲשֶׁר־בָּ֖הּ לַֽיהוָ֑ה רַק֩ רָחָ֨ב הַזּוֹנָ֜ה תִּֽחְיֶ֗ה הִ֚יא
וְכָל־אֲשֶׁ֣ר אִתָּ֣הּ בַּבַּ֔יִת כִּ֣י הֶחְבְּאַ֔תָה אֶת־הַמַּלְאָכִ֖ים
אֲשֶׁ֥ר שָׁלָֽחְנוּ׃

‎<span id="018">18</span> ‏וְרַק־אַתֶּם֙ שִׁמְר֣וּ מִן־הַחֵ֔רֶם
פֶּֽן־תַּחֲרִ֖ימוּ וּלְקַחְתֶּ֣ם מִן־הַחֵ֑רֶם וְשַׂמְתֶּ֞ם אֶת־מַחֲנֵ֤ה
יִשְׂרָאֵל֙ לְחֵ֔רֶם וַעֲכַרְתֶּ֖ם אוֹתֽוֹ׃

‎<span id="019">19</span> ‏וְכֹ֣ל׀ כֶּ֣סֶף וְזָהָ֗ב וּכְלֵ֤י נְחֹ֙שֶׁת֙
וּבַרְזֶ֔ל קֹ֥דֶשׁ ה֖וּא לַֽיהוָ֑ה אוֹצַ֥ר יְהוָ֖ה יָבֽוֹא׃

‎<span id="020">20</span> ‏וַיָּ֣רַע הָעָ֔ם וַֽיִּתְקְע֖וּ
בַּשֹּֽׁפָר֑וֹת וַיְהִי֩ כִשְׁמֹ֨עַ הָעָ֜ם אֶת־ק֣וֹל הַשּׁוֹפָ֗ר
וַיָּרִ֤יעוּ הָעָם֙ תְּרוּעָ֣ה גְדוֹלָ֔ה וַתִּפֹּ֨ל הַֽחוֹמָ֜ה
תַּחְתֶּ֗יהָ וַיַּ֨עַל הָעָ֤ם הָעִ֙ירָה֙ אִ֣ישׁ נֶגְדּ֔וֹ
וַֽיִּלְכְּד֖וּ אֶת־הָעִֽיר׃

‎<span id="021">21</span> ‏וַֽיַּחֲרִ֙ימוּ֙ אֶת־כָּל־אֲשֶׁ֣ר בָּעִ֔יר
מֵאִישׁ֙ וְעַד־אִשָּׁ֔ה מִנַּ֖עַר וְעַד־זָקֵ֑ן וְעַ֨ד שׁ֥וֹר וָשֶׂ֛ה
וַחֲמ֖וֹר לְפִי־חָֽרֶב׃

‎<span id="022">22</span> ‏וְלִשְׁנַ֨יִם הָאֲנָשִׁ֜ים הַֽמְרַגְּלִ֤ים
אֶת־הָאָ֙רֶץ֙ אָמַ֣ר יְהוֹשֻׁ֔עַ בֹּ֖אוּ בֵּית־הָאִשָּׁ֣ה הַזּוֹנָ֑ה
וְהוֹצִ֨יאוּ מִשָּׁ֤ם אֶת־הָֽאִשָּׁה֙ וְאֶת־כָּל־אֲשֶׁר־לָ֔הּ כַּאֲשֶׁ֥ר
נִשְׁבַּעְתֶּ֖ם לָֽהּ׃

‎<span id="023">23</span> ‏וַיָּבֹ֜אוּ הַנְּעָרִ֣ים הַֽמְרַגְּלִ֗ים
וַיֹּצִ֡יאוּ אֶת־רָ֠חָב וְאֶת־אָבִ֨יהָ וְאֶת־אִמָּ֤הּ וְאֶת־אַחֶ֙יהָ֙
וְאֶת־כָּל־אֲשֶׁר־לָ֔הּ וְאֵ֥ת כָּל־מִשְׁפְּחוֹתֶ֖יהָ הוֹצִ֑יאוּ
וַיַּ֨נִּיח֔וּם מִח֖וּץ לְמַחֲנֵ֥ה יִשְׂרָאֵֽל׃

‎<span id="024">24</span> ‏וְהָעִ֛יר שָׂרְפ֥וּ בָאֵ֖שׁ
וְכָל־אֲשֶׁר־בָּ֑הּ רַ֣ק׀ הַכֶּ֣סֶף וְהַזָּהָ֗ב וּכְלֵ֤י הַנְּחֹ֙שֶׁת֙
וְהַבַּרְזֶ֔ל נָתְנ֖וּ אוֹצַ֥ר בֵּית־יְהוָֽה׃

‎<span id="025">25</span> ‏וְֽאֶת־רָחָ֣ב הַ֠זּוֹנָה וְאֶת־בֵּ֨ית
אָבִ֤יהָ וְאֶת־כָּל־אֲשֶׁר־לָהּ֙ הֶחֱיָ֣ה יְהוֹשֻׁ֔עַ וַתֵּ֙שֶׁב֙
בְּקֶ֣רֶב יִשְׂרָאֵ֔ל עַ֖ד הַיּ֣וֹם הַזֶּ֑ה כִּ֤י הֶחְבִּ֙יאָה֙
אֶת־הַמַּלְאָכִ֔ים אֲשֶׁר־שָׁלַ֥ח יְהוֹשֻׁ֖עַ לְרַגֵּ֥ל אֶת־יְרִיחֽוֹ׃ פ

‎<span id="026">26</span> ‏וַיַּשְׁבַּ֣ע יְהוֹשֻׁ֔עַ בָּעֵ֥ת הַהִ֖יא
לֵאמֹ֑ר אָר֨וּר הָאִ֜ישׁ לִפְנֵ֣י יְהוָ֗ה אֲשֶׁ֤ר יָקוּם֙ וּבָנָ֞ה
אֶת־הָעִ֤יר הַזֹּאת֙ אֶת־יְרִיח֔וֹ בִּבְכֹר֣וֹ יְיַסְּדֶ֔נָּה
וּבִצְעִיר֖וֹ יַצִּ֥יב דְּלָתֶֽיהָ׃

‎<span id="027">27</span> ‏וַיְהִ֥י יְהוָ֖ה אֶת־יְהוֹשֻׁ֑עַ וַיְהִ֥י
שָׁמְע֖וֹ בְּכָל־הָאָֽרֶץ׃

1 wîrîḥwō sōḡereṯ ûməsugereṯ mipənê bənê yiśərā’ēl ’ên ywōṣē’ wə’ên bā’:
s

2 wayyō’mer yəhwâ ’el-yəhwōšu‘a rə’ēh nāṯatî ḇəyāḏəḵā ’eṯ-yərîḥwō
wə’eṯ-maləkāh gibwōrê heḥāyil:

3 wəsabōṯem ’eṯ-hā‘îr kōl<sup>3</sup> ’anəšê hammiləḥāmâ haqqêf
’eṯ-hā‘îr p<sup>a</sup>‘am ’eḥāṯ kōh ṯ<sup>a</sup>‘ăśeh šēšeṯ yāmîm:

4 wəšiḇə‘â ḵōhănîm yiśə’û šiḇə‘â šwōfərwōṯ hayywōḇəlîm lifənê hā’ārwōn
ûḇayywōm haššəḇî‘î tāsōbû ’eṯ-hā‘îr šeḇ<sup>a</sup>‘ pə‘āmîm wəhakōhănîm
yiṯəqə‘û baššwōfārwōṯ:

5 wəhāyâ biməšōḵə\| bəqeren hayywōḇēl bəšāmə‘ăḵem kəšāmə‘ăḵem ’eṯ-qwōl
haššwōfār yārî‘û ḵāl-hā‘ām tərû‘â ḡəḏwōlâ wənāfəlâ ḥwōmaṯ hā‘îr
t<sup>a</sup>ḥəteyhā wə‘ālû hā‘ām ’îš neḡədwō:

6 wayyiqərā’ yəhwōšu‘a bin-nûn ’el-hakōhănîm wayyō’mer ’ălēhem śə’û
’eṯ-’ărwōn habərîṯ wəšiḇə‘â ḵōhănîm yiśə’û šiḇə‘â šwōfərwōṯ ywōḇəlîm
lifənê ’ărwōn yəhwâ:

7 wayyō’mərû wayyō’mer ’el-hā‘ām ‘iḇərû wəsōbû ’eṯ-hā‘îr wəheḥālûṣ
y<sup>a</sup>‘ăḇōr lifənê ’ărwōn yəhwâ:

8 wayəhî ke’ĕmōr yəhwōšu‘a ’el-hā‘ām wəšiḇə‘â hakōhănîm nōśə’îm šiḇə‘â
šwōfərwōṯ hayywōḇəlîm lifənê yəhwâ ‘āḇərû wəṯāqə‘û baššwōfārwōṯ wa’ărwōn
bərîṯ yəhwâ hōlēḵə ’<sup>a</sup>ḥărêhem:

9 wəheḥālûṣ hōlēḵə lifənê hakōhănîm tāqə‘û tōqə‘ê haššwōfārwōṯ
wəhamə’assēf hōlēḵə ’<sup>a</sup>ḥărê hā’ārwōn hālwōḵə wəṯāqwō‘a
baššwōfārwōṯ:

10 wə’eṯ-hā‘ām ṣiûâ yəhwōšu‘a lē’mōr lō’ ṯārî‘û wəlō’-ṯašəmî‘û
’eṯ-qwōləḵem wəlō’-yēṣē’ mipîḵem dāḇār ‘aḏ ywōm ’āmərî ’ălêḵem hārî‘û
wahărî‘ōṯem:

11 wayyassēḇ ’ărwōn-yəhwâ ’eṯ-hā‘îr haqqēf p<sup>a</sup>‘am ’eḥāṯ
wayyāḇō’û hamm<sup>a</sup>ḥăneh wayyālînû bamm<sup>a</sup>ḥăneh: f

12 wayyašəkēm yəhwōšu‘a babōqer wayyiśə’û hakōhănîm ’eṯ-’ărwōn yəhwâ:

13 wəšiḇə‘â hakōhănîm nōśə’îm šiḇə‘â šwōfərwōṯ hayyōḇəlîm lifənê ’ărwōn
yəhwâ hōləḵîm hālwōḵə wəṯāqə‘û baššwōfārwōṯ wəheḥālûṣ hōlēḵə lifənêhem
wəhamə’assēf hōlēḵə ’<sup>a</sup>ḥărê ’ărwōn yəhwâ hwōlēḵə hālwōḵə
wəṯāqwō‘a baššwōfārwōṯ:

14 wayyāsōbû ’eṯ-hā‘îr bayywōm haššēnî p<sup>a</sup>‘am ’<sup>a</sup>ḥaṯ
wayyāšuḇû hamm<sup>a</sup>ḥăneh kōh ‘āśû šēšeṯ yāmîm:

15 wayəhî\| bayywōm haššəḇî‘î wayyašəkimû k<sup>a</sup>‘ălwōṯ
hašš<sup>a</sup>ḥar wayyāsōbû ’eṯ-hā‘îr kammišəpāṭ hazzeh
šeḇ<sup>a</sup>‘ pə‘āmîm raq bayywōm hahû’ sāḇəḇû ’eṯ-hā‘îr
šeḇ<sup>a</sup>‘ pə‘āmîm:

16 wayəhî bap<sup>a</sup>‘am haššəḇî‘îṯ tāqə‘û hakōhănîm baššwōfārwōṯ
wayyō’mer yəhwōšu‘a ’el-hā‘ām hārî‘û kî-nāṯan yəhwâ lāḵem ’eṯ-hā‘îr:

17 wəhāyəṯâ hā‘îr ḥērem hî’ wəḵāl-’ăšer-bāh layhwâ raq rāḥāḇ hazzwōnâ
tiḥəyeh hî’ wəḵāl-’ăšer ’itāh babayiṯ kî heḥəbə’aṯâ ’eṯ-hammalə’āḵîm
’ăšer šālāḥənû:

18 wəraq-’atem šimərû min-h<sup>a</sup>ḥērem pen-t<sup>a</sup>ḥărîmû
ûləq<sup>a</sup>ḥətem min-h<sup>a</sup>ḥērem wəśamətem
’eṯ-m<sup>a</sup>ḥănēh yiśərā’ēl ləḥērem w<sup>a</sup>‘ăḵarətem ’wōṯwō:

19 wəḵōl\| kesef wəzâāḇ ûḵəlê nəḥōšeṯ ûḇarəzel qōḏeš hû’ layhwâ ’wōṣar
yəhwâ yāḇwō’:

20 wayyār<sup>a</sup>‘ hā‘ām wayyiṯəqə‘û baššōfārwōṯ wayəhî ḵišəmō‘a
hā‘ām ’eṯ-qwōl haššwōfār wayyārî‘û hā‘ām tərû‘â ḡəḏwōlâ watipōl
h<sup>a</sup>ḥwōmâ t<sup>a</sup>ḥəteyhā wayy<sup>a</sup>‘al hā‘ām hā‘îrâ
’îš neḡədwō wayyiləkəḏû ’eṯ-hā‘îr:

21 wayy<sup>a</sup>ḥărîmû ’eṯ-kāl-’ăšer bā‘îr mē’îš wə‘aḏ-’iššâ
minn<sup>a</sup>‘ar wə‘aḏ-zāqēn wə‘aḏ šwōr wāśeh w<sup>a</sup>ḥămwōr
ləfî-ḥāreḇ:

22 wəlišənayim hā’ănāšîm haməragəlîm ’eṯ-hā’āreṣ ’āmar yəhwōšu‘a bō’û
bêṯ-hā’iššâ hazzwōnâ wəhwōṣî’û miššām ’eṯ-hā’iššâ wə’eṯ-kāl-’ăšer-lāh
ka’ăšer nišəb<sup>a</sup>‘ətem lāh:

23 wayyāḇō’û hannə‘ārîm haməragəlîm wayyōṣî’û ’eṯ-rāḥāḇ wə’eṯ-’āḇîhā
wə’eṯ-’immāh wə’eṯ-’<sup>a</sup>ḥeyhā wə’eṯ-kāl-’ăšer-lāh wə’ēṯ
kāl-mišəpəḥwōṯeyhā hwōṣî’û wayyannîḥûm miḥûṣ ləm<sup>a</sup>ḥănēh
yiśərā’ēl:

24 wəhā‘îr śārəfû ḇā’ēš wəḵāl-’ăšer-bāh raq\| hakesef wəhazzâāḇ ûḵəlê
hannəḥōšeṯ wəhabarəzel nāṯənû ’wōṣar bêṯ-yəhwâ:

25 wə’eṯ-rāḥāḇ hazzwōnâ wə’eṯ-bêṯ ’āḇîhā wə’eṯ-kāl-’ăšer-lāh heḥĕyâ
yəhwōšu‘a watēšeḇ bəqereḇ yiśərā’ēl ‘aḏ hayywōm hazzeh kî heḥəbî’â
’eṯ-hammalə’āḵîm ’ăšer-šāl<sup>a</sup>ḥ yəhwōšu‘a ləragēl ’eṯ-yərîḥwō: f

26 wayyašəb<sup>a</sup>‘ yəhwōšu‘a bā‘ēṯ hahî’ lē’mōr ’ārûr hā’îš lifənê
yəhwâ ’ăšer yāqûm ûḇānâ ’eṯ-hā‘îr hazzō’ṯ ’eṯ-yərîḥwō biḇəḵōrwō
yəyassəḏennâ ûḇiṣə‘îrwō yaṣṣîḇ dəlāṯeyhā:

27 wayəhî yəhwâ ’eṯ-yəhwōšu‘a wayəhî šāmə‘wō bəḵāl-hā’āreṣ:

------------------------------------------------------------------------

[Next: Joshua (Yehoshua) Chapter 7](jos007)
