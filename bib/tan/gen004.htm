<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen004.htm">Polyglot</A>&nbsp;
<A HREF="../kjv/gen004.htm">KJV</A>&nbsp;
<A HREF="../sep/gen004.htm">Sep</A>&nbsp;
<A HREF="../vul/gen004.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen003.htm">Previous</A>&nbsp;
<A HREF="gen005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהָ֣אָדָ֔ם יָדַ֖ע אֶת־חַוָּ֣ה אִשְׁתּ֑וֹ וַתַּ֙הַר֙ וַתֵּ֣לֶד אֶת־קַ֔יִן וַתֹּ֕אמֶר קָנִ֥יתִי אִ֖ישׁ אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתֹּ֣סֶף לָלֶ֔דֶת אֶת־אָחִ֖יו אֶת־הָ֑בֶל וַֽיְהִי־הֶ֙בֶל֙ רֹ֣עֵה צֹ֔אן וְקַ֕יִן הָיָ֖ה עֹבֵ֥ד אֲדָמָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַֽיְהִ֖י מִקֵּ֣ץ יָמִ֑ים וַיָּבֵ֨א קַ֜יִן מִפְּרִ֧י הָֽאֲדָמָ֛ה מִנְחָ֖ה לַֽיהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְהֶ֨בֶל הֵבִ֥יא גַם־ה֛וּא מִבְּכֹר֥וֹת צֹאנ֖וֹ וּמֵֽחֶלְבֵהֶ֑ן וַיִּ֣שַׁע יְהוָ֔ה אֶל־הֶ֖בֶל וְאֶל־מִנְחָתֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאֶל־קַ֥יִן וְאֶל־מִנְחָת֖וֹ לֹ֣א שָׁעָ֑ה וַיִּ֤חַר לְקַ֙יִן֙ מְאֹ֔ד וַֽיִּפְּל֖וּ פָּנָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֥אמֶר יְהוָ֖ה אֶל־קָ֑יִן לָ֚מָּה חָ֣רָה לָ֔ךְ וְלָ֖מָּה נָפְל֥וּ פָנֶֽיךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲל֤וֹא אִם־תֵּיטִיב֙ שְׂאֵ֔ת וְאִם֙ לֹ֣א תֵיטִ֔יב לַפֶּ֖תַח חַטָּ֣את רֹבֵ֑ץ וְאֵלֶ֙יךָ֙ תְּשׁ֣וּקָת֔וֹ וְאַתָּ֖ה תִּמְשָׁל־בּֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֥אמֶר קַ֖יִן אֶל־הֶ֣בֶל אָחִ֑יו וַֽיְהִי֙ בִּהְיוֹתָ֣ם בַּשָּׂדֶ֔ה וַיָּ֥קָם קַ֛יִן אֶל־הֶ֥בֶל אָחִ֖יו וַיַּהַרְגֵֽהוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֤אמֶר יְהוָה֙ אֶל־קַ֔יִן אֵ֖י הֶ֣בֶל אָחִ֑יךָ וַיֹּ֙אמֶר֙ לֹ֣א יָדַ֔עְתִּי הֲשֹׁמֵ֥ר אָחִ֖י אָנֹֽכִי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֖אמֶר מֶ֣ה עָשִׂ֑יתָ ק֚וֹל דְּמֵ֣י אָחִ֔יךָ צֹעֲקִ֥ים אֵלַ֖י מִן־הָֽאֲדָמָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַתָּ֖ה אָר֣וּר אָ֑תָּה מִן־הָֽאֲדָמָה֙ אֲשֶׁ֣ר פָּצְתָ֣ה אֶת־פִּ֔יהָ לָקַ֛חַת אֶת־דְּמֵ֥י אָחִ֖יךָ מִיָּדֶֽךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֤י תַֽעֲבֹד֙ אֶת־הָ֣אֲדָמָ֔ה לֹֽא־תֹסֵ֥ף תֵּת־כֹּחָ֖הּ לָ֑ךְ נָ֥ע וָנָ֖ד תִּֽהְיֶ֥ה בָאָֽרֶץ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֥אמֶר קַ֖יִן אֶל־יְהוָ֑ה גָּד֥וֹל עֲוֹנִ֖י מִנְּשֹֽׂא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֵן֩ גֵּרַ֨שְׁתָּ אֹתִ֜י הַיּ֗וֹם מֵעַל֙ פְּנֵ֣י הָֽאֲדָמָ֔ה וּמִפָּנֶ֖יךָ אֶסָּתֵ֑ר וְהָיִ֜יתִי נָ֤ע וָנָד֙ בָּאָ֔רֶץ וְהָיָ֥ה כָל־מֹצְאִ֖י יַֽהַרְגֵֽנִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֧אמֶר ל֣וֹ יְהוָ֗ה לָכֵן֙ כָּל־הֹרֵ֣ג קַ֔יִן שִׁבְעָתַ֖יִם יֻקָּ֑ם וַיָּ֨שֶׂם יְהוָ֤ה לְקַ֙יִן֙ א֔וֹת לְבִלְתִּ֥י הַכּוֹת־אֹת֖וֹ כָּל־מֹצְאֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֵּ֥צֵא קַ֖יִן מִלִּפְנֵ֣י יְהוָ֑ה וַיֵּ֥שֶׁב בְּאֶֽרֶץ־נ֖וֹד קִדְמַת־עֵֽדֶן׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֵּ֤דַע קַ֙יִן֙ אֶת־אִשְׁתּ֔וֹ וַתַּ֖הַר וַתֵּ֣לֶד אֶת־חֲנ֑וֹךְ וַֽיְהִי֙ בֹּ֣נֶה עִ֔יר וַיִּקְרָא֙ שֵׁ֣ם הָעִ֔יר כְּשֵׁ֖ם בְּנ֥וֹ חֲנֽוֹךְ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּוָּלֵ֤ד לַֽחֲנוֹךְ֙ אֶת־עִירָ֔ד וְעִירָ֕ד יָלַ֖ד אֶת־מְחֽוּיָאֵ֑ל וּמְחִיּיָאֵ֗ל יָלַד֙ אֶת־מְת֣וּשָׁאֵ֔ל וּמְתוּשָׁאֵ֖ל יָלַ֥ד אֶת־לָֽמֶךְ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּֽקַּֽח־ל֥וֹ לֶ֖מֶךְ שְׁתֵּ֣י נָשִׁ֑ים שֵׁ֤ם הָֽאַחַת֙ עָדָ֔ה וְשֵׁ֥ם הַשֵּׁנִ֖ית צִלָּֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַתֵּ֥לֶד עָדָ֖ה אֶת־יָבָ֑ל ה֣וּא הָיָ֔ה אֲבִ֕י יֹשֵׁ֥ב אֹ֖הֶל וּמִקְנֶֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְשֵׁ֥ם אָחִ֖יו יוּבָ֑ל ה֣וּא הָיָ֔ה אֲבִ֕י כָּל־תֹּפֵ֥שׂ כִּנּ֖וֹר וְעוּגָֽב׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְצִלָּ֣ה גַם־הִ֗וא יָֽלְדָה֙ אֶת־תּ֣וּבַל קַ֔יִן לֹטֵ֕שׁ כָּל־חֹרֵ֥שׁ נְחֹ֖שֶׁת וּבַרְזֶ֑ל וַֽאֲח֥וֹת תּֽוּבַל־קַ֖יִן נַֽעֲמָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיֹּ֨אמֶר לֶ֜מֶךְ לְנָשָׁ֗יו עָדָ֤ה וְצִלָּה֙ שְׁמַ֣עַן קוֹלִ֔י נְשֵׁ֣י לֶ֔מֶךְ הַאְזֵ֖נָּה אִמְרָתִ֑י כִּ֣י אִ֤ישׁ הָרַ֙גְתִּי֙ לְפִצְעִ֔י וְיֶ֖לֶד לְחַבֻּרָתִֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כִּ֥י שִׁבְעָתַ֖יִם יֻקַּם־קָ֑יִן וְלֶ֖מֶךְ שִׁבְעִ֥ים וְשִׁבְעָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֵּ֨דַע אָדָ֥ם עוֹד֙ אֶת־אִשְׁתּ֔וֹ וַתֵּ֣לֶד בֵּ֔ן וַתִּקְרָ֥א אֶת־שְׁמ֖וֹ שֵׁ֑ת כִּ֣י שָֽׁת־לִ֤י אֱלֹהִים֙ זֶ֣רַע אַחֵ֔ר תַּ֣חַת הֶ֔בֶל כִּ֥י הֲרָג֖וֹ קָֽיִן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּלְשֵׁ֤ת גַּם־הוּא֙ יֻלַּד־בֵּ֔ן וַיִּקְרָ֥א אֶת־שְׁמ֖וֹ אֱנ֑וֹשׁ אָ֣ז הוּחַ֔ל לִקְרֹ֖א בְּשֵׁ֥ם יְהוָֽה׃ פ</P>
</TD>
<TD WIDTH="50%">
<P>1&nbsp;w&#601;h&#257;&#8217;&#257;&#x1E0F;&#257;m y&#257;&#x1E0F;<sup>a</sup>&#8216; &#8217;e&#x1E6F;-&#x1E25;a&ucirc;&acirc; &#8217;i&#353;&#601;tw&#333; watahar wat&#275;le&#x1E0F; &#8217;e&#x1E6F;-qayin wat&#333;&#8217;mer q&#257;n&icirc;&#x1E6F;&icirc; &#8217;&icirc;&#353; &#8217;e&#x1E6F;-y&#601;hw&acirc;: </P>
<P>2&nbsp;wat&#333;sef l&#257;le&#x1E0F;e&#x1E6F; &#8217;e&#x1E6F;-&#8217;&#257;&#x1E25;&icirc;w &#8217;e&#x1E6F;-h&#257;&#x1E07;el way&#601;h&icirc;-he&#x1E07;el r&#333;&#8216;&#275;h &#x1E63;&#333;&#8217;n w&#601;qayin h&#257;y&acirc; &#8216;&#333;&#x1E07;&#275;&#x1E0F; &#8217;&#259;&#x1E0F;&#257;m&acirc;: </P>
<P>3&nbsp;way&#601;h&icirc; miqq&#275;&#x1E63; y&#257;m&icirc;m wayy&#257;&#x1E07;&#275;&#8217; qayin mip&#601;r&icirc; h&#257;&#8217;&#259;&#x1E0F;&#257;m&acirc; min&#601;&#x1E25;&acirc; layhw&acirc;: </P>
<P>4&nbsp;w&#601;he&#x1E07;el h&#275;&#x1E07;&icirc;&#8217; &#x1E21;am-h&ucirc;&#8217; mib&#601;&#x1E35;&#333;rw&#333;&#x1E6F; &#x1E63;&#333;&#8217;nw&#333; &ucirc;m&#275;&#x1E25;el&#601;&#x1E07;&#275;hen wayyi&#353;<sup>a</sup>&#8216; y&#601;hw&acirc; &#8217;el-he&#x1E07;el w&#601;&#8217;el-min&#601;&#x1E25;&#257;&#x1E6F;w&#333;: </P>
<P>5&nbsp;w&#601;&#8217;el-qayin w&#601;&#8217;el-min&#601;&#x1E25;&#257;&#x1E6F;w&#333; l&#333;&#8217; &#353;&#257;&#8216;&acirc; wayyi&#x1E25;ar l&#601;qayin m&#601;&#8217;&#333;&#x1E0F; wayyip&#601;l&ucirc; p&#257;n&#257;yw: </P>
<P>6&nbsp;wayy&#333;&#8217;mer y&#601;hw&acirc; &#8217;el-q&#257;yin l&#257;mm&acirc; &#x1E25;&#257;r&acirc; l&#257;&#x1E35;&#601; w&#601;l&#257;mm&acirc; n&#257;f&#601;l&ucirc; f&#257;ney&#x1E35;&#257;: </P>
<P>7&nbsp;h&#259;lw&#333;&#8217; &#8217;im-t&ecirc;&#x1E6D;&icirc;&#x1E07; &#347;&#601;&#8217;&#275;&#x1E6F; w&#601;&#8217;im l&#333;&#8217; &#x1E6F;&ecirc;&#x1E6D;&icirc;&#x1E07; lape&#x1E6F;<sup>a</sup>&#x1E25; &#x1E25;a&#x1E6D;&#x1E6D;&#257;&#8217;&#x1E6F; r&#333;&#x1E07;&#275;&#x1E63; w&#601;&#8217;&#275;ley&#x1E35;&#257; t&#601;&#353;&ucirc;q&#257;&#x1E6F;w&#333; w&#601;&#8217;at&acirc; tim&#601;&#353;&#257;l-bw&#333;: </P>
<P>8&nbsp;wayy&#333;&#8217;mer qayin &#8217;el-he&#x1E07;el &#8217;&#257;&#x1E25;&icirc;w way&#601;h&icirc; bih&#601;yw&#333;&#x1E6F;&#257;m ba&#347;&#347;&#257;&#x1E0F;eh wayy&#257;q&#257;m qayin &#8217;el-he&#x1E07;el &#8217;&#257;&#x1E25;&icirc;w wayyahar&#601;&#x1E21;&#275;h&ucirc;: </P>
<P>9&nbsp;wayy&#333;&#8217;mer y&#601;hw&acirc; &#8217;el-qayin &#8217;&ecirc; he&#x1E07;el &#8217;&#257;&#x1E25;&icirc;&#x1E35;&#257; wayy&#333;&#8217;mer l&#333;&#8217; y&#257;&#x1E0F;<sup>a</sup>&#8216;&#601;t&icirc; h&#259;&#353;&#333;m&#275;r &#8217;&#257;&#x1E25;&icirc; &#8217;&#257;n&#333;&#x1E35;&icirc;: </P>
<P>10&nbsp;wayy&#333;&#8217;mer meh &#8216;&#257;&#347;&icirc;&#x1E6F;&#257; qw&#333;l d&#601;m&ecirc; &#8217;&#257;&#x1E25;&icirc;&#x1E35;&#257; &#x1E63;&#333;&#8216;&#259;q&icirc;m &#8217;&#275;lay min-h&#257;&#8217;&#259;&#x1E0F;&#257;m&acirc;: </P>
<P>11&nbsp;w&#601;&#8216;at&acirc; &#8217;&#257;r&ucirc;r &#8217;&#257;t&acirc; min-h&#257;&#8217;&#259;&#x1E0F;&#257;m&acirc; &#8217;&#259;&#353;er p&#257;&#x1E63;&#601;&#x1E6F;&acirc; &#8217;e&#x1E6F;-p&icirc;h&#257; l&#257;q<sup>a</sup>&#x1E25;a&#x1E6F; &#8217;e&#x1E6F;-d&#601;m&ecirc; &#8217;&#257;&#x1E25;&icirc;&#x1E35;&#257; m&icirc;y&#257;&#x1E0F;e&#x1E35;&#257;: </P>
<P>12&nbsp;k&icirc; &#x1E6F;<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-h&#257;&#8217;&#259;&#x1E0F;&#257;m&acirc; l&#333;&#8217;-&#x1E6F;&#333;s&#275;f t&#275;&#x1E6F;-k&#333;&#x1E25;&#257;h l&#257;&#x1E35;&#601; n&#257;&#8216; w&#257;n&#257;&#x1E0F; tih&#601;yeh &#x1E07;&#257;&#8217;&#257;re&#x1E63;: </P>
<P>13&nbsp;wayy&#333;&#8217;mer qayin &#8217;el-y&#601;hw&acirc; g&#257;&#x1E0F;w&#333;l &#8216;&#259;w&#333;n&icirc; minn&#601;&#347;&#333;&#8217;: </P>
<P>14&nbsp;h&#275;n g&#275;ra&#353;&#601;t&#257; &#8217;&#333;&#x1E6F;&icirc; hayyw&#333;m m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc; &ucirc;mip&#257;ney&#x1E35;&#257; &#8217;ess&#257;&#x1E6F;&#275;r w&#601;h&#257;y&icirc;&#x1E6F;&icirc; n&#257;&#8216; w&#257;n&#257;&#x1E0F; b&#257;&#8217;&#257;re&#x1E63; w&#601;h&#257;y&acirc; &#x1E35;&#257;l-m&#333;&#x1E63;&#601;&#8217;&icirc; yahar&#601;&#x1E21;&#275;n&icirc;: </P>
<P>15&nbsp;wayy&#333;&#8217;mer lw&#333; y&#601;hw&acirc; l&#257;&#x1E35;&#275;n k&#257;l-h&#333;r&#275;&#x1E21; qayin &#353;i&#x1E07;&#601;&#8216;&#257;&#x1E6F;ayim yuqq&#257;m wayy&#257;&#347;em y&#601;hw&acirc; l&#601;qayin &#8217;w&#333;&#x1E6F; l&#601;&#x1E07;il&#601;t&icirc; hakw&#333;&#x1E6F;-&#8217;&#333;&#x1E6F;w&#333; k&#257;l-m&#333;&#x1E63;&#601;&#8217;w&#333;: </P>
<P>16&nbsp;wayy&#275;&#x1E63;&#275;&#8217; qayin millif&#601;n&ecirc; y&#601;hw&acirc; wayy&#275;&#353;e&#x1E07; b&#601;&#8217;ere&#x1E63;-nw&#333;&#x1E0F; qi&#x1E0F;&#601;ma&#x1E6F;-&#8216;&#275;&#x1E0F;en: </P>
<P>17&nbsp;wayy&#275;&#x1E0F;<sup>a</sup>&#8216; qayin &#8217;e&#x1E6F;-&#8217;i&#353;&#601;tw&#333; watahar wat&#275;le&#x1E0F; &#8217;e&#x1E6F;-&#x1E25;&#259;nw&#333;&#x1E35;&#601; way&#601;h&icirc; b&#333;neh &#8216;&icirc;r wayyiq&#601;r&#257;&#8217; &#353;&#275;m h&#257;&#8216;&icirc;r k&#601;&#353;&#275;m b&#601;nw&#333; &#x1E25;&#259;nw&#333;&#x1E35;&#601;: </P>
<P>18&nbsp;wayyi&ucirc;&#257;l&#275;&#x1E0F; l<sup>a</sup>&#x1E25;&#259;nw&#333;&#x1E35;&#601; &#8217;e&#x1E6F;-&#8216;&icirc;r&#257;&#x1E0F; w&#601;&#8216;&icirc;r&#257;&#x1E0F; y&#257;la&#x1E0F; &#8217;e&#x1E6F;-m&#601;&#x1E25;&ucirc;y&#257;&#8217;&#275;l &ucirc;m&#601;&#x1E25;&icirc;yy&#257;&#8217;&#275;l y&#257;la&#x1E0F; &#8217;e&#x1E6F;-m&#601;&#x1E6F;&ucirc;&#353;&#257;&#8217;&#275;l &ucirc;m&#601;&#x1E6F;&ucirc;&#353;&#257;&#8217;&#275;l y&#257;la&#x1E0F; &#8217;e&#x1E6F;-l&#257;me&#x1E35;&#601;: </P>
<P>19&nbsp;wayyiqq<sup>a</sup>&#x1E25;-lw&#333; leme&#x1E35;&#601; &#353;&#601;t&ecirc; n&#257;&#353;&icirc;m &#353;&#275;m h&#257;&#8217;<sup>a</sup>&#x1E25;a&#x1E6F; &#8216;&#257;&#x1E0F;&acirc; w&#601;&#353;&#275;m ha&#353;&#353;&#275;n&icirc;&#x1E6F; &#x1E63;ill&acirc;: </P>
<P>20&nbsp;wat&#275;le&#x1E0F; &#8216;&#257;&#x1E0F;&acirc; &#8217;e&#x1E6F;-y&#257;&#x1E07;&#257;l h&ucirc;&#8217; h&#257;y&acirc; &#8217;&#259;&#x1E07;&icirc; y&#333;&#353;&#275;&#x1E07; &#8217;&#333;hel &ucirc;miq&#601;neh: </P>
<P>21&nbsp;w&#601;&#353;&#275;m &#8217;&#257;&#x1E25;&icirc;w y&ucirc;&#x1E07;&#257;l h&ucirc;&#8217; h&#257;y&acirc; &#8217;&#259;&#x1E07;&icirc; k&#257;l-t&#333;f&#275;&#347; kinnw&#333;r w&#601;&#8216;&ucirc;&#x1E21;&#257;&#x1E07;: </P>
<P>22&nbsp;w&#601;&#x1E63;ill&acirc; &#x1E21;am-hiw&#8217; y&#257;l&#601;&#x1E0F;&acirc; &#8217;e&#x1E6F;-t&ucirc;&#x1E07;al qayin l&#333;&#x1E6D;&#275;&#353; k&#257;l-&#x1E25;&#333;r&#275;&#353; n&#601;&#x1E25;&#333;&#353;e&#x1E6F; &ucirc;&#x1E07;ar&#601;zel wa&#8217;&#259;&#x1E25;w&#333;&#x1E6F; t&ucirc;&#x1E07;al-qayin n<sup>a</sup>&#8216;&#259;m&acirc;: </P>
<P>23&nbsp;wayy&#333;&#8217;mer leme&#x1E35;&#601; l&#601;n&#257;&#353;&#257;yw &#8216;&#257;&#x1E0F;&acirc; w&#601;&#x1E63;ill&acirc; &#353;&#601;m<sup>a</sup>&#8216;an qw&#333;l&icirc; n&#601;&#353;&ecirc; leme&#x1E35;&#601; ha&#8217;&#601;z&#275;nn&acirc; &#8217;im&#601;r&#257;&#x1E6F;&icirc; k&icirc; &#8217;&icirc;&#353; h&#257;ra&#x1E21;&#601;t&icirc; l&#601;fi&#x1E63;&#601;&#8216;&icirc; w&#601;yele&#x1E0F; l&#601;&#x1E25;abur&#257;&#x1E6F;&icirc;: </P>
<P>24&nbsp;k&icirc; &#353;i&#x1E07;&#601;&#8216;&#257;&#x1E6F;ayim yuqqam-q&#257;yin w&#601;leme&#x1E35;&#601; &#353;i&#x1E07;&#601;&#8216;&icirc;m w&#601;&#353;i&#x1E07;&#601;&#8216;&acirc;: </P>
<P>25&nbsp;wayy&#275;&#x1E0F;<sup>a</sup>&#8216; &#8217;&#257;&#x1E0F;&#257;m &#8216;w&#333;&#x1E0F; &#8217;e&#x1E6F;-&#8217;i&#353;&#601;tw&#333; wat&#275;le&#x1E0F; b&#275;n watiq&#601;r&#257;&#8217; &#8217;e&#x1E6F;-&#353;&#601;mw&#333; &#353;&#275;&#x1E6F; k&icirc; &#353;&#257;&#x1E6F;-l&icirc; &#8217;&#277;l&#333;h&icirc;m zer<sup>a</sup>&#8216; &#8217;<sup>a</sup>&#x1E25;&#275;r t<sup>a</sup>&#x1E25;a&#x1E6F; he&#x1E07;el k&icirc; h&#259;r&#257;&#x1E21;w&#333; q&#257;yin: </P>
<P>26&nbsp;&ucirc;l&#601;&#353;&#275;&#x1E6F; gam-h&ucirc;&#8217; yulla&#x1E0F;-b&#275;n wayyiq&#601;r&#257;&#8217; &#8217;e&#x1E6F;-&#353;&#601;mw&#333; &#8217;&#277;nw&#333;&#353; &#8217;&#257;z h&ucirc;&#x1E25;al liq&#601;r&#333;&#8217; b&#601;&#353;&#275;m y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="gen005.htm">Next: Genesis (Bereshit) Chapter 5</A></CENTER>
</BODY>
</HTML>
