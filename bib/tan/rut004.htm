<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ruth: Ruth Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rut004.htm">Polyglot</A>&nbsp;
<A HREF="../kjv/rut004.htm">KJV</A>&nbsp;
<A HREF="../sep/rut004.htm">Sep</A>&nbsp;
<A HREF="../vul/rut004.htm">Vul</A>&nbsp;

<BR>
<BR><A HREF="rut.htm">Ruth Index</A><BR>
&nbsp;
<A HREF="rut003.htm">Previous</A>&nbsp;
<A HREF="lam001.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ruth Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּבֹ֨עַז עָלָ֣ה הַשַּׁעַר֮ וַיֵּ֣שֶׁב שָׁם֒ וְהִנֵּ֨ה הַגֹּאֵ֤ל עֹבֵר֙ אֲשֶׁ֣ר דִּבֶּר־בֹּ֔עַז וַיֹּ֛אמֶר ס֥וּרָה שְׁבָה־פֹּ֖ה פְּלֹנִ֣י אַלְמֹנִ֑י וַיָּ֖סַר וַיֵּשֵֽׁב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּקַּ֞ח עֲשָׂרָ֧ה אֲנָשִׁ֛ים מִזִּקְנֵ֥י הָעִ֖יר וַיֹּ֣אמֶר שְׁבוּ־פֹ֑ה וַיֵּשֵֽׁבוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֙אמֶר֙ לַגֹּאֵ֔ל חֶלְקַת֙ הַשָּׂדֶ֔ה אֲשֶׁ֥ר לְאָחִ֖ינוּ לֶאֱלִימֶ֑לֶךְ מָכְרָ֣ה נָעֳמִ֔י הַשָּׁ֖בָה מִשְּׂדֵ֥ה מוֹאָֽב׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַאֲנִ֨י אָמַ֜רְתִּי אֶגְלֶ֧ה אָזְנְךָ֣ לֵאמֹ֗ר קְ֠נֵה נֶ֥גֶד הַֽיֹּשְׁבִים֮<font color="red"><sup>3</font></sup> וְנֶ֣גֶד זִקְנֵ֣י עַמִּי֒ אִם־תִּגְאַל֙ גְּאָ֔ל וְאִם־לֹ֨א יִגְאַ֜ל הַגִּ֣ידָה לִּ֗י <font color="brown">ואדע</font> <font color="blue">וְאֵֽדְעָה֙</font> כִּ֣י אֵ֤ין זוּלָֽתְךָ֙ לִגְא֔וֹל וְאָנֹכִ֖י אַחֲרֶ֑יךָ וַיֹּ֖אמֶר אָנֹכִ֥י אֶגְאָֽל׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר בֹּ֔עַז בְּיוֹם־קְנוֹתְךָ֥ הַשָּׂדֶ֖ה מִיַּ֣ד נָעֳמִ֑י וּ֠מֵאֵת ר֣וּת הַמּוֹאֲבִיָּ֤ה אֵֽשֶׁת־הַמֵּת֙ <font color="brown">קניתי</font> <font color="blue">קָנִ֔יתָה</font> לְהָקִ֥ים שֵׁם־הַמֵּ֖ת עַל־נַחֲלָתֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר הַגֹּאֵ֗ל לֹ֤א אוּכַל֙ <font color="brown">לגאול־</font> <font color="blue">לִגְאָל־</font> לִ֔י פֶּן־אַשְׁחִ֖ית אֶת־נַחֲלָתִ֑י גְּאַל־לְךָ֤ אַתָּה֙ אֶת־גְּאֻלָּתִ֔י כִּ֥י לֹא־אוּכַ֖ל לִגְאֹֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְזֹאת֩ לְפָנִ֨ים בְּיִשְׂרָאֵ֜ל עַל־הַגְּאוּלָּ֤ה וְעַל־הַתְּמוּרָה֙ לְקַיֵּ֣ם כָּל־דָּבָ֔ר שָׁלַ֥ף אִ֛ישׁ נַעֲל֖וֹ וְנָתַ֣ן לְרֵעֵ֑הוּ וְזֹ֥את הַתְּעוּדָ֖ה בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֧אמֶר הַגֹּאֵ֛ל לְבֹ֖עַז קְנֵה־לָ֑ךְ וַיִּשְׁלֹ֖ף נַעֲלֽוֹ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּאמֶר֩ בֹּ֨עַז לַזְּקֵנִ֜ים וְכָל־הָעָ֗ם עֵדִ֤ים אַתֶּם֙ הַיּ֔וֹם כִּ֤י קָנִ֙יתִי֙ אֶת־כָּל־אֲשֶׁ֣ר לֶֽאֱלִימֶ֔לֶךְ וְאֵ֛ת כָּל־אֲשֶׁ֥ר לְכִלְי֖וֹן וּמַחְל֑וֹן מִיַּ֖ד נָעֳמִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְגַ֣ם אֶת־ר֣וּת הַמֹּאֲבִיָּה֩ אֵ֨שֶׁת מַחְל֜וֹן קָנִ֧יתִי לִ֣י לְאִשָּׁ֗ה לְהָקִ֤ים שֵׁם־הַמֵּת֙ עַל־נַ֣חֲלָת֔וֹ וְלֹא־יִכָּרֵ֧ת שֵׁם־הַמֵּ֛ת מֵעִ֥ם אֶחָ֖יו וּמִשַּׁ֣עַר מְקוֹמ֑וֹ עֵדִ֥ים אַתֶּ֖ם הַיּֽוֹם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֨אמְר֜וּ כָּל־הָעָ֧ם אֲשֶׁר־בַּשַּׁ֛עַר וְהַזְּקֵנִ֖ים עֵדִ֑ים יִתֵּן֩ יְהוָ֨ה אֶֽת־הָאִשָּׁ֜ה הַבָּאָ֣ה אֶל־בֵּיתֶ֗ךָ כְּרָחֵ֤ל׀ וּכְלֵאָה֙ אֲשֶׁ֨ר בָּנ֤וּ שְׁתֵּיהֶם֙ אֶת־בֵּ֣ית יִשְׂרָאֵ֔ל וַעֲשֵׂה־חַ֣יִל בְּאֶפְרָ֔תָה וּקְרָא־שֵׁ֖ם בְּבֵ֥ית לָֽחֶם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וִיהִ֤י בֵֽיתְךָ֙ כְּבֵ֣ית פֶּ֔רֶץ אֲשֶׁר־יָלְדָ֥ה תָמָ֖ר לִֽיהוּדָ֑ה מִן־הַזֶּ֗רַע אֲשֶׁ֨ר יִתֵּ֤ן יְהוָה֙ לְךָ֔ מִן־הַֽנַּעֲרָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּקַּ֨ח בֹּ֤עַז אֶת־רוּת֙ וַתְּהִי־ל֣וֹ לְאִשָּׁ֔ה וַיָּבֹ֖א אֵלֶ֑יהָ וַיִּתֵּ֨ן יְהוָ֥ה לָ֛הּ הֵרָי֖וֹן וַתֵּ֥לֶד בֵּֽן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַתֹּאמַ֤רְנָה הַנָּשִׁים֙ אֶֽל־נָעֳמִ֔י בָּר֣וּךְ יְהוָ֔ה אֲ֠שֶׁר לֹ֣א הִשְׁבִּ֥ית לָ֛ךְ גֹּאֵ֖ל הַיּ֑וֹם וְיִקָּרֵ֥א שְׁמ֖וֹ בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהָ֤יָה לָךְ֙ לְמֵשִׁ֣יב נֶ֔פֶשׁ וּלְכַלְכֵּ֖ל אֶת־שֵׂיבָתֵ֑ךְ כִּ֣י כַלָּתֵ֤ךְ אֲ‍ֽשֶׁר־אֲהֵבַ֙תֶךְ֙ יְלָדַ֔תּוּ אֲשֶׁר־הִיא֙ ט֣וֹבָה לָ֔ךְ מִשִּׁבְעָ֖ה בָּנִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתִּקַּ֨ח נָעֳמִ֤י אֶת־הַיֶּ֙לֶד֙ וַתְּשִׁתֵ֣הוּ בְחֵיקָ֔הּ וַתְּהִי־ל֖וֹ לְאֹמֶֽנֶת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַתִּקְרֶאנָה֩ ל֨וֹ הַשְּׁכֵנ֥וֹת שֵׁם֙ לֵאמֹ֔ר יֻלַּד־בֵּ֖ן לְנָעֳמִ֑י וַתִּקְרֶ֤אנָֽה שְׁמוֹ֙ עוֹבֵ֔ד ה֥וּא אֲבִי־יִשַׁ֖י אֲבִ֥י דָוִֽד׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאֵ֙לֶּה֙ תּוֹלְד֣וֹת פָּ֔רֶץ פֶּ֖רֶץ הוֹלִ֥יד אֶת־חֶצְרֽוֹן׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְחֶצְרוֹן֙ הוֹלִ֣יד אֶת־רָ֔ם וְרָ֖ם הוֹלִ֥יד אֶת־עַמִּֽינָדָֽב׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְעַמִּֽינָדָב֙ הוֹלִ֣יד אֶת־נַחְשׁ֔וֹן וְנַחְשׁ֖וֹן הוֹלִ֥יד אֶת־שַׂלְמָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְשַׂלְמוֹן֙ הוֹלִ֣יד אֶת־בֹּ֔עַז וּבֹ֖עַז הוֹלִ֥יד אֶת־עוֹבֵֽד׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְעֹבֵד֙ הוֹלִ֣יד אֶת־יִשָׁ֔י וְיִשַׁ֖י הוֹלִ֥יד אֶת־דָּוִֽד׃ </P>
<P></P>
</TD>
<TD WIDTH="50%">
<P>1&nbsp;&ucirc;&#x1E07;&#333;&#8216;az &#8216;&#257;l&acirc; ha&#353;&#353;<sup>a</sup>&#8216;ar wayy&#275;&#353;e&#x1E07; &#353;&#257;m w&#601;hinn&#275;h hag&#333;&#8217;&#275;l &#8216;&#333;&#x1E07;&#275;r &#8217;&#259;&#353;er diber-b&#333;&#8216;az wayy&#333;&#8217;mer s&ucirc;r&acirc; &#353;&#601;&#x1E07;&acirc;-p&#333;h p&#601;l&#333;n&icirc; &#8217;al&#601;m&#333;n&icirc; wayy&#257;sar wayy&#275;&#353;&#275;&#x1E07;: </P>
<P>2&nbsp;wayyiqq<sup>a</sup>&#x1E25; &#8216;&#259;&#347;&#257;r&acirc; &#8217;&#259;n&#257;&#353;&icirc;m mizziq&#601;n&ecirc; h&#257;&#8216;&icirc;r wayy&#333;&#8217;mer &#353;&#601;&#x1E07;&ucirc;-f&#333;h wayy&#275;&#353;&#275;&#x1E07;&ucirc;: </P>
<P>3&nbsp;wayy&#333;&#8217;mer lag&#333;&#8217;&#275;l &#x1E25;el&#601;qa&#x1E6F; ha&#347;&#347;&#257;&#x1E0F;eh &#8217;&#259;&#353;er l&#601;&#8217;&#257;&#x1E25;&icirc;n&ucirc; le&#8217;&#277;l&icirc;mele&#x1E35;&#601; m&#257;&#x1E35;&#601;r&acirc; n&#257;&#8216;&#335;m&icirc; ha&#353;&#353;&#257;&#x1E07;&acirc; mi&#347;&#347;&#601;&#x1E0F;&#275;h mw&#333;&#8217;&#257;&#x1E07;: </P>
<P>4&nbsp;wa&#8217;&#259;n&icirc; &#8217;&#257;mar&#601;t&icirc; &#8217;e&#x1E21;&#601;leh &#8217;&#257;z&#601;n&#601;&#x1E35;&#257; l&#275;&#8217;m&#333;r q&#601;n&#275;h ne&#x1E21;e&#x1E0F; hayy&#333;&#353;&#601;&#x1E07;&icirc;m<font color="red"><sup>3</font></sup> w&#601;ne&#x1E21;e&#x1E0F; ziq&#601;n&ecirc; &#8216;amm&icirc; &#8217;im-ti&#x1E21;&#601;&#8217;al g&#601;&#8217;&#257;l w&#601;&#8217;im-l&#333;&#8217; yi&#x1E21;&#601;&#8217;al hag&icirc;&#x1E0F;&acirc; ll&icirc; <font color="brown">w&#601;&#8217;&#275;&#x1E0F;<sup>a</sup>&#8216;</font> <font color="blue">w&#601;&#8217;&#275;&#x1E0F;&#601;&#8216;&acirc;</font> k&icirc; &#8217;&ecirc;n z&ucirc;l&#257;&#x1E6F;&#601;&#x1E35;&#257; li&#x1E21;&#601;&#8217;w&#333;l w&#601;&#8217;&#257;n&#333;&#x1E35;&icirc; &#8217;<sup>a</sup>&#x1E25;&#259;rey&#x1E35;&#257; wayy&#333;&#8217;mer &#8217;&#257;n&#333;&#x1E35;&icirc; &#8217;e&#x1E21;&#601;&#8217;&#257;l: </P>
<P>5&nbsp;wayy&#333;&#8217;mer b&#333;&#8216;az b&#601;yw&#333;m-q&#601;nw&#333;&#x1E6F;&#601;&#x1E35;&#257; ha&#347;&#347;&#257;&#x1E0F;eh m&icirc;ya&#x1E0F; n&#257;&#8216;&#335;m&icirc; &ucirc;m&#275;&#8217;&#275;&#x1E6F; r&ucirc;&#x1E6F; hammw&#333;&#8217;&#259;&#x1E07;&icirc;y&acirc; &#8217;&#275;&#353;e&#x1E6F;-hamm&#275;&#x1E6F; <font color="brown">q&#257;n&icirc;&#x1E6F;&icirc;</font> <font color="blue">q&#257;n&icirc;&#x1E6F;&acirc;</font> l&#601;h&#257;q&icirc;m &#353;&#275;m-hamm&#275;&#x1E6F; &#8216;al-n<sup>a</sup>&#x1E25;&#259;l&#257;&#x1E6F;w&#333;: </P>
<P>6&nbsp;wayy&#333;&#8217;mer hag&#333;&#8217;&#275;l l&#333;&#8217; &#8217;&ucirc;&#x1E35;al <font color="brown">li&#x1E21;&#601;&#8217;w&#333;l-</font> <font color="blue">li&#x1E21;&#601;&#8217;&#257;l-</font> l&icirc; pen-&#8217;a&#353;&#601;&#x1E25;&icirc;&#x1E6F; &#8217;e&#x1E6F;-n<sup>a</sup>&#x1E25;&#259;l&#257;&#x1E6F;&icirc; g&#601;&#8217;al-l&#601;&#x1E35;&#257; &#8217;at&acirc; &#8217;e&#x1E6F;-g&#601;&#8217;ull&#257;&#x1E6F;&icirc; k&icirc; l&#333;&#8217;-&#8217;&ucirc;&#x1E35;al li&#x1E21;&#601;&#8217;&#333;l: </P>
<P>7&nbsp;w&#601;z&#333;&#8217;&#x1E6F; l&#601;f&#257;n&icirc;m b&#601;yi&#347;&#601;r&#257;&#8217;&#275;l &#8216;al-hag&#601;&#8217;&ucirc;ll&acirc; w&#601;&#8216;al-hat&#601;m&ucirc;r&acirc; l&#601;qayy&#275;m k&#257;l-d&#257;&#x1E07;&#257;r &#353;&#257;laf &#8217;&icirc;&#353; n<sup>a</sup>&#8216;&#259;lw&#333; w&#601;n&#257;&#x1E6F;an l&#601;r&#275;&#8216;&#275;h&ucirc; w&#601;z&#333;&#8217;&#x1E6F; hat&#601;&#8216;&ucirc;&#x1E0F;&acirc; b&#601;yi&#347;&#601;r&#257;&#8217;&#275;l: </P>
<P>8&nbsp;wayy&#333;&#8217;mer hag&#333;&#8217;&#275;l l&#601;&#x1E07;&#333;&#8216;az q&#601;n&#275;h-l&#257;&#x1E35;&#601; wayyi&#353;&#601;l&#333;f n<sup>a</sup>&#8216;&#259;lw&#333;: </P>
<P>9&nbsp;wayy&#333;&#8217;mer b&#333;&#8216;az lazz&#601;q&#275;n&icirc;m w&#601;&#x1E35;&#257;l-h&#257;&#8216;&#257;m &#8216;&#275;&#x1E0F;&icirc;m &#8217;atem hayyw&#333;m k&icirc; q&#257;n&icirc;&#x1E6F;&icirc; &#8217;e&#x1E6F;-k&#257;l-&#8217;&#259;&#353;er le&#8217;&#277;l&icirc;mele&#x1E35;&#601; w&#601;&#8217;&#275;&#x1E6F; k&#257;l-&#8217;&#259;&#353;er l&#601;&#x1E35;il&#601;yw&#333;n &ucirc;m<sup>a</sup>&#x1E25;&#601;lw&#333;n m&icirc;ya&#x1E0F; n&#257;&#8216;&#335;m&icirc;: </P>
<P>10&nbsp;w&#601;&#x1E21;am &#8217;e&#x1E6F;-r&ucirc;&#x1E6F; hamm&#333;&#8217;&#259;&#x1E07;&icirc;y&acirc; &#8217;&#275;&#353;e&#x1E6F; m<sup>a</sup>&#x1E25;&#601;lw&#333;n q&#257;n&icirc;&#x1E6F;&icirc; l&icirc; l&#601;&#8217;i&#353;&#353;&acirc; l&#601;h&#257;q&icirc;m &#353;&#275;m-hamm&#275;&#x1E6F; &#8216;al-n<sup>a</sup>&#x1E25;&#259;l&#257;&#x1E6F;w&#333; w&#601;l&#333;&#8217;-yik&#257;r&#275;&#x1E6F; &#353;&#275;m-hamm&#275;&#x1E6F; m&#275;&#8216;im &#8217;e&#x1E25;&#257;yw &ucirc;mi&#353;&#353;<sup>a</sup>&#8216;ar m&#601;qw&#333;mw&#333; &#8216;&#275;&#x1E0F;&icirc;m &#8217;atem hayyw&#333;m: </P>
<P>11&nbsp;wayy&#333;&#8217;m&#601;r&ucirc; k&#257;l-h&#257;&#8216;&#257;m &#8217;&#259;&#353;er-ba&#353;&#353;<sup>a</sup>&#8216;ar w&#601;hazz&#601;q&#275;n&icirc;m &#8216;&#275;&#x1E0F;&icirc;m yit&#275;n y&#601;hw&acirc; &#8217;e&#x1E6F;-h&#257;&#8217;i&#353;&#353;&acirc; hab&#257;&#8217;&acirc; &#8217;el-b&ecirc;&#x1E6F;e&#x1E35;&#257; k&#601;r&#257;&#x1E25;&#275;l| &ucirc;&#x1E35;&#601;l&#275;&#8217;&acirc; &#8217;&#259;&#353;er b&#257;n&ucirc; &#353;&#601;t&ecirc;hem &#8217;e&#x1E6F;-b&ecirc;&#x1E6F; yi&#347;&#601;r&#257;&#8217;&#275;l w<sup>a</sup>&#8216;&#259;&#347;&#275;h-&#x1E25;ayil b&#601;&#8217;ef&#601;r&#257;&#x1E6F;&acirc; &ucirc;q&#601;r&#257;&#8217;-&#353;&#275;m b&#601;&#x1E07;&ecirc;&#x1E6F; l&#257;&#x1E25;em: </P>
<P>12&nbsp;w&icirc;h&icirc; &#x1E07;&ecirc;&#x1E6F;&#601;&#x1E35;&#257; k&#601;&#x1E07;&ecirc;&#x1E6F; pere&#x1E63; &#8217;&#259;&#353;er-y&#257;l&#601;&#x1E0F;&acirc; &#x1E6F;&#257;m&#257;r l&icirc;h&ucirc;&#x1E0F;&acirc; min-hazzer<sup>a</sup>&#8216; &#8217;&#259;&#353;er yit&#275;n y&#601;hw&acirc; l&#601;&#x1E35;&#257; min-hann<sup>a</sup>&#8216;&#259;r&acirc; hazz&#333;&#8217;&#x1E6F;: </P>
<P>13&nbsp;wayyiqq<sup>a</sup>&#x1E25; b&#333;&#8216;az &#8217;e&#x1E6F;-r&ucirc;&#x1E6F; wat&#601;h&icirc;-lw&#333; l&#601;&#8217;i&#353;&#353;&acirc; wayy&#257;&#x1E07;&#333;&#8217; &#8217;&#275;leyh&#257; wayyit&#275;n y&#601;hw&acirc; l&#257;h h&#275;r&#257;yw&#333;n wat&#275;le&#x1E0F; b&#275;n: </P>
<P>14&nbsp;wat&#333;&#8217;mar&#601;n&acirc; hann&#257;&#353;&icirc;m &#8217;el-n&#257;&#8216;&#335;m&icirc; b&#257;r&ucirc;&#x1E35;&#601; y&#601;hw&acirc; &#8217;&#259;&#353;er l&#333;&#8217; hi&#353;&#601;b&icirc;&#x1E6F; l&#257;&#x1E35;&#601; g&#333;&#8217;&#275;l hayyw&#333;m w&#601;yiqq&#257;r&#275;&#8217; &#353;&#601;mw&#333; b&#601;yi&#347;&#601;r&#257;&#8217;&#275;l: </P>
<P>15&nbsp;w&#601;h&#257;y&acirc; l&#257;&#x1E35;&#601; l&#601;m&#275;&#353;&icirc;&#x1E07; nefe&#353; &ucirc;l&#601;&#x1E35;al&#601;k&#275;l &#8217;e&#x1E6F;-&#347;&ecirc;&#x1E07;&#257;&#x1E6F;&#275;&#x1E35;&#601; k&icirc; &#x1E35;all&#257;&#x1E6F;&#275;&#x1E35;&#601; &#8217;&#259;&#x200D;&#353;er-&#8217;&#259;h&#275;&#x1E07;a&#x1E6F;e&#x1E35;&#601; y&#601;l&#257;&#x1E0F;at&ucirc; &#8217;&#259;&#353;er-h&icirc;&#8217; &#x1E6D;w&#333;&#x1E07;&acirc; l&#257;&#x1E35;&#601; mi&#353;&#353;i&#x1E07;&#601;&#8216;&acirc; b&#257;n&icirc;m: </P>
<P>16&nbsp;watiqq<sup>a</sup>&#x1E25; n&#257;&#8216;&#335;m&icirc; &#8217;e&#x1E6F;-hayyele&#x1E0F; wat&#601;&#353;i&#x1E6F;&#275;h&ucirc; &#x1E07;&#601;&#x1E25;&ecirc;q&#257;h wat&#601;h&icirc;-lw&#333; l&#601;&#8217;&#333;mene&#x1E6F;: </P>
<P>17&nbsp;watiq&#601;re&#8217;n&acirc; lw&#333; ha&#353;&#353;&#601;&#x1E35;&#275;nw&#333;&#x1E6F; &#353;&#275;m l&#275;&#8217;m&#333;r yulla&#x1E0F;-b&#275;n l&#601;n&#257;&#8216;&#335;m&icirc; watiq&#601;re&#8217;n&acirc; &#353;&#601;mw&#333; &#8216;w&#333;&#x1E07;&#275;&#x1E0F; h&ucirc;&#8217; &#8217;&#259;&#x1E07;&icirc;-yi&#353;ay &#8217;&#259;&#x1E07;&icirc; &#x1E0F;&#257;wi&#x1E0F;: f</P>
<P>18&nbsp;w&#601;&#8217;&#275;lleh tw&#333;l&#601;&#x1E0F;w&#333;&#x1E6F; p&#257;re&#x1E63; pere&#x1E63; hw&#333;l&icirc;&#x1E0F; &#8217;e&#x1E6F;-&#x1E25;e&#x1E63;&#601;rw&#333;n: </P>
<P>19&nbsp;w&#601;&#x1E25;e&#x1E63;&#601;rw&#333;n hw&#333;l&icirc;&#x1E0F; &#8217;e&#x1E6F;-r&#257;m w&#601;r&#257;m hw&#333;l&icirc;&#x1E0F; &#8217;e&#x1E6F;-&#8216;amm&icirc;n&#257;&#x1E0F;&#257;&#x1E07;: </P>
<P>20&nbsp;w&#601;&#8216;amm&icirc;n&#257;&#x1E0F;&#257;&#x1E07; hw&#333;l&icirc;&#x1E0F; &#8217;e&#x1E6F;-n<sup>a</sup>&#x1E25;&#601;&#353;w&#333;n w&#601;n<sup>a</sup>&#x1E25;&#601;&#353;w&#333;n hw&#333;l&icirc;&#x1E0F; &#8217;e&#x1E6F;-&#347;al&#601;m&acirc;: </P>
<P>21&nbsp;w&#601;&#347;al&#601;mw&#333;n hw&#333;l&icirc;&#x1E0F; &#8217;e&#x1E6F;-b&#333;&#8216;az &ucirc;&#x1E07;&#333;&#8216;az hw&#333;l&icirc;&#x1E0F; &#8217;e&#x1E6F;-&#8216;w&#333;&#x1E07;&#275;&#x1E0F;: </P>
<P>22&nbsp;w&#601;&#8216;&#333;&#x1E07;&#275;&#x1E0F; hw&#333;l&icirc;&#x1E0F; &#8217;e&#x1E6F;-yi&#353;&#257;y w&#601;yi&#353;ay hw&#333;l&icirc;&#x1E0F; &#8217;e&#x1E6F;-d&#257;wi&#x1E0F;: </P>
</TD>
</TABLE>
<P><HR>
<CENTER>
<A HREF="lam001.htm">Next: Lamentations (Eichah) Chapter 1</A></CENTER>
</BODY>
</HTML>
