[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa076)  [KJV](../kjv/psa076)  [Sep](../sep/psa076.md) 
[Vul](../vul/psa076.md)   
  
[Psalms (Tehilim) Index](psa.md)  
  [Previous](psa075)  [Next](psa077.md) 

------------------------------------------------------------------------

### Tanach (Hebrew): Psalms (Tehilim) Chapter 76

‎<span id="001">1</span> ‏לַמְנַצֵּ֥חַ בִּנְגִינֹ֑ת מִזְמ֖וֹר לְאָסָ֣ף
שִֽׁיר׃

‎<span id="002">2</span> ‏נוֹדָ֣ע בִּֽיהוּדָ֣ה אֱלֹהִ֑ים בְּ֝יִשְׂרָאֵ֗ל
גָּד֥וֹל שְׁמֽוֹ׃

‎<span id="003">3</span> ‏וַיְהִ֣י בְשָׁלֵ֣ם סֻכּ֑וֹ וּמְע֖וֹנָת֣וֹ
בְצִיּֽוֹן׃

‎<span id="004">4</span> ‏שָׁ֭מָּה שִׁבַּ֣ר רִשְׁפֵי־קָ֑שֶׁת מָגֵ֬ן
וְחֶ֖רֶב וּמִלְחָמָ֣ה סֶֽלָה׃

‎<span id="005">5</span> ‏נָ֭אוֹר אַתָּ֥ה אַדִּ֗יר מֵֽהַרְרֵי־טָֽרֶף׃

‎<span id="006">6</span> ‏אֶשְׁתּוֹלְל֨וּ׀ אַבִּ֣ירֵי לֵ֭ב נָמ֣וּ
שְׁנָתָ֑ם וְלֹא־מָצְא֖וּ כָל־אַנְשֵׁי־חַ֣יִל יְדֵיהֶֽם׃

‎<span id="007">7</span> ‏מִ֭גַּעֲרָ֣תְךָ אֱלֹהֵ֣י יַעֲקֹ֑ב נִ֝רְדָּ֗ם
וְרֶ֣כֶב וָסֽוּס׃

‎<span id="008">8</span> ‏אַתָּ֤ה׀ נ֥וֹרָא אַ֗תָּה וּמִֽי־יַעֲמֹ֥ד
לְפָנֶ֗יךָ מֵאָ֥ז אַפֶּֽךָ׃

‎<span id="009">9</span> ‏מִ֭שָּׁמַיִם הִשְׁמַ֣עְתָּ דִּ֑ין אֶ֖רֶץ
יָֽרְאָ֣ה וְשָׁקָֽטָה׃

‎<span id="010">10</span> ‏בְּקוּם־לַמִּשְׁפָּ֥ט אֱלֹהִ֑ים לְהוֹשִׁ֖יעַ
כָּל־עַנְוֵי־אֶ֣רֶץ סֶֽלָה׃

‎<span id="011">11</span> ‏כִּֽי־חֲמַ֣ת אָדָ֣ם תּוֹדֶ֑ךָּ שְׁאֵרִ֖ית
חֵמֹ֣ת תַּחְגֹּֽר׃

‎<span id="012">12</span> ‏נִֽדֲר֣וּ וְשַׁלְּמוּ֮ לַיהוָ֪ה
אֱ‍ֽלֹהֵ֫יכֶ֥ם כָּל־סְבִיבָ֑יו יוֹבִ֥ילוּ שַׁ֝֗י לַמּוֹרָֽא׃

‎<span id="013">13</span> ‏יִ֭בְצֹר ר֣וּחַ נְגִידִ֑ים נ֝וֹרָ֗א
לְמַלְכֵי־אָֽרֶץ׃

1 lamənaṣṣēḥa binəḡînōṯ mizəmwōr lə’āsāf šîr:

2 nwōḏā‘ bîhûḏâ ’ĕlōhîm bəyiśərā’ēl gāḏwōl šəmwō:

3 wayəhî ḇəšālēm sukwō ûmə‘wōnāṯwō ḇəṣîywōn:

4 šāmmâ šibar rišəfê-qāšeṯ māḡēn wəḥereḇ ûmiləḥāmâ selâ:

5 nā’wōr ’atâ ’adîr mēharərê-ṭāref:

6 ’ešətwōləlû\| ’abîrê lēḇ nāmû šənāṯām wəlō’-māṣə’û ḵāl-’anəšê-ḥayil
yəḏêhem:

7 mig<sup>a</sup>‘ărāṯəḵā ’ĕlōhê y<sup>a</sup>‘ăqōḇ nirədām wəreḵeḇ
wāsûs:

8 ’atâ\| nwōrā’ ’atâ ûmî-y<sup>a</sup>‘ămōḏ ləfāneyḵā mē’āz ’apeḵā:

9 miššāmayim hišəm<sup>a</sup>‘ətā dîn ’ereṣ yārə’â wəšāqāṭâ:

10 bəqûm-lammišəpāṭ ’ĕlōhîm ləhwōšî‘a kāl-‘anəwê-’ereṣ selâ:

11 kî-ḥămaṯ ’āḏām twōḏeḵḵā šə’ērîṯ ḥēmōṯ t<sup>a</sup>ḥəgōr:

12 niḏărû wəšalləmû layhwâ ’ĕ‍lōhêḵem kāl-səḇîḇāyw ywōḇîlû šay
lammwōrā’:

13 yiḇəṣōr rûḥa nəḡîḏîm nwōrā’ ləmaləḵê-’āreṣ:

------------------------------------------------------------------------

[Next: Psalms (Tehilim) Chapter 77](psa077.md)
