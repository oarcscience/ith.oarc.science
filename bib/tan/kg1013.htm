<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1013.htm">Polyglot</A>&nbsp;
<A HREF="../kjv/kg1013.htm">KJV</A>&nbsp;
<A HREF="../sep/kg1013.htm">Sep</A>&nbsp;
<A HREF="../vul/kg1013.htm">Vul</A>&nbsp;

<BR>
<BR><A HREF="kg1.htm">1 Kings (1 Melakhim) Index</A><BR>
&nbsp;
<A HREF="kg1012.htm">Previous</A>&nbsp;
<A HREF="kg1014.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהִנֵּ֣ה׀ אִ֣ישׁ אֱלֹהִ֗ים בָּ֧א מִיהוּדָ֛ה בִּדְבַ֥ר יְהוָ֖ה אֶל־בֵּֽית־אֵ֑ל וְיָרָבְעָ֛ם עֹמֵ֥ד עַל־הַמִּזְבֵּ֖חַ לְהַקְטִֽיר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּקְרָ֤א עַל־הַמִּזְבֵּ֙חַ֙ בִּדְבַ֣ר יְהוָ֔ה וַיֹּ֙אמֶר֙ מִזְבֵּ֣חַ מִזְבֵּ֔חַ כֹּ֖ה אָמַ֣ר יְהוָ֑ה הִנֵּֽה־בֵ֞ן נוֹלָ֤ד לְבֵית־דָּוִד֙ יֹאשִׁיָּ֣הוּ שְׁמ֔וֹ וְזָבַ֣ח עָלֶ֗יךָ אֶת־כֹּהֲנֵ֤י הַבָּמוֹת֙ הַמַּקְטִרִ֣ים עָלֶ֔יךָ וְעַצְמ֥וֹת אָדָ֖ם יִשְׂרְפ֥וּ עָלֶֽיךָ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְנָתַן֩ בַּיּ֨וֹם הַה֤וּא מוֹפֵת֙ לֵאמֹ֔ר זֶ֣ה הַמּוֹפֵ֔ת אֲשֶׁ֖ר דִּבֶּ֣ר יְהוָ֑ה הִנֵּ֤ה הַמִּזְבֵּ֙חַ֙ נִקְרָ֔ע וְנִשְׁפַּ֖ךְ הַדֶּ֥שֶׁן אֲשֶׁר־עָלָֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְהִי֩ כִשְׁמֹ֨עַ הַמֶּ֜לֶךְ אֶת־דְּבַ֣ר אִישׁ־הָאֱלֹהִ֗ים אֲשֶׁ֨ר קָרָ֤א עַל־הַמִּזְבֵּ֙חַ֙ בְּבֵֽית־אֵ֔ל וַיִּשְׁלַ֨ח יָרָבְעָ֧ם אֶת־יָד֛וֹ מֵעַ֥ל הַמִּזְבֵּ֖חַ לֵאמֹ֣ר׀ תִּפְשֻׂ֑הוּ וַתִּיבַ֤שׁ יָדוֹ֙ אֲשֶׁ֣ר שָׁלַ֣ח עָלָ֔יו וְלֹ֥א יָכֹ֖ל לַהֲשִׁיבָ֥הּ אֵלָֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהַמִּזְבֵּ֣חַ נִקְרָ֔ע וַיִּשָּׁפֵ֥ךְ הַדֶּ֖שֶׁן מִן־הַמִּזְבֵּ֑חַ כַּמּוֹפֵ֗ת אֲשֶׁ֥ר נָתַ֛ן אִ֥ישׁ הָאֱלֹהִ֖ים בִּדְבַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיַּ֨עַן הַמֶּ֜לֶךְ וַיֹּ֣אמֶר׀ אֶל־אִ֣ישׁ הָאֱלֹהִ֗ים חַל־נָ֞א אֶת־פְּנֵ֨י יְהוָ֤ה אֱלֹהֶ֙יךָ֙ וְהִתְפַּלֵּ֣ל בַּעֲדִ֔י וְתָשֹׁ֥ב יָדִ֖י אֵלָ֑י וַיְחַ֤ל אִישׁ־הָֽאֱלֹהִים֙ אֶת־פְּנֵ֣י יְהוָ֔ה וַתָּ֤שָׁב יַד־הַמֶּ֙לֶךְ֙ אֵלָ֔יו וַתְּהִ֖י כְּבָרִֽאשֹׁנָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיְדַבֵּ֤ר הַמֶּ֙לֶךְ֙ אֶל־אִ֣ישׁ הָאֱלֹהִ֔ים בֹּאָה־אִתִּ֥י הַבַּ֖יְתָה וּֽסְעָ֑דָה וְאֶתְּנָ֥ה לְךָ֖ מַתָּֽת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמֶר אִישׁ־הָֽאֱלֹהִים֙ אֶל־הַמֶּ֔לֶךְ אִם־תִּתֶּן־לִי֙ אֶת־חֲצִ֣י בֵיתֶ֔ךָ לֹ֥א אָבֹ֖א עִמָּ֑ךְ וְלֹֽא־אֹ֤כַל לֶ֙חֶם֙ וְלֹ֣א אֶשְׁתֶּה־מַּ֔יִם בַּמָּק֖וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־כֵ֣ן׀ צִוָּ֣ה אֹתִ֗י בִּדְבַ֤ר יְהוָה֙ לֵאמֹ֔ר לֹא־תֹ֥אכַל לֶ֖חֶם וְלֹ֣א תִשְׁתֶּה־מָּ֑יִם וְלֹ֣א תָשׁ֔וּב בַּדֶּ֖רֶךְ אֲשֶׁ֥ר הָלָֽכְתָּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֵּ֖לֶךְ בְּדֶ֣רֶךְ אַחֵ֑ר וְלֹֽא־שָׁ֣ב בַּדֶּ֔רֶךְ אֲשֶׁ֛ר בָּ֥א בָ֖הּ אֶל־בֵּֽית־אֵֽל׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְנָבִ֤יא אֶחָד֙ זָקֵ֔ן יֹשֵׁ֖ב בְּבֵֽית־אֵ֑ל וַיָּב֣וֹא בְנ֡וֹ וַיְסַפֶּר־ל֣וֹ אֶת־כָּל־הַמַּעֲשֶׂ֣ה אֲשֶׁר־עָשָׂה֩ אִישׁ־הָאֱלֹהִ֨ים׀ הַיּ֜וֹם בְּבֵֽית־אֵ֗ל אֶת־הַדְּבָרִים֙ אֲשֶׁ֣ר דִּבֶּ֣ר אֶל־הַמֶּ֔לֶךְ וַֽיְסַפְּר֖וּם לַאֲבִיהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְדַבֵּ֤ר אֲלֵהֶם֙ אֲבִיהֶ֔ם אֵֽי־זֶ֥ה הַדֶּ֖רֶךְ הָלָ֑ךְ וַיִּרְא֣וּ בָנָ֗יו אֶת־הַדֶּ֙רֶךְ֙ אֲשֶׁ֤ר הָלַךְ֙ אִ֣ישׁ הָאֱלֹהִ֔ים אֲשֶׁר־בָּ֖א מִיהוּדָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֙אמֶר֙ אֶל־בָּנָ֔יו חִבְשׁוּ־לִ֖י הַחֲמ֑וֹר וַיַּחְבְּשׁוּ־ל֣וֹ הַחֲמ֔וֹר וַיִּרְכַּ֖ב עָלָֽיו׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֵּ֗לֶךְ אַֽחֲרֵי֙ אִ֣ישׁ הָאֱלֹהִ֔ים וַיִּ֨מְצָאֵ֔הוּ יֹשֵׁ֖ב תַּ֣חַת הָאֵלָ֑ה וַיֹּ֣אמֶר אֵלָ֗יו הַאַתָּ֧ה אִישׁ־הָאֱלֹהִ֛ים אֲשֶׁר־בָּ֥אתָ מִֽיהוּדָ֖ה וַיֹּ֥אמֶר אָֽנִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֣אמֶר אֵלָ֔יו לֵ֥ךְ אִתִּ֖י הַבָּ֑יְתָה וֶאֱכֹ֖ל לָֽחֶם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֗אמֶר לֹ֥א אוּכַ֛ל לָשׁ֥וּב אִתָּ֖ךְ וְלָב֣וֹא אִתָּ֑ךְ וְלֹֽא־אֹ֣כַל לֶ֗חֶם וְלֹֽא־אֶשְׁתֶּ֤ה אִתְּךָ֙ מַ֔יִם בַּמָּק֖וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּֽי־דָבָ֤ר אֵלַי֙ בִּדְבַ֣ר יְהוָ֔ה לֹֽא־תֹאכַ֣ל לֶ֔חֶם וְלֹֽא־תִשְׁתֶּ֥ה שָׁ֖ם מָ֑יִם לֹא־תָשׁ֣וּב לָלֶ֔כֶת בַּדֶּ֖רֶךְ אֲשֶׁר־הָלַ֥כְתָּ בָּֽהּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֣אמֶר ל֗וֹ גַּם־אֲנִ֣י נָבִיא֮ כָּמוֹךָ֒ וּמַלְאָ֡ךְ דִּבֶּ֣ר אֵלַי֩ בִּדְבַ֨ר יְהוָ֜ה לֵאמֹ֗ר הֲשִׁבֵ֤הוּ אִתְּךָ֙ אֶל־בֵּיתֶ֔ךָ וְיֹ֥אכַל לֶ֖חֶם וְיֵ֣שְׁתְּ מָ֑יִם כִּחֵ֖שׁ לֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיָּ֣שָׁב אִתּ֗וֹ וַיֹּ֥אכַל לֶ֛חֶם בְּבֵית֖וֹ וַיֵּ֥שְׁתְּ מָֽיִם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְהִ֕י הֵ֥ם יֹשְׁבִ֖ים אֶל־הַשֻּׁלְחָ֑ן פוַֽיְהִי֙ דְּבַר־יְהוָ֔ה אֶל־הַנָּבִ֖יא אֲשֶׁ֥ר הֱשִׁיבֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּקְרָ֞א אֶל־אִ֣ישׁ הָאֱלֹהִ֗ים אֲשֶׁר־בָּ֤א מִֽיהוּדָה֙ לֵאמֹ֔ר כֹּ֖ה אָמַ֣ר יְהוָ֑ה יַ֗עַן כִּ֤י מָרִ֙יתָ֙ פִּ֣י יְהוָ֔ה וְלֹ֤א שָׁמַ֙רְתָּ֙ אֶת־הַמִּצְוָ֔ה אֲשֶׁ֥ר צִוְּךָ֖ יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתָּ֗שָׁב וַתֹּ֤אכַל לֶ֙חֶם֙ וַתֵּ֣שְׁתְּ מַ֔יִם בַּמָּקוֹם֙ אֲשֶׁ֣ר דִּבֶּ֣ר אֵלֶ֔יךָ אַל־תֹּ֥אכַל לֶ֖חֶם וְאַל־תֵּ֣שְׁתְּ מָ֑יִם לֹֽא־תָב֥וֹא נִבְלָתְךָ֖ אֶל־קֶ֥בֶר אֲבֹתֶֽיךָ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְהִ֗י אַחֲרֵ֛י אָכְל֥וֹ לֶ֖חֶם וְאַחֲרֵ֣י שְׁתוֹת֑וֹ וַיַּחֲבָשׁ־ל֣וֹ הַחֲמ֔וֹר לַנָּבִ֖יא אֲשֶׁ֥ר הֱשִׁיבֽוֹ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֵּ֕לֶךְ וַיִּמְצָאֵ֧הוּ אַרְיֵ֛ה בַּדֶּ֖רֶךְ וַיְמִיתֵ֑הוּ וַתְּהִ֤י נִבְלָתוֹ֙ מֻשְׁלֶ֣כֶת בַּדֶּ֔רֶךְ וְהַחֲמוֹר֙ עֹמֵ֣ד אֶצְלָ֔הּ וְהָ֣אַרְיֵ֔ה עֹמֵ֖ד אֵ֥צֶל הַנְּבֵלָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהִנֵּ֧ה אֲנָשִׁ֣ים עֹבְרִ֗ים וַיִּרְא֤וּ אֶת־הַנְּבֵלָה֙ מֻשְׁלֶ֣כֶת בַּדֶּ֔רֶךְ וְאֶת־הָ֣אַרְיֵ֔ה עֹמֵ֖ד אֵ֣צֶל הַנְּבֵלָ֑ה וַיָּבֹ֙אוּ֙ וַיְדַבְּר֣וּ בָעִ֔יר אֲשֶׁ֛ר הַנָּבִ֥יא הַזָּקֵ֖ן יֹשֵׁ֥ב בָּֽהּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּשְׁמַ֣ע הַנָּבִיא֮ אֲשֶׁ֣ר הֱשִׁיב֣וֹ מִן־הַדֶּרֶךְ֒ וַיֹּ֙אמֶר֙ אִ֣ישׁ הָאֱלֹהִ֣ים ה֔וּא אֲשֶׁ֥ר מָרָ֖ה אֶת־פִּ֣י יְהוָ֑ה וַיִּתְּנֵ֨הוּ יְהוָ֜ה לָאַרְיֵ֗ה וַֽיִּשְׁבְּרֵ֙הוּ֙ וַיְמִתֵ֔הוּ כִּדְבַ֥ר יְהוָ֖ה אֲשֶׁ֥ר דִּבֶּר־לֽוֹ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיְדַבֵּ֤ר אֶל־בָּנָיו֙ לֵאמֹ֔ר חִבְשׁוּ־לִ֖י אֶֽת־הַחֲמ֑וֹר וַֽיַּחֲבֹֽשׁוּ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֵּ֗לֶךְ וַיִּמְצָ֤א אֶת־נִבְלָתוֹ֙ מֻשְׁלֶ֣כֶת בַּדֶּ֔רֶךְ וַֽחֲמוֹר֙ וְהָ֣אַרְיֵ֔ה עֹמְדִ֖ים אֵ֣צֶל הַנְּבֵלָ֑ה לֹֽא־אָכַ֤ל הָֽאַרְיֵה֙ אֶת־הַנְּבֵלָ֔ה וְלֹ֥א שָׁבַ֖ר אֶֽת־הַחֲמֽוֹר׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּשָּׂ֨א הַנָּבִ֜יא אֶת־נִבְלַ֧ת אִישׁ־הָאֱלֹהִ֛ים וַיַּנִּחֵ֥הוּ אֶֽל־הַחֲמ֖וֹר וַיְשִׁיבֵ֑הוּ וַיָּבֹ֗א אֶל־עִיר֙ הַנָּבִ֣יא הַזָּקֵ֔ן לִסְפֹּ֖ד וּלְקָבְרֽוֹ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיַּנַּ֥ח אֶת־נִבְלָת֖וֹ בְּקִבְר֑וֹ וַיִּסְפְּד֥וּ עָלָ֖יו ה֥וֹי אָחִֽי׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיְהִי֮ אַחֲרֵ֣י קָבְר֣וֹ אֹתוֹ֒ וַיֹּ֤אמֶר אֶל־בָּנָיו֙ לֵאמֹ֔ר בְּמוֹתִי֙ וּקְבַרְתֶּ֣ם אֹתִ֔י בַּקֶּ֕בֶר אֲשֶׁ֛ר אִ֥ישׁ הָאֱלֹהִ֖ים קָב֣וּר בּ֑וֹ אֵ֚צֶל עַצְמֹתָ֔יו הַנִּ֖יחוּ אֶת־עַצְמֹתָֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּי֩ הָיֹ֨ה יִהְיֶ֜ה הַדָּבָ֗ר אֲשֶׁ֤ר קָרָא֙ בִּדְבַ֣ר יְהוָ֔ה עַל־הַמִּזְבֵּ֖חַ אֲשֶׁ֣ר בְּבֵֽית־אֵ֑ל וְעַל֙ כָּל־בָּתֵּ֣י הַבָּמ֔וֹת אֲשֶׁ֖ר בְּעָרֵ֥י שֹׁמְרֽוֹן׃ פ</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;אַחַר֙ הַדָּבָ֣ר הַזֶּ֔ה לֹֽא־שָׁ֥ב יָרָבְעָ֖ם מִדַּרְכּ֣וֹ הָרָעָ֑ה וַ֠יָּשָׁב וַיַּ֜עַשׂ מִקְצ֤וֹת הָעָם֙ כֹּהֲנֵ֣י בָמ֔וֹת הֶֽחָפֵץ֙ יְמַלֵּ֣א אֶת־יָד֔וֹ וִיהִ֖י כֹּהֲנֵ֥י בָמֽוֹת׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיְהִי֙ בַּדָּבָ֣ר הַזֶּ֔ה לְחַטַּ֖את בֵּ֣ית יָרָבְעָ֑ם וּלְהַכְחִיד֙ וּלְהַשְׁמִ֔יד מֵעַ֖ל פְּנֵ֥י הָאֲדָמָֽה׃ פ</P>
</TD>
<TD WIDTH="50%">
<P>1&nbsp;w&#601;hinn&#275;h| &#8217;&icirc;&#353; &#8217;&#277;l&#333;h&icirc;m b&#257;&#8217; m&icirc;h&ucirc;&#x1E0F;&acirc; bi&#x1E0F;&#601;&#x1E07;ar y&#601;hw&acirc; &#8217;el-b&ecirc;&#x1E6F;-&#8217;&#275;l w&#601;y&#257;r&#257;&#x1E07;&#601;&#8216;&#257;m &#8216;&#333;m&#275;&#x1E0F; &#8216;al-hammiz&#601;b&#275;&#x1E25;a l&#601;haq&#601;&#x1E6D;&icirc;r: </P>
<P>2&nbsp;wayyiq&#601;r&#257;&#8217; &#8216;al-hammiz&#601;b&#275;&#x1E25;a bi&#x1E0F;&#601;&#x1E07;ar y&#601;hw&acirc; wayy&#333;&#8217;mer miz&#601;b&#275;&#x1E25;a miz&#601;b&#275;&#x1E25;a k&#333;h &#8217;&#257;mar y&#601;hw&acirc; hinn&#275;h-&#x1E07;&#275;n nw&#333;l&#257;&#x1E0F; l&#601;&#x1E07;&ecirc;&#x1E6F;-d&#257;wi&#x1E0F; y&#333;&#8217;&#353;&icirc;y&acirc;&ucirc; &#353;&#601;mw&#333; w&#601;z&#257;&#x1E07;<sup>a</sup>&#x1E25; &#8216;&#257;ley&#x1E35;&#257; &#8217;e&#x1E6F;-k&#333;h&#259;n&ecirc; hab&#257;mw&#333;&#x1E6F; hammaq&#601;&#x1E6D;ir&icirc;m &#8216;&#257;ley&#x1E35;&#257; w&#601;&#8216;a&#x1E63;&#601;mw&#333;&#x1E6F; &#8217;&#257;&#x1E0F;&#257;m yi&#347;&#601;r&#601;f&ucirc; &#8216;&#257;ley&#x1E35;&#257;: </P>
<P>3&nbsp;w&#601;n&#257;&#x1E6F;an bayyw&#333;m hah&ucirc;&#8217; mw&#333;f&#275;&#x1E6F; l&#275;&#8217;m&#333;r zeh hammw&#333;f&#275;&#x1E6F; &#8217;&#259;&#353;er diber y&#601;hw&acirc; hinn&#275;h hammiz&#601;b&#275;&#x1E25;a niq&#601;r&#257;&#8216; w&#601;ni&#353;&#601;pa&#x1E35;&#601; hade&#353;en &#8217;&#259;&#353;er-&#8216;&#257;l&#257;yw: </P>
<P>4&nbsp;way&#601;h&icirc; &#x1E35;i&#353;&#601;m&#333;&#8216;a hammele&#x1E35;&#601; &#8217;e&#x1E6F;-d&#601;&#x1E07;ar &#8217;&icirc;&#353;-h&#257;&#8217;&#277;l&#333;h&icirc;m &#8217;&#259;&#353;er q&#257;r&#257;&#8217; &#8216;al-hammiz&#601;b&#275;&#x1E25;a b&#601;&#x1E07;&ecirc;&#x1E6F;-&#8217;&#275;l wayyi&#353;&#601;l<sup>a</sup>&#x1E25; y&#257;r&#257;&#x1E07;&#601;&#8216;&#257;m &#8217;e&#x1E6F;-y&#257;&#x1E0F;w&#333; m&#275;&#8216;al hammiz&#601;b&#275;&#x1E25;a l&#275;&#8217;m&#333;r| tif&#601;&#347;uh&ucirc; wat&icirc;&#x1E07;a&#353; y&#257;&#x1E0F;w&#333; &#8217;&#259;&#353;er &#353;&#257;l<sup>a</sup>&#x1E25; &#8216;&#257;l&#257;yw w&#601;l&#333;&#8217; y&#257;&#x1E35;&#333;l lah&#259;&#353;&icirc;&#x1E07;&#257;h &#8217;&#275;l&#257;yw: </P>
<P>5&nbsp;w&#601;hammiz&#601;b&#275;&#x1E25;a niq&#601;r&#257;&#8216; wayyi&#353;&#353;&#257;f&#275;&#x1E35;&#601; hade&#353;en min-hammiz&#601;b&#275;&#x1E25;a kammw&#333;f&#275;&#x1E6F; &#8217;&#259;&#353;er n&#257;&#x1E6F;an &#8217;&icirc;&#353; h&#257;&#8217;&#277;l&#333;h&icirc;m bi&#x1E0F;&#601;&#x1E07;ar y&#601;hw&acirc;: </P>
<P>6&nbsp;wayy<sup>a</sup>&#8216;an hammele&#x1E35;&#601; wayy&#333;&#8217;mer| &#8217;el-&#8217;&icirc;&#353; h&#257;&#8217;&#277;l&#333;h&icirc;m &#x1E25;al-n&#257;&#8217; &#8217;e&#x1E6F;-p&#601;n&ecirc; y&#601;hw&acirc; &#8217;&#277;l&#333;hey&#x1E35;&#257; w&#601;hi&#x1E6F;&#601;pall&#275;l b<sup>a</sup>&#8216;&#259;&#x1E0F;&icirc; w&#601;&#x1E6F;&#257;&#353;&#333;&#x1E07; y&#257;&#x1E0F;&icirc; &#8217;&#275;l&#257;y way&#601;&#x1E25;al &#8217;&icirc;&#353;-h&#257;&#8217;&#277;l&#333;h&icirc;m &#8217;e&#x1E6F;-p&#601;n&ecirc; y&#601;hw&acirc; wat&#257;&#353;&#257;&#x1E07; ya&#x1E0F;-hammele&#x1E35;&#601; &#8217;&#275;l&#257;yw wat&#601;h&icirc; k&#601;&#x1E07;&#257;ri&#8217;&#353;&#333;n&acirc;: </P>
<P>7&nbsp;way&#601;&#x1E0F;ab&#275;r hammele&#x1E35;&#601; &#8217;el-&#8217;&icirc;&#353; h&#257;&#8217;&#277;l&#333;h&icirc;m b&#333;&#8217;&acirc;-&#8217;it&icirc; habay&#601;&#x1E6F;&acirc; &ucirc;s&#601;&#8216;&#257;&#x1E0F;&acirc; w&#601;&#8217;et&#601;n&acirc; l&#601;&#x1E35;&#257; mat&#257;&#x1E6F;: </P>
<P>8&nbsp;wayy&#333;&#8217;mer &#8217;&icirc;&#353;-h&#257;&#8217;&#277;l&#333;h&icirc;m &#8217;el-hammele&#x1E35;&#601; &#8217;im-titen-l&icirc; &#8217;e&#x1E6F;-&#x1E25;&#259;&#x1E63;&icirc; &#x1E07;&ecirc;&#x1E6F;e&#x1E35;&#257; l&#333;&#8217; &#8217;&#257;&#x1E07;&#333;&#8217; &#8216;imm&#257;&#x1E35;&#601; w&#601;l&#333;&#8217;-&#8217;&#333;&#x1E35;al le&#x1E25;em w&#601;l&#333;&#8217; &#8217;e&#353;&#601;teh-mmayim bamm&#257;qw&#333;m hazzeh: </P>
<P>9&nbsp;k&icirc;-&#x1E35;&#275;n| &#x1E63;i&ucirc;&acirc; &#8217;&#333;&#x1E6F;&icirc; bi&#x1E0F;&#601;&#x1E07;ar y&#601;hw&acirc; l&#275;&#8217;m&#333;r l&#333;&#8217;-&#x1E6F;&#333;&#8217;&#x1E35;al le&#x1E25;em w&#601;l&#333;&#8217; &#x1E6F;i&#353;&#601;teh-mm&#257;yim w&#601;l&#333;&#8217; &#x1E6F;&#257;&#353;&ucirc;&#x1E07; badere&#x1E35;&#601; &#8217;&#259;&#353;er h&#257;l&#257;&#x1E35;&#601;t&#257;: </P>
<P>10&nbsp;wayy&#275;le&#x1E35;&#601; b&#601;&#x1E0F;ere&#x1E35;&#601; &#8217;<sup>a</sup>&#x1E25;&#275;r w&#601;l&#333;&#8217;-&#353;&#257;&#x1E07; badere&#x1E35;&#601; &#8217;&#259;&#353;er b&#257;&#8217; &#x1E07;&#257;h &#8217;el-b&ecirc;&#x1E6F;-&#8217;&#275;l: f</P>
<P>11&nbsp;w&#601;n&#257;&#x1E07;&icirc;&#8217; &#8217;e&#x1E25;&#257;&#x1E0F; z&#257;q&#275;n y&#333;&#353;&#275;&#x1E07; b&#601;&#x1E07;&ecirc;&#x1E6F;-&#8217;&#275;l wayy&#257;&#x1E07;w&#333;&#8217; &#x1E07;&#601;nw&#333; way&#601;saper-lw&#333; &#8217;e&#x1E6F;-k&#257;l-hamm<sup>a</sup>&#8216;&#259;&#347;eh &#8217;&#259;&#353;er-&#8216;&#257;&#347;&acirc; &#8217;&icirc;&#353;-h&#257;&#8217;&#277;l&#333;h&icirc;m| hayyw&#333;m b&#601;&#x1E07;&ecirc;&#x1E6F;-&#8217;&#275;l &#8217;e&#x1E6F;-had&#601;&#x1E07;&#257;r&icirc;m &#8217;&#259;&#353;er diber &#8217;el-hammele&#x1E35;&#601; way&#601;sap&#601;r&ucirc;m la&#8217;&#259;&#x1E07;&icirc;hem: </P>
<P>12&nbsp;way&#601;&#x1E0F;ab&#275;r &#8217;&#259;l&#275;hem &#8217;&#259;&#x1E07;&icirc;hem &#8217;&ecirc;-zeh hadere&#x1E35;&#601; h&#257;l&#257;&#x1E35;&#601; wayyir&#601;&#8217;&ucirc; &#x1E07;&#257;n&#257;yw &#8217;e&#x1E6F;-hadere&#x1E35;&#601; &#8217;&#259;&#353;er h&#257;la&#x1E35;&#601; &#8217;&icirc;&#353; h&#257;&#8217;&#277;l&#333;h&icirc;m &#8217;&#259;&#353;er-b&#257;&#8217; m&icirc;h&ucirc;&#x1E0F;&acirc;: </P>
<P>13&nbsp;wayy&#333;&#8217;mer &#8217;el-b&#257;n&#257;yw &#x1E25;i&#x1E07;&#601;&#353;&ucirc;-l&icirc; h<sup>a</sup>&#x1E25;&#259;mw&#333;r wayy<sup>a</sup>&#x1E25;&#601;b&#601;&#353;&ucirc;-lw&#333; h<sup>a</sup>&#x1E25;&#259;mw&#333;r wayyir&#601;ka&#x1E07; &#8216;&#257;l&#257;yw: </P>
<P>14&nbsp;wayy&#275;le&#x1E35;&#601; &#8217;<sup>a</sup>&#x1E25;&#259;r&ecirc; &#8217;&icirc;&#353; h&#257;&#8217;&#277;l&#333;h&icirc;m wayyim&#601;&#x1E63;&#257;&#8217;&#275;h&ucirc; y&#333;&#353;&#275;&#x1E07; t<sup>a</sup>&#x1E25;a&#x1E6F; h&#257;&#8217;&#275;l&acirc; wayy&#333;&#8217;mer &#8217;&#275;l&#257;yw ha&#8217;at&acirc; &#8217;&icirc;&#353;-h&#257;&#8217;&#277;l&#333;h&icirc;m &#8217;&#259;&#353;er-b&#257;&#8217;&#x1E6F;&#257; m&icirc;h&ucirc;&#x1E0F;&acirc; wayy&#333;&#8217;mer &#8217;&#257;n&icirc;: </P>
<P>15&nbsp;wayy&#333;&#8217;mer &#8217;&#275;l&#257;yw l&#275;&#x1E35;&#601; &#8217;it&icirc; hab&#257;y&#601;&#x1E6F;&acirc; we&#8217;&#277;&#x1E35;&#333;l l&#257;&#x1E25;em: </P>
<P>16&nbsp;wayy&#333;&#8217;mer l&#333;&#8217; &#8217;&ucirc;&#x1E35;al l&#257;&#353;&ucirc;&#x1E07; &#8217;it&#257;&#x1E35;&#601; w&#601;l&#257;&#x1E07;w&#333;&#8217; &#8217;it&#257;&#x1E35;&#601; w&#601;l&#333;&#8217;-&#8217;&#333;&#x1E35;al le&#x1E25;em w&#601;l&#333;&#8217;-&#8217;e&#353;&#601;teh &#8217;it&#601;&#x1E35;&#257; mayim bamm&#257;qw&#333;m hazzeh: </P>
<P>17&nbsp;k&icirc;-&#x1E0F;&#257;&#x1E07;&#257;r &#8217;&#275;lay bi&#x1E0F;&#601;&#x1E07;ar y&#601;hw&acirc; l&#333;&#8217;-&#x1E6F;&#333;&#8217;&#x1E35;al le&#x1E25;em w&#601;l&#333;&#8217;-&#x1E6F;i&#353;&#601;teh &#353;&#257;m m&#257;yim l&#333;&#8217;-&#x1E6F;&#257;&#353;&ucirc;&#x1E07; l&#257;le&#x1E35;e&#x1E6F; badere&#x1E35;&#601; &#8217;&#259;&#353;er-h&#257;la&#x1E35;&#601;t&#257; b&#257;h: </P>
<P>18&nbsp;wayy&#333;&#8217;mer lw&#333; gam-&#8217;&#259;n&icirc; n&#257;&#x1E07;&icirc;&#8217; k&#257;mw&#333;&#x1E35;&#257; &ucirc;mal&#601;&#8217;&#257;&#x1E35;&#601; diber &#8217;&#275;lay bi&#x1E0F;&#601;&#x1E07;ar y&#601;hw&acirc; l&#275;&#8217;m&#333;r h&#259;&#353;i&#x1E07;&#275;h&ucirc; &#8217;it&#601;&#x1E35;&#257; &#8217;el-b&ecirc;&#x1E6F;e&#x1E35;&#257; w&#601;y&#333;&#8217;&#x1E35;al le&#x1E25;em w&#601;y&#275;&#353;&#601;t&#601; m&#257;yim ki&#x1E25;&#275;&#353; lw&#333;: </P>
<P>19&nbsp;wayy&#257;&#353;&#257;&#x1E07; &#8217;itw&#333; wayy&#333;&#8217;&#x1E35;al le&#x1E25;em b&#601;&#x1E07;&ecirc;&#x1E6F;w&#333; wayy&#275;&#353;&#601;t&#601; m&#257;yim: </P>
<P>20&nbsp;way&#601;h&icirc; h&#275;m y&#333;&#353;&#601;&#x1E07;&icirc;m &#8217;el-ha&#353;&#353;ul&#601;&#x1E25;&#257;n fway&#601;h&icirc; d&#601;&#x1E07;ar-y&#601;hw&acirc; &#8217;el-hann&#257;&#x1E07;&icirc;&#8217; &#8217;&#259;&#353;er h&#277;&#353;&icirc;&#x1E07;w&#333;: </P>
<P>21&nbsp;wayyiq&#601;r&#257;&#8217; &#8217;el-&#8217;&icirc;&#353; h&#257;&#8217;&#277;l&#333;h&icirc;m &#8217;&#259;&#353;er-b&#257;&#8217; m&icirc;h&ucirc;&#x1E0F;&acirc; l&#275;&#8217;m&#333;r k&#333;h &#8217;&#257;mar y&#601;hw&acirc; y<sup>a</sup>&#8216;an k&icirc; m&#257;r&icirc;&#x1E6F;&#257; p&icirc; y&#601;hw&acirc; w&#601;l&#333;&#8217; &#353;&#257;mar&#601;t&#257; &#8217;e&#x1E6F;-hammi&#x1E63;&#601;w&acirc; &#8217;&#259;&#353;er &#x1E63;i&ucirc;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257;: </P>
<P>22&nbsp;wat&#257;&#353;&#257;&#x1E07; wat&#333;&#8217;&#x1E35;al le&#x1E25;em wat&#275;&#353;&#601;t&#601; mayim bamm&#257;qw&#333;m &#8217;&#259;&#353;er diber &#8217;&#275;ley&#x1E35;&#257; &#8217;al-t&#333;&#8217;&#x1E35;al le&#x1E25;em w&#601;&#8217;al-t&#275;&#353;&#601;t&#601; m&#257;yim l&#333;&#8217;-&#x1E6F;&#257;&#x1E07;w&#333;&#8217; ni&#x1E07;&#601;l&#257;&#x1E6F;&#601;&#x1E35;&#257; &#8217;el-qe&#x1E07;er &#8217;&#259;&#x1E07;&#333;&#x1E6F;ey&#x1E35;&#257;: </P>
<P>23&nbsp;way&#601;h&icirc; &#8217;<sup>a</sup>&#x1E25;&#259;r&ecirc; &#8217;&#257;&#x1E35;&#601;lw&#333; le&#x1E25;em w&#601;&#8217;<sup>a</sup>&#x1E25;&#259;r&ecirc; &#353;&#601;&#x1E6F;w&#333;&#x1E6F;w&#333; wayy<sup>a</sup>&#x1E25;&#259;&#x1E07;&#257;&#353;-lw&#333; h<sup>a</sup>&#x1E25;&#259;mw&#333;r lann&#257;&#x1E07;&icirc;&#8217; &#8217;&#259;&#353;er h&#277;&#353;&icirc;&#x1E07;w&#333;: </P>
<P>24&nbsp;wayy&#275;le&#x1E35;&#601; wayyim&#601;&#x1E63;&#257;&#8217;&#275;h&ucirc; &#8217;ar&#601;y&#275;h badere&#x1E35;&#601; way&#601;m&icirc;&#x1E6F;&#275;h&ucirc; wat&#601;h&icirc; ni&#x1E07;&#601;l&#257;&#x1E6F;w&#333; mu&#353;&#601;le&#x1E35;e&#x1E6F; badere&#x1E35;&#601; w&#601;h<sup>a</sup>&#x1E25;&#259;mw&#333;r &#8216;&#333;m&#275;&#x1E0F; &#8217;e&#x1E63;&#601;l&#257;h w&#601;h&#257;&#8217;ar&#601;y&#275;h &#8216;&#333;m&#275;&#x1E0F; &#8217;&#275;&#x1E63;el hann&#601;&#x1E07;&#275;l&acirc;: </P>
<P>25&nbsp;w&#601;hinn&#275;h &#8217;&#259;n&#257;&#353;&icirc;m &#8216;&#333;&#x1E07;&#601;r&icirc;m wayyir&#601;&#8217;&ucirc; &#8217;e&#x1E6F;-hann&#601;&#x1E07;&#275;l&acirc; mu&#353;&#601;le&#x1E35;e&#x1E6F; badere&#x1E35;&#601; w&#601;&#8217;e&#x1E6F;-h&#257;&#8217;ar&#601;y&#275;h &#8216;&#333;m&#275;&#x1E0F; &#8217;&#275;&#x1E63;el hann&#601;&#x1E07;&#275;l&acirc; wayy&#257;&#x1E07;&#333;&#8217;&ucirc; way&#601;&#x1E0F;ab&#601;r&ucirc; &#x1E07;&#257;&#8216;&icirc;r &#8217;&#259;&#353;er hann&#257;&#x1E07;&icirc;&#8217; hazz&#257;q&#275;n y&#333;&#353;&#275;&#x1E07; b&#257;h: </P>
<P>26&nbsp;wayyi&#353;&#601;m<sup>a</sup>&#8216; hann&#257;&#x1E07;&icirc;&#8217; &#8217;&#259;&#353;er h&#277;&#353;&icirc;&#x1E07;w&#333; min-hadere&#x1E35;&#601; wayy&#333;&#8217;mer &#8217;&icirc;&#353; h&#257;&#8217;&#277;l&#333;h&icirc;m h&ucirc;&#8217; &#8217;&#259;&#353;er m&#257;r&acirc; &#8217;e&#x1E6F;-p&icirc; y&#601;hw&acirc; wayyit&#601;n&#275;h&ucirc; y&#601;hw&acirc; l&#257;&#8217;ar&#601;y&#275;h wayyi&#353;&#601;b&#601;r&#275;h&ucirc; way&#601;mi&#x1E6F;&#275;h&ucirc; ki&#x1E0F;&#601;&#x1E07;ar y&#601;hw&acirc; &#8217;&#259;&#353;er diber-lw&#333;: </P>
<P>27&nbsp;way&#601;&#x1E0F;ab&#275;r &#8217;el-b&#257;n&#257;yw l&#275;&#8217;m&#333;r &#x1E25;i&#x1E07;&#601;&#353;&ucirc;-l&icirc; &#8217;e&#x1E6F;-h<sup>a</sup>&#x1E25;&#259;mw&#333;r wayy<sup>a</sup>&#x1E25;&#259;&#x1E07;&#333;&#353;&ucirc;: </P>
<P>28&nbsp;wayy&#275;le&#x1E35;&#601; wayyim&#601;&#x1E63;&#257;&#8217; &#8217;e&#x1E6F;-ni&#x1E07;&#601;l&#257;&#x1E6F;w&#333; mu&#353;&#601;le&#x1E35;e&#x1E6F; badere&#x1E35;&#601; w<sup>a</sup>&#x1E25;&#259;mw&#333;r w&#601;h&#257;&#8217;ar&#601;y&#275;h &#8216;&#333;m&#601;&#x1E0F;&icirc;m &#8217;&#275;&#x1E63;el hann&#601;&#x1E07;&#275;l&acirc; l&#333;&#8217;-&#8217;&#257;&#x1E35;al h&#257;&#8217;ar&#601;y&#275;h &#8217;e&#x1E6F;-hann&#601;&#x1E07;&#275;l&acirc; w&#601;l&#333;&#8217; &#353;&#257;&#x1E07;ar &#8217;e&#x1E6F;-h<sup>a</sup>&#x1E25;&#259;mw&#333;r: </P>
<P>29&nbsp;wayyi&#347;&#347;&#257;&#8217; hann&#257;&#x1E07;&icirc;&#8217; &#8217;e&#x1E6F;-ni&#x1E07;&#601;la&#x1E6F; &#8217;&icirc;&#353;-h&#257;&#8217;&#277;l&#333;h&icirc;m wayyanni&#x1E25;&#275;h&ucirc; &#8217;el-h<sup>a</sup>&#x1E25;&#259;mw&#333;r way&#601;&#353;&icirc;&#x1E07;&#275;h&ucirc; wayy&#257;&#x1E07;&#333;&#8217; &#8217;el-&#8216;&icirc;r hann&#257;&#x1E07;&icirc;&#8217; hazz&#257;q&#275;n lis&#601;p&#333;&#x1E0F; &ucirc;l&#601;q&#257;&#x1E07;&#601;rw&#333;: </P>
<P>30&nbsp;wayyann<sup>a</sup>&#x1E25; &#8217;e&#x1E6F;-ni&#x1E07;&#601;l&#257;&#x1E6F;w&#333; b&#601;qi&#x1E07;&#601;rw&#333; wayyis&#601;p&#601;&#x1E0F;&ucirc; &#8216;&#257;l&#257;yw hw&#333;y &#8217;&#257;&#x1E25;&icirc;: </P>
<P>31&nbsp;way&#601;h&icirc; &#8217;<sup>a</sup>&#x1E25;&#259;r&ecirc; q&#257;&#x1E07;&#601;rw&#333; &#8217;&#333;&#x1E6F;w&#333; wayy&#333;&#8217;mer &#8217;el-b&#257;n&#257;yw l&#275;&#8217;m&#333;r b&#601;mw&#333;&#x1E6F;&icirc; &ucirc;q&#601;&#x1E07;ar&#601;tem &#8217;&#333;&#x1E6F;&icirc; baqqe&#x1E07;er &#8217;&#259;&#353;er &#8217;&icirc;&#353; h&#257;&#8217;&#277;l&#333;h&icirc;m q&#257;&#x1E07;&ucirc;r bw&#333; &#8217;&#275;&#x1E63;el &#8216;a&#x1E63;&#601;m&#333;&#x1E6F;&#257;yw hann&icirc;&#x1E25;&ucirc; &#8217;e&#x1E6F;-&#8216;a&#x1E63;&#601;m&#333;&#x1E6F;&#257;y: </P>
<P>32&nbsp;k&icirc; h&#257;y&#333;h yih&#601;yeh had&#257;&#x1E07;&#257;r &#8217;&#259;&#353;er q&#257;r&#257;&#8217; bi&#x1E0F;&#601;&#x1E07;ar y&#601;hw&acirc; &#8216;al-hammiz&#601;b&#275;&#x1E25;a &#8217;&#259;&#353;er b&#601;&#x1E07;&ecirc;&#x1E6F;-&#8217;&#275;l w&#601;&#8216;al k&#257;l-b&#257;t&ecirc; hab&#257;mw&#333;&#x1E6F; &#8217;&#259;&#353;er b&#601;&#8216;&#257;r&ecirc; &#353;&#333;m&#601;rw&#333;n: f</P>
<P>33&nbsp;&#8217;<sup>a</sup>&#x1E25;ar had&#257;&#x1E07;&#257;r hazzeh l&#333;&#8217;-&#353;&#257;&#x1E07; y&#257;r&#257;&#x1E07;&#601;&#8216;&#257;m midar&#601;kw&#333; h&#257;r&#257;&#8216;&acirc; wayy&#257;&#353;&#257;&#x1E07; wayy<sup>a</sup>&#8216;a&#347; miq&#601;&#x1E63;w&#333;&#x1E6F; h&#257;&#8216;&#257;m k&#333;h&#259;n&ecirc; &#x1E07;&#257;mw&#333;&#x1E6F; he&#x1E25;&#257;f&#275;&#x1E63; y&#601;mall&#275;&#8217; &#8217;e&#x1E6F;-y&#257;&#x1E0F;w&#333; w&icirc;h&icirc; k&#333;h&#259;n&ecirc; &#x1E07;&#257;mw&#333;&#x1E6F;: </P>
<P>34&nbsp;way&#601;h&icirc; bad&#257;&#x1E07;&#257;r hazzeh l&#601;&#x1E25;a&#x1E6D;&#x1E6D;a&#8217;&#x1E6F; b&ecirc;&#x1E6F; y&#257;r&#257;&#x1E07;&#601;&#8216;&#257;m &ucirc;l&#601;ha&#x1E35;&#601;&#x1E25;&icirc;&#x1E0F; &ucirc;l&#601;ha&#353;&#601;m&icirc;&#x1E0F; m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc;: f</P>
</TD>
</TABLE>
<P><HR>
<CENTER>
<A HREF="kg1014.htm">Next: 1 Kings (1 Melakhim) Chapter 14</A></CENTER>
</BODY>
</HTML>
