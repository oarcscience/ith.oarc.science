[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/lam004)  [KJV](../kjv/lam004)  [Sep](../sep/lam004.md) 
[Vul](../vul/lam004.md)   
  
[Lamentations (Eichah) Index](lam.md)  
  [Previous](lam003)  [Next](lam005.md) 

------------------------------------------------------------------------

### Tanach (Hebrew): Lamentations (Eichah) Chapter 4

‎<span id="001">1</span> ‏אֵיכָה֙ יוּעַ֣ם זָהָ֔ב יִשְׁנֶ֖א הַכֶּ֣תֶם
הַטּ֑וֹב תִּשְׁתַּפֵּ֙כְנָה֙ אַבְנֵי־קֹ֔דֶשׁ בְּרֹ֖אשׁ כָּל־חוּצֽוֹת׃ ס

‎<span id="002">2</span> ‏בְּנֵ֤י צִיּוֹן֙ הַיְקָרִ֔ים הַמְסֻלָּאִ֖ים
בַּפָּ֑ז אֵיכָ֤ה נֶחְשְׁבוּ֙ לְנִבְלֵי־חֶ֔רֶשׂ מַעֲשֵׂ֖ה יְדֵ֥י יוֹצֵֽר׃
ס

‎<span id="003">3</span> ‏גַּם־תנין תַּנִּים֙ חָ֣לְצוּ שַׁ֔ד הֵינִ֖יקוּ
גּוּרֵיהֶ֑ן בַּת־עַמִּ֣י לְאַכְזָ֔ר כי ענים כַּיְעֵנִ֖ים בַּמִּדְבָּֽר׃
ס

‎<span id="004">4</span> ‏דָּבַ֨ק לְשׁ֥וֹן יוֹנֵ֛ק אֶל־חִכּ֖וֹ
בַּצָּמָ֑א עֽוֹלָלִים֙ שָׁ֣אֲלוּ לֶ֔חֶם פֹּרֵ֖שׂ אֵ֥ין לָהֶֽם׃ ס

‎<span id="005">5</span> ‏הָאֹֽכְלִים֙ לְמַ֣עֲדַנִּ֔ים נָשַׁ֖מּוּ
בַּחוּצ֑וֹת הָאֱמֻנִים֙ עֲלֵ֣י תוֹלָ֔ע חִבְּק֖וּ אַשְׁפַּתּֽוֹת׃ ס

‎<span id="006">6</span> ‏וַיִּגְדַּל֙ עֲוֹ֣ן בַּת־עַמִּ֔י מֵֽחַטַּ֖את
סְדֹ֑ם הַֽהֲפוּכָ֣ה כְמוֹ־רָ֔גַע וְלֹא־חָ֥לוּ בָ֖הּ יָדָֽיִם׃ ס

‎<span id="007">7</span> ‏זַכּ֤וּ נְזִירֶ֙יהָ֙ מִשֶּׁ֔לֶג צַח֖וּ
מֵחָלָ֑ב אָ֤דְמוּ עֶ֙צֶם֙ מִפְּנִינִ֔ים סַפִּ֖יר גִּזְרָתָֽם׃ ס

‎<span id="008">8</span> ‏חָשַׁ֤ךְ מִשְּׁחוֹר֙ תָּֽאֳרָ֔ם לֹ֥א נִכְּר֖וּ
בַּחוּצ֑וֹת צָפַ֤ד עוֹרָם֙ עַל־עַצְמָ֔ם יָבֵ֖שׁ הָיָ֥ה כָעֵֽץ׃ ס

‎<span id="009">9</span> ‏טוֹבִ֤ים הָיוּ֙ חַלְלֵי־חֶ֔רֶב מֵֽחַלְלֵ֖י
רָעָ֑ב שֶׁ֣הֵ֤ם יָז֙וּבוּ֙ מְדֻקָּרִ֔ים מִתְּנוּבֹ֖ת שָׂדָֽי׃ ס

‎<span id="010">10</span> ‏יְדֵ֗י נָשִׁים֙ רַחֲמָ֣נִיּ֔וֹת בִּשְּׁל֖וּ
יַלְדֵיהֶ֑ן הָי֤וּ לְבָרוֹת֙ לָ֔מוֹ בְּשֶׁ֖בֶר בַּת־עַמִּֽי׃ ס

‎<span id="011">11</span> ‏כִּלָּ֤ה יְהוָה֙ אֶת־חֲמָת֔וֹ שָׁפַ֖ךְ
חֲר֣וֹן אַפּ֑וֹ וַיַּצֶּת־אֵ֣שׁ בְּצִיּ֔וֹן וַתֹּ֖אכַל יְסוֹדֹתֶֽיהָ׃ ס

‎<span id="012">12</span> ‏לֹ֤א הֶאֱמִ֙ינוּ֙ מַלְכֵי־אֶ֔רֶץ וכל כֹּ֖ל
יֹשְׁבֵ֣י תֵבֵ֑ל כִּ֤י יָבֹא֙ צַ֣ר וְאוֹיֵ֔ב בְּשַׁעֲרֵ֖י יְרוּשָׁלִָֽם׃
ס

‎<span id="013">13</span> ‏מֵֽחַטֹּ֣את נְבִיאֶ֔יהָ עֲוֹנ֖וֹת כֹּהֲנֶ֑יהָ
הַשֹּׁפְכִ֥ים בְּקִרְבָּ֖הּ דַּ֥ם צַדִּיקִֽים׃ ס

‎<span id="014">14</span> ‏נָע֤וּ עִוְרִים֙ בַּֽחוּצ֔וֹת נְגֹֽאֲל֖וּ
בַּדָּ֑ם בְּלֹ֣א יֽוּכְל֔וּ יִגְּע֖וּ בִּלְבֻשֵׁיהֶֽם׃ ס

‎<span id="015">15</span> ‏ס֣וּרוּ טָמֵ֞א קָ֣רְאוּ לָ֗מוֹ ס֤וּרוּ
ס֙וּרוּ֙ אַל־תִּגָּ֔עוּ כִּ֥י נָצ֖וּ גַּם־נָ֑עוּ אָֽמְרוּ֙ בַּגּוֹיִ֔ם
לֹ֥א יוֹסִ֖יפוּ לָגֽוּר׃ ס

‎<span id="016">16</span> ‏פְּנֵ֤י יְהוָה֙ חִלְּקָ֔ם לֹ֥א יוֹסִ֖יף
לְהַבִּיטָ֑ם פְּנֵ֤י כֹהֲנִים֙ לֹ֣א נָשָׂ֔אוּ זקנים
וּזְקֵנִ֖ים<sup>m</sup> לֹ֥א חָנָֽנוּ׃ ס

‎<span id="017">17</span> ‏עודינה עוֹדֵ֙ינוּ֙ תִּכְלֶ֣ינָה עֵינֵ֔ינוּ
אֶל־עֶזְרָתֵ֖נוּ הָ֑בֶל בְּצִפִּיָּתֵ֣נוּ צִפִּ֔ינוּ אֶל־גּ֖וֹי לֹ֥א
יוֹשִֽׁעַ׃ ס

‎<span id="018">18</span> ‏צָד֣וּ צְעָדֵ֔ינוּ מִלֶּ֖כֶת בִּרְחֹבֹתֵ֑ינוּ
קָרַ֥ב קִצֵּ֛ינוּ מָלְא֥וּ יָמֵ֖ינוּ כִּי־בָ֥א קִצֵּֽינוּ׃ ס

‎<span id="019">19</span> ‏קַלִּ֤ים הָיוּ֙ רֹדְפֵ֔ינוּ מִנִּשְׁרֵ֖י
שָׁמָ֑יִם עַל־הֶהָרִ֣ים דְּלָקֻ֔נוּ בַּמִּדְבָּ֖ר אָ֥רְבוּ לָֽנוּ׃ ס

‎<span id="020">20</span> ‏ר֤וּחַ אַפֵּ֙ינוּ֙ מְשִׁ֣יחַ יְהוָ֔ה
נִלְכַּ֖ד בִּשְׁחִיתוֹתָ֑ם אֲשֶׁ֣ר אָמַ֔רְנוּ בְּצִלּ֖וֹ נִֽחְיֶ֥ה
בַגּוֹיִֽם׃ ס

‎<span id="021">21</span> ‏שִׂ֤ישִׂי וְשִׂמְחִי֙ בַּת־אֱד֔וֹם יושבתי
יוֹשֶׁ֖בֶת בְּאֶ֣רֶץ ע֑וּץ גַּם־עָלַ֙יִךְ֙ תַּעֲבָר־כּ֔וֹס תִּשְׁכְּרִ֖י
וְתִתְעָרִֽי׃ ס

‎<span id="022">22</span> ‏תַּם־עֲוֹנֵךְ֙ בַּת־צִיּ֔וֹן לֹ֥א יוֹסִ֖יף
לְהַגְלוֹתֵ֑ךְ פָּקַ֤ד עֲוֹנֵךְ֙ בַּת־אֱד֔וֹם גִּלָּ֖ה
עַל־חַטֹּאתָֽיִךְ׃ פ

1 ’êḵâ yû‘am zâāḇ yišəne’ hakeṯem haṭṭwōḇ tišətapēḵənâ ’aḇənê-qōḏeš
bərō’š kāl-ḥûṣwōṯ: s

2 bənê ṣîywōn hayəqārîm haməsullā’îm bapāz ’êḵâ neḥəšəḇû ləniḇəlê-ḥereś
m<sup>a</sup>‘ăśēh yəḏê ywōṣēr: s

3 gam-tannîn tannîm ḥāləṣû šaḏ hênîqû gûrêhen baṯ-‘ammî lə’aḵəzār kî
‘ēnîm kayə‘ēnîm bammiḏəbār: s

4 dāḇaq ləšwōn ywōnēq ’el-ḥikwō baṣṣāmā’ ‘wōlālîm šā’ălû leḥem pōrēś ’ên
lâem: s

5 hā’ōḵəlîm ləm<sup>a</sup>‘ăḏannîm nāšammû b<sup>a</sup>ḥûṣwōṯ
hā’ĕmunîm ‘ălê ṯwōlā‘ ḥibəqû ’ašəpatwōṯ: s

6 wayyiḡədal ‘ăwōn baṯ-‘ammî mēḥaṭṭa’ṯ səḏōm hahăfûḵâ
ḵəmwō-rāḡ<sup>a</sup>‘ wəlō’-ḥālû ḇāh yāḏāyim: s

7 zakû nəzîreyhā miššeleḡ ṣ<sup>a</sup>ḥû mēḥālāḇ ’āḏəmû ‘eṣem mipənînîm
sapîr gizərāṯām: s

8 ḥāšaḵə miššəḥwōr tā’ŏrām lō’ nikərû b<sup>a</sup>ḥûṣwōṯ ṣāfaḏ ‘wōrām
‘al-‘aṣəmām yāḇēš hāyâ ḵā‘ēṣ: s

9 ṭwōḇîm hāyû ḥaləlê-ḥereḇ mēḥaləlê rā‘āḇ šehēm yāzûḇû məḏuqqārîm
mitənûḇōṯ śāḏāy: s

10 yəḏê nāšîm r<sup>a</sup>ḥămānîywōṯ biššəlû yaləḏêhen hāyû ləḇārwōṯ
lāmwō bəšeḇer baṯ-‘ammî: s

11 killâ yəhwâ ’eṯ-ḥămāṯwō šāfaḵə ḥărwōn ’apwō wayyaṣṣeṯ-’ēš bəṣîywōn
watō’ḵal yəswōḏōṯeyhā: s

12 lō’ he’ĕmînû maləḵê-’ereṣ wəḵōl kōl yōšəḇê ṯēḇēl kî yāḇō’ ṣar
wə’wōyēḇ bəš<sup>a</sup>‘ărê yərûšālāim: s

13 mēḥaṭṭō’ṯ nəḇî’eyhā ‘ăwōnwōṯ kōhăneyhā haššōfəḵîm bəqirəbāh dam
ṣadîqîm: s

14 nā‘û ‘iwərîm b<sup>a</sup>ḥûṣwōṯ nəḡō’ălû badām bəlō’ yûḵəlû yigə‘û
biləḇušêhem: s

15 sûrû ṭāmē’ qārə’û lāmwō sûrû sûrû ’al-tigā‘û kî nāṣû gam-nā‘û ’āmərû
bagwōyim lō’ ywōsîfû lāḡûr: s

16 pənê yəhwâ ḥilləqām lō’ ywōsîf ləhabîṭām pənê ḵōhănîm lō’ nāśā’û
zəqēnîm ûzəqēnîm<sup>m</sup> lō’ ḥānānû: s

17 ‘wōḏênâ ‘wōḏênû tiḵəleynâ ‘ênênû ’el-‘ezərāṯēnû hāḇel bəṣipîyāṯēnû
ṣipînû ’el-gwōy lō’ ywōši‘a: s

18 ṣāḏû ṣə‘āḏênû milleḵeṯ birəḥōḇōṯênû qāraḇ qiṣṣênû mālə’û yāmênû
kî-ḇā’ qiṣṣênû: s

19 qallîm hāyû rōḏəfênû minnišərê šāmāyim ‘al-hehārîm dəlāqunû
bammiḏəbār ’ārəḇû lānû: s

20 rûḥa ’apênû məšîḥa yəhwâ niləkaḏ bišəḥîṯwōṯām ’ăšer ’āmarənû bəṣillwō
niḥəyeh ḇagwōyim: s

21 śîśî wəśiməḥî baṯ-’ĕḏwōm ywōšaḇətî ywōšeḇeṯ bə’ereṣ ‘ûṣ gam-‘ālayiḵə
t<sup>a</sup>‘ăḇār-kwōs tišəkərî wəṯiṯə‘ārî: s

22 tam-‘ăwōnēḵə baṯ-ṣîywōn lō’ ywōsîf ləhaḡəlwōṯēḵə pāqaḏ ‘ăwōnēḵə
baṯ-’ĕḏwōm gillâ ‘al-ḥaṭṭō’ṯāyiḵə: f

------------------------------------------------------------------------

[Next: Lamentations (Eichah) Chapter 5](lam005.md)
