<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos022.htm">Polyglot</A>&nbsp;
<A HREF="../kjv/jos022.htm">KJV</A>&nbsp;
<A HREF="../sep/jsb022.htm">Sep:JsB</A>&nbsp;
<A HREF="../vul/jos022.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos021.htm">Previous</A>&nbsp;
<A HREF="jos023.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 22</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אָ֚ז יִקְרָ֣א יְהוֹשֻׁ֔עַ לָרֽאוּבֵנִ֖י וְלַגָּדִ֑י וְלַחֲצִ֖י מַטֵּ֥ה מְנַשֶּֽׁה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֹּ֣אמֶר אֲלֵיהֶ֔ם אַתֶּ֣ם שְׁמַרְתֶּ֔ם אֵ֚ת כָּל־אֲשֶׁ֣ר צִוָּ֣ה אֶתְכֶ֔ם מֹשֶׁ֖ה עֶ֣בֶד יְהוָ֑ה וַתִּשְׁמְע֣וּ בְקוֹלִ֔י לְכֹ֥ל אֲשֶׁר־צִוִּ֖יתִי אֶתְכֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לֹֽא־עֲזַבְתֶּ֣ם אֶת־אֲחֵיכֶ֗ם זֶ֚ה יָמִ֣ים רַבִּ֔ים עַ֖ד הַיּ֣וֹם הַזֶּ֑ה וּשְׁמַרְתֶּ֕ם אֶת־מִשְׁמֶ֕רֶת מִצְוַ֖ת יְהוָ֥ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְעַתָּ֗ה הֵנִ֨יחַ יְהוָ֤ה אֱלֹֽהֵיכֶם֙ לַֽאֲחֵיכֶ֔ם כַּאֲשֶׁ֖ר דִּבֶּ֣ר לָהֶ֑ם וְעַתָּ֡ה פְּנוּ֩ וּלְכ֨וּ לָכֶ֜ם לְאָהֳלֵיכֶ֗ם אֶל־אֶ֙רֶץ֙ אֲחֻזַּתְכֶ֔ם אֲשֶׁ֣ר׀ נָתַ֣ן לָכֶ֗ם מֹשֶׁה֙ עֶ֣בֶד יְהוָ֔ה בְּעֵ֖בֶר הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;רַ֣ק׀ שִׁמְר֣וּ מְאֹ֗ד לַעֲשׂ֨וֹת אֶת־הַמִּצְוָ֣ה וְאֶת־הַתּוֹרָה֮ אֲשֶׁ֣ר צִוָּ֣ה אֶתְכֶם֮ מֹשֶׁ֣ה עֶֽבֶד־יְהוָה֒ לְ֠אַהֲבָה אֶת־יְהוָ֨ה אֱלֹֽהֵיכֶ֜ם וְלָלֶ֧כֶת בְּכָל־דְּרָכָ֛יו וְלִשְׁמֹ֥ר מִצְוֹתָ֖יו וּלְדָבְקָה־ב֑וֹ וּלְעָבְד֕וֹ בְּכָל־לְבַבְכֶ֖ם וּבְכָל־נַפְשְׁכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַֽיְבָרְכֵ֖ם יְהוֹשֻׁ֑עַ וַֽיְשַׁלְּחֵ֔ם וַיֵּלְכ֖וּ אֶל־אָהֳלֵיהֶֽם׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלַחֲצִ֣י׀ שֵׁ֣בֶט הַֽמְנַשֶּׁ֗ה נָתַ֣ן מֹשֶׁה֮ בַּבָּשָׁן֒ וּלְחֶצְי֗וֹ נָתַ֤ן יְהוֹשֻׁ֙עַ֙ עִם־אֲחֵיהֶ֔ם <font color="brown">מעבר</font> <font color="blue">בְּעֵ֥בֶר<font color="red"><sup>a</font></sup></font> הַיַּרְדֵּ֖ן יָ֑מָּה וְ֠גַם כִּ֣י שִׁלְּחָ֧ם יְהוֹשֻׁ֛עַ אֶל־אָהֳלֵיהֶ֖ם וַיְבָרֲכֵֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֨אמֶר אֲלֵיהֶ֜ם לֵאמֹ֗ר בִּנְכָסִ֨ים רַבִּ֜ים שׁ֤וּבוּ אֶל־אָֽהֳלֵיכֶם֙ וּבְמִקְנֶ֣ה רַב־מְאֹ֔ד בְּכֶ֨סֶף וּבְזָהָ֜ב וּבִנְחֹ֧שֶׁת וּבְבַרְזֶ֛ל וּבִשְׂלָמ֖וֹת הַרְבֵּ֣ה מְאֹ֑ד חִלְק֥וּ שְׁלַל־אֹיְבֵיכֶ֖ם עִם־אֲחֵיכֶֽם׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּשֻׁ֣בוּ וַיֵּלְכ֡וּ בְּנֵי־רְאוּבֵ֨ן וּבְנֵי־גָ֜ד וַחֲצִ֣י׀ שֵׁ֣בֶט הַֽמְנַשֶּׁ֗ה מֵאֵת֙ בְּנֵ֣י יִשְׂרָאֵ֔ל מִשִּׁלֹ֖ה אֲשֶׁ֣ר בְּאֶֽרֶץ־כְּנָ֑עַן לָלֶ֜כֶת אֶל־אֶ֣רֶץ הַגִּלְעָ֗ד אֶל־אֶ֤רֶץ אֲחֻזָּתָם֙ אֲשֶׁ֣ר נֹֽאחֲזוּ־בָ֔הּ עַל־פִּ֥י יְהוָ֖ה בְּיַד־מֹשֶֽׁה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיָּבֹ֙אוּ֙ אֶל־גְּלִיל֣וֹת הַיַּרְדֵּ֔ן אֲשֶׁ֖ר בְּאֶ֣רֶץ כְּנָ֑עַן וַיִּבְנ֣וּ בְנֵי־רְאוּבֵ֣ן וּבְנֵי־גָ֡ד וַחֲצִ֣י שֵׁבֶט֩ הַֽמְנַשֶּׁ֨ה שָׁ֤ם מִזְבֵּ֙חַ֙ עַל־הַיַּרְדֵּ֔ן מִזְבֵּ֥חַ גָּד֖וֹל לְמַרְאֶֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּשְׁמְע֥וּ בְנֵֽי־יִשְׂרָאֵ֖ל לֵאמֹ֑ר הִנֵּ֣ה בָנ֣וּ בְנֵֽי־רְאוּבֵ֣ן וּבְנֵי־גָ֡ד וַחֲצִי֩ שֵׁ֨בֶט הַֽמְנַשֶּׁ֜ה אֶת־הַמִּזְבֵּ֗חַ אֶל־מוּל֙ אֶ֣רֶץ כְּנַ֔עַן אֶל־גְּלִילוֹת֙ הַיַּרְדֵּ֔ן אֶל־עֵ֖בֶר בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַֽיִּשְׁמְע֖וּ בְּנֵ֣י יִשְׂרָאֵ֑ל וַיִּקָּ֨הֲל֜וּ כָּל־עֲדַ֤ת בְּנֵֽי־יִשְׂרָאֵל֙ שִׁלֹ֔ה לַעֲל֥וֹת עֲלֵיהֶ֖ם לַצָּבָֽא׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיִּשְׁלְח֨וּ בְנֵֽי־יִשְׂרָאֵ֜ל אֶל־בְּנֵי־רְאוּבֵ֧ן וְאֶל־בְּנֵי־גָ֛ד וְאֶל־חֲצִ֥י שֵֽׁבֶט־מְנַשֶּׁ֖ה אֶל־אֶ֣רֶץ הַגִּלְעָ֑ד אֶת־פִּינְחָ֖ס בֶּן־אֶלְעָזָ֥ר הַכֹּהֵֽן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַעֲשָׂרָ֤ה נְשִׂאִים֙ עִמּ֔וֹ נָשִׂ֨יא אֶחָ֜ד נָשִׂ֤יא אֶחָד֙ לְבֵ֣ית אָ֔ב לְכֹ֖ל מַטּ֣וֹת יִשְׂרָאֵ֑ל וְאִ֨ישׁ רֹ֧אשׁ בֵּית־אֲבוֹתָ֛ם הֵ֖מָּה לְאַלְפֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּבֹ֜אוּ אֶל־בְּנֵי־רְאוּבֵ֧ן וְאֶל־בְּנֵי־גָ֛ד וְאֶל־חֲצִ֥י שֵֽׁבֶט־מְנַשֶּׁ֖ה אֶל־אֶ֣רֶץ הַגִּלְעָ֑ד וַיְדַבְּר֥וּ אִתָּ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כֹּ֣ה אָמְר֞וּ כֹּ֣ל׀ עֲדַ֣ת יְהוָ֗ה מָֽה־הַמַּ֤עַל הַזֶּה֙ אֲשֶׁ֤ר מְעַלְתֶּם֙ בֵּאלֹהֵ֣י יִשְׂרָאֵ֔ל לָשׁ֣וּב הַיּ֔וֹם מֵאַחֲרֵ֖י יְהוָ֑ה בִּבְנֽוֹתְכֶ֤ם לָכֶם֙ מִזְבֵּ֔חַ לִמְרָדְכֶ֥ם הַיּ֖וֹם בַּיהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הַמְעַט־לָ֙נוּ֙ אֶת־עֲוֹ֣ן פְּע֔וֹר אֲשֶׁ֤ר לֹֽא־הִטַּהַ֙רְנוּ֙ מִמֶּ֔נּוּ עַ֖ד הַיּ֣וֹם הַזֶּ֑ה וַיְהִ֥י הַנֶּ֖גֶף בַּעֲדַ֥ת יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְאַתֶּם֙ תָּשֻׁ֣בוּ הַיּ֔וֹם מֵאַחֲרֵ֖י יְהוָ֑ה וְהָיָ֗ה אַתֶּ֞ם תִּמְרְד֤וּ הַיּוֹם֙ בַּֽיהוָ֔ה וּמָחָ֕ר אֶֽל־כָּל־עֲדַ֥ת יִשְׂרָאֵ֖ל יִקְצֹֽף׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַ֨ךְ אִם־טְמֵאָ֜ה אֶ֣רֶץ אֲחֻזַּתְכֶ֗ם עִבְר֨וּ לָכֶ֜ם אֶל־אֶ֨רֶץ אֲחֻזַּ֤ת יְהוָה֙ אֲשֶׁ֤ר שָֽׁכַן־שָׁם֙ מִשְׁכַּ֣ן יְהוָ֔ה וְהֵאָחֲז֖וּ בְּתוֹכֵ֑נוּ וּבַֽיהוָ֣ה אַל־תִּמְרֹ֗דוּ וְאֹתָ֙נוּ֙ אֶל־תִּמְרֹ֔דוּ בִּבְנֹֽתְכֶ֤ם לָכֶם֙ מִזְבֵּ֔חַ מִֽבַּלְעֲדֵ֔י מִזְבַּ֖ח יְהוָ֥ה אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הֲל֣וֹא׀ עָכָ֣ן בֶּן־זֶ֗רַח מָ֤עַל מַ֙עַל֙ בַּחֵ֔רֶם וְעַֽל־כָּל־עֲדַ֥ת יִשְׂרָאֵ֖ל הָ֣יָה קָ֑צֶף וְהוּא֙ אִ֣ישׁ אֶחָ֔ד לֹ֥א גָוַ֖ע בַּעֲוֹנֽוֹ׃ פ</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַֽיַּעֲנוּ֙ בְּנֵי־רְאוּבֵ֣ן וּבְנֵי־גָ֔ד וַחֲצִ֖י שֵׁ֣בֶט הַֽמְנַשֶּׁ֑ה וַֽיְדַבְּר֔וּ אֶת־רָאשֵׁ֖י אַלְפֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֵל֩׀ אֱלֹהִ֨ים׀ יְהוָ֜ה אֵ֣ל׀ אֱלֹהִ֤ים׀ יְהוָה֙ ה֣וּא יֹדֵ֔עַ וְיִשְׂרָאֵ֖ל ה֣וּא יֵדָ֑ע אִם־בְּמֶ֤רֶד וְאִם־בְּמַ֙עַל֙ בַּֽיהוָ֔ה אַל־תּוֹשִׁיעֵ֖נוּ הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לִבְנ֥וֹת לָ֙נוּ֙ מִזְבֵּ֔חַ לָשׁ֖וּב מֵאַחֲרֵ֣י יְהוָ֑ה וְאִם־לְהַעֲל֨וֹת עָלָ֜יו עוֹלָ֣ה וּמִנְחָ֗ה וְאִם־לַעֲשׂ֤וֹת עָלָיו֙ זִבְחֵ֣י שְׁלָמִ֔ים יְהוָ֖ה ה֥וּא יְבַקֵּֽשׁ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְאִם־לֹ֤א מִדְּאָגָה֙ מִדָּבָ֔ר עָשִׂ֥ינוּ אֶת־זֹ֖את לֵאמֹ֑ר מָחָ֗ר יֹאמְר֨וּ בְנֵיכֶ֤ם לְבָנֵ֙ינוּ֙ לֵאמֹ֔ר מַה־לָּכֶ֕ם וְלַֽיהוָ֖ה אֱלֹהֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּגְב֣וּל נָֽתַן־יְ֠הוָה בֵּינֵ֨נוּ וּבֵינֵיכֶ֜ם בְּנֵי־רְאוּבֵ֤ן וּבְנֵי־גָד֙ אֶת־הַיַּרְדֵּ֔ן אֵין־לָכֶ֥ם חֵ֖לֶק בַּֽיהוָ֑ה וְהִשְׁבִּ֤יתוּ בְנֵיכֶם֙ אֶת־בָּנֵ֔ינוּ לְבִלְתִּ֖י יְרֹ֥א אֶת־יְהוָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַנֹּ֕אמֶר נַעֲשֶׂה־נָּ֣א לָ֔נוּ לִבְנ֖וֹת אֶת־הַמִּזְבֵּ֑חַ לֹ֥א לְעוֹלָ֖ה וְלֹ֥א לְזָֽבַח׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כִּי֩ עֵ֨ד ה֜וּא בֵּינֵ֣ינוּ וּבֵינֵיכֶ֗ם וּבֵ֣ין דֹּרוֹתֵינוּ֮ אַחֲרֵינוּ֒ לַעֲבֹ֞ד אֶת־עֲבֹדַ֤ת יְהוָה֙ לְפָנָ֔יו בְּעֹלוֹתֵ֥ינוּ וּבִזְבָחֵ֖ינוּ וּבִשְׁלָמֵ֑ינוּ וְלֹא־יֹאמְר֨וּ בְנֵיכֶ֤ם מָחָר֙ לְבָנֵ֔ינוּ אֵין־לָכֶ֥ם חֵ֖לֶק בַּיהוָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַנֹּ֕אמֶר וְהָיָ֗ה כִּֽי־יֹאמְר֥וּ אֵלֵ֛ינוּ וְאֶל־דֹּרֹתֵ֖ינוּ מָחָ֑ר וְאָמַ֡רְנוּ רְא֣וּ אֶת־תַּבְנִית֩ מִזְבַּ֨ח יְהוָ֜ה אֲשֶׁר־עָשׂ֣וּ אֲבוֹתֵ֗ינוּ לֹ֤א לְעוֹלָה֙ וְלֹ֣א לְזֶ֔בַח כִּי־עֵ֣ד ה֔וּא בֵּינֵ֖ינוּ וּבֵינֵיכֶֽם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;חָלִילָה֩ לָּ֨נוּ מִמֶּ֜נּוּ לִמְרֹ֣ד בַּֽיהוָ֗ה וְלָשׁ֤וּב הַיּוֹם֙ מֵאַחֲרֵ֣י יְהוָ֔ה לִבְנ֣וֹת מִזְבֵּ֔חַ לְעֹלָ֖ה לְמִנְחָ֣ה וּלְזָ֑בַח מִלְּבַ֗ד מִזְבַּח֙ יְהוָ֣ה אֱלֹהֵ֔ינוּ אֲשֶׁ֖ר לִפְנֵ֥י מִשְׁכָּנֽוֹ׃ פ</P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּשְׁמַ֞ע פִּֽינְחָ֣ס הַכֹּהֵ֗ן וּנְשִׂיאֵ֨י הָעֵדָ֜ה וְרָאשֵׁ֨י אַלְפֵ֤י יִשְׂרָאֵל֙ אֲשֶׁ֣ר אִתּ֔וֹ אֶת־הַ֨דְּבָרִ֔ים אֲשֶׁ֧ר דִּבְּר֛וּ בְּנֵי־רְאוּבֵ֥ן וּבְנֵי־גָ֖ד וּבְנֵ֣י מְנַשֶּׁ֑ה וַיִּיטַ֖ב בְּעֵינֵיהֶֽם׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיֹּ֣אמֶר פִּֽינְחָ֣ס בֶּן־אֶלְעָזָ֣ר הַכֹּהֵ֡ן אֶל־בְּנֵי־רְאוּבֵ֨ן וְאֶל־בְּנֵי־גָ֜ד וְאֶל־בְּנֵ֣י מְנַשֶּׁ֗ה הַיּ֤וֹם׀ יָדַ֙עְנוּ֙ כִּֽי־בְתוֹכֵ֣נוּ יְהוָ֔ה אֲשֶׁ֛ר לֹֽא־מְעַלְתֶּ֥ם בַּֽיהוָ֖ה הַמַּ֣עַל הַזֶּ֑ה אָ֗ז הִצַּלְתֶּ֛ם אֶת־בְּנֵ֥י יִשְׂרָאֵ֖ל מִיַּ֥ד יְהוָֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיָּ֣שָׁב פִּֽינְחָ֣ס בֶּן־אֶלְעָזָ֣ר הַכֹּהֵ֣ן׀ וְהַנְּשִׂיאִ֡ים מֵאֵ֣ת בְּנֵֽי־רְאוּבֵן֩ וּמֵאֵ֨ת בְּנֵי־גָ֜ד מֵאֶ֧רֶץ הַגִּלְעָ֛ד אֶל־אֶ֥רֶץ כְּנַ֖עַן אֶל־בְּנֵ֣י יִשְׂרָאֵ֑ל וַיָּשִׁ֥בוּ אוֹתָ֖ם דָּבָֽר׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיִּיטַ֣ב הַדָּבָ֗ר בְּעֵינֵי֙ בְּנֵ֣י יִשְׂרָאֵ֔ל וַיְבָרֲכ֥וּ אֱלֹהִ֖ים בְּנֵ֣י יִשְׂרָאֵ֑ל וְלֹ֣א אָמְר֗וּ לַעֲל֤וֹת עֲלֵיהֶם֙ לַצָּבָ֔א לְשַׁחֵת֙ אֶת־הָאָ֔רֶץ אֲשֶׁ֛ר בְּנֵי־רְאוּבֵ֥ן וּבְנֵי־גָ֖ד יֹשְׁבִ֥ים בָּֽהּ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַֽיִּקְרְא֛וּ בְּנֵי־רְאוּבֵ֥ן וּבְנֵי־גָ֖ד לַמִּזְבֵּ֑חַ כִּ֣י עֵ֥ד הוּא֙ בֵּֽינֹתֵ֔ינוּ כִּ֥י יְהוָ֖ה הָאֱלֹהִֽים׃ פ</P>
</TD>
<TD WIDTH="50%">
<P>1&nbsp;&#8217;&#257;z yiq&#601;r&#257;&#8217; y&#601;hw&#333;&#353;u&#8216;a l&#257;r&#8217;&ucirc;&#x1E07;&#275;n&icirc; w&#601;lag&#257;&#x1E0F;&icirc; w&#601;l<sup>a</sup>&#x1E25;&#259;&#x1E63;&icirc; ma&#x1E6D;&#x1E6D;&#275;h m&#601;na&#353;&#353;eh: </P>
<P>2&nbsp;wayy&#333;&#8217;mer &#8217;&#259;l&ecirc;hem &#8217;atem &#353;&#601;mar&#601;tem &#8217;&#275;&#x1E6F; k&#257;l-&#8217;&#259;&#353;er &#x1E63;i&ucirc;&acirc; &#8217;e&#x1E6F;&#601;&#x1E35;em m&#333;&#353;eh &#8216;e&#x1E07;e&#x1E0F; y&#601;hw&acirc; wati&#353;&#601;m&#601;&#8216;&ucirc; &#x1E07;&#601;qw&#333;l&icirc; l&#601;&#x1E35;&#333;l &#8217;&#259;&#353;er-&#x1E63;i&ucirc;&icirc;&#x1E6F;&icirc; &#8217;e&#x1E6F;&#601;&#x1E35;em: </P>
<P>3&nbsp;l&#333;&#8217;-&#8216;&#259;za&#x1E07;&#601;tem &#8217;e&#x1E6F;-&#8217;&#259;&#x1E25;&ecirc;&#x1E35;em zeh y&#257;m&icirc;m rab&icirc;m &#8216;a&#x1E0F; hayyw&#333;m hazzeh &ucirc;&#353;&#601;mar&#601;tem &#8217;e&#x1E6F;-mi&#353;&#601;mere&#x1E6F; mi&#x1E63;&#601;wa&#x1E6F; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>4&nbsp;w&#601;&#8216;at&acirc; h&#275;n&icirc;&#x1E25;a y&#601;hw&acirc; &#8217;&#277;l&#333;h&ecirc;&#x1E35;em la&#8217;&#259;&#x1E25;&ecirc;&#x1E35;em ka&#8217;&#259;&#353;er diber l&acirc;em w&#601;&#8216;at&acirc; p&#601;n&ucirc; &ucirc;l&#601;&#x1E35;&ucirc; l&#257;&#x1E35;em l&#601;&#8217;&acirc;&#335;l&ecirc;&#x1E35;em &#8217;el-&#8217;ere&#x1E63; &#8217;&#259;&#x1E25;uzza&#x1E6F;&#601;&#x1E35;em &#8217;&#259;&#353;er| n&#257;&#x1E6F;an l&#257;&#x1E35;em m&#333;&#353;eh &#8216;e&#x1E07;e&#x1E0F; y&#601;hw&acirc; b&#601;&#8216;&#275;&#x1E07;er hayyar&#601;d&#275;n: </P>
<P>5&nbsp;raq| &#353;im&#601;r&ucirc; m&#601;&#8217;&#333;&#x1E0F; l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;-hammi&#x1E63;&#601;w&acirc; w&#601;&#8217;e&#x1E6F;-hatw&#333;r&acirc; &#8217;&#259;&#353;er &#x1E63;i&ucirc;&acirc; &#8217;e&#x1E6F;&#601;&#x1E35;em m&#333;&#353;eh &#8216;e&#x1E07;e&#x1E0F;-y&#601;hw&acirc; l&#601;&#8217;ah&#259;&#x1E07;&acirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em w&#601;l&#257;le&#x1E35;e&#x1E6F; b&#601;&#x1E35;&#257;l-d&#601;r&#257;&#x1E35;&#257;yw w&#601;li&#353;&#601;m&#333;r mi&#x1E63;&#601;w&#333;&#x1E6F;&#257;yw &ucirc;l&#601;&#x1E0F;&#257;&#x1E07;&#601;q&acirc;-&#x1E07;w&#333; &ucirc;l&#601;&#8216;&#257;&#x1E07;&#601;&#x1E0F;w&#333; b&#601;&#x1E35;&#257;l-l&#601;&#x1E07;a&#x1E07;&#601;&#x1E35;em &ucirc;&#x1E07;&#601;&#x1E35;&#257;l-naf&#601;&#353;&#601;&#x1E35;em: </P>
<P>6&nbsp;way&#601;&#x1E07;&#257;r&#601;&#x1E35;&#275;m y&#601;hw&#333;&#353;u&#8216;a way&#601;&#353;all&#601;&#x1E25;&#275;m wayy&#275;l&#601;&#x1E35;&ucirc; &#8217;el-&#8217;&acirc;&#335;l&ecirc;hem: s</P>
<P>7&nbsp;w&#601;l<sup>a</sup>&#x1E25;&#259;&#x1E63;&icirc;| &#353;&#275;&#x1E07;e&#x1E6D; ham&#601;na&#353;&#353;eh n&#257;&#x1E6F;an m&#333;&#353;eh bab&#257;&#353;&#257;n &ucirc;l&#601;&#x1E25;e&#x1E63;&#601;yw&#333; n&#257;&#x1E6F;an y&#601;hw&#333;&#353;u&#8216;a &#8216;im-&#8217;&#259;&#x1E25;&ecirc;hem <font color="brown">m&#275;&#8216;&#275;&#x1E07;er</font> <font color="blue">b&#601;&#8216;&#275;&#x1E07;er<font color="red"><sup>a</font></sup></font> hayyar&#601;d&#275;n y&#257;mm&acirc; w&#601;&#x1E21;am k&icirc; &#353;ill&#601;&#x1E25;&#257;m y&#601;hw&#333;&#353;u&#8216;a &#8217;el-&#8217;&acirc;&#335;l&ecirc;hem way&#601;&#x1E07;&#257;r&#259;&#x1E35;&#275;m: </P>
<P>8&nbsp;wayy&#333;&#8217;mer &#8217;&#259;l&ecirc;hem l&#275;&#8217;m&#333;r bin&#601;&#x1E35;&#257;s&icirc;m rab&icirc;m &#353;&ucirc;&#x1E07;&ucirc; &#8217;el-&#8217;&acirc;&#335;l&ecirc;&#x1E35;em &ucirc;&#x1E07;&#601;miq&#601;neh ra&#x1E07;-m&#601;&#8217;&#333;&#x1E0F; b&#601;&#x1E35;esef &ucirc;&#x1E07;&#601;z&acirc;&#257;&#x1E07; &ucirc;&#x1E07;in&#601;&#x1E25;&#333;&#353;e&#x1E6F; &ucirc;&#x1E07;&#601;&#x1E07;ar&#601;zel &ucirc;&#x1E07;i&#347;&#601;l&#257;mw&#333;&#x1E6F; har&#601;b&#275;h m&#601;&#8217;&#333;&#x1E0F; &#x1E25;il&#601;q&ucirc; &#353;&#601;lal-&#8217;&#333;y&#601;&#x1E07;&ecirc;&#x1E35;em &#8216;im-&#8217;&#259;&#x1E25;&ecirc;&#x1E35;em: f</P>
<P>9&nbsp;wayy&#257;&#353;u&#x1E07;&ucirc; wayy&#275;l&#601;&#x1E35;&ucirc; b&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; w<sup>a</sup>&#x1E25;&#259;&#x1E63;&icirc;| &#353;&#275;&#x1E07;e&#x1E6D; ham&#601;na&#353;&#353;eh m&#275;&#8217;&#275;&#x1E6F; b&#601;n&ecirc; yi&#347;&#601;r&#257;&#8217;&#275;l mi&#353;&#353;il&#333;h &#8217;&#259;&#353;er b&#601;&#8217;ere&#x1E63;-k&#601;n&#257;&#8216;an l&#257;le&#x1E35;e&#x1E6F; &#8217;el-&#8217;ere&#x1E63; hagil&#601;&#8216;&#257;&#x1E0F; &#8217;el-&#8217;ere&#x1E63; &#8217;&#259;&#x1E25;uzz&#257;&#x1E6F;&#257;m &#8217;&#259;&#353;er n&#333;&#8217;&#x1E25;&#259;z&ucirc;-&#x1E07;&#257;h &#8216;al-p&icirc; y&#601;hw&acirc; b&#601;ya&#x1E0F;-m&#333;&#353;eh: </P>
<P>10&nbsp;wayy&#257;&#x1E07;&#333;&#8217;&ucirc; &#8217;el-g&#601;l&icirc;lw&#333;&#x1E6F; hayyar&#601;d&#275;n &#8217;&#259;&#353;er b&#601;&#8217;ere&#x1E63; k&#601;n&#257;&#8216;an wayyi&#x1E07;&#601;n&ucirc; &#x1E07;&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; w<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; ham&#601;na&#353;&#353;eh &#353;&#257;m miz&#601;b&#275;&#x1E25;a &#8216;al-hayyar&#601;d&#275;n miz&#601;b&#275;&#x1E25;a g&#257;&#x1E0F;w&#333;l l&#601;mar&#601;&#8217;eh: </P>
<P>11&nbsp;wayyi&#353;&#601;m&#601;&#8216;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l l&#275;&#8217;m&#333;r hinn&#275;h &#x1E07;&#257;n&ucirc; &#x1E07;&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; w<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; ham&#601;na&#353;&#353;eh &#8217;e&#x1E6F;-hammiz&#601;b&#275;&#x1E25;a &#8217;el-m&ucirc;l &#8217;ere&#x1E63; k&#601;n<sup>a</sup>&#8216;an &#8217;el-g&#601;l&icirc;lw&#333;&#x1E6F; hayyar&#601;d&#275;n &#8217;el-&#8216;&#275;&#x1E07;er b&#601;n&ecirc; yi&#347;&#601;r&#257;&#8217;&#275;l: </P>
<P>12&nbsp;wayyi&#353;&#601;m&#601;&#8216;&ucirc; b&#601;n&ecirc; yi&#347;&#601;r&#257;&#8217;&#275;l wayyiqq&acirc;&#259;l&ucirc; k&#257;l-&#8216;&#259;&#x1E0F;a&#x1E6F; b&#601;n&ecirc;-yi&#347;&#601;r&#257;&#8217;&#275;l &#353;il&#333;h l<sup>a</sup>&#8216;&#259;lw&#333;&#x1E6F; &#8216;&#259;l&ecirc;hem la&#x1E63;&#x1E63;&#257;&#x1E07;&#257;&#8217;: f</P>
<P>13&nbsp;wayyi&#353;&#601;l&#601;&#x1E25;&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;el-b&#601;n&ecirc;-r&#601;&#8217;&ucirc;&#x1E07;&#275;n w&#601;&#8217;el-b&#601;n&ecirc;-&#x1E21;&#257;&#x1E0F; w&#601;&#8217;el-&#x1E25;&#259;&#x1E63;&icirc; &#353;&#275;&#x1E07;e&#x1E6D;-m&#601;na&#353;&#353;eh &#8217;el-&#8217;ere&#x1E63; hagil&#601;&#8216;&#257;&#x1E0F; &#8217;e&#x1E6F;-p&icirc;n&#601;&#x1E25;&#257;s ben-&#8217;el&#601;&#8216;&#257;z&#257;r hak&#333;h&#275;n: </P>
<P>14&nbsp;w<sup>a</sup>&#8216;&#259;&#347;&#257;r&acirc; n&#601;&#347;i&#8217;&icirc;m &#8216;immw&#333; n&#257;&#347;&icirc;&#8217; &#8217;e&#x1E25;&#257;&#x1E0F; n&#257;&#347;&icirc;&#8217; &#8217;e&#x1E25;&#257;&#x1E0F; l&#601;&#x1E07;&ecirc;&#x1E6F; &#8217;&#257;&#x1E07; l&#601;&#x1E35;&#333;l ma&#x1E6D;&#x1E6D;w&#333;&#x1E6F; yi&#347;&#601;r&#257;&#8217;&#275;l w&#601;&#8217;&icirc;&#353; r&#333;&#8217;&#353; b&ecirc;&#x1E6F;-&#8217;&#259;&#x1E07;w&#333;&#x1E6F;&#257;m h&#275;mm&acirc; l&#601;&#8217;al&#601;f&ecirc; yi&#347;&#601;r&#257;&#8217;&#275;l: </P>
<P>15&nbsp;wayy&#257;&#x1E07;&#333;&#8217;&ucirc; &#8217;el-b&#601;n&ecirc;-r&#601;&#8217;&ucirc;&#x1E07;&#275;n w&#601;&#8217;el-b&#601;n&ecirc;-&#x1E21;&#257;&#x1E0F; w&#601;&#8217;el-&#x1E25;&#259;&#x1E63;&icirc; &#353;&#275;&#x1E07;e&#x1E6D;-m&#601;na&#353;&#353;eh &#8217;el-&#8217;ere&#x1E63; hagil&#601;&#8216;&#257;&#x1E0F; way&#601;&#x1E0F;ab&#601;r&ucirc; &#8217;it&#257;m l&#275;&#8217;m&#333;r: </P>
<P>16&nbsp;k&#333;h &#8217;&#257;m&#601;r&ucirc; k&#333;l| &#8216;&#259;&#x1E0F;a&#x1E6F; y&#601;hw&acirc; m&acirc;-hamm<sup>a</sup>&#8216;al hazzeh &#8217;&#259;&#353;er m&#601;&#8216;al&#601;tem b&#275;&#8217;l&#333;h&ecirc; yi&#347;&#601;r&#257;&#8217;&#275;l l&#257;&#353;&ucirc;&#x1E07; hayyw&#333;m m&#275;&#8217;<sup>a</sup>&#x1E25;&#259;r&ecirc; y&#601;hw&acirc; bi&#x1E07;&#601;nw&#333;&#x1E6F;&#601;&#x1E35;em l&#257;&#x1E35;em miz&#601;b&#275;&#x1E25;a lim&#601;r&#257;&#x1E0F;&#601;&#x1E35;em hayyw&#333;m bayhw&acirc;: </P>
<P>17&nbsp;ham&#601;&#8216;a&#x1E6D;-l&#257;n&ucirc; &#8217;e&#x1E6F;-&#8216;&#259;w&#333;n p&#601;&#8216;w&#333;r &#8217;&#259;&#353;er l&#333;&#8217;-hi&#x1E6D;&#x1E6D;ahar&#601;n&ucirc; mimmenn&ucirc; &#8216;a&#x1E0F; hayyw&#333;m hazzeh way&#601;h&icirc; hanne&#x1E21;ef b<sup>a</sup>&#8216;&#259;&#x1E0F;a&#x1E6F; y&#601;hw&acirc;: </P>
<P>18&nbsp;w&#601;&#8217;atem t&#257;&#353;u&#x1E07;&ucirc; hayyw&#333;m m&#275;&#8217;<sup>a</sup>&#x1E25;&#259;r&ecirc; y&#601;hw&acirc; w&#601;h&#257;y&acirc; &#8217;atem tim&#601;r&#601;&#x1E0F;&ucirc; hayyw&#333;m bayhw&acirc; &ucirc;m&#257;&#x1E25;&#257;r &#8217;el-k&#257;l-&#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l yiq&#601;&#x1E63;&#333;f: </P>
<P>19&nbsp;w&#601;&#8217;a&#x1E35;&#601; &#8217;im-&#x1E6D;&#601;m&#275;&#8217;&acirc; &#8217;ere&#x1E63; &#8217;&#259;&#x1E25;uzza&#x1E6F;&#601;&#x1E35;em &#8216;i&#x1E07;&#601;r&ucirc; l&#257;&#x1E35;em &#8217;el-&#8217;ere&#x1E63; &#8217;&#259;&#x1E25;uzza&#x1E6F; y&#601;hw&acirc; &#8217;&#259;&#353;er &#353;&#257;&#x1E35;an-&#353;&#257;m mi&#353;&#601;kan y&#601;hw&acirc; w&#601;h&#275;&#8217;&#257;&#x1E25;&#259;z&ucirc; b&#601;&#x1E6F;w&#333;&#x1E35;&#275;n&ucirc; &ucirc;&#x1E07;ayhw&acirc; &#8217;al-tim&#601;r&#333;&#x1E0F;&ucirc; w&#601;&#8217;&#333;&#x1E6F;&#257;n&ucirc; &#8217;el-tim&#601;r&#333;&#x1E0F;&ucirc; bi&#x1E07;&#601;n&#333;&#x1E6F;&#601;&#x1E35;em l&#257;&#x1E35;em miz&#601;b&#275;&#x1E25;a mibal&#601;&#8216;&#259;&#x1E0F;&ecirc; miz&#601;b<sup>a</sup>&#x1E25; y&#601;hw&acirc; &#8217;&#277;l&#333;h&ecirc;n&ucirc;: </P>
<P>20&nbsp;h&#259;lw&#333;&#8217;| &#8216;&#257;&#x1E35;&#257;n ben-zer<sup>a</sup>&#x1E25; m&#257;&#8216;al m<sup>a</sup>&#8216;al b<sup>a</sup>&#x1E25;&#275;rem w&#601;&#8216;al-k&#257;l-&#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l h&#257;y&acirc; q&#257;&#x1E63;ef w&#601;h&ucirc;&#8217; &#8217;&icirc;&#353; &#8217;e&#x1E25;&#257;&#x1E0F; l&#333;&#8217; &#x1E21;&#257;w<sup>a</sup>&#8216; b<sup>a</sup>&#8216;&#259;w&#333;nw&#333;: f</P>
<P>21&nbsp;wayy<sup>a</sup>&#8216;&#259;n&ucirc; b&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; w<sup>a</sup>&#x1E25;&#259;&#x1E63;&icirc; &#353;&#275;&#x1E07;e&#x1E6D; ham&#601;na&#353;&#353;eh way&#601;&#x1E0F;ab&#601;r&ucirc; &#8217;e&#x1E6F;-r&#257;&#8217;&#353;&ecirc; &#8217;al&#601;f&ecirc; yi&#347;&#601;r&#257;&#8217;&#275;l: </P>
<P>22&nbsp;&#8217;&#275;l| &#8217;&#277;l&#333;h&icirc;m| y&#601;hw&acirc; &#8217;&#275;l| &#8217;&#277;l&#333;h&icirc;m| y&#601;hw&acirc; h&ucirc;&#8217; y&#333;&#x1E0F;&#275;&#8216;a w&#601;yi&#347;&#601;r&#257;&#8217;&#275;l h&ucirc;&#8217; y&#275;&#x1E0F;&#257;&#8216; &#8217;im-b&#601;mere&#x1E0F; w&#601;&#8217;im-b&#601;m<sup>a</sup>&#8216;al bayhw&acirc; &#8217;al-tw&#333;&#353;&icirc;&#8216;&#275;n&ucirc; hayyw&#333;m hazzeh: </P>
<P>23&nbsp;li&#x1E07;&#601;nw&#333;&#x1E6F; l&#257;n&ucirc; miz&#601;b&#275;&#x1E25;a l&#257;&#353;&ucirc;&#x1E07; m&#275;&#8217;<sup>a</sup>&#x1E25;&#259;r&ecirc; y&#601;hw&acirc; w&#601;&#8217;im-l&#601;h<sup>a</sup>&#8216;&#259;lw&#333;&#x1E6F; &#8216;&#257;l&#257;yw &#8216;w&#333;l&acirc; &ucirc;min&#601;&#x1E25;&acirc; w&#601;&#8217;im-l<sup>a</sup>&#8216;&#259;&#347;w&#333;&#x1E6F; &#8216;&#257;l&#257;yw zi&#x1E07;&#601;&#x1E25;&ecirc; &#353;&#601;l&#257;m&icirc;m y&#601;hw&acirc; h&ucirc;&#8217; y&#601;&#x1E07;aqq&#275;&#353;: </P>
<P>24&nbsp;w&#601;&#8217;im-l&#333;&#8217; mid&#601;&#8217;&#257;&#x1E21;&acirc; mid&#257;&#x1E07;&#257;r &#8216;&#257;&#347;&icirc;n&ucirc; &#8217;e&#x1E6F;-z&#333;&#8217;&#x1E6F; l&#275;&#8217;m&#333;r m&#257;&#x1E25;&#257;r y&#333;&#8217;m&#601;r&ucirc; &#x1E07;&#601;n&ecirc;&#x1E35;em l&#601;&#x1E07;&#257;n&ecirc;n&ucirc; l&#275;&#8217;m&#333;r mah-ll&#257;&#x1E35;em w&#601;layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l: </P>
<P>25&nbsp;&ucirc;&#x1E21;&#601;&#x1E07;&ucirc;l n&#257;&#x1E6F;an-y&#601;hw&acirc; b&ecirc;n&#275;n&ucirc; &ucirc;&#x1E07;&ecirc;n&ecirc;&#x1E35;em b&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; &#8217;e&#x1E6F;-hayyar&#601;d&#275;n &#8217;&ecirc;n-l&#257;&#x1E35;em &#x1E25;&#275;leq bayhw&acirc; w&#601;hi&#353;&#601;b&icirc;&#x1E6F;&ucirc; &#x1E07;&#601;n&ecirc;&#x1E35;em &#8217;e&#x1E6F;-b&#257;n&ecirc;n&ucirc; l&#601;&#x1E07;il&#601;t&icirc; y&#601;r&#333;&#8217; &#8217;e&#x1E6F;-y&#601;hw&acirc;: </P>
<P>26&nbsp;wann&#333;&#8217;mer n<sup>a</sup>&#8216;&#259;&#347;eh-nn&#257;&#8217; l&#257;n&ucirc; li&#x1E07;&#601;nw&#333;&#x1E6F; &#8217;e&#x1E6F;-hammiz&#601;b&#275;&#x1E25;a l&#333;&#8217; l&#601;&#8216;w&#333;l&acirc; w&#601;l&#333;&#8217; l&#601;z&#257;&#x1E07;<sup>a</sup>&#x1E25;: </P>
<P>27&nbsp;k&icirc; &#8216;&#275;&#x1E0F; h&ucirc;&#8217; b&ecirc;n&ecirc;n&ucirc; &ucirc;&#x1E07;&ecirc;n&ecirc;&#x1E35;em &ucirc;&#x1E07;&ecirc;n d&#333;rw&#333;&#x1E6F;&ecirc;n&ucirc; &#8217;<sup>a</sup>&#x1E25;&#259;r&ecirc;n&ucirc; l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-&#8216;&#259;&#x1E07;&#333;&#x1E0F;a&#x1E6F; y&#601;hw&acirc; l&#601;f&#257;n&#257;yw b&#601;&#8216;&#333;lw&#333;&#x1E6F;&ecirc;n&ucirc; &ucirc;&#x1E07;iz&#601;&#x1E07;&#257;&#x1E25;&ecirc;n&ucirc; &ucirc;&#x1E07;i&#353;&#601;l&#257;m&ecirc;n&ucirc; w&#601;l&#333;&#8217;-y&#333;&#8217;m&#601;r&ucirc; &#x1E07;&#601;n&ecirc;&#x1E35;em m&#257;&#x1E25;&#257;r l&#601;&#x1E07;&#257;n&ecirc;n&ucirc; &#8217;&ecirc;n-l&#257;&#x1E35;em &#x1E25;&#275;leq bayhw&acirc;: </P>
<P>28&nbsp;wann&#333;&#8217;mer w&#601;h&#257;y&acirc; k&icirc;-y&#333;&#8217;m&#601;r&ucirc; &#8217;&#275;l&ecirc;n&ucirc; w&#601;&#8217;el-d&#333;r&#333;&#x1E6F;&ecirc;n&ucirc; m&#257;&#x1E25;&#257;r w&#601;&#8217;&#257;mar&#601;n&ucirc; r&#601;&#8217;&ucirc; &#8217;e&#x1E6F;-ta&#x1E07;&#601;n&icirc;&#x1E6F; miz&#601;b<sup>a</sup>&#x1E25; y&#601;hw&acirc; &#8217;&#259;&#353;er-&#8216;&#257;&#347;&ucirc; &#8217;&#259;&#x1E07;w&#333;&#x1E6F;&ecirc;n&ucirc; l&#333;&#8217; l&#601;&#8216;w&#333;l&acirc; w&#601;l&#333;&#8217; l&#601;ze&#x1E07;<sup>a</sup>&#x1E25; k&icirc;-&#8216;&#275;&#x1E0F; h&ucirc;&#8217; b&ecirc;n&ecirc;n&ucirc; &ucirc;&#x1E07;&ecirc;n&ecirc;&#x1E35;em: </P>
<P>29&nbsp;&#x1E25;&#257;l&icirc;l&acirc; ll&#257;n&ucirc; mimmenn&ucirc; lim&#601;r&#333;&#x1E0F; bayhw&acirc; w&#601;l&#257;&#353;&ucirc;&#x1E07; hayyw&#333;m m&#275;&#8217;<sup>a</sup>&#x1E25;&#259;r&ecirc; y&#601;hw&acirc; li&#x1E07;&#601;nw&#333;&#x1E6F; miz&#601;b&#275;&#x1E25;a l&#601;&#8216;&#333;l&acirc; l&#601;min&#601;&#x1E25;&acirc; &ucirc;l&#601;z&#257;&#x1E07;<sup>a</sup>&#x1E25; mill&#601;&#x1E07;a&#x1E0F; miz&#601;b<sup>a</sup>&#x1E25; y&#601;hw&acirc; &#8217;&#277;l&#333;h&ecirc;n&ucirc; &#8217;&#259;&#353;er lif&#601;n&ecirc; mi&#353;&#601;k&#257;nw&#333;: f</P>
<P>30&nbsp;wayyi&#353;&#601;m<sup>a</sup>&#8216; p&icirc;n&#601;&#x1E25;&#257;s hak&#333;h&#275;n &ucirc;n&#601;&#347;&icirc;&#8217;&ecirc; h&#257;&#8216;&#275;&#x1E0F;&acirc; w&#601;r&#257;&#8217;&#353;&ecirc; &#8217;al&#601;f&ecirc; yi&#347;&#601;r&#257;&#8217;&#275;l &#8217;&#259;&#353;er &#8217;itw&#333; &#8217;e&#x1E6F;-had&#601;&#x1E07;&#257;r&icirc;m &#8217;&#259;&#353;er dib&#601;r&ucirc; b&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; &ucirc;&#x1E07;&#601;n&ecirc; m&#601;na&#353;&#353;eh wayy&icirc;&#x1E6D;a&#x1E07; b&#601;&#8216;&ecirc;n&ecirc;hem: </P>
<P>31&nbsp;wayy&#333;&#8217;mer p&icirc;n&#601;&#x1E25;&#257;s ben-&#8217;el&#601;&#8216;&#257;z&#257;r hak&#333;h&#275;n &#8217;el-b&#601;n&ecirc;-r&#601;&#8217;&ucirc;&#x1E07;&#275;n w&#601;&#8217;el-b&#601;n&ecirc;-&#x1E21;&#257;&#x1E0F; w&#601;&#8217;el-b&#601;n&ecirc; m&#601;na&#353;&#353;eh hayyw&#333;m| y&#257;&#x1E0F;<sup>a</sup>&#8216;&#601;n&ucirc; k&icirc;-&#x1E07;&#601;&#x1E6F;w&#333;&#x1E35;&#275;n&ucirc; y&#601;hw&acirc; &#8217;&#259;&#353;er l&#333;&#8217;-m&#601;&#8216;al&#601;tem bayhw&acirc; hamm<sup>a</sup>&#8216;al hazzeh &#8217;&#257;z hi&#x1E63;&#x1E63;al&#601;tem &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l m&icirc;ya&#x1E0F; y&#601;hw&acirc;: </P>
<P>32&nbsp;wayy&#257;&#353;&#257;&#x1E07; p&icirc;n&#601;&#x1E25;&#257;s ben-&#8217;el&#601;&#8216;&#257;z&#257;r hak&#333;h&#275;n| w&#601;hann&#601;&#347;&icirc;&#8217;&icirc;m m&#275;&#8217;&#275;&#x1E6F; b&#601;n&ecirc;-r&#601;&#8217;&ucirc;&#x1E07;&#275;n &ucirc;m&#275;&#8217;&#275;&#x1E6F; b&#601;n&ecirc;-&#x1E21;&#257;&#x1E0F; m&#275;&#8217;ere&#x1E63; hagil&#601;&#8216;&#257;&#x1E0F; &#8217;el-&#8217;ere&#x1E63; k&#601;n<sup>a</sup>&#8216;an &#8217;el-b&#601;n&ecirc; yi&#347;&#601;r&#257;&#8217;&#275;l wayy&#257;&#353;i&#x1E07;&ucirc; &#8217;w&#333;&#x1E6F;&#257;m d&#257;&#x1E07;&#257;r: </P>
<P>33&nbsp;wayy&icirc;&#x1E6D;a&#x1E07; had&#257;&#x1E07;&#257;r b&#601;&#8216;&ecirc;n&ecirc; b&#601;n&ecirc; yi&#347;&#601;r&#257;&#8217;&#275;l way&#601;&#x1E07;&#257;r&#259;&#x1E35;&ucirc; &#8217;&#277;l&#333;h&icirc;m b&#601;n&ecirc; yi&#347;&#601;r&#257;&#8217;&#275;l w&#601;l&#333;&#8217; &#8217;&#257;m&#601;r&ucirc; l<sup>a</sup>&#8216;&#259;lw&#333;&#x1E6F; &#8216;&#259;l&ecirc;hem la&#x1E63;&#x1E63;&#257;&#x1E07;&#257;&#8217; l&#601;&#353;<sup>a</sup>&#x1E25;&#275;&#x1E6F; &#8217;e&#x1E6F;-h&#257;&#8217;&#257;re&#x1E63; &#8217;&#259;&#353;er b&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; y&#333;&#353;&#601;&#x1E07;&icirc;m b&#257;h: </P>
<P>34&nbsp;wayyiq&#601;r&#601;&#8217;&ucirc; b&#601;n&ecirc;-r&#601;&#8217;&ucirc;&#x1E07;&#275;n &ucirc;&#x1E07;&#601;n&ecirc;-&#x1E21;&#257;&#x1E0F; lammiz&#601;b&#275;&#x1E25;a k&icirc; &#8216;&#275;&#x1E0F; h&ucirc;&#8217; b&ecirc;n&#333;&#x1E6F;&ecirc;n&ucirc; k&icirc; y&#601;hw&acirc; h&#257;&#8217;&#277;l&#333;h&icirc;m: f</P>
</TD>
</TABLE>
<P><HR>
<CENTER>
<A HREF="jos023.htm">Next: Joshua (Yehoshua) Chapter 23</A></CENTER>
</BODY>
</HTML>
