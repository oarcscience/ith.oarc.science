[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer050)  [KJV](../kjv/jer050)  [Sep](../sep/jer050) 
[Vul](../vul/jer050)   
  
[Jeremiah (Yermiyah) Index](jer)  
  [Previous](jer049)  [Next](jer051) 

------------------------------------------------------------------------

### Tanach (Hebrew): Jeremiah (Yermiyah) Chapter 50

‎<span id="001">1</span> ‏הַדָּבָ֗ר אֲשֶׁ֨ר דִּבֶּ֧ר יְהוָ֛ה אֶל־בָּבֶ֖ל
אֶל־אֶ֣רֶץ כַּשְׂדִּ֑ים בְּיַ֖ד יִרְמְיָ֥הוּ הַנָּבִֽיא׃

‎<span id="002">2</span> ‏הַגִּ֨ידוּ בַגּוֹיִ֤ם וְהַשְׁמִ֙יעוּ֙
וּֽשְׂאוּ־נֵ֔ס הַשְׁמִ֖יעוּ אַל־תְּכַחֵ֑דוּ אִמְרוּ֩ נִלְכְּדָ֨ה בָבֶ֜ל
הֹבִ֥ישׁ בֵּל֙ חַ֣ת מְרֹדָ֔ךְ הֹבִ֣ישׁוּ עֲצַבֶּ֔יהָ חַ֖תּוּ
גִּלּוּלֶֽיהָ׃

‎<span id="003">3</span> ‏כִּ֣י עָלָה֩ עָלֶ֨יהָ גּ֜וֹי מִצָּפ֗וֹן
הֽוּא־יָשִׁ֤ית אֶת־אַרְצָהּ֙ לְשַׁמָּ֔ה וְלֹֽא־יִהְיֶ֥ה יוֹשֵׁ֖ב בָּ֑הּ
מֵאָדָ֥ם וְעַד־בְּהֵמָ֖ה נָ֥דוּ הָלָֽכוּ׃

‎<span id="004">4</span> ‏בַּיָּמִ֨ים הָהֵ֜מָּה וּבָעֵ֤ת הַהִיא֙
נְאֻם־יְהוָ֔ה יָבֹ֧אוּ בְנֵֽי־יִשְׂרָאֵ֛ל הֵ֥מָּה וּבְנֵֽי־יְהוּדָ֖ה
יַחְדָּ֑ו הָל֤וֹךְ וּבָכוֹ֙ יֵלֵ֔כוּ וְאֶת־יְהוָ֥ה אֱלֹהֵיהֶ֖ם
יְבַקֵּֽשׁוּ׃

‎<span id="005">5</span> ‏צִיּ֣וֹן יִשְׁאָ֔לוּ דֶּ֖רֶךְ הֵ֣נָּה
פְנֵיהֶ֑ם בֹּ֚אוּ וְנִלְו֣וּ אֶל־יְהוָ֔ה בְּרִ֥ית עוֹלָ֖ם לֹ֥א
תִשָּׁכֵֽחַ׃ ס

‎<span id="006">6</span> ‏צֹ֤אן אֹֽבְדוֹת֙ היה הָי֣וּ עַמִּ֔י רֹעֵיהֶ֣ם
הִתְע֔וּם הָרִ֖ים שובבים שֽׁוֹבְב֑וּם מֵהַ֤ר אֶל־גִּבְעָה֙ הָלָ֔כוּ
שָׁכְח֖וּ רִבְצָֽם׃

‎<span id="007">7</span> ‏כָּל־מוֹצְאֵיהֶ֣ם אֲכָל֔וּם וְצָרֵיהֶ֥ם
אָמְר֖וּ לֹ֣א נֶאְשָׁ֑ם תַּ֗חַת אֲשֶׁ֨ר חָטְא֤וּ לַֽיהוָה֙ נְוֵה־צֶ֔דֶק
וּמִקְוֵ֥ה אֲבֽוֹתֵיהֶ֖ם יְהוָֽה׃ ס

‎<span id="008">8</span> ‏נֻ֚דוּ מִתּ֣וֹךְ בָּבֶ֔ל וּמֵאֶ֥רֶץ
כַּשְׂדִּ֖ים יצאו צֵ֑אוּ וִהְי֕וּ כְּעַתּוּדִ֖ים לִפְנֵי־צֹֽאן׃

‎<span id="009">9</span> ‏כִּ֣י הִנֵּ֣ה אָנֹכִ֡י מֵעִיר֩ וּמַעֲלֶ֨ה
עַל־בָּבֶ֜ל קְהַל־גּוֹיִ֤ם גְּדֹלִים֙ מֵאֶ֣רֶץ צָפ֔וֹן וְעָ֣רְכוּ לָ֔הּ
מִשָּׁ֖ם תִּלָּכֵ֑ד חִצָּיו֙ כְּגִבּ֣וֹר מַשְׁכִּ֔יל לֹ֥א יָשׁ֖וּב
רֵיקָֽם׃

‎<span id="010">10</span> ‏וְהָיְתָ֥ה כַשְׂדִּ֖ים לְשָׁלָ֑ל
כָּל־שֹׁלְלֶ֥יהָ יִשְׂבָּ֖עוּ נְאֻם־יְהוָֽה׃

‎<span id="011">11</span> ‏כִּ֤י תשמחי תִשְׂמְחוּ֙ כִּ֣י תעלזי
תַֽעַלְז֔וּ<sup>m</sup> שֹׁסֵ֖י נַחֲלָתִ֑י כִּ֚י תפושי תָפ֙וּשׁוּ֙
כְּעֶגְלָ֣ה דָשָׁ֔ה ותצהלי וְתִצְהֲל֖וּ כָּאֲבִּרִֽים׃

‎<span id="012">12</span> ‏בּ֤וֹשָׁה אִמְּכֶם֙ מְאֹ֔ד חָפְרָ֖ה
יֽוֹלַדְתְּכֶ֑ם הִנֵּה֙ אַחֲרִ֣ית גּוֹיִ֔ם מִדְבָּ֖ר צִיָּ֥ה וַעֲרָבָֽה׃

‎<span id="013">13</span> ‏מִקֶּ֤צֶף יְהוָה֙ לֹ֣א תֵשֵׁ֔ב וְהָיְתָ֥ה
שְׁמָמָ֖ה כֻּלָּ֑הּ כֹּ֚ל עֹבֵ֣ר עַל־בָּבֶ֔ל יִשֹּׁ֥ם וְיִשְׁרֹ֖ק
עַל־כָּל־מַכּוֹתֶֽיהָ׃

‎<span id="014">14</span> ‏עִרְכ֨וּ עַל־בָּבֶ֤ל׀ סָבִיב֙ כָּל־דֹּ֣רְכֵי
קֶ֔שֶׁת יְד֣וּ אֵלֶ֔יהָ אַֽל־תַּחְמְל֖וּ אֶל־חֵ֑ץ כִּ֥י לַֽיהוָ֖ה
חָטָֽאָה׃

‎<span id="015">15</span> ‏הָרִ֨יעוּ עָלֶ֤יהָ סָבִיב֙ נָתְנָ֣ה יָדָ֔הּ
נָֽפְלוּ֙ אשויתיה אָשְׁיוֹתֶ֔יהָ נֶהֶרְס֖וּ חֽוֹמוֹתֶ֑יהָ כִּי֩ נִקְמַ֨ת
יְהוָ֥ה הִיא֙ הִנָּ֣קְמוּ בָ֔הּ כַּאֲשֶׁ֥ר עָשְׂתָ֖ה עֲשׂוּ־לָֽהּ׃

‎<span id="016">16</span> ‏כִּרְת֤וּ זוֹרֵ֙עַ֙ מִבָּבֶ֔ל וְתֹפֵ֥שׂ
מַגָּ֖ל בְּעֵ֣ת קָצִ֑יר מִפְּנֵי֙ חֶ֣רֶב הַיּוֹנָ֔ה אִ֤ישׁ אֶל־עַמּוֹ֙
יִפְנ֔וּ וְאִ֥ישׁ לְאַרְצ֖וֹ יָנֻֽסוּ׃ ס

‎<span id="017">17</span> ‏שֶׂ֧ה פְזוּרָ֛ה יִשְׂרָאֵ֖ל אֲרָי֣וֹת
הִדִּ֑יחוּ הָרִאשׁ֤וֹן אֲכָלוֹ֙ מֶ֣לֶךְ אַשּׁ֔וּר וְזֶ֤ה הָאַחֲרוֹן֙
עִצְּמ֔וֹ נְבוּכַדְרֶאצַּ֖ר מֶ֥לֶךְ בָּבֶֽל׃ ס

‎<span id="018">18</span> ‏לָכֵ֗ן כֹּֽה־אָמַ֞ר יְהוָ֤ה צְבָאוֹת֙
אֱלֹהֵ֣י יִשְׂרָאֵ֔ל הִנְנִ֥י פֹקֵ֛ד אֶל־מֶ֥לֶךְ בָּבֶ֖ל וְאֶל־אַרְצ֑וֹ
כַּאֲשֶׁ֥ר פָּקַ֖דְתִּי אֶל־מֶ֥לֶךְ אַשּֽׁוּר׃

‎<span id="019">19</span> ‏וְשֹׁבַבְתִּ֤י אֶת־יִשְׂרָאֵל֙ אֶל־נָוֵ֔הוּ
וְרָעָ֥ה הַכַּרְמֶ֖ל וְהַבָּשָׁ֑ן וּבְהַ֥ר אֶפְרַ֛יִם וְהַגִּלְעָ֖ד
תִּשְׂבַּ֥ע נַפְשֽׁוֹ׃

‎<span id="020">20</span> ‏בַּיָּמִ֣ים הָהֵם֩ וּבָעֵ֨ת הַהִ֜יא
נְאֻם־יְהוָ֗ה יְבֻקַּ֞שׁ אֶת־עֲוֹ֤ן יִשְׂרָאֵל֙ וְאֵינֶ֔נּוּ
וְאֶת־חַטֹּ֥את יְהוּדָ֖ה וְלֹ֣א תִמָּצֶ֑אינָה כִּ֥י אֶסְלַ֖ח לַאֲשֶׁ֥ר
אַשְׁאִֽיר׃

‎<span id="021">21</span> ‏עַל־הָאָ֤רֶץ מְרָתַ֙יִם֙ עֲלֵ֣ה עָלֶ֔יהָ
וְאֶל־יוֹשְׁבֵ֖י פְּק֑וֹד חֲרֹ֨ב וְהַחֲרֵ֤ם אַֽחֲרֵיהֶם֙ נְאֻם־יְהוָ֔ה
וַעֲשֵׂ֕ה כְּכֹ֖ל אֲשֶׁ֥ר צִוִּיתִֽיךָ׃ ס

‎<span id="022">22</span> ‏ק֥וֹל מִלְחָמָ֖ה בָּאָ֑רֶץ וְשֶׁ֖בֶר
גָּדֽוֹל׃

‎<span id="023">23</span> ‏אֵ֤יךְ נִגְדַּע֙ וַיִּשָּׁבֵ֔ר פַּטִּ֖ישׁ
כָּל־הָאָ֑רֶץ אֵ֣יךְ הָיְתָ֧ה לְשַׁמָּ֛ה בָּבֶ֖ל בַּגּוֹיִֽם׃

‎<span id="024">24</span> ‏יָקֹ֨שְׁתִּי לָ֤ךְ וְגַם־נִלְכַּדְתְּ֙
בָּבֶ֔ל וְאַ֖תְּ לֹ֣א יָדָ֑עַתְּ נִמְצֵאת֙ וְגַם־נִתְפַּ֔שְׂתְּ כִּ֥י
בַֽיהוָ֖ה הִתְגָּרִֽית׃

‎<span id="025">25</span> ‏פָּתַ֤ח יְהוָה֙ אֶת־א֣וֹצָר֔וֹ וַיּוֹצֵ֖א
אֶת־כְּלֵ֣י זַעְמ֑וֹ כִּי־מְלָאכָ֣ה הִ֗יא לַֽאדֹנָ֧י יְהוִ֛ה צְבָא֖וֹת
בְּאֶ֥רֶץ כַּשְׂדִּֽים׃

‎<span id="026">26</span> ‏בֹּֽאוּ־לָ֤הּ מִקֵּץ֙ פִּתְח֣וּ מַאֲבֻסֶ֔יהָ
סָלּ֥וּהָ כְמוֹ־עֲרֵמִ֖ים וְהַחֲרִימ֑וּהָ אַל־תְּהִי־לָ֖הּ שְׁאֵרִֽית׃

‎<span id="027">27</span> ‏חִרְבוּ֙ כָּל־פָּרֶ֔יהָ יֵרְד֖וּ לַטָּ֑בַח
ה֣וֹי עֲלֵיהֶ֔ם כִּֽי־בָ֥א יוֹמָ֖ם עֵ֥ת פְּקֻדָּתָֽם׃ ס

‎<span id="028">28</span> ‏ק֥וֹל נָסִ֛ים וּפְלֵטִ֖ים מֵאֶ֣רֶץ בָּבֶ֑ל
לְהַגִּ֣יד בְּצִיּ֗וֹן אֶת־נִקְמַת֙ יְהוָ֣ה אֱלֹהֵ֔ינוּ נִקְמַ֖ת
הֵיכָלֽוֹ׃

‎<span id="029">29</span> ‏הַשְׁמִ֣יעוּ אֶל־בָּבֶ֣ל׀ רַ֠בִּים
כָּל־דֹּ֨רְכֵי קֶ֜שֶׁת חֲנ֧וּ עָלֶ֣יהָ סָבִ֗יב
אַל־יְהִי־לָהּ֙<sup>a</sup> פְּלֵטָ֔ה שַׁלְּמוּ־לָ֣הּ כְּפָעֳלָ֔הּ
כְּכֹ֛ל אֲשֶׁ֥ר עָשְׂתָ֖ה עֲשׂוּ־לָ֑הּ כִּ֧י אֶל־יְהוָ֛ה זָ֖דָה
אֶל־קְד֥וֹשׁ יִשְׂרָאֵֽל׃

‎<span id="030">30</span> ‏לָכֵ֛ן יִפְּל֥וּ בַחוּרֶ֖יהָ בִּרְחֹבֹתֶ֑יהָ
וְכָל־אַנְשֵׁ֨י מִלְחַמְתָּ֥הּ יִדַּ֛מּוּ בַּיּ֥וֹם הַה֖וּא
נְאֻם־יְהוָֽה׃ ס

‎<span id="031">31</span> ‏הִנְנִ֤י אֵלֶ֙יךָ֙ זָד֔וֹן נְאֻם־אֲדֹנָ֥י
יְהוִ֖ה צְבָא֑וֹת כִּ֛י בָּ֥א יוֹמְךָ֖ עֵ֥ת פְּקַדְתִּֽיךָ׃

‎<span id="032">32</span> ‏וְכָשַׁ֤ל זָדוֹן֙ וְנָפַ֔ל וְאֵ֥ין ל֖וֹ
מֵקִ֑ים וְהִצַּ֤תִּי אֵשׁ֙ בְּעָרָ֔יו וְאָכְלָ֖ה כָּל־סְבִיבֹתָֽיו׃ ס

‎<span id="033">33</span> ‏כֹּ֤ה אָמַר֙ יְהוָ֣ה צְבָא֔וֹת עֲשׁוּקִ֛ים
בְּנֵי־יִשְׂרָאֵ֥ל וּבְנֵי־יְהוּדָ֖ה יַחְדָּ֑ו וְכָל־שֹֽׁבֵיהֶם֙
הֶחֱזִ֣יקוּ בָ֔ם מֵאֲנ֖וּ שַׁלְּחָֽם׃

‎<span id="034">34</span> ‏גֹּאֲלָ֣ם׀ חָזָ֗ק יְהוָ֤ה צְבָאוֹת֙ שְׁמ֔וֹ
רִ֥יב יָרִ֖יב אֶת־רִיבָ֑ם לְמַ֙עַן֙ הִרְגִּ֣יעַ אֶת־הָאָ֔רֶץ
וְהִרְגִּ֖יז לְיֹשְׁבֵ֥י בָבֶֽל׃

‎<span id="035">35</span> ‏חֶ֥רֶב עַל־כַּשְׂדִּ֖ים נְאֻם־יְהוָ֑ה
וְאֶל־יֹשְׁבֵ֣י בָבֶ֔ל וְאֶל־שָׂרֶ֖יהָ וְאֶל־חֲכָמֶֽיהָ׃

‎<span id="036">36</span> ‏חֶ֥רֶב אֶל־הַבַּדִּ֖ים וְנֹאָ֑לוּ חֶ֥רֶב
אֶל־גִּבּוֹרֶ֖יהָ וָחָֽתּוּ׃

‎<span id="037">37</span> ‏חֶ֜רֶב אֶל־סוּסָ֣יו וְאֶל־רִכְבּ֗וֹ
וְאֶל־כָּל־הָעֶ֛רֶב אֲשֶׁ֥ר בְּתוֹכָ֖הּ וְהָי֣וּ לְנָשִׁ֑ים חֶ֥רֶב
אֶל־אוֹצְרֹתֶ֖יהָ וּבֻזָּֽזוּ׃

‎<span id="038">38</span> ‏חֹ֥רֶב אֶל־מֵימֶ֖יהָ וְיָבֵ֑שׁוּ כִּ֣י אֶ֤רֶץ
פְּסִלִים֙ הִ֔יא וּבָאֵימִ֖ים יִתְהֹלָֽלוּ׃

‎<span id="039">39</span> ‏לָכֵ֗ן יֵשְׁב֤וּ צִיִּים֙ אֶת־אִיִּ֔ים
וְיָ֥שְׁבוּ בָ֖הּ בְּנ֣וֹת יַֽעֲנָ֑ה וְלֹֽא־תֵשֵׁ֥ב עוֹד֙ לָנֶ֔צַח
וְלֹ֥א תִשְׁכּ֖וֹן עַד־דּ֥וֹר וָדֽוֹר׃

‎<span id="040">40</span> ‏כְּמַהְפֵּכַ֨ת אֱלֹהִ֜ים אֶת־סְדֹ֧ם
וְאֶת־עֲמֹרָ֛ה וְאֶת־שְׁכֵנֶ֖יהָ נְאֻם־יְהוָ֑ה לֹֽא־יֵשֵׁ֥ב שָׁם֙ אִ֔ישׁ
וְלֹֽא־יָג֥וּר בָּ֖הּ בֶּן־אָדָֽם׃

‎<span id="041">41</span> ‏הִנֵּ֛ה עַ֥ם בָּ֖א מִצָּפ֑וֹן וְג֤וֹי
גָּדוֹל֙ וּמְלָכִ֣ים רַבִּ֔ים יֵעֹ֖רוּ מִיַּרְכְּתֵי־אָֽרֶץ׃

‎<span id="042">42</span> ‏קֶ֣שֶׁת וְכִידֹ֞ן יַחֲזִ֗יקוּ אַכְזָרִ֥י
הֵ֙מָּה֙ וְלֹ֣א יְרַחֵ֔מוּ קוֹלָם֙ כַּיָּ֣ם יֶהֱמֶ֔ה וְעַל־סוּסִ֖ים
יִרְכָּ֑בוּ עָר֗וּךְ כְּאִישׁ֙ לַמִּלְחָמָ֔ה עָלַ֖יִךְ בַּת־בָּבֶֽל׃

‎<span id="043">43</span> ‏שָׁמַ֧ע מֶֽלֶךְ־בָּבֶ֛ל אֶת־שִׁמְעָ֖ם
וְרָפ֣וּ יָדָ֑יו צָרָה֙ הֶחֱזִיקַ֔תְהוּ חִ֖יל כַּיּוֹלֵדָֽה׃

‎<span id="044">44</span> ‏הִ֠נֵּה כְּאַרְיֵ֞ה יַעֲלֶ֨ה מִגְּא֣וֹן
הַיַּרְדֵּן֮ אֶל־נְוֵ֣ה אֵיתָן֒ כִּֽי־אַרְגִּ֤עָה ארוצם אֲרִיצֵם֙
מֵֽעָלֶ֔יהָ וּמִ֥י בָח֖וּר אֵלֶ֣יהָ אֶפְקֹ֑ד כִּ֣י מִ֤י כָמ֙וֹנִי֙
וּמִ֣י יוֹעִדֶ֔נִּי וּמִֽי־זֶ֣ה רֹעֶ֔ה אֲשֶׁ֥ר יַעֲמֹ֖ד לְפָנָֽי׃

‎<span id="045">45</span> ‏לָכֵ֞ן שִׁמְע֣וּ עֲצַת־יְהוָ֗ה אֲשֶׁ֤ר יָעַץ֙
אֶל־בָּבֶ֔ל וּמַ֨חְשְׁבוֹתָ֔יו אֲשֶׁ֥ר חָשַׁ֖ב אֶל־אֶ֣רֶץ כַּשְׂדִּ֑ים
אִם־לֹ֤א יִסְחָבוּם֙ צְעִירֵ֣י הַצֹּ֔אן אִם־לֹ֥א יַשִּׁ֛ים עֲלֵיהֶ֖ם
נָוֶֽה׃

‎<span id="046">46</span> ‏מִקּוֹל֙ נִתְפְּשָׂ֣ה בָבֶ֔ל נִרְעֲשָׁ֖ה
הָאָ֑רֶץ וּזְעָקָ֖ה בַּגּוֹיִ֥ם נִשְׁמָֽע׃ ס

1 hadāḇār ’ăšer diber yəhwâ ’el-bāḇel ’el-’ereṣ kaśədîm bəyaḏ yirəməyâû
hannāḇî’:

2 hagîḏû ḇagwōyim wəhašəmî‘û ûśə’û-nēs hašəmî‘û ’al-təḵ<sup>a</sup>ḥēḏû
’imərû niləkəḏâ ḇāḇel hōḇîš bēl ḥaṯ mərōḏāḵə hōḇîšû ‘ăṣabeyhā ḥatû
gillûleyhā:

3 kî ‘ālâ ‘āleyhā gwōy miṣṣāfwōn hû’-yāšîṯ ’eṯ-’arəṣāh ləšammâ
wəlō’-yihəyeh ywōšēḇ bāh mē’āḏām wə‘aḏ-bəhēmâ nāḏû hālāḵû:

4 bayyāmîm hâēmmâ ûḇā‘ēṯ hahî’ nə’um-yəhwâ yāḇō’û ḇənê-yiśərā’ēl hēmmâ
ûḇənê-yəhûḏâ y<sup>a</sup>ḥədāw hālwōḵə ûḇāḵwō yēlēḵû wə’eṯ-yəhwâ
’ĕlōhêhem yəḇaqqēšû:

5 ṣîywōn yišə’ālû dereḵə hēnnâ fənêhem bō’û wəniləwû ’el-yəhwâ bərîṯ
‘wōlām lō’ ṯiššāḵēḥa: s

6 ṣō’n ’ōḇəḏwōṯ hāyâ hāyû ‘ammî rō‘êhem hiṯə‘ûm hārîm šwōḇēḇîm šwōḇəḇûm
mēhar ’el-giḇə‘â hālāḵû šāḵəḥû riḇəṣām:

7 kāl-mwōṣə’êhem ’ăḵālûm wəṣārêhem ’āmərû lō’ ne’əšām t<sup>a</sup>ḥaṯ
’ăšer ḥāṭə’û layhwâ nəwēh-ṣeḏeq ûmiqəwēh ’ăḇwōṯêhem yəhwâ: s

8 nuḏû mitwōḵə bāḇel ûmē’ereṣ kaśədîm yāṣə’û ṣē’û wihəyû kə‘atûḏîm
lifənê-ṣō’n:

9 kî hinnēh ’ānōḵî mē‘îr ûm<sup>a</sup>‘ăleh ‘al-bāḇel qəhal-gwōyim
gəḏōlîm mē’ereṣ ṣāfwōn wə‘ārəḵû lāh miššām tillāḵēḏ ḥiṣṣāyw kəḡibwōr
mašəkîl lō’ yāšûḇ rêqām:

10 wəhāyəṯâ ḵaśədîm ləšālāl kāl-šōləleyhā yiśəbā‘û nə’um-yəhwâ:

11 kî ṯiśəməḥî ṯiśəməḥû kî ṯ<sup>a</sup>‘ăləzî
ṯ<sup>a</sup>‘aləzû<sup>m</sup> šōsê n<sup>a</sup>ḥălāṯî kî ṯāfûšî
ṯāfûšû kə‘eḡəlâ ḏāšâ wəṯiṣəhălî wəṯiṣəhălû kā’ăbirîm:

12 bwōšâ ’imməḵem mə’ōḏ ḥāfərâ ywōlaḏətəḵem hinnēh ’<sup>a</sup>ḥărîṯ
gwōyim miḏəbār ṣîyâ w<sup>a</sup>‘ărāḇâ:

13 miqqeṣef yəhwâ lō’ ṯēšēḇ wəhāyəṯâ šəmāmâ kullāh kōl ‘ōḇēr ‘al-bāḇel
yiššōm wəyišərōq ‘al-kāl-makwōṯeyhā:

14 ‘irəḵû ‘al-bāḇel\| sāḇîḇ kāl-dōrəḵê qešeṯ yəḏû ’ēleyhā
’al-t<sup>a</sup>ḥəməlû ’el-ḥēṣ kî layhwâ ḥāṭā’â:

15 hārî‘û ‘āleyhā sāḇîḇ nāṯənâ yāḏāh nāfəlû ’ašəwîyōṯeyhā ’āšəywōṯeyhā
neherəsû ḥwōmwōṯeyhā kî niqəmaṯ yəhwâ hî’ hinnāqəmû ḇāh ka’ăšer ‘āśəṯâ
‘ăśû-lāh:

16 kirəṯû zwōrē‘a mibāḇel wəṯōfēś magāl bə‘ēṯ qāṣîr mipənê ḥereḇ
hayywōnâ ’îš ’el-‘ammwō yifənû wə’îš lə’arəṣwō yānusû: s

17 śeh fəzûrâ yiśərā’ēl ’ărāywōṯ hidîḥû hāri’šwōn ’ăḵālwō meleḵə ’aššûr
wəzeh hā’<sup>a</sup>ḥărwōn ‘iṣṣəmwō nəḇûḵaḏəre’ṣṣar meleḵə bāḇel: s

18 lāḵēn kōh-’āmar yəhwâ ṣəḇā’wōṯ ’ĕlōhê yiśərā’ēl hinənî fōqēḏ
’el-meleḵə bāḇel wə’el-’arəṣwō ka’ăšer pāqaḏətî ’el-meleḵə ’aššûr:

19 wəšōḇaḇətî ’eṯ-yiśərā’ēl ’el-nāwēhû wərā‘â hakarəmel wəhabāšān ûḇəhar
’efərayim wəhagilə‘āḏ tiśəb<sup>a</sup>‘ nafəšwō:

20 bayyāmîm hâēm ûḇā‘ēṯ hahî’ nə’um-yəhwâ yəḇuqqaš ’eṯ-‘ăwōn yiśərā’ēl
wə’ênennû wə’eṯ-ḥaṭṭō’ṯ yəhûḏâ wəlō’ ṯimmāṣe’ynâ kî ’esəl<sup>a</sup>ḥ
la’ăšer ’ašə’îr:

21 ‘al-hā’āreṣ mərāṯayim ‘ălēh ‘āleyhā wə’el-ywōšəḇê pəqwōḏ ḥărōḇ
wəh<sup>a</sup>ḥărēm ’<sup>a</sup>ḥărêhem nə’um-yəhwâ w<sup>a</sup>‘ăśēh
kəḵōl ’ăšer ṣiûîṯîḵā: s

22 qwōl miləḥāmâ bā’āreṣ wəšeḇer gāḏwōl:

23 ’êḵə niḡəd<sup>a</sup>‘ wayyiššāḇēr paṭṭîš kāl-hā’āreṣ ’êḵə hāyəṯâ
ləšammâ bāḇel bagwōyim:

24 yāqōšətî lāḵə wəḡam-niləkaḏətə bāḇel wə’atə lō’ yāḏā‘atə niməṣē’ṯ
wəḡam-niṯəpaśətə kî ḇayhwâ hiṯəgārîṯ:

25 pāṯ<sup>a</sup>ḥ yəhwâ ’eṯ-’wōṣārwō wayywōṣē’ ’eṯ-kəlê
z<sup>a</sup>‘əmwō kî-məlā’ḵâ hî’ la’ḏōnāy yəhwih ṣəḇā’wōṯ bə’ereṣ
kaśədîm:

26 bō’û-lāh miqqēṣ piṯəḥû ma’ăḇuseyhā sāllûhā ḵəmwō-‘ărēmîm
wəh<sup>a</sup>ḥărîmûhā ’al-təhî-lāh šə’ērîṯ:

27 ḥirəḇû kāl-pāreyhā yērəḏû laṭṭāḇ<sup>a</sup>ḥ hwōy ‘ălêhem kî-ḇā’
ywōmām ‘ēṯ pəqudāṯām: s

28 qwōl nāsîm ûfəlēṭîm mē’ereṣ bāḇel ləhagîḏ bəṣîywōn ’eṯ-niqəmaṯ yəhwâ
’ĕlōhênû niqəmaṯ hêḵālwō:

29 hašəmî‘û ’el-bāḇel\| rabîm kāl-dōrəḵê qešeṯ ḥănû ‘āleyhā sāḇîḇ
’al-yəhî-lāh<sup>a</sup> pəlēṭâ šalləmû-lāh kəfā‘ŏlāh kəḵōl ’ăšer ‘āśəṯâ
‘ăśû-lāh kî ’el-yəhwâ zāḏâ ’el-qəḏwōš yiśərā’ēl:

30 lāḵēn yipəlû ḇ<sup>a</sup>ḥûreyhā birəḥōḇōṯeyhā wəḵāl-’anəšê
miləḥamətāh yidammû bayywōm hahû’ nə’um-yəhwâ: s

31 hinənî ’ēleyḵā zāḏwōn nə’um-’ăḏōnāy yəhwih ṣəḇā’wōṯ kî bā’ ywōməḵā
‘ēṯ pəqaḏətîḵā:

32 wəḵāšal zāḏwōn wənāfal wə’ên lwō mēqîm wəhiṣṣatî ’ēš bə‘ārāyw
wə’āḵəlâ kāl-səḇîḇōṯāyw: s

33 kōh ’āmar yəhwâ ṣəḇā’wōṯ ‘ăšûqîm bənê-yiśərā’ēl ûḇənê-yəhûḏâ
y<sup>a</sup>ḥədāw wəḵāl-šōḇêhem heḥĕzîqû ḇām mē’ănû šalləḥām:

34 gō’ălām\| ḥāzāq yəhwâ ṣəḇā’wōṯ šəmwō rîḇ yārîḇ ’eṯ-rîḇām
ləm<sup>a</sup>‘an hirəgî‘a ’eṯ-hā’āreṣ wəhirəgîz ləyōšəḇê ḇāḇel:

35 ḥereḇ ‘al-kaśədîm nə’um-yəhwâ wə’el-yōšəḇê ḇāḇel wə’el-śāreyhā
wə’el-ḥăḵāmeyhā:

36 ḥereḇ ’el-habadîm wənō’ālû ḥereḇ ’el-gibwōreyhā wāḥātû:

37 ḥereḇ ’el-sûsāyw wə’el-riḵəbwō wə’el-kāl-hā‘ereḇ ’ăšer bəṯwōḵāh
wəhāyû lənāšîm ḥereḇ ’el-’wōṣərōṯeyhā ûḇuzzāzû:

38 ḥōreḇ ’el-mêmeyhā wəyāḇēšû kî ’ereṣ pəsilîm hî’ ûḇā’êmîm yiṯəhōlālû:

39 lāḵēn yēšəḇû ṣîyîm ’eṯ-’îyîm wəyāšəḇû ḇāh bənwōṯ y<sup>a</sup>‘ănâ
wəlō’-ṯēšēḇ ‘wōḏ lāneṣ<sup>a</sup>ḥ wəlō’ ṯišəkwōn ‘aḏ-dwōr wāḏwōr:

40 kəmahəpēḵaṯ ’ĕlōhîm ’eṯ-səḏōm wə’eṯ-‘ămōrâ wə’eṯ-šəḵēneyhā
nə’um-yəhwâ lō’-yēšēḇ šām ’îš wəlō’-yāḡûr bāh ben-’āḏām:

41 hinnēh ‘am bā’ miṣṣāfwōn wəḡwōy gāḏwōl ûməlāḵîm rabîm yē‘ōrû
mîyarəkəṯê-’āreṣ:

42 qešeṯ wəḵîḏōn y<sup>a</sup>ḥăzîqû ’aḵəzārî hēmmâ wəlō’
yər<sup>a</sup>ḥēmû qwōlām kayyām yehĕmeh wə‘al-sûsîm yirəkāḇû ‘ārûḵə
kə’îš lammiləḥāmâ ‘ālayiḵə baṯ-bāḇel:

43 šām<sup>a</sup>‘ meleḵə-bāḇel ’eṯ-šimə‘ām wərāfû yāḏāyw ṣārâ
heḥĕzîqaṯəhû ḥîl kayywōlēḏâ:

44 hinnēh kə’arəyēh y<sup>a</sup>‘ăleh migə’wōn hayyarədēn ’el-nəwēh
’êṯān kî-’arəgi‘â ’ărûṣēm ’ărîṣēm mē‘āleyhā ûmî ḇāḥûr ’ēleyhā ’efəqōḏ kî
mî ḵāmwōnî ûmî ywō‘iḏennî ûmî-zeh rō‘eh ’ăšer y<sup>a</sup>‘ămōḏ
ləfānāy:

45 lāḵēn šimə‘û ‘ăṣaṯ-yəhwâ ’ăšer yā‘aṣ ’el-bāḇel
ûm<sup>a</sup>ḥəšəḇwōṯāyw ’ăšer ḥāšaḇ ’el-’ereṣ kaśədîm ’im-lō’
yisəḥāḇûm ṣə‘îrê haṣṣō’n ’im-lō’ yaššîm ‘ălêhem nāweh:

46 miqqwōl niṯəpəśâ ḇāḇel nirə‘ăšâ hā’āreṣ ûzə‘āqâ bagwōyim nišəmā‘: s

------------------------------------------------------------------------

[Next: Jeremiah (Yermiyah) Chapter 51](jer051)
