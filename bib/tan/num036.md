[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num036)  [KJV](../kjv/num036)  [Sep](../sep/num036.md) 
[Vul](../vul/num036.md)   
  
[Numbers (Bemidbar) Index](num.md)  
  [Previous](num035)  [Next](deu001.md) 

------------------------------------------------------------------------

### Tanach (Hebrew): Numbers (Bemidbar) Chapter 36

‎<span id="001">1</span> ‏וַֽיִּקְרְב֞וּ רָאשֵׁ֣י הָֽאָב֗וֹת
לְמִשְׁפַּ֤חַת בְּנֵֽי־גִלְעָד֙ בֶּן־מָכִ֣יר בֶּן־מְנַשֶּׁ֔ה
מִֽמִּשְׁפְּחֹ֖ת בְּנֵ֣י יוֹסֵ֑ף וַֽיְדַבְּר֞וּ לִפְנֵ֤י מֹשֶׁה֙
וְלִפְנֵ֣י הַנְּשִׂאִ֔ים רָאשֵׁ֥י אָב֖וֹת לִבְנֵ֥י יִשְׂרָאֵֽל׃

‎<span id="002">2</span> ‏וַיֹּאמְר֗וּ אֶת־אֲדֹנִי֙ צִוָּ֣ה יְהוָ֔ה
לָתֵ֨ת אֶת־הָאָ֧רֶץ בְּנַחֲלָ֛ה בְּגוֹרָ֖ל לִבְנֵ֣י יִשְׂרָאֵ֑ל
וַֽאדֹנִי֙ צֻוָּ֣ה בַֽיהוָ֔ה לָתֵ֗ת אֶֽת־נַחֲלַ֛ת צְלָפְחָ֥ד אָחִ֖ינוּ
לִבְנֹתָֽיו׃

‎<span id="003">3</span> ‏וְ֠הָיוּ לְאֶחָ֞ד מִבְּנֵ֨י שִׁבְטֵ֥י
בְנֵֽי־יִשְׂרָאֵל֮ לְנָשִׁים֒ וְנִגְרְעָ֤ה נַחֲלָתָן֙ מִנַּחֲלַ֣ת
אֲבֹתֵ֔ינוּ וְנוֹסַ֕ף עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה
לָהֶ֑ם וּמִגֹּרַ֥ל נַחֲלָתֵ֖נוּ יִגָּרֵֽעַ׃

‎<span id="004">4</span> ‏וְאִם־יִהְיֶ֣ה הַיֹּבֵל֮ לִבְנֵ֣י יִשְׂרָאֵל֒
וְנֽוֹסְפָה֙ נַחֲלָתָ֔ן עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה
לָהֶ֑ם וּמִֽנַּחֲלַת֙ מַטֵּ֣ה אֲבֹתֵ֔ינוּ יִגָּרַ֖ע נַחֲלָתָֽן׃

‎<span id="005">5</span> ‏וַיְצַ֤ו מֹשֶׁה֙ אֶת־בְּנֵ֣י יִשְׂרָאֵ֔ל
עַל־פִּ֥י יְהוָ֖ה לֵאמֹ֑ר כֵּ֛ן מַטֵּ֥ה בְנֵֽי־יוֹסֵ֖ף דֹּבְרִֽים׃

‎<span id="006">6</span> ‏זֶ֣ה הַדָּבָ֞ר אֲשֶׁר־צִוָּ֣ה יְהוָ֗ה
לִבְנ֤וֹת צְלָפְחָד֙ לֵאמֹ֔ר לַטּ֥וֹב בְּעֵינֵיהֶ֖ם תִּהְיֶ֣ינָה
לְנָשִׁ֑ים אַ֗ךְ לְמִשְׁפַּ֛חַת מַטֵּ֥ה אֲבִיהֶ֖ם תִּהְיֶ֥ינָה
לְנָשִֽׁים׃

‎<span id="007">7</span> ‏וְלֹֽא־תִסֹּ֤ב נַחֲלָה֙ לִבְנֵ֣י יִשְׂרָאֵ֔ל
מִמַּטֶּ֖ה אֶל־מַטֶּ֑ה כִּ֣י אִ֗ישׁ בְּנַחֲלַת֙ מַטֵּ֣ה אֲבֹתָ֔יו
יִדְבְּק֖וּ בְּנֵ֥י יִשְׂרָאֵֽל׃

‎<span id="008">8</span> ‏וְכָל־בַּ֞ת יֹרֶ֣שֶׁת נַחֲלָ֗ה מִמַּטּוֹת֮
בְּנֵ֣י יִשְׂרָאֵל֒ לְאֶחָ֗ד מִמִּשְׁפַּ֛חַת מַטֵּ֥ה אָבִ֖יהָ תִּהְיֶ֣ה
לְאִשָּׁ֑ה לְמַ֗עַן יִֽירְשׁוּ֙ בְּנֵ֣י יִשְׂרָאֵ֔ל אִ֖ישׁ נַחֲלַ֥ת
אֲבֹתָֽיו׃

‎<span id="009">9</span> ‏וְלֹֽא־תִסֹּ֧ב נַחֲלָ֛ה מִמַּטֶּ֖ה לְמַטֶּ֣ה
אַחֵ֑ר כִּי־אִישׁ֙ בְּנַ֣חֲלָת֔וֹ יִדְבְּק֕וּ מַטּ֖וֹת בְּנֵ֥י
יִשְׂרָאֵֽל׃

‎<span id="010">10</span> ‏כַּאֲשֶׁ֛ר צִוָּ֥ה יְהוָ֖ה אֶת־מֹשֶׁ֑ה כֵּ֥ן
עָשׂ֖וּ בְּנ֥וֹת צְלָפְחָֽד׃

‎<span id="011">11</span> ‏וַתִּהְיֶ֜ינָה מַחְלָ֣ה תִרְצָ֗ה וְחָגְלָ֧ה
וּמִלְכָּ֛ה וְנֹעָ֖ה בְּנ֣וֹת צְלָפְחָ֑ד לִבְנֵ֥י דֹדֵיהֶ֖ן לְנָשִֽׁים׃

‎<span id="012">12</span> ‏מִֽמִּשְׁפְּחֹ֛ת בְּנֵֽי־מְנַשֶּׁ֥ה
בֶן־יוֹסֵ֖ף הָי֣וּ לְנָשִׁ֑ים וַתְּהִי֙ נַחֲלָתָ֔ן עַל־מַטֵּ֖ה
מִשְׁפַּ֥חַת אֲבִיהֶֽן׃

‎<span id="013">13</span> ‏אֵ֣לֶּה הַמִּצְוֹ֞ת וְהַמִּשְׁפָּטִ֗ים
אֲשֶׁ֨ר צִוָּ֧ה יְהוָ֛ה בְּיַד־מֹשֶׁ֖ה אֶל־בְּנֵ֣י יִשְׂרָאֵ֑ל
בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃

1 wayyiqərəḇû rā’šê hā’āḇwōṯ ləmišəp<sup>a</sup>ḥaṯ bənê-ḡilə‘āḏ
ben-māḵîr ben-mənaššeh mimmišəpəḥōṯ bənê ywōsēf wayəḏabərû lifənê mōšeh
wəlifənê hannəśi’îm rā’šê ’āḇwōṯ liḇənê yiśərā’ēl:

2 wayyō’mərû ’eṯ-’ăḏōnî ṣiûâ yəhwâ lāṯēṯ ’eṯ-hā’āreṣ bən<sup>a</sup>ḥălâ
bəḡwōrāl liḇənê yiśərā’ēl wa’ḏōnî ṣuûâ ḇayhwâ lāṯēṯ
’eṯ-n<sup>a</sup>ḥălaṯ ṣəlāfəḥāḏ ’āḥînû liḇənōṯāyw:

3 wəhāyû lə’eḥāḏ mibənê šiḇəṭê ḇənê-yiśərā’ēl lənāšîm wəniḡərə‘â
n<sup>a</sup>ḥălāṯān minn<sup>a</sup>ḥălaṯ ’ăḇōṯênû wənwōsaf ‘al
n<sup>a</sup>ḥălaṯ hammaṭṭeh ’ăšer tihəyeynâ lâem ûmigōral
n<sup>a</sup>ḥălāṯēnû yigārē‘a:

4 wə’im-yihəyeh hayyōḇēl liḇənê yiśərā’ēl wənwōsəfâ n<sup>a</sup>ḥălāṯān
‘al n<sup>a</sup>ḥălaṯ hammaṭṭeh ’ăšer tihəyeynâ lâem
ûminn<sup>a</sup>ḥălaṯ maṭṭēh ’ăḇōṯênû yigār<sup>a</sup>‘
n<sup>a</sup>ḥălāṯān:

5 wayəṣaw mōšeh ’eṯ-bənê yiśərā’ēl ‘al-pî yəhwâ lē’mōr kēn maṭṭēh
ḇənê-ywōsēf dōḇərîm:

6 zeh hadāḇār ’ăšer-ṣiûâ yəhwâ liḇənwōṯ ṣəlāfəḥāḏ lē’mōr laṭṭwōḇ
bə‘ênêhem tihəyeynâ lənāšîm ’aḵə ləmišəp<sup>a</sup>ḥaṯ maṭṭēh ’ăḇîhem
tihəyeynâ lənāšîm:

7 wəlō’-ṯissōḇ n<sup>a</sup>ḥălâ liḇənê yiśərā’ēl mimmaṭṭeh ’el-maṭṭeh
kî ’îš bən<sup>a</sup>ḥălaṯ maṭṭēh ’ăḇōṯāyw yiḏəbəqû bənê yiśərā’ēl:

8 wəḵāl-baṯ yōrešeṯ n<sup>a</sup>ḥălâ mimmaṭṭwōṯ bənê yiśərā’ēl lə’eḥāḏ
mimmišəp<sup>a</sup>ḥaṯ maṭṭēh ’āḇîhā tihəyeh lə’iššâ ləm<sup>a</sup>‘an
yîrəšû bənê yiśərā’ēl ’îš n<sup>a</sup>ḥălaṯ ’ăḇōṯāyw:

9 wəlō’-ṯissōḇ n<sup>a</sup>ḥălâ mimmaṭṭeh ləmaṭṭeh ’<sup>a</sup>ḥēr
kî-’îš bən<sup>a</sup>ḥălāṯwō yiḏəbəqû maṭṭwōṯ bənê yiśərā’ēl:

10 ka’ăšer ṣiûâ yəhwâ ’eṯ-mōšeh kēn ‘āśû bənwōṯ ṣəlāfəḥāḏ:

11 watihəyeynâ m<sup>a</sup>ḥəlâ ṯirəṣâ wəḥāḡəlâ ûmiləkâ wənō‘â bənwōṯ
ṣəlāfəḥāḏ liḇənê ḏōḏêhen lənāšîm:

12 mimmišəpəḥōṯ bənê-mənaššeh ḇen-ywōsēf hāyû lənāšîm watəhî
n<sup>a</sup>ḥălāṯān ‘al-maṭṭēh mišəp<sup>a</sup>ḥaṯ ’ăḇîhen:

13 ’ēlleh hammiṣəwōṯ wəhammišəpāṭîm ’ăšer ṣiûâ yəhwâ bəyaḏ-mōšeh
’el-bənê yiśərā’ēl bə‘arəḇōṯ mwō’āḇ ‘al yarədēn yərēḥwō:

------------------------------------------------------------------------

[Next: Deuteronomy (Devarim) Chapter 1](deu001.md)
