[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa050)  [KJV](../kjv/psa050)  [Sep](../sep/psa050.md) 
[Vul](../vul/psa050.md)   
  
[Psalms (Tehilim) Index](psa.md)  
  [Previous](psa049)  [Next](psa051.md) 

------------------------------------------------------------------------

### Tanach (Hebrew): Psalms (Tehilim) Chapter 50

‎<span id="001">1</span> ‏מִזְמ֗וֹר לְאָ֫סָ֥ף אֵ֤ל׀ אֱ‍ֽלֹהִ֡ים יְֽהוָ֗ה
דִּבֶּ֥ר וַיִּקְרָא־אָ֑רֶץ מִמִּזְרַח־שֶׁ֝֗מֶשׁ עַד־מְבֹאֽוֹ׃

‎<span id="002">2</span> ‏מִצִּיּ֥וֹן מִכְלַל־יֹ֗פִי אֱלֹהִ֥ים
הוֹפִֽיעַ׃

‎<span id="003">3</span> ‏יָ֤בֹ֥א אֱלֹהֵ֗ינוּ וְֽאַל־יֶ֫חֱרַ֥שׁ
אֵשׁ־לְפָנָ֥יו תֹּאכֵ֑ל וּ֝סְבִיבָ֗יו נִשְׂעֲרָ֥ה מְאֹֽד׃

‎<span id="004">4</span> ‏יִקְרָ֣א אֶל־הַשָּׁמַ֣יִם מֵעָ֑ל
וְאֶל־הָ֝אָ֗רֶץ לָדִ֥ין עַמּֽוֹ׃

‎<span id="005">5</span> ‏אִסְפוּ־לִ֥י חֲסִידָ֑י כֹּרְתֵ֖י בְרִיתִ֣י
עֲלֵי־זָֽבַח׃

‎<span id="006">6</span> ‏וַיַּגִּ֣ידוּ שָׁמַ֣יִם צִדְק֑וֹ
כִּֽי־אֱלֹהִ֓ים׀ שֹׁפֵ֖ט ה֣וּא סֶֽלָה׃

‎<span id="007">7</span> ‏שִׁמְעָ֤ה עַמִּ֨י׀ וַאֲדַבֵּ֗רָה יִ֭שְׂרָאֵל
וְאָעִ֣ידָה בָּ֑ךְ אֱלֹהִ֖ים אֱלֹהֶ֣יךָ אָנֹֽכִי׃

‎<span id="008">8</span> ‏לֹ֣א עַל־זְ֭בָחֶיךָ אוֹכִיחֶ֑ךָ וְעוֹלֹתֶ֖יךָ
לְנֶגְדִּ֣י תָמִֽיד׃

‎<span id="009">9</span> ‏לֹא־אֶקַּ֣ח מִבֵּיתְךָ֣ פָ֑ר
מִ֝מִּכְלְאֹתֶ֗יךָ עַתּוּדִֽים׃

‎<span id="010">10</span> ‏כִּי־לִ֥י כָל־חַיְתוֹ־יָ֑עַר בְּ֝הֵמ֗וֹת
בְּהַרְרֵי־אָֽלֶף׃

‎<span id="011">11</span> ‏יָ֭דַעְתִּי כָּל־ע֣וֹף הָרִ֑ים וְזִ֥יז
שָׂ֝דַ֗י עִמָּדִֽי׃

‎<span id="012">12</span> ‏אִם־אֶ֭רְעַב לֹא־אֹ֣מַר לָ֑ךְ כִּי־לִ֥י
תֵ֝בֵ֗ל וּמְלֹאָֽהּ׃

‎<span id="013">13</span> ‏הַֽ֭אוֹכַל בְּשַׂ֣ר אַבִּירִ֑ים וְדַ֖ם
עַתּוּדִ֣ים אֶשְׁתֶּֽה׃

‎<span id="014">14</span> ‏זְבַ֣ח לֵאלֹהִ֣ים תּוֹדָ֑ה וְשַׁלֵּ֖ם
לְעֶלְי֣וֹן נְדָרֶֽיךָ׃

‎<span id="015">15</span> ‏וּ֭קְרָאֵנִי בְּי֣וֹם צָרָ֑ה אֲ֝חַלֶּצְךָ֗
וּֽתְכַבְּדֵֽנִי׃

‎<span id="016">16</span> ‏וְלָ֤רָשָׁ֨ע׀ אָ֘מַ֤ר אֱלֹהִ֗ים מַה־לְּ֭ךָ
לְסַפֵּ֣ר חֻקָּ֑י וַתִּשָּׂ֖א בְרִיתִ֣י עֲלֵי־פִֽיךָ׃

‎<span id="017">17</span> ‏וְ֭אַתָּה שָׂנֵ֣אתָ מוּסָ֑ר וַתַּשְׁלֵ֖ךְ
דְּבָרַ֣י אַחֲרֶֽיךָ׃

‎<span id="018">18</span> ‏אִם־רָאִ֣יתָ גַ֭נָּב וַתִּ֣רֶץ עִמּ֑וֹ וְעִ֖ם
מְנָאֲפִ֣ים חֶלְקֶֽךָ׃

‎<span id="019">19</span> ‏פִּ֭יךָ שָׁלַ֣חְתָּ בְרָעָ֑ה וּ֝לְשׁוֹנְךָ֗
תַּצְמִ֥יד מִרְמָֽה׃

‎<span id="020">20</span> ‏תֵּ֭שֵׁב בְּאָחִ֣יךָ תְדַבֵּ֑ר
בְּבֶֽן־אִ֝מְּךָ֗ תִּתֶּן־דֹּֽפִי׃

‎<span id="021">21</span> ‏אֵ֤לֶּה עָשִׂ֨יתָ׀ וְֽהֶחֱרַ֗שְׁתִּי
דִּמִּ֗יתָ הֱֽיוֹת־אֶֽהְיֶ֥ה כָמ֑וֹךָ אוֹכִיחֲךָ֖ וְאֶֽעֶרְכָ֣ה
לְעֵינֶֽיךָ׃

‎<span id="022">22</span> ‏בִּֽינוּ־נָ֣א זֹ֭את שֹׁכְחֵ֣י אֱל֑וֹהַּ
פֶּן־אֶ֝טְרֹ֗ף וְאֵ֣ין מַצִּֽיל׃

‎<span id="023">23</span> ‏זֹבֵ֥חַ תּוֹדָ֗ה יְֽכַ֫בְּדָ֥נְנִי וְשָׂ֥ם
דֶּ֑רֶךְ אַ֝רְאֶ֗נּוּ בְּיֵ֣שַׁע אֱלֹהִֽים׃

1 mizəmwōr lə’āsāf ’ēl\| ’ĕ‍lōhîm yəhwâ diber wayyiqərā’-’āreṣ
mimmizər<sup>a</sup>ḥ-šemeš ‘aḏ-məḇō’wō:

2 miṣṣîywōn miḵəlal-yōfî ’ĕlōhîm hwōfî‘a:

3 yāḇō’ ’ĕlōhênû wə’al-yeḥĕraš ’ēš-ləfānāyw tō’ḵēl ûsəḇîḇāyw niśə‘ărâ
mə’ōḏ:

4 yiqərā’ ’el-haššāmayim mē‘āl wə’el-hā’āreṣ lāḏîn ‘ammwō:

5 ’isəfû-lî ḥăsîḏāy kōrəṯê ḇərîṯî ‘ălê-zāḇ<sup>a</sup>ḥ:

6 wayyagîḏû šāmayim ṣiḏəqwō kî-’ĕlōhîm\| šōfēṭ hû’ selâ:

7 šimə‘â ‘ammî\| wa’ăḏabērâ yiśərā’ēl wə’ā‘îḏâ bāḵə ’ĕlōhîm ’ĕlōheyḵā
’ānōḵî:

8 lō’ ‘al-zəḇāḥeyḵā ’wōḵîḥeḵā wə‘wōlōṯeyḵā ləneḡədî ṯāmîḏ:

9 lō’-’eqq<sup>a</sup>ḥ mibêṯəḵā fār mimmiḵələ’ōṯeyḵā ‘atûḏîm:

10 kî-lî ḵāl-ḥayəṯwō-yā‘ar bəhēmwōṯ bəharərê-’ālef:

11 yāḏ<sup>a</sup>‘ətî kāl-‘wōf hārîm wəzîz śāḏay ‘immāḏî:

12 ’im-’erə‘aḇ lō’-’ōmar lāḵə kî-lî ṯēḇēl ûməlō’āh:

13 ha’wōḵal bəśar ’abîrîm wəḏam ‘atûḏîm ’ešəteh:

14 zəḇ<sup>a</sup>ḥ lē’lōhîm twōḏâ wəšallēm lə‘eləywōn nəḏāreyḵā:

15 ûqərā’ēnî bəywōm ṣārâ ’ăḥalleṣəḵā ûṯəḵabəḏēnî:

16 wəlārāšā‘\| ’āmar ’ĕlōhîm mah-lləḵā ləsapēr ḥuqqāy watiśśā’ ḇərîṯî
‘ălê-fîḵā:

17 wə’atâ śānē’ṯā mûsār watašəlēḵə dəḇāray ’<sup>a</sup>ḥăreyḵā:

18 ’im-rā’îṯā ḡannāḇ watireṣ ‘immwō wə‘im mənā’ăfîm ḥeləqeḵā:

19 pîḵā šāl<sup>a</sup>ḥətā ḇərā‘â ûləšwōnəḵā taṣəmîḏ mirəmâ:

20 tēšēḇ bə’āḥîḵā ṯəḏabēr bəḇen-’imməḵā titen-dōfî:

21 ’ēlleh ‘āśîṯā\| wəheḥĕrašətî dimmîṯā hĕywōṯ-’ehəyeh ḵāmwōḵā ’wōḵîḥăḵā
wə’e‘erəḵâ lə‘êneyḵā:

22 bînû-nā’ zō’ṯ šōḵəḥê ’ĕlwōhha pen-’eṭərōf wə’ên maṣṣîl:

23 zōḇēḥa twōḏâ yəḵabəḏānənî wəśām dereḵə ’arə’ennû bəyēš<sup>a</sup>‘
’ĕlōhîm:

------------------------------------------------------------------------

[Next: Psalms (Tehilim) Chapter 51](psa051.md)
