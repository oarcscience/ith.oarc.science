[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/hos011)  [KJV](../kjv/hos011)  [Sep](../sep/hos011.md) 
[Vul](../vul/hos011.md)   
  
[Hosea (Hoshea) Index](hos.md)  
  [Previous](hos010)  [Next](hos012.md) 

------------------------------------------------------------------------

### Tanach (Hebrew): Hosea (Hoshea) Chapter 11

‎<span id="001">1</span> ‏כִּ֛י נַ֥עַר יִשְׂרָאֵ֖ל וָאֹהֲבֵ֑הוּ
וּמִמִּצְרַ֖יִם קָרָ֥אתִי לִבְנִֽי׃

‎<span id="002">2</span> ‏קָרְא֖וּ לָהֶ֑ם כֵּ֚ן הָלְכ֣וּ מִפְּנֵיהֶ֔ם
לַבְּעָלִ֣ים יְזַבֵּ֔חוּ וְלַפְּסִלִ֖ים יְקַטֵּרֽוּן׃

‎<span id="003">3</span> ‏וְאָנֹכִ֤י תִרְגַּ֙לְתִּי֙ לְאֶפְרַ֔יִם קָחָ֖ם
עַל־זְרֽוֹעֹתָ֑יו וְלֹ֥א יָדְע֖וּ כִּ֥י רְפָאתִֽים׃

‎<span id="004">4</span> ‏בְּחַבְלֵ֨י אָדָ֤ם אֶמְשְׁכֵם֙ בַּעֲבֹת֣וֹת
אַהֲבָ֔ה וָאֶהְיֶ֥ה לָהֶ֛ם כִּמְרִ֥ימֵי עֹ֖ל עַ֣ל לְחֵיהֶ֑ם וְאַ֥ט
אֵלָ֖יו אוֹכִֽיל׃

‎<span id="005">5</span> ‏לֹ֤א יָשׁוּב֙ אֶל־אֶ֣רֶץ מִצְרַ֔יִם
וְאַשּׁ֖וּר ה֣וּא מַלְכּ֑וֹ כִּ֥י מֵאֲנ֖וּ לָשֽׁוּב׃

‎<span id="006">6</span> ‏וְחָלָ֥ה חֶ֙רֶב֙ בְּעָרָ֔יו וְכִלְּתָ֥ה
בַדָּ֖יו וְאָכָ֑לָה מִֽמֹּעֲצ֖וֹתֵיהֶֽם׃

‎<span id="007">7</span> ‏וְעַמִּ֥י תְלוּאִ֖ים לִמְשֽׁוּבָתִ֑י
וְאֶל־עַל֙ יִקְרָאֻ֔הוּ יַ֖חַד לֹ֥א יְרוֹמֵם׃<sup>1</sup>

‎<span id="008">8</span> ‏אֵ֞יךְ אֶתֶּנְךָ֣ אֶפְרַ֗יִם אֲמַגֶּנְךָ֙
יִשְׂרָאֵ֔ל אֵ֚יךְ אֶתֶּנְךָ֣ כְאַדְמָ֔ה אֲשִֽׂימְךָ֖ כִּצְבֹאיִ֑ם
נֶהְפַּ֤ךְ עָלַי֙ לִבִּ֔י יַ֖חַד נִכְמְר֥וּ נִחוּמָֽי׃

‎<span id="009">9</span> ‏לֹ֤א אֶֽעֱשֶׂה֙ חֲר֣וֹן אַפִּ֔י לֹ֥א אָשׁ֖וּב
לְשַׁחֵ֣ת אֶפְרָ֑יִם כִּ֣י אֵ֤ל אָֽנֹכִי֙ וְלֹא־אִ֔ישׁ בְּקִרְבְּךָ֣
קָד֔וֹשׁ וְלֹ֥א אָב֖וֹא בְּעִֽיר׃

‎<span id="010">10</span> ‏אַחֲרֵ֧י יְהוָ֛ה יֵלְכ֖וּ כְּאַרְיֵ֣ה
יִשְׁאָ֑ג כִּֽי־ה֣וּא יִשְׁאַ֔ג וְיֶחֶרְד֥וּ בָנִ֖ים מִיָּֽם׃

‎<span id="011">11</span> ‏יֶחֶרְד֤וּ כְצִפּוֹר֙ מִמִּצְרַ֔יִם
וּכְיוֹנָ֖ה מֵאֶ֣רֶץ אַשּׁ֑וּר וְהוֹשַׁבְתִּ֥ים עַל־בָּתֵּיהֶ֖ם
נְאֻם־יְהוָֽה׃ ס

1 kî n<sup>a</sup>‘ar yiśərā’ēl wā’ōhăḇēhû ûmimmiṣərayim qārā’ṯî liḇənî:

2 qārə’û lâem kēn hāləḵû mipənêhem labə‘ālîm yəzabēḥû wəlapəsilîm
yəqaṭṭērûn:

3 wə’ānōḵî ṯirəgalətî lə’efərayim qāḥām ‘al-zərwō‘ōṯāyw wəlō’ yāḏə‘û kî
rəfā’ṯîm:

4 bəḥaḇəlê ’āḏām ’eməšəḵēm b<sup>a</sup>‘ăḇōṯwōṯ ’ahăḇâ wā’ehəyeh lâem
kimərîmê ‘ōl ‘al ləḥêhem wə’aṭ ’ēlāyw ’wōḵîl:

5 lō’ yāšûḇ ’el-’ereṣ miṣərayim wə’aššûr hû’ maləkwō kî mē’ănû lāšûḇ:

6 wəḥālâ ḥereḇ bə‘ārāyw wəḵilləṯâ ḇadāyw wə’āḵālâ mimmō‘ăṣwōṯêhem:

7 wə‘ammî ṯəlû’îm liməšûḇāṯî wə’el-‘al yiqərā’uhû y<sup>a</sup>ḥaḏ lō’
yərwōmēm:<sup>1</sup>

8 ’êḵə ’etenəḵā ’efərayim ’ămagenəḵā yiśərā’ēl ’êḵə ’etenəḵā ḵə’aḏəmâ
’ăśîməḵā kiṣəḇō’yim nehəpaḵə ‘ālay libî y<sup>a</sup>ḥaḏ niḵəmərû
niḥûmāy:

9 lō’ ’e‘ĕśeh ḥărwōn ’apî lō’ ’āšûḇ ləš<sup>a</sup>ḥēṯ ’efərāyim kî ’ēl
’ānōḵî wəlō’-’îš bəqirəbəḵā qāḏwōš wəlō’ ’āḇwō’ bə‘îr:

10 ’<sup>a</sup>ḥărê yəhwâ yēləḵû kə’arəyēh yišə’āḡ kî-hû’ yišə’aḡ
wəyeḥerəḏû ḇānîm mîyām:

11 yeḥerəḏû ḵəṣipwōr mimmiṣərayim ûḵəywōnâ mē’ereṣ ’aššûr wəhwōšaḇətîm
‘al-bātêhem nə’um-yəhwâ: s

------------------------------------------------------------------------

[Next: Hosea (Hoshea) Chapter 12](hos012.md)
