[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2016)  [KJV](../kjv/ch2016)  [Sep](../sep/ch2016.md) 
[Vul](../vul/ch2016.md)   
  
[2 Chronicles (2 Divrey Yamim) Index](ch2.md)  
  [Previous](ch2015)  [Next](ch2017.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 16

‎<span id="001">1</span> ‏בִּשְׁנַ֨ת שְׁלֹשִׁ֤ים וָשֵׁשׁ֙ לְמַלְכ֣וּת
אָסָ֔א עָלָ֞ה בַּעְשָׁ֤א מֶֽלֶךְ־יִשְׂרָאֵל֙ עַל־יְהוּדָ֔ה וַיִּ֖בֶן
אֶת־הָרָמָ֑ה לְבִלְתִּ֗י תֵּ֚ת יוֹצֵ֣א וָבָ֔א לְאָסָ֖א מֶ֥לֶךְ
יְהוּדָֽה׃

‎<span id="002">2</span> ‏וַיֹּצֵ֨א אָסָ֜א כֶּ֣סֶף וְזָהָ֗ב מֵאֹֽצְר֛וֹת
בֵּ֥ית יְהוָ֖ה וּבֵ֣ית הַמֶּ֑לֶךְ וַיִּשְׁלַ֗ח אֶל־בֶּן־הֲדַד֙ מֶ֣לֶךְ
אֲרָ֔ם הַיּוֹשֵׁ֥ב בְּדַרְמֶ֖שֶׂק לֵאמֹֽר׃

‎<span id="003">3</span> ‏בְּרִית֙ בֵּינִ֣י וּבֵינֶ֔ךָ וּבֵ֥ין אָבִ֖י
וּבֵ֣ין אָבִ֑יךָ הִנֵּ֨ה שָׁלַ֤חְתִּֽי לְךָ֙ כֶּ֣סֶף וְזָהָ֔ב לֵ֞ךְ
הָפֵ֣ר בְּרִֽיתְךָ֗ אֶת־בַּעְשָׁא֙ מֶ֣לֶךְ יִשְׂרָאֵ֔ל וְיַעֲלֶ֖ה
מֵעָלָֽי׃

‎<span id="004">4</span> ‏וַיִּשְׁמַ֨ע בֶּן<sup>1</sup> הֲדַ֜ד
אֶל־הַמֶּ֣לֶךְ אָסָ֗א וַ֠יִּשְׁלַח אֶת־שָׂרֵ֨י הַחֲיָלִ֤ים אֲשֶׁר־לוֹ֙
אֶל־עָרֵ֣י יִשְׂרָאֵ֔ל וַיַּכּוּ֙ אֶת־עִיּ֣וֹן וְאֶת־דָּ֔ן וְאֵ֖ת אָבֵ֣ל
מָ֑יִם וְאֵ֥ת כָּֽל־מִסְכְּנ֖וֹת עָרֵ֥י נַפְתָּלִֽי׃

‎<span id="005">5</span> ‏וַיְהִי֙ כִּשְׁמֹ֣עַ בַּעְשָׁ֔א וַיֶּחְדַּ֕ל
מִבְּנ֖וֹת אֶת־הָרָמָ֑ה וַיַּשְׁבֵּ֖ת אֶת־מְלַאכְתּֽוֹ׃ ס

‎<span id="006">6</span> ‏וְאָסָ֣א הַמֶּ֗לֶךְ לָקַח֙ אֶת־כָּל־יְהוּדָ֔ה
וַיִּשְׂא֞וּ אֶת־אַבְנֵ֤י הָֽרָמָה֙ וְאֶת־עֵצֶ֔יהָ אֲשֶׁ֥ר בָּנָ֖ה
בַּעְשָׁ֑א וַיִּ֣בֶן בָּהֶ֔ם אֶת־גֶּ֖בַע וְאֶת־הַמִּצְפָּֽה׃ ס

‎<span id="007">7</span> ‏וּבָעֵ֣ת הַהִ֗יא בָּ֚א חֲנָ֣נִי הָרֹאֶ֔ה
אֶל־אָסָ֖א מֶ֣לֶךְ יְהוּדָ֑ה וַיֹּ֣אמֶר אֵלָ֗יו בְּהִשָּׁ֨עֶנְךָ֜
עַל־מֶ֤לֶךְ אֲרָם֙ וְלֹ֤א נִשְׁעַ֙נְתָּ֙ עַל־יְהוָ֣ה אֱלֹהֶ֔יךָ
עַל־כֵּ֗ן נִמְלַ֛ט חֵ֥יל מֶֽלֶךְ־אֲרָ֖ם מִיָּדֶֽךָ׃

‎<span id="008">8</span> ‏הֲלֹ֧א הַכּוּשִׁ֣ים וְהַלּוּבִ֗ים הָי֨וּ
לְחַ֧יִל׀ לָרֹ֛ב לְרֶ֥כֶב וּלְפָרָשִׁ֖ים לְהַרְבֵּ֣ה מְאֹ֑ד
וּבְהִשָּֽׁעֶנְךָ֥ עַל־יְהוָ֖ה נְתָנָ֥ם בְּיָדֶֽךָ׃

‎<span id="009">9</span> ‏כִּ֣י יְהוָ֗ה עֵינָ֞יו מְשֹׁטְט֤וֹת
בְּכָל־הָאָ֙רֶץ֙ לְ֠הִתְחַזֵּק עִם־לְבָבָ֥ם שָׁלֵ֛ם אֵלָ֖יו
נִסְכַּ֣לְתָּ עַל־זֹ֑את כִּ֣י מֵעַ֔תָּה יֵ֥שׁ עִמְּךָ֖ מִלְחָמֽוֹת׃

‎<span id="010">10</span> ‏וַיִּכְעַ֨ס אָסָ֜א אֶל־הָרֹאֶ֗ה
וַֽיִּתְּנֵ֙הוּ֙ בֵּ֣ית הַמַּהְפֶּ֔כֶת כִּֽי־בְזַ֥עַף עִמּ֖וֹ עַל־זֹ֑את
וַיְרַצֵּ֥ץ אָסָ֛א מִן־הָעָ֖ם בָּעֵ֥ת הַהִֽיא׃

‎<span id="011">11</span> ‏וְהִנֵּה֙ דִּבְרֵ֣י אָסָ֔א הָרִאשׁוֹנִ֖ים
וְהָאַחֲרוֹנִ֑ים הִנָּ֤ם כְּתוּבִים֙ עַל־סֵ֣פֶר הַמְּלָכִ֔ים לִיהוּדָ֖ה
וְיִשְׂרָאֵֽל׃

‎<span id="012">12</span> ‏וַיֶּחֱלֶ֣א אָסָ֡א בִּשְׁנַת֩ שְׁלוֹשִׁ֨ים
וָתֵ֤שַׁע לְמַלְכוּתוֹ֙ בְּרַגְלָ֔יו עַד־לְמַ֖עְלָה חָלְי֑וֹ
וְגַם־בְּחָלְיוֹ֙ לֹא־דָרַ֣שׁ אֶת־יְהוָ֔ה כִּ֖י בָּרֹפְאִֽים׃

‎<span id="013">13</span> ‏וַיִּשְׁכַּ֥ב אָסָ֖א עִם־אֲבֹתָ֑יו וַיָּ֕מָת
בִּשְׁנַ֛ת אַרְבָּעִ֥ים וְאַחַ֖ת לְמָלְכֽוֹ׃

‎<span id="014">14</span> ‏וַיִּקְבְּרֻ֣הוּ בְקִבְרֹתָ֗יו אֲשֶׁ֣ר
כָּֽרָה־לוֹ֮ בְּעִ֣יר דָּוִיד֒ וַיַּשְׁכִּיבֻ֗הוּ בַּמִּשְׁכָּב֙ אֲשֶׁ֤ר
מִלֵּא֙ בְּשָׂמִ֣ים וּזְנִ֔ים מְרֻקָּחִ֖ים בְּמִרְקַ֣חַת מַעֲשֶׂ֑ה
וַיִּשְׂרְפוּ־ל֥וֹ שְׂרֵפָ֖ה גְּדוֹלָ֥ה עַד־לִמְאֹֽד׃ פ

1 bišənaṯ šəlōšîm wāšēš ləmaləḵûṯ ’āsā’ ‘ālâ b<sup>a</sup>‘əšā’
meleḵə-yiśərā’ēl ‘al-yəhûḏâ wayyiḇen ’eṯ-hārāmâ ləḇilətî tēṯ ywōṣē’
wāḇā’ lə’āsā’ meleḵə yəhûḏâ:

2 wayyōṣē’ ’āsā’ kesef wəzâāḇ mē’ōṣərwōṯ bêṯ yəhwâ ûḇêṯ hammeleḵə
wayyišəl<sup>a</sup>ḥ ’el-ben-hăḏaḏ meleḵə ’ărām hayywōšēḇ bəḏarəmeśeq
lē’mōr:

3 bərîṯ bênî ûḇêneḵā ûḇên ’āḇî ûḇên ’āḇîḵā hinnēh šāl<sup>a</sup>ḥətî
ləḵā kesef wəzâāḇ lēḵə hāfēr bərîṯəḵā ’eṯ-b<sup>a</sup>‘əšā’ meleḵə
yiśərā’ēl wəy<sup>a</sup>‘ăleh mē‘ālāy:

4 wayyišəm<sup>a</sup>‘ ben<sup>1</sup> hăḏaḏ ’el-hammeleḵə ’āsā’
wayyišəl<sup>a</sup>ḥ ’eṯ-śārê h<sup>a</sup>ḥăyālîm ’ăšer-lwō ’el-‘ārê
yiśərā’ēl wayyakû ’eṯ-‘îywōn wə’eṯ-dān wə’ēṯ ’āḇēl māyim wə’ēṯ
kāl-misəkənwōṯ ‘ārê nafətālî:

5 wayəhî kišəmō‘a b<sup>a</sup>‘əšā’ wayyeḥədal mibənwōṯ ’eṯ-hārāmâ
wayyašəbēṯ ’eṯ-məla’ḵətwō: s

6 wə’āsā’ hammeleḵə lāq<sup>a</sup>ḥ ’eṯ-kāl-yəhûḏâ wayyiśə’û ’eṯ-’aḇənê
hārāmâ wə’eṯ-‘ēṣeyhā ’ăšer bānâ b<sup>a</sup>‘əšā’ wayyiḇen bâem
’eṯ-geḇ<sup>a</sup>‘ wə’eṯ-hammiṣəpâ: s

7 ûḇā‘ēṯ hahî’ bā’ ḥănānî hārō’eh ’el-’āsā’ meleḵə yəhûḏâ wayyō’mer
’ēlāyw bəhiššā‘enəḵā ‘al-meleḵə ’ărām wəlō’ nišə‘anətā ‘al-yəhwâ
’ĕlōheyḵā ‘al-kēn niməlaṭ ḥêl meleḵə-’ărām mîyāḏeḵā:

8 hălō’ hakûšîm wəhallûḇîm hāyû ləḥayil\| lārōḇ ləreḵeḇ ûləfārāšîm
ləharəbēh mə’ōḏ ûḇəhiššā‘enəḵā ‘al-yəhwâ nəṯānām bəyāḏeḵā:

9 kî yəhwâ ‘ênāyw məšōṭəṭwōṯ bəḵāl-hā’āreṣ ləhiṯəḥazzēq ‘im-ləḇāḇām
šālēm ’ēlāyw nisəkalətā ‘al-zō’ṯ kî mē‘atâ yēš ‘imməḵā miləḥāmwōṯ:

10 wayyiḵə‘as ’āsā’ ’el-hārō’eh wayyitənēhû bêṯ hammahəpeḵeṯ
kî-ḇəz<sup>a</sup>‘af ‘immwō ‘al-zō’ṯ wayəraṣṣēṣ ’āsā’ min-hā‘ām bā‘ēṯ
hahî’:

11 wəhinnēh diḇərê ’āsā’ hāri’šwōnîm wəhā’<sup>a</sup>ḥărwōnîm hinnām
kəṯûḇîm ‘al-sēfer hamməlāḵîm lîhûḏâ wəyiśərā’ēl:

12 wayyeḥĕle’ ’āsā’ bišənaṯ šəlwōšîm wāṯēš<sup>a</sup>‘ ləmaləḵûṯwō
bəraḡəlāyw ‘aḏ-ləm<sup>a</sup>‘əlâ ḥāləywō wəḡam-bəḥāləywō lō’-ḏāraš
’eṯ-yəhwâ kî bārōfə’îm:

13 wayyišəkaḇ ’āsā’ ‘im-’ăḇōṯāyw wayyāmāṯ bišənaṯ ’arəbā‘îm
wə’<sup>a</sup>ḥaṯ ləmāləḵwō:

14 wayyiqəbəruhû ḇəqiḇərōṯāyw ’ăšer kārâ-lwō bə‘îr dāwîḏ wayyašəkîḇuhû
bammišəkāḇ ’ăšer millē’ bəśāmîm ûzənîm məruqqāḥîm bəmirəq<sup>a</sup>ḥaṯ
m<sup>a</sup>‘ăśeh wayyiśərəfû-lwō śərēfâ gəḏwōlâ ‘aḏ-limə’ōḏ: f

------------------------------------------------------------------------

[Next: 2 Chronicles (2 Divrey Yamim) Chapter 17](ch2017.md)
