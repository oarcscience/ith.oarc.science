[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg013)  [KJV](../kjv/jdg013.md) 
[Sep:JdB](../sep/jdb013)  [Sep:JdA](../sep/jda013.md) 
[Vul](../vul/jdg013.md)   
  
[Judges (Shoftim) Index](jdg.md)  
  [Previous](jdg012)  [Next](jdg014.md) 

------------------------------------------------------------------------

### Tanach (Hebrew): Judges (Shoftim) Chapter 13

‎<span id="001">1</span> ‏וַיֹּסִ֙פוּ֙ בְּנֵ֣י יִשְׂרָאֵ֔ל לַעֲשׂ֥וֹת
הָרַ֖ע בְּעֵינֵ֣י יְהוָ֑ה וַיִּתְּנֵ֧ם יְהוָ֛ה בְּיַד־פְּלִשְׁתִּ֖ים
אַרְבָּעִ֥ים שָׁנָֽה׃ פ

‎<span id="002">2</span> ‏וַיְהִי֩ אִ֨ישׁ אֶחָ֧ד מִצָּרְעָ֛ה
מִמִּשְׁפַּ֥חַת הַדָּנִ֖י וּשְׁמ֣וֹ מָנ֑וֹחַ וְאִשְׁתּ֥וֹ עֲקָרָ֖ה
וְלֹ֥א יָלָֽדָה׃

‎<span id="003">3</span> ‏וַיֵּרָ֥א מַלְאַךְ־יְהוָ֖ה אֶל־הָאִשָּׁ֑ה
וַיֹּ֣אמֶר אֵלֶ֗יהָ הִנֵּה־נָ֤א אַתְּ־עֲקָרָה֙ וְלֹ֣א יָלַ֔דְתְּ
וְהָרִ֖ית וְיָלַ֥דְתְּ בֵּֽן׃

‎<span id="004">4</span> ‏וְעַתָּה֙ הִשָּׁ֣מְרִי נָ֔א וְאַל־תִּשְׁתִּ֖י
יַ֣יִן וְשֵׁכָ֑ר וְאַל־תֹּאכְלִ֖י כָּל־טָמֵֽא׃

‎<span id="005">5</span> ‏כִּי֩ הִנָּ֨ךְ הָרָ֜ה וְיֹלַ֣דְתְּ בֵּ֗ן
וּמוֹרָה֙ לֹא־יַעֲלֶ֣ה עַל־רֹאשׁ֔וֹ כִּֽי־נְזִ֧יר אֱלֹהִ֛ים יִהְיֶ֥ה
הַנַּ֖עַר מִן־הַבָּ֑טֶן וְה֗וּא יָחֵ֛ל לְהוֹשִׁ֥יעַ אֶת־יִשְׂרָאֵ֖ל
מִיַּ֥ד פְּלִשְׁתִּֽים׃

‎<span id="006">6</span> ‏וַתָּבֹ֣א הָאִשָּׁ֗ה וַתֹּ֣אמֶר לְאִישָׁהּ֮
לֵאמֹר֒ אִ֤ישׁ הָאֱלֹהִים֙ בָּ֣א אֵלַ֔י וּמַרְאֵ֕הוּ כְּמַרְאֵ֛ה
מַלְאַ֥ךְ הָאֱלֹהִ֖ים נוֹרָ֣א מְאֹ֑ד וְלֹ֤א שְׁאִלְתִּ֙יהוּ֙
אֵֽי־מִזֶּ֣ה ה֔וּא וְאֶת־שְׁמ֖וֹ לֹֽא־הִגִּ֥יד לִֽי׃

‎<span id="007">7</span> ‏וַיֹּ֣אמֶר לִ֔י הִנָּ֥ךְ הָרָ֖ה וְיֹלַ֣דְתְּ
בֵּ֑ן וְעַתָּ֞ה אַל־תִּשְׁתִּ֣י׀ יַ֣יִן וְשֵׁכָ֗ר וְאַל־תֹּֽאכְלִי֙
כָּל־טֻמְאָ֔ה כִּֽי־נְזִ֤יר אֱלֹהִים֙ יִהְיֶ֣ה הַנַּ֔עַר מִן־הַבֶּ֖טֶן
עַד־י֥וֹם מוֹתֽוֹ׃ פ

‎<span id="008">8</span> ‏וַיֶּעְתַּ֥ר מָנ֛וֹחַ אֶל־יְהוָ֖ה וַיֹּאמַ֑ר
בִּ֣י אֲדוֹנָ֔י אִ֣ישׁ הָאֱלֹהִ֞ים אֲשֶׁ֣ר שָׁלַ֗חְתָּ יָבוֹא־נָ֥א עוֹד֙
אֵלֵ֔ינוּ וְיוֹרֵ֕נוּ מַֽה־נַּעֲשֶׂ֖ה לַנַּ֥עַר הַיּוּלָּֽד׃

‎<span id="009">9</span> ‏וַיִּשְׁמַ֥ע הָאֱלֹהִ֖ים בְּק֣וֹל מָנ֑וֹחַ
וַיָּבֹ֣א מַלְאַךְ֩ הָאֱלֹהִ֨ים ע֜וֹד אֶל־הָאִשָּׁ֗ה וְהִיא֙ יוֹשֶׁ֣בֶת
בַּשָּׂדֶ֔ה וּמָנ֥וֹחַ אִישָׁ֖הּ אֵ֥ין עִמָּֽהּ׃

‎<span id="010">10</span> ‏וַתְּמַהֵר֙ הָֽאִשָּׁ֔ה וַתָּ֖רָץ וַתַּגֵּ֣ד
לְאִישָׁ֑הּ וַתֹּ֣אמֶר אֵלָ֔יו הִנֵּ֨ה נִרְאָ֤ה אֵלַי֙ הָאִ֔ישׁ
אֲשֶׁר־בָּ֥א בַיּ֖וֹם אֵלָֽי׃

‎<span id="011">11</span> ‏וַיָּ֛קָם וַיֵּ֥לֶךְ מָנ֖וֹחַ אַחֲרֵ֣י
אִשְׁתּ֑וֹ וַיָּבֹא֙ אֶל־הָאִ֔ישׁ וַיֹּ֣אמֶר ל֗וֹ הַאַתָּ֥ה הָאִ֛ישׁ
אֲשֶׁר־דִּבַּ֥רְתָּ אֶל־הָאִשָּׁ֖ה וַיֹּ֥אמֶר אָֽנִי׃

‎<span id="012">12</span> ‏וַיֹּ֣אמֶר מָנ֔וֹחַ עַתָּ֖ה יָבֹ֣א דְבָרֶ֑יךָ
מַה־יִּֽהְיֶ֥ה מִשְׁפַּט־הַנַּ֖עַר וּמַעֲשֵֽׂהוּ׃

‎<span id="013">13</span> ‏וַיֹּ֛אמֶר מַלְאַ֥ךְ יְהוָ֖ה אֶל־מָנ֑וֹחַ
מִכֹּ֛ל אֲשֶׁר־אָמַ֥רְתִּי אֶל־הָאִשָּׁ֖ה תִּשָּׁמֵֽר׃

‎<span id="014">14</span> ‏מִכֹּ֣ל אֲשֶׁר־יֵצֵא֩ מִגֶּ֨פֶן הַיַּ֜יִן
לֹ֣א תֹאכַ֗ל וְיַ֤יִן וְשֵׁכָר֙ אַל־תֵּ֔שְׁתְּ וְכָל־טֻמְאָ֖ה
אַל־תֹּאכַ֑ל כֹּ֥ל אֲשֶׁר־צִוִּיתִ֖יהָ תִּשְׁמֹֽר׃

‎<span id="015">15</span> ‏וַיֹּ֥אמֶר מָנ֖וֹחַ אֶל־מַלְאַ֣ךְ יְהוָ֑ה
נַעְצְרָה־נָּ֣א אוֹתָ֔ךְ וְנַעֲשֶׂ֥ה לְפָנֶ֖יךָ גְּדִ֥י עִזִּֽים׃

‎<span id="016">16</span> ‏וַיֹּאמֶר֩ מַלְאַ֨ךְ יְהוָ֜ה אֶל־מָנ֗וֹחַ
אִם־תַּעְצְרֵ֙נִי֙ לֹא־אֹכַ֣ל בְּלַחְמֶ֔ךָ וְאִם־תַּעֲשֶׂ֣ה עֹלָ֔ה
לַיהוָ֖ה תַּעֲלֶ֑נָּה כִּ֚י לֹא־יָדַ֣ע מָנ֔וֹחַ כִּֽי־מַלְאַ֥ךְ יְהוָ֖ה
הֽוּא׃

‎<span id="017">17</span> ‏וַיֹּ֧אמֶר מָנ֛וֹחַ אֶל־מַלְאַ֥ךְ יְהוָ֖ה
מִ֣י שְׁמֶ֑ךָ כִּֽי־יָבֹ֥א דבריך דְבָרְךָ֖ וְכִבַּדְנֽוּךָ׃

‎<span id="018">18</span> ‏וַיֹּ֤אמֶר לוֹ֙ מַלְאַ֣ךְ יְהוָ֔ה לָ֥מָּה
זֶּ֖ה תִּשְׁאַ֣ל לִשְׁמִ֑י וְהוּא־פֶֽלִאי׃ ס

‎<span id="019">19</span> ‏וַיִּקַּ֨ח מָנ֜וֹחַ אֶת־גְּדִ֤י הָעִזִּים֙
וְאֶת־הַמִּנְחָ֔ה וַיַּ֥עַל עַל־הַצּ֖וּר לַֽיהוָ֑ה וּמַפְלִ֣א לַעֲשׂ֔וֹת
וּמָנ֥וֹחַ וְאִשְׁתּ֖וֹ רֹאִֽים׃

‎<span id="020">20</span> ‏וַיְהִי֩ בַעֲל֨וֹת הַלַּ֜הַב מֵעַ֤ל
הַמִּזְבֵּ֙חַ֙ הַשָּׁמַ֔יְמָה וַיַּ֥עַל מַלְאַךְ־יְהוָ֖ה בְּלַ֣הַב
הַמִּזְבֵּ֑חַ וּמָנ֤וֹחַ וְאִשְׁתּוֹ֙ רֹאִ֔ים וַיִּפְּל֥וּ
עַל־פְּנֵיהֶ֖ם אָֽרְצָה׃

‎<span id="021">21</span> ‏וְלֹא־יָ֤סַף עוֹד֙ מַלְאַ֣ךְ יְהוָ֔ה
לְהֵרָאֹ֖ה אֶל־מָנ֣וֹחַ וְאֶל־אִשְׁתּ֑וֹ אָ֚ז יָדַ֣ע מָנ֔וֹחַ
כִּֽי־מַלְאַ֥ךְ יְהוָ֖ה הֽוּא׃

‎<span id="022">22</span> ‏וַיֹּ֧אמֶר מָנ֛וֹחַ אֶל־אִשְׁתּ֖וֹ מ֣וֹת
נָמ֑וּת כִּ֥י אֱלֹהִ֖ים רָאִֽינוּ׃

‎<span id="023">23</span> ‏וַתֹּ֧אמֶר ל֣וֹ אִשְׁתּ֗וֹ לוּ֩ חָפֵ֨ץ
יְהוָ֤ה לַהֲמִיתֵ֙נוּ֙ לֹֽא־לָקַ֤ח מִיָּדֵ֙נוּ֙ עֹלָ֣ה וּמִנְחָ֔ה וְלֹ֥א
הֶרְאָ֖נוּ אֶת־כָּל־אֵ֑לֶּה וְכָעֵ֕ת לֹ֥א הִשְׁמִיעָ֖נוּ כָּזֹֽאת׃

‎<span id="024">24</span> ‏וַתֵּ֤לֶד הָֽאִשָּׁה֙ בֵּ֔ן וַתִּקְרָ֥א
אֶת־שְׁמ֖וֹ שִׁמְשׁ֑וֹן וַיִּגְדַּ֣ל הַנַּ֔עַר וַֽיְבָרְכֵ֖הוּ יְהוָֽה׃

‎<span id="025">25</span> ‏וַתָּ֙חֶל֙ ר֣וּחַ יְהוָ֔ה לְפַעֲמ֖וֹ
בְּמַחֲנֵה־דָ֑ן בֵּ֥ין צָרְעָ֖ה וּבֵ֥ין אֶשְׁתָּאֹֽל׃ פ

1 wayyōsifû bənê yiśərā’ēl l<sup>a</sup>‘ăśwōṯ hār<sup>a</sup>‘ bə‘ênê
yəhwâ wayyitənēm yəhwâ bəyaḏ-pəlišətîm ’arəbā‘îm šānâ: f

2 wayəhî ’îš ’eḥāḏ miṣṣārə‘â mimmišəp<sup>a</sup>ḥaṯ hadānî ûšəmwō
mānwōḥa wə’išətwō ‘ăqārâ wəlō’ yālāḏâ:

3 wayyērā’ malə’aḵə-yəhwâ ’el-hā’iššâ wayyō’mer ’ēleyhā hinnēh-nā’
’atə-‘ăqārâ wəlō’ yālaḏətə wəhārîṯ wəyālaḏətə bēn:

4 wə‘atâ hiššāmərî nā’ wə’al-tišətî yayin wəšēḵār wə’al-tō’ḵəlî
kāl-ṭāmē’:

5 kî hinnāḵə hārâ wəyōlaḏətə bēn ûmwōrâ lō’-y<sup>a</sup>‘ăleh
‘al-rō’šwō kî-nəzîr ’ĕlōhîm yihəyeh hann<sup>a</sup>‘ar min-habāṭen
wəhû’ yāḥēl ləhwōšî‘a ’eṯ-yiśərā’ēl mîyaḏ pəlišətîm:

6 watāḇō’ hā’iššâ watō’mer lə’îšāh lē’mōr ’îš hā’ĕlōhîm bā’ ’ēlay
ûmarə’ēhû kəmarə’ēh malə’aḵə hā’ĕlōhîm nwōrā’ mə’ōḏ wəlō’ šə’ilətîhû
’ê-mizzeh hû’ wə’eṯ-šəmwō lō’-higîḏ lî:

7 wayyō’mer lî hinnāḵə hārâ wəyōlaḏətə bēn wə‘atâ ’al-tišətî\| yayin
wəšēḵār wə’al-tō’ḵəlî kāl-ṭumə’â kî-nəzîr ’ĕlōhîm yihəyeh
hann<sup>a</sup>‘ar min-habeṭen ‘aḏ-ywōm mwōṯwō: f

8 wayye‘ətar mānwōḥa ’el-yəhwâ wayyō’mar bî ’ăḏwōnāy ’îš hā’ĕlōhîm ’ăšer
šāl<sup>a</sup>ḥətā yāḇwō’-nā’ ‘wōḏ ’ēlênû wəywōrēnû
mah-nn<sup>a</sup>‘ăśeh lann<sup>a</sup>‘ar hayyûllāḏ:

9 wayyišəm<sup>a</sup>‘ hā’ĕlōhîm bəqwōl mānwōḥa wayyāḇō’ malə’aḵə
hā’ĕlōhîm ‘wōḏ ’el-hā’iššâ wəhî’ ywōšeḇeṯ baśśāḏeh ûmānwōḥa ’îšāh ’ên
‘immāh:

10 watəmahēr hā’iššâ watārāṣ watagēḏ lə’îšāh watō’mer ’ēlāyw hinnēh
nirə’â ’ēlay hā’îš ’ăšer-bā’ ḇayywōm ’ēlāy:

11 wayyāqām wayyēleḵə mānwōḥa ’<sup>a</sup>ḥărê ’išətwō wayyāḇō’
’el-hā’îš wayyō’mer lwō ha’atâ hā’îš ’ăšer-dibarətā ’el-hā’iššâ
wayyō’mer ’ānî:

12 wayyō’mer mānwōḥa ‘atâ yāḇō’ ḏəḇāreyḵā mah-yyihəyeh
mišəpaṭ-hann<sup>a</sup>‘ar ûm<sup>a</sup>‘ăśēhû:

13 wayyō’mer malə’aḵə yəhwâ ’el-mānwōḥa mikōl ’ăšer-’āmarətî ’el-hā’iššâ
tiššāmēr:

14 mikōl ’ăšer-yēṣē’ migefen hayyayin lō’ ṯō’ḵal wəyayin wəšēḵār
’al-tēšətə wəḵāl-ṭumə’â ’al-tō’ḵal kōl ’ăšer-ṣiûîṯîhā tišəmōr:

15 wayyō’mer mānwōḥa ’el-malə’aḵə yəhwâ n<sup>a</sup>‘əṣərâ-nnā’ ’wōṯāḵə
wən<sup>a</sup>‘ăśeh ləfāneyḵā gəḏî ‘izzîm:

16 wayyō’mer malə’aḵə yəhwâ ’el-mānwōḥa ’im-t<sup>a</sup>‘əṣərēnî
lō’-’ōḵal bəl<sup>a</sup>ḥəmeḵā wə’im-t<sup>a</sup>‘ăśeh ‘ōlâ layhwâ
t<sup>a</sup>‘ălennâ kî lō’-yāḏ<sup>a</sup>‘ mānwōḥa kî-malə’aḵə yəhwâ
hû’:

17 wayyō’mer mānwōḥa ’el-malə’aḵə yəhwâ mî šəmeḵā kî-yāḇō’ ḏəḇāreyḵā
ḏəḇārəḵā wəḵibaḏənûḵā:

18 wayyō’mer lwō malə’aḵə yəhwâ lāmmâ zzeh tišə’al lišəmî wəhû’-feli’y:
s

19 wayyiqq<sup>a</sup>ḥ mānwōḥa ’eṯ-gəḏî hā‘izzîm wə’eṯ-hamminəḥâ
wayy<sup>a</sup>‘al ‘al-haṣṣûr layhwâ ûmafəli’ l<sup>a</sup>‘ăśwōṯ
ûmānwōḥa wə’išətwō rō’îm:

20 wayəhî ḇ<sup>a</sup>‘ălwōṯ hallahaḇ mē‘al hammizəbēḥa haššāmayəmâ
wayy<sup>a</sup>‘al malə’aḵə-yəhwâ bəlahaḇ hammizəbēḥa ûmānwōḥa
wə’išətwō rō’îm wayyipəlû ‘al-pənêhem ’ārəṣâ:

21 wəlō’-yāsaf ‘wōḏ malə’aḵə yəhwâ ləhērā’ōh ’el-mānwōḥa wə’el-’išətwō
’āz yāḏ<sup>a</sup>‘ mānwōḥa kî-malə’aḵə yəhwâ hû’:

22 wayyō’mer mānwōḥa ’el-’išətwō mwōṯ nāmûṯ kî ’ĕlōhîm rā’înû:

23 watō’mer lwō ’išətwō lû ḥāfēṣ yəhwâ lahămîṯēnû lō’-lāq<sup>a</sup>ḥ
mîyāḏēnû ‘ōlâ ûminəḥâ wəlō’ herə’ānû ’eṯ-kāl-’ēlleh wəḵā‘ēṯ lō’
hišəmî‘ānû kāzō’ṯ:

24 watēleḏ hā’iššâ bēn watiqərā’ ’eṯ-šəmwō šiməšwōn wayyiḡədal
hann<sup>a</sup>‘ar wayəḇārəḵēhû yəhwâ:

25 watāḥel rûḥa yəhwâ ləf<sup>a</sup>‘ămwō bəm<sup>a</sup>ḥănēh-ḏān bên
ṣārə‘â ûḇên ’ešətā’ōl: f

------------------------------------------------------------------------

[Next: Judges (Shoftim) Chapter 14](jdg014.md)
