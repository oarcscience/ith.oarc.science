[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa001)  [KJV](../kjv/psa001)  [Sep](../sep/psa001) 
[Vul](../vul/psa001)   
  
[Psalms (Tehilim) Index](psa)  
  [Previous](mal003)  [Next](psa002) 

------------------------------------------------------------------------

### Tanach (Hebrew): Psalms (Tehilim) Chapter 1

‎<span id="001">1</span> ‏אַ֥שְֽׁרֵי־הָאִ֗ישׁ<sup>3</sup> אֲשֶׁ֤ר׀ לֹ֥א
הָלַךְ֮ בַּעֲצַ֪ת רְשָׁ֫עִ֥ים וּבְדֶ֣רֶךְ חַ֭טָּאִים לֹ֥א עָמָ֑ד
וּבְמוֹשַׁ֥ב לֵ֝צִ֗ים לֹ֣א יָשָֽׁב׃

‎<span id="002">2</span> ‏כִּ֤י אִ֥ם<sup>3</sup> בְּתוֹרַ֥ת יְהוָ֗ה
חֶ֫פְצ֥וֹ וּֽבְתוֹרָת֥וֹ יֶהְגֶּ֗ה יוֹמָ֥ם וָלָֽיְלָה׃

‎<span id="003">3</span> ‏וְֽהָיָ֗ה כְּעֵץ֮ שָׁת֪וּל עַֽל־פַּלְגֵ֫י
מָ֥יִם אֲשֶׁ֤ר פִּרְי֨וֹ׀ יִתֵּ֬ן בְּעִתּ֗וֹ וְעָלֵ֥הוּ לֹֽא־יִבּ֑וֹל
וְכֹ֖ל אֲשֶׁר־יַעֲשֶׂ֣ה יַצְלִֽיחַ׃

‎<span id="004">4</span> ‏לֹא־כֵ֥ן הָרְשָׁעִ֑ים כִּ֥י אִם־כַּ֝מֹּ֗ץ
אֲ‍ֽשֶׁר־תִּדְּפֶ֥נּוּ רֽוּחַ׃

‎<span id="005">5</span> ‏עַל־כֵּ֤ן׀ לֹא־יָקֻ֣מוּ רְ֭שָׁעִים
בַּמִּשְׁפָּ֑ט וְ֝חַטָּאִ֗ים בַּעֲדַ֥ת צַדִּיקִֽים׃

‎<span id="006">6</span> ‏כִּֽי־יוֹדֵ֣עַ יְ֭הוָה דֶּ֣רֶךְ צַדִּיקִ֑ים
וְדֶ֖רֶךְ רְשָׁעִ֣ים תֹּאבֵֽד׃

1 ’ašərê-hā’îš<sup>3</sup> ’ăšer\| lō’ hālaḵə b<sup>a</sup>‘ăṣaṯ rəšā‘îm
ûḇəḏereḵə ḥaṭṭā’îm lō’ ‘āmāḏ ûḇəmwōšaḇ lēṣîm lō’ yāšāḇ:

2 kî ’im<sup>3</sup> bəṯwōraṯ yəhwâ ḥefəṣwō ûḇəṯwōrāṯwō yehəgeh ywōmām
wālāyəlâ:

3 wəhāyâ kə‘ēṣ šāṯûl ‘al-paləḡê māyim ’ăšer pirəywō\| yitēn bə‘itwō
wə‘ālēhû lō’-yibwōl wəḵōl ’ăšer-y<sup>a</sup>‘ăśeh yaṣəlîḥa:

4 lō’-ḵēn hārəšā‘îm kî ’im-kammōṣ ’ă‍šer-tidəfennû rûḥa:

5 ‘al-kēn\| lō’-yāqumû rəšā‘îm bammišəpāṭ wəḥaṭṭā’îm b<sup>a</sup>‘ăḏaṯ
ṣadîqîm:

6 kî-ywōḏē‘a yəhwâ dereḵə ṣadîqîm wəḏereḵə rəšā‘îm tō’ḇēḏ:

------------------------------------------------------------------------

[Next: Psalms (Tehilim) Chapter 2](psa002)
