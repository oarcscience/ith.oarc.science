<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 77</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa077.htm">Polyglot</A>&nbsp;
<A HREF="../kjv/psa077.htm">KJV</A>&nbsp;
<A HREF="../sep/psa077.htm">Sep</A>&nbsp;
<A HREF="../vul/psa077.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa076.htm">Previous</A>&nbsp;
<A HREF="psa078.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 77</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ עַֽל־<font color="brown">ידיתון</font> <font color="blue">יְדוּת֗וּן</font> לְאָסָ֥ף מִזְמֽוֹר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;קוֹלִ֣י אֶל־אֱלֹהִ֣ים וְאֶצְעָ֑קָה קוֹלִ֥י אֶל־אֱ֝לֹהִ֗ים וְהַאֲזִ֥ין אֵלָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּי֥וֹם צָרָתִי֮ אֲדֹנָ֪י דָּ֫רָ֥שְׁתִּי יָדִ֤י׀ לַ֣יְלָה נִ֭גְּרָה וְלֹ֣א תָפ֑וּג מֵאֲנָ֖ה הִנָּחֵ֣ם נַפְשִֽׁי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֶזְכְּרָ֣ה אֱלֹהִ֣ים וְאֶֽהֱמָיָ֑ה אָשִׂ֓יחָה׀ וְתִתְעַטֵּ֖ף רוּחִ֣י סֶֽלָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָ֭חַזְתָּ שְׁמֻר֣וֹת עֵינָ֑י נִ֝פְעַ֗מְתִּי וְלֹ֣א אֲדַבֵּֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;חִשַּׁ֣בְתִּי יָמִ֣ים מִקֶּ֑דֶם שְׁ֝נ֗וֹת עוֹלָמִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;אֶֽזְכְּרָ֥ה נְגִינָתִ֗י בַּ֫לָּ֥יְלָה עִם־לְבָבִ֥י אָשִׂ֑יחָה וַיְחַפֵּ֥שׂ רוּחִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הַֽ֭לְעוֹלָמִים יִזְנַ֥ח׀ אֲדֹנָ֑י וְלֹֽא־יֹסִ֖יף לִרְצ֣וֹת עֽוֹד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;הֶאָפֵ֣ס לָנֶ֣צַח חַסְדּ֑וֹ גָּ֥מַר אֹ֝֗מֶר לְדֹ֣ר וָדֹֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הֲשָׁכַ֣ח חַנּ֣וֹת אֵ֑ל אִם־קָפַ֥ץ בְּ֝אַ֗ף רַחֲמָ֥יו סֶֽלָה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָ֭אֹמַר חַלּ֣וֹתִי הִ֑יא שְׁ֝נ֗וֹת יְמִ֣ין עֶלְיֽוֹן׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;<font color="brown">אזכיר</font> <font color="blue">אֶזְכּ֥וֹר</font> מַֽעַלְלֵי־יָ֑הּ כִּֽי־אֶזְכְּרָ֖ה מִקֶּ֣דֶם פִּלְאֶֽךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָגִ֥יתִי בְכָל־פָּעֳלֶ֑ךָ וּֽבַעֲלִ֖ילוֹתֶ֣יךָ אָשִֽׂיחָה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֱ֭לֹהִים בַּקֹּ֣דֶשׁ דַּרְכֶּ֑ךָ מִי־אֵ֥ל גָּ֝ד֗וֹל כֵּֽאלֹהִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַתָּ֣ה הָ֭אֵל עֹ֣שֵׂה פֶ֑לֶא הוֹדַ֖עְתָּ בָעַמִּ֣ים עֻזֶּֽךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;גָּאַ֣לְתָּ בִּזְר֣וֹעַ עַמֶּ֑ךָ בְּנֵי־יַעֲקֹ֖ב וְיוֹסֵ֣ף סֶֽלָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;רָ֘א֤וּךָ מַּ֨יִם׀ אֱ‍ֽלֹהִ֗ים רָא֣וּךָ מַּ֣יִם יָחִ֑ילוּ אַ֝֗ף יִרְגְּז֥וּ תְהֹמֽוֹת׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;זֹ֤רְמוּ מַ֨יִם׀ עָב֗וֹת ק֖וֹל נָתְנ֣וּ שְׁחָקִ֑ים אַף־חֲ֝צָצֶ֗יךָ יִתְהַלָּֽכוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;ק֤וֹל רַעַמְךָ֨׀<font color="red"><sup>3</font></sup> בַּגַּלְגַּ֗ל הֵאִ֣ירוּ בְרָקִ֣ים תֵּבֵ֑ל רָגְזָ֖ה וַתִּרְעַ֣שׁ הָאָֽרֶץ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בַּיָּ֤ם דַּרְכֶּ֗ךָ <font color="brown">ושביליך</font> <font color="blue">וּֽ֭שְׁבִֽילְךָ</font> בְּמַ֣יִם רַבִּ֑ים וְ֝עִקְּבוֹתֶ֗יךָ לֹ֣א נֹדָֽעוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;נָחִ֣יתָ כַצֹּ֣אן עַמֶּ֑ךָ בְּֽיַד־מֹשֶׁ֥ה וְאַהֲרֹֽן׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a &#8216;al-<font color="brown">y&#601;&#x1E0F;&icirc;&#x1E6F;&ucirc;n</font> <font color="blue">y&#601;&#x1E0F;&ucirc;&#x1E6F;&ucirc;n</font> l&#601;&#8217;&#257;s&#257;f miz&#601;mw&#333;r: </P>
<P>2&nbsp;qw&#333;l&icirc; &#8217;el-&#8217;&#277;l&#333;h&icirc;m w&#601;&#8217;e&#x1E63;&#601;&#8216;&#257;q&acirc; qw&#333;l&icirc; &#8217;el-&#8217;&#277;l&#333;h&icirc;m w&#601;ha&#8217;&#259;z&icirc;n &#8217;&#275;l&#257;y: </P>
<P>3&nbsp;b&#601;yw&#333;m &#x1E63;&#257;r&#257;&#x1E6F;&icirc; &#8217;&#259;&#x1E0F;&#333;n&#257;y d&#257;r&#257;&#353;&#601;t&icirc; y&#257;&#x1E0F;&icirc;| lay&#601;l&acirc; nig&#601;r&acirc; w&#601;l&#333;&#8217; &#x1E6F;&#257;f&ucirc;&#x1E21; m&#275;&#8217;&#259;n&acirc; hinn&#257;&#x1E25;&#275;m naf&#601;&#353;&icirc;: </P>
<P>4&nbsp;&#8217;ez&#601;k&#601;r&acirc; &#8217;&#277;l&#333;h&icirc;m w&#601;&#8217;eh&#277;m&#257;y&acirc; &#8217;&#257;&#347;&icirc;&#x1E25;&acirc;| w&#601;&#x1E6F;i&#x1E6F;&#601;&#8216;a&#x1E6D;&#x1E6D;&#275;f r&ucirc;&#x1E25;&icirc; sel&acirc;: </P>
<P>5&nbsp;&#8217;&#257;&#x1E25;az&#601;t&#257; &#353;&#601;murw&#333;&#x1E6F; &#8216;&ecirc;n&#257;y nif&#601;&#8216;am&#601;t&icirc; w&#601;l&#333;&#8217; &#8217;&#259;&#x1E0F;ab&#275;r: </P>
<P>6&nbsp;&#x1E25;i&#353;&#353;a&#x1E07;&#601;t&icirc; y&#257;m&icirc;m miqqe&#x1E0F;em &#353;&#601;nw&#333;&#x1E6F; &#8216;w&#333;l&#257;m&icirc;m: </P>
<P>7&nbsp;&#8217;ez&#601;k&#601;r&acirc; n&#601;&#x1E21;&icirc;n&#257;&#x1E6F;&icirc; ball&#257;y&#601;l&acirc; &#8216;im-l&#601;&#x1E07;&#257;&#x1E07;&icirc; &#8217;&#257;&#347;&icirc;&#x1E25;&acirc; way&#601;&#x1E25;ap&#275;&#347; r&ucirc;&#x1E25;&icirc;: </P>
<P>8&nbsp;hal&#601;&#8216;w&#333;l&#257;m&icirc;m yiz&#601;n<sup>a</sup>&#x1E25;| &#8217;&#259;&#x1E0F;&#333;n&#257;y w&#601;l&#333;&#8217;-y&#333;s&icirc;f lir&#601;&#x1E63;w&#333;&#x1E6F; &#8216;w&#333;&#x1E0F;: </P>
<P>9&nbsp;he&#8217;&#257;f&#275;s l&#257;ne&#x1E63;<sup>a</sup>&#x1E25; &#x1E25;as&#601;dw&#333; g&#257;mar &#8217;&#333;mer l&#601;&#x1E0F;&#333;r w&#257;&#x1E0F;&#333;r: </P>
<P>10&nbsp;h&#259;&#353;&#257;&#x1E35;<sup>a</sup>&#x1E25; &#x1E25;annw&#333;&#x1E6F; &#8217;&#275;l &#8217;im-q&#257;fa&#x1E63; b&#601;&#8217;af r<sup>a</sup>&#x1E25;&#259;m&#257;yw sel&acirc;: </P>
<P>11&nbsp;w&#257;&#8217;&#333;mar &#x1E25;allw&#333;&#x1E6F;&icirc; h&icirc;&#8217; &#353;&#601;nw&#333;&#x1E6F; y&#601;m&icirc;n &#8216;el&#601;yw&#333;n: </P>
<P>12&nbsp;<font color="brown">&#8217;az&#601;k&icirc;r</font> <font color="blue">&#8217;ez&#601;kw&#333;r</font> m<sup>a</sup>&#8216;al&#601;l&ecirc;-y&#257;h k&icirc;-&#8217;ez&#601;k&#601;r&acirc; miqqe&#x1E0F;em pil&#601;&#8217;e&#x1E35;&#257;: </P>
<P>13&nbsp;w&#601;h&#257;&#x1E21;&icirc;&#x1E6F;&icirc; &#x1E07;&#601;&#x1E35;&#257;l-p&#257;&#8216;&#335;le&#x1E35;&#257; &ucirc;&#x1E07;<sup>a</sup>&#8216;&#259;l&icirc;lw&#333;&#x1E6F;ey&#x1E35;&#257; &#8217;&#257;&#347;&icirc;&#x1E25;&acirc;: </P>
<P>14&nbsp;&#8217;&#277;l&#333;h&icirc;m baqq&#333;&#x1E0F;e&#353; dar&#601;ke&#x1E35;&#257; m&icirc;-&#8217;&#275;l g&#257;&#x1E0F;w&#333;l k&#275;&#8217;l&#333;h&icirc;m: </P>
<P>15&nbsp;&#8217;at&acirc; h&#257;&#8217;&#275;l &#8216;&#333;&#347;&#275;h fele&#8217; hw&#333;&#x1E0F;<sup>a</sup>&#8216;&#601;t&#257; &#x1E07;&#257;&#8216;amm&icirc;m &#8216;uzze&#x1E35;&#257;: </P>
<P>16&nbsp;g&#257;&#8217;al&#601;t&#257; biz&#601;rw&#333;&#8216;a &#8216;amme&#x1E35;&#257; b&#601;n&ecirc;-y<sup>a</sup>&#8216;&#259;q&#333;&#x1E07; w&#601;yw&#333;s&#275;f sel&acirc;: </P>
<P>17&nbsp;r&#257;&#8217;&ucirc;&#x1E35;&#257; mmayim| &#8217;&#277;&#x200D;l&#333;h&icirc;m r&#257;&#8217;&ucirc;&#x1E35;&#257; mmayim y&#257;&#x1E25;&icirc;l&ucirc; &#8217;af yir&#601;g&#601;z&ucirc; &#x1E6F;&#601;h&#333;mw&#333;&#x1E6F;: </P>
<P>18&nbsp;z&#333;r&#601;m&ucirc; mayim| &#8216;&#257;&#x1E07;w&#333;&#x1E6F; qw&#333;l n&#257;&#x1E6F;&#601;n&ucirc; &#353;&#601;&#x1E25;&#257;q&icirc;m &#8217;af-&#x1E25;&#259;&#x1E63;&#257;&#x1E63;ey&#x1E35;&#257; yi&#x1E6F;&#601;hall&#257;&#x1E35;&ucirc;: </P>
<P>19&nbsp;qw&#333;l r<sup>a</sup>&#8216;am&#601;&#x1E35;&#257;|<font color="red"><sup>3</font></sup> bagal&#601;gal h&#275;&#8217;&icirc;r&ucirc; &#x1E07;&#601;r&#257;q&icirc;m t&#275;&#x1E07;&#275;l r&#257;&#x1E21;&#601;z&acirc; watir&#601;&#8216;a&#353; h&#257;&#8217;&#257;re&#x1E63;: </P>
<P>20&nbsp;bayy&#257;m dar&#601;ke&#x1E35;&#257; <font color="brown">&ucirc;&#353;&#601;&#x1E07;&icirc;ley&#x1E35;&#257;</font> <font color="blue">&ucirc;&#353;&#601;&#x1E07;&icirc;l&#601;&#x1E35;&#257;</font> b&#601;mayim rab&icirc;m w&#601;&#8216;iqq&#601;&#x1E07;w&#333;&#x1E6F;ey&#x1E35;&#257; l&#333;&#8217; n&#333;&#x1E0F;&#257;&#8216;&ucirc;: </P>
<P>21&nbsp;n&#257;&#x1E25;&icirc;&#x1E6F;&#257; &#x1E35;a&#x1E63;&#x1E63;&#333;&#8217;n &#8216;amme&#x1E35;&#257; b&#601;ya&#x1E0F;-m&#333;&#353;eh w&#601;&#8217;ah&#259;r&#333;n: </P>
</TD>
</TABLE>
<P><HR>
<CENTER>
<A HREF="psa078.htm">Next: Psalms (Tehilim) Chapter 78</A></CENTER>
</BODY>
</HTML>
