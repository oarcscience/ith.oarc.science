[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa070)  [KJV](../kjv/psa070)  [Sep](../sep/psa070) 
[Vul](../vul/psa070)   
  
[Psalms (Tehilim) Index](psa)  
  [Previous](psa069)  [Next](psa071) 

------------------------------------------------------------------------

### Tanach (Hebrew): Psalms (Tehilim) Chapter 70

‎<span id="001">1</span> ‏לַ֝מְנַצֵּ֗חַ לְדָוִ֥ד לְהַזְכִּֽיר׃

‎<span id="002">2</span> ‏אֱלֹהִ֥ים לְהַצִּילֵ֑נִי יְ֝הוָ֗ה לְעֶזְרָ֥תִי
חֽוּשָֽׁה׃

‎<span id="003">3</span> ‏יֵבֹ֣שׁוּ וְיַחְפְּרוּ֮ מְבַקְשֵׁ֪י נַ֫פְשִׁ֥י
יִסֹּ֣גוּ אָ֭חוֹר וְיִכָּלְמ֑וּ חֲ֝פֵצֵ֗י רָעָתִֽי׃

‎<span id="004">4</span> ‏יָ֭שׁוּבוּ עַל־עֵ֣קֶב בָּשְׁתָּ֑ם הָ֝אֹמְרִ֗ים
הֶ֘אָ֥ח׀ הֶאָֽח׃

‎<span id="005">5</span> ‏יָ֘שִׂ֤ישׂוּ וְיִשְׂמְח֨וּ׀ בְּךָ֗
כָּֽל־מְבַ֫קְשֶׁ֥יךָ וְיֹאמְר֣וּ תָ֭מִיד יִגְדַּ֣ל אֱלֹהִ֑ים אֹ֝הֲבֵ֗י
יְשׁוּעָתֶֽךָ׃

‎<span id="006">6</span> ‏וַאֲנִ֤י׀ עָנִ֣י וְאֶבְיוֹן֮ אֱלֹהִ֪ים
חֽוּשָׁ֫ה־לִּ֥י עֶזְרִ֣י וּמְפַלְטִ֣י אַ֑תָּה יְ֝הוָ֗ה אַל־תְּאַחַֽר׃

1 lamənaṣṣēḥa ləḏāwiḏ ləhazəkîr:

2 ’ĕlōhîm ləhaṣṣîlēnî yəhwâ lə‘ezərāṯî ḥûšâ:

3 yēḇōšû wəy<sup>a</sup>ḥəpərû məḇaqəšê nafəšî yissōḡû ’āḥwōr wəyikāləmû
ḥăfēṣê rā‘āṯî:

4 yāšûḇû ‘al-‘ēqeḇ bāšətām hā’ōmərîm he’āḥ\| he’āḥ:

5 yāśîśû wəyiśəməḥû\| bəḵā kāl-məḇaqəšeyḵā wəyō’mərû ṯāmîḏ yiḡədal
’ĕlōhîm ’ōhăḇê yəšû‘āṯeḵā:

6 wa’ănî\| ‘ānî wə’eḇəywōn ’ĕlōhîm ḥûšâ-llî ‘ezərî ûməfaləṭî ’atâ yəhwâ
’al-tə’<sup>a</sup>ḥar:

------------------------------------------------------------------------

[Next: Psalms (Tehilim) Chapter 71](psa071)
