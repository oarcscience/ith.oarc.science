[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen033)  [KJV](../kjv/gen033)  [Sep](../sep/gen033.md) 
[Vul](../vul/gen033.md)   
  
[Genesis (Bereshit) Index](gen.md)  
  [Previous](gen032)  [Next](gen034.md) 

------------------------------------------------------------------------

### Tanach (Hebrew): Genesis (Bereshit) Chapter 33

‎<span id="001">1</span> ‏וַיִּשָּׂ֨א יַעֲקֹ֜ב עֵינָ֗יו וַיַּרְא֙
וְהִנֵּ֣ה עֵשָׂ֣ו בָּ֔א וְעִמּ֕וֹ אַרְבַּ֥ע מֵא֖וֹת אִ֑ישׁ וַיַּ֣חַץ
אֶת־הַיְלָדִ֗ים עַל־לֵאָה֙ וְעַל־רָחֵ֔ל וְעַ֖ל שְׁתֵּ֥י הַשְּׁפָחֽוֹת׃

‎<span id="002">2</span> ‏וַיָּ֧שֶׂם אֶת־הַשְּׁפָח֛וֹת וְאֶת־יַלְדֵיהֶ֖ן
רִֽאשֹׁנָ֑ה וְאֶת־לֵאָ֤ה וִֽילָדֶ֙יהָ֙ אַחֲרֹנִ֔ים וְאֶת־רָחֵ֥ל
וְאֶת־יוֹסֵ֖ף אַחֲרֹנִֽים׃

‎<span id="003">3</span> ‏וְה֖וּא עָבַ֣ר לִפְנֵיהֶ֑ם וַיִּשְׁתַּ֤חוּ
אַ֙רְצָה֙ שֶׁ֣בַע פְּעָמִ֔ים עַד־גִּשְׁתּ֖וֹ עַד־אָחִֽיו׃

‎<span id="004">4</span> ‏וַיָּ֨רָץ עֵשָׂ֤ו לִקְרָאתוֹ֙ וַֽיְחַבְּקֵ֔הוּ
וַיִּפֹּ֥ל עַל־צַוָּארָ֖ו<sup>q</sup> וַׅיִּׅשָּׁׅקֵ֑ׅהׅוּׅ<sup>4</sup>
וַיִּבְכּֽוּ׃

‎<span id="005">5</span> ‏וַיִּשָּׂ֣א אֶת־עֵינָ֗יו וַיַּ֤רְא
אֶת־הַנָּשִׁים֙ וְאֶת־הַיְלָדִ֔ים וַיֹּ֖אמֶר מִי־אֵ֣לֶּה לָּ֑ךְ
וַיֹּאמַ֕ר הַיְלָדִ֕ים אֲשֶׁר־חָנַ֥ן אֱלֹהִ֖ים אֶת־עַבְדֶּֽךָ׃

‎<span id="006">6</span> ‏וַתִּגַּ֧שְׁןָ הַשְּׁפָח֛וֹת הֵ֥נָּה
וְיַלְדֵיהֶ֖ן וַתִּֽשְׁתַּחֲוֶֽיןָ׃

‎<span id="007">7</span> ‏וַתִּגַּ֧שׁ גַּם־לֵאָ֛ה וִילָדֶ֖יהָ
וַיִּֽשְׁתַּחֲו֑וּ וְאַחַ֗ר נִגַּ֥שׁ יוֹסֵ֛ף וְרָחֵ֖ל
וַיִּֽשְׁתַּחֲוֽוּ׃

‎<span id="008">8</span> ‏וַיֹּ֕אמֶר מִ֥י לְךָ֛ כָּל־הַמַּחֲנֶ֥ה הַזֶּ֖ה
אֲשֶׁ֣ר פָּגָ֑שְׁתִּי וַיֹּ֕אמֶר לִמְצֹא־חֵ֖ן בְּעֵינֵ֥י אֲדֹנִֽי׃

‎<span id="009">9</span> ‏וַיֹּ֥אמֶר עֵשָׂ֖ו יֶשׁ־לִ֣י רָ֑ב אָחִ֕י
יְהִ֥י לְךָ֖ אֲשֶׁר־לָֽךְ׃

‎<span id="010">10</span> ‏וַיֹּ֣אמֶר יַעֲקֹ֗ב אַל־נָא֙ אִם־נָ֨א
מָצָ֤אתִי חֵן֙ בְּעֵינֶ֔יךָ וְלָקַחְתָּ֥ מִנְחָתִ֖י מִיָּדִ֑י כִּ֣י
עַל־כֵּ֞ן רָאִ֣יתִי פָנֶ֗יךָ כִּרְאֹ֛ת פְּנֵ֥י אֱלֹהִ֖ים וַתִּרְצֵֽנִי׃

‎<span id="011">11</span> ‏קַח־נָ֤א אֶת־בִּרְכָתִי֙ אֲשֶׁ֣ר הֻבָ֣את
לָ֔ךְ כִּֽי־חַנַּ֥נִי אֱלֹהִ֖ים וְכִ֣י יֶשׁ־לִי־כֹ֑ל וַיִּפְצַר־בּ֖וֹ
וַיִּקָּֽח׃

‎<span id="012">12</span> ‏וַיֹּ֖אמֶר נִסְעָ֣ה וְנֵלֵ֑כָה וְאֵלְכָ֖ה
לְנֶגְדֶּֽךָ׃

‎<span id="013">13</span> ‏וַיֹּ֣אמֶר אֵלָ֗יו אֲדֹנִ֤י יֹדֵ֙עַ֙
כִּֽי־הַיְלָדִ֣ים רַכִּ֔ים וְהַצֹּ֥אן וְהַבָּקָ֖ר עָל֣וֹת עָלָ֑י
וּדְפָקוּם֙ י֣וֹם אֶחָ֔ד וָמֵ֖תוּ כָּל־הַצֹּֽאן׃

‎<span id="014">14</span> ‏יַעֲבָר־נָ֥א אֲדֹנִ֖י לִפְנֵ֣י עַבְדּ֑וֹ
וַאֲנִ֞י אֶֽתְנָהֲלָ֣ה<sup>3</sup> לְאִטִּ֗י לְרֶ֨גֶל הַמְּלָאכָ֤ה
אֲשֶׁר־לְפָנַי֙ וּלְרֶ֣גֶל הַיְלָדִ֔ים עַ֛ד אֲשֶׁר־אָבֹ֥א אֶל־אֲדֹנִ֖י
שֵׂעִֽירָה׃

‎<span id="015">15</span> ‏וַיֹּ֣אמֶר עֵשָׂ֔ו אַצִּֽיגָה־נָּ֣א עִמְּךָ֔
מִן־הָעָ֖ם אֲשֶׁ֣ר אִתִּ֑י וַיֹּ֙אמֶר֙ לָ֣מָּה זֶּ֔ה אֶמְצָא־חֵ֖ן
בְּעֵינֵ֥י אֲדֹנִֽי׃

‎<span id="016">16</span> ‏וַיָּשָׁב֩ בַּיּ֨וֹם הַה֥וּא עֵשָׂ֛ו
לְדַרְכּ֖וֹ שֵׂעִֽירָה׃

‎<span id="017">17</span> ‏וְיַעֲקֹב֙ נָסַ֣ע סֻכֹּ֔תָה וַיִּ֥בֶן ל֖וֹ
בָּ֑יִת וּלְמִקְנֵ֙הוּ֙ עָשָׂ֣ה סֻכֹּ֔ת עַל־כֵּ֛ן קָרָ֥א שֵׁם־הַמָּק֖וֹם
סֻכּֽוֹת׃ ס

‎<span id="018">18</span> ‏וַיָּבֹא֩ יַעֲקֹ֨ב שָׁלֵ֜ם עִ֣יר שְׁכֶ֗ם
אֲשֶׁר֙ בְּאֶ֣רֶץ כְּנַ֔עַן בְּבֹא֖וֹ מִפַּדַּ֣ן אֲרָ֑ם וַיִּ֖חַן
אֶת־פְּנֵ֥י הָעִֽיר׃

‎<span id="019">19</span> ‏וַיִּ֜קֶן אֶת־חֶלְקַ֣ת הַשָּׂדֶ֗ה אֲשֶׁ֤ר
נָֽטָה־שָׁם֙ אָהֳל֔וֹ מִיַּ֥ד בְּנֵֽי־חֲמ֖וֹר אֲבִ֣י שְׁכֶ֑ם בְּמֵאָ֖ה
קְשִׂיטָֽה׃

‎<span id="020">20</span> ‏וַיַּצֶּב־שָׁ֖ם מִזְבֵּ֑חַ וַיִּ֨קְרָא־ל֔וֹ
אֵ֖ל אֱלֹהֵ֥י יִשְׂרָאֵֽל׃ ס

1 wayyiśśā’ y<sup>a</sup>‘ăqōḇ ‘ênāyw wayyarə’ wəhinnēh ‘ēśāw bā’
wə‘immwō ’arəb<sup>a</sup>‘ mē’wōṯ ’îš wayy<sup>a</sup>ḥaṣ ’eṯ-hayəlāḏîm
‘al-lē’â wə‘al-rāḥēl wə‘al šətê haššəfāḥwōṯ:

2 wayyāśem ’eṯ-haššəfāḥwōṯ wə’eṯ-yaləḏêhen ri’šōnâ wə’eṯ-lē’â wîlāḏeyhā
’<sup>a</sup>ḥărōnîm wə’eṯ-rāḥēl wə’eṯ-ywōsēf ’<sup>a</sup>ḥărōnîm:

3 wəhû’ ‘āḇar lifənêhem wayyišət<sup>a</sup>ḥû ’arəṣâ šeḇ<sup>a</sup>‘
pə‘āmîm ‘aḏ-gišətwō ‘aḏ-’āḥîw:

4 wayyārāṣ ‘ēśāw liqərā’ṯwō wayəḥabəqēhû wayyipōl
‘al-ṣaûā’rāw<sup>q</sup> waׅyyiׅššāׅqēׅhׅûׅ<sup>4</sup> wayyiḇəkû:

5 wayyiśśā’ ’eṯ-‘ênāyw wayyarə’ ’eṯ-hannāšîm wə’eṯ-hayəlāḏîm wayyō’mer
mî-’ēlleh llāḵə wayyō’mar hayəlāḏîm ’ăšer-ḥānan ’ĕlōhîm ’eṯ-‘aḇədeḵā:

6 watigašənā haššəfāḥwōṯ hēnnâ wəyaləḏêhen watišət<sup>a</sup>ḥăweynā:

7 watigaš gam-lē’â wîlāḏeyhā wayyišət<sup>a</sup>ḥăwû wə’<sup>a</sup>ḥar
nigaš ywōsēf wərāḥēl wayyišət<sup>a</sup>ḥăwû:

8 wayyō’mer mî ləḵā kāl-hamm<sup>a</sup>ḥăneh hazzeh ’ăšer pāḡāšətî
wayyō’mer liməṣō’-ḥēn bə‘ênê ’ăḏōnî:

9 wayyō’mer ‘ēśāw yeš-lî rāḇ ’āḥî yəhî ləḵā ’ăšer-lāḵə:

10 wayyō’mer y<sup>a</sup>‘ăqōḇ ’al-nā’ ’im-nā’ māṣā’ṯî ḥēn bə‘êneyḵā
wəlāq<sup>a</sup>ḥətā minəḥāṯî mîyāḏî kî ‘al-kēn rā’îṯî fāneyḵā kirə’ōṯ
pənê ’ĕlōhîm watirəṣēnî:

11 q<sup>a</sup>ḥ-nā’ ’eṯ-birəḵāṯî ’ăšer huḇā’ṯ lāḵə kî-ḥannanî ’ĕlōhîm
wəḵî yeš-lî-ḵōl wayyifəṣar-bwō wayyiqqāḥ:

12 wayyō’mer nisə‘â wənēlēḵâ wə’ēləḵâ ləneḡədeḵā:

13 wayyō’mer ’ēlāyw ’ăḏōnî yōḏē‘a kî-hayəlāḏîm rakîm wəhaṣṣō’n wəhabāqār
‘ālwōṯ ‘ālāy ûḏəfāqûm ywōm ’eḥāḏ wāmēṯû kāl-haṣṣō’n:

14 y<sup>a</sup>‘ăḇār-nā’ ’ăḏōnî lifənê ‘aḇədwō wa’ănî
’eṯənâălâ<sup>3</sup> lə’iṭṭî ləreḡel hamməlā’ḵâ ’ăšer-ləfānay ûləreḡel
hayəlāḏîm ‘aḏ ’ăšer-’āḇō’ ’el-’ăḏōnî śē‘îrâ:

15 wayyō’mer ‘ēśāw ’aṣṣîḡâ-nnā’ ‘imməḵā min-hā‘ām ’ăšer ’itî wayyō’mer
lāmmâ zzeh ’eməṣā’-ḥēn bə‘ênê ’ăḏōnî:

16 wayyāšāḇ bayywōm hahû’ ‘ēśāw ləḏarəkwō śē‘îrâ:

17 wəy<sup>a</sup>‘ăqōḇ nās<sup>a</sup>‘ sukōṯâ wayyiḇen lwō bāyiṯ
ûləmiqənēhû ‘āśâ sukōṯ ‘al-kēn qārā’ šēm-hammāqwōm sukwōṯ: s

18 wayyāḇō’ y<sup>a</sup>‘ăqōḇ šālēm ‘îr šəḵem ’ăšer bə’ereṣ
kən<sup>a</sup>‘an bəḇō’wō mipadan ’ărām wayyiḥan ’eṯ-pənê hā‘îr:

19 wayyiqen ’eṯ-ḥeləqaṯ haśśāḏeh ’ăšer nāṭâ-šām ’âŏlwō mîyaḏ bənê-ḥămwōr
’ăḇî šəḵem bəmē’â qəśîṭâ:

20 wayyaṣṣeḇ-šām mizəbēḥa wayyiqərā’-lwō ’ēl ’ĕlōhê yiśərā’ēl: s

------------------------------------------------------------------------

[Next: Genesis (Bereshit) Chapter 34](gen034.md)
