[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1020)  [KJV](../kjv/ch1020)  [Sep](../sep/ch1020.md) 
[Vul](../vul/ch1020.md)   
  
[1 Chronicles (1 Divrey Yamim) Index](ch1.md)  
  [Previous](ch1019)  [Next](ch1021.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 20

‎<span id="001">1</span> ‏וַיְהִ֡י לְעֵת֩ תְּשׁוּבַ֨ת הַשָּׁנָ֜ה לְעֵ֣ת׀
צֵ֣את הַמְּלָכִ֗ים וַיִּנְהַ֣ג יוֹאָב֩ אֶת־חֵ֨יל הַצָּבָ֜א וַיַּשְׁחֵ֣ת׀
אֶת־אֶ֣רֶץ בְּנֵֽי־עַמּ֗וֹן וַיָּבֹא֙ וַיָּ֣צַר אֶת־רַבָּ֔ה וְדָוִ֖יד
יֹשֵׁ֣ב בִּירֽוּשָׁלִָ֑ם וַיַּ֥ךְ יוֹאָ֛ב אֶת־רַבָּ֖ה וַיֶּֽהֶרְסֶֽהָ׃

‎<span id="002">2</span> ‏וַיִּקַּ֣ח דָּוִ֣יד אֶת־עֲטֶֽרֶת־מַלְכָּם֩
מֵעַ֨ל רֹאשׁ֜וֹ וַֽיִּמְצָאָ֣הּ׀ מִשְׁקַ֣ל כִּכַּר־זָהָ֗ב וּבָהּ֙ אֶ֣בֶן
יְקָרָ֔ה וַתְּהִ֖י עַל־רֹ֣אשׁ דָּוִ֑יד וּשְׁלַ֥ל הָעִ֛יר הוֹצִ֖יא
הַרְבֵּ֥ה מְאֹֽד׃

‎<span id="003">3</span> ‏וְאֶת־הָעָ֨ם אֲשֶׁר־בָּ֜הּ הוֹצִ֗יא וַיָּ֨שַׂר
בַּמְּגֵרָ֜ה וּבַחֲרִיצֵ֤י הַבַּרְזֶל֙ וּבַמְּגֵר֔וֹת וְכֵן֙ יַעֲשֶׂ֣ה
דָוִ֔יד לְכֹ֖ל עָרֵ֣י בְנֵי־עַמּ֑וֹן וַיָּ֧שָׁב דָּוִ֛יד וְכָל־הָעָ֖ם
יְרוּשָׁלִָֽם׃ פ

‎<span id="004">4</span> ‏וַיְהִי֙ אַחֲרֵיכֵ֔ן וַתַּעֲמֹ֧ד מִלְחָמָ֛ה
בְּגֶ֖זֶר עִם־פְּלִשְׁתִּ֑ים אָ֣ז הִכָּ֞ה סִבְּכַ֣י הַחֻֽשָׁתִ֗י
אֶת־סִפַּ֛י מִילִדֵ֥י הָרְפָאִ֖ים וַיִּכָּנֵֽעוּ׃

‎<span id="005">5</span> ‏וַתְּהִי־ע֥וֹד מִלְחָמָ֖ה אֶת־פְּלִשְׁתִּ֑ים
וַיַּ֞ךְ אֶלְחָנָ֣ן בֶּן־יעור יָעִ֗יר אֶת־לַחְמִי֙ אֲחִי֙ גָּלְיָ֣ת
הַגִּתִּ֔י וְעֵ֣ץ חֲנִית֔וֹ כִּמְנ֖וֹר אֹרְגִֽים׃

‎<span id="006">6</span> ‏וַתְּהִי־ע֥וֹד מִלְחָמָ֖ה בְּגַ֑ת וַיְהִ֣י׀
אִ֣ישׁ מִדָּ֗ה וְאֶצְבְּעֹתָ֤יו שֵׁשׁ־וָשֵׁשׁ֙ עֶשְׂרִ֣ים וְאַרְבַּ֔ע
וְגַם־ה֖וּא נוֹלַ֥ד לְהָרָפָֽא׃

‎<span id="007">7</span> ‏וַיְחָרֵ֖ף אֶת־יִשְׂרָאֵ֑ל וַיַּכֵּ֙הוּ֙
יְה֣וֹנָתָ֔ן בֶּן־שִׁמְעָ֖א אֲחִ֥י דָוִֽיד׃

‎<span id="008">8</span> ‏אֵ֛ל נוּלְּד֥וּ לְהָרָפָ֖א בְּגַ֑ת
וַיִּפְּל֥וּ בְיַד־דָּוִ֖יד וּבְיַד־עֲבָדָֽיו׃ פ

1 wayəhî lə‘ēṯ təšûḇaṯ haššānâ lə‘ēṯ\| ṣē’ṯ hamməlāḵîm wayyinəhaḡ ywō’āḇ
’eṯ-ḥêl haṣṣāḇā’ wayyašəḥēṯ\| ’eṯ-’ereṣ bənê-‘ammwōn wayyāḇō’ wayyāṣar
’eṯ-rabâ wəḏāwîḏ yōšēḇ bîrûšālāim wayyaḵə ywō’āḇ ’eṯ-rabâ wayyeherəsehā:

2 wayyiqq<sup>a</sup>ḥ dāwîḏ ’eṯ-‘ăṭereṯ-maləkām mē‘al rō’šwō
wayyiməṣā’āh\| mišəqal kikar-zâāḇ ûḇāh ’eḇen yəqārâ watəhî ‘al-rō’š
dāwîḏ ûšəlal hā‘îr hwōṣî’ harəbēh mə’ōḏ:

3 wə’eṯ-hā‘ām ’ăšer-bāh hwōṣî’ wayyāśar bamməḡērâ ûḇ<sup>a</sup>ḥărîṣê
habarəzel ûḇamməḡērwōṯ wəḵēn y<sup>a</sup>‘ăśeh ḏāwîḏ ləḵōl ‘ārê
ḇənê-‘ammwōn wayyāšāḇ dāwîḏ wəḵāl-hā‘ām yərûšālāim: f

4 wayəhî ’<sup>a</sup>ḥărêḵēn wat<sup>a</sup>‘ămōḏ miləḥāmâ bəḡezer
‘im-pəlišətîm ’āz hikâ sibəḵay h<sup>a</sup>ḥušāṯî ’eṯ-sipay mîliḏê
hārəfā’îm wayyikānē‘û:

5 watəhî-‘wōḏ miləḥāmâ ’eṯ-pəlišətîm wayyaḵə ’eləḥānān ben-yā‘ûr yā‘îr
’eṯ-l<sup>a</sup>ḥəmî ’ăḥî gāləyāṯ hagitî wə‘ēṣ ḥănîṯwō kimənwōr
’ōrəḡîm:

6 watəhî-‘wōḏ miləḥāmâ bəḡaṯ wayəhî\| ’îš midâ wə’eṣəbə‘ōṯāyw šēš-wāšēš
‘eśərîm wə’arəb<sup>a</sup>‘ wəḡam-hû’ nwōlaḏ ləhārāfā’:

7 wayəḥārēf ’eṯ-yiśərā’ēl wayyakēhû yəhwōnāṯān ben-šimə‘ā’ ’ăḥî ḏāwîḏ:

8 ’ēl nûlləḏû ləhārāfā’ bəḡaṯ wayyipəlû ḇəyaḏ-dāwîḏ ûḇəyaḏ-‘ăḇāḏāyw: f

------------------------------------------------------------------------

[Next: 1 Chronicles (1 Divrey Yamim) Chapter 21](ch1021.md)
