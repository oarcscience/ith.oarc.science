[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job017)  [KJV](../kjv/job017)  [Sep](../sep/job017) 
[Vul](../vul/job017)   
  
[Job (Iyov) Index](job)  
  [Previous](job016)  [Next](job018) 

------------------------------------------------------------------------

### Tanach (Hebrew): Job (Iyov) Chapter 17

‎<span id="001">1</span> ‏רוּחִ֣י חֻ֭בָּלָה יָמַ֥י נִזְעָ֗כוּ קְבָרִ֥ים
לִֽי׃

‎<span id="002">2</span> ‏אִם־לֹ֣א הֲ֭תֻלִים עִמָּדִ֑י
וּ֝בְהַמְּרוֹתָ֗ם<sup>3</sup> תָּלַ֥ן עֵינִֽי׃

‎<span id="003">3</span> ‏שִֽׂימָה־נָּ֭א עָרְבֵ֣נִי עִמָּ֑ךְ מִֽי ה֝֗וּא
לְיָדִ֥י יִתָּקֵֽעַ׃

‎<span id="004">4</span> ‏כִּֽי־לִ֭בָּם צָפַ֣נְתָּ
מִּשָּׂ֑כֶל<sup>3</sup> עַל־כֵּ֝֗ן לֹ֣א תְרֹמֵֽם׃

‎<span id="005">5</span> ‏לְ֭חֵלֶק יַגִּ֣יד רֵעִ֑ים וְעֵינֵ֖י בָנָ֣יו
תִּכְלֶֽנָה׃

‎<span id="006">6</span> ‏וְֽ֭הִצִּגַנִי לִמְשֹׁ֣ל עַמִּ֑ים וְתֹ֖פֶת
לְפָנִ֣ים אֶֽהְיֶֽה׃

‎<span id="007">7</span> ‏וַתֵּ֣כַהּ מִכַּ֣עַשׂ עֵינִ֑י וִֽיצֻרַ֖י
כַּצֵּ֣ל כֻּלָּֽם׃

‎<span id="008">8</span> ‏יָשֹׁ֣מּוּ יְשָׁרִ֣ים עַל־זֹ֑את וְ֝נָקִ֗י
עַל־חָנֵ֥ף יִתְעֹרָֽר׃

‎<span id="009">9</span> ‏וְיֹאחֵ֣ז צַדִּ֣יק דַּרְכּ֑וֹ
וּֽטֳהָר־יָ֝דַ֗יִם יֹסִ֥יף אֹֽמֶץ׃

‎<span id="010">10</span> ‏וְֽאוּלָ֗ם כֻּלָּ֣ם תָּ֭שֻׁבוּ וּבֹ֣אוּ נָ֑א
וְלֹֽא־אֶמְצָ֖א בָכֶ֣ם חָכָֽם׃

‎<span id="011">11</span> ‏יָמַ֣י עָ֭בְרוּ זִמֹּתַ֣י נִתְּק֑וּ
מ֖וֹרָשֵׁ֣י לְבָבִֽי׃

‎<span id="012">12</span> ‏לַ֭יְלָה לְי֣וֹם יָשִׂ֑ימוּ א֝֗וֹר קָר֥וֹב
מִפְּנֵי־חֹֽשֶׁךְ׃

‎<span id="013">13</span> ‏אִם־אֲ֭קַוֶּה שְׁא֣וֹל בֵּיתִ֑י בַּ֝חֹ֗שֶׁךְ
רִפַּ֥דְתִּי יְצוּעָֽי׃

‎<span id="014">14</span> ‏לַשַּׁ֣חַת קָ֭רָאתִי אָ֣בִי אָ֑תָּה אִמִּ֥י
וַ֝אֲחֹתִ֗י לָֽרִמָּֽה׃

‎<span id="015">15</span> ‏וְ֭אַיֵּה אֵפ֣וֹ תִקְוָתִ֑י וְ֝תִקְוָתִ֗י
מִ֣י יְשׁוּרֶֽנָּה׃

‎<span id="016">16</span> ‏בַּדֵּ֣י שְׁאֹ֣ל תֵּרַ֑דְנָה אִם־יַ֖חַד
עַל־עָפָ֣ר נָֽחַת׃ ס

1 rûḥî ḥubālâ yāmay nizə‘āḵû qəḇārîm lî:

2 ’im-lō’ hăṯulîm ‘immāḏî ûḇəhammərwōṯām<sup>3</sup> tālan ‘ênî:

3 śîmâ-nnā’ ‘ārəḇēnî ‘immāḵə mî hû’ ləyāḏî yitāqē‘a:

4 kî-libām ṣāfanətā mmiśśāḵel<sup>3</sup> ‘al-kēn lō’ ṯərōmēm:

5 ləḥēleq yagîḏ rē‘îm wə‘ênê ḇānāyw tiḵəlenâ:

6 wəhiṣṣiḡanî liməšōl ‘ammîm wəṯōfeṯ ləfānîm ’ehəyeh:

7 watēḵ<sup>a</sup>h mik<sup>a</sup>‘aś ‘ênî wîṣuray kaṣṣēl kullām:

8 yāšōmmû yəšārîm ‘al-zō’ṯ wənāqî ‘al-ḥānēf yiṯə‘ōrār:

9 wəyō’ḥēz ṣadîq darəkwō ûṭŏhār-yāḏayim yōsîf ’ōmeṣ:

10 wə’ûlām kullām tāšuḇû ûḇō’û nā’ wəlō’-’eməṣā’ ḇāḵem ḥāḵām:

11 yāmay ‘āḇərû zimmōṯay nitəqû mwōrāšê ləḇāḇî:

12 layəlâ ləywōm yāśîmû ’wōr qārwōḇ mipənê-ḥōšeḵə:

13 ’im-’ăqaûeh šə’wōl bêṯî b<sup>a</sup>ḥōšeḵə ripaḏətî yəṣû‘āy:

14 lašš<sup>a</sup>ḥaṯ qārā’ṯî ’āḇî ’ātâ ’immî wa’ăḥōṯî lārimmâ:

15 wə’ayyēh ’ēfwō ṯiqəwāṯî wəṯiqəwāṯî mî yəšûrennâ:

16 badê šə’ōl tēraḏənâ ’im-y<sup>a</sup>ḥaḏ ‘al-‘āfār nāḥaṯ: s

------------------------------------------------------------------------

[Next: Job (Iyov) Chapter 18](job018)
