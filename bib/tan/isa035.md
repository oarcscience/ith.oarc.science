[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa035)  [KJV](../kjv/isa035)  [Sep](../sep/isa035.md) 
[Vul](../vul/isa035.md)   
  
[Isaiah (Yisheyah) Index](isa.md)  
  [Previous](isa034)  [Next](isa036.md) 

------------------------------------------------------------------------

### Tanach (Hebrew): Isaiah (Yisheyah) Chapter 35

‎<span id="001">1</span> ‏יְשֻׂשׂ֥וּם מִדְבָּ֖ר וְצִיָּ֑ה וְתָגֵ֧ל
עֲרָבָ֛ה וְתִפְרַ֖ח כַּחֲבַצָּֽלֶת׃

‎<span id="002">2</span> ‏פָּרֹ֨חַ תִּפְרַ֜ח וְתָגֵ֗ל אַ֚ף גִּילַ֣ת
וְרַנֵּ֔ן כְּב֤וֹד הַלְּבָנוֹן֙ נִתַּן־לָ֔הּ הֲדַ֥ר הַכַּרְמֶ֖ל
וְהַשָּׁר֑וֹן הֵ֛מָּה יִרְא֥וּ כְבוֹד־יְהוָ֖ה הֲדַ֥ר אֱלֹהֵֽינוּ׃ ס

‎<span id="003">3</span> ‏חַזְּק֖וּ יָדַ֣יִם רָפ֑וֹת וּבִרְכַּ֥יִם
כֹּשְׁל֖וֹת אַמֵּֽצוּ׃

‎<span id="004">4</span> ‏אִמְרוּ֙ לְנִמְהֲרֵי־לֵ֔ב חִזְק֖וּ
אַל־תִּירָ֑אוּ הִנֵּ֤ה אֱלֹֽהֵיכֶם֙ נָקָ֣ם יָב֔וֹא גְּמ֣וּל אֱלֹהִ֔ים
ה֥וּא יָב֖וֹא וְיֹשַׁעֲכֶֽם׃

‎<span id="005">5</span> ‏אָ֥ז תִּפָּקַ֖חְנָה עֵינֵ֣י עִוְרִ֑ים
וְאָזְנֵ֥י חֵרְשִׁ֖ים תִּפָּתַֽחְנָה׃

‎<span id="006">6</span> ‏אָ֣ז יְדַלֵּ֤ג כָּֽאַיָּל֙ פִּסֵּ֔חַ וְתָרֹ֖ן
לְשׁ֣וֹן אִלֵּ֑ם כִּֽי־נִבְקְע֤וּ בַמִּדְבָּר֙ מַ֔יִם וּנְחָלִ֖ים
בָּעֲרָבָֽה׃

‎<span id="007">7</span> ‏וְהָיָ֤ה הַשָּׁרָב֙ לַאֲגַ֔ם וְצִמָּא֖וֹן
לְמַבּ֣וּעֵי מָ֑יִם בִּנְוֵ֤ה תַנִּים֙ רִבְצָ֔הּ חָצִ֖יר לְקָנֶ֥ה
וָגֹֽמֶא׃

‎<span id="008">8</span> ‏וְהָיָה־שָׁ֞ם מַסְל֣וּל וָדֶ֗רֶךְ וְדֶ֤רֶךְ
הַקֹּ֙דֶשׁ֙ יִקָּ֣רֵא לָ֔הּ לֹֽא־יַעַבְרֶ֥נּוּ טָמֵ֖א וְהוּא־לָ֑מוֹ
הֹלֵ֥ךְ דֶּ֛רֶךְ וֶאֱוִילִ֖ים לֹ֥א יִתְעֽוּ׃

‎<span id="009">9</span> ‏לֹא־יִהְיֶ֨ה שָׁ֜ם אַרְיֵ֗ה וּפְרִ֤יץ חַיּוֹת֙
בַּֽל־יַעֲלֶ֔נָּה לֹ֥א תִמָּצֵ֖א שָׁ֑ם וְהָלְכ֖וּ גְּאוּלִֽים׃

‎<span id="010">10</span> ‏וּפְדוּיֵ֨י יְהוָ֜ה יְשֻׁב֗וּן וּבָ֤אוּ
צִיּוֹן֙ בְּרִנָּ֔ה וְשִׂמְחַ֥ת עוֹלָ֖ם עַל־רֹאשָׁ֑ם שָׂשׂ֤וֹן
וְשִׂמְחָה֙ יַשִּׂ֔יגוּ וְנָ֖סוּ יָג֥וֹן וַאֲנָחָֽה׃ פ

1 yəśuśûm miḏəbār wəṣîyâ wəṯāḡēl ‘ărāḇâ wəṯifər<sup>a</sup>ḥ
k<sup>a</sup>ḥăḇaṣṣāleṯ:

2 pārōḥa tifər<sup>a</sup>ḥ wəṯāḡēl ’af gîlaṯ wərannēn kəḇwōḏ
halləḇānwōn nitan-lāh hăḏar hakarəmel wəhaššārwōn hēmmâ yirə’û
ḵəḇwōḏ-yəhwâ hăḏar ’ĕlōhênû: s

3 ḥazzəqû yāḏayim rāfwōṯ ûḇirəkayim kōšəlwōṯ ’ammēṣû:

4 ’imərû ləniməhărê-lēḇ ḥizəqû ’al-tîrā’û hinnēh ’ĕlōhêḵem nāqām yāḇwō’
gəmûl ’ĕlōhîm hû’ yāḇwō’ wəyōš<sup>a</sup>‘ăḵem:

5 ’āz tipāq<sup>a</sup>ḥənâ ‘ênê ‘iwərîm wə’āzənê ḥērəšîm
tipāṯ<sup>a</sup>ḥənâ:

6 ’āz yəḏallēḡ kā’ayyāl pissēḥa wəṯārōn ləšwōn ’illēm kî-niḇəqə‘û
ḇammiḏəbār mayim ûnəḥālîm bā‘ărāḇâ:

7 wəhāyâ haššārāḇ la’ăḡam wəṣimmā’wōn ləmabû‘ê māyim binəwēh ṯannîm
riḇəṣāh ḥāṣîr ləqāneh wāḡōme’:

8 wəhāyâ-šām masəlûl wāḏereḵə wəḏereḵə haqqōḏeš yiqqārē’ lāh
lō’-y<sup>a</sup>‘aḇərennû ṭāmē’ wəhû’-lāmwō hōlēḵə dereḵə we’ĕwîlîm lō’
yiṯə‘û:

9 lō’-yihəyeh šām ’arəyēh ûfərîṣ ḥayywōṯ bal-y<sup>a</sup>‘ălennâ lō’
ṯimmāṣē’ šām wəhāləḵû gə’ûlîm:

10 ûfəḏûyê yəhwâ yəšuḇûn ûḇā’û ṣîywōn bərinnâ wəśiməḥaṯ ‘wōlām
‘al-rō’šām śāśwōn wəśiməḥâ yaśśîḡû wənāsû yāḡwōn wa’ănāḥâ: f

------------------------------------------------------------------------

[Next: Isaiah (Yisheyah) Chapter 36](isa036.md)
