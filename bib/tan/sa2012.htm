<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2012.htm">Polyglot</A>&nbsp;
<A HREF="../kjv/sa2012.htm">KJV</A>&nbsp;
<A HREF="../sep/sa2012.htm">Sep</A>&nbsp;
<A HREF="../vul/sa2012.htm">Vul</A>&nbsp;

<BR>
<BR><A HREF="sa2.htm">2 Samuel (2 Shmuel) Index</A><BR>
&nbsp;
<A HREF="sa2011.htm">Previous</A>&nbsp;
<A HREF="sa2013.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּשְׁלַ֧ח יְהוָ֛ה אֶת־נָתָ֖ן אֶל־דָּוִ֑ד וַיָּבֹ֣א אֵלָ֗יו וַיֹּ֤אמֶר לוֹ֙ שְׁנֵ֣י אֲנָשִׁ֗ים הָיוּ֙ בְּעִ֣יר אֶחָ֔ת אֶחָ֥ד עָשִׁ֖יר וְאֶחָ֥ד רָֽאשׁ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לְעָשִׁ֗יר הָיָ֛ה צֹ֥אן וּבָקָ֖ר הַרְבֵּ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְלָרָ֣שׁ אֵֽין־כֹּ֗ל כִּי֩ אִם־כִּבְשָׂ֨ה אַחַ֤ת קְטַנָּה֙ אֲשֶׁ֣ר קָנָ֔ה וַיְחַיֶּ֕הָ וַתִּגְדַּ֥ל עִמּ֛וֹ וְעִם־בָּנָ֖יו יַחְדָּ֑ו מִפִּתּ֨וֹ תֹאכַ֜ל וּמִכֹּס֤וֹ תִשְׁתֶּה֙ וּבְחֵיק֣וֹ תִשְׁכָּ֔ב וַתְּהִי־ל֖וֹ כְּבַֽת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּ֣בֹא הֵלֶךְ֮ לְאִ֣ישׁ הֶֽעָשִׁיר֒ וַיַּחְמֹ֗ל לָקַ֤חַת מִצֹּאנוֹ֙ וּמִבְּקָר֔וֹ לַעֲשׂ֕וֹת לָאֹרֵ֖חַ הַבָּא־ל֑וֹ וַיִּקַּ֗ח אֶת־כִּבְשַׂת֙ הָאִ֣ישׁ הָרָ֔אשׁ וַֽיַּעֲשֶׂ֔הָ לָאִ֖ישׁ הַבָּ֥א אֵלָֽיו׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיִּֽחַר־אַ֥ף דָּוִ֛ד בָּאִ֖ישׁ מְאֹ֑ד וַיֹּ֙אמֶר֙ אֶל־נָתָ֔ן חַי־יְהוָ֕ה כִּ֣י בֶן־מָ֔וֶת הָאִ֖ישׁ הָעֹשֶׂ֥ה זֹֽאת׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֶת־הַכִּבְשָׂ֖ה יְשַׁלֵּ֣ם אַרְבַּעְתָּ֑יִם עֵ֗קֶב אֲשֶׁ֤ר עָשָׂה֙ אֶת־הַדָּבָ֣ר הַזֶּ֔ה וְעַ֖ל אֲשֶׁ֥ר לֹֽא־חָמָֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֧אמֶר נָתָ֛ן אֶל־דָּוִ֖ד אַתָּ֣ה הָאִ֑ישׁ כֹּה־אָמַ֨ר יְהוָ֜ה אֱלֹהֵ֣י יִשְׂרָאֵ֗ל אָנֹכִ֞י מְשַׁחְתִּ֤יךָֽ לְמֶ֙לֶךְ֙ עַל־יִשְׂרָאֵ֔ל וְאָנֹכִ֥י הִצַּלְתִּ֖יךָ מִיַּ֥ד שָׁאֽוּל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וָאֶתְּנָ֨ה לְךָ֜ אֶת־בֵּ֣ית אֲדֹנֶ֗יךָ וְאֶת־נְשֵׁ֤י אֲדֹנֶ֙יךָ֙ בְּחֵיקֶ֔ךָ וָאֶתְּנָ֣ה לְךָ֔ אֶת־בֵּ֥ית יִשְׂרָאֵ֖ל וִֽיהוּדָ֑ה וְאִ֨ם־מְעָ֔ט וְאֹסִ֥פָה לְּךָ֖ כָּהֵ֥נָּה וְכָהֵֽנָּה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מַדּ֜וּעַ בָּזִ֣יתָ׀ אֶת־דְּבַ֣ר יְהוָ֗ה לַעֲשׂ֣וֹת הָרַע֮ <font color="brown">בעינו</font> <font color="blue">בְּעֵינַי֒</font> אֵ֣ת אוּרִיָּ֤ה הַֽחִתִּי֙ הִכִּ֣יתָ בַחֶ֔רֶב וְאֶ֨ת־אִשְׁתּ֔וֹ לָקַ֥חְתָּ לְּךָ֖ לְאִשָּׁ֑ה וְאֹת֣וֹ הָרַ֔גְתָּ בְּחֶ֖רֶב בְּנֵ֥י עַמּֽוֹן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעַתָּ֗ה לֹא־תָס֥וּר חֶ֛רֶב מִבֵּיתְךָ֖ עַד־עוֹלָ֑ם עֵ֚קֶב כִּ֣י בְזִתָ֔נִי וַתִּקַּ֗ח אֶת־אֵ֙שֶׁת֙ אוּרִיָּ֣ה הַחִתִּ֔י לִהְי֥וֹת לְךָ֖ לְאִשָּֽׁה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כֹּ֣ה׀ אָמַ֣ר יְהוָ֗ה הִנְנִי֩ מֵקִ֨ים עָלֶ֤יךָ רָעָה֙ מִבֵּיתֶ֔ךָ וְלָקַחְתִּ֤י אֶת־נָשֶׁ֙יךָ֙ לְעֵינֶ֔יךָ וְנָתַתִּ֖י לְרֵעֶ֑יךָ וְשָׁכַב֙ עִם־נָשֶׁ֔יךָ לְעֵינֵ֖י הַשֶּׁ֥מֶשׁ הַזֹּֽאת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּ֥י אַתָּ֖ה עָשִׂ֣יתָ בַסָּ֑תֶר וַאֲנִ֗י אֶעֱשֶׂה֙ אֶת־הַדָּבָ֣ר הַזֶּ֔ה נֶ֥גֶד כָּל־יִשְׂרָאֵ֖ל וְנֶ֥גֶד הַשָּֽׁמֶשׁ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֤אמֶר דָּוִד֙ אֶל־נָתָ֔ן חָטָ֖אתִי לַֽיהוָ֑ה סוַיֹּ֨אמֶר נָתָ֜ן אֶל־דָּוִ֗ד גַּם־יְהוָ֛ה הֶעֱבִ֥יר חַטָּאתְךָ֖ לֹ֥א תָמֽוּת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֶ֗פֶס כִּֽי־נִאֵ֤ץ נִאַ֙צְתָּ֙ אֶת־אֹיְבֵ֣י יְהוָ֔ה בַּדָּבָ֖ר הַזֶּ֑ה גַּ֗ם הַבֵּ֛ן הַיִּלּ֥וֹד לְךָ֖ מ֥וֹת יָמֽוּת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֵּ֥לֶךְ נָתָ֖ן אֶל־בֵּית֑וֹ וַיִּגֹּ֣ף יְהוָ֗ה אֶת־הַיֶּ֜לֶד אֲשֶׁ֨ר יָלְדָ֧ה אֵֽשֶׁת־אוּרִיָּ֛ה לְדָוִ֖ד וַיֵּאָנַֽשׁ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְבַקֵּ֥שׁ דָּוִ֛ד אֶת־הָאֱלֹהִ֖ים בְּעַ֣ד הַנָּ֑עַר וַיָּ֤צָם דָּוִד֙ צ֔וֹם וּבָ֥א וְלָ֖ן וְשָׁכַ֥ב אָֽרְצָה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּקֻ֜מוּ זִקְנֵ֤י בֵיתוֹ֙ עָלָ֔יו לַהֲקִימ֖וֹ מִן־הָאָ֑רֶץ וְלֹ֣א אָבָ֔ה וְלֹֽא־בָרָ֥א אִתָּ֖ם לָֽחֶם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיְהִ֛י בַּיּ֥וֹם הַשְּׁבִיעִ֖י וַיָּ֣מָת הַיָּ֑לֶד וַיִּֽרְאוּ֩ עַבְדֵ֨י דָוִ֜ד לְהַגִּ֥יד ל֣וֹ׀ כִּי־מֵ֣ת הַיֶּ֗לֶד כִּ֤י אָֽמְרוּ֙ הִנֵּה֩ בִהְי֨וֹת הַיֶּ֜לֶד חַ֗י דִּבַּ֤רְנוּ אֵלָיו֙ וְלֹא־שָׁמַ֣ע בְּקוֹלֵ֔נוּ וְאֵ֨יךְ נֹאמַ֥ר אֵלָ֛יו מֵ֥ת הַיֶּ֖לֶד וְעָשָׂ֥ה רָעָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיַּ֣רְא דָּוִ֗ד כִּ֤י עֲבָדָיו֙ מִֽתְלַחֲשִׁ֔ים וַיָּ֥בֶן דָּוִ֖ד כִּ֣י מֵ֣ת הַיָּ֑לֶד וַיֹּ֨אמֶר דָּוִ֧ד אֶל־עֲבָדָ֛יו הֲמֵ֥ת הַיֶּ֖לֶד וַיֹּ֥אמְרוּ מֵֽת׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיָּקָם֩ דָּוִ֨ד מֵהָאָ֜רֶץ וַיִּרְחַ֣ץ וַיָּ֗סֶךְ וַיְחַלֵּף֙ <font color="brown">שמלתו</font> <font color="blue">שִׂמְלֹתָ֔יו</font> וַיָּבֹ֥א בֵית־יְהוָ֖ה וַיִּשְׁתָּ֑חוּ וַיָּבֹא֙ אֶל־בֵּית֔וֹ וַיִּשְׁאַ֕ל וַיָּשִׂ֥ימוּ ל֛וֹ לֶ֖חֶם וַיֹּאכַֽל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּאמְר֤וּ עֲבָדָיו֙ אֵלָ֔יו מָֽה־הַדָּבָ֥ר הַזֶּ֖ה אֲשֶׁ֣ר עָשִׂ֑יתָה בַּעֲב֞וּר הַיֶּ֤לֶד חַי֙ צַ֣מְתָּ וַתֵּ֔בְךְּ וְכַֽאֲשֶׁר֙ מֵ֣ת הַיֶּ֔לֶד קַ֖מְתָּ וַתֹּ֥אכַל לָֽחֶם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֕אמֶר בְּעוֹד֙ הַיֶּ֣לֶד חַ֔י צַ֖מְתִּי וָֽאֶבְכֶּ֑ה כִּ֤י אָמַ֙רְתִּי֙ מִ֣י יוֹדֵ֔עַ <font color="brown">יחנני</font> <font color="blue">וְחַנַּ֥נִי</font> יְהוָ֖ה וְחַ֥י הַיָּֽלֶד׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְעַתָּ֣ה׀ מֵ֗ת לָ֤מָּה זֶּה֙ אֲנִ֣י צָ֔ם הַאוּכַ֥ל לַהֲשִׁיב֖וֹ ע֑וֹד אֲנִי֙ הֹלֵ֣ךְ אֵלָ֔יו וְה֖וּא לֹֽא־יָשׁ֥וּב אֵלָֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְנַחֵ֣ם דָּוִ֗ד אֵ֚ת בַּת־שֶׁ֣בַע אִשְׁתּ֔וֹ וַיָּבֹ֥א אֵלֶ֖יהָ וַיִּשְׁכַּ֣ב עִמָּ֑הּ וַתֵּ֣לֶד בֵּ֗ן <font color="brown">ויקרא</font> <font color="blue">וַתִּקְרָ֤א</font> אֶת־שְׁמוֹ֙ שְׁלֹמֹ֔ה וַיהוָ֖ה אֲהֵבֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּשְׁלַ֗ח בְּיַד֙ נָתָ֣ן הַנָּבִ֔יא וַיִּקְרָ֥א אֶת־שְׁמ֖וֹ יְדִ֣ידְיָ֑הּ בַּעֲב֖וּר יְהוָֽה׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיִּלָּ֣חֶם יוֹאָ֔ב בְּרַבַּ֖ת בְּנֵ֣י עַמּ֑וֹן וַיִּלְכֹּ֖ד אֶת־עִ֥יר הַמְּלוּכָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּשְׁלַ֥ח יוֹאָ֛ב מַלְאָכִ֖ים אֶל־דָּוִ֑ד וַיֹּ֙אמֶר֙ נִלְחַ֣מְתִּי בְרַבָּ֔ה גַּם־לָכַ֖דְתִּי אֶת־עִ֥יר הַמָּֽיִם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְעַתָּ֗ה אֱסֹף֙ אֶת־יֶ֣תֶר הָעָ֔ם וַחֲנֵ֥ה עַל־הָעִ֖יר וְלָכְדָ֑הּ פֶּן־אֶלְכֹּ֤ד אֲנִי֙ אֶת־הָעִ֔יר וְנִקְרָ֥א שְׁמִ֖י עָלֶֽיהָ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֶּאֱסֹ֥ף דָּוִ֛ד אֶת־כָּל־הָעָ֖ם וַיֵּ֣לֶךְ רַבָּ֑תָה וַיִּלָּ֥חֶם בָּ֖הּ וַֽיִּלְכְּדָֽהּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיִּקַּ֣ח אֶת־עֲטֶֽרֶת־מַלְכָּם֩ מֵעַ֨ל רֹאשׁ֜וֹ וּמִשְׁקָלָ֨הּ כִּכַּ֤ר זָהָב֙ וְאֶ֣בֶן יְקָרָ֔ה וַתְּהִ֖י עַל־רֹ֣אשׁ דָּוִ֑ד וּשְׁלַ֥ל הָעִ֛יר הוֹצִ֖יא הַרְבֵּ֥ה מְאֹֽד׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וְאֶת־הָעָ֨ם אֲשֶׁר־בָּ֜הּ הוֹצִ֗יא וַיָּ֣שֶׂם בַּ֠מְּגֵרָה וּבַחֲרִצֵ֨י הַבַּרְזֶ֜ל וּֽבְמַגְזְרֹ֣ת הַבַּרְזֶ֗ל וְהֶעֱבִ֤יר אוֹתָם֙ <font color="brown">במלכן</font> <font color="blue">בַּמַּלְבֵּ֔ן</font> וְכֵ֣ן יַעֲשֶׂ֔ה לְכֹ֖ל עָרֵ֣י בְנֵֽי־עַמּ֑וֹן וַיָּ֧שָׁב דָּוִ֛ד וְכָל־הָעָ֖ם יְרוּשָׁלִָֽם׃ פ</P>
</TD>
<TD WIDTH="50%">
<P>1&nbsp;wayyi&#353;&#601;l<sup>a</sup>&#x1E25; y&#601;hw&acirc; &#8217;e&#x1E6F;-n&#257;&#x1E6F;&#257;n &#8217;el-d&#257;wi&#x1E0F; wayy&#257;&#x1E07;&#333;&#8217; &#8217;&#275;l&#257;yw wayy&#333;&#8217;mer lw&#333; &#353;&#601;n&ecirc; &#8217;&#259;n&#257;&#353;&icirc;m h&#257;y&ucirc; b&#601;&#8216;&icirc;r &#8217;e&#x1E25;&#257;&#x1E6F; &#8217;e&#x1E25;&#257;&#x1E0F; &#8216;&#257;&#353;&icirc;r w&#601;&#8217;e&#x1E25;&#257;&#x1E0F; r&#257;&#8217;&#353;: </P>
<P>2&nbsp;l&#601;&#8216;&#257;&#353;&icirc;r h&#257;y&acirc; &#x1E63;&#333;&#8217;n &ucirc;&#x1E07;&#257;q&#257;r har&#601;b&#275;h m&#601;&#8217;&#333;&#x1E0F;: </P>
<P>3&nbsp;w&#601;l&#257;r&#257;&#353; &#8217;&ecirc;n-k&#333;l k&icirc; &#8217;im-ki&#x1E07;&#601;&#347;&acirc; &#8217;<sup>a</sup>&#x1E25;a&#x1E6F; q&#601;&#x1E6D;ann&acirc; &#8217;&#259;&#353;er q&#257;n&acirc; way&#601;&#x1E25;ayyeh&#257; wati&#x1E21;&#601;dal &#8216;immw&#333; w&#601;&#8216;im-b&#257;n&#257;yw y<sup>a</sup>&#x1E25;&#601;d&#257;w mipitw&#333; &#x1E6F;&#333;&#8217;&#x1E35;al &ucirc;mik&#333;sw&#333; &#x1E6F;i&#353;&#601;teh &ucirc;&#x1E07;&#601;&#x1E25;&ecirc;qw&#333; &#x1E6F;i&#353;&#601;k&#257;&#x1E07; wat&#601;h&icirc;-lw&#333; k&#601;&#x1E07;a&#x1E6F;: </P>
<P>4&nbsp;wayy&#257;&#x1E07;&#333;&#8217; h&#275;le&#x1E35;&#601; l&#601;&#8217;&icirc;&#353; he&#8216;&#257;&#353;&icirc;r wayy<sup>a</sup>&#x1E25;&#601;m&#333;l l&#257;q<sup>a</sup>&#x1E25;a&#x1E6F; mi&#x1E63;&#x1E63;&#333;&#8217;nw&#333; &ucirc;mib&#601;q&#257;rw&#333; l<sup>a</sup>&#8216;&#259;&#347;w&#333;&#x1E6F; l&#257;&#8217;&#333;r&#275;&#x1E25;a hab&#257;&#8217;-lw&#333; wayyiqq<sup>a</sup>&#x1E25; &#8217;e&#x1E6F;-ki&#x1E07;&#601;&#347;a&#x1E6F; h&#257;&#8217;&icirc;&#353; h&#257;r&#257;&#8217;&#353; wayy<sup>a</sup>&#8216;&#259;&#347;eh&#257; l&#257;&#8217;&icirc;&#353; hab&#257;&#8217; &#8217;&#275;l&#257;yw: </P>
<P>5&nbsp;wayyi&#x1E25;ar-&#8217;af d&#257;wi&#x1E0F; b&#257;&#8217;&icirc;&#353; m&#601;&#8217;&#333;&#x1E0F; wayy&#333;&#8217;mer &#8217;el-n&#257;&#x1E6F;&#257;n &#x1E25;ay-y&#601;hw&acirc; k&icirc; &#x1E07;en-m&#257;we&#x1E6F; h&#257;&#8217;&icirc;&#353; h&#257;&#8216;&#333;&#347;eh z&#333;&#8217;&#x1E6F;: </P>
<P>6&nbsp;w&#601;&#8217;e&#x1E6F;-haki&#x1E07;&#601;&#347;&acirc; y&#601;&#353;all&#275;m &#8217;ar&#601;b<sup>a</sup>&#8216;&#601;t&#257;yim &#8216;&#275;qe&#x1E07; &#8217;&#259;&#353;er &#8216;&#257;&#347;&acirc; &#8217;e&#x1E6F;-had&#257;&#x1E07;&#257;r hazzeh w&#601;&#8216;al &#8217;&#259;&#353;er l&#333;&#8217;-&#x1E25;&#257;m&#257;l: </P>
<P>7&nbsp;wayy&#333;&#8217;mer n&#257;&#x1E6F;&#257;n &#8217;el-d&#257;wi&#x1E0F; &#8217;at&acirc; h&#257;&#8217;&icirc;&#353; k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;&#257;n&#333;&#x1E35;&icirc; m&#601;&#353;<sup>a</sup>&#x1E25;&#601;t&icirc;&#x1E35;&#257; l&#601;mele&#x1E35;&#601; &#8216;al-yi&#347;&#601;r&#257;&#8217;&#275;l w&#601;&#8217;&#257;n&#333;&#x1E35;&icirc; hi&#x1E63;&#x1E63;al&#601;t&icirc;&#x1E35;&#257; m&icirc;ya&#x1E0F; &#353;&#257;&#8217;&ucirc;l: </P>
<P>8&nbsp;w&#257;&#8217;et&#601;n&acirc; l&#601;&#x1E35;&#257; &#8217;e&#x1E6F;-b&ecirc;&#x1E6F; &#8217;&#259;&#x1E0F;&#333;ney&#x1E35;&#257; w&#601;&#8217;e&#x1E6F;-n&#601;&#353;&ecirc; &#8217;&#259;&#x1E0F;&#333;ney&#x1E35;&#257; b&#601;&#x1E25;&ecirc;qe&#x1E35;&#257; w&#257;&#8217;et&#601;n&acirc; l&#601;&#x1E35;&#257; &#8217;e&#x1E6F;-b&ecirc;&#x1E6F; yi&#347;&#601;r&#257;&#8217;&#275;l w&icirc;h&ucirc;&#x1E0F;&acirc; w&#601;&#8217;im-m&#601;&#8216;&#257;&#x1E6D; w&#601;&#8217;&#333;sif&acirc; ll&#601;&#x1E35;&#257; k&acirc;&#275;nn&acirc; w&#601;&#x1E35;&acirc;&#275;nn&acirc;: </P>
<P>9&nbsp;mad&ucirc;&#8216;a b&#257;z&icirc;&#x1E6F;&#257;| &#8217;e&#x1E6F;-d&#601;&#x1E07;ar y&#601;hw&acirc; l<sup>a</sup>&#8216;&#259;&#347;w&#333;&#x1E6F; h&#257;r<sup>a</sup>&#8216; <font color="brown">b&#601;&#8216;&ecirc;n&#257;w</font> <font color="blue">b&#601;&#8216;&ecirc;nay</font> &#8217;&#275;&#x1E6F; &#8217;&ucirc;r&icirc;y&acirc; h<sup>a</sup>&#x1E25;it&icirc; hik&icirc;&#x1E6F;&#257; &#x1E07;<sup>a</sup>&#x1E25;ere&#x1E07; w&#601;&#8217;e&#x1E6F;-&#8217;i&#353;&#601;tw&#333; l&#257;q<sup>a</sup>&#x1E25;&#601;t&#257; ll&#601;&#x1E35;&#257; l&#601;&#8217;i&#353;&#353;&acirc; w&#601;&#8217;&#333;&#x1E6F;w&#333; h&#257;ra&#x1E21;&#601;t&#257; b&#601;&#x1E25;ere&#x1E07; b&#601;n&ecirc; &#8216;ammw&#333;n: </P>
<P>10&nbsp;w&#601;&#8216;at&acirc; l&#333;&#8217;-&#x1E6F;&#257;s&ucirc;r &#x1E25;ere&#x1E07; mib&ecirc;&#x1E6F;&#601;&#x1E35;&#257; &#8216;a&#x1E0F;-&#8216;w&#333;l&#257;m &#8216;&#275;qe&#x1E07; k&icirc; &#x1E07;&#601;zi&#x1E6F;&#257;n&icirc; watiqq<sup>a</sup>&#x1E25; &#8217;e&#x1E6F;-&#8217;&#275;&#353;e&#x1E6F; &#8217;&ucirc;r&icirc;y&acirc; h<sup>a</sup>&#x1E25;it&icirc; lih&#601;yw&#333;&#x1E6F; l&#601;&#x1E35;&#257; l&#601;&#8217;i&#353;&#353;&acirc;: s</P>
<P>11&nbsp;k&#333;h| &#8217;&#257;mar y&#601;hw&acirc; hin&#601;n&icirc; m&#275;q&icirc;m &#8216;&#257;ley&#x1E35;&#257; r&#257;&#8216;&acirc; mib&ecirc;&#x1E6F;e&#x1E35;&#257; w&#601;l&#257;q<sup>a</sup>&#x1E25;&#601;t&icirc; &#8217;e&#x1E6F;-n&#257;&#353;ey&#x1E35;&#257; l&#601;&#8216;&ecirc;ney&#x1E35;&#257; w&#601;n&#257;&#x1E6F;at&icirc; l&#601;r&#275;&#8216;ey&#x1E35;&#257; w&#601;&#353;&#257;&#x1E35;a&#x1E07; &#8216;im-n&#257;&#353;ey&#x1E35;&#257; l&#601;&#8216;&ecirc;n&ecirc; ha&#353;&#353;eme&#353; hazz&#333;&#8217;&#x1E6F;: </P>
<P>12&nbsp;k&icirc; &#8217;at&acirc; &#8216;&#257;&#347;&icirc;&#x1E6F;&#257; &#x1E07;ass&#257;&#x1E6F;er wa&#8217;&#259;n&icirc; &#8217;e&#8216;&#277;&#347;eh &#8217;e&#x1E6F;-had&#257;&#x1E07;&#257;r hazzeh ne&#x1E21;e&#x1E0F; k&#257;l-yi&#347;&#601;r&#257;&#8217;&#275;l w&#601;ne&#x1E21;e&#x1E0F; ha&#353;&#353;&#257;me&#353;: s</P>
<P>13&nbsp;wayy&#333;&#8217;mer d&#257;wi&#x1E0F; &#8217;el-n&#257;&#x1E6F;&#257;n &#x1E25;&#257;&#x1E6D;&#257;&#8217;&#x1E6F;&icirc; layhw&acirc; swayy&#333;&#8217;mer n&#257;&#x1E6F;&#257;n &#8217;el-d&#257;wi&#x1E0F; gam-y&#601;hw&acirc; he&#8216;&#277;&#x1E07;&icirc;r &#x1E25;a&#x1E6D;&#x1E6D;&#257;&#8217;&#x1E6F;&#601;&#x1E35;&#257; l&#333;&#8217; &#x1E6F;&#257;m&ucirc;&#x1E6F;: </P>
<P>14&nbsp;&#8217;efes k&icirc;-ni&#8217;&#275;&#x1E63; ni&#8217;a&#x1E63;&#601;t&#257; &#8217;e&#x1E6F;-&#8217;&#333;y&#601;&#x1E07;&ecirc; y&#601;hw&acirc; bad&#257;&#x1E07;&#257;r hazzeh gam hab&#275;n hayyillw&#333;&#x1E0F; l&#601;&#x1E35;&#257; mw&#333;&#x1E6F; y&#257;m&ucirc;&#x1E6F;: </P>
<P>15&nbsp;wayy&#275;le&#x1E35;&#601; n&#257;&#x1E6F;&#257;n &#8217;el-b&ecirc;&#x1E6F;w&#333; wayyig&#333;f y&#601;hw&acirc; &#8217;e&#x1E6F;-hayyele&#x1E0F; &#8217;&#259;&#353;er y&#257;l&#601;&#x1E0F;&acirc; &#8217;&#275;&#353;e&#x1E6F;-&#8217;&ucirc;r&icirc;y&acirc; l&#601;&#x1E0F;&#257;wi&#x1E0F; wayy&#275;&#8217;&#257;na&#353;: </P>
<P>16&nbsp;way&#601;&#x1E07;aqq&#275;&#353; d&#257;wi&#x1E0F; &#8217;e&#x1E6F;-h&#257;&#8217;&#277;l&#333;h&icirc;m b&#601;&#8216;a&#x1E0F; hann&#257;&#8216;ar wayy&#257;&#x1E63;&#257;m d&#257;wi&#x1E0F; &#x1E63;w&#333;m &ucirc;&#x1E07;&#257;&#8217; w&#601;l&#257;n w&#601;&#353;&#257;&#x1E35;a&#x1E07; &#8217;&#257;r&#601;&#x1E63;&acirc;: </P>
<P>17&nbsp;wayy&#257;qum&ucirc; ziq&#601;n&ecirc; &#x1E07;&ecirc;&#x1E6F;w&#333; &#8216;&#257;l&#257;yw lah&#259;q&icirc;mw&#333; min-h&#257;&#8217;&#257;re&#x1E63; w&#601;l&#333;&#8217; &#8217;&#257;&#x1E07;&acirc; w&#601;l&#333;&#8217;-&#x1E07;&#257;r&#257;&#8217; &#8217;it&#257;m l&#257;&#x1E25;em: </P>
<P>18&nbsp;way&#601;h&icirc; bayyw&#333;m ha&#353;&#353;&#601;&#x1E07;&icirc;&#8216;&icirc; wayy&#257;m&#257;&#x1E6F; hayy&#257;le&#x1E0F; wayyir&#601;&#8217;&ucirc; &#8216;a&#x1E07;&#601;&#x1E0F;&ecirc; &#x1E0F;&#257;wi&#x1E0F; l&#601;hag&icirc;&#x1E0F; lw&#333;| k&icirc;-m&#275;&#x1E6F; hayyele&#x1E0F; k&icirc; &#8217;&#257;m&#601;r&ucirc; hinn&#275;h &#x1E07;ih&#601;yw&#333;&#x1E6F; hayyele&#x1E0F; &#x1E25;ay dibar&#601;n&ucirc; &#8217;&#275;l&#257;yw w&#601;l&#333;&#8217;-&#353;&#257;m<sup>a</sup>&#8216; b&#601;qw&#333;l&#275;n&ucirc; w&#601;&#8217;&ecirc;&#x1E35;&#601; n&#333;&#8217;mar &#8217;&#275;l&#257;yw m&#275;&#x1E6F; hayyele&#x1E0F; w&#601;&#8216;&#257;&#347;&acirc; r&#257;&#8216;&acirc;: </P>
<P>19&nbsp;wayyar&#601;&#8217; d&#257;wi&#x1E0F; k&icirc; &#8216;&#259;&#x1E07;&#257;&#x1E0F;&#257;yw mi&#x1E6F;&#601;l<sup>a</sup>&#x1E25;&#259;&#353;&icirc;m wayy&#257;&#x1E07;en d&#257;wi&#x1E0F; k&icirc; m&#275;&#x1E6F; hayy&#257;le&#x1E0F; wayy&#333;&#8217;mer d&#257;wi&#x1E0F; &#8217;el-&#8216;&#259;&#x1E07;&#257;&#x1E0F;&#257;yw h&#259;m&#275;&#x1E6F; hayyele&#x1E0F; wayy&#333;&#8217;m&#601;r&ucirc; m&#275;&#x1E6F;: </P>
<P>20&nbsp;wayy&#257;q&#257;m d&#257;wi&#x1E0F; m&#275;h&#257;&#8217;&#257;re&#x1E63; wayyir&#601;&#x1E25;a&#x1E63; wayy&#257;se&#x1E35;&#601; way&#601;&#x1E25;all&#275;f <font color="brown">&#347;im&#601;l&#257;&#x1E6F;w&#333;</font> <font color="blue">&#347;im&#601;l&#333;&#x1E6F;&#257;yw</font> wayy&#257;&#x1E07;&#333;&#8217; &#x1E07;&ecirc;&#x1E6F;-y&#601;hw&acirc; wayyi&#353;&#601;t&#257;&#x1E25;&ucirc; wayy&#257;&#x1E07;&#333;&#8217; &#8217;el-b&ecirc;&#x1E6F;w&#333; wayyi&#353;&#601;&#8217;al wayy&#257;&#347;&icirc;m&ucirc; lw&#333; le&#x1E25;em wayy&#333;&#8217;&#x1E35;al: </P>
<P>21&nbsp;wayy&#333;&#8217;m&#601;r&ucirc; &#8216;&#259;&#x1E07;&#257;&#x1E0F;&#257;yw &#8217;&#275;l&#257;yw m&acirc;-had&#257;&#x1E07;&#257;r hazzeh &#8217;&#259;&#353;er &#8216;&#257;&#347;&icirc;&#x1E6F;&acirc; b<sup>a</sup>&#8216;&#259;&#x1E07;&ucirc;r hayyele&#x1E0F; &#x1E25;ay &#x1E63;am&#601;t&#257; wat&#275;&#x1E07;&#601;&#x1E35;&#x1E35;&#601; w&#601;&#x1E35;a&#8217;&#259;&#353;er m&#275;&#x1E6F; hayyele&#x1E0F; qam&#601;t&#257; wat&#333;&#8217;&#x1E35;al l&#257;&#x1E25;em: </P>
<P>22&nbsp;wayy&#333;&#8217;mer b&#601;&#8216;w&#333;&#x1E0F; hayyele&#x1E0F; &#x1E25;ay &#x1E63;am&#601;t&icirc; w&#257;&#8217;e&#x1E07;&#601;keh k&icirc; &#8217;&#257;mar&#601;t&icirc; m&icirc; yw&#333;&#x1E0F;&#275;&#8216;a <font color="brown">y&#601;&#x1E25;&#257;nnan&icirc;</font> <font color="blue">w&#601;&#x1E25;annan&icirc;</font> y&#601;hw&acirc; w&#601;&#x1E25;ay hayy&#257;le&#x1E0F;: </P>
<P>23&nbsp;w&#601;&#8216;at&acirc;| m&#275;&#x1E6F; l&#257;mm&acirc; zzeh &#8217;&#259;n&icirc; &#x1E63;&#257;m ha&#8217;&ucirc;&#x1E35;al lah&#259;&#353;&icirc;&#x1E07;w&#333; &#8216;w&#333;&#x1E0F; &#8217;&#259;n&icirc; h&#333;l&#275;&#x1E35;&#601; &#8217;&#275;l&#257;yw w&#601;h&ucirc;&#8217; l&#333;&#8217;-y&#257;&#353;&ucirc;&#x1E07; &#8217;&#275;l&#257;y: </P>
<P>24&nbsp;way&#601;n<sup>a</sup>&#x1E25;&#275;m d&#257;wi&#x1E0F; &#8217;&#275;&#x1E6F; ba&#x1E6F;-&#353;e&#x1E07;<sup>a</sup>&#8216; &#8217;i&#353;&#601;tw&#333; wayy&#257;&#x1E07;&#333;&#8217; &#8217;&#275;leyh&#257; wayyi&#353;&#601;ka&#x1E07; &#8216;imm&#257;h wat&#275;le&#x1E0F; b&#275;n <font color="brown">wayyiq&#601;r&#257;&#8217;</font> <font color="blue">watiq&#601;r&#257;&#8217;</font> &#8217;e&#x1E6F;-&#353;&#601;mw&#333; &#353;&#601;l&#333;m&#333;h wayhw&acirc; &#8217;&#259;h&#275;&#x1E07;w&#333;: </P>
<P>25&nbsp;wayyi&#353;&#601;l<sup>a</sup>&#x1E25; b&#601;ya&#x1E0F; n&#257;&#x1E6F;&#257;n hann&#257;&#x1E07;&icirc;&#8217; wayyiq&#601;r&#257;&#8217; &#8217;e&#x1E6F;-&#353;&#601;mw&#333; y&#601;&#x1E0F;&icirc;&#x1E0F;&#601;y&#257;h b<sup>a</sup>&#8216;&#259;&#x1E07;&ucirc;r y&#601;hw&acirc;: f</P>
<P>26&nbsp;wayyill&#257;&#x1E25;em yw&#333;&#8217;&#257;&#x1E07; b&#601;raba&#x1E6F; b&#601;n&ecirc; &#8216;ammw&#333;n wayyil&#601;k&#333;&#x1E0F; &#8217;e&#x1E6F;-&#8216;&icirc;r hamm&#601;l&ucirc;&#x1E35;&acirc;: </P>
<P>27&nbsp;wayyi&#353;&#601;l<sup>a</sup>&#x1E25; yw&#333;&#8217;&#257;&#x1E07; mal&#601;&#8217;&#257;&#x1E35;&icirc;m &#8217;el-d&#257;wi&#x1E0F; wayy&#333;&#8217;mer nil&#601;&#x1E25;am&#601;t&icirc; &#x1E07;&#601;rab&acirc; gam-l&#257;&#x1E35;a&#x1E0F;&#601;t&icirc; &#8217;e&#x1E6F;-&#8216;&icirc;r hamm&#257;yim: </P>
<P>28&nbsp;w&#601;&#8216;at&acirc; &#8217;&#277;s&#333;f &#8217;e&#x1E6F;-ye&#x1E6F;er h&#257;&#8216;&#257;m w<sup>a</sup>&#x1E25;&#259;n&#275;h &#8216;al-h&#257;&#8216;&icirc;r w&#601;l&#257;&#x1E35;&#601;&#x1E0F;&#257;h pen-&#8217;el&#601;k&#333;&#x1E0F; &#8217;&#259;n&icirc; &#8217;e&#x1E6F;-h&#257;&#8216;&icirc;r w&#601;niq&#601;r&#257;&#8217; &#353;&#601;m&icirc; &#8216;&#257;leyh&#257;: </P>
<P>29&nbsp;wayye&#8217;&#277;s&#333;f d&#257;wi&#x1E0F; &#8217;e&#x1E6F;-k&#257;l-h&#257;&#8216;&#257;m wayy&#275;le&#x1E35;&#601; rab&#257;&#x1E6F;&acirc; wayyill&#257;&#x1E25;em b&#257;h wayyil&#601;k&#601;&#x1E0F;&#257;h: </P>
<P>30&nbsp;wayyiqq<sup>a</sup>&#x1E25; &#8217;e&#x1E6F;-&#8216;&#259;&#x1E6D;ere&#x1E6F;-mal&#601;k&#257;m m&#275;&#8216;al r&#333;&#8217;&#353;w&#333; &ucirc;mi&#353;&#601;q&#257;l&#257;h kikar z&acirc;&#257;&#x1E07; w&#601;&#8217;e&#x1E07;en y&#601;q&#257;r&acirc; wat&#601;h&icirc; &#8216;al-r&#333;&#8217;&#353; d&#257;wi&#x1E0F; &ucirc;&#353;&#601;lal h&#257;&#8216;&icirc;r hw&#333;&#x1E63;&icirc;&#8217; har&#601;b&#275;h m&#601;&#8217;&#333;&#x1E0F;: </P>
<P>31&nbsp;w&#601;&#8217;e&#x1E6F;-h&#257;&#8216;&#257;m &#8217;&#259;&#353;er-b&#257;h hw&#333;&#x1E63;&icirc;&#8217; wayy&#257;&#347;em bamm&#601;&#x1E21;&#275;r&acirc; &ucirc;&#x1E07;<sup>a</sup>&#x1E25;&#259;ri&#x1E63;&ecirc; habar&#601;zel &ucirc;&#x1E07;&#601;ma&#x1E21;&#601;z&#601;r&#333;&#x1E6F; habar&#601;zel w&#601;he&#8216;&#277;&#x1E07;&icirc;r &#8217;w&#333;&#x1E6F;&#257;m <font color="brown">bammal&#601;k&#275;n</font> <font color="blue">bammal&#601;b&#275;n</font> w&#601;&#x1E35;&#275;n y<sup>a</sup>&#8216;&#259;&#347;eh l&#601;&#x1E35;&#333;l &#8216;&#257;r&ecirc; &#x1E07;&#601;n&ecirc;-&#8216;ammw&#333;n wayy&#257;&#353;&#257;&#x1E07; d&#257;wi&#x1E0F; w&#601;&#x1E35;&#257;l-h&#257;&#8216;&#257;m y&#601;r&ucirc;&#353;&#257;l&#257;im: f</P>
</TD>
</TABLE>
<P><HR>
<CENTER>
<A HREF="sa2013.htm">Next: 2 Samuel (2 Shmuel) Chapter 13</A></CENTER>
</BODY>
</HTML>
