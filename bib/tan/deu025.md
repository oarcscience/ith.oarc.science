[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu025)  [KJV](../kjv/deu025)  [Sep](../sep/deu025) 
[Vul](../vul/deu025)   
  
[Deuteronomy (Devarim) Index](deu)  
  [Previous](deu024)  [Next](deu026) 

------------------------------------------------------------------------

### Tanach (Hebrew): Deuteronomy (Devarim) Chapter 25

‎<span id="001">1</span> ‏כִּֽי־יִהְיֶ֥ה רִיב֙ בֵּ֣ין אֲנָשִׁ֔ים
וְנִגְּשׁ֥וּ אֶל־הַמִּשְׁפָּ֖ט וּשְׁפָט֑וּם וְהִצְדִּ֙יקוּ֙
אֶת־הַצַּדִּ֔יק וְהִרְשִׁ֖יעוּ אֶת־הָרָשָֽׁע׃

‎<span id="002">2</span> ‏וְהָיָ֛ה אִם־בִּ֥ן הַכּ֖וֹת הָרָשָׁ֑ע
וְהִפִּיל֤וֹ הַשֹּׁפֵט֙ וְהִכָּ֣הוּ לְפָנָ֔יו כְּדֵ֥י רִשְׁעָת֖וֹ
בְּמִסְפָּֽר׃

‎<span id="003">3</span> ‏אַרְבָּעִ֥ים יַכֶּ֖נּוּ לֹ֣א יֹסִ֑יף
פֶּן־יֹסִ֨יף לְהַכֹּת֤וֹ עַל־אֵ֙לֶּה֙ מַכָּ֣ה רַבָּ֔ה וְנִקְלָ֥ה
אָחִ֖יךָ לְעֵינֶֽיךָ׃ ס

‎<span id="004">4</span> ‏לֹא־תַחְסֹ֥ם שׁ֖וֹר בְּדִישֽׁוֹ׃ ס

‎<span id="005">5</span> ‏כִּֽי־יֵשְׁב֨וּ אַחִ֜ים יַחְדָּ֗ו וּמֵ֨ת
אַחַ֤ד מֵהֶם֙ וּבֵ֣ן אֵֽין־ל֔וֹ לֹֽא־תִהְיֶ֧ה אֵֽשֶׁת־הַמֵּ֛ת הַח֖וּצָה
לְאִ֣ישׁ זָ֑ר יְבָמָהּ֙ יָבֹ֣א עָלֶ֔יהָ וּלְקָחָ֥הּ ל֛וֹ לְאִשָּׁ֖ה
וְיִבְּמָֽהּ׃

‎<span id="006">6</span> ‏וְהָיָ֗ה הַבְּכוֹר֙ אֲשֶׁ֣ר תֵּלֵ֔ד יָק֕וּם
עַל־שֵׁ֥ם אָחִ֖יו הַמֵּ֑ת וְלֹֽא־יִמָּחֶ֥ה שְׁמ֖וֹ מִיִּשְׂרָאֵֽל׃

‎<span id="007">7</span> ‏וְאִם־לֹ֤א יַחְפֹּץ֙ הָאִ֔ישׁ לָקַ֖חַת
אֶת־יְבִמְתּ֑וֹ וְעָלְתָה֩ יְבִמְתּ֨וֹ הַשַּׁ֜עְרָה אֶל־הַזְּקֵנִ֗ים
וְאָֽמְרָה֙ מֵאֵ֨ין יְבָמִ֜י לְהָקִ֨ים לְאָחִ֥יו שֵׁם֙ בְּיִשְׂרָאֵ֔ל
לֹ֥א אָבָ֖ה יַבְּמִֽי׃

‎<span id="008">8</span> ‏וְקָֽרְאוּ־ל֥וֹ זִקְנֵי־עִיר֖וֹ וְדִבְּר֣וּ
אֵלָ֑יו וְעָמַ֣ד וְאָמַ֔ר לֹ֥א חָפַ֖צְתִּי לְקַחְתָּֽהּ׃

‎<span id="009">9</span> ‏וְנִגְּשָׁ֨ה יְבִמְתּ֣וֹ אֵלָיו֮ לְעֵינֵ֣י
הַזְּקֵנִים֒ וְחָלְצָ֤ה נַעֲלוֹ֙ מֵעַ֣ל רַגְל֔וֹ וְיָרְקָ֖ה בְּפָנָ֑יו
וְעָֽנְתָה֙ וְאָ֣מְרָ֔ה כָּ֚כָה יֵעָשֶׂ֣ה לָאִ֔ישׁ אֲשֶׁ֥ר לֹא־יִבְנֶ֖ה
אֶת־בֵּ֥ית אָחִֽיו׃

‎<span id="010">10</span> ‏וְנִקְרָ֥א שְׁמ֖וֹ בְּיִשְׂרָאֵ֑ל בֵּ֖ית
חֲל֥וּץ הַנָּֽעַל׃ ס

‎<span id="011">11</span> ‏כִּֽי־יִנָּצ֨וּ אֲנָשִׁ֤ים יַחְדָּו֙ אִ֣ישׁ
וְאָחִ֔יו וְקָֽרְבָה֙ אֵ֣שֶׁת הָֽאֶחָ֔ד לְהַצִּ֥יל אֶת־אִישָׁ֖הּ מִיַּ֣ד
מַכֵּ֑הוּ וְשָׁלְחָ֣ה יָדָ֔הּ וְהֶחֱזִ֖יקָה בִּמְבֻשָֽׁיו׃

‎<span id="012">12</span> ‏וְקַצֹּתָ֖ה אֶת־כַּפָּ֑הּ לֹ֥א תָח֖וֹס
עֵינֶֽךָ׃ ס

‎<span id="013">13</span> ‏לֹֽא־יִהְיֶ֥ה לְךָ֛ בְּכִֽיסְךָ֖ אֶ֣בֶן
וָאָ֑בֶן גְּדוֹלָ֖ה וּקְטַנָּֽה׃ ס

‎<span id="014">14</span> ‏לֹא־יִהְיֶ֥ה לְךָ֛ בְּבֵיתְךָ֖ אֵיפָ֣ה
וְאֵיפָ֑ה גְּדוֹלָ֖ה וּקְטַנָּֽה׃

‎<span id="015">15</span> ‏אֶ֣בֶן שְׁלֵמָ֤ה וָצֶ֙דֶק֙ יִֽהְיֶה־לָּ֔ךְ
אֵיפָ֧ה שְׁלֵמָ֛ה וָצֶ֖דֶק יִֽהְיֶה־לָּ֑ךְ לְמַ֙עַן֙ יַאֲרִ֣יכוּ
יָמֶ֔יךָ עַ֚ל הָֽאֲדָמָ֔ה אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃

‎<span id="016">16</span> ‏כִּ֧י תוֹעֲבַ֛ת יְהוָ֥ה אֱלֹהֶ֖יךָ
כָּל־עֹ֣שֵׂה אֵ֑לֶּה כֹּ֖ל עֹ֥שֵׂה עָֽוֶל׃ פ

‎<span id="017">17</span> ‏זָכ֕וֹר אֵ֛ת אֲשֶׁר־עָשָׂ֥ה לְךָ֖ עֲמָלֵ֑ק
בַּדֶּ֖רֶךְ בְּצֵאתְכֶ֥ם מִמִּצְרָֽיִם׃

‎<span id="018">18</span> ‏אֲשֶׁ֨ר קָֽרְךָ֜ בַּדֶּ֗רֶךְ וַיְזַנֵּ֤ב
בְּךָ֙ כָּל־הַנֶּחֱשָׁלִ֣ים אַֽחַרֶ֔יךָ<sup>1</sup> וְאַתָּ֖ה עָיֵ֣ף
וְיָגֵ֑עַ וְלֹ֥א יָרֵ֖א אֱלֹהִֽים׃

‎<span id="019">19</span> ‏וְהָיָ֡ה בְּהָנִ֣יחַ יְהוָ֣ה אֱלֹהֶ֣יךָ׀
לְ֠ךָ מִכָּל־אֹ֨יְבֶ֜יךָ מִסָּבִ֗יב בָּאָ֙רֶץ֙ אֲשֶׁ֣ר
יְהוָֽה־אֱ֠לֹהֶיךָ נֹתֵ֨ן לְךָ֤ נַחֲלָה֙ לְרִשְׁתָּ֔הּ תִּמְחֶה֙
אֶת־זֵ֣כֶר עֲמָלֵ֔ק מִתַּ֖חַת הַשָּׁמָ֑יִם לֹ֖א תִּשְׁכָּֽח׃ פ

1 kî-yihəyeh rîḇ bên ’ănāšîm wənigəšû ’el-hammišəpāṭ ûšəfāṭûm wəhiṣədîqû
’eṯ-haṣṣadîq wəhirəšî‘û ’eṯ-hārāšā‘:

2 wəhāyâ ’im-bin hakwōṯ hārāšā‘ wəhipîlwō haššōfēṭ wəhikâû ləfānāyw kəḏê
rišə‘āṯwō bəmisəpār:

3 ’arəbā‘îm yakennû lō’ yōsîf pen-yōsîf ləhakōṯwō ‘al-’ēlleh makâ rabâ
wəniqəlâ ’āḥîḵā lə‘êneyḵā: s

4 lō’-ṯ<sup>a</sup>ḥəsōm šwōr bəḏîšwō: s

5 kî-yēšəḇû ’<sup>a</sup>ḥîm y<sup>a</sup>ḥədāw ûmēṯ ’<sup>a</sup>ḥaḏ
mēhem ûḇēn ’ên-lwō lō’-ṯihəyeh ’ēšeṯ-hammēṯ h<sup>a</sup>ḥûṣâ lə’îš zār
yəḇāmāh yāḇō’ ‘āleyhā ûləqāḥāh lwō lə’iššâ wəyibəmāh:

6 wəhāyâ habəḵwōr ’ăšer tēlēḏ yāqûm ‘al-šēm ’āḥîw hammēṯ wəlō’-yimmāḥeh
šəmwō mîyiśərā’ēl:

7 wə’im-lō’ y<sup>a</sup>ḥəpōṣ hā’îš lāq<sup>a</sup>ḥaṯ ’eṯ-yəḇimətwō
wə‘āləṯâ yəḇimətwō hašš<sup>a</sup>‘ərâ ’el-hazzəqēnîm wə’āmərâ mē’ên
yəḇāmî ləhāqîm lə’āḥîw šēm bəyiśərā’ēl lō’ ’āḇâ yabəmî:

8 wəqārə’û-lwō ziqənê-‘îrwō wəḏibərû ’ēlāyw wə‘āmaḏ wə’āmar lō’ ḥāfaṣətî
ləq<sup>a</sup>ḥətāh:

9 wənigəšâ yəḇimətwō ’ēlāyw lə‘ênê hazzəqēnîm wəḥāləṣâ
n<sup>a</sup>‘ălwō mē‘al raḡəlwō wəyārəqâ bəfānāyw wə‘ānəṯâ wə’āmərâ
kāḵâ yē‘āśeh lā’îš ’ăšer lō’-yiḇəneh ’eṯ-bêṯ ’āḥîw:

10 wəniqərā’ šəmwō bəyiśərā’ēl bêṯ ḥălûṣ hannā‘al: s

11 kî-yinnāṣû ’ănāšîm y<sup>a</sup>ḥədāw ’îš wə’āḥîw wəqārəḇâ ’ēšeṯ
hā’eḥāḏ ləhaṣṣîl ’eṯ-’îšāh mîyaḏ makēhû wəšāləḥâ yāḏāh wəheḥĕzîqâ
biməḇušāyw:

12 wəqaṣṣōṯâ ’eṯ-kapāh lō’ ṯāḥwōs ‘êneḵā: s

13 lō’-yihəyeh ləḵā bəḵîsəḵā ’eḇen wā’āḇen gəḏwōlâ ûqəṭannâ: s

14 lō’-yihəyeh ləḵā bəḇêṯəḵā ’êfâ wə’êfâ gəḏwōlâ ûqəṭannâ:

15 ’eḇen šəlēmâ wāṣeḏeq yihəyeh-llāḵə ’êfâ šəlēmâ wāṣeḏeq yihəyeh-llāḵə
ləm<sup>a</sup>‘an ya’ărîḵû yāmeyḵā ‘al hā’ăḏāmâ ’ăšer-yəhwâ ’ĕlōheyḵā
nōṯēn lāḵə:

16 kî ṯwō‘ăḇaṯ yəhwâ ’ĕlōheyḵā kāl-‘ōśēh ’ēlleh kōl ‘ōśēh ‘āwel: f

17 zāḵwōr ’ēṯ ’ăšer-‘āśâ ləḵā ‘ămālēq badereḵə bəṣē’ṯəḵem mimmiṣərāyim:

18 ’ăšer qārəḵā badereḵə wayəzannēḇ bəḵā kāl-hanneḥĕšālîm
’<sup>a</sup>ḥareyḵā<sup>1</sup> wə’atâ ‘āyēf wəyāḡē‘a wəlō’ yārē’
’ĕlōhîm:

19 wəhāyâ bəhānîḥa yəhwâ ’ĕlōheyḵā\| ləḵā mikāl-’ōyəḇeyḵā missāḇîḇ
bā’āreṣ ’ăšer yəhwâ-’ĕlōheyḵā nōṯēn ləḵā n<sup>a</sup>ḥălâ lərišətāh
timəḥeh ’eṯ-zēḵer ‘ămālēq mit<sup>a</sup>ḥaṯ haššāmāyim lō’ tišəkāḥ: f

------------------------------------------------------------------------

[Next: Deuteronomy (Devarim) Chapter 26](deu026)
