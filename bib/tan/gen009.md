[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen009)  [KJV](../kjv/gen009)  [Sep](../sep/gen009.md) 
[Vul](../vul/gen009.md)   
  
[Genesis (Bereshit) Index](gen.md)  
  [Previous](gen008)  [Next](gen010.md) 

------------------------------------------------------------------------

### Tanach (Hebrew): Genesis (Bereshit) Chapter 9

‎<span id="001">1</span> ‏וַיְבָ֣רֶךְ אֱלֹהִ֔ים אֶת־נֹ֖חַ וְאֶת־בָּנָ֑יו
וַיֹּ֧אמֶר לָהֶ֛ם פְּר֥וּ וּרְב֖וּ וּמִלְא֥וּ אֶת־הָאָֽרֶץ׃

‎<span id="002">2</span> ‏וּמוֹרַאֲכֶ֤ם וְחִתְּכֶם֙ יִֽהְיֶ֔ה עַ֚ל
כָּל־חַיַּ֣ת הָאָ֔רֶץ וְעַ֖ל כָּל־ע֣וֹף הַשָּׁמָ֑יִם בְּכֹל֩ אֲשֶׁ֨ר
תִּרְמֹ֧שׂ הָֽאֲדָמָ֛ה וּֽבְכָל־דְּגֵ֥י הַיָּ֖ם בְּיֶדְכֶ֥ם נִתָּֽנוּ׃

‎<span id="003">3</span> ‏כָּל־רֶ֙מֶשׂ֙ אֲשֶׁ֣ר הוּא־חַ֔י לָכֶ֥ם
יִהְיֶ֖ה לְאָכְלָ֑ה כְּיֶ֣רֶק עֵ֔שֶׂב נָתַ֥תִּי לָכֶ֖ם אֶת־כֹּֽל׃

‎<span id="004">4</span> ‏אַךְ־בָּשָׂ֕ר בְּנַפְשׁ֥וֹ דָמ֖וֹ לֹ֥א
תֹאכֵֽלוּ׃

‎<span id="005">5</span> ‏וְאַ֨ךְ אֶת־דִּמְכֶ֤ם לְנַפְשֹֽׁתֵיכֶם֙
אֶדְרֹ֔שׁ מִיַּ֥ד כָּל־חַיָּ֖ה אֶדְרְשֶׁ֑נּוּ וּמִיַּ֣ד הָֽאָדָ֗ם
מִיַּד֙ אִ֣ישׁ אָחִ֔יו אֶדְרֹ֖שׁ אֶת־נֶ֥פֶשׁ הָֽאָדָֽם׃

‎<span id="006">6</span> ‏שֹׁפֵךְ֙ דַּ֣ם הָֽאָדָ֔ם בָּֽאָדָ֖ם דָּמ֣וֹ
יִשָּׁפֵ֑ךְ כִּ֚י בְּצֶ֣לֶם אֱלֹהִ֔ים עָשָׂ֖ה אֶת־הָאָדָֽם׃

‎<span id="007">7</span> ‏וְאַתֶּ֖ם פְּר֣וּ וּרְב֑וּ שִׁרְצ֥וּ בָאָ֖רֶץ
וּרְבוּ־בָֽהּ׃ ס

‎<span id="008">8</span> ‏וַיֹּ֤אמֶר אֱלֹהִים֙ אֶל־נֹ֔חַ וְאֶל־בָּנָ֥יו
אִתּ֖וֹ לֵאמֹֽר׃

‎<span id="009">9</span> ‏וַאֲנִ֕י הִנְנִ֥י מֵקִ֛ים אֶת־בְּרִיתִ֖י
אִתְּכֶ֑ם וְאֶֽת־זַרְעֲכֶ֖ם אַֽחֲרֵיכֶֽם׃

‎<span id="010">10</span> ‏וְאֵ֨ת כָּל־נֶ֤פֶשׁ הַֽחַיָּה֙ אֲשֶׁ֣ר
אִתְּכֶ֔ם בָּע֧וֹף בַּבְּהֵמָ֛ה וּֽבְכָל־חַיַּ֥ת הָאָ֖רֶץ אִתְּכֶ֑ם
מִכֹּל֙ יֹצְאֵ֣י הַתֵּבָ֔ה לְכֹ֖ל חַיַּ֥ת הָאָֽרֶץ׃

‎<span id="011">11</span> ‏וַהֲקִמֹתִ֤י אֶת־בְּרִיתִי֙ אִתְּכֶ֔ם
וְלֹֽא־יִכָּרֵ֧ת כָּל־בָּשָׂ֛ר ע֖וֹד מִמֵּ֣י הַמַּבּ֑וּל וְלֹֽא־יִהְיֶ֥ה
ע֛וֹד מַבּ֖וּל לְשַׁחֵ֥ת הָאָֽרֶץ׃

‎<span id="012">12</span> ‏וַיֹּ֣אמֶר אֱלֹהִ֗ים זֹ֤את אֽוֹת־הַבְּרִית֙
אֲשֶׁר־אֲנִ֣י נֹתֵ֗ן בֵּינִי֙ וּבֵ֣ינֵיכֶ֔ם וּבֵ֛ין כָּל־נֶ֥פֶשׁ חַיָּ֖ה
אֲשֶׁ֣ר אִתְּכֶ֑ם לְדֹרֹ֖ת עוֹלָֽם׃

‎<span id="013">13</span> ‏אֶת־קַשְׁתִּ֕י נָתַ֖תִּי בֶּֽעָנָ֑ן
וְהָֽיְתָה֙ לְא֣וֹת בְּרִ֔ית בֵּינִ֖י וּבֵ֥ין הָאָֽרֶץ׃

‎<span id="014">14</span> ‏וְהָיָ֕ה בְּעַֽנְנִ֥י עָנָ֖ן עַל־הָאָ֑רֶץ
וְנִרְאֲתָ֥ה הַקֶּ֖שֶׁת בֶּעָנָֽן׃

‎<span id="015">15</span> ‏וְזָכַרְתִּ֣י אֶת־בְּרִיתִ֗י אֲשֶׁ֤ר בֵּינִי֙
וּבֵ֣ינֵיכֶ֔ם וּבֵ֛ין כָּל־נֶ֥פֶשׁ חַיָּ֖ה בְּכָל־בָּשָׂ֑ר
וְלֹֽא־יִֽהְיֶ֨ה ע֤וֹד הַמַּ֙יִם֙ לְמַבּ֔וּל לְשַׁחֵ֖ת כָּל־בָּשָֽׂר׃

‎<span id="016">16</span> ‏וְהָיְתָ֥ה הַקֶּ֖שֶׁת בֶּֽעָנָ֑ן
וּרְאִיתִ֗יהָ לִזְכֹּר֙ בְּרִ֣ית עוֹלָ֔ם בֵּ֣ין אֱלֹהִ֔ים וּבֵין֙
כָּל־נֶ֣פֶשׁ חַיָּ֔ה בְּכָל־בָּשָׂ֖ר אֲשֶׁ֥ר עַל־הָאָֽרֶץ׃

‎<span id="017">17</span> ‏וַיֹּ֥אמֶר אֱלֹהִ֖ים אֶל־נֹ֑חַ זֹ֤את
אֽוֹת־הַבְּרִית֙ אֲשֶׁ֣ר הֲקִמֹ֔תִי בֵּינִ֕י וּבֵ֥ין כָּל־בָּשָׂ֖ר
אֲשֶׁ֥ר עַל־הָאָֽרֶץ׃ פ

‎<span id="018">18</span> ‏וַיִּֽהְי֣וּ בְנֵי־נֹ֗חַ הַיֹּֽצְאִים֙
מִן־הַתֵּבָ֔ה שֵׁ֖ם וְחָ֣ם וָיָ֑פֶת וְחָ֕ם ה֖וּא אֲבִ֥י כְנָֽעַן׃

‎<span id="019">19</span> ‏שְׁלֹשָׁ֥ה אֵ֖לֶּה בְּנֵי־נֹ֑חַ וּמֵאֵ֖לֶּה
נָֽפְצָ֥ה כָל־הָאָֽרֶץ׃

‎<span id="020">20</span> ‏וַיָּ֥חֶל נֹ֖חַ אִ֣ישׁ הָֽאֲדָמָ֑ה וַיִּטַּ֖ע
כָּֽרֶם׃

‎<span id="021">21</span> ‏וַיֵּ֥שְׁתְּ מִן־הַיַּ֖יִן וַיִּשְׁכָּ֑ר
וַיִּתְגַּ֖ל בְּת֥וֹךְ אָהֳלֹֽה׃<sup>q</sup>

‎<span id="022">22</span> ‏וַיַּ֗רְא חָ֚ם אֲבִ֣י כְנַ֔עַן אֵ֖ת עֶרְוַ֣ת
אָבִ֑יו וַיַּגֵּ֥ד לִשְׁנֵֽי־אֶחָ֖יו בַּחֽוּץ׃

‎<span id="023">23</span> ‏וַיִּקַּח֩ שֵׁ֨ם וָיֶ֜פֶת אֶת־הַשִּׂמְלָ֗ה
וַיָּשִׂ֙ימוּ֙<sup>3</sup> עַל־שְׁכֶ֣ם שְׁנֵיהֶ֔ם וַיֵּֽלְכוּ֙
אֲחֹ֣רַנִּ֔ית וַיְכַסּ֕וּ אֵ֖ת עֶרְוַ֣ת אֲבִיהֶ֑ם וּפְנֵיהֶם֙
אֲחֹ֣רַנִּ֔ית וְעֶרְוַ֥ת אֲבִיהֶ֖ם לֹ֥א רָאֽוּ׃

‎<span id="024">24</span> ‏וַיִּ֥יקֶץ נֹ֖חַ מִיֵּינ֑וֹ וַיֵּ֕דַע אֵ֛ת
אֲשֶׁר־עָ֥שָׂה־ל֖וֹ בְּנ֥וֹ הַקָּטָֽן׃

‎<span id="025">25</span> ‏וַיֹּ֖אמֶר אָר֣וּר כְּנָ֑עַן עֶ֥בֶד עֲבָדִ֖ים
יִֽהְיֶ֥ה לְאֶחָֽיו׃

‎<span id="026">26</span> ‏וַיֹּ֕אמֶר בָּר֥וּךְ יְהוָֹ֖ה אֱלֹ֣הֵי שֵׁ֑ם
וִיהִ֥י כְנַ֖עַן עֶ֥בֶד לָֽמוֹ׃

‎<span id="027">27</span> ‏יַ֤פְתְּ אֱלֹהִים֙ לְיֶ֔פֶת וְיִשְׁכֹּ֖ן
בְּאָֽהֳלֵי־שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃

‎<span id="028">28</span> ‏וַֽיְחִי־נֹ֖חַ אַחַ֣ר הַמַּבּ֑וּל שְׁלֹ֤שׁ
מֵאוֹת֙ שָׁנָ֔ה וַֽחֲמִשִּׁ֖ים שָׁנָֽה׃

‎<span id="029">29</span> ‏וַיִּֽהְיוּ֙ כָּל־יְמֵי־נֹ֔חַ תְּשַׁ֤ע
מֵאוֹת֙ שָׁנָ֔ה וַחֲמִשִּׁ֖ים שָׁנָ֑ה וַיָּמֹֽת׃ פ

1 wayəḇāreḵə ’ĕlōhîm ’eṯ-nōḥa wə’eṯ-bānāyw wayyō’mer lâem pərû ûrəḇû
ûmilə’û ’eṯ-hā’āreṣ:

2 ûmwōra’ăḵem wəḥitəḵem yihəyeh ‘al kāl-ḥayyaṯ hā’āreṣ wə‘al kāl-‘wōf
haššāmāyim bəḵōl ’ăšer tirəmōś hā’ăḏāmâ ûḇəḵāl-dəḡê hayyām bəyeḏəḵem
nitānû:

3 kāl-remeś ’ăšer hû’-ḥay lāḵem yihəyeh lə’āḵəlâ kəyereq ‘ēśeḇ nāṯatî
lāḵem ’eṯ-kōl:

4 ’aḵə-bāśār bənafəšwō ḏāmwō lō’ ṯō’ḵēlû:

5 wə’aḵə ’eṯ-diməḵem lənafəšōṯêḵem ’eḏərōš mîyaḏ kāl-ḥayyâ ’eḏərəšennû
ûmîyaḏ hā’āḏām mîyaḏ ’îš ’āḥîw ’eḏərōš ’eṯ-nefeš hā’āḏām:

6 šōfēḵə dam hā’āḏām bā’āḏām dāmwō yiššāfēḵə kî bəṣelem ’ĕlōhîm ‘āśâ
’eṯ-hā’āḏām:

7 wə’atem pərû ûrəḇû širəṣû ḇā’āreṣ ûrəḇû-ḇāh: s

8 wayyō’mer ’ĕlōhîm ’el-nōḥa wə’el-bānāyw ’itwō lē’mōr:

9 wa’ănî hinənî mēqîm ’eṯ-bərîṯî ’itəḵem wə’eṯ-zarə‘ăḵem
’<sup>a</sup>ḥărêḵem:

10 wə’ēṯ kāl-nefeš h<sup>a</sup>ḥayyâ ’ăšer ’itəḵem bā‘wōf babəhēmâ
ûḇəḵāl-ḥayyaṯ hā’āreṣ ’itəḵem mikōl yōṣə’ê hatēḇâ ləḵōl ḥayyaṯ hā’āreṣ:

11 wahăqimōṯî ’eṯ-bərîṯî ’itəḵem wəlō’-yikārēṯ kāl-bāśār ‘wōḏ mimmê
hammabûl wəlō’-yihəyeh ‘wōḏ mabûl ləš<sup>a</sup>ḥēṯ hā’āreṣ:

12 wayyō’mer ’ĕlōhîm zō’ṯ ’wōṯ-habərîṯ ’ăšer-’ănî nōṯēn bênî ûḇênêḵem
ûḇên kāl-nefeš ḥayyâ ’ăšer ’itəḵem ləḏōrōṯ ‘wōlām:

13 ’eṯ-qašətî nāṯatî be‘ānān wəhāyəṯâ lə’wōṯ bərîṯ bênî ûḇên hā’āreṣ:

14 wəhāyâ bə‘anənî ‘ānān ‘al-hā’āreṣ wənirə’ăṯâ haqqešeṯ be‘ānān:

15 wəzāḵarətî ’eṯ-bərîṯî ’ăšer bênî ûḇênêḵem ûḇên kāl-nefeš ḥayyâ
bəḵāl-bāśār wəlō’-yihəyeh ‘wōḏ hammayim ləmabûl ləš<sup>a</sup>ḥēṯ
kāl-bāśār:

16 wəhāyəṯâ haqqešeṯ be‘ānān ûrə’îṯîhā lizəkōr bərîṯ ‘wōlām bên ’ĕlōhîm
ûḇên kāl-nefeš ḥayyâ bəḵāl-bāśār ’ăšer ‘al-hā’āreṣ:

17 wayyō’mer ’ĕlōhîm ’el-nōḥa zō’ṯ ’wōṯ-habərîṯ ’ăšer hăqimōṯî bênî ûḇên
kāl-bāśār ’ăšer ‘al-hā’āreṣ: f

18 wayyihəyû ḇənê-nōḥa hayyōṣə’îm min-hatēḇâ šēm wəḥām wāyāfeṯ wəḥām hû’
’ăḇî ḵənā‘an:

19 šəlōšâ ’ēlleh bənê-nōḥa ûmē’ēlleh nāfəṣâ ḵāl-hā’āreṣ:

20 wayyāḥel nōḥa ’îš hā’ăḏāmâ wayyiṭṭ<sup>a</sup>‘ kārem:

21 wayyēšətə min-hayyayin wayyišəkār wayyiṯəgal bəṯwōḵə
’âŏlōh:<sup>q</sup>

22 wayyarə’ ḥām ’ăḇî ḵən<sup>a</sup>‘an ’ēṯ ‘erəwaṯ ’āḇîw wayyagēḏ
lišənê-’eḥāyw b<sup>a</sup>ḥûṣ:

23 wayyiqq<sup>a</sup>ḥ šēm wāyefeṯ ’eṯ-haśśiməlâ wayyāśîmû<sup>3</sup>
‘al-šəḵem šənêhem wayyēləḵû ’ăḥōrannîṯ wayəḵassû ’ēṯ ‘erəwaṯ ’ăḇîhem
ûfənêhem ’ăḥōrannîṯ wə‘erəwaṯ ’ăḇîhem lō’ rā’û:

24 wayyîqeṣ nōḥa mîyênwō wayyēḏ<sup>a</sup>‘ ’ēṯ ’ăšer-‘āśâ-lwō bənwō
haqqāṭān:

25 wayyō’mer ’ārûr kənā‘an ‘eḇeḏ ‘ăḇāḏîm yihəyeh lə’eḥāyw:

26 wayyō’mer bārûḵə yəhwōâ ’ĕlōhê šēm wîhî ḵən<sup>a</sup>‘an ‘eḇeḏ
lāmwō:

27 yafətə ’ĕlōhîm ləyefeṯ wəyišəkōn bə’âŏlê-šēm wîhî ḵən<sup>a</sup>‘an
‘eḇeḏ lāmwō:

28 wayəḥî-nōḥa ’<sup>a</sup>ḥar hammabûl šəlōš mē’wōṯ šānâ
w<sup>a</sup>ḥămiššîm šānâ:

29 wayyihəyû kāl-yəmê-nōḥa təš<sup>a</sup>‘ mē’wōṯ šānâ
w<sup>a</sup>ḥămiššîm šānâ wayyāmōṯ: f

------------------------------------------------------------------------

[Next: Genesis (Bereshit) Chapter 10](gen010.md)
