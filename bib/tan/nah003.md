[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/nah003)  [KJV](../kjv/nah003)  [Sep](../sep/nah003) 
[Vul](../vul/nah003)   
  
[Nahum (Nahum) Index](nah)  
  [Previous](nah002)  [Next](hab001) 

------------------------------------------------------------------------

### Tanach (Hebrew): Nahum (Nahum) Chapter 3

‎<span id="001">1</span> ‏ה֖וֹי עִ֣יר דָּמִ֑ים כֻּלָּ֗הּ כַּ֤חַשׁ
פֶּ֙רֶק֙ מְלֵאָ֔ה לֹ֥א יָמִ֖ישׁ טָֽרֶף׃

‎<span id="002">2</span> ‏ק֣וֹל שׁ֔וֹט וְק֖וֹל רַ֣עַשׁ אוֹפָ֑ן וְס֣וּס
דֹּהֵ֔ר וּמֶרְכָּבָ֖ה מְרַקֵּדָֽה׃

‎<span id="003">3</span> ‏פָּרָ֣שׁ מַעֲלֶ֗ה וְלַ֤הַב חֶ֙רֶב֙ וּבְרַ֣ק
חֲנִ֔ית וְרֹ֥ב חָלָ֖ל וְכֹ֣בֶד פָּ֑גֶר וְאֵ֥ין קֵ֙צֶה֙ לַגְּוִיָּ֔ה
יכשלו וְכָשְׁל֖וּ בִּגְוִיָּתָֽם׃

‎<span id="004">4</span> ‏מֵרֹב֙ זְנוּנֵ֣י זוֹנָ֔ה ט֥וֹבַת חֵ֖ן
בַּעֲלַ֣ת כְּשָׁפִ֑ים הַמֹּכֶ֤רֶת גּוֹיִם֙ בִּזְנוּנֶ֔יהָ
וּמִשְׁפָּח֖וֹת בִּכְשָׁפֶֽיהָ׃

‎<span id="005">5</span> ‏הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת
וְגִלֵּיתִ֥י שׁוּלַ֖יִךְ עַל־פָּנָ֑יִךְ וְהַרְאֵיתִ֤י גוֹיִם֙ מַעְרֵ֔ךְ
וּמַמְלָכ֖וֹת קְלוֹנֵֽךְ׃

‎<span id="006">6</span> ‏וְהִשְׁלַכְתִּ֥י עָלַ֛יִךְ שִׁקֻּצִ֖ים
וְנִבַּלְתִּ֑יךְ וְשַׂמְתִּ֖יךְ כְּרֹֽאִי׃

‎<span id="007">7</span> ‏וְהָיָ֤ה כָל־רֹאַ֙יִךְ֙ יִדּ֣וֹד מִמֵּ֔ךְ
וְאָמַר֙ שָׁדְּדָ֣ה נִֽינְוֵ֔ה מִ֖י יָנ֣וּד לָ֑הּ מֵאַ֛יִן אֲבַקֵּ֥שׁ
מְנַחֲמִ֖ים לָֽךְ׃

‎<span id="008">8</span> ‏הֲתֵֽיטְבִי֙ מִנֹּ֣א אָמ֔וֹן הַיֹּֽשְׁבָה֙
בַּיְאֹרִ֔ים מַ֖יִם סָבִ֣יב לָ֑הּ אֲשֶׁר־חֵ֣יל יָ֔ם מִיָּ֖ם חוֹמָתָֽהּ׃

‎<span id="009">9</span> ‏כּ֥וּשׁ עָצְמָ֛ה וּמִצְרַ֖יִם וְאֵ֣ין קֵ֑צֶה
פּ֣וּט וְלוּבִ֔ים הָי֖וּ בְּעֶזְרָתֵֽךְ׃

‎<span id="010">10</span> ‏גַּם־הִ֗יא לַגֹּלָה֙ הָלְכָ֣ה בַשֶּׁ֔בִי
גַּ֧ם עֹלָלֶ֛יהָ יְרֻטְּשׁ֖וּ בְּרֹ֣אשׁ כָּל־חוּצ֑וֹת
וְעַל־נִכְבַּדֶּ֙יהָ֙ יַדּ֣וּ גוֹרָ֔ל וְכָל־גְּדוֹלֶ֖יהָ רֻתְּק֥וּ
בַזִּקִּֽים׃

‎<span id="011">11</span> ‏גַּם־אַ֣תְּ תִּשְׁכְּרִ֔י תְּהִ֖י נַֽעֲלָמָ֑ה
גַּם־אַ֛תְּ תְּבַקְשִׁ֥י מָע֖וֹז מֵאוֹיֵֽב׃

‎<span id="012">12</span> ‏כָּ֨ל־מִבְצָרַ֔יִךְ תְּאֵנִ֖ים
עִם־בִּכּוּרִ֑ים אִם־יִנּ֕וֹעוּ וְנָפְל֖וּ עַל־פִּ֥י אוֹכֵֽל׃

‎<span id="013">13</span> ‏הִנֵּ֨ה עַמֵּ֤ךְ נָשִׁים֙ בְּקִרְבֵּ֔ךְ
לְאֹ֣יְבַ֔יִךְ פָּת֥וֹחַ נִפְתְּח֖וּ שַׁעֲרֵ֣י אַרְצֵ֑ךְ אָכְלָ֥ה אֵ֖שׁ
בְּרִיחָֽיִך׃

‎<span id="014">14</span> ‏מֵ֤י מָצוֹר֙ שַֽׁאֲבִי־לָ֔ךְ חַזְּקִ֖י
מִבְצָרָ֑יִךְ בֹּ֧אִי בַטִּ֛יט וְרִמְסִ֥י בַחֹ֖מֶר הַחֲזִ֥יקִי
מַלְבֵּֽן׃

‎<span id="015">15</span> ‏שָׁ֚ם תֹּאכְלֵ֣ךְ אֵ֔שׁ תַּכְרִיתֵ֣ךְ חֶ֔רֶב
תֹּאכְלֵ֖ךְ כַּיָּ֑לֶק הִתְכַּבֵּ֣ד כַּיֶּ֔לֶק הִֽתְכַּבְּדִ֖י
כָּאַרְבֶּֽה׃

‎<span id="016">16</span> ‏הִרְבֵּית֙ רֹֽכְלַ֔יִךְ מִכּוֹכְבֵ֖י
הַשָּׁמָ֑יִם יֶ֥לֶק פָּשַׁ֖ט וַיָּעֹֽף׃

‎<span id="017">17</span> ‏מִנְּזָרַ֙יִךְ֙ כָּֽאַרְבֶּ֔ה וְטַפְסְרַ֖יִךְ
כְּג֣וֹב גֹּבָ֑י הַֽחוֹנִ֤ים בַּגְּדֵרוֹת֙ בְּי֣וֹם קָרָ֔ה שֶׁ֤מֶשׁ
זָֽרְחָה֙ וְנוֹדַ֔ד וְלֹֽא־נוֹדַ֥ע מְקוֹמ֖וֹ אַיָּֽם׃

‎<span id="018">18</span> ‏נָמ֤וּ רֹעֶ֙יךָ֙ מֶ֣לֶךְ אַשּׁ֔וּר
יִשְׁכְּנ֖וּ אַדִּירֶ֑יךָ נָפֹ֧שׁוּ עַמְּךָ֛ עַל־הֶהָרִ֖ים וְאֵ֥ין
מְקַבֵּֽץ׃

‎<span id="019">19</span> ‏אֵין־כֵּהָ֣ה לְשִׁבְרֶ֔ךָ נַחְלָ֖ה מַכָּתֶ֑ךָ
כֹּ֣ל׀ שֹׁמְעֵ֣י שִׁמְעֲךָ֗ תָּ֤קְעוּ כַף֙ עָלֶ֔יךָ כִּ֗י עַל־מִ֛י
לֹֽא־עָבְרָ֥ה רָעָתְךָ֖ תָּמִֽיד׃

1 hwōy ‘îr dāmîm kullāh k<sup>a</sup>ḥaš pereq məlē’â lō’ yāmîš ṭāref:

2 qwōl šwōṭ wəqwōl r<sup>a</sup>‘aš ’wōfān wəsûs dōhēr ûmerəkāḇâ
məraqqēḏâ:

3 pārāš m<sup>a</sup>‘ăleh wəlahaḇ ḥereḇ ûḇəraq ḥănîṯ wərōḇ ḥālāl
wəḵōḇeḏ pāḡer wə’ên qēṣeh lagəwîyâ yiḵəšəlû wəḵāšəlû biḡəwîyāṯām:

4 mērōḇ zənûnê zwōnâ ṭwōḇaṯ ḥēn b<sup>a</sup>‘ălaṯ kəšāfîm hammōḵereṯ
gwōyim bizənûneyhā ûmišəpāḥwōṯ biḵəšāfeyhā:

5 hinənî ’ēlayiḵə nə’um yəhwâ ṣəḇā’wōṯ wəḡillêṯî šûlayiḵə ‘al-pānāyiḵə
wəharə’êṯî ḡwōyim m<sup>a</sup>‘ərēḵə ûmaməlāḵwōṯ qəlwōnēḵə:

6 wəhišəlaḵətî ‘ālayiḵə šiqquṣîm wənibalətîḵə wəśamətîḵə kərō’î:

7 wəhāyâ ḵāl-rō’ayiḵə yidwōḏ mimmēḵə wə’āmar šādəḏâ nînəwēh mî yānûḏ lāh
mē’ayin ’ăḇaqqēš mən<sup>a</sup>ḥămîm lāḵə:

8 hăṯêṭəḇî minnō’ ’āmwōn hayyōšəḇâ bayə’ōrîm mayim sāḇîḇ lāh ’ăšer-ḥêl
yām mîyām ḥwōmāṯāh:

9 kûš ‘āṣəmâ ûmiṣərayim wə’ên qēṣeh pûṭ wəlûḇîm hāyû bə‘ezərāṯēḵə:

10 gam-hî’ lagōlâ hāləḵâ ḇaššeḇî gam ‘ōlāleyhā yəruṭṭəšû bərō’š
kāl-ḥûṣwōṯ wə‘al-niḵəbadeyhā yadû ḡwōrāl wəḵāl-gəḏwōleyhā rutəqû
ḇazziqqîm:

11 gam-’atə tišəkərî təhî n<sup>a</sup>‘ălāmâ gam-’atə təḇaqəšî mā‘wōz
mē’wōyēḇ:

12 kāl-miḇəṣārayiḵə tə’ēnîm ‘im-bikûrîm ’im-yinnwō‘û wənāfəlû ‘al-pî
’wōḵēl:

13 hinnēh ‘ammēḵə nāšîm bəqirəbēḵə lə’ōyəḇayiḵə pāṯwōḥa nifətəḥû
š<sup>a</sup>‘ărê ’arəṣēḵə ’āḵəlâ ’ēš bərîḥāyiḵ:

14 mê māṣwōr ša’ăḇî-lāḵə ḥazzəqî miḇəṣārāyiḵə bō’î ḇaṭṭîṭ wəriməsî
ḇ<sup>a</sup>ḥōmer h<sup>a</sup>ḥăzîqî maləbēn:

15 šām tō’ḵəlēḵə ’ēš taḵərîṯēḵə ḥereḇ tō’ḵəlēḵə kayyāleq hiṯəkabēḏ
kayyeleq hiṯəkabəḏî kā’arəbeh:

16 hirəbêṯ rōḵəlayiḵə mikwōḵəḇê haššāmāyim yeleq pāšaṭ wayyā‘ōf:

17 minnəzārayiḵə kā’arəbeh wəṭafəsərayiḵə kəḡwōḇ gōḇāy
h<sup>a</sup>ḥwōnîm bagəḏērwōṯ bəywōm qārâ šemeš zārəḥâ wənwōḏaḏ
wəlō’-nwōḏ<sup>a</sup>‘ məqwōmwō ’ayyām:

18 nāmû rō‘eyḵā meleḵə ’aššûr yišəkənû ’adîreyḵā nāfōšû ‘amməḵā
‘al-hehārîm wə’ên məqabēṣ:

19 ’ên-kēhâ ləšiḇəreḵā n<sup>a</sup>ḥəlâ makāṯeḵā kōl\| šōmə‘ê šimə‘ăḵā
tāqə‘û ḵaf ‘āleyḵā kî ‘al-mî lō’-‘āḇərâ rā‘āṯəḵā tāmîḏ:

------------------------------------------------------------------------

[Next: Habakkuk (Chavaquq) Chapter 1](hab001)
