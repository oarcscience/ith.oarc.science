[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen035)  [KJV](../kjv/gen035)  [Sep](../sep/gen035) 
[Vul](../vul/gen035)   
  
[Genesis (Bereshit) Index](gen)  
  [Previous](gen034)  [Next](gen036) 

------------------------------------------------------------------------

### Tanach (Hebrew): Genesis (Bereshit) Chapter 35

‎<span id="001">1</span> ‏וַיֹּ֤אמֶר אֱלֹהִים֙ אֶֽל־יַעֲקֹ֔ב ק֛וּם
עֲלֵ֥ה בֵֽית־אֵ֖ל וְשֶׁב־שָׁ֑ם וַעֲשֵׂה־שָׁ֣ם מִזְבֵּ֔חַ לָאֵל֙
הַנִּרְאֶ֣ה אֵלֶ֔יךָ בְּבָרְחֲךָ֔<sup>1</sup> מִפְּנֵ֖י עֵשָׂ֥ו
אָחִֽיךָ׃

‎<span id="002">2</span> ‏וַיֹּ֤אמֶר יַעֲקֹב֙ אֶל־בֵּית֔וֹ וְאֶ֖ל
כָּל־אֲשֶׁ֣ר עִמּ֑וֹ הָסִ֜רוּ אֶת־אֱלֹהֵ֤י הַנֵּכָר֙ אֲשֶׁ֣ר בְּתֹכְכֶ֔ם
וְהִֽטַּהֲר֔וּ וְהַחֲלִ֖יפוּ שִׂמְלֹתֵיכֶֽם׃

‎<span id="003">3</span> ‏וְנָק֥וּמָה וְנַעֲלֶ֖ה בֵּֽית־אֵ֑ל
וְאֶֽעֱשֶׂה־שָּׁ֣ם מִזְבֵּ֗חַ לָאֵ֞ל הָעֹנֶ֤ה אֹתִי֙ בְּי֣וֹם צָֽרָתִ֔י
וַיְהִי֙ עִמָּדִ֔י בַּדֶּ֖רֶךְ אֲשֶׁ֥ר הָלָֽכְתִּי׃

‎<span id="004">4</span> ‏וַיִּתְּנ֣וּ<sup>3</sup> אֶֽל־יַעֲקֹ֗ב אֵ֣ת
כָּל־אֱלֹהֵ֤י הַנֵּכָר֙ אֲשֶׁ֣ר בְּיָדָ֔ם וְאֶת־הַנְּזָמִ֖ים אֲשֶׁ֣ר
בְּאָזְנֵיהֶ֑ם וַיִּטְמֹ֤ן אֹתָם֙ יַעֲקֹ֔ב תַּ֥חַת הָאֵלָ֖ה אֲשֶׁ֥ר
עִם־שְׁכֶֽם׃

‎<span id="005">5</span> ‏וַיִּסָּ֑עוּ וַיְהִ֣י׀ חִתַּ֣ת אֱלֹהִ֗ים
עַל־הֶֽעָרִים֙ אֲשֶׁר֙ סְבִיבֹ֣תֵיהֶ֔ם וְלֹ֣א רָֽדְפ֔וּ אַחֲרֵ֖י בְּנֵ֥י
יַעֲקֹֽב׃

‎<span id="006">6</span> ‏וַיָּבֹ֨א יַעֲקֹ֜ב ל֗וּזָה אֲשֶׁר֙ בְּאֶ֣רֶץ
כְּנַ֔עַן הִ֖וא בֵּֽית־אֵ֑ל ה֖וּא וְכָל־הָעָ֥ם אֲשֶׁר־עִמּֽוֹ׃

‎<span id="007">7</span> ‏וַיִּ֤בֶן שָׁם֙ מִזְבֵּ֔חַ וַיִּקְרָא֙
לַמָּק֔וֹם אֵ֖ל בֵּֽית־אֵ֑ל כִּ֣י שָׁ֗ם נִגְל֤וּ אֵלָיו֙ הָֽאֱלֹהִ֔ים
בְּבָרְח֖וֹ מִפְּנֵ֥י אָחִֽיו׃

‎<span id="008">8</span> ‏וַתָּ֤מָת דְּבֹרָה֙ מֵינֶ֣קֶת רִבְקָ֔ה
וַתִּקָּבֵ֛ר מִתַּ֥חַת לְבֵֽית־אֵ֖ל תַּ֣חַת הָֽאַלּ֑וֹן וַיִּקְרָ֥א
שְׁמ֖וֹ אַלּ֥וֹן בָּכֽוּת׃ פ

‎<span id="009">9</span> ‏וַיֵּרָ֨א אֱלֹהִ֤ים אֶֽל־יַעֲקֹב֙ ע֔וֹד
בְּבֹא֖וֹ מִפַּדַּ֣ן אֲרָ֑ם וַיְבָ֖רֶךְ אֹתֽוֹ׃

‎<span id="010">10</span> ‏וַיֹּֽאמֶר־ל֥וֹ אֱלֹהִ֖ים שִׁמְךָ֣ יַעֲקֹ֑ב
לֹֽא־יִקָּרֵא֩ שִׁמְךָ֨<sup>3</sup> ע֜וֹד יַעֲקֹ֗ב כִּ֤י אִם־יִשְׂרָאֵל֙
יִהְיֶ֣ה שְׁמֶ֔ךָ וַיִּקְרָ֥א אֶת־שְׁמ֖וֹ יִשְׂרָאֵֽל׃

‎<span id="011">11</span> ‏וַיֹּאמֶר֩ ל֨וֹ אֱלֹהִ֜ים אֲנִ֨י אֵ֤ל
שַׁדַּי֙ פְּרֵ֣ה וּרְבֵ֔ה גּ֛וֹי וּקְהַ֥ל גּוֹיִ֖ם יִהְיֶ֣ה מִמֶּ֑ךָּ
וּמְלָכִ֖ים מֵחֲלָצֶ֥יךָ יֵצֵֽאוּ׃

‎<span id="012">12</span> ‏וְאֶת־הָאָ֗רֶץ אֲשֶׁ֥ר נָתַ֛תִּי לְאַבְרָהָ֥ם
וּלְיִצְחָ֖ק לְךָ֣ אֶתְּנֶ֑נָּה וּֽלְזַרְעֲךָ֥ אַחֲרֶ֖יךָ אֶתֵּ֥ן
אֶת־הָאָֽרֶץ׃

‎<span id="013">13</span> ‏וַיַּ֥עַל מֵעָלָ֖יו אֱלֹהִ֑ים בַּמָּק֖וֹם
אֲשֶׁר־דִּבֶּ֥ר אִתּֽוֹ׃

‎<span id="014">14</span> ‏וַיַּצֵּ֨ב יַעֲקֹ֜ב מַצֵּבָ֗ה בַּמָּק֛וֹם
אֲשֶׁר־דִּבֶּ֥ר אִתּ֖וֹ מַצֶּ֣בֶת אָ֑בֶן וַיַּסֵּ֤ךְ עָלֶ֙יהָ֙ נֶ֔סֶךְ
וַיִּצֹ֥ק עָלֶ֖יהָ שָֽׁמֶן׃

‎<span id="015">15</span> ‏וַיִּקְרָ֨א יַעֲקֹ֜ב אֶת־שֵׁ֣ם הַמָּק֗וֹם
אֲשֶׁר֩ דִּבֶּ֨ר אִתּ֥וֹ שָׁ֛ם אֱלֹהִ֖ים בֵּֽית־אֵֽל׃

‎<span id="016">16</span> ‏וַיִּסְעוּ֙ מִבֵּ֣ית אֵ֔ל וַֽיְהִי־ע֥וֹד
כִּבְרַת־הָאָ֖רֶץ לָב֣וֹא אֶפְרָ֑תָה וַתֵּ֥לֶד רָחֵ֖ל וַתְּקַ֥שׁ
בְּלִדְתָּֽהּ׃

‎<span id="017">17</span> ‏וַיְהִ֥י בְהַקְשֹׁתָ֖הּ בְּלִדְתָּ֑הּ
וַתֹּ֨אמֶר לָ֤הּ הַמְיַלֶּ֙דֶת֙ אַל־תִּ֣ירְאִ֔י כִּֽי־גַם־זֶ֥ה לָ֖ךְ
בֵּֽן׃

‎<span id="018">18</span> ‏וַיְהִ֞י בְּצֵ֤את נַפְשָׁהּ֙ כִּ֣י מֵ֔תָה
וַתִּקְרָ֥א שְׁמ֖וֹ בֶּן־אוֹנִ֑י וְאָבִ֖יו קָֽרָא־ל֥וֹ בִנְיָמִֽין׃

‎<span id="019">19</span> ‏וַתָּ֖מָת רָחֵ֑ל וַתִּקָּבֵר֙ בְּדֶ֣רֶךְ
אֶפְרָ֔תָה הִ֖וא בֵּ֥ית לָֽחֶם׃

‎<span id="020">20</span> ‏וַיַּצֵּ֧ב יַעֲקֹ֛ב מַצֵּבָ֖ה עַל־קְבֻרָתָ֑הּ
הִ֛וא מַצֶּ֥בֶת קְבֻרַֽת־רָחֵ֖ל<sup>3</sup> עַד־הַיּֽוֹם׃

‎<span id="021">21</span> ‏וַיִּסַּ֖ע יִשְׂרָאֵ֑ל וַיֵּ֣ט
אָֽהֳלֹ֔ה<sup>q</sup> מֵהָ֖לְאָה לְמִגְדַּל־עֵֽדֶר׃

‎<span id="022">22</span> ‏וַיְהִ֗י בִּשְׁכֹּ֤ן יִשְׂרָאֵל֙ בָּאָ֣רֶץ
הַהִ֔וא וַיֵּ֣לֶךְ רְאוּבֵ֔ן וַיִּשְׁכַּ֕ב֙ אֶת־בִּלְהָ֖ה֙ פִּילֶ֣גֶשׁ
אָבִ֑֔יו וַיִּשְׁמַ֖ע יִשְׂרָאֵֽ֑ל פוַיִּֽהְי֥וּ בְנֵֽי־יַעֲקֹ֖ב
שְׁנֵ֥ים עָשָֽׂר׃

‎<span id="023">23</span> ‏בְּנֵ֣י לֵאָ֔ה בְּכ֥וֹר יַעֲקֹ֖ב רְאוּבֵ֑ן
וְשִׁמְעוֹן֙ וְלֵוִ֣י וִֽיהוּדָ֔ה וְיִשָּׂשכָ֖ר וּזְבוּלֻֽן׃

‎<span id="024">24</span> ‏בְּנֵ֣י רָחֵ֔ל יוֹסֵ֖ף וּבִנְיָמִֽן׃

‎<span id="025">25</span> ‏וּבְנֵ֤י בִלְהָה֙ שִׁפְחַ֣ת רָחֵ֔ל דָּ֖ן
וְנַפְתָּלִֽי׃

‎<span id="026">26</span> ‏וּבְנֵ֥י זִלְפָּ֛ה שִׁפְחַ֥ת לֵאָ֖ה גָּ֣ד
וְאָשֵׁ֑ר אֵ֚לֶּה בְּנֵ֣י יַעֲקֹ֔ב אֲשֶׁ֥ר יֻלַּד־ל֖וֹ בְּפַדַּ֥ן
אֲרָֽם׃

‎<span id="027">27</span> ‏וַיָּבֹ֤א יַעֲקֹב֙ אֶל־יִצְחָ֣ק אָבִ֔יו
מַמְרֵ֖א קִרְיַ֣ת הָֽאַרְבַּ֑ע הִ֣וא חֶבְר֔וֹן<sup>3</sup>
אֲשֶׁר־גָּֽר־שָׁ֥ם אַבְרָהָ֖ם וְיִצְחָֽק׃

‎<span id="028">28</span> ‏וַיִּֽהְי֖וּ יְמֵ֣י יִצְחָ֑ק מְאַ֥ת שָׁנָ֖ה
וּשְׁמֹנִ֥ים שָׁנָֽה׃

‎<span id="029">29</span> ‏וַיִּגְוַ֨ע יִצְחָ֤ק וַיָּ֙מָת֙ וַיֵּאָ֣סֶף
אֶל־עַמָּ֔יו זָקֵ֖ן וּשְׂבַ֣ע יָמִ֑ים וַיִּקְבְּר֣וּ אֹת֔וֹ עֵשָׂ֥ו
וְיַעֲקֹ֖ב בָּנָֽיו׃ פ

1 wayyō’mer ’ĕlōhîm ’el-y<sup>a</sup>‘ăqōḇ qûm ‘ălēh ḇêṯ-’ēl wəšeḇ-šām
w<sup>a</sup>‘ăśēh-šām mizəbēḥa lā’ēl hannirə’eh ’ēleyḵā
bəḇārəḥăḵā<sup>1</sup> mipənê ‘ēśāw ’āḥîḵā:

2 wayyō’mer y<sup>a</sup>‘ăqōḇ ’el-bêṯwō wə’el kāl-’ăšer ‘immwō hāsirû
’eṯ-’ĕlōhê hannēḵār ’ăšer bəṯōḵəḵem wəhiṭṭahărû wəh<sup>a</sup>ḥălîfû
śiməlōṯêḵem:

3 wənāqûmâ wən<sup>a</sup>‘ăleh bêṯ-’ēl wə’e‘ĕśeh-ššām mizəbēḥa lā’ēl
hā‘ōneh ’ōṯî bəywōm ṣārāṯî wayəhî ‘immāḏî badereḵə ’ăšer hālāḵətî:

4 wayyitənû<sup>3</sup> ’el-y<sup>a</sup>‘ăqōḇ ’ēṯ kāl-’ĕlōhê hannēḵār
’ăšer bəyāḏām wə’eṯ-hannəzāmîm ’ăšer bə’āzənêhem wayyiṭəmōn ’ōṯām
y<sup>a</sup>‘ăqōḇ t<sup>a</sup>ḥaṯ hā’ēlâ ’ăšer ‘im-šəḵem:

5 wayyissā‘û wayəhî\| ḥitaṯ ’ĕlōhîm ‘al-he‘ārîm ’ăšer səḇîḇōṯêhem wəlō’
rāḏəfû ’<sup>a</sup>ḥărê bənê y<sup>a</sup>‘ăqōḇ:

6 wayyāḇō’ y<sup>a</sup>‘ăqōḇ lûzâ ’ăšer bə’ereṣ kən<sup>a</sup>‘an hiw’
bêṯ-’ēl hû’ wəḵāl-hā‘ām ’ăšer-‘immwō:

7 wayyiḇen šām mizəbēḥa wayyiqərā’ lammāqwōm ’ēl bêṯ-’ēl kî šām niḡəlû
’ēlāyw hā’ĕlōhîm bəḇārəḥwō mipənê ’āḥîw:

8 watāmāṯ dəḇōrâ mêneqeṯ riḇəqâ watiqqāḇēr mit<sup>a</sup>ḥaṯ ləḇêṯ-’ēl
t<sup>a</sup>ḥaṯ hā’allwōn wayyiqərā’ šəmwō ’allwōn bāḵûṯ: f

9 wayyērā’ ’ĕlōhîm ’el-y<sup>a</sup>‘ăqōḇ ‘wōḏ bəḇō’wō mipadan ’ărām
wayəḇāreḵə ’ōṯwō:

10 wayyō’mer-lwō ’ĕlōhîm šiməḵā y<sup>a</sup>‘ăqōḇ lō’-yiqqārē’
šiməḵā<sup>3</sup> ‘wōḏ y<sup>a</sup>‘ăqōḇ kî ’im-yiśərā’ēl yihəyeh
šəmeḵā wayyiqərā’ ’eṯ-šəmwō yiśərā’ēl:

11 wayyō’mer lwō ’ĕlōhîm ’ănî ’ēl šaday pərēh ûrəḇēh gwōy ûqəhal gwōyim
yihəyeh mimmeḵḵā ûməlāḵîm mēḥălāṣeyḵā yēṣē’û:

12 wə’eṯ-hā’āreṣ ’ăšer nāṯatî lə’aḇərâām ûləyiṣəḥāq ləḵā ’etənennâ
ûləzarə‘ăḵā ’<sup>a</sup>ḥăreyḵā ’etēn ’eṯ-hā’āreṣ:

13 wayy<sup>a</sup>‘al mē‘ālāyw ’ĕlōhîm bammāqwōm ’ăšer-diber ’itwō:

14 wayyaṣṣēḇ y<sup>a</sup>‘ăqōḇ maṣṣēḇâ bammāqwōm ’ăšer-diber ’itwō
maṣṣeḇeṯ ’āḇen wayyassēḵə ‘āleyhā neseḵə wayyiṣōq ‘āleyhā šāmen:

15 wayyiqərā’ y<sup>a</sup>‘ăqōḇ ’eṯ-šēm hammāqwōm ’ăšer diber ’itwō šām
’ĕlōhîm bêṯ-’ēl:

16 wayyisə‘û mibêṯ ’ēl wayəhî-‘wōḏ kiḇəraṯ-hā’āreṣ lāḇwō’ ’efərāṯâ
watēleḏ rāḥēl watəqaš bəliḏətāh:

17 wayəhî ḇəhaqəšōṯāh bəliḏətāh watō’mer lāh haməyalleḏeṯ ’al-tîrə’î
kî-ḡam-zeh lāḵə bēn:

18 wayəhî bəṣē’ṯ nafəšāh kî mēṯâ watiqərā’ šəmwō ben-’wōnî wə’āḇîw
qārā’-lwō ḇinəyāmîn:

19 watāmāṯ rāḥēl watiqqāḇēr bəḏereḵə ’efərāṯâ hiw’ bêṯ lāḥem:

20 wayyaṣṣēḇ y<sup>a</sup>‘ăqōḇ maṣṣēḇâ ‘al-qəḇurāṯāh hiw’ maṣṣeḇeṯ
qəḇuraṯ-rāḥēl<sup>3</sup> ‘aḏ-hayywōm:

21 wayyiss<sup>a</sup>‘ yiśərā’ēl wayyēṭ ’âŏlōh<sup>q</sup> mēhālə’â
ləmiḡədal-‘ēḏer:

22 wayəhî bišəkōn yiśərā’ēl bā’āreṣ hahiw’ wayyēleḵə rə’ûḇēn wayyišəkaḇ
’eṯ-biləhâ pîleḡeš ’āḇîw wayyišəm<sup>a</sup>‘ yiśərā’ēl fwayyihəyû
ḇənê-y<sup>a</sup>‘ăqōḇ šənêm ‘āśār:

23 bənê lē’â bəḵwōr y<sup>a</sup>‘ăqōḇ rə’ûḇēn wəšimə‘wōn wəlēwî wîhûḏâ
wəyiśśāsḵār ûzəḇûlun:

24 bənê rāḥēl ywōsēf ûḇinəyāmin:

25 ûḇənê ḇiləhâ šifəḥaṯ rāḥēl dān wənafətālî:

26 ûḇənê ziləpâ šifəḥaṯ lē’â gāḏ wə’āšēr ’ēlleh bənê y<sup>a</sup>‘ăqōḇ
’ăšer yullaḏ-lwō bəfadan ’ărām:

27 wayyāḇō’ y<sup>a</sup>‘ăqōḇ ’el-yiṣəḥāq ’āḇîw mamərē’ qirəyaṯ
hā’arəb<sup>a</sup>‘ hiw’ ḥeḇərwōn<sup>3</sup> ’ăšer-gār-šām ’aḇərâām
wəyiṣəḥāq:

28 wayyihəyû yəmê yiṣəḥāq mə’aṯ šānâ ûšəmōnîm šānâ:

29 wayyiḡəw<sup>a</sup>‘ yiṣəḥāq wayyāmāṯ wayyē’āsef ’el-‘ammāyw zāqēn
ûśəḇ<sup>a</sup>‘ yāmîm wayyiqəbərû ’ōṯwō ‘ēśāw wəy<sup>a</sup>‘ăqōḇ
bānāyw: f

------------------------------------------------------------------------

[Next: Genesis (Bereshit) Chapter 36](gen036)
