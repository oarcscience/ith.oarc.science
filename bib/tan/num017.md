[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num017)  [KJV](../kjv/num017)  [Sep](../sep/num017.md) 
[Vul](../vul/num017.md)   
  
[Numbers (Bemidbar) Index](num.md)  
  [Previous](num016)  [Next](num018.md) 

------------------------------------------------------------------------

### Tanach (Hebrew): Numbers (Bemidbar) Chapter 17

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏אֱמֹ֨ר אֶל־אֶלְעָזָ֜ר בֶּן־אַהֲרֹ֣ן הַכֹּהֵ֗ן
וְיָרֵ֤ם אֶת־הַמַּחְתֹּת֙ מִבֵּ֣ין הַשְּׂרֵפָ֔ה וְאֶת־הָאֵ֖שׁ
זְרֵה־הָ֑לְאָה כִּ֖י קָדֵֽשׁוּ׃

‎<span id="003">3</span> ‏אֵ֡ת מַחְתּוֹת֩ הַֽחַטָּאִ֨ים הָאֵ֜לֶּה
בְּנַפְשֹׁתָ֗ם וְעָשׂ֨וּ אֹתָ֜ם רִקֻּעֵ֤י פַחִים֙ צִפּ֣וּי לַמִּזְבֵּ֔חַ
כִּֽי־הִקְרִיבֻ֥ם לִפְנֵֽי־יְהוָ֖ה וַיִּקְדָּ֑שׁוּ וְיִֽהְי֥וּ לְא֖וֹת
לִבְנֵ֥י יִשְׂרָאֵֽל׃

‎<span id="004">4</span> ‏וַיִּקַּ֞ח אֶלְעָזָ֣ר הַכֹּהֵ֗ן אֵ֚ת
מַחְתּ֣וֹת הַנְּחֹ֔שֶׁת אֲשֶׁ֥ר הִקְרִ֖יבוּ הַשְּׂרֻפִ֑ים
וַֽיְרַקְּע֖וּם צִפּ֥וּי לַמִּזְבֵּֽחַ׃

‎<span id="005">5</span> ‏זִכָּר֞וֹן לִבְנֵ֣י יִשְׂרָאֵ֗ל לְ֠מַעַן
אֲשֶׁ֨ר לֹֽא־יִקְרַ֜ב אִ֣ישׁ זָ֗ר אֲ֠שֶׁר לֹ֣א מִזֶּ֤רַע אַהֲרֹן֙ ה֔וּא
לְהַקְטִ֥יר קְטֹ֖רֶת לִפְנֵ֣י יְהוָ֑ה וְלֹֽא־יִהְיֶ֤ה כְקֹ֙רַח֙
וְכַ֣עֲדָת֔וֹ כַּאֲשֶׁ֨ר דִּבֶּ֧ר יְהוָ֛ה בְּיַד־מֹשֶׁ֖ה לֽוֹ׃

‎<span id="006">6</span> ‏וַיִּלֹּ֜נוּ כָּל־עֲדַ֤ת בְּנֵֽי־יִשְׂרָאֵל֙
מִֽמָּחֳרָ֔ת עַל־מֹשֶׁ֥ה וְעַֽל־אַהֲרֹ֖ן לֵאמֹ֑ר אַתֶּ֥ם הֲמִתֶּ֖ם
אֶת־עַ֥ם יְהוָֽה׃

‎<span id="007">7</span> ‏וַיְהִ֗י בְּהִקָּהֵ֤ל הָֽעֵדָה֙ עַל־מֹשֶׁ֣ה
וְעַֽל־אַהֲרֹ֔ן וַיִּפְנוּ֙ אֶל־אֹ֣הֶל מוֹעֵ֔ד וְהִנֵּ֥ה כִסָּ֖הוּ
הֶעָנָ֑ן וַיֵּרָ֖א כְּב֥וֹד יְהוָֽה׃

‎<span id="008">8</span> ‏וַיָּבֹ֤א מֹשֶׁה֙ וְאַהֲרֹ֔ן אֶל־פְּנֵ֖י
אֹ֥הֶל מוֹעֵֽד׃ פ

‎<span id="009">9</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="010">10</span> ‏הֵרֹ֗מּוּ מִתּוֹךְ֙ הָעֵדָ֣ה הַזֹּ֔את
וַאֲכַלֶּ֥ה אֹתָ֖ם כְּרָ֑גַע וַֽיִּפְּל֖וּ עַל־פְּנֵיהֶֽם׃

‎<span id="011">11</span> ‏וַיֹּ֨אמֶר מֹשֶׁ֜ה אֶֽל־אַהֲרֹ֗ן קַ֣ח
אֶת־הַ֠מַּחְתָּה וְתֶן־עָלֶ֨יהָ אֵ֜שׁ מֵעַ֤ל הַמִּזְבֵּ֙חַ֙ וְשִׂ֣ים
קְטֹ֔רֶת וְהוֹלֵ֧ךְ מְהֵרָ֛ה אֶל־הָעֵדָ֖ה וְכַפֵּ֣ר עֲלֵיהֶ֑ם
כִּֽי־יָצָ֥א הַקֶּ֛צֶף מִלִּפְנֵ֥י יְהוָ֖ה הֵחֵ֥ל הַנָּֽגֶף׃

‎<span id="012">12</span> ‏וַיִּקַּ֨ח אַהֲרֹ֜ן כַּאֲשֶׁ֣ר׀ דִּבֶּ֣ר
מֹשֶׁ֗ה וַיָּ֙רָץ֙ אֶל־תּ֣וֹך<sup>1</sup> הַקָּהָ֔ל וְהִנֵּ֛ה הֵחֵ֥ל
הַנֶּ֖גֶף בָּעָ֑ם וַיִּתֵּן֙ אֶֽת־הַקְּטֹ֔רֶת וַיְכַפֵּ֖ר עַל־הָעָֽם׃

‎<span id="013">13</span> ‏וַיַּעֲמֹ֥ד בֵּֽין־הַמֵּתִ֖ים וּבֵ֣ין
הַֽחַיִּ֑ים וַתֵּעָצַ֖ר הַמַּגֵּפָֽה׃

‎<span id="014">14</span> ‏וַיִּהְי֗וּ הַמֵּתִים֙ בַּמַּגֵּפָ֔ה
אַרְבָּעָ֥ה עָשָׂ֛ר אֶ֖לֶף וּשְׁבַ֣ע מֵא֑וֹת מִלְּבַ֥ד הַמֵּתִ֖ים
עַל־דְּבַר־קֹֽרַח׃

‎<span id="015">15</span> ‏וַיָּ֤שָׁב אַהֲרֹן֙ אֶל־מֹשֶׁ֔ה אֶל־פֶּ֖תַח
אֹ֣הֶל מוֹעֵ֑ד וְהַמַּגֵּפָ֖ה נֶעֱצָֽרָה׃ פ

‎<span id="016">16</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="017">17</span> ‏דַּבֵּ֣ר׀ אֶל־בְּנֵ֣י יִשְׂרָאֵ֗ל וְקַ֣ח
מֵֽאִתָּ֡ם מַטֶּ֣ה מַטֶּה֩ לְבֵ֨ית אָ֜ב מֵאֵ֤ת כָּל־נְשִֽׂיאֵהֶם֙
לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת אִ֣ישׁ אֶת־שְׁמ֔וֹ תִּכְתֹּ֖ב
עַל־מַטֵּֽהוּ׃

‎<span id="018">18</span> ‏וְאֵת֙ שֵׁ֣ם אַהֲרֹ֔ן תִּכְתֹּ֖ב עַל־מַטֵּ֣ה
לֵוִ֑י כִּ֚י מַטֶּ֣ה אֶחָ֔ד לְרֹ֖אשׁ בֵּ֥ית אֲבוֹתָֽם׃

‎<span id="019">19</span> ‏וְהִנַּחְתָּ֖ם בְּאֹ֣הֶל מוֹעֵ֑ד לִפְנֵי֙
הָֽעֵד֔וּת אֲשֶׁ֛ר אִוָּעֵ֥ד לָכֶ֖ם שָֽׁמָּה׃

‎<span id="020">20</span> ‏וְהָיָ֗ה הָאִ֛ישׁ אֲשֶׁ֥ר אֶבְחַר־בּ֖וֹ
מַטֵּ֣הוּ יִפְרָ֑ח וַהֲשִׁכֹּתִ֣י מֵֽעָלַ֗י אֶת־תְּלֻנּוֹת֙ בְּנֵ֣י
יִשְׂרָאֵ֔ל אֲשֶׁ֛ר הֵ֥ם מַלִּינִ֖ם עֲלֵיכֶֽם׃

‎<span id="021">21</span> ‏וַיְדַבֵּ֨ר מֹשֶׁ֜ה אֶל־בְּנֵ֣י יִשְׂרָאֵ֗ל
וַיִּתְּנ֣וּ אֵלָ֣יו׀ כָּֽל־נְשִֽׂיאֵיהֶ֡ם מַטֶּה֩ לְנָשִׂ֨יא אֶחָ֜ד
מַטֶּ֨ה לְנָשִׂ֤יא אֶחָד֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת
וּמַטֵּ֥ה אַהֲרֹ֖ן בְּת֥וֹךְ מַטּוֹתָֽם׃

‎<span id="022">22</span> ‏וַיַּנַּ֥ח מֹשֶׁ֛ה אֶת־הַמַּטֹּ֖ת לִפְנֵ֣י
יְהוָ֑ה בְּאֹ֖הֶל הָעֵדֻֽת׃

‎<span id="023">23</span> ‏וַיְהִ֣י מִֽמָּחֳרָ֗ת וַיָּבֹ֤א מֹשֶׁה֙
אֶל־אֹ֣הֶל הָעֵד֔וּת וְהִנֵּ֛ה פָּרַ֥ח מַטֵּֽה־אַהֲרֹ֖ן לְבֵ֣ית לֵוִ֑י
וַיֹּ֤צֵֽא<sup>3</sup> פֶ֙רַח֙ וַיָּ֣צֵֽץ<sup>3</sup> צִ֔יץ וַיִּגְמֹ֖ל
שְׁקֵדִֽים׃

‎<span id="024">24</span> ‏וַיֹּצֵ֨א מֹשֶׁ֤ה אֶת־כָּל־הַמַּטֹּת֙
מִלִּפְנֵ֣י יְהוָ֔ה אֶֽל־כָּל־בְּנֵ֖י יִשְׂרָאֵ֑ל וַיִּרְא֥וּ
וַיִּקְח֖וּ אִ֥ישׁ מַטֵּֽהוּ׃ ס

‎<span id="025">25</span> ‏וַיֹּ֨אמֶר יְהוָ֜ה אֶל־מֹשֶׁ֗ה הָשֵׁ֞ב
אֶת־מַטֵּ֤ה אַהֲרֹן֙ לִפְנֵ֣י הָעֵד֔וּת לְמִשְׁמֶ֥רֶת לְא֖וֹת
לִבְנֵי־מֶ֑רִי וּתְכַ֧ל תְּלוּנֹּתָ֛ם מֵעָלַ֖י<sup>3</sup> וְלֹ֥א
יָמֻֽתוּ׃

‎<span id="026">26</span> ‏וַיַּ֖עַשׂ מֹשֶׁ֑ה כַּאֲשֶׁ֨ר צִוָּ֧ה יְהוָ֛ה
אֹת֖וֹ כֵּ֥ן עָשָֽׂה׃ ס

‎<span id="027">27</span> ‏וַיֹּֽאמְרוּ֙ בְּנֵ֣י יִשְׂרָאֵ֔ל אֶל־מֹשֶׁ֖ה
לֵאמֹ֑ר הֵ֥ן גָּוַ֛עְנוּ אָבַ֖דְנוּ כֻּלָּ֥נוּ אָבָֽדְנוּ׃

‎<span id="028">28</span> ‏כֹּ֣ל הַקָּרֵ֧ב׀ הַקָּרֵ֛ב אֶל־מִשְׁכַּ֥ן
יְהוָ֖ה יָמ֑וּת הַאִ֥ם תַּ֖מְנוּ לִגְוֹֽעַ׃ ס

1 wayəḏabēr yəhwâ ’el-mōšeh llē’mōr:

2 ’ĕmōr ’el-’elə‘āzār ben-’ahărōn hakōhēn wəyārēm
’eṯ-hamm<sup>a</sup>ḥətōṯ mibên haśśərēfâ wə’eṯ-hā’ēš zərēh-hālə’â kî
qāḏēšû:

3 ’ēṯ m<sup>a</sup>ḥətwōṯ h<sup>a</sup>ḥaṭṭā’îm hā’ēlleh bənafəšōṯām
wə‘āśû ’ōṯām riqqu‘ê f<sup>a</sup>ḥîm ṣipûy lammizəbēḥa kî-hiqərîḇum
lifənê-yəhwâ wayyiqədāšû wəyihəyû lə’wōṯ liḇənê yiśərā’ēl:

4 wayyiqq<sup>a</sup>ḥ ’elə‘āzār hakōhēn ’ēṯ m<sup>a</sup>ḥətwōṯ
hannəḥōšeṯ ’ăšer hiqərîḇû haśśərufîm wayəraqqə‘ûm ṣipûy lammizəbēḥa:

5 zikārwōn liḇənê yiśərā’ēl ləm<sup>a</sup>‘an ’ăšer lō’-yiqəraḇ ’îš zār
’ăšer lō’ mizzer<sup>a</sup>‘ ’ahărōn hû’ ləhaqəṭîr qəṭōreṯ lifənê yəhwâ
wəlō’-yihəyeh ḵəqōr<sup>a</sup>ḥ wəḵ<sup>a</sup>‘ăḏāṯwō ka’ăšer diber
yəhwâ bəyaḏ-mōšeh lwō:

6 wayyillōnû kāl-‘ăḏaṯ bənê-yiśərā’ēl mimmāḥŏrāṯ ‘al-mōšeh wə‘al-’ahărōn
lē’mōr ’atem hămitem ’eṯ-‘am yəhwâ:

7 wayəhî bəhiqqâēl hā‘ēḏâ ‘al-mōšeh wə‘al-’ahărōn wayyifənû ’el-’ōhel
mwō‘ēḏ wəhinnēh ḵissâû he‘ānān wayyērā’ kəḇwōḏ yəhwâ:

8 wayyāḇō’ mōšeh wə’ahărōn ’el-pənê ’ōhel mwō‘ēḏ: f

9 wayəḏabēr yəhwâ ’el-mōšeh llē’mōr:

10 hērōmmû mitwōḵə hā‘ēḏâ hazzō’ṯ wa’ăḵalleh ’ōṯām kərāḡ<sup>a</sup>‘
wayyipəlû ‘al-pənêhem:

11 wayyō’mer mōšeh ’el-’ahărōn q<sup>a</sup>ḥ ’eṯ-hamm<sup>a</sup>ḥətâ
wəṯen-‘āleyhā ’ēš mē‘al hammizəbēḥa wəśîm qəṭōreṯ wəhwōlēḵə məhērâ
’el-hā‘ēḏâ wəḵapēr ‘ălêhem kî-yāṣā’ haqqeṣef millifənê yəhwâ hēḥēl
hannāḡef:

12 wayyiqq<sup>a</sup>ḥ ’ahărōn ka’ăšer\| diber mōšeh wayyārāṣ
’el-twōḵ<sup>1</sup> haqqâāl wəhinnēh hēḥēl hanneḡef bā‘ām wayyitēn
’eṯ-haqqəṭōreṯ wayəḵapēr ‘al-hā‘ām:

13 wayy<sup>a</sup>‘ămōḏ bên-hammēṯîm ûḇên h<sup>a</sup>ḥayyîm watē‘āṣar
hammagēfâ:

14 wayyihəyû hammēṯîm bammagēfâ ’arəbā‘â ‘āśār ’elef ûšəḇ<sup>a</sup>‘
mē’wōṯ milləḇaḏ hammēṯîm ‘al-dəḇar-qōr<sup>a</sup>ḥ:

15 wayyāšāḇ ’ahărōn ’el-mōšeh ’el-peṯ<sup>a</sup>ḥ ’ōhel mwō‘ēḏ
wəhammagēfâ ne‘ĕṣārâ: f

16 wayəḏabēr yəhwâ ’el-mōšeh llē’mōr:

17 dabēr\| ’el-bənê yiśərā’ēl wəq<sup>a</sup>ḥ mē’itām maṭṭeh maṭṭeh
ləḇêṯ ’āḇ mē’ēṯ kāl-nəśî’ēhem ləḇêṯ ’ăḇōṯām šənêm ‘āśār maṭṭwōṯ ’îš
’eṯ-šəmwō tiḵətōḇ ‘al-maṭṭēhû:

18 wə’ēṯ šēm ’ahărōn tiḵətōḇ ‘al-maṭṭēh lēwî kî maṭṭeh ’eḥāḏ lərō’š bêṯ
’ăḇwōṯām:

19 wəhinn<sup>a</sup>ḥətām bə’ōhel mwō‘ēḏ lifənê hā‘ēḏûṯ ’ăšer ’iûā‘ēḏ
lāḵem šāmmâ:

20 wəhāyâ hā’îš ’ăšer ’eḇəḥar-bwō maṭṭēhû yifərāḥ wahăšikōṯî mē‘ālay
’eṯ-təlunnwōṯ bənê yiśərā’ēl ’ăšer hēm mallînim ‘ălêḵem:

21 wayəḏabēr mōšeh ’el-bənê yiśərā’ēl wayyitənû ’ēlāyw\| kāl-nəśî’êhem
maṭṭeh lənāśî’ ’eḥāḏ maṭṭeh lənāśî’ ’eḥāḏ ləḇêṯ ’ăḇōṯām šənêm ‘āśār
maṭṭwōṯ ûmaṭṭēh ’ahărōn bəṯwōḵə maṭṭwōṯām:

22 wayyann<sup>a</sup>ḥ mōšeh ’eṯ-hammaṭṭōṯ lifənê yəhwâ bə’ōhel
hā‘ēḏuṯ:

23 wayəhî mimmāḥŏrāṯ wayyāḇō’ mōšeh ’el-’ōhel hā‘ēḏûṯ wəhinnēh
pār<sup>a</sup>ḥ maṭṭēh-’ahărōn ləḇêṯ lēwî wayyōṣē’<sup>3</sup>
fer<sup>a</sup>ḥ wayyāṣēṣ<sup>3</sup> ṣîṣ wayyiḡəmōl šəqēḏîm:

24 wayyōṣē’ mōšeh ’eṯ-kāl-hammaṭṭōṯ millifənê yəhwâ ’el-kāl-bənê
yiśərā’ēl wayyirə’û wayyiqəḥû ’îš maṭṭēhû: s

25 wayyō’mer yəhwâ ’el-mōšeh hāšēḇ ’eṯ-maṭṭēh ’ahărōn lifənê hā‘ēḏûṯ
ləmišəmereṯ lə’wōṯ liḇənê-merî ûṯəḵal təlûnnōṯām mē‘ālay<sup>3</sup>
wəlō’ yāmuṯû:

26 wayy<sup>a</sup>‘aś mōšeh ka’ăšer ṣiûâ yəhwâ ’ōṯwō kēn ‘āśâ: s

27 wayyō’mərû bənê yiśərā’ēl ’el-mōšeh lē’mōr hēn gāw<sup>a</sup>‘ənû
’āḇaḏənû kullānû ’āḇāḏənû:

28 kōl haqqārēḇ\| haqqārēḇ ’el-mišəkan yəhwâ yāmûṯ ha’im tamənû
liḡəwō‘a: s

------------------------------------------------------------------------

[Next: Numbers (Bemidbar) Chapter 18](num018.md)
