[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa077)  [KJV](../kjv/psa077)  [Sep](../sep/psa077) 
[Vul](../vul/psa077)   
  
[Psalms (Tehilim) Index](psa)  
  [Previous](psa076)  [Next](psa078) 

------------------------------------------------------------------------

### Tanach (Hebrew): Psalms (Tehilim) Chapter 77

‎<span id="001">1</span> ‏לַמְנַצֵּ֥חַ עַֽל־ידיתון יְדוּת֗וּן לְאָסָ֥ף
מִזְמֽוֹר׃

‎<span id="002">2</span> ‏קוֹלִ֣י אֶל־אֱלֹהִ֣ים וְאֶצְעָ֑קָה קוֹלִ֥י
אֶל־אֱ֝לֹהִ֗ים וְהַאֲזִ֥ין אֵלָֽי׃

‎<span id="003">3</span> ‏בְּי֥וֹם צָרָתִי֮ אֲדֹנָ֪י דָּ֫רָ֥שְׁתִּי
יָדִ֤י׀ לַ֣יְלָה נִ֭גְּרָה וְלֹ֣א תָפ֑וּג מֵאֲנָ֖ה הִנָּחֵ֣ם נַפְשִֽׁי׃

‎<span id="004">4</span> ‏אֶזְכְּרָ֣ה אֱלֹהִ֣ים וְאֶֽהֱמָיָ֑ה
אָשִׂ֓יחָה׀ וְתִתְעַטֵּ֖ף רוּחִ֣י סֶֽלָה׃

‎<span id="005">5</span> ‏אָ֭חַזְתָּ שְׁמֻר֣וֹת עֵינָ֑י נִ֝פְעַ֗מְתִּי
וְלֹ֣א אֲדַבֵּֽר׃

‎<span id="006">6</span> ‏חִשַּׁ֣בְתִּי יָמִ֣ים מִקֶּ֑דֶם שְׁ֝נ֗וֹת
עוֹלָמִֽים׃

‎<span id="007">7</span> ‏אֶֽזְכְּרָ֥ה נְגִינָתִ֗י בַּ֫לָּ֥יְלָה
עִם־לְבָבִ֥י אָשִׂ֑יחָה וַיְחַפֵּ֥שׂ רוּחִֽי׃

‎<span id="008">8</span> ‏הַֽ֭לְעוֹלָמִים יִזְנַ֥ח׀ אֲדֹנָ֑י
וְלֹֽא־יֹסִ֖יף לִרְצ֣וֹת עֽוֹד׃

‎<span id="009">9</span> ‏הֶאָפֵ֣ס לָנֶ֣צַח חַסְדּ֑וֹ גָּ֥מַר אֹ֝֗מֶר
לְדֹ֣ר וָדֹֽר׃

‎<span id="010">10</span> ‏הֲשָׁכַ֣ח חַנּ֣וֹת אֵ֑ל אִם־קָפַ֥ץ בְּ֝אַ֗ף
רַחֲמָ֥יו סֶֽלָה׃

‎<span id="011">11</span> ‏וָ֭אֹמַר חַלּ֣וֹתִי הִ֑יא שְׁ֝נ֗וֹת יְמִ֣ין
עֶלְיֽוֹן׃

‎<span id="012">12</span> ‏אזכיר אֶזְכּ֥וֹר מַֽעַלְלֵי־יָ֑הּ
כִּֽי־אֶזְכְּרָ֖ה מִקֶּ֣דֶם פִּלְאֶֽךָ׃

‎<span id="013">13</span> ‏וְהָגִ֥יתִי בְכָל־פָּעֳלֶ֑ךָ
וּֽבַעֲלִ֖ילוֹתֶ֣יךָ אָשִֽׂיחָה׃

‎<span id="014">14</span> ‏אֱ֭לֹהִים בַּקֹּ֣דֶשׁ דַּרְכֶּ֑ךָ מִי־אֵ֥ל
גָּ֝ד֗וֹל כֵּֽאלֹהִֽים׃

‎<span id="015">15</span> ‏אַתָּ֣ה הָ֭אֵל עֹ֣שֵׂה פֶ֑לֶא הוֹדַ֖עְתָּ
בָעַמִּ֣ים עֻזֶּֽךָ׃

‎<span id="016">16</span> ‏גָּאַ֣לְתָּ בִּזְר֣וֹעַ עַמֶּ֑ךָ
בְּנֵי־יַעֲקֹ֖ב וְיוֹסֵ֣ף סֶֽלָה׃

‎<span id="017">17</span> ‏רָ֘א֤וּךָ מַּ֨יִם׀ אֱ‍ֽלֹהִ֗ים רָא֣וּךָ
מַּ֣יִם יָחִ֑ילוּ אַ֝֗ף יִרְגְּז֥וּ תְהֹמֽוֹת׃

‎<span id="018">18</span> ‏זֹ֤רְמוּ מַ֨יִם׀ עָב֗וֹת ק֖וֹל נָתְנ֣וּ
שְׁחָקִ֑ים אַף־חֲ֝צָצֶ֗יךָ יִתְהַלָּֽכוּ׃

‎<span id="019">19</span> ‏ק֤וֹל רַעַמְךָ֨׀<sup>3</sup> בַּגַּלְגַּ֗ל
הֵאִ֣ירוּ בְרָקִ֣ים תֵּבֵ֑ל רָגְזָ֖ה וַתִּרְעַ֣שׁ הָאָֽרֶץ׃

‎<span id="020">20</span> ‏בַּיָּ֤ם דַּרְכֶּ֗ךָ ושביליך וּֽ֭שְׁבִֽילְךָ
בְּמַ֣יִם רַבִּ֑ים וְ֝עִקְּבוֹתֶ֗יךָ לֹ֣א נֹדָֽעוּ׃

‎<span id="021">21</span> ‏נָחִ֣יתָ כַצֹּ֣אן עַמֶּ֑ךָ בְּֽיַד־מֹשֶׁ֥ה
וְאַהֲרֹֽן׃

1 lamənaṣṣēḥa ‘al-yəḏîṯûn yəḏûṯûn lə’āsāf mizəmwōr:

2 qwōlî ’el-’ĕlōhîm wə’eṣə‘āqâ qwōlî ’el-’ĕlōhîm wəha’ăzîn ’ēlāy:

3 bəywōm ṣārāṯî ’ăḏōnāy dārāšətî yāḏî\| layəlâ nigərâ wəlō’ ṯāfûḡ mē’ănâ
hinnāḥēm nafəšî:

4 ’ezəkərâ ’ĕlōhîm wə’ehĕmāyâ ’āśîḥâ\| wəṯiṯə‘aṭṭēf rûḥî selâ:

5 ’āḥazətā šəmurwōṯ ‘ênāy nifə‘amətî wəlō’ ’ăḏabēr:

6 ḥiššaḇətî yāmîm miqqeḏem šənwōṯ ‘wōlāmîm:

7 ’ezəkərâ nəḡînāṯî ballāyəlâ ‘im-ləḇāḇî ’āśîḥâ wayəḥapēś rûḥî:

8 halə‘wōlāmîm yizən<sup>a</sup>ḥ\| ’ăḏōnāy wəlō’-yōsîf lirəṣwōṯ ‘wōḏ:

9 he’āfēs lāneṣ<sup>a</sup>ḥ ḥasədwō gāmar ’ōmer ləḏōr wāḏōr:

10 hăšāḵ<sup>a</sup>ḥ ḥannwōṯ ’ēl ’im-qāfaṣ bə’af r<sup>a</sup>ḥămāyw
selâ:

11 wā’ōmar ḥallwōṯî hî’ šənwōṯ yəmîn ‘eləywōn:

12 ’azəkîr ’ezəkwōr m<sup>a</sup>‘aləlê-yāh kî-’ezəkərâ miqqeḏem
pilə’eḵā:

13 wəhāḡîṯî ḇəḵāl-pā‘ŏleḵā ûḇ<sup>a</sup>‘ălîlwōṯeyḵā ’āśîḥâ:

14 ’ĕlōhîm baqqōḏeš darəkeḵā mî-’ēl gāḏwōl kē’lōhîm:

15 ’atâ hā’ēl ‘ōśēh fele’ hwōḏ<sup>a</sup>‘ətā ḇā‘ammîm ‘uzzeḵā:

16 gā’alətā bizərwō‘a ‘ammeḵā bənê-y<sup>a</sup>‘ăqōḇ wəywōsēf selâ:

17 rā’ûḵā mmayim\| ’ĕ‍lōhîm rā’ûḵā mmayim yāḥîlû ’af yirəgəzû ṯəhōmwōṯ:

18 zōrəmû mayim\| ‘āḇwōṯ qwōl nāṯənû šəḥāqîm ’af-ḥăṣāṣeyḵā yiṯəhallāḵû:

19 qwōl r<sup>a</sup>‘aməḵā\|<sup>3</sup> bagaləgal hē’îrû ḇərāqîm tēḇēl
rāḡəzâ watirə‘aš hā’āreṣ:

20 bayyām darəkeḵā ûšəḇîleyḵā ûšəḇîləḵā bəmayim rabîm wə‘iqqəḇwōṯeyḵā
lō’ nōḏā‘û:

21 nāḥîṯā ḵaṣṣō’n ‘ammeḵā bəyaḏ-mōšeh wə’ahărōn:

------------------------------------------------------------------------

[Next: Psalms (Tehilim) Chapter 78](psa078)
