<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Micah (Mikhah): Micah (Mikhah) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mic002.htm">Polyglot</A>&nbsp;
<A HREF="../kjv/mic002.htm">KJV</A>&nbsp;
<A HREF="../sep/mic002.htm">Sep</A>&nbsp;
<A HREF="../vul/mic002.htm">Vul</A>&nbsp;

<BR>
<BR><A HREF="mic.htm">Micah (Mikhah) Index</A><BR>
&nbsp;
<A HREF="mic001.htm">Previous</A>&nbsp;
<A HREF="mic003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Micah (Mikhah) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;ה֧וֹי חֹֽשְׁבֵי־אָ֛וֶן וּפֹ֥עֲלֵי רָ֖ע עַל־מִשְׁכְּבוֹתָ֑ם בְּא֤וֹר הַבֹּ֙קֶר֙ יַעֲשׂ֔וּהָ כִּ֥י יֶשׁ־לְאֵ֖ל יָדָֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְחָמְד֤וּ שָׂדוֹת֙ וְגָזָ֔לוּ וּבָתִּ֖ים וְנָשָׂ֑אוּ וְעָֽשְׁקוּ֙ גֶּ֣בֶר וּבֵית֔וֹ וְאִ֖ישׁ וְנַחֲלָתֽוֹ׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לָכֵ֗ן כֹּ֚ה אָמַ֣ר יְהוָ֔ה הִנְנִ֥י חֹשֵׁ֛ב עַל־הַמִּשְׁפָּחָ֥ה הַזֹּ֖את רָעָ֑ה אֲ֠שֶׁר לֹֽא־תָמִ֨ישׁוּ מִשָּׁ֜ם צַוְּארֹֽתֵיכֶ֗ם וְלֹ֤א תֵֽלְכוּ֙ רוֹמָ֔ה כִּ֛י עֵ֥ת רָעָ֖ה הִֽיא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בַּיּ֨וֹם הַה֜וּא יִשָּׂ֧א עֲלֵיכֶ֣ם מָשָׁ֗ל וְנָהָ֨ה נְהִ֤י נִֽהְיָה֙ אָמַר֙ שָׁד֣וֹד נְשַׁדֻּ֔נוּ חֵ֥לֶק עַמִּ֖י יָמִ֑יר אֵ֚יךְ יָמִ֣ישׁ לִ֔י לְשׁוֹבֵ֥ב שָׂדֵ֖ינוּ יְחַלֵּֽק׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לָכֵן֙ לֹֽא־יִֽהְיֶ֣ה לְךָ֔ מַשְׁלִ֥יךְ חֶ֖בֶל בְּגוֹרָ֑ל בִּקְהַ֖ל יְהוָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אַל־תַּטִּ֖פוּ יַטִּיפ֑וּן לֹֽא־יַטִּ֣פוּ לָאֵ֔לֶּה לֹ֥א יִסַּ֖ג כְּלִמּֽוֹת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֶאָמ֣וּר בֵּֽית־יַעֲקֹ֗ב הֲקָצַר֙ ר֣וּחַ יְהוָ֔ה אִם־אֵ֖לֶּה מַעֲלָלָ֑יו הֲל֤וֹא דְבָרַ֨י יֵיטִ֔יבוּ עִ֖ם הַיָּשָׁ֥ר הוֹלֵֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֶתְמ֗וּל עַמִּי֙ לְאוֹיֵ֣ב יְקוֹמֵ֔ם מִמּ֣וּל שַׂלְמָ֔ה אֶ֖דֶר תַּפְשִׁט֑וּן מֵעֹבְרִ֣ים בֶּ֔טַח שׁוּבֵ֖י מִלְחָמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;נְשֵׁ֤י עַמִּי֙ תְּגָ֣רְשׁ֔וּן מִבֵּ֖ית תַּֽעֲנֻגֶ֑יהָ מֵעַל֙ עֹֽלָלֶ֔יהָ תִּקְח֥וּ הֲדָרִ֖י לְעוֹלָֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;ק֣וּמוּ וּלְכ֔וּ כִּ֥י לֹא־זֹ֖את הַמְּנוּחָ֑ה בַּעֲב֥וּר טָמְאָ֛ה תְּחַבֵּ֖ל וְחֶ֥בֶל נִמְרָֽץ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;לוּ־אִ֞ישׁ הֹלֵ֥ךְ ר֙וּחַ֙ וָשֶׁ֣קֶר כִּזֵּ֔ב אַטִּ֣ף לְךָ֔ לַיַּ֖יִן וְלַשֵּׁכָ֑ר וְהָיָ֥ה מַטִּ֖יף הָעָ֥ם הַזֶּֽה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אָסֹ֨ף אֶאֱסֹ֜ף יַעֲקֹ֣ב כֻּלָּ֗ךְ קַבֵּ֤ץ אֲקַבֵּץ֙ שְׁאֵרִ֣ית יִשְׂרָאֵ֔ל יַ֥חַד אֲשִׂימֶ֖נּוּ כְּצֹ֣אן בָּצְרָ֑ה כְּעֵ֙דֶר֙ בְּת֣וֹךְ הַדָּֽבְר֔וֹ תְּהִימֶ֖נָה מֵאָדָֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;עָלָ֤ה הַפֹּרֵץ֙ לִפְנֵיהֶ֔ם פָּֽרְצוּ֙ וַֽיַּעֲבֹ֔רוּ שַׁ֖עַר וַיֵּ֣צְאוּ ב֑וֹ וַיַּעֲבֹ֤ר מַלְכָּם֙ לִפְנֵיהֶ֔ם וַיהוָ֖ה בְּרֹאשָֽׁם׃ פ</P>
</TD>
<TD WIDTH="50%">
<P>1&nbsp;hw&#333;y &#x1E25;&#333;&#353;&#601;&#x1E07;&ecirc;-&#8217;&#257;wen &ucirc;f&#333;&#8216;&#259;l&ecirc; r&#257;&#8216; &#8216;al-mi&#353;&#601;k&#601;&#x1E07;w&#333;&#x1E6F;&#257;m b&#601;&#8217;w&#333;r hab&#333;qer y<sup>a</sup>&#8216;&#259;&#347;&ucirc;h&#257; k&icirc; ye&#353;-l&#601;&#8217;&#275;l y&#257;&#x1E0F;&#257;m: </P>
<P>2&nbsp;w&#601;&#x1E25;&#257;m&#601;&#x1E0F;&ucirc; &#347;&#257;&#x1E0F;w&#333;&#x1E6F; w&#601;&#x1E21;&#257;z&#257;l&ucirc; &ucirc;&#x1E07;&#257;t&icirc;m w&#601;n&#257;&#347;&#257;&#8217;&ucirc; w&#601;&#8216;&#257;&#353;&#601;q&ucirc; ge&#x1E07;er &ucirc;&#x1E07;&ecirc;&#x1E6F;w&#333; w&#601;&#8217;&icirc;&#353; w&#601;n<sup>a</sup>&#x1E25;&#259;l&#257;&#x1E6F;w&#333;: f</P>
<P>3&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; hin&#601;n&icirc; &#x1E25;&#333;&#353;&#275;&#x1E07; &#8216;al-hammi&#353;&#601;p&#257;&#x1E25;&acirc; hazz&#333;&#8217;&#x1E6F; r&#257;&#8216;&acirc; &#8217;&#259;&#353;er l&#333;&#8217;-&#x1E6F;&#257;m&icirc;&#353;&ucirc; mi&#353;&#353;&#257;m &#x1E63;a&ucirc;&#601;&#8217;r&#333;&#x1E6F;&ecirc;&#x1E35;em w&#601;l&#333;&#8217; &#x1E6F;&#275;l&#601;&#x1E35;&ucirc; rw&#333;m&acirc; k&icirc; &#8216;&#275;&#x1E6F; r&#257;&#8216;&acirc; h&icirc;&#8217;: </P>
<P>4&nbsp;bayyw&#333;m hah&ucirc;&#8217; yi&#347;&#347;&#257;&#8217; &#8216;&#259;l&ecirc;&#x1E35;em m&#257;&#353;&#257;l w&#601;n&acirc;&acirc; n&#601;h&icirc; nih&#601;y&acirc; &#8217;&#257;mar &#353;&#257;&#x1E0F;w&#333;&#x1E0F; n&#601;&#353;adun&ucirc; &#x1E25;&#275;leq &#8216;amm&icirc; y&#257;m&icirc;r &#8217;&ecirc;&#x1E35;&#601; y&#257;m&icirc;&#353; l&icirc; l&#601;&#353;w&#333;&#x1E07;&#275;&#x1E07; &#347;&#257;&#x1E0F;&ecirc;n&ucirc; y&#601;&#x1E25;all&#275;q: </P>
<P>5&nbsp;l&#257;&#x1E35;&#275;n l&#333;&#8217;-yih&#601;yeh l&#601;&#x1E35;&#257; ma&#353;&#601;l&icirc;&#x1E35;&#601; &#x1E25;e&#x1E07;el b&#601;&#x1E21;w&#333;r&#257;l biq&#601;hal y&#601;hw&acirc;: </P>
<P>6&nbsp;&#8217;al-ta&#x1E6D;&#x1E6D;if&ucirc; ya&#x1E6D;&#x1E6D;&icirc;f&ucirc;n l&#333;&#8217;-ya&#x1E6D;&#x1E6D;if&ucirc; l&#257;&#8217;&#275;lleh l&#333;&#8217; yissa&#x1E21; k&#601;limmw&#333;&#x1E6F;: </P>
<P>7&nbsp;he&#8217;&#257;m&ucirc;r b&ecirc;&#x1E6F;-y<sup>a</sup>&#8216;&#259;q&#333;&#x1E07; h&#259;q&#257;&#x1E63;ar r&ucirc;&#x1E25;a y&#601;hw&acirc; &#8217;im-&#8217;&#275;lleh m<sup>a</sup>&#8216;&#259;l&#257;l&#257;yw h&#259;lw&#333;&#8217; &#x1E0F;&#601;&#x1E07;&#257;ray y&ecirc;&#x1E6D;&icirc;&#x1E07;&ucirc; &#8216;im hayy&#257;&#353;&#257;r hw&#333;l&#275;&#x1E35;&#601;: </P>
<P>8&nbsp;w&#601;&#8217;e&#x1E6F;&#601;m&ucirc;l &#8216;amm&icirc; l&#601;&#8217;w&#333;y&#275;&#x1E07; y&#601;qw&#333;m&#275;m mimm&ucirc;l &#347;al&#601;m&acirc; &#8217;e&#x1E0F;er taf&#601;&#353;i&#x1E6D;&ucirc;n m&#275;&#8216;&#333;&#x1E07;&#601;r&icirc;m be&#x1E6D;<sup>a</sup>&#x1E25; &#353;&ucirc;&#x1E07;&ecirc; mil&#601;&#x1E25;&#257;m&acirc;: </P>
<P>9&nbsp;n&#601;&#353;&ecirc; &#8216;amm&icirc; t&#601;&#x1E21;&#257;r&#601;&#353;&ucirc;n mib&ecirc;&#x1E6F; t<sup>a</sup>&#8216;&#259;nu&#x1E21;eyh&#257; m&#275;&#8216;al &#8216;&#333;l&#257;leyh&#257; tiq&#601;&#x1E25;&ucirc; h&#259;&#x1E0F;&#257;r&icirc; l&#601;&#8216;w&#333;l&#257;m: </P>
<P>10&nbsp;q&ucirc;m&ucirc; &ucirc;l&#601;&#x1E35;&ucirc; k&icirc; l&#333;&#8217;-z&#333;&#8217;&#x1E6F; hamm&#601;n&ucirc;&#x1E25;&acirc; b<sup>a</sup>&#8216;&#259;&#x1E07;&ucirc;r &#x1E6D;&#257;m&#601;&#8217;&acirc; t&#601;&#x1E25;ab&#275;l w&#601;&#x1E25;e&#x1E07;el nim&#601;r&#257;&#x1E63;: </P>
<P>11&nbsp;l&ucirc;-&#8217;&icirc;&#353; h&#333;l&#275;&#x1E35;&#601; r&ucirc;&#x1E25;a w&#257;&#353;eqer kizz&#275;&#x1E07; &#8217;a&#x1E6D;&#x1E6D;if l&#601;&#x1E35;&#257; layyayin w&#601;la&#353;&#353;&#275;&#x1E35;&#257;r w&#601;h&#257;y&acirc; ma&#x1E6D;&#x1E6D;&icirc;f h&#257;&#8216;&#257;m hazzeh: </P>
<P>12&nbsp;&#8217;&#257;s&#333;f &#8217;e&#8217;&#277;s&#333;f y<sup>a</sup>&#8216;&#259;q&#333;&#x1E07; kull&#257;&#x1E35;&#601; qab&#275;&#x1E63; &#8217;&#259;qab&#275;&#x1E63; &#353;&#601;&#8217;&#275;r&icirc;&#x1E6F; yi&#347;&#601;r&#257;&#8217;&#275;l y<sup>a</sup>&#x1E25;a&#x1E0F; &#8217;&#259;&#347;&icirc;menn&ucirc; k&#601;&#x1E63;&#333;&#8217;n b&#257;&#x1E63;&#601;r&acirc; k&#601;&#8216;&#275;&#x1E0F;er b&#601;&#x1E6F;w&#333;&#x1E35;&#601; had&#257;&#x1E07;&#601;rw&#333; t&#601;h&icirc;men&acirc; m&#275;&#8217;&#257;&#x1E0F;&#257;m: </P>
<P>13&nbsp;&#8216;&#257;l&acirc; hap&#333;r&#275;&#x1E63; lif&#601;n&ecirc;hem p&#257;r&#601;&#x1E63;&ucirc; wayy<sup>a</sup>&#8216;&#259;&#x1E07;&#333;r&ucirc; &#353;<sup>a</sup>&#8216;ar wayy&#275;&#x1E63;&#601;&#8217;&ucirc; &#x1E07;w&#333; wayy<sup>a</sup>&#8216;&#259;&#x1E07;&#333;r mal&#601;k&#257;m lif&#601;n&ecirc;hem wayhw&acirc; b&#601;r&#333;&#8217;&#353;&#257;m: f</P>
</TD>
</TABLE>
<P><HR>
<CENTER>
<A HREF="mic003.htm">Next: Micah (Mikhah) Chapter 3</A></CENTER>
</BODY>
</HTML>
