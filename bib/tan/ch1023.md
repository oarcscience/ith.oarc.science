[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1023)  [KJV](../kjv/ch1023)  [Sep](../sep/ch1023) 
[Vul](../vul/ch1023)   
  
[1 Chronicles (1 Divrey Yamim) Index](ch1)  
  [Previous](ch1022)  [Next](ch1024) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 23

‎<span id="001">1</span> ‏וְדָוִ֥יד זָקֵ֖ן וְשָׂבַ֣ע יָמִ֑ים
וַיַּמְלֵ֛ךְ אֶת־שְׁלֹמֹ֥ה בְנ֖וֹ עַל־יִשְׂרָאֵֽל׃

‎<span id="002">2</span> ‏וַיֶּאֱסֹף֙ אֶת־כָּל־שָׂרֵ֣י יִשְׂרָאֵ֔ל
וְהַכֹּהֲנִ֖ים וְהַלְוִיִּֽם׃

‎<span id="003">3</span> ‏וַיִּסָּֽפְרוּ֙ הַלְוִיִּ֔ם מִבֶּ֛ן
שְׁלֹשִׁ֥ים שָׁנָ֖ה וָמָ֑עְלָה וַיְהִ֨י מִסְפָּרָ֤ם לְגֻלְגְּלֹתָם֙
לִגְבָרִ֔ים שְׁלֹשִׁ֥ים וּשְׁמוֹנָ֖ה אָֽלֶף׃

‎<span id="004">4</span> ‏מֵאֵ֗לֶּה לְנַצֵּ֙חַ֙ עַל־מְלֶ֣אכֶת
בֵּית־יְהוָ֔ה עֶשְׂרִ֥ים וְאַרְבָּעָ֖ה אָ֑לֶף וְשֹׁטְרִ֥ים וְשֹׁפְטִ֖ים
שֵׁ֥שֶׁת אֲלָפִֽים׃

‎<span id="005">5</span> ‏וְאַרְבַּ֥עַת אֲלָפִ֖ים שֹׁעֲרִ֑ים
וְאַרְבַּ֤עַת אֲלָפִים֙ מְהַֽלְלִ֣ים לַיהוָ֔ה בַּכֵּלִ֕ים אֲשֶׁ֥ר
עָשִׂ֖יתִי לְהַלֵּֽל׃

‎<span id="006">6</span> ‏וַיֶּֽחָלְקֵ֥ם דָּוִ֖יד מַחְלְק֑וֹת סלִבְנֵ֣י
לֵוִ֔י לְגֵרְשׁ֖וֹן קְהָ֥ת וּמְרָרִֽי׃ ס

‎<span id="007">7</span> ‏לַגֵּרְשֻׁנִּ֖י לַעְדָּ֥ן וְשִׁמְעִֽי׃ ס

‎<span id="008">8</span> ‏בְּנֵ֣י לַעְדָּ֗ן הָרֹ֧אשׁ יְחִיאֵ֛ל וְזֵתָ֥ם
וְיוֹאֵ֖ל שְׁלֹשָֽׁה׃ ס

‎<span id="009">9</span> ‏בְּנֵ֣י שִׁמְעִ֗י שלמות שְׁלוֹמִ֧ית
וַחֲזִיאֵ֛ל וְהָרָ֖ן שְׁלֹשָׁ֑ה אֵ֛לֶּה רָאשֵׁ֥י הָאָב֖וֹת לְלַעְדָּֽן׃
ס

‎<span id="010">10</span> ‏וּבְנֵ֣י שִׁמְעִ֔י יַ֣חַת זִינָ֔א וִיע֖וּשׁ
וּבְרִיעָ֑ה אֵ֥לֶּה בְנֵי־שִׁמְעִ֖י אַרְבָּעָֽה׃

‎<span id="011">11</span> ‏וַֽיְהִי־יַ֣חַת הָרֹ֔אשׁ וְזִיזָ֖ה הַשֵּׁנִ֑י
וִיע֤וּשׁ וּבְרִיעָה֙ לֹֽא־הִרְבּ֣וּ בָנִ֔ים וַיִּֽהְיוּ֙ לְבֵ֣ית אָ֔ב
לִפְקֻדָּ֖ה אֶחָֽת׃ ס

‎<span id="012">12</span> ‏בְּנֵ֣י קְהָ֗ת עַמְרָ֥ם יִצְהָ֛ר חֶבְר֥וֹן
וְעֻזִּיאֵ֖ל אַרְבָּעָֽה׃ ס

‎<span id="013">13</span> ‏בְּנֵ֥י עַמְרָ֖ם אַהֲרֹ֣ן וּמֹשֶׁ֑ה
וַיִּבָּדֵ֣ל אַהֲרֹ֡ן לְֽהַקְדִּישׁוֹ֩ קֹ֨דֶשׁ קָֽדָשִׁ֤ים
הֽוּא־וּבָנָיו֙ עַד־עוֹלָ֔ם לְהַקְטִיר֩ לִפְנֵ֨י יְהוָ֧ה לְשָׁרְת֛וֹ
וּלְבָרֵ֥ךְ בִּשְׁמ֖וֹ עַד־עוֹלָֽם׃

‎<span id="014">14</span> ‏וּמֹשֶׁ֖ה אִ֣ישׁ הָאֱלֹהִ֑ים בָּנָ֕יו
יִקָּרְא֖וּ עַל־שֵׁ֥בֶט הַלֵּוִֽי׃

‎<span id="015">15</span> ‏בְּנֵ֣י מֹשֶׁ֔ה גֵּרְשֹׁ֖ם וֶאֱלִיעֶֽזֶר׃

‎<span id="016">16</span> ‏בְּנֵ֥י גֵרְשׁ֖וֹם שְׁבוּאֵ֥ל הָרֹֽאשׁ׃

‎<span id="017">17</span> ‏וַיִּֽהְי֥וּ בְנֵי־אֱלִיעֶ֖זֶר רְחַבְיָ֣ה
הָרֹ֑אשׁ וְלֹא־הָיָ֤ה לֶאֱלִיעֶ֙זֶר֙ בָּנִ֣ים אֲחֵרִ֔ים וּבְנֵ֥י
רְחַבְיָ֖ה רָב֥וּ לְמָֽעְלָה׃

‎<span id="018">18</span> ‏בְּנֵ֥י יִצְהָ֖ר שְׁלֹמִ֥ית הָרֹֽאשׁ׃ ס

‎<span id="019">19</span> ‏בְּנֵ֖י חֶבְר֑וֹן יְרִיָּ֤הוּ הָרֹאשׁ֙
אֲמַרְיָ֣ה הַשֵּׁנִ֔י יַחֲזִיאֵל֙ הַשְּׁלִישִׁ֔י וִֽיקַמְעָ֖ם
הָרְבִיעִֽי׃

‎<span id="020">20</span> ‏בְּנֵ֖י עֻזִּיאֵ֑ל מִיכָ֣ה הָרֹ֔אשׁ
וְיִשִּׁיָּ֖ה הַשֵּׁנִֽי׃ ס

‎<span id="021">21</span> ‏בְּנֵ֤י מְרָרִי֙ מַחְלִ֣י וּמוּשִׁ֔י בְּנֵ֥י
מַחְלִ֖י אֶלְעָזָ֥ר וְקִֽישׁ׃

‎<span id="022">22</span> ‏וַיָּ֙מָת֙ אֶלְעָזָ֔ר וְלֹא־הָ֥יוּ ל֛וֹ
בָּנִ֖ים כִּ֣י אִם־בָּנ֑וֹת וַיִּשָּׂא֥וּם בְּנֵי־קִ֖ישׁ אֲחֵיהֶֽם׃

‎<span id="023">23</span> ‏בְּנֵ֣י מוּשִׁ֗י מַחְלִ֥י וְעֵ֛דֶר וִירֵמ֖וֹת
שְׁלֹשָֽׁה׃

‎<span id="024">24</span> ‏אֵ֣לֶּה בְנֵֽי־לֵוִי֩ לְבֵ֨ית אֲבֹתֵיהֶ֜ם
רָאשֵׁ֧י הָאָב֣וֹת לִפְקוּדֵיהֶ֗ם בְּמִסְפַּ֤ר שֵׁמוֹת֙ לְגֻלְגְּלֹתָ֔ם
עֹשֵׂה֙ הַמְּלָאכָ֔ה לַעֲבֹדַ֖ת בֵּ֣ית יְהוָ֑ה מִבֶּ֛ן עֶשְׂרִ֥ים
שָׁנָ֖ה וָמָֽעְלָה׃

‎<span id="025">25</span> ‏כִּ֚י אָמַ֣ר דָּוִ֔יד הֵנִ֛יחַ יְהוָ֥ה
אֱלֹהֵֽי־יִשְׂרָאֵ֖ל לְעַמּ֑וֹ וַיִּשְׁכֹּ֥ן בִּירוּשָׁלִַ֖ם
עַד־לְעוֹלָֽם׃

‎<span id="026">26</span> ‏וְגַ֖ם לַלְוִיִּ֑ם אֵין־לָשֵׂ֧את
אֶת־הַמִּשְׁכָּ֛ן וְאֶת־כָּל־כֵּלָ֖יו לַעֲבֹדָתֽוֹ׃

‎<span id="027">27</span> ‏כִּ֣י בְדִבְרֵ֤י דָוִיד֙ הָאַ֣חֲרֹנִ֔ים
הֵ֖מָּה מִסְפַּ֣ר בְּנֵי־לֵוִ֑י מִבֶּ֛ן עֶשְׂרִ֥ים שָׁנָ֖ה וּלְמָֽעְלָה׃

‎<span id="028">28</span> ‏כִּ֣י מַעֲמָדָ֞ם לְיַד־בְּנֵ֣י אַהֲרֹ֗ן
לַעֲבֹדַת֙ בֵּ֣ית יְהוָ֔ה עַל־הַחֲצֵרוֹת֙ וְעַל־הַלְּשָׁכ֔וֹת
וְעַֽל־טָהֳרַ֖ת לְכָל־קֹ֑דֶשׁ וּמַֽעֲשֵׂ֔ה עֲבֹדַ֖ת בֵּ֥ית הָאֱלֹהִֽים׃

‎<span id="029">29</span> ‏וּלְלֶ֨חֶם הַֽמַּעֲרֶ֜כֶת וּלְסֹ֤לֶת
לְמִנְחָה֙ וְלִרְקִיקֵ֣י הַמַּצּ֔וֹת וְלַֽמַּחֲבַ֖ת וְלַמֻּרְבָּ֑כֶת
וּלְכָל־מְשׂוּרָ֖ה וּמִדָּֽה׃

‎<span id="030">30</span> ‏וְלַעֲמֹד֙ בַּבֹּ֣קֶר בַּבֹּ֔קֶר לְהֹד֥וֹת
וּלְהַלֵּ֖ל לַיהוָ֑ה וְכֵ֖ן לָעָֽרֶב׃

‎<span id="031">31</span> ‏וּלְכֹ֨ל הַעֲל֤וֹת עֹלוֹת֙ לַיהוָ֔ה
לַשַּׁבָּת֔וֹת לֶחֳדָשִׁ֖ים וְלַמֹּעֲדִ֑ים בְּמִסְפָּ֨ר כְּמִשְׁפָּ֧ט
עֲלֵיהֶ֛ם תָּמִ֖יד לִפְנֵ֥י יְהוָֽה׃

‎<span id="032">32</span> ‏וְשָׁמְר֞וּ אֶת־מִשְׁמֶ֣רֶת אֹֽהֶל־מוֹעֵ֗ד
וְאֵת֙ מִשְׁמֶ֣רֶת הַקֹּ֔דֶשׁ וּמִשְׁמֶ֕רֶת בְּנֵ֥י אַהֲרֹ֖ן אֲחֵיהֶ֑ם
לַעֲבֹדַ֖ת בֵּ֥ית יְהוָֽה׃ פ

1 wəḏāwîḏ zāqēn wəśāḇ<sup>a</sup>‘ yāmîm wayyaməlēḵə ’eṯ-šəlōmōh ḇənwō
‘al-yiśərā’ēl:

2 wayye’ĕsōf ’eṯ-kāl-śārê yiśərā’ēl wəhakōhănîm wəhaləwîyim:

3 wayyissāfərû haləwîyim miben šəlōšîm šānâ wāmā‘əlâ wayəhî misəpārām
ləḡuləgəlōṯām liḡəḇārîm šəlōšîm ûšəmwōnâ ’ālef:

4 mē’ēlleh lənaṣṣēḥa ‘al-məle’ḵeṯ bêṯ-yəhwâ ‘eśərîm wə’arəbā‘â ’ālef
wəšōṭərîm wəšōfəṭîm šēšeṯ ’ălāfîm:

5 wə’arəb<sup>a</sup>‘aṯ ’ălāfîm šō‘ărîm wə’arəb<sup>a</sup>‘aṯ ’ălāfîm
məhaləlîm layhwâ bakēlîm ’ăšer ‘āśîṯî ləhallēl:

6 wayyeḥāləqēm dāwîḏ m<sup>a</sup>ḥələqwōṯ sliḇənê lēwî ləḡērəšwōn qəhāṯ
ûmərārî: s

7 lagērəšunnî l<sup>a</sup>‘ədān wəšimə‘î: s

8 bənê l<sup>a</sup>‘ədān hārō’š yəḥî’ēl wəzēṯām wəywō’ēl šəlōšâ: s

9 bənê šimə‘î šəlōmwōṯ šəlwōmîṯ w<sup>a</sup>ḥăzî’ēl wəhārān šəlōšâ
’ēlleh rā’šê hā’āḇwōṯ ləl<sup>a</sup>‘ədān: s

10 ûḇənê šimə‘î y<sup>a</sup>ḥaṯ zînā’ wî‘ûš ûḇərî‘â ’ēlleh ḇənê-šimə‘î
’arəbā‘â:

11 wayəhî-y<sup>a</sup>ḥaṯ hārō’š wəzîzâ haššēnî wî‘ûš ûḇərî‘â
lō’-hirəbû ḇānîm wayyihəyû ləḇêṯ ’āḇ lifəqudâ ’eḥāṯ: s

12 bənê qəhāṯ ‘amərām yiṣəhār ḥeḇərwōn wə‘uzzî’ēl ’arəbā‘â: s

13 bənê ‘amərām ’ahărōn ûmōšeh wayyibāḏēl ’ahărōn ləhaqədîšwō qōḏeš
qāḏāšîm hû’-ûḇānāyw ‘aḏ-‘wōlām ləhaqəṭîr lifənê yəhwâ ləšārəṯwō
ûləḇārēḵə bišəmwō ‘aḏ-‘wōlām:

14 ûmōšeh ’îš hā’ĕlōhîm bānāyw yiqqārə’û ‘al-šēḇeṭ hallēwî:

15 bənê mōšeh gērəšōm we’ĕlî‘ezer:

16 bənê ḡērəšwōm šəḇû’ēl hārō’š:

17 wayyihəyû ḇənê-’ĕlî‘ezer rəḥaḇəyâ hārō’š wəlō’-hāyâ le’ĕlî‘ezer bānîm
’ăḥērîm ûḇənê rəḥaḇəyâ rāḇû ləmā‘əlâ:

18 bənê yiṣəhār šəlōmîṯ hārō’š: s

19 bənê ḥeḇərwōn yərîyâû hārō’š ’ămarəyâ haššēnî y<sup>a</sup>ḥăzî’ēl
haššəlîšî wîqamə‘ām hārəḇî‘î:

20 bənê ‘uzzî’ēl mîḵâ hārō’š wəyiššîyâ haššēnî: s

21 bənê mərārî m<sup>a</sup>ḥəlî ûmûšî bənê m<sup>a</sup>ḥəlî ’elə‘āzār
wəqîš:

22 wayyāmāṯ ’elə‘āzār wəlō’-hāyû lwō bānîm kî ’im-bānwōṯ wayyiśśā’ûm
bənê-qîš ’ăḥêhem:

23 bənê mûšî m<sup>a</sup>ḥəlî wə‘ēḏer wîrēmwōṯ šəlōšâ:

24 ’ēlleh ḇənê-lēwî ləḇêṯ ’ăḇōṯêhem rā’šê hā’āḇwōṯ lifəqûḏêhem bəmisəpar
šēmwōṯ ləḡuləgəlōṯām ‘ōśēh hamməlā’ḵâ l<sup>a</sup>‘ăḇōḏaṯ bêṯ yəhwâ
miben ‘eśərîm šānâ wāmā‘əlâ:

25 kî ’āmar dāwîḏ hēnîḥa yəhwâ ’ĕlōhê-yiśərā’ēl lə‘ammwō wayyišəkōn
bîrûšālaim ‘aḏ-lə‘wōlām:

26 wəḡam laləwîyim ’ên-lāśē’ṯ ’eṯ-hammišəkān wə’eṯ-kāl-kēlāyw
l<sup>a</sup>‘ăḇōḏāṯwō:

27 kî ḇəḏiḇərê ḏāwîḏ hā’<sup>a</sup>ḥărōnîm hēmmâ misəpar bənê-lēwî
miben ‘eśərîm šānâ ûləmā‘əlâ:

28 kî m<sup>a</sup>‘ămāḏām ləyaḏ-bənê ’ahărōn l<sup>a</sup>‘ăḇōḏaṯ bêṯ
yəhwâ ‘al-h<sup>a</sup>ḥăṣērwōṯ wə‘al-halləšāḵwōṯ wə‘al-ṭâŏraṯ
ləḵāl-qōḏeš ûm<sup>a</sup>‘ăśēh ‘ăḇōḏaṯ bêṯ hā’ĕlōhîm:

29 ûləleḥem hamm<sup>a</sup>‘ăreḵeṯ ûləsōleṯ ləminəḥâ wəlirəqîqê
hammaṣṣwōṯ wəlamm<sup>a</sup>ḥăḇaṯ wəlammurəbāḵeṯ ûləḵāl-məśûrâ ûmidâ:

30 wəl<sup>a</sup>‘ămōḏ babōqer babōqer ləhōḏwōṯ ûləhallēl layhwâ wəḵēn
lā‘āreḇ:

31 ûləḵōl h<sup>a</sup>‘ălwōṯ ‘ōlwōṯ layhwâ laššabāṯwōṯ leḥŏḏāšîm
wəlammō‘ăḏîm bəmisəpār kəmišəpāṭ ‘ălêhem tāmîḏ lifənê yəhwâ:

32 wəšāmərû ’eṯ-mišəmereṯ ’ōhel-mwō‘ēḏ wə’ēṯ mišəmereṯ haqqōḏeš
ûmišəmereṯ bənê ’ahărōn ’ăḥêhem l<sup>a</sup>‘ăḇōḏaṯ bêṯ yəhwâ: f

------------------------------------------------------------------------

[Next: 1 Chronicles (1 Divrey Yamim) Chapter 24](ch1024)
