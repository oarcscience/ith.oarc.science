[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo028)  [KJV](../kjv/exo028)  [Sep](../sep/exo028.md) 
[Vul](../vul/exo028.md)   
  
[Exodus (Shemot) Index](exo.md)  
  [Previous](exo027)  [Next](exo029.md) 

------------------------------------------------------------------------

### Tanach (Hebrew): Exodus (Shemot) Chapter 28

‎<span id="001">1</span> ‏וְאַתָּ֡ה הַקְרֵ֣ב אֵלֶיךָ֩ אֶת־אַהֲרֹ֨ן
אָחִ֜יךָ וְאֶת־בָּנָ֣יו אִתּ֔וֹ מִתּ֛וֹךְ בְּנֵ֥י יִשְׂרָאֵ֖ל
לְכַהֲנוֹ־לִ֑י אַהֲרֹ֕ן נָדָ֧ב וַאֲבִיה֛וּא אֶלְעָזָ֥ר וְאִיתָמָ֖ר
בְּנֵ֥י אַהֲרֹֽן׃

‎<span id="002">2</span> ‏וְעָשִׂ֥יתָ בִגְדֵי־קֹ֖דֶשׁ לְאַהֲרֹ֣ן
אָחִ֑יךָ לְכָב֖וֹד וּלְתִפְאָֽרֶת׃

‎<span id="003">3</span> ‏וְאַתָּ֗ה תְּדַבֵּר֙ אֶל־כָּל־חַכְמֵי־לֵ֔ב
אֲשֶׁ֥ר מִלֵּאתִ֖יו ר֣וּחַ חָכְמָ֑ה וְעָשׂ֞וּ אֶת־בִּגְדֵ֧י אַהֲרֹ֛ן
לְקַדְּשׁ֖וֹ לְכַהֲנוֹ־לִֽי׃

‎<span id="004">4</span> ‏וְאֵ֨לֶּה הַבְּגָדִ֜ים אֲשֶׁ֣ר יַעֲשׂ֗וּ
חֹ֤שֶׁן וְאֵפוֹד֙ וּמְעִ֔יל וּכְתֹ֥נֶת תַּשְׁבֵּ֖ץ מִצְנֶ֣פֶת וְאַבְנֵ֑ט
וְעָשׂ֨וּ בִגְדֵי־קֹ֜דֶשׁ לְאַהֲרֹ֥ן אָחִ֛יךָ וּלְבָנָ֖יו
לְכַהֲנוֹ־לִֽי׃

‎<span id="005">5</span> ‏וְהֵם֙ יִקְח֣וּ אֶת־הַזָּהָ֔ב
וְאֶת־הַתְּכֵ֖לֶת וְאֶת־הָֽאַרְגָּמָ֑ן וְאֶת־תּוֹלַ֥עַת הַשָּׁנִ֖י
וְאֶת־הַשֵּֽׁשׁ׃ פ

‎<span id="006">6</span> ‏וְעָשׂ֖וּ אֶת־הָאֵפֹ֑ד זָ֠הָב תְּכֵ֨לֶת
וְאַרְגָּמָ֜ן תּוֹלַ֧עַת שָׁנִ֛י וְשֵׁ֥שׁ מָשְׁזָ֖ר מַעֲשֵׂ֥ה חֹשֵֽׁב׃

‎<span id="007">7</span> ‏שְׁתֵּ֧י<sup>3</sup> כְתֵפֹ֣ת חֹֽבְרֹ֗ת
יִֽהְיֶה־לּ֛וֹ אֶל־שְׁנֵ֥י קְצוֹתָ֖יו וְחֻבָּֽר׃

‎<span id="008">8</span> ‏וְחֵ֤שֶׁב אֲפֻדָּתוֹ֙ אֲשֶׁ֣ר עָלָ֔יו
כְּמַעֲשֵׂ֖הוּ מִמֶּ֣נּוּ יִהְיֶ֑ה זָהָ֗ב תְּכֵ֧לֶת וְאַרְגָּמָ֛ן
וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃

‎<span id="009">9</span> ‏וְלָ֣קַחְתָּ֔ אֶת־שְׁתֵּ֖י אַבְנֵי־שֹׁ֑הַם
וּפִתַּחְתָּ֣ עֲלֵיהֶ֔ם שְׁמ֖וֹת בְּנֵ֥י יִשְׂרָאֵֽל׃

‎<span id="010">10</span> ‏שִׁשָּׁה֙ מִשְּׁמֹתָ֔ם עַ֖ל הָאֶ֣בֶן הָאֶחָ֑ת
וְאֶת־שְׁמ֞וֹת הַשִּׁשָּׁ֧ה הַנּוֹתָרִ֛ים עַל־הָאֶ֥בֶן הַשֵּׁנִ֖ית
כְּתוֹלְדֹתָֽם׃

‎<span id="011">11</span> ‏מַעֲשֵׂ֣ה חָרַשׁ֮ אֶבֶן֒ פִּתּוּחֵ֣י חֹתָ֗ם
תְּפַתַּח֙ אֶת־שְׁתֵּ֣י הָאֲבָנִ֔ים עַל־שְׁמֹ֖ת בְּנֵ֣י יִשְׂרָאֵ֑ל
מֻסַבֹּ֛ת מִשְׁבְּצ֥וֹת זָהָ֖ב תַּעֲשֶׂ֥ה אֹתָֽם׃

‎<span id="012">12</span> ‏וְשַׂמְתָּ֞ אֶת־שְׁתֵּ֣י הָאֲבָנִ֗ים עַ֚ל
כִּתְפֹ֣ת הָֽאֵפֹ֔ד אַבְנֵ֥י זִכָּרֹ֖ן לִבְנֵ֣י יִשְׂרָאֵ֑ל וְנָשָׂא֩
אַהֲרֹ֨ן אֶת־שְׁמוֹתָ֜ם לִפְנֵ֧י יְהוָ֛ה עַל־שְׁתֵּ֥י כְתֵפָ֖יו
לְזִכָּרֹֽן׃ ס

‎<span id="013">13</span> ‏וְעָשִׂ֥יתָ מִשְׁבְּצֹ֖ת זָהָֽב׃

‎<span id="014">14</span> ‏וּשְׁתֵּ֤י שַׁרְשְׁרֹת֙ זָהָ֣ב טָה֔וֹר
מִגְבָּלֹ֛ת תַּעֲשֶׂ֥ה אֹתָ֖ם מַעֲשֵׂ֣ה עֲבֹ֑ת וְנָתַתָּ֛ה
אֶת־שַׁרְשְׁרֹ֥ת הָעֲבֹתֹ֖ת עַל־הַֽמִּשְׁבְּצֹֽת׃ ס

‎<span id="015">15</span> ‏וְעָשִׂ֜יתָ חֹ֤שֶׁן מִשְׁפָּט֙ מַעֲשֵׂ֣ה
חֹשֵׁ֔ב כְּמַעֲשֵׂ֥ה אֵפֹ֖ד תַּעֲשֶׂ֑נּוּ זָ֠הָב תְּכֵ֨לֶת וְאַרְגָּמָ֜ן
וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר תַּעֲשֶׂ֥ה אֹתֽוֹ׃

‎<span id="016">16</span> ‏רָב֥וּעַ יִֽהְיֶ֖ה כָּפ֑וּל זֶ֥רֶת אָרְכּ֖וֹ
וְזֶ֥רֶת רָחְבּֽוֹ׃

‎<span id="017">17</span> ‏וּמִלֵּאתָ֥ בוֹ֙ מִלֻּ֣אַת אֶ֔בֶן אַרְבָּעָ֖ה
טוּרִ֣ים אָ֑בֶן ט֗וּר אֹ֤דֶם פִּטְדָה֙ וּבָרֶ֔קֶת הַטּ֖וּר הָאֶחָֽד׃

‎<span id="018">18</span> ‏וְהַטּ֖וּר הַשֵּׁנִ֑י נֹ֥פֶךְ סַפִּ֖יר
וְיָהֲלֹֽם׃

‎<span id="019">19</span> ‏וְהַטּ֖וּר הַשְּׁלִישִׁ֑י לֶ֥שֶׁם שְׁב֖וֹ
וְאַחְלָֽמָה׃

‎<span id="020">20</span> ‏וְהַטּוּר֙ הָרְבִיעִ֔י תַּרְשִׁ֥ישׁ וְשֹׁ֖הַם
וְיָשְׁפֵ֑ה מְשֻׁבָּצִ֥ים זָהָ֛ב יִהְי֖וּ בְּמִלּוּאֹתָֽם׃

‎<span id="021">21</span> ‏וְ֠הָאֲבָנִים תִּֽהְיֶ֜יןָ עַל־שְׁמֹ֧ת
בְּנֵֽי־יִשְׂרָאֵ֛ל שְׁתֵּ֥ים עֶשְׂרֵ֖ה עַל־שְׁמֹתָ֑ם פִּתּוּחֵ֤י
חוֹתָם֙ אִ֣ישׁ עַל־שְׁמ֔וֹ תִּֽהְיֶ֕יןָ לִשְׁנֵ֥י עָשָׂ֖ר שָֽׁבֶט׃

‎<span id="022">22</span> ‏וְעָשִׂ֧יתָ עַל־הַחֹ֛שֶׁן שַֽׁרְשֹׁ֥ת
גַּבְלֻ֖ת מַעֲשֵׂ֣ה עֲבֹ֑ת זָהָ֖ב טָהֽוֹר׃

‎<span id="023">23</span> ‏וְעָשִׂ֙יתָ֙ עַל־הַחֹ֔שֶׁן שְׁתֵּ֖י
טַבְּע֣וֹת זָהָ֑ב וְנָתַתָּ֗ אֶת־שְׁתֵּי֙ הַטַּבָּע֔וֹת עַל־שְׁנֵ֖י
קְצ֥וֹת הַחֹֽשֶׁן׃

‎<span id="024">24</span> ‏וְנָתַתָּ֗ה אֶת־שְׁתֵּי֙ עֲבֹתֹ֣ת הַזָּהָ֔ב
עַל־שְׁתֵּ֖י הַטַּבָּעֹ֑ת אֶל־קְצ֖וֹת הַחֹֽשֶׁן׃

‎<span id="025">25</span> ‏וְאֵ֨ת שְׁתֵּ֤י קְצוֹת֙ שְׁתֵּ֣י הָעֲבֹתֹ֔ת
תִּתֵּ֖ן עַל־שְׁתֵּ֣י הַֽמִּשְׁבְּצ֑וֹת וְנָתַתָּ֛ה עַל־כִּתְפ֥וֹת
הָאֵפֹ֖ד אֶל־מ֥וּל פָּנָֽיו׃

‎<span id="026">26</span> ‏וְעָשִׂ֗יתָ שְׁתֵּי֙ טַבְּע֣וֹת זָהָ֔ב
וְשַׂמְתָּ֣ אֹתָ֔ם עַל־שְׁנֵ֖י קְצ֣וֹת הַחֹ֑שֶׁן עַל־שְׂפָת֕וֹ אֲשֶׁ֛ר
אֶל־עֵ֥בֶר הָאֵפֹ֖ד<sup>3</sup> בָּֽיְתָה׃

‎<span id="027">27</span> ‏וְעָשִׂיתָ֮ שְׁתֵּ֣י טַבְּע֣וֹת זָהָב֒
וְנָתַתָּ֣ה אֹתָ֡ם עַל־שְׁתֵּי֩ כִתְפ֨וֹת הָאֵפ֤וֹד מִלְּמַ֙טָּה֙
מִמּ֣וּל פָּנָ֔יו לְעֻמַּ֖ת מֶחְבַּרְתּ֑וֹ מִמַּ֕עַל לְחֵ֖שֶׁב
הָאֵפֽוֹד׃

‎<span id="028">28</span> ‏וְיִרְכְּס֣וּ אֶת־הַ֠חֹשֶׁן מטבעתו
מִֽטַּבְּעֹתָ֞יו אֶל־טַבְּעֹ֤ת הָאֵפֹד֙ בִּפְתִ֣יל תְּכֵ֔לֶת לִֽהְי֖וֹת
עַל־חֵ֣שֶׁב הָאֵפ֑וֹד וְלֹֽא־יִזַּ֣ח הַחֹ֔שֶׁן מֵעַ֖ל הָאֵפֽוֹד׃

‎<span id="029">29</span> ‏וְנָשָׂ֣א אַ֠הֲרֹן אֶת־שְׁמ֨וֹת
בְּנֵֽי־יִשְׂרָאֵ֜ל בְּחֹ֧שֶׁן הַמִּשְׁפָּ֛ט עַל־לִבּ֖וֹ בְּבֹא֣וֹ
אֶל־הַקֹּ֑דֶשׁ לְזִכָּרֹ֥ן לִפְנֵֽי־יְהוָ֖ה תָּמִֽיד׃

‎<span id="030">30</span> ‏וְנָתַתָּ֞ אֶל־חֹ֣שֶׁן הַמִּשְׁפָּ֗ט
אֶת־הָאוּרִים֙ וְאֶת־הַתֻּמִּ֔ים וְהָיוּ֙ עַל־לֵ֣ב אַהֲרֹ֔ן בְּבֹא֖וֹ
לִפְנֵ֣י יְהוָ֑ה וְנָשָׂ֣א אַ֠הֲרֹן אֶת־מִשְׁפַּ֨ט בְּנֵי־יִשְׂרָאֵ֧ל
עַל־לִבּ֛וֹ לִפְנֵ֥י יְהוָ֖ה תָּמִֽיד׃ ס

‎<span id="031">31</span> ‏וְעָשִׂ֛יתָ אֶת־מְעִ֥יל הָאֵפ֖וֹד כְּלִ֥יל
תְּכֵֽלֶת׃

‎<span id="032">32</span> ‏וְהָיָ֥ה פִֽי־רֹאשׁ֖וֹ בְּתוֹכ֑וֹ שָׂפָ֡ה
יִֽהְיֶה֩ לְפִ֨יו סָבִ֜יב מַעֲשֵׂ֣ה אֹרֵ֗ג כְּפִ֥י תַחְרָ֛א
יִֽהְיֶה־לּ֖וֹ לֹ֥א יִקָּרֵֽעַ׃

‎<span id="033">33</span> ‏וְעָשִׂ֣יתָ עַל־שׁוּלָ֗יו רִמֹּנֵי֙ תְּכֵ֤לֶת
וְאַרְגָּמָן֙ וְתוֹלַ֣עַת שָׁנִ֔י עַל־שׁוּלָ֖יו סָבִ֑יב וּפַעֲמֹנֵ֥י
זָהָ֛ב בְּתוֹכָ֖ם סָבִֽיב׃

‎<span id="034">34</span> ‏פַּעֲמֹ֤ן זָהָב֙ וְרִמּ֔וֹן פַּֽעֲמֹ֥ן זָהָ֖ב
וְרִמּ֑וֹן עַל־שׁוּלֵ֥י הַמְּעִ֖יל סָבִֽיב׃

‎<span id="035">35</span> ‏וְהָיָ֥ה עַֽל־אַהֲרֹ֖ן לְשָׁרֵ֑ת וְנִשְׁמַ֣ע
ק֠וֹלוֹ בְּבֹא֨וֹ אֶל־הַקֹּ֜דֶשׁ לִפְנֵ֧י יְהוָ֛ה וּבְצֵאת֖וֹ וְלֹ֥א
יָמֽוּת׃ ס

‎<span id="036">36</span> ‏וְעָשִׂ֥יתָ צִּ֖יץ זָהָ֣ב טָה֑וֹר
וּפִתַּחְתָּ֤ עָלָיו֙ פִּתּוּחֵ֣י חֹתָ֔ם קֹ֖דֶשׁ לַֽיהוָֽה׃

‎<span id="037">37</span> ‏וְשַׂמְתָּ֤ אֹתוֹ֙ עַל־פְּתִ֣יל תְּכֵ֔לֶת
וְהָיָ֖ה עַל־הַמִּצְנָ֑פֶת אֶל־מ֥וּל פְּנֵֽי־הַמִּצְנֶ֖פֶת יִהְיֶֽה׃

‎<span id="038">38</span> ‏וְהָיָה֮ עַל־מֵ֣צַח אַהֲרֹן֒ וְנָשָׂ֨א
אַהֲרֹ֜ן אֶת־עֲוֹ֣ן הַקֳּדָשִׁ֗ים אֲשֶׁ֤ר יַקְדִּ֙ישׁוּ֙ בְּנֵ֣י
יִשְׂרָאֵ֔ל לְכָֽל־מַתְּנֹ֖ת קָדְשֵׁיהֶ֑ם וְהָיָ֤ה עַל־מִצְחוֹ֙ תָּמִ֔יד
לְרָצ֥וֹן לָהֶ֖ם לִפְנֵ֥י יְהוָֽה׃

‎<span id="039">39</span> ‏וְשִׁבַּצְתָּ֙ הַכְּתֹ֣נֶת שֵׁ֔שׁ וְעָשִׂ֖יתָ
מִצְנֶ֣פֶת שֵׁ֑שׁ וְאַבְנֵ֥ט תַּעֲשֶׂ֖ה מַעֲשֵׂ֥ה רֹקֵֽם׃

‎<span id="040">40</span> ‏וְלִבְנֵ֤י אַהֲרֹן֙ תַּעֲשֶׂ֣ה כֻתֳּנֹ֔ת
וְעָשִׂ֥יתָ לָהֶ֖ם אַבְנֵטִ֑ים וּמִגְבָּעוֹת֙ תַּעֲשֶׂ֣ה לָהֶ֔ם
לְכָב֖וֹד וּלְתִפְאָֽרֶת׃

‎<span id="041">41</span> ‏וְהִלְבַּשְׁתָּ֤ אֹתָם֙ אֶת־אַהֲרֹ֣ן אָחִ֔יךָ
וְאֶת־בָּנָ֖יו אִתּ֑וֹ וּמָשַׁחְתָּ֨ אֹתָ֜ם וּמִלֵּאתָ֧ אֶת־יָדָ֛ם
וְקִדַּשְׁתָּ֥ אֹתָ֖ם וְכִהֲנ֥וּ לִֽי׃

‎<span id="042">42</span> ‏וַעֲשֵׂ֤ה לָהֶם֙ מִכְנְסֵי־בָ֔ד לְכַסּ֖וֹת
בְּשַׂ֣ר עֶרְוָ֑ה מִמָּתְנַ֥יִם וְעַד־יְרֵכַ֖יִם יִהְיֽוּ׃

‎<span id="043">43</span> ‏וְהָיוּ֩ עַל־אַהֲרֹ֨ן וְעַל־בָּנָ֜יו
בְּבֹאָ֣ם׀ אֶל־אֹ֣הֶל מוֹעֵ֗ד א֣וֹ בְגִשְׁתָּ֤ם אֶל־הַמִּזְבֵּ֙חַ֙
לְשָׁרֵ֣ת בַּקֹּ֔דֶשׁ וְלֹא־יִשְׂא֥וּ עָוֹ֖ן וָמֵ֑תוּ חֻקַּ֥ת עוֹלָ֛ם
ל֖וֹ וּלְזַרְע֥וֹ אַחֲרָֽיו׃ ס

1 wə’atâ haqərēḇ ’ēleyḵā ’eṯ-’ahărōn ’āḥîḵā wə’eṯ-bānāyw ’itwō mitwōḵə
bənê yiśərā’ēl ləḵahănwō-lî ’ahărōn nāḏāḇ wa’ăḇîhû’ ’elə‘āzār wə’îṯāmār
bənê ’ahărōn:

2 wə‘āśîṯā ḇiḡəḏê-qōḏeš lə’ahărōn ’āḥîḵā ləḵāḇwōḏ ûləṯifə’āreṯ:

3 wə’atâ təḏabēr ’el-kāl-ḥaḵəmê-lēḇ ’ăšer millē’ṯîw rûḥa ḥāḵəmâ wə‘āśû
’eṯ-biḡəḏê ’ahărōn ləqadəšwō ləḵahănwō-lî:

4 wə’ēlleh habəḡāḏîm ’ăšer y<sup>a</sup>‘ăśû ḥōšen wə’ēfwōḏ ûmə‘îl
ûḵəṯōneṯ tašəbēṣ miṣənefeṯ wə’aḇənēṭ wə‘āśû ḇiḡəḏê-qōḏeš lə’ahărōn
’āḥîḵā ûləḇānāyw ləḵahănwō-lî:

5 wəhēm yiqəḥû ’eṯ-hazzâāḇ wə’eṯ-hatəḵēleṯ wə’eṯ-hā’arəgāmān
wə’eṯ-twōl<sup>a</sup>‘aṯ haššānî wə’eṯ-haššēš: f

6 wə‘āśû ’eṯ-hā’ēfōḏ zâāḇ təḵēleṯ wə’arəgāmān twōl<sup>a</sup>‘aṯ šānî
wəšēš māšəzār m<sup>a</sup>‘ăśēh ḥōšēḇ:

7 šətê<sup>3</sup> ḵəṯēfōṯ ḥōḇərōṯ yihəyeh-llwō ’el-šənê qəṣwōṯāyw
wəḥubār:

8 wəḥēšeḇ ’ăfudāṯwō ’ăšer ‘ālāyw kəm<sup>a</sup>‘ăśēhû mimmennû yihəyeh
zâāḇ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār:

9 wəlāq<sup>a</sup>ḥətā ’eṯ-šətê ’aḇənê-šōham ûfit<sup>a</sup>ḥətā
‘ălêhem šəmwōṯ bənê yiśərā’ēl:

10 šiššâ miššəmōṯām ‘al hā’eḇen hā’eḥāṯ wə’eṯ-šəmwōṯ haššiššâ
hannwōṯārîm ‘al-hā’eḇen haššēnîṯ kəṯwōləḏōṯām:

11 m<sup>a</sup>‘ăśēh ḥāraš ’eḇen pitûḥê ḥōṯām təfat<sup>a</sup>ḥ
’eṯ-šətê hā’ăḇānîm ‘al-šəmōṯ bənê yiśərā’ēl musabōṯ mišəbəṣwōṯ zâāḇ
t<sup>a</sup>‘ăśeh ’ōṯām:

12 wəśamətā ’eṯ-šətê hā’ăḇānîm ‘al kiṯəfōṯ hā’ēfōḏ ’aḇənê zikārōn liḇənê
yiśərā’ēl wənāśā’ ’ahărōn ’eṯ-šəmwōṯām lifənê yəhwâ ‘al-šətê ḵəṯēfāyw
ləzikārōn: s

13 wə‘āśîṯā mišəbəṣōṯ zâāḇ:

14 ûšətê šarəšərōṯ zâāḇ ṭâwōr miḡəbālōṯ t<sup>a</sup>‘ăśeh ’ōṯām
m<sup>a</sup>‘ăśēh ‘ăḇōṯ wənāṯatâ ’eṯ-šarəšərōṯ hā‘ăḇōṯōṯ
‘al-hammišəbəṣōṯ: s

15 wə‘āśîṯā ḥōšen mišəpāṭ m<sup>a</sup>‘ăśēh ḥōšēḇ kəm<sup>a</sup>‘ăśēh
’ēfōḏ t<sup>a</sup>‘ăśennû zâāḇ təḵēleṯ wə’arəgāmān
wəṯwōl<sup>a</sup>‘aṯ šānî wəšēš māšəzār t<sup>a</sup>‘ăśeh ’ōṯwō:

16 rāḇû‘a yihəyeh kāfûl zereṯ ’ārəkwō wəzereṯ rāḥəbwō:

17 ûmillē’ṯā ḇwō millu’aṯ ’eḇen ’arəbā‘â ṭûrîm ’āḇen ṭûr ’ōḏem piṭəḏâ
ûḇāreqeṯ haṭṭûr hā’eḥāḏ:

18 wəhaṭṭûr haššēnî nōfeḵə sapîr wəyâălōm:

19 wəhaṭṭûr haššəlîšî lešem šəḇwō wə’<sup>a</sup>ḥəlāmâ:

20 wəhaṭṭûr hārəḇî‘î tarəšîš wəšōham wəyāšəfēh məšubāṣîm zâāḇ yihəyû
bəmillû’ōṯām:

21 wəhā’ăḇānîm tihəyeynā ‘al-šəmōṯ bənê-yiśərā’ēl šətêm ‘eśərēh
‘al-šəmōṯām pitûḥê ḥwōṯām ’îš ‘al-šəmwō tihəyeynā lišənê ‘āśār šāḇeṭ:

22 wə‘āśîṯā ‘al-h<sup>a</sup>ḥōšen šarəšōṯ gaḇəluṯ m<sup>a</sup>‘ăśēh
‘ăḇōṯ zâāḇ ṭâwōr:

23 wə‘āśîṯā ‘al-h<sup>a</sup>ḥōšen šətê ṭabə‘wōṯ zâāḇ wənāṯatā ’eṯ-šətê
haṭṭabā‘wōṯ ‘al-šənê qəṣwōṯ h<sup>a</sup>ḥōšen:

24 wənāṯatâ ’eṯ-šətê ‘ăḇōṯōṯ hazzâāḇ ‘al-šətê haṭṭabā‘ōṯ ’el-qəṣwōṯ
h<sup>a</sup>ḥōšen:

25 wə’ēṯ šətê qəṣwōṯ šətê hā‘ăḇōṯōṯ titēn ‘al-šətê hammišəbəṣwōṯ
wənāṯatâ ‘al-kiṯəfwōṯ hā’ēfōḏ ’el-mûl pānāyw:

26 wə‘āśîṯā šətê ṭabə‘wōṯ zâāḇ wəśamətā ’ōṯām ‘al-šənê qəṣwōṯ
h<sup>a</sup>ḥōšen ‘al-śəfāṯwō ’ăšer ’el-‘ēḇer hā’ēfōḏ<sup>3</sup>
bāyəṯâ:

27 wə‘āśîṯā šətê ṭabə‘wōṯ zâāḇ wənāṯatâ ’ōṯām ‘al-šətê ḵiṯəfwōṯ hā’ēfwōḏ
milləmaṭṭâ mimmûl pānāyw lə‘ummaṯ meḥəbarətwō mimm<sup>a</sup>‘al
ləḥēšeḇ hā’ēfwōḏ:

28 wəyirəkəsû ’eṯ-h<sup>a</sup>ḥōšen miṭṭabə‘ōṯāw miṭṭabə‘ōṯāyw
’el-ṭabə‘ōṯ hā’ēfōḏ bifəṯîl təḵēleṯ lihəywōṯ ‘al-ḥēšeḇ hā’ēfwōḏ
wəlō’-yizz<sup>a</sup>ḥ h<sup>a</sup>ḥōšen mē‘al hā’ēfwōḏ:

29 wənāśā’ ’ahărōn ’eṯ-šəmwōṯ bənê-yiśərā’ēl bəḥōšen hammišəpāṭ
‘al-libwō bəḇō’wō ’el-haqqōḏeš ləzikārōn lifənê-yəhwâ tāmîḏ:

30 wənāṯatā ’el-ḥōšen hammišəpāṭ ’eṯ-hā’ûrîm wə’eṯ-hatummîm wəhāyû
‘al-lēḇ ’ahărōn bəḇō’wō lifənê yəhwâ wənāśā’ ’ahărōn ’eṯ-mišəpaṭ
bənê-yiśərā’ēl ‘al-libwō lifənê yəhwâ tāmîḏ: s

31 wə‘āśîṯā ’eṯ-mə‘îl hā’ēfwōḏ kəlîl təḵēleṯ:

32 wəhāyâ fî-rō’šwō bəṯwōḵwō śāfâ yihəyeh ləfîw sāḇîḇ m<sup>a</sup>‘ăśēh
’ōrēḡ kəfî ṯ<sup>a</sup>ḥərā’ yihəyeh-llwō lō’ yiqqārē‘a:

33 wə‘āśîṯā ‘al-šûlāyw rimmōnê təḵēleṯ wə’arəgāmān wəṯwōl<sup>a</sup>‘aṯ
šānî ‘al-šûlāyw sāḇîḇ ûf<sup>a</sup>‘ămōnê zâāḇ bəṯwōḵām sāḇîḇ:

34 p<sup>a</sup>‘ămōn zâāḇ wərimmwōn p<sup>a</sup>‘ămōn zâāḇ wərimmwōn
‘al-šûlê hammə‘îl sāḇîḇ:

35 wəhāyâ ‘al-’ahărōn ləšārēṯ wənišəm<sup>a</sup>‘ qwōlwō bəḇō’wō
’el-haqqōḏeš lifənê yəhwâ ûḇəṣē’ṯwō wəlō’ yāmûṯ: s

36 wə‘āśîṯā ṣṣîṣ zâāḇ ṭâwōr ûfit<sup>a</sup>ḥətā ‘ālāyw pitûḥê ḥōṯām
qōḏeš layhwâ:

37 wəśamətā ’ōṯwō ‘al-pəṯîl təḵēleṯ wəhāyâ ‘al-hammiṣənāfeṯ ’el-mûl
pənê-hammiṣənefeṯ yihəyeh:

38 wəhāyâ ‘al-mēṣ<sup>a</sup>ḥ ’ahărōn wənāśā’ ’ahărōn ’eṯ-‘ăwōn
haqqŏḏāšîm ’ăšer yaqədîšû bənê yiśərā’ēl ləḵāl-matənōṯ qāḏəšêhem wəhāyâ
‘al-miṣəḥwō tāmîḏ lərāṣwōn lâem lifənê yəhwâ:

39 wəšibaṣətā hakəṯōneṯ šēš wə‘āśîṯā miṣənefeṯ šēš wə’aḇənēṭ
t<sup>a</sup>‘ăśeh m<sup>a</sup>‘ăśēh rōqēm:

40 wəliḇənê ’ahărōn t<sup>a</sup>‘ăśeh ḵutŏnōṯ wə‘āśîṯā lâem ’aḇənēṭîm
ûmiḡəbā‘wōṯ t<sup>a</sup>‘ăśeh lâem ləḵāḇwōḏ ûləṯifə’āreṯ:

41 wəhiləbašətā ’ōṯām ’eṯ-’ahărōn ’āḥîḵā wə’eṯ-bānāyw ’itwō
ûmāš<sup>a</sup>ḥətā ’ōṯām ûmillē’ṯā ’eṯ-yāḏām wəqidašətā ’ōṯām wəḵihănû
lî:

42 w<sup>a</sup>‘ăśēh lâem miḵənəsê-ḇāḏ ləḵasswōṯ bəśar ‘erəwâ
mimmāṯənayim wə‘aḏ-yərēḵayim yihəyû:

43 wəhāyû ‘al-’ahărōn wə‘al-bānāyw bəḇō’ām\| ’el-’ōhel mwō‘ēḏ ’wō
ḇəḡišətām ’el-hammizəbēḥa ləšārēṯ baqqōḏeš wəlō’-yiśə’û ‘āwōn wāmēṯû
ḥuqqaṯ ‘wōlām lwō ûləzarə‘wō ’<sup>a</sup>ḥărāyw: s

------------------------------------------------------------------------

[Next: Exodus (Shemot) Chapter 29](exo029.md)
