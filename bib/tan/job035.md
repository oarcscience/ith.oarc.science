[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job035)  [KJV](../kjv/job035)  [Sep](../sep/job035) 
[Vul](../vul/job035)   
  
[Job (Iyov) Index](job)  
  [Previous](job034)  [Next](job036) 

------------------------------------------------------------------------

### Tanach (Hebrew): Job (Iyov) Chapter 35

‎<span id="001">1</span> ‏וַיַּ֥עַן אֱלִיה֗וּ וַיֹּאמַֽר׃

‎<span id="002">2</span> ‏הֲ֭זֹאת חָשַׁ֣בְתָּ לְמִשְׁפָּ֑ט אָ֝מַ֗רְתָּ
צִדְקִ֥י מֵאֵֽל׃

‎<span id="003">3</span> ‏כִּֽי־תֹ֭אמַר<sup>3</sup> מַה־יִּסְכָּן־לָ֑ךְ
מָֽה־אֹ֝עִ֗יל מֵֽחַטָּאתִֽי׃

‎<span id="004">4</span> ‏אֲ֭נִי אֲשִֽׁיבְךָ֣ מִלִּ֑ין וְֽאֶת־רֵעֶ֥יךָ
עִמָּֽךְ׃

‎<span id="005">5</span> ‏הַבֵּ֣ט שָׁמַ֣יִם וּרְאֵ֑ה וְשׁ֥וּר
שְׁ֝חָקִ֗ים גָּבְה֥וּ מִמֶּֽךָּ׃

‎<span id="006">6</span> ‏אִם־חָ֭טָאתָ מַה־תִּפְעָל־בּ֑וֹ וְרַבּ֥וּ
פְ֝שָׁעֶ֗יךָ מַה־תַּעֲשֶׂה־לּֽוֹ׃

‎<span id="007">7</span> ‏אִם־צָ֭דַקְתָּ מַה־תִּתֶּן־ל֑וֹ
א֥וֹ<sup>3</sup> מַה־מִיָּדְךָ֥ יִקָּֽח׃

‎<span id="008">8</span> ‏לְאִישׁ־כָּמ֥וֹךָ רִשְׁעֶ֑ךָ וּלְבֶן־אָ֝דָ֗ם
צִדְקָתֶֽךָ׃

‎<span id="009">9</span> ‏מֵ֭רֹב עֲשׁוּקִ֣ים יַזְעִ֑יקוּ יְשַׁוְּע֖וּ
מִזְּר֣וֹעַ רַבִּֽים׃

‎<span id="010">10</span> ‏וְֽלֹא־אָמַ֗ר אַ֭יֵּה אֱל֣וֹהַּ עֹשָׂ֑י
נֹתֵ֖ן זְמִר֣וֹת בַּלָּֽיְלָה׃

‎<span id="011">11</span> ‏מַ֭לְּפֵנוּ מִבַּהֲמ֣וֹת אָ֑רֶץ וּמֵע֖וֹף
הַשָּׁמַ֣יִם יְחַכְּמֵֽנוּ׃

‎<span id="012">12</span> ‏שָׁ֣ם יִ֭צְעֲקוּ וְלֹ֣א יַעֲנֶ֑ה מִ֝פְּנֵ֗י
גְּא֣וֹן רָעִֽים׃

‎<span id="013">13</span> ‏אַךְ־שָׁ֭וְא לֹא־יִשְׁמַ֥ע׀ אֵ֑ל וְ֝שַׁדַּ֗י
לֹ֣א יְשׁוּרֶֽנָּה׃

‎<span id="014">14</span> ‏אַ֣ף כִּֽי־תֹ֖אמַר לֹ֣א תְשׁוּרֶ֑נּוּ דִּ֥ין
לְ֝פָנָ֗יו וּתְח֥וֹלֵֽל<sup>3</sup> לֽוֹ׃

‎<span id="015">15</span> ‏וְעַתָּ֗ה כִּי־אַ֭יִן פָּקַ֣ד אַפּ֑וֹ
וְלֹֽא־יָדַ֖ע בַּפַּ֣שׁ מְאֹֽד׃

‎<span id="016">16</span> ‏וְ֭אִיּוֹב הֶ֣בֶל יִפְצֶה־פִּ֑יהוּ
בִּבְלִי־דַ֝֗עַת מִלִּ֥ין יַכְבִּֽר׃ פ

1 wayy<sup>a</sup>‘an ’ĕlîhû wayyō’mar:

2 hăzō’ṯ ḥāšaḇətā ləmišəpāṭ ’āmarətā ṣiḏəqî mē’ēl:

3 kî-ṯō’mar<sup>3</sup> mah-yyisəkān-lāḵə mâ-’ō‘îl mēḥaṭṭā’ṯî:

4 ’ănî ’ăšîḇəḵā millîn wə’eṯ-rē‘eyḵā ‘immāḵə:

5 habēṭ šāmayim ûrə’ēh wəšûr šəḥāqîm gāḇəhû mimmeḵḵā:

6 ’im-ḥāṭā’ṯā mah-tifə‘āl-bwō wərabû fəšā‘eyḵā
mah-t<sup>a</sup>‘ăśeh-llwō:

7 ’im-ṣāḏaqətā mah-titen-lwō ’wō<sup>3</sup> mah-mîyāḏəḵā yiqqāḥ:

8 lə’îš-kāmwōḵā rišə‘eḵā ûləḇen-’āḏām ṣiḏəqāṯeḵā:

9 mērōḇ ‘ăšûqîm yazə‘îqû yəšaûə‘û mizzərwō‘a rabîm:

10 wəlō’-’āmar ’ayyēh ’ĕlwōhha ‘ōśāy nōṯēn zəmirwōṯ ballāyəlâ:

11 malləfēnû mibahămwōṯ ’āreṣ ûmē‘wōf haššāmayim yəḥakəmēnû:

12 šām yiṣə‘ăqû wəlō’ y<sup>a</sup>‘ăneh mipənê gə’wōn rā‘îm:

13 ’aḵə-šāwə’ lō’-yišəm<sup>a</sup>‘\| ’ēl wəšaday lō’ yəšûrennâ:

14 ’af kî-ṯō’mar lō’ ṯəšûrennû dîn ləfānāyw ûṯəḥwōlēl<sup>3</sup> lwō:

15 wə‘atâ kî-’ayin pāqaḏ ’apwō wəlō’-yāḏ<sup>a</sup>‘ bapaš mə’ōḏ:

16 wə’îywōḇ heḇel yifəṣeh-pîhû biḇəlî-ḏ<sup>a</sup>‘aṯ millîn yaḵəbir: f

------------------------------------------------------------------------

[Next: Job (Iyov) Chapter 36](job036)
