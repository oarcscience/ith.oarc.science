[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa147)  [KJV](../kjv/psa147)  [Sep](../sep/psa147) 
[Vul](../vul/psa147)   
  
[Psalms (Tehilim) Index](psa)  
  [Previous](psa146)  [Next](psa148) 

------------------------------------------------------------------------

### Tanach (Hebrew): Psalms (Tehilim) Chapter 147

‎<span id="001">1</span> ‏הַ֥לְלוּ יָ֨הּ׀ כִּי־ט֖וֹב זַמְּרָ֣ה
אֱלֹהֵ֑ינוּ כִּֽי־נָ֝עִים נָאוָ֥ה תְהִלָּֽה׃

‎<span id="002">2</span> ‏בּוֹנֵ֣ה יְרוּשָׁלִַ֣ם יְהוָ֑ה נִדְחֵ֖י
יִשְׂרָאֵ֣ל יְכַנֵּֽס׃

‎<span id="003">3</span> ‏הָ֭רֹפֵא לִשְׁב֣וּרֵי לֵ֑ב וּ֝מְחַבֵּ֗שׁ
לְעַצְּבוֹתָֽם׃

‎<span id="004">4</span> ‏מוֹנֶ֣ה מִ֭סְפָּר לַכּוֹכָבִ֑ים לְ֝כֻלָּ֗ם
שֵׁמ֥וֹת יִקְרָֽא׃

‎<span id="005">5</span> ‏גָּד֣וֹל אֲדוֹנֵ֣ינוּ וְרַב־כֹּ֑חַ
לִ֝תְבוּנָת֗וֹ אֵ֣ין מִסְפָּֽר׃

‎<span id="006">6</span> ‏מְעוֹדֵ֣ד עֲנָוִ֣ים יְהוָ֑ה מַשְׁפִּ֖יל
רְשָׁעִ֣ים עֲדֵי־אָֽרֶץ׃

‎<span id="007">7</span> ‏עֱנ֣וּ לַיהוָ֣ה בְּתוֹדָ֑ה זַמְּר֖וּ
לֵאלֹהֵ֣ינוּ בְכִנּֽוֹר׃

‎<span id="008">8</span> ‏הַֽמְכַסֶּ֬ה שָׁמַ֨יִם׀ בְּעָבִ֗ים הַמֵּכִ֣ין
לָאָ֣רֶץ מָטָ֑ר הַמַּצְמִ֖יחַ הָרִ֣ים חָצִֽיר׃

‎<span id="009">9</span> ‏נוֹתֵ֣ן לִבְהֵמָ֣ה לַחְמָ֑הּ לִבְנֵ֥י עֹ֝רֵ֗ב
אֲשֶׁ֣ר יִקְרָֽאוּ׃

‎<span id="010">10</span> ‏לֹ֤א בִגְבוּרַ֣ת הַסּ֣וּס יֶחְפָּ֑ץ
לֹֽא־בְשׁוֹקֵ֖י הָאִ֣ישׁ יִרְצֶֽה׃

‎<span id="011">11</span> ‏רוֹצֶ֣ה יְ֭הוָה אֶת־יְרֵאָ֑יו
אֶת־הַֽמְיַחֲלִ֥ים לְחַסְדּֽוֹ׃

‎<span id="012">12</span> ‏שַׁבְּחִ֣י יְ֭רוּשָׁלִַם אֶת־יְהוָ֑ה
הַֽלְלִ֖י אֱלֹהַ֣יִךְ צִיּֽוֹן׃

‎<span id="013">13</span> ‏כִּֽי־חִ֭זַּק בְּרִיחֵ֣י שְׁעָרָ֑יִךְ
בֵּרַ֖ךְ בָּנַ֣יִךְ בְּקִרְבֵּֽךְ׃

‎<span id="014">14</span> ‏הַשָּׂם־גְּבוּלֵ֥ךְ שָׁל֑וֹם חֵ֥לֶב חִ֝טִּ֗ים
יַשְׂבִּיעֵֽךְ׃

‎<span id="015">15</span> ‏הַשֹּׁלֵ֣חַ אִמְרָת֣וֹ אָ֑רֶץ עַד־מְ֝הֵרָ֗ה
יָר֥וּץ דְּבָרֽוֹ׃

‎<span id="016">16</span> ‏הַנֹּתֵ֣ן שֶׁ֣לֶג כַּצָּ֑מֶר כְּ֝פ֗וֹר
כָּאֵ֥פֶר יְפַזֵּֽר׃

‎<span id="017">17</span> ‏מַשְׁלִ֣יךְ קַֽרְח֣וֹ כְפִתִּ֑ים לִפְנֵ֥י
קָ֝רָת֗וֹ מִ֣י יַעֲמֹֽד׃

‎<span id="018">18</span> ‏יִשְׁלַ֣ח דְּבָר֣וֹ וְיַמְסֵ֑ם יַשֵּׁ֥ב
ר֝וּח֗וֹ יִזְּלוּ־מָֽיִם׃

‎<span id="019">19</span> ‏מַגִּ֣יד דברו דְּבָרָ֣יו לְיַעֲקֹ֑ב חֻקָּ֥יו
וּ֝מִשְׁפָּטָ֗יו לְיִשְׂרָאֵֽל׃

‎<span id="020">20</span> ‏לֹ֘א עָ֤שָׂה כֵ֨ן׀ לְכָל־גּ֗וֹי
וּמִשְׁפָּטִ֥ים בַּל־יְדָע֗וּם הַֽלְלוּ־יָֽהּ׃

1 haləlû yāh\| kî-ṭwōḇ zammərâ ’ĕlōhênû kî-nā‘îm nā’wâ ṯəhillâ:

2 bwōnēh yərûšālaim yəhwâ niḏəḥê yiśərā’ēl yəḵannēs:

3 hārōfē’ lišəḇûrê lēḇ ûməḥabēš lə‘aṣṣəḇwōṯām:

4 mwōneh misəpār lakwōḵāḇîm ləḵullām šēmwōṯ yiqərā’:

5 gāḏwōl ’ăḏwōnênû wəraḇ-kōḥa liṯəḇûnāṯwō ’ên misəpār:

6 mə‘wōḏēḏ ‘ănāwîm yəhwâ mašəpîl rəšā‘îm ‘ăḏê-’āreṣ:

7 ‘ĕnû layhwâ bəṯwōḏâ zammərû lē’lōhênû ḇəḵinnwōr:

8 haməḵasseh šāmayim\| bə‘āḇîm hammēḵîn lā’āreṣ māṭār hammaṣəmîḥa hārîm
ḥāṣîr:

9 nwōṯēn liḇəhēmâ l<sup>a</sup>ḥəmāh liḇənê ‘ōrēḇ ’ăšer yiqərā’û:

10 lō’ ḇiḡəḇûraṯ hassûs yeḥəpāṣ lō’-ḇəšwōqê hā’îš yirəṣeh:

11 rwōṣeh yəhwâ ’eṯ-yərē’āyw ’eṯ-haməy<sup>a</sup>ḥălîm ləḥasədwō:

12 šabəḥî yərûšālaim ’eṯ-yəhwâ haləlî ’ĕlōhayiḵə ṣîywōn:

13 kî-ḥizzaq bərîḥê šə‘ārāyiḵə bēraḵə bānayiḵə bəqirəbēḵə:

14 haśśām-gəḇûlēḵə šālwōm ḥēleḇ ḥiṭṭîm yaśəbî‘ēḵə:

15 haššōlēḥa ’imərāṯwō ’āreṣ ‘aḏ-məhērâ yārûṣ dəḇārwō:

16 hannōṯēn šeleḡ kaṣṣāmer kəfwōr kā’ēfer yəfazzēr:

17 mašəlîḵə qarəḥwō ḵəfitîm lifənê qārāṯwō mî y<sup>a</sup>‘ămōḏ:

18 yišəl<sup>a</sup>ḥ dəḇārwō wəyaməsēm yaššēḇ rûḥwō yizzəlû-māyim:

19 magîḏ dəḇārwō dəḇārāyw ləy<sup>a</sup>‘ăqōḇ ḥuqqāyw ûmišəpāṭāyw
ləyiśərā’ēl:

20 lō’ ‘āśâ ḵēn\| ləḵāl-gwōy ûmišəpāṭîm bal-yəḏā‘ûm haləlû-yāh:

------------------------------------------------------------------------

[Next: Psalms (Tehilim) Chapter 148](psa148)
