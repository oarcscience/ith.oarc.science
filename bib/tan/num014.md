[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num014)  [KJV](../kjv/num014)  [Sep](../sep/num014) 
[Vul](../vul/num014)   
  
[Numbers (Bemidbar) Index](num)  
  [Previous](num013)  [Next](num015) 

------------------------------------------------------------------------

### Tanach (Hebrew): Numbers (Bemidbar) Chapter 14

‎<span id="001">1</span> ‏וַתִּשָּׂא֙ כָּל־הָ֣עֵדָ֔ה וַֽיִּתְּנ֖וּ
אֶת־קוֹלָ֑ם וַיִּבְכּ֥וּ הָעָ֖ם בַּלַּ֥יְלָה הַהֽוּא׃

‎<span id="002">2</span> ‏וַיִּלֹּ֙נוּ֙ עַל־מֹשֶׁ֣ה וְעַֽל־אַהֲרֹ֔ן
כֹּ֖ל בְּנֵ֣י יִשְׂרָאֵ֑ל וַֽיֹּאמְר֨וּ אֲלֵהֶ֜ם כָּל־הָעֵדָ֗ה
לוּ־מַ֙תְנוּ֙ בְּאֶ֣רֶץ מִצְרַ֔יִם א֛וֹ בַּמִּדְבָּ֥ר הַזֶּ֖ה
לוּ־מָֽתְנוּ׃

‎<span id="003">3</span> ‏וְלָמָ֣ה יְ֠הוָה מֵבִ֨יא אֹתָ֜נוּ אֶל־הָאָ֤רֶץ
הַזֹּאת֙ לִנְפֹּ֣ל בַּחֶ֔רֶב נָשֵׁ֥ינוּ וְטַפֵּ֖נוּ יִהְי֣וּ לָבַ֑ז
הֲל֧וֹא ט֦וֹב לָ֖נוּ שׁ֥וּב מִצְרָֽיְמָה׃

‎<span id="004">4</span> ‏וַיֹּאמְר֖וּ אִ֣ישׁ אֶל־אָחִ֑יו נִתְּנָ֥ה
רֹ֖אשׁ וְנָשׁ֥וּבָה מִצְרָֽיְמָה׃

‎<span id="005">5</span> ‏וַיִּפֹּ֥ל מֹשֶׁ֛ה וְאַהֲרֹ֖ן עַל־פְּנֵיהֶ֑ם
לִפְנֵ֕י כָּל־קְהַ֥ל עֲדַ֖ת בְּנֵ֥י יִשְׂרָאֵֽל׃

‎<span id="006">6</span> ‏וִיהוֹשֻׁ֣עַ בִּן־נ֗וּן וְכָלֵב֙
בֶּן־יְפֻנֶּ֔ה מִן־הַתָּרִ֖ים אֶת־הָאָ֑רֶץ קָרְע֖וּ בִּגְדֵיהֶֽם׃

‎<span id="007">7</span> ‏וַיֹּ֣אמְר֔וּ אֶל־כָּל־עֲדַ֥ת
בְּנֵֽי־יִשְׂרָאֵ֖ל לֵאמֹ֑ר הָאָ֗רֶץ אֲשֶׁ֨ר עָבַ֤רְנוּ בָהּ֙ לָת֣וּר
אֹתָ֔הּ טוֹבָ֥ה הָאָ֖רֶץ מְאֹ֥ד מְאֹֽד׃

‎<span id="008">8</span> ‏אִם־חָפֵ֥ץ בָּ֙נוּ֙ יְהוָ֔ה וְהֵבִ֤יא
אֹתָ֙נוּ֙ אֶל־הָאָ֣רֶץ הַזֹּ֔את וּנְתָנָ֖הּ לָ֑נוּ אֶ֕רֶץ אֲשֶׁר־הִ֛וא
זָבַ֥ת חָלָ֖ב וּדְבָֽשׁ׃

‎<span id="009">9</span> ‏אַ֣ךְ בַּֽיהוָה֮ אַל־תִּמְרֹדוּ֒ וְאַתֶּ֗ם
אַל־תִּֽירְאוּ֙ אֶת־עַ֣ם הָאָ֔רֶץ כִּ֥י לַחְמֵ֖נוּ הֵ֑ם סָ֣ר צִלָּ֧ם
מֵעֲלֵיהֶ֛ם וַֽיהוָ֥ה אִתָּ֖נוּ אַל־תִּירָאֻֽם׃

‎<span id="010">10</span> ‏וַיֹּֽאמְרוּ֙ כָּל־הָ֣עֵדָ֔ה לִרְגּ֥וֹם
אֹתָ֖ם בָּאֲבָנִ֑ים וּכְב֣וֹד יְהוָ֗ה נִרְאָה֙ בְּאֹ֣הֶל מוֹעֵ֔ד
אֶֽל־כָּל־בְּנֵ֖י יִשְׂרָאֵֽל׃ פ

‎<span id="011">11</span> ‏וַיֹּ֤אמֶר יְהוָה֙ אֶל־מֹשֶׁ֔ה עַד־אָ֥נָה
יְנַאֲצֻ֖נִי הָעָ֣ם הַזֶּ֑ה וְעַד־אָ֙נָה֙ לֹא־יַאֲמִ֣ינוּ בִ֔י בְּכֹל֙
הָֽאֹת֔וֹת אֲשֶׁ֥ר עָשִׂ֖יתִי בְּקִרְבּֽוֹ׃

‎<span id="012">12</span> ‏אַכֶּ֥נּוּ בַדֶּ֖בֶר וְאוֹרִשֶׁ֑נּוּ
וְאֶֽעֱשֶׂה֙ אֹֽתְךָ֔ לְגוֹי־גָּד֥וֹל וְעָצ֖וּם מִמֶּֽנּוּ׃

‎<span id="013">13</span> ‏וַיֹּ֥אמֶר מֹשֶׁ֖ה אֶל־יְהוָ֑ה וְשָׁמְע֣וּ
מִצְרַ֔יִם כִּֽי־הֶעֱלִ֧יתָ בְכֹחֲךָ֛ אֶת־הָעָ֥ם הַזֶּ֖ה מִקִּרְבּֽוֹ׃

‎<span id="014">14</span> ‏וְאָמְר֗וּ אֶל־יוֹשֵׁב֮ הָאָ֣רֶץ הַזֹּאת֒
שָֽׁמְעוּ֙ כִּֽי־אַתָּ֣ה יְהוָ֔ה בְּקֶ֖רֶב הָעָ֣ם הַזֶּ֑ה אֲשֶׁר־עַ֨יִן
בְּעַ֜יִן נִרְאָ֣ה׀ אַתָּ֣ה יְהוָ֗ה וַעֲנָֽנְךָ֙ עֹמֵ֣ד עֲלֵהֶ֔ם
וּבְעַמֻּ֣ד עָנָ֗ן אַתָּ֨ה הֹלֵ֤ךְ לִפְנֵיהֶם֙ יוֹמָ֔ם וּבְעַמּ֥וּד
אֵ֖שׁ לָֽיְלָה׃

‎<span id="015">15</span> ‏וְהֵמַתָּ֛ה אֶת־הָעָ֥ם הַזֶּ֖ה כְּאִ֣ישׁ
אֶחָ֑ד וְאָֽמְרוּ֙ הַגּוֹיִ֔ם אֲשֶׁר־שָׁמְע֥וּ אֶֽת־שִׁמְעֲךָ֖ לֵאמֹֽר׃

‎<span id="016">16</span> ‏מִבִּלְתִּ֞י יְכֹ֣לֶת יְהוָ֗ה לְהָבִיא֙
אֶת־הָעָ֣ם הַזֶּ֔ה אֶל־הָאָ֖רֶץ אֲשֶׁר־נִשְׁבַּ֣ע לָהֶ֑ם וַיִּשְׁחָטֵ֖ם
בַּמִּדְבָּֽר׃

‎<span id="017">17</span> ‏וְעַתָּ֕ה יִגְדַּל־נָ֖א כֹּ֣חַ אֲדֹנָ֑י
כַּאֲשֶׁ֥ר דִּבַּ֖רְתָּ לֵאמֹֽר׃

‎<span id="018">18</span> ‏יְהוָ֗ה אֶ֤רֶךְ אַפַּ֙יִם֙ וְרַב־חֶ֔סֶד
נֹשֵׂ֥א עָוֹ֖ן וָפָ֑שַׁע וְנַקֵּה֙ לֹ֣א יְנַקֶּ֔ה פֹּקֵ֞ד עֲוֹ֤ן אָבוֹת֙
עַל־בָּנִ֔ים עַל־שִׁלֵּשִׁ֖ים וְעַל־רִבֵּעִֽים׃

‎<span id="019">19</span> ‏סְלַֽח־נָ֗א לַעֲוֹ֛ן הָעָ֥ם הַזֶּ֖ה כְּגֹ֣דֶל
חַסְדֶּ֑ךָ וְכַאֲשֶׁ֤ר נָשָׂ֙אתָה֙ לָעָ֣ם הַזֶּ֔ה מִמִּצְרַ֖יִם
וְעַד־הֵֽנָּה׃

‎<span id="020">20</span> ‏וַיֹּ֣אמֶר יְהוָ֔ה סָלַ֖חְתִּי כִּדְבָרֶֽךָ׃

‎<span id="021">21</span> ‏וְאוּלָ֖ם חַי־אָ֑נִי וְיִמָּלֵ֥א
כְבוֹד־יְהוָ֖ה אֶת־כָּל־הָאָֽרֶץ׃

‎<span id="022">22</span> ‏כִּ֣י כָל־הָאֲנָשִׁ֗ים הָרֹאִ֤ים
אֶת־כְּבֹדִי֙ וְאֶת־אֹ֣תֹתַ֔י אֲשֶׁר־עָשִׂ֥יתִי בְמִצְרַ֖יִם
וּבַמִּדְבָּ֑ר וַיְנַסּ֣וּ אֹתִ֗י זֶ֚ה עֶ֣שֶׂר פְּעָמִ֔ים וְלֹ֥א
שָׁמְע֖וּ בְּקוֹלִֽי׃

‎<span id="023">23</span> ‏אִם־יִרְאוּ֙ אֶת־הָאָ֔רֶץ אֲשֶׁ֥ר
נִשְׁבַּ֖עְתִּי לַאֲבֹתָ֑ם וְכָל־מְנַאֲצַ֖י לֹ֥א יִרְאֽוּהָ׃

‎<span id="024">24</span> ‏וְעַבְדִּ֣י כָלֵ֗ב עֵ֣קֶב הָֽיְתָ֞ה ר֤וּחַ
אַחֶ֙רֶת֙ עִמּ֔וֹ וַיְמַלֵּ֖א אַחֲרָ֑י וַהֲבִֽיאֹתִ֗יו אֶל־הָאָ֙רֶץ֙
אֲשֶׁר־בָּ֣א שָׁ֔מָּה וְזַרְע֖וֹ יוֹרִשֶֽׁנָּה׃

‎<span id="025">25</span> ‏וְהָֽעֲמָלֵקִ֥י וְהַֽכְּנַעֲנִ֖י יוֹשֵׁ֣ב
בָּעֵ֑מֶק מָחָ֗ר פְּנ֨וּ וּסְע֥וּ לָכֶ֛ם הַמִּדְבָּ֖ר דֶּ֥רֶךְ
יַם־סֽוּף׃ פ

‎<span id="026">26</span> ‏וַיְדַבֵּ֣ר יְהוָ֔ה אֶל־מֹשֶׁ֥ה
וְאֶֽל־אַהֲרֹ֖ן לֵאמֹֽר׃

‎<span id="027">27</span> ‏עַד־מָתַ֗י לָעֵדָ֤ה הָֽרָעָה֙ הַזֹּ֔את
אֲשֶׁ֛ר הֵ֥מָּה מַלִּינִ֖ים עָלָ֑י אֶת־תְּלֻנּ֞וֹת בְּנֵ֣י יִשְׂרָאֵ֗ל
אֲשֶׁ֨ר הֵ֧מָּה מַלִּינִ֛ים עָלַ֖י שָׁמָֽעְתִּי׃

‎<span id="028">28</span> ‏אֱמֹ֣ר אֲלֵהֶ֗ם חַי־אָ֙נִי֙ נְאֻם־יְהוָ֔ה
אִם־לֹ֕א כַּאֲשֶׁ֥ר דִּבַּרְתֶּ֖ם בְּאָזְנָ֑י כֵּ֖ן אֶֽעֱשֶׂ֥ה לָכֶֽם׃

‎<span id="029">29</span> ‏בַּמִּדְבָּ֣ר הַ֠זֶּה יִפְּל֨וּ פִגְרֵיכֶ֜ם
וְכָל־פְּקֻדֵיכֶם֙ לְכָל־מִסְפַּרְכֶ֔ם מִבֶּ֛ן עֶשְׂרִ֥ים שָׁנָ֖ה
וָמָ֑עְלָה אֲשֶׁ֥ר הֲלִֽינֹתֶ֖ם עָלָֽי׃

‎<span id="030">30</span> ‏אִם־אַתֶּם֙ תָּבֹ֣אוּ אֶל־הָאָ֔רֶץ אֲשֶׁ֤ר
נָשָׂ֙אתִי֙ אֶת־יָדִ֔י לְשַׁכֵּ֥ן אֶתְכֶ֖ם בָּ֑הּ כִּ֚י אִם־כָּלֵ֣ב
בֶּן־יְפֻנֶּ֔ה וִיהוֹשֻׁ֖עַ בִּן־נֽוּן׃

‎<span id="031">31</span> ‏וְטַ֨פְּכֶ֔ם אֲשֶׁ֥ר אֲמַרְתֶּ֖ם לָבַ֣ז
יִהְיֶ֑ה וְהֵבֵיאתִ֣י אֹתָ֔ם וְיָֽדְעוּ֙ אֶת־הָאָ֔רֶץ אֲשֶׁ֥ר
מְאַסְתֶּ֖ם בָּֽהּ׃

‎<span id="032">32</span> ‏וּפִגְרֵיכֶ֖ם אַתֶּ֑ם יִפְּל֖וּ בַּמִּדְבָּ֥ר
הַזֶּֽה׃

‎<span id="033">33</span> ‏וּ֠בְנֵיכֶם יִהְי֨וּ רֹעִ֤ים בַּמִּדְבָּר֙
אַרְבָּעִ֣ים שָׁנָ֔ה וְנָשְׂא֖וּ אֶת־זְנוּתֵיכֶ֑ם עַד־תֹּ֥ם פִּגְרֵיכֶ֖ם
בַּמִּדְבָּֽר׃

‎<span id="034">34</span> ‏בְּמִסְפַּ֨ר הַיָּמִ֜ים אֲשֶׁר־תַּרְתֶּ֣ם
אֶת־הָאָרֶץ֮ אַרְבָּעִ֣ים יוֹם֒ י֣וֹם לַשָּׁנָ֞ה י֣וֹם לַשָּׁנָ֗ה
תִּשְׂאוּ֙ אֶת־עֲוֹנֹ֣תֵיכֶ֔ם אַרְבָּעִ֖ים שָׁנָ֑ה וִֽידַעְתֶּ֖ם
אֶת־תְּנוּאָתִֽי׃

‎<span id="035">35</span> ‏אֲנִ֣י יְהוָה֮ דִּבַּרְתִּי֒ אִם־לֹ֣א׀ זֹ֣את
אֶֽעֱשֶׂ֗ה לְכָל־הָעֵדָ֤ה הָֽרָעָה֙ הַזֹּ֔את הַנּוֹעָדִ֖ים עָלָ֑י
בַּמִּדְבָּ֥ר הַזֶּ֛ה יִתַּ֖מּוּ וְשָׁ֥ם יָמֻֽתוּ׃

‎<span id="036">36</span> ‏וְהָ֣אֲנָשִׁ֔ים אֲשֶׁר־שָׁלַ֥ח מֹשֶׁ֖ה
לָת֣וּר אֶת־הָאָ֑רֶץ וַיָּשֻׁ֗בוּ וילונו וַיַּלִּ֤ינוּ עָלָיו֙
אֶת־כָּל־הָ֣עֵדָ֔ה לְהוֹצִ֥יא דִבָּ֖ה עַל־הָאָֽרֶץ׃

‎<span id="037">37</span> ‏וַיָּמֻ֙תוּ֙ הָֽאֲנָשִׁ֔ים מוֹצִאֵ֥י
דִבַּת־הָאָ֖רֶץ רָעָ֑ה בַּמַּגֵּפָ֖ה לִפְנֵ֥י יְהוָֽה׃

‎<span id="038">38</span> ‏וִיהוֹשֻׁ֣עַ בִּן־נ֔וּן וְכָלֵ֖ב
בֶּן־יְפֻנֶּ֑ה חָיוּ֙ מִן־הָאֲנָשִׁ֣ים הָהֵ֔ם הַֽהֹלְכִ֖ים לָת֥וּר
אֶת־הָאָֽרֶץ׃

‎<span id="039">39</span> ‏וַיְדַבֵּ֤ר מֹשֶׁה֙ אֶת־הַדְּבָרִ֣ים
הָאֵ֔לֶּה אֶֽל־כָּל־בְּנֵ֖י יִשְׂרָאֵ֑ל וַיִּֽתְאַבְּל֥וּ הָעָ֖ם מְאֹֽד׃

‎<span id="040">40</span> ‏וַיַּשְׁכִּ֣מוּ בַבֹּ֔קֶר וַיַּֽעֲל֥וּ
אֶל־רֹאשׁ־הָהָ֖ר לֵאמֹ֑ר הִנֶּ֗נּוּ וְעָלִ֛ינוּ אֶל־הַמָּק֛וֹם
אֲשֶׁר־אָמַ֥ר יְהוָ֖ה כִּ֥י חָטָֽאנוּ׃

‎<span id="041">41</span> ‏וַיֹּ֣אמֶר מֹשֶׁ֔ה לָ֥מָּה זֶּ֛ה אַתֶּ֥ם
עֹבְרִ֖ים אֶת־פִּ֣י יְהוָ֑ה וְהִ֖וא לֹ֥א תִצְלָֽח׃

‎<span id="042">42</span> ‏אַֽל־תַּעֲל֔וּ כִּ֛י אֵ֥ין יְהוָ֖ה
בְּקִרְבְּכֶ֑ם וְלֹא֙ תִּנָּ֣גְפ֔וּ לִפְנֵ֖י אֹיְבֵיכֶֽם׃

‎<span id="043">43</span> ‏כִּי֩ הָעֲמָלֵקִ֨י וְהַכְּנַעֲנִ֥י שָׁם֙
לִפְנֵיכֶ֔ם וּנְפַלְתֶּ֖ם בֶּחָ֑רֶב כִּֽי־עַל־כֵּ֤ן שַׁבְתֶּם֙
מֵאַחֲרֵ֣י יְהוָ֔ה וְלֹא־יִהְיֶ֥ה יְהוָ֖ה עִמָּכֶֽם׃

‎<span id="044">44</span> ‏וַיַּעְפִּ֕לוּ לַעֲל֖וֹת אֶל־רֹ֣אשׁ הָהָ֑ר
וַאֲר֤וֹן בְּרִית־יְהוָה֙ וּמֹשֶׁ֔ה לֹא־מָ֖שׁוּ מִקֶּ֥רֶב הַֽמַּחֲנֶֽה׃

‎<span id="045">45</span> ‏וַיֵּ֤רֶד הָעֲמָלֵקִי֙ וְהַֽכְּנַעֲנִ֔י
הַיֹּשֵׁ֖ב בָּהָ֣ר הַה֑וּא וַיַּכּ֥וּם וַֽיַּכְּת֖וּם עַד־הַֽחָרְמָֽה׃ פ

1 watiśśā’ kāl-hā‘ēḏâ wayyitənû ’eṯ-qwōlām wayyiḇəkû hā‘ām ballayəlâ
hahû’:

2 wayyillōnû ‘al-mōšeh wə‘al-’ahărōn kōl bənê yiśərā’ēl wayyō’mərû
’ălēhem kāl-hā‘ēḏâ lû-maṯənû bə’ereṣ miṣərayim ’wō bammiḏəbār hazzeh
lû-māṯənû:

3 wəlāmâ yəhwâ mēḇî’ ’ōṯānû ’el-hā’āreṣ hazzō’ṯ linəpōl
b<sup>a</sup>ḥereḇ nāšênû wəṭapēnû yihəyû lāḇaz hălwō’ ṭwōḇ lānû šûḇ
miṣərāyəmâ:

4 wayyō’mərû ’îš ’el-’āḥîw nitənâ rō’š wənāšûḇâ miṣərāyəmâ:

5 wayyipōl mōšeh wə’ahărōn ‘al-pənêhem lifənê kāl-qəhal ‘ăḏaṯ bənê
yiśərā’ēl:

6 wîhwōšu‘a bin-nûn wəḵālēḇ ben-yəfunneh min-hatārîm ’eṯ-hā’āreṣ qārə‘û
biḡəḏêhem:

7 wayyō’mərû ’el-kāl-‘ăḏaṯ bənê-yiśərā’ēl lē’mōr hā’āreṣ ’ăšer ‘āḇarənû
ḇāh lāṯûr ’ōṯāh ṭwōḇâ hā’āreṣ mə’ōḏ mə’ōḏ:

8 ’im-ḥāfēṣ bānû yəhwâ wəhēḇî’ ’ōṯānû ’el-hā’āreṣ hazzō’ṯ ûnəṯānāh lānû
’ereṣ ’ăšer-hiw’ zāḇaṯ ḥālāḇ ûḏəḇāš:

9 ’aḵə bayhwâ ’al-timərōḏû wə’atem ’al-tîrə’û ’eṯ-‘am hā’āreṣ kî
l<sup>a</sup>ḥəmēnû hēm sār ṣillām mē‘ălêhem wayhwâ ’itānû ’al-tîrā’um:

10 wayyō’mərû kāl-hā‘ēḏâ lirəgwōm ’ōṯām bā’ăḇānîm ûḵəḇwōḏ yəhwâ nirə’â
bə’ōhel mwō‘ēḏ ’el-kāl-bənê yiśərā’ēl: f

11 wayyō’mer yəhwâ ’el-mōšeh ‘aḏ-’ānâ yəna’ăṣunî hā‘ām hazzeh wə‘aḏ-’ānâ
lō’-ya’ămînû ḇî bəḵōl hā’ōṯwōṯ ’ăšer ‘āśîṯî bəqirəbwō:

12 ’akennû ḇadeḇer wə’wōrišennû wə’e‘ĕśeh ’ōṯəḵā ləḡwōy-gāḏwōl wə‘āṣûm
mimmennû:

13 wayyō’mer mōšeh ’el-yəhwâ wəšāmə‘û miṣərayim kî-he‘ĕlîṯā ḇəḵōḥăḵā
’eṯ-hā‘ām hazzeh miqqirəbwō:

14 wə’āmərû ’el-ywōšēḇ hā’āreṣ hazzō’ṯ šāmə‘û kî-’atâ yəhwâ bəqereḇ
hā‘ām hazzeh ’ăšer-‘ayin bə‘ayin nirə’â\| ’atâ yəhwâ
w<sup>a</sup>‘ănānəḵā ‘ōmēḏ ‘ălēhem ûḇə‘ammuḏ ‘ānān ’atâ hōlēḵə
lifənêhem ywōmām ûḇə‘ammûḏ ’ēš lāyəlâ:

15 wəhēmatâ ’eṯ-hā‘ām hazzeh kə’îš ’eḥāḏ wə’āmərû hagwōyim ’ăšer-šāmə‘û
’eṯ-šimə‘ăḵā lē’mōr:

16 mibilətî yəḵōleṯ yəhwâ ləhāḇî’ ’eṯ-hā‘ām hazzeh ’el-hā’āreṣ
’ăšer-nišəb<sup>a</sup>‘ lâem wayyišəḥāṭēm bammiḏəbār:

17 wə‘atâ yiḡədal-nā’ kōḥa ’ăḏōnāy ka’ăšer dibarətā lē’mōr:

18 yəhwâ ’ereḵə ’apayim wəraḇ-ḥeseḏ nōśē’ ‘āwōn wāfāš<sup>a</sup>‘
wənaqqēh lō’ yənaqqeh pōqēḏ ‘ăwōn ’āḇwōṯ ‘al-bānîm ‘al-šillēšîm
wə‘al-ribē‘îm:

19 səl<sup>a</sup>ḥ-nā’ l<sup>a</sup>‘ăwōn hā‘ām hazzeh kəḡōḏel ḥasədeḵā
wəḵa’ăšer nāśā’ṯâ lā‘ām hazzeh mimmiṣərayim wə‘aḏ-hēnnâ:

20 wayyō’mer yəhwâ sāl<sup>a</sup>ḥətî kiḏəḇāreḵā:

21 wə’ûlām ḥay-’ānî wəyimmālē’ ḵəḇwōḏ-yəhwâ ’eṯ-kāl-hā’āreṣ:

22 kî ḵāl-hā’ănāšîm hārō’îm ’eṯ-kəḇōḏî wə’eṯ-’ōṯōṯay ’ăšer-‘āśîṯî
ḇəmiṣərayim ûḇammiḏəbār wayənassû ’ōṯî zeh ‘eśer pə‘āmîm wəlō’ šāmə‘û
bəqwōlî:

23 ’im-yirə’û ’eṯ-hā’āreṣ ’ăšer nišəb<sup>a</sup>‘ətî la’ăḇōṯām
wəḵāl-məna’ăṣay lō’ yirə’ûhā:

24 wə‘aḇədî ḵālēḇ ‘ēqeḇ hāyəṯâ rûḥa ’<sup>a</sup>ḥereṯ ‘immwō wayəmallē’
’<sup>a</sup>ḥărāy wahăḇî’ōṯîw ’el-hā’āreṣ ’ăšer-bā’ šāmmâ wəzarə‘wō
ywōrišennâ:

25 wəhā‘ămālēqî wəhakən<sup>a</sup>‘ănî ywōšēḇ bā‘ēmeq māḥār pənû ûsə‘û
lāḵem hammiḏəbār dereḵə yam-sûf: f

26 wayəḏabēr yəhwâ ’el-mōšeh wə’el-’ahărōn lē’mōr:

27 ‘aḏ-māṯay lā‘ēḏâ hārā‘â hazzō’ṯ ’ăšer hēmmâ mallînîm ‘ālāy
’eṯ-təlunnwōṯ bənê yiśərā’ēl ’ăšer hēmmâ mallînîm ‘ālay šāmā‘ətî:

28 ’ĕmōr ’ălēhem ḥay-’ānî nə’um-yəhwâ ’im-lō’ ka’ăšer dibarətem
bə’āzənāy kēn ’e‘ĕśeh lāḵem:

29 bammiḏəbār hazzeh yipəlû fiḡərêḵem wəḵāl-pəquḏêḵem ləḵāl-misəparəḵem
miben ‘eśərîm šānâ wāmā‘əlâ ’ăšer hălînōṯem ‘ālāy:

30 ’im-’atem tāḇō’û ’el-hā’āreṣ ’ăšer nāśā’ṯî ’eṯ-yāḏî ləšakēn ’eṯəḵem
bāh kî ’im-kālēḇ ben-yəfunneh wîhwōšu‘a bin-nûn:

31 wəṭapəḵem ’ăšer ’ămarətem lāḇaz yihəyeh wəhēḇê’ṯî ’ōṯām wəyāḏə‘û
’eṯ-hā’āreṣ ’ăšer mə’asətem bāh:

32 ûfiḡərêḵem ’atem yipəlû bammiḏəbār hazzeh:

33 ûḇənêḵem yihəyû rō‘îm bammiḏəbār ’arəbā‘îm šānâ wənāśə’û
’eṯ-zənûṯêḵem ‘aḏ-tōm piḡərêḵem bammiḏəbār:

34 bəmisəpar hayyāmîm ’ăšer-tarətem ’eṯ-hā’āreṣ ’arəbā‘îm ywōm ywōm
laššānâ ywōm laššānâ tiśə’û ’eṯ-‘ăwōnōṯêḵem ’arəbā‘îm šānâ
wîḏ<sup>a</sup>‘ətem ’eṯ-tənû’āṯî:

35 ’ănî yəhwâ dibarətî ’im-lō’\| zō’ṯ ’e‘ĕśeh ləḵāl-hā‘ēḏâ hārā‘â
hazzō’ṯ hannwō‘āḏîm ‘ālāy bammiḏəbār hazzeh yitammû wəšām yāmuṯû:

36 wəhā’ănāšîm ’ăšer-šāl<sup>a</sup>ḥ mōšeh lāṯûr ’eṯ-hā’āreṣ wayyāšuḇû
wayyillwōnû wayyallînû ‘ālāyw ’eṯ-kāl-hā‘ēḏâ ləhwōṣî’ ḏibâ ‘al-hā’āreṣ:

37 wayyāmuṯû hā’ănāšîm mwōṣi’ê ḏibaṯ-hā’āreṣ rā‘â bammagēfâ lifənê
yəhwâ:

38 wîhwōšu‘a bin-nûn wəḵālēḇ ben-yəfunneh ḥāyû min-hā’ănāšîm hâēm
hahōləḵîm lāṯûr ’eṯ-hā’āreṣ:

39 wayəḏabēr mōšeh ’eṯ-hadəḇārîm hā’ēlleh ’el-kāl-bənê yiśərā’ēl
wayyiṯə’abəlû hā‘ām mə’ōḏ:

40 wayyašəkimû ḇabōqer wayy<sup>a</sup>‘ălû ’el-rō’š-hâār lē’mōr
hinnennû wə‘ālînû ’el-hammāqwōm ’ăšer-’āmar yəhwâ kî ḥāṭā’nû:

41 wayyō’mer mōšeh lāmmâ zzeh ’atem ‘ōḇərîm ’eṯ-pî yəhwâ wəhiw’ lō’
ṯiṣəlāḥ:

42 ’al-t<sup>a</sup>‘ălû kî ’ên yəhwâ bəqirəbəḵem wəlō’ tinnāḡəfû lifənê
’ōyəḇêḵem:

43 kî hā‘ămālēqî wəhakən<sup>a</sup>‘ănî šām lifənêḵem ûnəfalətem
beḥāreḇ kî-‘al-kēn šaḇətem mē’<sup>a</sup>ḥărê yəhwâ wəlō’-yihəyeh yəhwâ
‘immāḵem:

44 wayy<sup>a</sup>‘əpilû l<sup>a</sup>‘ălwōṯ ’el-rō’š hâār wa’ărwōn
bərîṯ-yəhwâ ûmōšeh lō’-māšû miqqereḇ hamm<sup>a</sup>ḥăneh:

45 wayyēreḏ hā‘ămālēqî wəhakən<sup>a</sup>‘ănî hayyōšēḇ bâār hahû’
wayyakûm wayyakəṯûm ‘aḏ-h<sup>a</sup>ḥārəmâ: f

------------------------------------------------------------------------

[Next: Numbers (Bemidbar) Chapter 15](num015)
