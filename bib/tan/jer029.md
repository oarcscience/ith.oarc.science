[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer029)  [KJV](../kjv/jer029)  [Sep](../sep/jer029.md) 
[Vul](../vul/jer029.md)   
  
[Jeremiah (Yermiyah) Index](jer.md)  
  [Previous](jer028)  [Next](jer030.md) 

------------------------------------------------------------------------

### Tanach (Hebrew): Jeremiah (Yermiyah) Chapter 29

‎<span id="001">1</span> ‏וְאֵ֙לֶּה֙ דִּבְרֵ֣י הַסֵּ֔פֶר אֲשֶׁ֥ר שָׁלַ֛ח
יִרְמְיָ֥ה הַנָּבִ֖יא מִירוּשָׁלִָ֑ם אֶל־יֶ֜תֶר זִקְנֵ֣י הַגּוֹלָ֗ה
וְאֶל־הַכֹּהֲנִ֤ים וְאֶל־הַנְּבִיאִים֙ וְאֶל־כָּל־הָעָ֔ם אֲשֶׁ֨ר
הֶגְלָ֧ה נְבֽוּכַדְנֶאצַּ֛ר מִירוּשָׁלִַ֖ם בָּבֶֽלָה׃

‎<span id="002">2</span> ‏אַחֲרֵ֣י צֵ֣את יְכָנְיָֽה־הַ֠מֶּלֶךְ
וְהַגְּבִירָ֨ה וְהַסָּרִיסִ֜ים שָׂרֵ֨י יְהוּדָ֧ה וִירוּשָׁלִַ֛ם
וְהֶחָרָ֥שׁ וְהַמַּסְגֵּ֖ר מִירוּשָׁלִָֽם׃

‎<span id="003">3</span> ‏בְּיַד֙ אֶלְעָשָׂ֣ה בֶן־שָׁפָ֔ן וּגְמַרְיָ֖ה
בֶּן־חִלְקִיָּ֑ה אֲשֶׁ֨ר שָׁלַ֜ח צִדְקִיָּ֣ה מֶֽלֶךְ־יְהוּדָ֗ה
אֶל־נְבוּכַדְנֶאצַּ֛ר מֶ֥לֶךְ בָּבֶ֖ל בָּבֶ֥לָה לֵאמֹֽר׃ ס

‎<span id="004">4</span> ‏כֹּ֥ה אָמַ֛ר יְהוָ֥ה צְבָא֖וֹת אֱלֹהֵ֣י
יִשְׂרָאֵ֑ל לְכָל־הַ֨גּוֹלָ֔ה אֲשֶׁר־הִגְלֵ֥יתִי מִירוּשָׁלִַ֖ם
בָּבֶֽלָה׃

‎<span id="005">5</span> ‏בְּנ֥וּ בָתִּ֖ים וְשֵׁ֑בוּ וְנִטְע֣וּ גַנּ֔וֹת
וְאִכְל֖וּ אֶת־פִּרְיָֽן׃

‎<span id="006">6</span> ‏קְח֣וּ נָשִׁ֗ים וְהוֹלִידוּ֮ בָּנִ֣ים
וּבָנוֹת֒ וּקְח֨וּ לִבְנֵיכֶ֜ם נָשִׁ֗ים וְאֶת־בְּנֽוֹתֵיכֶם֙ תְּנ֣וּ
לַֽאֲנָשִׁ֔ים וְתֵלַ֖דְנָה בָּנִ֣ים וּבָנ֑וֹת וּרְבוּ־שָׁ֖ם
וְאַל־תִּמְעָֽטוּ׃

‎<span id="007">7</span> ‏וְדִרְשׁ֞וּ אֶת־שְׁל֣וֹם הָעִ֗יר אֲשֶׁ֨ר
הִגְלֵ֤יתִי אֶתְכֶם֙ שָׁ֔מָּה וְהִתְפַּֽלְל֥וּ בַעֲדָ֖הּ אֶל־יְהוָ֑ה
כִּ֣י בִשְׁלוֹמָ֔הּ יִהְיֶ֥ה לָכֶ֖ם שָׁלֽוֹם׃ פ

‎<span id="008">8</span> ‏כִּי֩ כֹ֨ה אָמַ֜ר יְהוָ֤ה צְבָאוֹת֙ אֱלֹהֵ֣י
יִשְׂרָאֵ֔ל אַל־יַשִּׁ֧יאוּ לָכֶ֛ם נְבִֽיאֵיכֶ֥ם אֲשֶׁר־בְּקִרְבְּכֶ֖ם
וְקֹֽסְמֵיכֶ֑ם וְאַֽל־תִּשְׁמְעוּ֙ אֶל־חֲלֹמֹ֣תֵיכֶ֔ם אֲשֶׁ֥ר אַתֶּ֖ם
מַחְלְמִֽים׃

‎<span id="009">9</span> ‏כִּ֣י בְשֶׁ֔קֶר הֵ֛ם נִבְּאִ֥ים לָכֶ֖ם
בִּשְׁמִ֑י לֹ֥א שְׁלַחְתִּ֖ים נְאֻם־יְהוָֽה׃ ס

‎<span id="010">10</span> ‏כִּֽי־כֹה֙ אָמַ֣ר יְהוָ֔ה כִּ֠י לְפִ֞י
מְלֹ֧את לְבָבֶ֛ל שִׁבְעִ֥ים שָׁנָ֖ה אֶפְקֹ֣ד אֶתְכֶ֑ם וַהֲקִמֹתִ֤י
עֲלֵיכֶם֙ אֶת־דְּבָרִ֣י הַטּ֔וֹב לְהָשִׁ֣יב אֶתְכֶ֔ם אֶל־הַמָּק֖וֹם
הַזֶּֽה׃

‎<span id="011">11</span> ‏כִּי֩ אָנֹכִ֨י יָדַ֜עְתִּי אֶת־הַמַּחֲשָׁבֹ֗ת
אֲשֶׁ֧ר אָנֹכִ֛י חֹשֵׁ֥ב עֲלֵיכֶ֖ם נְאֻם־יְהוָ֑ה מַחְשְׁב֤וֹת שָׁלוֹם֙
וְלֹ֣א לְרָעָ֔ה לָתֵ֥ת לָכֶ֖ם אַחֲרִ֥ית וְתִקְוָֽה׃

‎<span id="012">12</span> ‏וּקְרָאתֶ֤ם אֹתִי֙ וַֽהֲלַכְתֶּ֔ם
וְהִתְפַּלַּלְתֶּ֖ם אֵלָ֑י וְשָׁמַעְתִּ֖י אֲלֵיכֶֽם׃

‎<span id="013">13</span> ‏וּבִקַּשְׁתֶּ֥ם אֹתִ֖י וּמְצָאתֶ֑ם כִּ֥י
תִדְרְשֻׁ֖נִי בְּכָל־לְבַבְכֶֽם׃

‎<span id="014">14</span> ‏וְנִמְצֵ֣אתִי לָכֶם֮ נְאֻם־יְהוָה֒
וְשַׁבְתִּ֣י אֶת־שביתכם שְׁבוּתְכֶ֗ם וְקִבַּצְתִּ֣י אֶ֠תְכֶם
מִֽכָּל־הַגּוֹיִ֞ם וּמִכָּל־הַמְּקוֹמ֗וֹת אֲשֶׁ֨ר הִדַּ֧חְתִּי אֶתְכֶ֛ם
שָׁ֖ם נְאֻם־יְהוָ֑ה וַהֲשִׁבֹתִ֣י אֶתְכֶ֔ם אֶל־הַ֨מָּק֔וֹם
אֲשֶׁר־הִגְלֵ֥יתִי אֶתְכֶ֖ם מִשָּֽׁם׃

‎<span id="015">15</span> ‏כִּ֖י אֲמַרְתֶּ֑ם הֵקִ֨ים לָ֧נוּ יְהוָ֛ה
נְבִאִ֖ים בָּבֶֽלָה׃ ס

‎<span id="016">16</span> ‏כִּי־כֹ֣ה׀ אָמַ֣ר יְהוָ֗ה אֶל־הַמֶּ֙לֶךְ֙
הַיּוֹשֵׁב֙ אֶל־כִּסֵּ֣א דָוִ֔ד וְאֶל־כָּל־הָעָ֔ם הַיּוֹשֵׁ֖ב בָּעִ֣יר
הַזֹּ֑את אֲחֵיכֶ֕ם אֲשֶׁ֛ר לֹֽא־יָצְא֥וּ אִתְּכֶ֖ם בַּגּוֹלָֽה׃

‎<span id="017">17</span> ‏כֹּ֤ה אָמַר֙ יְהוָ֣ה צְבָא֔וֹת הִנְנִי֙
מְשַׁלֵּ֣חַ בָּ֔ם אֶת־הַחֶ֖רֶב אֶת־הָרָעָ֣ב וְאֶת־הַדָּ֑בֶר וְנָתַתִּ֣י
אוֹתָ֗ם כַּתְּאֵנִים֙ הַשֹּׁ֣עָרִ֔ים אֲשֶׁ֥ר לֹא־תֵאָכַ֖לְנָה מֵרֹֽעַ׃

‎<span id="018">18</span> ‏וְרָֽדַפְתִּי֙ אַֽחֲרֵיהֶ֔ם בַּחֶ֖רֶב
בָּרָעָ֣ב וּבַדָּ֑בֶר וּנְתַתִּ֨ים לזועה לְזַעֲוָ֜ה לְכֹ֣ל׀ מַמְלְכ֣וֹת
הָאָ֗רֶץ לְאָלָ֤ה וּלְשַׁמָּה֙ וְלִשְׁרֵקָ֣ה וּלְחֶרְפָּ֔ה
בְּכָל־הַגּוֹיִ֖ם אֲשֶׁר־הִדַּחְתִּ֥ים שָֽׁם׃

‎<span id="019">19</span> ‏תַּ֛חַת אֲשֶֽׁר־לֹא־שָׁמְע֥וּ אֶל־דְּבָרַ֖י
נְאֻם־יְהוָ֑ה אֲשֶׁר֩ שָׁלַ֨חְתִּי אֲלֵיהֶ֜ם אֶת־עֲבָדַ֤י הַנְּבִאִים֙
הַשְׁכֵּ֣ם וְשָׁלֹ֔חַ וְלֹ֥א שְׁמַעְתֶּ֖ם נְאֻם־יְהוָֽה׃

‎<span id="020">20</span> ‏וְאַתֶּ֖ם שִׁמְע֣וּ דְבַר־יְהוָ֑ה
כָּל־הַ֨גּוֹלָ֔ה אֲשֶׁר־שִׁלַּ֥חְתִּי מִירוּשָׁלִַ֖ם בָּבֶֽלָה׃ ס

‎<span id="021">21</span> ‏כֹּֽה־אָמַר֩ יְהוָ֨ה צְבָא֜וֹת אֱלֹהֵ֣י
יִשְׂרָאֵ֗ל אֶל־אַחְאָ֤ב בֶּן־קֽוֹלָיָה֙ וְאֶל־צִדְקִיָּ֣הוּ
בֶן־מַֽעֲשֵׂיָ֔ה הַֽנִּבְּאִ֥ים לָכֶ֛ם בִּשְׁמִ֖י שָׁ֑קֶר הִנְנִ֣י׀
נֹתֵ֣ן אֹתָ֗ם בְּיַד֙ נְבֽוּכַדְרֶאצַּ֣ר מֶֽלֶךְ־בָּבֶ֔ל וְהִכָּ֖ם
לְעֵינֵיכֶֽם׃

‎<span id="022">22</span> ‏וְלֻקַּ֤ח מֵהֶם֙ קְלָלָ֔ה לְכֹל֙ גָּל֣וּת
יְהוּדָ֔ה אֲשֶׁ֥ר בְּבָבֶ֖ל לֵאמֹ֑ר יְשִֽׂמְךָ֤ יְהוָה֙ כְּצִדְקִיָּ֣הוּ
וּכְאֶחָ֔ב אֲשֶׁר־קָלָ֥ם מֶֽלֶךְ־בָּבֶ֖ל בָּאֵֽשׁ׃

‎<span id="023">23</span> ‏יַ֡עַן אֲשֶׁר֩ עָשׂ֨וּ נְבָלָ֜ה
בְּיִשְׂרָאֵ֗ל וַיְנַֽאֲפוּ֙ אֶת־נְשֵׁ֣י רֵֽעֵיהֶ֔ם וַיְדַבְּר֨וּ דָבָ֤ר
בִּשְׁמִי֙ שֶׁ֔קֶר אֲשֶׁ֖ר ל֣וֹא צִוִּיתִ֑ם וְאָנֹכִ֛י הוידע הַיּוֹדֵ֥עַ
וָעֵ֖ד נְאֻם־יְהוָֽה׃ ס

‎<span id="024">24</span> ‏וְאֶל־שְׁמַעְיָ֥הוּ הַנֶּחֱלָמִ֖י תֹּאמַ֥ר
לֵאמֹֽר׃

‎<span id="025">25</span> ‏כֹּֽה־אָמַ֞ר יְהוָ֧ה צְבָא֛וֹת אֱלֹהֵ֥י
יִשְׂרָאֵ֖ל לֵאמֹ֑ר יַ֡עַן אֲשֶׁ֣ר אַתָּה֩ שָׁלַ֨חְתָּ בְשִׁמְכָ֜ה
סְפָרִ֗ים אֶל־כָּל־הָעָם֙ אֲשֶׁ֣ר בִּירוּשָׁלִַ֔ם וְאֶל־צְפַנְיָ֤ה
בֶן־מַֽעֲשֵׂיָה֙ הַכֹּהֵ֔ן וְאֶ֥ל כָּל־הַכֹּהֲנִ֖ים לֵאמֹֽר׃

‎<span id="026">26</span> ‏יְהוָ֞ה נְתָנְךָ֣ כֹהֵ֗ן תַּ֚חַת יְהוֹיָדָ֣ע
הַכֹּהֵ֔ן לִֽהְי֤וֹת פְּקִדִים֙ בֵּ֣ית יְהוָ֔ה לְכָל־אִ֥ישׁ מְשֻׁגָּ֖ע
וּמִתְנַבֵּ֑א וְנָתַתָּ֥ה אֹת֛וֹ אֶל־הַמַּהְפֶּ֖כֶת וְאֶל־הַצִּינֹֽק׃

‎<span id="027">27</span> ‏וְעַתָּ֗ה לָ֚מָּה לֹ֣א גָעַ֔רְתָּ
בְּיִרְמְיָ֖הוּ הָֽעֲנְּתֹתִ֑י הַמִּתְנַבֵּ֖א לָכֶֽם׃

‎<span id="028">28</span> ‏כִּ֣י עַל־כֵּ֞ן שָׁלַ֥ח אֵלֵ֛ינוּ בָּבֶ֥ל
לֵאמֹ֖ר אֲרֻכָּ֣ה הִ֑יא בְּנ֤וּ בָתִּים֙ וְשֵׁ֔בוּ וְנִטְע֣וּ גַנּ֔וֹת
וְאִכְל֖וּ אֶת־פְּרִיהֶֽן׃

‎<span id="029">29</span> ‏וַיִּקְרָ֛א צְפַנְיָ֥ה הַכֹּהֵ֖ן
אֶת־הַסֵּ֣פֶר הַזֶּ֑ה בְּאָזְנֵ֖י יִרְמְיָ֥הוּ הַנָּבִֽיא׃ פ

‎<span id="030">30</span> ‏וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ
לֵאמֹֽר׃

‎<span id="031">31</span> ‏שְׁלַ֤ח עַל־כָּל־הַגּוֹלָה֙ לֵאמֹ֔ר כֹּ֚ה
אָמַ֣ר יְהוָ֔ה אֶל־שְׁמַעְיָ֖ה הַנֶּחֱלָמִ֑י יַ֡עַן אֲשֶׁר֩ נִבָּ֨א
לָכֶ֜ם שְׁמַעְיָ֗ה וַֽאֲנִי֙ לֹ֣א שְׁלַחְתִּ֔יו וַיַּבְטַ֥ח אֶתְכֶ֖ם
עַל־שָֽׁקֶר׃

‎<span id="032">32</span> ‏לָכֵ֞ן כֹּֽה־אָמַ֣ר יְהוָ֗ה הִנְנִ֨י פֹקֵ֜ד
עַל־שְׁמַעְיָ֣ה הַנֶּחֱלָמִי֮ וְעַל־זַרְעוֹ֒ לֹא־יִהְיֶ֨ה ל֜וֹ אִ֣ישׁ׀
יוֹשֵׁ֣ב׀ בְּתוֹךְ־הָעָ֣ם הַזֶּ֗ה וְלֹֽא־יִרְאֶ֥ה בַטּ֛וֹב אֲשֶׁר־אֲנִ֥י
עֹשֶֽׂה־לְעַמִּ֖י נְאֻם־יְהוָ֑ה כִּֽי־סָרָ֥ה דִבֶּ֖ר עַל־יְהוָֽה׃ ס

1 wə’ēlleh diḇərê hassēfer ’ăšer šāl<sup>a</sup>ḥ yirəməyâ hannāḇî’
mîrûšālāim ’el-yeṯer ziqənê hagwōlâ wə’el-hakōhănîm wə’el-hannəḇî’îm
wə’el-kāl-hā‘ām ’ăšer heḡəlâ nəḇûḵaḏəne’ṣṣar mîrûšālaim bāḇelâ:

2 ’<sup>a</sup>ḥărê ṣē’ṯ yəḵānəyâ-hammeleḵə wəhagəḇîrâ wəhassārîsîm śārê
yəhûḏâ wîrûšālaim wəheḥārāš wəhammasəgēr mîrûšālāim:

3 bəyaḏ ’elə‘āśâ ḇen-šāfān ûḡəmarəyâ ben-ḥiləqîyâ ’ăšer šāl<sup>a</sup>ḥ
ṣiḏəqîyâ meleḵə-yəhûḏâ ’el-nəḇûḵaḏəne’ṣṣar meleḵə bāḇel bāḇelâ lē’mōr: s

4 kōh ’āmar yəhwâ ṣəḇā’wōṯ ’ĕlōhê yiśərā’ēl ləḵāl-hagwōlâ ’ăšer-hiḡəlêṯî
mîrûšālaim bāḇelâ:

5 bənû ḇātîm wəšēḇû wəniṭə‘û ḡannwōṯ wə’iḵəlû ’eṯ-pirəyān:

6 qəḥû nāšîm wəhwōlîḏû bānîm ûḇānwōṯ ûqəḥû liḇənêḵem nāšîm
wə’eṯ-bənwōṯêḵem tənû la’ănāšîm wəṯēlaḏənâ bānîm ûḇānwōṯ ûrəḇû-šām
wə’al-timə‘āṭû:

7 wəḏirəšû ’eṯ-šəlwōm hā‘îr ’ăšer hiḡəlêṯî ’eṯəḵem šāmmâ wəhiṯəpaləlû
ḇ<sup>a</sup>‘ăḏāh ’el-yəhwâ kî ḇišəlwōmāh yihəyeh lāḵem šālwōm: f

8 kî ḵōh ’āmar yəhwâ ṣəḇā’wōṯ ’ĕlōhê yiśərā’ēl ’al-yaššî’û lāḵem
nəḇî’êḵem ’ăšer-bəqirəbəḵem wəqōsəmêḵem wə’al-tišəmə‘û ’el-ḥălōmōṯêḵem
’ăšer ’atem m<sup>a</sup>ḥələmîm:

9 kî ḇəšeqer hēm nibə’îm lāḵem bišəmî lō’ šəl<sup>a</sup>ḥətîm
nə’um-yəhwâ: s

10 kî-ḵōh ’āmar yəhwâ kî ləfî məlō’ṯ ləḇāḇel šiḇə‘îm šānâ ’efəqōḏ
’eṯəḵem wahăqimōṯî ‘ălêḵem ’eṯ-dəḇārî haṭṭwōḇ ləhāšîḇ ’eṯəḵem
’el-hammāqwōm hazzeh:

11 kî ’ānōḵî yāḏ<sup>a</sup>‘ətî ’eṯ-hamm<sup>a</sup>ḥăšāḇōṯ ’ăšer
’ānōḵî ḥōšēḇ ‘ălêḵem nə’um-yəhwâ m<sup>a</sup>ḥəšəḇwōṯ šālwōm wəlō’
lərā‘â lāṯēṯ lāḵem ’<sup>a</sup>ḥărîṯ wəṯiqəwâ:

12 ûqərā’ṯem ’ōṯî wahălaḵətem wəhiṯəpallalətem ’ēlāy
wəšām<sup>a</sup>‘ətî ’ălêḵem:

13 ûḇiqqašətem ’ōṯî ûməṣā’ṯem kî ṯiḏərəšunî bəḵāl-ləḇaḇəḵem:

14 wəniməṣē’ṯî lāḵem nə’um-yəhwâ wəšaḇətî ’eṯ-šəḇîṯəḵem šəḇûṯəḵem
wəqibaṣətî ’eṯəḵem mikāl-hagwōyim ûmikāl-hamməqwōmwōṯ ’ăšer
hid<sup>a</sup>ḥətî ’eṯəḵem šām nə’um-yəhwâ wahăšiḇōṯî ’eṯəḵem
’el-hammāqwōm ’ăšer-hiḡəlêṯî ’eṯəḵem miššām:

15 kî ’ămarətem hēqîm lānû yəhwâ nəḇi’îm bāḇelâ: s

16 kî-ḵōh\| ’āmar yəhwâ ’el-hammeleḵə hayywōšēḇ ’el-kissē’ ḏāwiḏ
wə’el-kāl-hā‘ām hayywōšēḇ bā‘îr hazzō’ṯ ’ăḥêḵem ’ăšer lō’-yāṣə’û ’itəḵem
bagwōlâ:

17 kōh ’āmar yəhwâ ṣəḇā’wōṯ hinənî məšallēḥa bām ’eṯ-h<sup>a</sup>ḥereḇ
’eṯ-hārā‘āḇ wə’eṯ-hadāḇer wənāṯatî ’wōṯām katə’ēnîm haššō‘ārîm ’ăšer
lō’-ṯē’āḵalənâ mērō‘a:

18 wərāḏafətî ’<sup>a</sup>ḥărêhem b<sup>a</sup>ḥereḇ bārā‘āḇ ûḇadāḇer
ûnəṯatîm lizəwā‘â ləz<sup>a</sup>‘ăwâ ləḵōl\| mamələḵwōṯ hā’āreṣ lə’ālâ
ûləšammâ wəlišərēqâ ûləḥerəpâ bəḵāl-hagwōyim ’ăšer-hid<sup>a</sup>ḥətîm
šām:

19 t<sup>a</sup>ḥaṯ ’ăšer-lō’-šāmə‘û ’el-dəḇāray nə’um-yəhwâ ’ăšer
šāl<sup>a</sup>ḥətî ’ălêhem ’eṯ-‘ăḇāḏay hannəḇi’îm hašəkēm wəšālōḥa
wəlō’ šəm<sup>a</sup>‘ətem nə’um-yəhwâ:

20 wə’atem šimə‘û ḏəḇar-yəhwâ kāl-hagwōlâ ’ăšer-šill<sup>a</sup>ḥətî
mîrûšālaim bāḇelâ: s

21 kōh-’āmar yəhwâ ṣəḇā’wōṯ ’ĕlōhê yiśərā’ēl ’el-’<sup>a</sup>ḥə’āḇ
ben-qwōlāyâ wə’el-ṣiḏəqîyâû ḇen-m<sup>a</sup>‘ăśêâ hannibə’îm lāḵem
bišəmî šāqer hinənî\| nōṯēn ’ōṯām bəyaḏ nəḇûḵaḏəre’ṣṣar meleḵə-bāḇel
wəhikām lə‘ênêḵem:

22 wəluqq<sup>a</sup>ḥ mēhem qəlālâ ləḵōl gālûṯ yəhûḏâ ’ăšer bəḇāḇel
lē’mōr yəśiməḵā yəhwâ kəṣiḏəqîyâû ûḵə’eḥāḇ ’ăšer-qālām meleḵə-bāḇel
bā’ēš:

23 y<sup>a</sup>‘an ’ăšer ‘āśû nəḇālâ bəyiśərā’ēl wayəna’ăfû ’eṯ-nəšê
rē‘êhem wayəḏabərû ḏāḇār bišəmî šeqer ’ăšer lwō’ ṣiûîṯim wə’ānōḵî
hûyōḏē‘a hayywōḏē‘a wā‘ēḏ nə’um-yəhwâ: s

24 wə’el-šəm<sup>a</sup>‘əyâû hanneḥĕlāmî tō’mar lē’mōr:

25 kōh-’āmar yəhwâ ṣəḇā’wōṯ ’ĕlōhê yiśərā’ēl lē’mōr y<sup>a</sup>‘an
’ăšer ’atâ šāl<sup>a</sup>ḥətā ḇəšiməḵâ səfārîm ’el-kāl-hā‘ām ’ăšer
bîrûšālaim wə’el-ṣəfanəyâ ḇen-m<sup>a</sup>‘ăśêâ hakōhēn wə’el
kāl-hakōhănîm lē’mōr:

26 yəhwâ nəṯānəḵā ḵōhēn t<sup>a</sup>ḥaṯ yəhwōyāḏā‘ hakōhēn lihəywōṯ
pəqiḏîm bêṯ yəhwâ ləḵāl-’îš məšugā‘ ûmiṯənabē’ wənāṯatâ ’ōṯwō
’el-hammahəpeḵeṯ wə’el-haṣṣînōq:

27 wə‘atâ lāmmâ lō’ ḡā‘arətā bəyirəməyâû hā‘ănnəṯōṯî hammiṯənabē’ lāḵem:

28 kî ‘al-kēn šāl<sup>a</sup>ḥ ’ēlênû bāḇel lē’mōr ’ărukâ hî’ bənû ḇātîm
wəšēḇû wəniṭə‘û ḡannwōṯ wə’iḵəlû ’eṯ-pərîhen:

29 wayyiqərā’ ṣəfanəyâ hakōhēn ’eṯ-hassēfer hazzeh bə’āzənê yirəməyâû
hannāḇî’: f

30 wayəhî dəḇar-yəhwâ ’el-yirəməyâû lē’mōr:

31 šəl<sup>a</sup>ḥ ‘al-kāl-hagwōlâ lē’mōr kōh ’āmar yəhwâ
’el-šəm<sup>a</sup>‘əyâ hanneḥĕlāmî y<sup>a</sup>‘an ’ăšer nibā’ lāḵem
šəm<sup>a</sup>‘əyâ wa’ănî lō’ šəl<sup>a</sup>ḥətîw
wayyaḇəṭ<sup>a</sup>ḥ ’eṯəḵem ‘al-šāqer:

32 lāḵēn kōh-’āmar yəhwâ hinənî fōqēḏ ‘al-šəm<sup>a</sup>‘əyâ
hanneḥĕlāmî wə‘al-zarə‘wō lō’-yihəyeh lwō ’îš\| ywōšēḇ\| bəṯwōḵə-hā‘ām
hazzeh wəlō’-yirə’eh ḇaṭṭwōḇ ’ăšer-’ănî ‘ōśeh-lə‘ammî nə’um-yəhwâ
kî-sārâ ḏiber ‘al-yəhwâ: s

------------------------------------------------------------------------

[Next: Jeremiah (Yermiyah) Chapter 30](jer030.md)
