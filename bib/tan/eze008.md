[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze008)  [KJV](../kjv/eze008)  [Sep](../sep/eze008) 
[Vul](../vul/eze008)   
  
[Ezekiel (Yechezqel) Index](eze)  
  [Previous](eze007)  [Next](eze009) 

------------------------------------------------------------------------

### Tanach (Hebrew): Ezekiel (Yechezqel) Chapter 8

‎<span id="001">1</span> ‏וַיְהִ֣י׀ בַּשָּׁנָ֣ה הַשִּׁשִּׁ֗ית
בַּשִּׁשִּׁי֙ בַּחֲמִשָּׁ֣ה לַחֹ֔דֶשׁ אֲנִי֙ יוֹשֵׁ֣ב בְּבֵיתִ֔י
וְזִקְנֵ֥י יְהוּדָ֖ה יוֹשְׁבִ֣ים לְפָנָ֑י וַתִּפֹּ֤ל עָלַי֙ שָׁ֔ם יַ֖ד
אֲדֹנָ֥י יְהוִֹֽה׃

‎<span id="002">2</span> ‏וָאֶרְאֶ֗ה וְהִנֵּ֤ה דְמוּת֙ כְּמַרְאֵה־אֵ֔שׁ
מִמַּרְאֵ֥ה מָתְנָ֛יו וּלְמַ֖טָּה אֵ֑שׁ וּמִמָּתְנָ֣יו וּלְמַ֔עְלָה
כְּמַרְאֵה־זֹ֖הַר כְּעֵ֥ין הַחַשְׁמַֽלָה׃

‎<span id="003">3</span> ‏וַיִּשְׁלַח֙ תַּבְנִ֣ית יָ֔ד וַיִּקָּחֵ֖נִי
בְּצִיצִ֣ת רֹאשִׁ֑י וַתִּשָּׂ֣א אֹתִ֣י ר֣וּחַ׀ בֵּֽין־הָאָ֣רֶץ וּבֵ֣ין
הַשָּׁמַ֡יִם וַתָּבֵא֩ אֹתִ֨י יְרוּשָׁלְַ֜מָה בְּמַרְא֣וֹת אֱלֹהִ֗ים
אֶל־פֶּ֜תַח שַׁ֤עַר הַפְּנִימִית֙ הַפּוֹנֶ֣ה צָפ֔וֹנָה אֲשֶׁר־שָׁ֣ם
מוֹשַׁ֔ב סֵ֖מֶל הַקִּנְאָ֥ה הַמַּקְנֶֽה׃

‎<span id="004">4</span> ‏וְהִ֨נֵּה־שָׁ֔ם כְּב֖וֹד אֱלֹהֵ֣י יִשְׂרָאֵ֑ל
כַּמַּרְאֶ֕ה אֲשֶׁ֥ר רָאִ֖יתִי בַּבִּקְעָֽה׃

‎<span id="005">5</span> ‏וַיֹּ֣אמֶר אֵלַ֔י בֶּן־אָדָ֕ם שָׂא־נָ֥א
עֵינֶ֖יךָ דֶּ֣רֶךְ צָפ֑וֹנָה וָאֶשָּׂ֤א עֵינַי֙ דֶּ֣רֶךְ צָפ֔וֹנָה
וְהִנֵּ֤ה מִצָּפוֹן֙ לְשַׁ֣עַר הַמִּזְבֵּ֔חַ סֵ֛מֶל הַקִּנְאָ֥ה הַזֶּ֖ה
בַּבִּאָֽה׃

‎<span id="006">6</span> ‏וַיֹּ֣אמֶר אֵלַ֔י בֶּן־אָדָ֕ם הֲרֹאֶ֥ה אַתָּ֖ה
מהם מָ֣ה הֵ֣ם עֹשִׂ֑ים תּוֹעֵב֨וֹת גְּדֹל֜וֹת אֲשֶׁ֥ר
בֵּֽית־יִשְׂרָאֵ֣ל׀ עֹשִׂ֣ים פֹּ֗ה לְרָֽחֳקָה֙ מֵעַ֣ל מִקְדָּשִׁ֔י
וְעוֹד֙ תָּשׁ֣וּב תִּרְאֶ֔ה תּוֹעֵב֖וֹת גְּדֹלֽוֹת׃ ס

‎<span id="007">7</span> ‏וַיָּבֵ֥א אֹתִ֖י אֶל־פֶּ֣תַח הֶֽחָצֵ֑ר
וָאֶרְאֶ֕ה וְהִנֵּ֥ה חֹר־אֶחָ֖ד בַּקִּֽיר׃

‎<span id="008">8</span> ‏וַיֹּ֣אמֶר אֵלַ֔י בֶּן־אָדָ֖ם חֲתָר־נָ֣א
בַקִּ֑יר וָאֶחְתֹּ֣ר בַּקִּ֔יר וְהִנֵּ֖ה פֶּ֥תַח אֶחָֽד׃

‎<span id="009">9</span> ‏וַיֹּ֖אמֶר אֵלָ֑י בֹּ֤א וּרְאֵה֙
אֶת־הַתּוֹעֵב֣וֹת הָרָע֔וֹת אֲשֶׁ֛ר הֵ֥ם עֹשִׂ֖ים פֹּֽה׃

‎<span id="010">10</span> ‏וָאָבוֹא֮ וָֽאֶרְאֶה֒ וְהִנֵּ֨ה
כָל־תַּבְנִ֜ית רֶ֤מֶשׂ וּבְהֵמָה֙ שֶׁ֔קֶץ וְכָל־גִּלּוּלֵ֖י<sup>3</sup>
בֵּ֣ית יִשְׂרָאֵ֑ל מְחֻקֶּ֥ה עַל־הַקִּ֖יר סָבִ֥יב׀ סָבִֽיב׃

‎<span id="011">11</span> ‏וְשִׁבְעִ֣ים אִ֣ישׁ מִזִּקְנֵ֣י
בֵֽית־יִ֠שְׂרָאֵל וְיַאֲזַנְיָ֨הוּ בֶן־שָׁפָ֜ן עֹמֵ֤ד בְּתוֹכָם֙
עֹמְדִ֣ים לִפְנֵיהֶ֔ם וְאִ֥ישׁ מִקְטַרְתּ֖וֹ בְּיָד֑וֹ וַעֲתַ֥ר
עֲנַֽן־הַקְּטֹ֖רֶת עֹלֶֽה׃

‎<span id="012">12</span> ‏וַיֹּ֣אמֶר אֵלַי֮ הֲרָאִ֣יתָ בֶן־אָדָם֒
אֲשֶׁ֨ר זִקְנֵ֤י בֵֽית־יִשְׂרָאֵל֙ עֹשִׂ֣ים בַּחֹ֔שֶׁךְ אִ֖ישׁ
בְּחַדְרֵ֣י מַשְׂכִּית֑וֹ כִּ֣י אֹמְרִ֗ים אֵ֤ין יְהוָה֙ רֹאֶ֣ה אֹתָ֔נוּ
עָזַ֥ב יְהוָ֖ה אֶת־הָאָֽרֶץ׃

‎<span id="013">13</span> ‏וַיֹּ֖אמֶר אֵלָ֑י ע֣וֹד תָּשׁ֥וּב תִּרְאֶ֛ה
תּוֹעֵב֥וֹת גְּדֹל֖וֹת אֲשֶׁר־הֵ֥מָּה עֹשִֽׂים׃

‎<span id="014">14</span> ‏וַיָּבֵ֣א אֹתִ֗י אֶל־פֶּ֙תַח֙ שַׁ֣עַר
בֵּית־יְהוָ֔ה אֲשֶׁ֖ר אֶל־הַצָּפ֑וֹנָה וְהִנֵּה־שָׁם֙ הַנָּשִׁ֣ים
יֹֽשְׁב֔וֹת מְבַכּ֖וֹת אֶת־הַתַּמּֽוּז׃ ס

‎<span id="015">15</span> ‏וַיֹּ֥אמֶר אֵלַ֖י הֲרָאִ֣יתָ בֶן־אָדָ֑ם ע֣וֹד
תָּשׁ֥וּב תִּרְאֶ֛ה תּוֹעֵב֥וֹת גְּדֹל֖וֹת מֵאֵֽלֶּה׃

‎<span id="016">16</span> ‏וַיָּבֵ֣א אֹתִ֗י אֶל־חֲצַ֣ר בֵּית־יְהוָה֮
הַפְּנִימִית֒ וְהִנֵּה־פֶ֜תַח הֵיכַ֣ל יְהוָ֗ה בֵּ֤ין הָֽאוּלָם֙ וּבֵ֣ין
הַמִּזְבֵּ֔חַ כְּעֶשְׂרִ֥ים וַחֲמִשָּׁ֖ה אִ֑ישׁ אֲחֹ֨רֵיהֶ֜ם אֶל־הֵיכַ֤ל
יְהוָה֙ וּפְנֵיהֶ֣ם קֵ֔דְמָה וְהֵ֛מָּה מִשְׁתַּחֲוִיתֶ֥ם קֵ֖דְמָה
לַשָּֽׁמֶשׁ׃

‎<span id="017">17</span> ‏וַיֹּ֣אמֶר אֵלַי֮ הֲרָאִ֣יתָ בֶן־אָדָם֒
הֲנָקֵל֙ לְבֵ֣ית יְהוּדָ֔ה מֵעֲשׂ֕וֹת אֶת־הַתּוֹעֵב֖וֹת אֲשֶׁ֣ר
עָֽשׂוּ־פֹ֑ה כִּֽי־מָלְא֨וּ אֶת־הָאָ֜רֶץ חָמָ֗ס וַיָּשֻׁ֙בוּ֙
לְהַכְעִיסֵ֔נִי וְהִנָּ֛ם שֹׁלְחִ֥ים אֶת־הַזְּמוֹרָ֖ה אֶל־אַפָּֽם׃

‎<span id="018">18</span> ‏וְגַם־אֲנִי֙ אֶעֱשֶׂ֣ה בְחֵמָ֔ה לֹֽא־תָח֥וֹס
עֵינִ֖י וְלֹ֣א אֶחְמֹ֑ל וְקָרְא֤וּ בְאָזְנַי֙ ק֣וֹל גָּד֔וֹל וְלֹ֥א
אֶשְׁמַ֖ע אוֹתָֽם׃

1 wayəhî\| baššānâ haššiššîṯ baššiššî b<sup>a</sup>ḥămiššâ
l<sup>a</sup>ḥōḏeš ’ănî ywōšēḇ bəḇêṯî wəziqənê yəhûḏâ ywōšəḇîm ləfānāy
watipōl ‘ālay šām yaḏ ’ăḏōnāy yəhwōih:

2 wā’erə’eh wəhinnēh ḏəmûṯ kəmarə’ēh-’ēš mimmarə’ēh māṯənāyw ûləmaṭṭâ
’ēš ûmimmāṯənāyw ûləm<sup>a</sup>‘əlâ kəmarə’ēh-zōhar kə‘ên
h<sup>a</sup>ḥašəmalâ:

3 wayyišəl<sup>a</sup>ḥ taḇənîṯ yāḏ wayyiqqāḥēnî bəṣîṣiṯ rō’šî watiśśā’
’ōṯî rûḥa\| bên-hā’āreṣ ûḇên haššāmayim watāḇē’ ’ōṯî yərûšālaəmâ
bəmarə’wōṯ ’ĕlōhîm ’el-peṯ<sup>a</sup>ḥ š<sup>a</sup>‘ar hapənîmîṯ
hapwōneh ṣāfwōnâ ’ăšer-šām mwōšaḇ sēmel haqqinə’â hammaqəneh:

4 wəhinnēh-šām kəḇwōḏ ’ĕlōhê yiśərā’ēl kammarə’eh ’ăšer rā’îṯî babiqə‘â:

5 wayyō’mer ’ēlay ben-’āḏām śā’-nā’ ‘êneyḵā dereḵə ṣāfwōnâ wā’eśśā’
‘ênay dereḵə ṣāfwōnâ wəhinnēh miṣṣāfwōn ləš<sup>a</sup>‘ar hammizəbēḥa
sēmel haqqinə’â hazzeh babi’â:

6 wayyō’mer ’ēlay ben-’āḏām hărō’eh ’atâ mēhem mâ hēm ‘ōśîm twō‘ēḇwōṯ
gəḏōlwōṯ ’ăšer bêṯ-yiśərā’ēl\| ‘ōśîm pōh lərāḥŏqâ mē‘al miqədāšî wə‘wōḏ
tāšûḇ tirə’eh twō‘ēḇwōṯ gəḏōlwōṯ: s

7 wayyāḇē’ ’ōṯî ’el-peṯ<sup>a</sup>ḥ heḥāṣēr wā’erə’eh wəhinnēh
ḥōr-’eḥāḏ baqqîr:

8 wayyō’mer ’ēlay ben-’āḏām ḥăṯār-nā’ ḇaqqîr wā’eḥətōr baqqîr wəhinnēh
peṯ<sup>a</sup>ḥ ’eḥāḏ:

9 wayyō’mer ’ēlāy bō’ ûrə’ēh ’eṯ-hatwō‘ēḇwōṯ hārā‘wōṯ ’ăšer hēm ‘ōśîm
pōh:

10 wā’āḇwō’ wā’erə’eh wəhinnēh ḵāl-taḇənîṯ remeś ûḇəhēmâ šeqeṣ
wəḵāl-gillûlê<sup>3</sup> bêṯ yiśərā’ēl məḥuqqeh ‘al-haqqîr sāḇîḇ\|
sāḇîḇ:

11 wəšiḇə‘îm ’îš mizziqənê ḇêṯ-yiśərā’ēl wəya’ăzanəyâû ḇen-šāfān ‘ōmēḏ
bəṯwōḵām ‘ōməḏîm lifənêhem wə’îš miqəṭarətwō bəyāḏwō w<sup>a</sup>‘ăṯar
‘ănan-haqqəṭōreṯ ‘ōleh:

12 wayyō’mer ’ēlay hărā’îṯā ḇen-’āḏām ’ăšer ziqənê ḇêṯ-yiśərā’ēl ‘ōśîm
b<sup>a</sup>ḥōšeḵə ’îš bəḥaḏərê maśəkîṯwō kî ’ōmərîm ’ên yəhwâ rō’eh
’ōṯānû ‘āzaḇ yəhwâ ’eṯ-hā’āreṣ:

13 wayyō’mer ’ēlāy ‘wōḏ tāšûḇ tirə’eh twō‘ēḇwōṯ gəḏōlwōṯ ’ăšer-hēmmâ
‘ōśîm:

14 wayyāḇē’ ’ōṯî ’el-peṯ<sup>a</sup>ḥ š<sup>a</sup>‘ar bêṯ-yəhwâ ’ăšer
’el-haṣṣāfwōnâ wəhinnēh-šām hannāšîm yōšəḇwōṯ məḇakwōṯ ’eṯ-hatammûz: s

15 wayyō’mer ’ēlay hărā’îṯā ḇen-’āḏām ‘wōḏ tāšûḇ tirə’eh twō‘ēḇwōṯ
gəḏōlwōṯ mē’ēlleh:

16 wayyāḇē’ ’ōṯî ’el-ḥăṣar bêṯ-yəhwâ hapənîmîṯ wəhinnēh-feṯ<sup>a</sup>ḥ
hêḵal yəhwâ bên hā’ûlām ûḇên hammizəbēḥa kə‘eśərîm w<sup>a</sup>ḥămiššâ
’îš ’ăḥōrêhem ’el-hêḵal yəhwâ ûfənêhem qēḏəmâ wəhēmmâ
mišət<sup>a</sup>ḥăwîṯem qēḏəmâ laššāmeš:

17 wayyō’mer ’ēlay hărā’îṯā ḇen-’āḏām hănāqēl ləḇêṯ yəhûḏâ mē‘ăśwōṯ
’eṯ-hatwō‘ēḇwōṯ ’ăšer ‘āśû-fōh kî-mālə’û ’eṯ-hā’āreṣ ḥāmās wayyāšuḇû
ləhaḵə‘îsēnî wəhinnām šōləḥîm ’eṯ-hazzəmwōrâ ’el-’apām:

18 wəḡam-’ănî ’e‘ĕśeh ḇəḥēmâ lō’-ṯāḥwōs ‘ênî wəlō’ ’eḥəmōl wəqārə’û
ḇə’āzənay qwōl gāḏwōl wəlō’ ’ešəm<sup>a</sup>‘ ’wōṯām:

------------------------------------------------------------------------

[Next: Ezekiel (Yechezqel) Chapter 9](eze009)
