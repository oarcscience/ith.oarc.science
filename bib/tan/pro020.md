[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro020)  [KJV](../kjv/pro020)  [Sep](../sep/pro020.md) 
[Vul](../vul/pro020.md)   
  
[Proverbs (Mishlei) Index](pro.md)  
  [Previous](pro019)  [Next](pro021.md) 

------------------------------------------------------------------------

### Tanach (Hebrew): Proverbs (Mishlei) Chapter 20

‎<span id="001">1</span> ‏לֵ֣ץ הַ֭יַּין<sup>1</sup> הֹמֶ֣ה שֵׁכָ֑ר
וְכָל־שֹׁ֥גֶה בּ֝֗וֹ לֹ֣א יֶחְכָּֽם׃

‎<span id="002">2</span> ‏נַ֣הַם כַּ֭כְּפִיר אֵ֣ימַת מֶ֑לֶךְ
מִ֝תְעַבְּר֗וֹ חוֹטֵ֥א נַפְשֽׁוֹ׃

‎<span id="003">3</span> ‏כָּב֣וֹד לָ֭אִישׁ שֶׁ֣בֶת מֵרִ֑יב
וְכָל־אֱ֝וִ֗יל יִתְגַּלָּֽע׃

‎<span id="004">4</span> ‏מֵ֭חֹרֶף עָצֵ֣ל לֹא־יַחֲרֹ֑שׁ ישאל וְשָׁאַ֖ל
בַּקָּצִ֣יר וָאָֽיִן׃

‎<span id="005">5</span> ‏מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ
תְּבוּנָ֣ה יִדְלֶֽנָּה׃

‎<span id="006">6</span> ‏רָב־אָדָ֗ם יִ֭קְרָא אִ֣ישׁ חַסְדּ֑וֹ וְאִ֥ישׁ
אֱ֝מוּנִ֗ים מִ֣י יִמְצָֽא׃

‎<span id="007">7</span> ‏מִתְהַלֵּ֣ךְ בְּתֻמּ֣וֹ צַדִּ֑יק אַשְׁרֵ֖י
בָנָ֣יו אַחֲרָֽיו׃

‎<span id="008">8</span> ‏מֶ֗לֶךְ יוֹשֵׁ֥ב עַל־כִּסֵּא־דִ֑ין מְזָרֶ֖ה
בְעֵינָ֣יו כָּל־רָֽע׃

‎<span id="009">9</span> ‏מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי
מֵחַטָּאתִֽי׃

‎<span id="010">10</span> ‏אֶ֣בֶן וָ֭אֶבֶן אֵיפָ֣ה וְאֵיפָ֑ה תּוֹעֲבַ֥ת
יְ֝הוָ֗ה גַּם־שְׁנֵיהֶֽם׃

‎<span id="011">11</span> ‏גַּ֣ם בְּ֭מַעֲלָלָיו יִתְנַכֶּר־נָ֑עַר
אִם־זַ֖ךְ וְאִם־יָשָׁ֣ר פָּעֳלֽוֹ׃

‎<span id="012">12</span> ‏אֹ֣זֶן שֹׁ֭מַעַת<sup>3</sup> וְעַ֣יִן רֹאָ֑ה
יְ֝הוָ֗ה עָשָׂ֥ה גַם־שְׁנֵיהֶֽם׃

‎<span id="013">13</span> ‏אַל־תֶּֽאֱהַ֣ב שֵׁ֭נָה פֶּן־תִּוָּרֵ֑שׁ
פְּקַ֖ח עֵינֶ֣יךָ שְֽׂבַֽע־לָֽחֶם׃

‎<span id="014">14</span> ‏רַ֣ע רַ֭ע יֹאמַ֣ר הַקּוֹנֶ֑ה וְאֹזֵ֥ל ל֝֗וֹ
אָ֣ז יִתְהַלָּֽל׃

‎<span id="015">15</span> ‏יֵ֣שׁ זָ֭הָב וְרָב־פְּנִינִ֑ים וּכְלִ֥י
יְ֝קָ֗ר שִׂפְתֵי־דָֽעַת׃

‎<span id="016">16</span> ‏לְֽקַח־בִּ֭גְדוֹ כִּי־עָ֣רַב זָ֑ר וּבְעַ֖ד
נכרים נָכְרִיָּ֣ה חַבְלֵֽהוּ׃

‎<span id="017">17</span> ‏עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר
יִמָּֽלֵא־פִ֥יהוּ חָצָֽץ׃

‎<span id="018">18</span> ‏מַ֭חֲשָׁבוֹת בְּעֵצָ֣ה תִכּ֑וֹן
וּ֝בְתַחְבֻּל֗וֹת עֲשֵׂ֣ה מִלְחָמָֽה׃

‎<span id="019">19</span> ‏גּֽוֹלֶה־סּ֭וֹד<sup>3</sup> הוֹלֵ֣ךְ רָכִ֑יל
וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃

‎<span id="020">20</span> ‏מְ֭קַלֵּל אָבִ֣יו וְאִמּ֑וֹ יִֽדְעַ֥ךְ
נֵ֝ר֗וֹ באישון בֶּאֱשׁ֥וּן חֹֽשֶׁךְ׃

‎<span id="021">21</span> ‏נַ֭חֲלָה מבחלת מְבֹהֶ֣לֶת בָּרִאשֹׁנָ֑ה
וְ֝אַחֲרִיתָ֗הּ לֹ֣א תְבֹרָֽךְ׃

‎<span id="022">22</span> ‏אַל־תֹּאמַ֥ר אֲשַׁלְּמָה־רָ֑ע קַוֵּ֥ה
לַֽ֝יהוָ֗ה וְיֹ֣שַֽׁע לָֽךְ׃

‎<span id="023">23</span> ‏תּוֹעֲבַ֣ת יְ֭הוָה אֶ֣בֶן וָאָ֑בֶן
וּמֹאזְנֵ֖י מִרְמָ֣ה לֹא־טֽוֹב׃

‎<span id="024">24</span> ‏מֵיְהוָ֥ה מִצְעֲדֵי־גָ֑בֶר וְ֝אָדָ֗ם
מַה־יָּבִ֥ין דַּרְכּֽוֹ׃

‎<span id="025">25</span> ‏מוֹקֵ֣שׁ אָ֭דָם יָ֣לַע קֹ֑דֶשׁ וְאַחַ֖ר
נְדָרִ֣ים לְבַקֵּֽר׃

‎<span id="026">26</span> ‏מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב
עֲלֵיהֶ֣ם אוֹפָֽן׃

‎<span id="027">27</span> ‏נֵ֣ר יְ֭הוָה נִשְׁמַ֣ת אָדָ֑ם חֹ֝פֵ֗שׂ
כָּל־חַדְרֵי־בָֽטֶן׃

‎<span id="028">28</span> ‏חֶ֣סֶד וֶ֭אֱמֶת יִצְּרוּ־מֶ֑לֶךְ וְסָעַ֖ד
בַּחֶ֣סֶד כִּסְאֽוֹ׃

‎<span id="029">29</span> ‏תִּפְאֶ֣רֶת בַּחוּרִ֣ים כֹּחָ֑ם וַהֲדַ֖ר
זְקֵנִ֣ים שֵׂיבָֽה׃

‎<span id="030">30</span> ‏חַבֻּר֣וֹת פֶּ֭צַע תמריק תַּמְר֣וּק בְּרָ֑ע
וּ֝מַכּ֗וֹת חַדְרֵי־בָֽטֶן׃

1 lēṣ hayyayn<sup>1</sup> hōmeh šēḵār wəḵāl-šōḡeh bwō lō’ yeḥəkām:

2 naham kakəfîr ’êmaṯ meleḵə miṯə‘abərwō ḥwōṭē’ nafəšwō:

3 kāḇwōḏ lā’îš šeḇeṯ mērîḇ wəḵāl-’ĕwîl yiṯəgallā‘:

4 mēḥōref ‘āṣēl lō’-y<sup>a</sup>ḥărōš yišə’al wəšā’al baqqāṣîr wā’āyin:

5 mayim ‘ămuqqîm ‘ēṣâ ḇəleḇ-’îš wə’îš təḇûnâ yiḏəlennâ:

6 rāḇ-’āḏām yiqərā’ ’îš ḥasədwō wə’îš ’ĕmûnîm mî yiməṣā’:

7 miṯəhallēḵə bəṯummwō ṣadîq ’ašərê ḇānāyw ’<sup>a</sup>ḥărāyw:

8 meleḵə ywōšēḇ ‘al-kissē’-ḏîn məzāreh ḇə‘ênāyw kāl-rā‘:

9 mî-yō’mar zikîṯî libî ṭâarətî mēḥaṭṭā’ṯî:

10 ’eḇen wā’eḇen ’êfâ wə’êfâ twō‘ăḇaṯ yəhwâ gam-šənêhem:

11 gam bəm<sup>a</sup>‘ălālāyw yiṯənaker-nā‘ar ’im-zaḵə wə’im-yāšār
pā‘ŏlwō:

12 ’ōzen šōm<sup>a</sup>‘aṯ<sup>3</sup> wə‘ayin rō’â yəhwâ ‘āśâ
ḡam-šənêhem:

13 ’al-te’ĕhaḇ šēnâ pen-tiûārēš pəq<sup>a</sup>ḥ ‘êneyḵā
śəḇ<sup>a</sup>‘-lāḥem:

14 r<sup>a</sup>‘ r<sup>a</sup>‘ yō’mar haqqwōneh wə’ōzēl lwō ’āz
yiṯəhallāl:

15 yēš zâāḇ wərāḇ-pənînîm ûḵəlî yəqār śifəṯê-ḏā‘aṯ:

16 ləq<sup>a</sup>ḥ-biḡəḏwō kî-‘āraḇ zār ûḇə‘aḏ nāḵərîm nāḵərîyâ
ḥaḇəlēhû:

17 ‘ārēḇ lā’îš leḥem šāqer wə’<sup>a</sup>ḥar yimmālē’-fîhû ḥāṣāṣ:

18 m<sup>a</sup>ḥăšāḇwōṯ bə‘ēṣâ ṯikwōn ûḇəṯ<sup>a</sup>ḥəbulwōṯ ‘ăśēh
miləḥāmâ:

19 gwōleh-sswōḏ<sup>3</sup> hwōlēḵə rāḵîl ûləfōṯeh śəfāṯāyw lō’
ṯiṯə‘ārāḇ:

20 məqallēl ’āḇîw wə’immwō yiḏə‘aḵə nērwō bə’îšwōn be’ĕšûn ḥōšeḵə:

21 n<sup>a</sup>ḥălâ məḇuḥeleṯ məḇōheleṯ bāri’šōnâ
wə’<sup>a</sup>ḥărîṯāh lō’ ṯəḇōrāḵə:

22 ’al-tō’mar ’ăšalləmâ-rā‘ qaûēh layhwâ wəyōš<sup>a</sup>‘ lāḵə:

23 twō‘ăḇaṯ yəhwâ ’eḇen wā’āḇen ûmō’zənê mirəmâ lō’-ṭwōḇ:

24 mêəhwâ miṣə‘ăḏê-ḡāḇer wə’āḏām mah-yyāḇîn darəkwō:

25 mwōqēš ’āḏām yāl<sup>a</sup>‘ qōḏeš wə’<sup>a</sup>ḥar nəḏārîm
ləḇaqqēr:

26 məzāreh rəšā‘îm meleḵə ḥāḵām wayyāšeḇ ‘ălêhem ’wōfān:

27 nēr yəhwâ nišəmaṯ ’āḏām ḥōfēś kāl-ḥaḏərê-ḇāṭen:

28 ḥeseḏ we’ĕmeṯ yiṣṣərû-meleḵə wəsā‘aḏ b<sup>a</sup>ḥeseḏ kisə’wō:

29 tifə’ereṯ b<sup>a</sup>ḥûrîm kōḥām wahăḏar zəqēnîm śêḇâ:

30 ḥaburwōṯ peṣ<sup>a</sup>‘ tamərîq tamərûq bərā‘ ûmakwōṯ ḥaḏərê-ḇāṭen:

------------------------------------------------------------------------

[Next: Proverbs (Mishlei) Chapter 21](pro021.md)
