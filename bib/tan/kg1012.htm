<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1012.htm">Polyglot</A>&nbsp;
<A HREF="../kjv/kg1012.htm">KJV</A>&nbsp;
<A HREF="../sep/kg1012.htm">Sep</A>&nbsp;
<A HREF="../vul/kg1012.htm">Vul</A>&nbsp;

<BR>
<BR><A HREF="kg1.htm">1 Kings (1 Melakhim) Index</A><BR>
&nbsp;
<A HREF="kg1011.htm">Previous</A>&nbsp;
<A HREF="kg1013.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֵּ֥לֶךְ רְחַבְעָ֖ם שְׁכֶ֑ם כִּ֥י שְׁכֶ֛ם בָּ֥א כָל־יִשְׂרָאֵ֖ל לְהַמְלִ֥יךְ אֹתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֞י כִּשְׁמֹ֣עַ׀ יָרָבְעָ֣ם בֶּן־נְבָ֗ט וְהוּא֙ עוֹדֶ֣נּוּ בְמִצְרַ֔יִם אֲשֶׁ֣ר בָּרַ֔ח מִפְּנֵ֖י הַמֶּ֣לֶךְ שְׁלֹמֹ֑ה וַיֵּ֥שֶׁב יָרָבְעָ֖ם בְּמִצְרָֽיִם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַֽיִּשְׁלְחוּ֙ וַיִּקְרְאוּ־ל֔וֹ <font color="brown">ויבאו</font> <font color="blue">וַיָּבֹ֥א</font> יָרָבְעָ֖ם וְכָל־קְהַ֣ל יִשְׂרָאֵ֑ל וַֽיְדַבְּר֔וּ אֶל־רְחַבְעָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אָבִ֖יךָ הִקְשָׁ֣ה אֶת־עֻלֵּ֑נוּ וְאַתָּ֡ה עַתָּ֣ה הָקֵל֩ מֵעֲבֹדַ֨ת אָבִ֜יךָ הַקָּשָׁ֗ה וּמֵעֻלּ֧וֹ הַכָּבֵ֛ד אֲשֶׁר־נָתַ֥ן עָלֵ֖ינוּ וְנַעַבְדֶֽךָּ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר אֲלֵיהֶ֗ם לְכ֥וּ עֹ֛ד שְׁלֹשָׁ֥ה יָמִ֖ים וְשׁ֣וּבוּ אֵלָ֑י וַיֵּלְכ֖וּ הָעָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּוָּעַ֞ץ הַמֶּ֣לֶךְ רְחַבְעָ֗ם אֶת־הַזְּקֵנִים֙ אֲשֶׁר־הָי֣וּ עֹמְדִ֗ים אֶת־פְּנֵי֙ שְׁלֹמֹ֣ה אָבִ֔יו בִּֽהְיֹת֥וֹ חַ֖י לֵאמֹ֑ר אֵ֚יךְ אַתֶּ֣ם נֽוֹעָצִ֔ים לְהָשִׁ֥יב אֶת־הָֽעָם־הַזֶּ֖ה דָּבָֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;<font color="brown">וידבר</font> <font color="blue">וַיְדַבְּרוּ֙</font> אֵלָ֜יו לֵאמֹ֗ר אִם־הַ֠יּוֹם תִּֽהְיֶה־עֶ֜בֶד לָעָ֤ם הַזֶּה֙ וַֽעֲבַדְתָּ֔ם וַעֲנִיתָ֕ם וְדִבַּרְתָּ֥ אֲלֵיהֶ֖ם דְּבָרִ֣ים טוֹבִ֑ים וְהָי֥וּ לְךָ֛ עֲבָדִ֖ים כָּל־הַיָּמִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיַּעֲזֹ֛ב אֶת־עֲצַ֥ת הַזְּקֵנִ֖ים אֲשֶׁ֣ר יְעָצֻ֑הוּ וַיִּוָּעַ֗ץ אֶת־הַיְלָדִים֙ אֲשֶׁ֣ר גָּדְל֣וּ אִתּ֔וֹ אֲשֶׁ֥ר הָעֹמְדִ֖ים לְפָנָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֣אמֶר אֲלֵיהֶ֗ם מָ֚ה אַתֶּ֣ם נֽוֹעָצִ֔ים וְנָשִׁ֥יב דָּבָ֖ר אֶת־הָעָ֣ם הַזֶּ֑ה אֲשֶׁ֨ר דִּבְּר֤וּ אֵלַי֙ לֵאמֹ֔ר הָקֵל֙ מִן־הָעֹ֔ל אֲשֶׁר־נָתַ֥ן אָבִ֖יךָ עָלֵֽינוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיְדַבְּר֣וּ אֵלָ֗יו הַיְלָדִים֙ אֲשֶׁ֨ר גָּדְל֣וּ אִתּוֹ֮ לֵאמֹר֒ כֹּֽה־תֹאמַ֣ר לָעָ֣ם הַזֶּ֡ה אֲשֶׁר֩ דִּבְּר֨וּ אֵלֶ֜יךָ לֵאמֹ֗ר אָבִ֙יךָ֙ הִכְבִּ֣יד אֶת־עֻלֵּ֔נוּ וְאַתָּ֖ה הָקֵ֣ל מֵעָלֵ֑ינוּ כֹּ֚ה תְּדַבֵּ֣ר אֲלֵיהֶ֔ם קָֽטָנִּ֥י עָבָ֖ה מִמָּתְנֵ֥י אָבִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְעַתָּ֗ה אָבִי֙ הֶעְמִ֤יס עֲלֵיכֶם֙ עֹ֣ל כָּבֵ֔ד וַאֲנִ֖י אוֹסִ֣יף עַֽל־עֻלְּכֶ֑ם אָבִ֗י יִסַּ֤ר אֶתְכֶם֙ בַּשּׁוֹטִ֔ים וַאֲנִ֕י אֲיַסֵּ֥ר אֶתְכֶ֖ם בָּעַקְרַבִּֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;<font color="brown">ויבו</font> <font color="blue">וַיָּב֨וֹא</font> יָרָבְעָ֧ם וְכָל־הָעָ֛ם אֶל־רְחַבְעָ֖ם בַּיּ֣וֹם הַשְּׁלִישִׁ֑י כַּאֲשֶׁ֨ר דִּבֶּ֤ר הַמֶּ֙לֶךְ֙ לֵאמֹ֔ר שׁ֥וּבוּ אֵלַ֖י בַּיּ֥וֹם הַשְּׁלִישִֽׁי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּ֧עַן הַמֶּ֛לֶךְ אֶת־הָעָ֖ם קָשָׁ֑ה וַֽיַּעֲזֹ֛ב אֶת־עֲצַ֥ת הַזְּקֵנִ֖ים אֲשֶׁ֥ר יְעָצֻֽהוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְדַבֵּ֣ר אֲלֵיהֶ֗ם כַּעֲצַ֤ת הַיְלָדִים֙ לֵאמֹ֔ר אָבִי֙ הִכְבִּ֣יד אֶֽת־עֻלְּכֶ֔ם וַאֲנִ֖י אֹסִ֣יף עַֽל־עֻלְּכֶ֑ם אָבִ֗י יִסַּ֤ר אֶתְכֶם֙ בַּשּׁוֹטִ֔ים וַאֲנִ֕י אֲיַסֵּ֥ר אֶתְכֶ֖ם בָּעַקְרַבִּֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלֹֽא־שָׁמַ֥ע הַמֶּ֖לֶךְ אֶל־הָעָ֑ם כִּֽי־הָיְתָ֤ה סִבָּה֙ מֵעִ֣ם יְהוָ֔ה לְמַ֜עַן הָקִ֣ים אֶת־דְּבָר֗וֹ אֲשֶׁ֨ר דִּבֶּ֤ר יְהוָה֙ בְּיַד֙ אֲחִיָּ֣ה הַשִּׁילֹנִ֔י אֶל־יָרָבְעָ֖ם בֶּן־נְבָֽט׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּ֣רְא כָּל־יִשְׂרָאֵ֗ל כִּ֠י לֹֽא־שָׁמַ֣ע הַמֶּלֶךְ֮ אֲלֵיהֶם֒ וַיָּשִׁ֣בוּ הָעָ֣ם אֶת־הַמֶּ֣לֶךְ דָּבָ֣ר׀ לֵאמֹ֡ר מַה־לָּנוּ֩ חֵ֨לֶק בְּדָוִ֜ד וְלֹֽא־נַחֲלָ֣ה בְּבֶן־יִשַׁ֗י לְאֹהָלֶ֙יךָ֙ יִשְׂרָאֵ֔ל עַתָּ֕ה רְאֵ֥ה בֵיתְךָ֖ דָּוִ֑ד וַיֵּ֥לֶךְ יִשְׂרָאֵ֖ל לְאֹהָלָֽיו׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּבְנֵ֣י יִשְׂרָאֵ֔ל הַיֹּשְׁבִ֖ים בְּעָרֵ֣י יְהוּדָ֑ה וַיִּמְלֹ֥ךְ עֲלֵיהֶ֖ם רְחַבְעָֽם׃ פ</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּשְׁלַ֞ח הַמֶּ֣לֶךְ רְחַבְעָ֗ם אֶת־אֲדֹרָם֙ אֲשֶׁ֣ר עַל־הַמַּ֔ס וַיִּרְגְּמ֨וּ כָל־יִשְׂרָאֵ֥ל בּ֛וֹ אֶ֖בֶן וַיָּמֹ֑ת וְהַמֶּ֣לֶךְ רְחַבְעָ֗ם הִתְאַמֵּץ֙ לַעֲל֣וֹת בַּמֶּרְכָּבָ֔ה לָנ֖וּס יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיִּפְשְׁע֤וּ יִשְׂרָאֵל֙ בְּבֵ֣ית דָּוִ֔ד עַ֖ד הַיּ֥וֹם הַזֶּֽה׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְהִ֞י כִּשְׁמֹ֤עַ כָּל־יִשְׂרָאֵל֙ כִּֽי־שָׁ֣ב יָרָבְעָ֔ם וַֽיִּשְׁלְח֗וּ וַיִּקְרְא֤וּ אֹתוֹ֙ אֶל־הָ֣עֵדָ֔ה וַיַּמְלִ֥יכוּ אֹת֖וֹ עַל־כָּל־יִשְׂרָאֵ֑ל לֹ֤א הָיָה֙ אַחֲרֵ֣י בֵית־דָּוִ֔ד זוּלָתִ֥י שֵֽׁבֶט־יְהוּדָ֖ה לְבַדּֽוֹ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;<font color="brown">ויבאו</font> <font color="blue">וַיָּבֹ֣א</font> רְחַבְעָם֮ יְרוּשָׁלִַם֒ וַיַּקְהֵל֩ אֶת־כָּל־בֵּ֨ית יְהוּדָ֜ה וְאֶת־שֵׁ֣בֶט בִּנְיָמִ֗ן מֵאָ֨ה וּשְׁמֹנִ֥ים אֶ֛לֶף בָּח֖וּר עֹשֵׂ֣ה מִלְחָמָ֑ה לְהִלָּחֵם֙ עִם־בֵּ֣ית יִשְׂרָאֵ֔ל לְהָשִׁיב֙ אֶת־הַמְּלוּכָ֔ה לִרְחַבְעָ֖ם בֶּן־שְׁלֹמֹֽה׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיְהִי֙ דְּבַ֣ר הָֽאֱלֹהִ֔ים אֶל־שְׁמַעְיָ֥ה אִישׁ־הָאֱלֹהִ֖ים לֵאמֹֽר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;אֱמֹ֗ר אֶל־רְחַבְעָ֤ם בֶּן־שְׁלֹמֹה֙ מֶ֣לֶךְ יְהוּדָ֔ה וְאֶל־כָּל־בֵּ֥ית יְהוּדָ֖ה וּבִנְיָמִ֑ין וְיֶ֥תֶר הָעָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כֹּ֣ה אָמַ֣ר יְהוָ֡ה לֹֽא־תַעֲלוּ֩ וְלֹא־תִלָּ֨חֲמ֜וּן עִם־אֲחֵיכֶ֣ם בְּנֵֽי־יִשְׂרָאֵ֗ל שׁ֚וּבוּ אִ֣ישׁ לְבֵית֔וֹ כִּ֧י מֵאִתִּ֛י נִהְיָ֖ה הַדָּבָ֣ר הַזֶּ֑ה וַיִּשְׁמְעוּ֙ אֶת־דְּבַ֣ר יְהוָ֔ה וַיָּשֻׁ֥בוּ לָלֶ֖כֶת כִּדְבַ֥ר יְהוָֽה׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּ֨בֶן יָרָבְעָ֧ם אֶת־שְׁכֶ֛ם בְּהַ֥ר אֶפְרַ֖יִם וַיֵּ֣שֶׁב בָּ֑הּ וַיֵּצֵ֣א מִשָּׁ֔ם וַיִּ֖בֶן אֶת־פְּנוּאֵֽל׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֥אמֶר יָרָבְעָ֖ם בְּלִבּ֑וֹ עַתָּ֛ה תָּשׁ֥וּב הַמַּמְלָכָ֖ה לְבֵ֥ית דָּוִֽד׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;אִֽם־יַעֲלֶ֣ה׀ הָעָ֣ם הַזֶּ֗ה לַעֲשׂ֨וֹת זְבָחִ֤ים בְּבֵית־יְהוָה֙ בִּיר֣וּשָׁלִַ֔ם וְ֠שָׁב לֵ֣ב הָעָ֤ם הַזֶּה֙ אֶל־אֲדֹ֣נֵיהֶ֔ם אֶל־רְחַבְעָ֖ם מֶ֣לֶךְ יְהוּדָ֑ה וַהֲרָגֻ֕נִי וְשָׁ֖בוּ אֶל־רְחַבְעָ֥ם מֶֽלֶךְ־יְהוּדָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּוָּעַ֣ץ הַמֶּ֔לֶךְ וַיַּ֕עַשׂ שְׁנֵ֖י עֶגְלֵ֣י זָהָ֑ב וַיֹּ֣אמֶר אֲלֵהֶ֗ם רַב־לָכֶם֙ מֵעֲל֣וֹת יְרוּשָׁלִַ֔ם הִנֵּ֤ה אֱלֹהֶ֙יךָ֙ יִשְׂרָאֵ֔ל אֲשֶׁ֥ר הֶעֱל֖וּךָ מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיָּ֥שֶׂם אֶת־הָאֶחָ֖ד בְּבֵֽית־אֵ֑ל וְאֶת־הָאֶחָ֖ד נָתַ֥ן בְּדָֽן׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיְהִ֛י הַדָּבָ֥ר הַזֶּ֖ה לְחַטָּ֑את וַיֵּלְכ֥וּ הָעָ֛ם לִפְנֵ֥י הָאֶחָ֖ד עַד־דָּֽן׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיַּ֖עַשׂ אֶת־בֵּ֣ית בָּמ֑וֹת וַיַּ֤עַשׂ כֹּֽהֲנִים֙ מִקְצ֣וֹת הָעָ֔ם אֲשֶׁ֥ר לֹֽא־הָי֖וּ מִבְּנֵ֥י לֵוִֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיַּ֣עַשׂ יָרָבְעָ֣ם׀ חָ֡ג בַּחֹ֣דֶשׁ הַשְּׁמִינִ֣י בַּחֲמִשָּֽׁה־עָשָׂר֩ י֨וֹם׀ לַחֹ֜דֶשׁ כֶּחָ֣ג׀ אֲשֶׁ֣ר בִּיהוּדָ֗ה וַיַּ֙עַל֙ עַל־הַמִּזְבֵּ֔חַ כֵּ֤ן עָשָׂה֙ בְּבֵֽית־אֵ֔ל לְזַבֵּ֖חַ לָעֲגָלִ֣ים אֲשֶׁר־עָשָׂ֑ה וְהֶעֱמִיד֙ בְּבֵ֣ית אֵ֔ל אֶת־כֹּהֲנֵ֥י הַבָּמ֖וֹת אֲשֶׁ֥ר עָשָֽׂה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיַּ֜עַל עַֽל־הַמִּזְבֵּ֣חַ׀ אֲשֶׁר־עָשָׂ֣ה בְּבֵֽית־אֵ֗ל בַּחֲמִשָּׁ֨ה עָשָׂ֥ר יוֹם֙ בַּחֹ֣דֶשׁ הַשְּׁמִינִ֔י בַּחֹ֖דֶשׁ אֲשֶׁר־בָּדָ֣א <font color="brown">מלבד</font> <font color="blue">מִלִּבּ֑וֹ</font> וַיַּ֤עַשׂ חָג֙ לִבְנֵ֣י יִשְׂרָאֵ֔ל וַיַּ֥עַל עַל־הַמִּזְבֵּ֖חַ לְהַקְטִֽיר׃ פ</P>
</TD>
<TD WIDTH="50%">
<P>1&nbsp;wayy&#275;le&#x1E35;&#601; r&#601;&#x1E25;a&#x1E07;&#601;&#8216;&#257;m &#353;&#601;&#x1E35;em k&icirc; &#353;&#601;&#x1E35;em b&#257;&#8217; &#x1E35;&#257;l-yi&#347;&#601;r&#257;&#8217;&#275;l l&#601;ham&#601;l&icirc;&#x1E35;&#601; &#8217;&#333;&#x1E6F;w&#333;: </P>
<P>2&nbsp;way&#601;h&icirc; ki&#353;&#601;m&#333;&#8216;a| y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D; w&#601;h&ucirc;&#8217; &#8216;w&#333;&#x1E0F;enn&ucirc; &#x1E07;&#601;mi&#x1E63;&#601;rayim &#8217;&#259;&#353;er b&#257;r<sup>a</sup>&#x1E25; mip&#601;n&ecirc; hammele&#x1E35;&#601; &#353;&#601;l&#333;m&#333;h wayy&#275;&#353;e&#x1E07; y&#257;r&#257;&#x1E07;&#601;&#8216;&#257;m b&#601;mi&#x1E63;&#601;r&#257;yim: </P>
<P>3&nbsp;wayyi&#353;&#601;l&#601;&#x1E25;&ucirc; wayyiq&#601;r&#601;&#8217;&ucirc;-lw&#333; <font color="brown">wayy&#257;&#x1E07;&#333;&#8217;&ucirc;</font> <font color="blue">wayy&#257;&#x1E07;&#333;&#8217;</font> y&#257;r&#257;&#x1E07;&#601;&#8216;&#257;m w&#601;&#x1E35;&#257;l-q&#601;hal yi&#347;&#601;r&#257;&#8217;&#275;l way&#601;&#x1E0F;ab&#601;r&ucirc; &#8217;el-r&#601;&#x1E25;a&#x1E07;&#601;&#8216;&#257;m l&#275;&#8217;m&#333;r: </P>
<P>4&nbsp;&#8217;&#257;&#x1E07;&icirc;&#x1E35;&#257; hiq&#601;&#353;&acirc; &#8217;e&#x1E6F;-&#8216;ull&#275;n&ucirc; w&#601;&#8217;at&acirc; &#8216;at&acirc; h&#257;q&#275;l m&#275;&#8216;&#259;&#x1E07;&#333;&#x1E0F;a&#x1E6F; &#8217;&#257;&#x1E07;&icirc;&#x1E35;&#257; haqq&#257;&#353;&acirc; &ucirc;m&#275;&#8216;ullw&#333; hak&#257;&#x1E07;&#275;&#x1E0F; &#8217;&#259;&#353;er-n&#257;&#x1E6F;an &#8216;&#257;l&ecirc;n&ucirc; w&#601;n<sup>a</sup>&#8216;a&#x1E07;&#601;&#x1E0F;e&#x1E35;&#x1E35;&#257;: </P>
<P>5&nbsp;wayy&#333;&#8217;mer &#8217;&#259;l&ecirc;hem l&#601;&#x1E35;&ucirc; &#8216;&#333;&#x1E0F; &#353;&#601;l&#333;&#353;&acirc; y&#257;m&icirc;m w&#601;&#353;&ucirc;&#x1E07;&ucirc; &#8217;&#275;l&#257;y wayy&#275;l&#601;&#x1E35;&ucirc; h&#257;&#8216;&#257;m: </P>
<P>6&nbsp;wayyi&ucirc;&#257;&#8216;a&#x1E63; hammele&#x1E35;&#601; r&#601;&#x1E25;a&#x1E07;&#601;&#8216;&#257;m &#8217;e&#x1E6F;-hazz&#601;q&#275;n&icirc;m &#8217;&#259;&#353;er-h&#257;y&ucirc; &#8216;&#333;m&#601;&#x1E0F;&icirc;m &#8217;e&#x1E6F;-p&#601;n&ecirc; &#353;&#601;l&#333;m&#333;h &#8217;&#257;&#x1E07;&icirc;w bih&#601;y&#333;&#x1E6F;w&#333; &#x1E25;ay l&#275;&#8217;m&#333;r &#8217;&ecirc;&#x1E35;&#601; &#8217;atem nw&#333;&#8216;&#257;&#x1E63;&icirc;m l&#601;h&#257;&#353;&icirc;&#x1E07; &#8217;e&#x1E6F;-h&#257;&#8216;&#257;m-hazzeh d&#257;&#x1E07;&#257;r: </P>
<P>7&nbsp;<font color="brown">way&#601;&#x1E0F;ab&#275;r</font> <font color="blue">way&#601;&#x1E0F;ab&#601;r&ucirc;</font> &#8217;&#275;l&#257;yw l&#275;&#8217;m&#333;r &#8217;im-hayyw&#333;m tih&#601;yeh-&#8216;e&#x1E07;e&#x1E0F; l&#257;&#8216;&#257;m hazzeh w<sup>a</sup>&#8216;&#259;&#x1E07;a&#x1E0F;&#601;t&#257;m w<sup>a</sup>&#8216;&#259;n&icirc;&#x1E6F;&#257;m w&#601;&#x1E0F;ibar&#601;t&#257; &#8217;&#259;l&ecirc;hem d&#601;&#x1E07;&#257;r&icirc;m &#x1E6D;w&#333;&#x1E07;&icirc;m w&#601;h&#257;y&ucirc; l&#601;&#x1E35;&#257; &#8216;&#259;&#x1E07;&#257;&#x1E0F;&icirc;m k&#257;l-hayy&#257;m&icirc;m: </P>
<P>8&nbsp;wayy<sup>a</sup>&#8216;&#259;z&#333;&#x1E07; &#8217;e&#x1E6F;-&#8216;&#259;&#x1E63;a&#x1E6F; hazz&#601;q&#275;n&icirc;m &#8217;&#259;&#353;er y&#601;&#8216;&#257;&#x1E63;uh&ucirc; wayyi&ucirc;&#257;&#8216;a&#x1E63; &#8217;e&#x1E6F;-hay&#601;l&#257;&#x1E0F;&icirc;m &#8217;&#259;&#353;er g&#257;&#x1E0F;&#601;l&ucirc; &#8217;itw&#333; &#8217;&#259;&#353;er h&#257;&#8216;&#333;m&#601;&#x1E0F;&icirc;m l&#601;f&#257;n&#257;yw: </P>
<P>9&nbsp;wayy&#333;&#8217;mer &#8217;&#259;l&ecirc;hem m&acirc; &#8217;atem nw&#333;&#8216;&#257;&#x1E63;&icirc;m w&#601;n&#257;&#353;&icirc;&#x1E07; d&#257;&#x1E07;&#257;r &#8217;e&#x1E6F;-h&#257;&#8216;&#257;m hazzeh &#8217;&#259;&#353;er dib&#601;r&ucirc; &#8217;&#275;lay l&#275;&#8217;m&#333;r h&#257;q&#275;l min-h&#257;&#8216;&#333;l &#8217;&#259;&#353;er-n&#257;&#x1E6F;an &#8217;&#257;&#x1E07;&icirc;&#x1E35;&#257; &#8216;&#257;l&ecirc;n&ucirc;: </P>
<P>10&nbsp;way&#601;&#x1E0F;ab&#601;r&ucirc; &#8217;&#275;l&#257;yw hay&#601;l&#257;&#x1E0F;&icirc;m &#8217;&#259;&#353;er g&#257;&#x1E0F;&#601;l&ucirc; &#8217;itw&#333; l&#275;&#8217;m&#333;r k&#333;h-&#x1E6F;&#333;&#8217;mar l&#257;&#8216;&#257;m hazzeh &#8217;&#259;&#353;er dib&#601;r&ucirc; &#8217;&#275;ley&#x1E35;&#257; l&#275;&#8217;m&#333;r &#8217;&#257;&#x1E07;&icirc;&#x1E35;&#257; hi&#x1E35;&#601;b&icirc;&#x1E0F; &#8217;e&#x1E6F;-&#8216;ull&#275;n&ucirc; w&#601;&#8217;at&acirc; h&#257;q&#275;l m&#275;&#8216;&#257;l&ecirc;n&ucirc; k&#333;h t&#601;&#x1E0F;ab&#275;r &#8217;&#259;l&ecirc;hem q&#257;&#x1E6D;&#257;nn&icirc; &#8216;&#257;&#x1E07;&acirc; mimm&#257;&#x1E6F;&#601;n&ecirc; &#8217;&#257;&#x1E07;&icirc;: </P>
<P>11&nbsp;w&#601;&#8216;at&acirc; &#8217;&#257;&#x1E07;&icirc; he&#8216;&#601;m&icirc;s &#8216;&#259;l&ecirc;&#x1E35;em &#8216;&#333;l k&#257;&#x1E07;&#275;&#x1E0F; wa&#8217;&#259;n&icirc; &#8217;w&#333;s&icirc;f &#8216;al-&#8216;ull&#601;&#x1E35;em &#8217;&#257;&#x1E07;&icirc; yissar &#8217;e&#x1E6F;&#601;&#x1E35;em ba&#353;&#353;w&#333;&#x1E6D;&icirc;m wa&#8217;&#259;n&icirc; &#8217;&#259;yass&#275;r &#8217;e&#x1E6F;&#601;&#x1E35;em b&#257;&#8216;aq&#601;rab&icirc;m: </P>
<P>12&nbsp;<font color="brown">wayy&#257;&#x1E07;w&#333;</font> <font color="blue">wayy&#257;&#x1E07;w&#333;&#8217;</font> y&#257;r&#257;&#x1E07;&#601;&#8216;&#257;m w&#601;&#x1E35;&#257;l-h&#257;&#8216;&#257;m &#8217;el-r&#601;&#x1E25;a&#x1E07;&#601;&#8216;&#257;m bayyw&#333;m ha&#353;&#353;&#601;l&icirc;&#353;&icirc; ka&#8217;&#259;&#353;er diber hammele&#x1E35;&#601; l&#275;&#8217;m&#333;r &#353;&ucirc;&#x1E07;&ucirc; &#8217;&#275;lay bayyw&#333;m ha&#353;&#353;&#601;l&icirc;&#353;&icirc;: </P>
<P>13&nbsp;wayy<sup>a</sup>&#8216;an hammele&#x1E35;&#601; &#8217;e&#x1E6F;-h&#257;&#8216;&#257;m q&#257;&#353;&acirc; wayy<sup>a</sup>&#8216;&#259;z&#333;&#x1E07; &#8217;e&#x1E6F;-&#8216;&#259;&#x1E63;a&#x1E6F; hazz&#601;q&#275;n&icirc;m &#8217;&#259;&#353;er y&#601;&#8216;&#257;&#x1E63;uh&ucirc;: </P>
<P>14&nbsp;way&#601;&#x1E0F;ab&#275;r &#8217;&#259;l&ecirc;hem k<sup>a</sup>&#8216;&#259;&#x1E63;a&#x1E6F; hay&#601;l&#257;&#x1E0F;&icirc;m l&#275;&#8217;m&#333;r &#8217;&#257;&#x1E07;&icirc; hi&#x1E35;&#601;b&icirc;&#x1E0F; &#8217;e&#x1E6F;-&#8216;ull&#601;&#x1E35;em wa&#8217;&#259;n&icirc; &#8217;&#333;s&icirc;f &#8216;al-&#8216;ull&#601;&#x1E35;em &#8217;&#257;&#x1E07;&icirc; yissar &#8217;e&#x1E6F;&#601;&#x1E35;em ba&#353;&#353;w&#333;&#x1E6D;&icirc;m wa&#8217;&#259;n&icirc; &#8217;&#259;yass&#275;r &#8217;e&#x1E6F;&#601;&#x1E35;em b&#257;&#8216;aq&#601;rab&icirc;m: </P>
<P>15&nbsp;w&#601;l&#333;&#8217;-&#353;&#257;m<sup>a</sup>&#8216; hammele&#x1E35;&#601; &#8217;el-h&#257;&#8216;&#257;m k&icirc;-h&#257;y&#601;&#x1E6F;&acirc; sib&acirc; m&#275;&#8216;im y&#601;hw&acirc; l&#601;m<sup>a</sup>&#8216;an h&#257;q&icirc;m &#8217;e&#x1E6F;-d&#601;&#x1E07;&#257;rw&#333; &#8217;&#259;&#353;er diber y&#601;hw&acirc; b&#601;ya&#x1E0F; &#8217;&#259;&#x1E25;&icirc;y&acirc; ha&#353;&#353;&icirc;l&#333;n&icirc; &#8217;el-y&#257;r&#257;&#x1E07;&#601;&#8216;&#257;m ben-n&#601;&#x1E07;&#257;&#x1E6D;: </P>
<P>16&nbsp;wayyar&#601;&#8217; k&#257;l-yi&#347;&#601;r&#257;&#8217;&#275;l k&icirc; l&#333;&#8217;-&#353;&#257;m<sup>a</sup>&#8216; hammele&#x1E35;&#601; &#8217;&#259;l&ecirc;hem wayy&#257;&#353;i&#x1E07;&ucirc; h&#257;&#8216;&#257;m &#8217;e&#x1E6F;-hammele&#x1E35;&#601; d&#257;&#x1E07;&#257;r| l&#275;&#8217;m&#333;r mah-ll&#257;n&ucirc; &#x1E25;&#275;leq b&#601;&#x1E0F;&#257;wi&#x1E0F; w&#601;l&#333;&#8217;-n<sup>a</sup>&#x1E25;&#259;l&acirc; b&#601;&#x1E07;en-yi&#353;ay l&#601;&#8217;&#333;h&#257;ley&#x1E35;&#257; yi&#347;&#601;r&#257;&#8217;&#275;l &#8216;at&acirc; r&#601;&#8217;&#275;h &#x1E07;&ecirc;&#x1E6F;&#601;&#x1E35;&#257; d&#257;wi&#x1E0F; wayy&#275;le&#x1E35;&#601; yi&#347;&#601;r&#257;&#8217;&#275;l l&#601;&#8217;&#333;h&#257;l&#257;yw: </P>
<P>17&nbsp;&ucirc;&#x1E07;&#601;n&ecirc; yi&#347;&#601;r&#257;&#8217;&#275;l hayy&#333;&#353;&#601;&#x1E07;&icirc;m b&#601;&#8216;&#257;r&ecirc; y&#601;h&ucirc;&#x1E0F;&acirc; wayyim&#601;l&#333;&#x1E35;&#601; &#8216;&#259;l&ecirc;hem r&#601;&#x1E25;a&#x1E07;&#601;&#8216;&#257;m: f</P>
<P>18&nbsp;wayyi&#353;&#601;l<sup>a</sup>&#x1E25; hammele&#x1E35;&#601; r&#601;&#x1E25;a&#x1E07;&#601;&#8216;&#257;m &#8217;e&#x1E6F;-&#8217;&#259;&#x1E0F;&#333;r&#257;m &#8217;&#259;&#353;er &#8216;al-hammas wayyir&#601;g&#601;m&ucirc; &#x1E35;&#257;l-yi&#347;&#601;r&#257;&#8217;&#275;l bw&#333; &#8217;e&#x1E07;en wayy&#257;m&#333;&#x1E6F; w&#601;hammele&#x1E35;&#601; r&#601;&#x1E25;a&#x1E07;&#601;&#8216;&#257;m hi&#x1E6F;&#601;&#8217;amm&#275;&#x1E63; l<sup>a</sup>&#8216;&#259;lw&#333;&#x1E6F; bammer&#601;k&#257;&#x1E07;&acirc; l&#257;n&ucirc;s y&#601;r&ucirc;&#353;&#257;l&#257;im: </P>
<P>19&nbsp;wayyif&#601;&#353;&#601;&#8216;&ucirc; yi&#347;&#601;r&#257;&#8217;&#275;l b&#601;&#x1E07;&ecirc;&#x1E6F; d&#257;wi&#x1E0F; &#8216;a&#x1E0F; hayyw&#333;m hazzeh: s</P>
<P>20&nbsp;way&#601;h&icirc; ki&#353;&#601;m&#333;&#8216;a k&#257;l-yi&#347;&#601;r&#257;&#8217;&#275;l k&icirc;-&#353;&#257;&#x1E07; y&#257;r&#257;&#x1E07;&#601;&#8216;&#257;m wayyi&#353;&#601;l&#601;&#x1E25;&ucirc; wayyiq&#601;r&#601;&#8217;&ucirc; &#8217;&#333;&#x1E6F;w&#333; &#8217;el-h&#257;&#8216;&#275;&#x1E0F;&acirc; wayyam&#601;l&icirc;&#x1E35;&ucirc; &#8217;&#333;&#x1E6F;w&#333; &#8216;al-k&#257;l-yi&#347;&#601;r&#257;&#8217;&#275;l l&#333;&#8217; h&#257;y&acirc; &#8217;<sup>a</sup>&#x1E25;&#259;r&ecirc; &#x1E07;&ecirc;&#x1E6F;-d&#257;wi&#x1E0F; z&ucirc;l&#257;&#x1E6F;&icirc; &#353;&#275;&#x1E07;e&#x1E6D;-y&#601;h&ucirc;&#x1E0F;&acirc; l&#601;&#x1E07;adw&#333;: </P>
<P>21&nbsp;<font color="brown">wayy&#257;&#x1E07;&#333;&#8217;&ucirc;</font> <font color="blue">wayy&#257;&#x1E07;&#333;&#8217;</font> r&#601;&#x1E25;a&#x1E07;&#601;&#8216;&#257;m y&#601;r&ucirc;&#353;&#257;laim wayyaq&#601;h&#275;l &#8217;e&#x1E6F;-k&#257;l-b&ecirc;&#x1E6F; y&#601;h&ucirc;&#x1E0F;&acirc; w&#601;&#8217;e&#x1E6F;-&#353;&#275;&#x1E07;e&#x1E6D; bin&#601;y&#257;min m&#275;&#8217;&acirc; &ucirc;&#353;&#601;m&#333;n&icirc;m &#8217;elef b&#257;&#x1E25;&ucirc;r &#8216;&#333;&#347;&#275;h mil&#601;&#x1E25;&#257;m&acirc; l&#601;hill&#257;&#x1E25;&#275;m &#8216;im-b&ecirc;&#x1E6F; yi&#347;&#601;r&#257;&#8217;&#275;l l&#601;h&#257;&#353;&icirc;&#x1E07; &#8217;e&#x1E6F;-hamm&#601;l&ucirc;&#x1E35;&acirc; lir&#601;&#x1E25;a&#x1E07;&#601;&#8216;&#257;m ben-&#353;&#601;l&#333;m&#333;h: f</P>
<P>22&nbsp;way&#601;h&icirc; d&#601;&#x1E07;ar h&#257;&#8217;&#277;l&#333;h&icirc;m &#8217;el-&#353;&#601;m<sup>a</sup>&#8216;&#601;y&acirc; &#8217;&icirc;&#353;-h&#257;&#8217;&#277;l&#333;h&icirc;m l&#275;&#8217;m&#333;r: </P>
<P>23&nbsp;&#8217;&#277;m&#333;r &#8217;el-r&#601;&#x1E25;a&#x1E07;&#601;&#8216;&#257;m ben-&#353;&#601;l&#333;m&#333;h mele&#x1E35;&#601; y&#601;h&ucirc;&#x1E0F;&acirc; w&#601;&#8217;el-k&#257;l-b&ecirc;&#x1E6F; y&#601;h&ucirc;&#x1E0F;&acirc; &ucirc;&#x1E07;in&#601;y&#257;m&icirc;n w&#601;ye&#x1E6F;er h&#257;&#8216;&#257;m l&#275;&#8217;m&#333;r: </P>
<P>24&nbsp;k&#333;h &#8217;&#257;mar y&#601;hw&acirc; l&#333;&#8217;-&#x1E6F;<sup>a</sup>&#8216;&#259;l&ucirc; w&#601;l&#333;&#8217;-&#x1E6F;ill&#257;&#x1E25;&#259;m&ucirc;n &#8216;im-&#8217;&#259;&#x1E25;&ecirc;&#x1E35;em b&#601;n&ecirc;-yi&#347;&#601;r&#257;&#8217;&#275;l &#353;&ucirc;&#x1E07;&ucirc; &#8217;&icirc;&#353; l&#601;&#x1E07;&ecirc;&#x1E6F;w&#333; k&icirc; m&#275;&#8217;it&icirc; nih&#601;y&acirc; had&#257;&#x1E07;&#257;r hazzeh wayyi&#353;&#601;m&#601;&#8216;&ucirc; &#8217;e&#x1E6F;-d&#601;&#x1E07;ar y&#601;hw&acirc; wayy&#257;&#353;u&#x1E07;&ucirc; l&#257;le&#x1E35;e&#x1E6F; ki&#x1E0F;&#601;&#x1E07;ar y&#601;hw&acirc;: s</P>
<P>25&nbsp;wayyi&#x1E07;en y&#257;r&#257;&#x1E07;&#601;&#8216;&#257;m &#8217;e&#x1E6F;-&#353;&#601;&#x1E35;em b&#601;har &#8217;ef&#601;rayim wayy&#275;&#353;e&#x1E07; b&#257;h wayy&#275;&#x1E63;&#275;&#8217; mi&#353;&#353;&#257;m wayyi&#x1E07;en &#8217;e&#x1E6F;-p&#601;n&ucirc;&#8217;&#275;l: </P>
<P>26&nbsp;wayy&#333;&#8217;mer y&#257;r&#257;&#x1E07;&#601;&#8216;&#257;m b&#601;libw&#333; &#8216;at&acirc; t&#257;&#353;&ucirc;&#x1E07; hammam&#601;l&#257;&#x1E35;&acirc; l&#601;&#x1E07;&ecirc;&#x1E6F; d&#257;wi&#x1E0F;: </P>
<P>27&nbsp;&#8217;im-y<sup>a</sup>&#8216;&#259;leh| h&#257;&#8216;&#257;m hazzeh l<sup>a</sup>&#8216;&#259;&#347;w&#333;&#x1E6F; z&#601;&#x1E07;&#257;&#x1E25;&icirc;m b&#601;&#x1E07;&ecirc;&#x1E6F;-y&#601;hw&acirc; b&icirc;r&ucirc;&#353;&#257;laim w&#601;&#353;&#257;&#x1E07; l&#275;&#x1E07; h&#257;&#8216;&#257;m hazzeh &#8217;el-&#8217;&#259;&#x1E0F;&#333;n&ecirc;hem &#8217;el-r&#601;&#x1E25;a&#x1E07;&#601;&#8216;&#257;m mele&#x1E35;&#601; y&#601;h&ucirc;&#x1E0F;&acirc; wah&#259;r&#257;&#x1E21;un&icirc; w&#601;&#353;&#257;&#x1E07;&ucirc; &#8217;el-r&#601;&#x1E25;a&#x1E07;&#601;&#8216;&#257;m mele&#x1E35;&#601;-y&#601;h&ucirc;&#x1E0F;&acirc;: </P>
<P>28&nbsp;wayyi&ucirc;&#257;&#8216;a&#x1E63; hammele&#x1E35;&#601; wayy<sup>a</sup>&#8216;a&#347; &#353;&#601;n&ecirc; &#8216;e&#x1E21;&#601;l&ecirc; z&acirc;&#257;&#x1E07; wayy&#333;&#8217;mer &#8217;&#259;l&#275;hem ra&#x1E07;-l&#257;&#x1E35;em m&#275;&#8216;&#259;lw&#333;&#x1E6F; y&#601;r&ucirc;&#353;&#257;laim hinn&#275;h &#8217;&#277;l&#333;hey&#x1E35;&#257; yi&#347;&#601;r&#257;&#8217;&#275;l &#8217;&#259;&#353;er he&#8216;&#277;l&ucirc;&#x1E35;&#257; m&#275;&#8217;ere&#x1E63; mi&#x1E63;&#601;r&#257;yim: </P>
<P>29&nbsp;wayy&#257;&#347;em &#8217;e&#x1E6F;-h&#257;&#8217;e&#x1E25;&#257;&#x1E0F; b&#601;&#x1E07;&ecirc;&#x1E6F;-&#8217;&#275;l w&#601;&#8217;e&#x1E6F;-h&#257;&#8217;e&#x1E25;&#257;&#x1E0F; n&#257;&#x1E6F;an b&#601;&#x1E0F;&#257;n: </P>
<P>30&nbsp;way&#601;h&icirc; had&#257;&#x1E07;&#257;r hazzeh l&#601;&#x1E25;a&#x1E6D;&#x1E6D;&#257;&#8217;&#x1E6F; wayy&#275;l&#601;&#x1E35;&ucirc; h&#257;&#8216;&#257;m lif&#601;n&ecirc; h&#257;&#8217;e&#x1E25;&#257;&#x1E0F; &#8216;a&#x1E0F;-d&#257;n: </P>
<P>31&nbsp;wayy<sup>a</sup>&#8216;a&#347; &#8217;e&#x1E6F;-b&ecirc;&#x1E6F; b&#257;mw&#333;&#x1E6F; wayy<sup>a</sup>&#8216;a&#347; k&#333;h&#259;n&icirc;m miq&#601;&#x1E63;w&#333;&#x1E6F; h&#257;&#8216;&#257;m &#8217;&#259;&#353;er l&#333;&#8217;-h&#257;y&ucirc; mib&#601;n&ecirc; l&#275;w&icirc;: </P>
<P>32&nbsp;wayy<sup>a</sup>&#8216;a&#347; y&#257;r&#257;&#x1E07;&#601;&#8216;&#257;m| &#x1E25;&#257;&#x1E21; b<sup>a</sup>&#x1E25;&#333;&#x1E0F;e&#353; ha&#353;&#353;&#601;m&icirc;n&icirc; b<sup>a</sup>&#x1E25;&#259;mi&#353;&#353;&acirc;-&#8216;&#257;&#347;&#257;r yw&#333;m| l<sup>a</sup>&#x1E25;&#333;&#x1E0F;e&#353; ke&#x1E25;&#257;&#x1E21;| &#8217;&#259;&#353;er b&icirc;h&ucirc;&#x1E0F;&acirc; wayy<sup>a</sup>&#8216;al &#8216;al-hammiz&#601;b&#275;&#x1E25;a k&#275;n &#8216;&#257;&#347;&acirc; b&#601;&#x1E07;&ecirc;&#x1E6F;-&#8217;&#275;l l&#601;zab&#275;&#x1E25;a l&#257;&#8216;&#259;&#x1E21;&#257;l&icirc;m &#8217;&#259;&#353;er-&#8216;&#257;&#347;&acirc; w&#601;he&#8216;&#277;m&icirc;&#x1E0F; b&#601;&#x1E07;&ecirc;&#x1E6F; &#8217;&#275;l &#8217;e&#x1E6F;-k&#333;h&#259;n&ecirc; hab&#257;mw&#333;&#x1E6F; &#8217;&#259;&#353;er &#8216;&#257;&#347;&acirc;: </P>
<P>33&nbsp;wayy<sup>a</sup>&#8216;al &#8216;al-hammiz&#601;b&#275;&#x1E25;a| &#8217;&#259;&#353;er-&#8216;&#257;&#347;&acirc; b&#601;&#x1E07;&ecirc;&#x1E6F;-&#8217;&#275;l b<sup>a</sup>&#x1E25;&#259;mi&#353;&#353;&acirc; &#8216;&#257;&#347;&#257;r yw&#333;m b<sup>a</sup>&#x1E25;&#333;&#x1E0F;e&#353; ha&#353;&#353;&#601;m&icirc;n&icirc; b<sup>a</sup>&#x1E25;&#333;&#x1E0F;e&#353; &#8217;&#259;&#353;er-b&#257;&#x1E0F;&#257;&#8217; <font color="brown">milliba&#x1E0F;</font> <font color="blue">millibw&#333;</font> wayy<sup>a</sup>&#8216;a&#347; &#x1E25;&#257;&#x1E21; li&#x1E07;&#601;n&ecirc; yi&#347;&#601;r&#257;&#8217;&#275;l wayy<sup>a</sup>&#8216;al &#8216;al-hammiz&#601;b&#275;&#x1E25;a l&#601;haq&#601;&#x1E6D;&icirc;r: f</P>
</TD>
</TABLE>
<P><HR>
<CENTER>
<A HREF="kg1013.htm">Next: 1 Kings (1 Melakhim) Chapter 13</A></CENTER>
</BODY>
</HTML>
