<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Haggai (Haggai): Haggai (Haggai) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hag001.htm">Polyglot</A>&nbsp;
<A HREF="../kjv/hag001.htm">KJV</A>&nbsp;
<A HREF="../sep/hag001.htm">Sep</A>&nbsp;
<A HREF="../vul/hag001.htm">Vul</A>&nbsp;

<BR>
<BR><A HREF="hag.htm">Haggai (Haggai) Index</A><BR>
&nbsp;
<A HREF="zep003.htm">Previous</A>&nbsp;
<A HREF="hag002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Haggai (Haggai) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בִּשְׁנַ֤ת שְׁתַּ֙יִם֙ לְדָרְיָ֣וֶשׁ הַמֶּ֔לֶךְ בַּחֹ֙דֶשׁ֙ הַשִּׁשִּׁ֔י בְּי֥וֹם אֶחָ֖ד לַחֹ֑דֶשׁ הָיָ֨ה דְבַר־יְהוָ֜ה בְּיַד־חַגַּ֣י הַנָּבִ֗יא אֶל־זְרֻבָּבֶ֤ל בֶּן־שְׁאַלְתִּיאֵל֙ פַּחַ֣ת יְהוּדָ֔ה וְאֶל־יְהוֹשֻׁ֧עַ בֶּן־יְהוֹצָדָ֛ק הַכֹּהֵ֥ן הַגָּד֖וֹל לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר הָעָ֤ם הַזֶּה֙ אָֽמְר֔וּ לֹ֥א עֶת־בֹּ֛א עֶת־בֵּ֥ית יְהוָ֖ה לְהִבָּנֽוֹת׃ פ</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַֽיְהִי֙ דְּבַר־יְהוָ֔ה בְּיַד־חַגַּ֥י הַנָּבִ֖יא לֵאמֹֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַעֵ֤ת לָכֶם֙ אַתֶּ֔ם לָשֶׁ֖בֶת בְּבָתֵּיכֶ֣ם סְפוּנִ֑ים וְהַבַּ֥יִת הַזֶּ֖ה חָרֵֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְעַתָּ֕ה כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;זְרַעְתֶּ֨ם הַרְבֵּ֜ה וְהָבֵ֣א מְעָ֗ט אָכ֤וֹל וְאֵין־לְשָׂבְעָה֙ שָׁת֣וֹ וְאֵין־לְשָׁכְרָ֔ה לָב֖וֹשׁ וְאֵין־לְחֹ֣ם ל֑וֹ וְהַ֨מִּשְׂתַּכֵּ֔ר מִשְׂתַּכֵּ֖ר אֶל־צְר֥וֹר נָקֽוּב׃ פ</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;עֲל֥וּ הָהָ֛ר וַהֲבֵאתֶ֥ם עֵ֖ץ וּבְנ֣וּ הַבָּ֑יִת וְאֶרְצֶה־בּ֥וֹ <font color="brown">ואכבד</font> <font color="blue">וְאֶכָּבְדָ֖ה</font> אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;פָּנֹ֤ה אֶל־הַרְבֵּה֙ וְהִנֵּ֣ה לִמְעָ֔ט וַהֲבֵאתֶ֥ם הַבַּ֖יִת וְנָפַ֣חְתִּי ב֑וֹ יַ֣עַן מֶ֗ה נְאֻם֙ יְהוָ֣ה צְבָא֔וֹת יַ֗עַן בֵּיתִי֙ אֲשֶׁר־ה֣וּא חָרֵ֔ב וְאַתֶּ֥ם רָצִ֖ים אִ֥ישׁ לְבֵיתֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עַל־כֵּ֣ן עֲלֵיכֶ֔ם כָּלְא֥וּ שָׁמַ֖יִם מִטָּ֑ל וְהָאָ֖רֶץ כָּלְאָ֥ה יְבוּלָֽהּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאֶקְרָ֨א חֹ֜רֶב עַל־הָאָ֣רֶץ וְעַל־הֶהָרִ֗ים וְעַל־הַדָּגָן֙ וְעַל־הַתִּיר֣וֹשׁ וְעַל־הַיִּצְהָ֔ר וְעַ֛ל אֲשֶׁ֥ר תּוֹצִ֖יא הָאֲדָמָ֑ה וְעַל־הָֽאָדָם֙ וְעַל־הַבְּהֵמָ֔ה וְעַ֖ל כָּל־יְגִ֥יעַ כַּפָּֽיִם׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיִּשְׁמַ֣ע זְרֻבָּבֶ֣ל׀ בֶּֽן־שַׁלְתִּיאֵ֡ל וִיהוֹשֻׁ֣עַ בֶּן־יְהוֹצָדָק֩ הַכֹּהֵ֨ן הַגָּד֜וֹל וְכֹ֣ל׀ שְׁאֵרִ֣ית הָעָ֗ם בְּקוֹל֙ יְהוָ֣ה אֱלֹֽהֵיהֶ֔ם וְעַל־דִּבְרֵי֙ חַגַּ֣י הַנָּבִ֔יא כַּאֲשֶׁ֥ר שְׁלָח֖וֹ יְהוָ֣ה אֱלֹהֵיהֶ֑ם וַיִּֽירְא֥וּ הָעָ֖ם מִפְּנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַ֠יֹּאמֶר חַגַּ֞י מַלְאַ֧ךְ יְהוָ֛ה בְּמַלְאֲכ֥וּת יְהוָ֖ה לָעָ֣ם לֵאמֹ֑ר אֲנִ֥י אִתְּכֶ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּ֣עַר יְהוָ֡ה אֶת־רוּחַ֩ זְרֻבָּבֶ֨ל בֶּן־שַׁלְתִּיאֵ֜ל פַּחַ֣ת יְהוּדָ֗ה וְאֶת־ר֙וּחַ֙ יְהוֹשֻׁ֤עַ בֶּן־יְהוֹצָדָק֙ הַכֹּהֵ֣ן הַגָּד֔וֹל וְֽאֶת־ר֔וּחַ כֹּ֖ל שְׁאֵרִ֣ית הָעָ֑ם וַיָּבֹ֙אוּ֙ וַיַּעֲשׂ֣וּ מְלָאכָ֔ה בְּבֵית־יְהוָ֥ה צְבָא֖וֹת אֱלֹהֵיהֶֽם׃ פ</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;בְּי֨וֹם עֶשְׂרִ֧ים וְאַרְבָּעָ֛ה לַחֹ֖דֶשׁ בַּשִּׁשִּׁ֑י בִּשְׁנַ֥ת שְׁתַּ֖יִם לְדָרְיָ֥וֶשׁ הַמֶּֽלֶךְ׃ </P>
</TD>
<TD WIDTH="50%">
<P>1&nbsp;bi&#353;&#601;na&#x1E6F; &#353;&#601;tayim l&#601;&#x1E0F;&#257;r&#601;y&#257;we&#353; hammele&#x1E35;&#601; b<sup>a</sup>&#x1E25;&#333;&#x1E0F;e&#353; ha&#353;&#353;i&#353;&#353;&icirc; b&#601;yw&#333;m &#8217;e&#x1E25;&#257;&#x1E0F; l<sup>a</sup>&#x1E25;&#333;&#x1E0F;e&#353; h&#257;y&acirc; &#x1E0F;&#601;&#x1E07;ar-y&#601;hw&acirc; b&#601;ya&#x1E0F;-&#x1E25;agay hann&#257;&#x1E07;&icirc;&#8217; &#8217;el-z&#601;rub&#257;&#x1E07;el ben-&#353;&#601;&#8217;al&#601;t&icirc;&#8217;&#275;l p<sup>a</sup>&#x1E25;a&#x1E6F; y&#601;h&ucirc;&#x1E0F;&acirc; w&#601;&#8217;el-y&#601;hw&#333;&#353;u&#8216;a ben-y&#601;hw&#333;&#x1E63;&#257;&#x1E0F;&#257;q hak&#333;h&#275;n hag&#257;&#x1E0F;w&#333;l l&#275;&#8217;m&#333;r: </P>
<P>2&nbsp;k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; l&#275;&#8217;m&#333;r h&#257;&#8216;&#257;m hazzeh &#8217;&#257;m&#601;r&ucirc; l&#333;&#8217; &#8216;e&#x1E6F;-b&#333;&#8217; &#8216;e&#x1E6F;-b&ecirc;&#x1E6F; y&#601;hw&acirc; l&#601;hib&#257;nw&#333;&#x1E6F;: f</P>
<P>3&nbsp;way&#601;h&icirc; d&#601;&#x1E07;ar-y&#601;hw&acirc; b&#601;ya&#x1E0F;-&#x1E25;agay hann&#257;&#x1E07;&icirc;&#8217; l&#275;&#8217;m&#333;r: </P>
<P>4&nbsp;h<sup>a</sup>&#8216;&#275;&#x1E6F; l&#257;&#x1E35;em &#8217;atem l&#257;&#353;e&#x1E07;e&#x1E6F; b&#601;&#x1E07;&#257;t&ecirc;&#x1E35;em s&#601;f&ucirc;n&icirc;m w&#601;habayi&#x1E6F; hazzeh &#x1E25;&#257;r&#275;&#x1E07;: </P>
<P>5&nbsp;w&#601;&#8216;at&acirc; k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#347;&icirc;m&ucirc; l&#601;&#x1E07;a&#x1E07;&#601;&#x1E35;em &#8216;al-dar&#601;&#x1E35;&ecirc;&#x1E35;em: </P>
<P>6&nbsp;z&#601;r<sup>a</sup>&#8216;&#601;tem har&#601;b&#275;h w&#601;h&#257;&#x1E07;&#275;&#8217; m&#601;&#8216;&#257;&#x1E6D; &#8217;&#257;&#x1E35;w&#333;l w&#601;&#8217;&ecirc;n-l&#601;&#347;&#257;&#x1E07;&#601;&#8216;&acirc; &#353;&#257;&#x1E6F;w&#333; w&#601;&#8217;&ecirc;n-l&#601;&#353;&#257;&#x1E35;&#601;r&acirc; l&#257;&#x1E07;w&#333;&#353; w&#601;&#8217;&ecirc;n-l&#601;&#x1E25;&#333;m lw&#333; w&#601;hammi&#347;&#601;tak&#275;r mi&#347;&#601;tak&#275;r &#8217;el-&#x1E63;&#601;rw&#333;r n&#257;q&ucirc;&#x1E07;: f</P>
<P>7&nbsp;k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#347;&icirc;m&ucirc; l&#601;&#x1E07;a&#x1E07;&#601;&#x1E35;em &#8216;al-dar&#601;&#x1E35;&ecirc;&#x1E35;em: </P>
<P>8&nbsp;&#8216;&#259;l&ucirc; h&acirc;&#257;r wah&#259;&#x1E07;&#275;&#8217;&#x1E6F;em &#8216;&#275;&#x1E63; &ucirc;&#x1E07;&#601;n&ucirc; hab&#257;yi&#x1E6F; w&#601;&#8217;er&#601;&#x1E63;eh-bw&#333; <font color="brown">w&#601;&#8217;ek&#257;&#x1E07;&#275;&#x1E0F;</font> <font color="blue">w&#601;&#8217;ek&#257;&#x1E07;&#601;&#x1E0F;&acirc;</font> &#8217;&#257;mar y&#601;hw&acirc;: </P>
<P>9&nbsp;p&#257;n&#333;h &#8217;el-har&#601;b&#275;h w&#601;hinn&#275;h lim&#601;&#8216;&#257;&#x1E6D; wah&#259;&#x1E07;&#275;&#8217;&#x1E6F;em habayi&#x1E6F; w&#601;n&#257;f<sup>a</sup>&#x1E25;&#601;t&icirc; &#x1E07;w&#333; y<sup>a</sup>&#8216;an meh n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; y<sup>a</sup>&#8216;an b&ecirc;&#x1E6F;&icirc; &#8217;&#259;&#353;er-h&ucirc;&#8217; &#x1E25;&#257;r&#275;&#x1E07; w&#601;&#8217;atem r&#257;&#x1E63;&icirc;m &#8217;&icirc;&#353; l&#601;&#x1E07;&ecirc;&#x1E6F;w&#333;: </P>
<P>10&nbsp;&#8216;al-k&#275;n &#8216;&#259;l&ecirc;&#x1E35;em k&#257;l&#601;&#8217;&ucirc; &#353;&#257;mayim mi&#x1E6D;&#x1E6D;&#257;l w&#601;h&#257;&#8217;&#257;re&#x1E63; k&#257;l&#601;&#8217;&acirc; y&#601;&#x1E07;&ucirc;l&#257;h: </P>
<P>11&nbsp;w&#257;&#8217;eq&#601;r&#257;&#8217; &#x1E25;&#333;re&#x1E07; &#8216;al-h&#257;&#8217;&#257;re&#x1E63; w&#601;&#8216;al-heh&#257;r&icirc;m w&#601;&#8216;al-had&#257;&#x1E21;&#257;n w&#601;&#8216;al-hat&icirc;rw&#333;&#353; w&#601;&#8216;al-hayyi&#x1E63;&#601;h&#257;r w&#601;&#8216;al &#8217;&#259;&#353;er tw&#333;&#x1E63;&icirc;&#8217; h&#257;&#8217;&#259;&#x1E0F;&#257;m&acirc; w&#601;&#8216;al-h&#257;&#8217;&#257;&#x1E0F;&#257;m w&#601;&#8216;al-hab&#601;h&#275;m&acirc; w&#601;&#8216;al k&#257;l-y&#601;&#x1E21;&icirc;&#8216;a kap&#257;yim: s</P>
<P>12&nbsp;wayyi&#353;&#601;m<sup>a</sup>&#8216; z&#601;rub&#257;&#x1E07;el| ben-&#353;al&#601;t&icirc;&#8217;&#275;l w&icirc;hw&#333;&#353;u&#8216;a ben-y&#601;hw&#333;&#x1E63;&#257;&#x1E0F;&#257;q hak&#333;h&#275;n hag&#257;&#x1E0F;w&#333;l w&#601;&#x1E35;&#333;l| &#353;&#601;&#8217;&#275;r&icirc;&#x1E6F; h&#257;&#8216;&#257;m b&#601;qw&#333;l y&#601;hw&acirc; &#8217;&#277;l&#333;h&ecirc;hem w&#601;&#8216;al-di&#x1E07;&#601;r&ecirc; &#x1E25;agay hann&#257;&#x1E07;&icirc;&#8217; ka&#8217;&#259;&#353;er &#353;&#601;l&#257;&#x1E25;w&#333; y&#601;hw&acirc; &#8217;&#277;l&#333;h&ecirc;hem wayy&icirc;r&#601;&#8217;&ucirc; h&#257;&#8216;&#257;m mip&#601;n&ecirc; y&#601;hw&acirc;: </P>
<P>13&nbsp;wayy&#333;&#8217;mer &#x1E25;agay mal&#601;&#8217;a&#x1E35;&#601; y&#601;hw&acirc; b&#601;mal&#601;&#8217;&#259;&#x1E35;&ucirc;&#x1E6F; y&#601;hw&acirc; l&#257;&#8216;&#257;m l&#275;&#8217;m&#333;r &#8217;&#259;n&icirc; &#8217;it&#601;&#x1E35;em n&#601;&#8217;um-y&#601;hw&acirc;: </P>
<P>14&nbsp;wayy&#257;&#8216;ar y&#601;hw&acirc; &#8217;e&#x1E6F;-r&ucirc;&#x1E25;a z&#601;rub&#257;&#x1E07;el ben-&#353;al&#601;t&icirc;&#8217;&#275;l p<sup>a</sup>&#x1E25;a&#x1E6F; y&#601;h&ucirc;&#x1E0F;&acirc; w&#601;&#8217;e&#x1E6F;-r&ucirc;&#x1E25;a y&#601;hw&#333;&#353;u&#8216;a ben-y&#601;hw&#333;&#x1E63;&#257;&#x1E0F;&#257;q hak&#333;h&#275;n hag&#257;&#x1E0F;w&#333;l w&#601;&#8217;e&#x1E6F;-r&ucirc;&#x1E25;a k&#333;l &#353;&#601;&#8217;&#275;r&icirc;&#x1E6F; h&#257;&#8216;&#257;m wayy&#257;&#x1E07;&#333;&#8217;&ucirc; wayy<sup>a</sup>&#8216;&#259;&#347;&ucirc; m&#601;l&#257;&#8217;&#x1E35;&acirc; b&#601;&#x1E07;&ecirc;&#x1E6F;-y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc;hem: f</P>
<P>15&nbsp;b&#601;yw&#333;m &#8216;e&#347;&#601;r&icirc;m w&#601;&#8217;ar&#601;b&#257;&#8216;&acirc; l<sup>a</sup>&#x1E25;&#333;&#x1E0F;e&#353; ba&#353;&#353;i&#353;&#353;&icirc; bi&#353;&#601;na&#x1E6F; &#353;&#601;tayim l&#601;&#x1E0F;&#257;r&#601;y&#257;we&#353; hammele&#x1E35;&#601;: </P>
</TD>
</TABLE>
<P><HR>
<CENTER>
<A HREF="hag002.htm">Next: Haggai (Haggai) Chapter 2</A></CENTER>
</BODY>
</HTML>
