[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg2002)  [KJV](../kjv/kg2002)  [Sep](../sep/kg2002.md) 
[Vul](../vul/kg2002.md)   
  
[2 Kings (2 Melakhim) Index](kg2.md)  
  [Previous](kg2001)  [Next](kg2003.md) 

------------------------------------------------------------------------

### Tanach (Hebrew): 2 Kings (2 Melakhim) Chapter 2

‎<span id="001">1</span> ‏וַיְהִ֗י בְּהַעֲל֤וֹת יְהוָה֙ אֶת־אֵ֣לִיָּ֔הוּ
בַּֽסְעָרָ֖ה הַשָּׁמָ֑יִם וַיֵּ֧לֶךְ אֵלִיָּ֛הוּ וֶאֱלִישָׁ֖ע
מִן־הַגִּלְגָּֽל׃

‎<span id="002">2</span> ‏וַיֹּאמֶר֩ אֵלִיָּ֨הוּ אֶל־אֱלִישָׁ֜ע
שֵֽׁב־נָ֣א פֹ֗ה כִּ֤י יְהוָה֙ שְׁלָחַ֣נִי עַד־בֵּֽית־אֵ֔ל וַיֹּ֣אמֶר
אֱלִישָׁ֔ע חַי־יְהוָ֥ה וְחֵֽי־נַפְשְׁךָ֖ אִם־אֶעֶזְבֶ֑ךָּ וַיֵּרְד֖וּ
בֵּֽית־אֵֽל׃

‎<span id="003">3</span> ‏וַיֵּצְא֨וּ בְנֵֽי־הַנְּבִיאִ֥ים
אֲשֶׁר־בֵּֽית־אֵל֮ אֶל־אֱלִישָׁע֒ וַיֹּאמְר֣וּ אֵלָ֔יו הֲיָדַ֕עְתָּ
כִּ֣י הַיּ֗וֹם יְהוָ֛ה לֹקֵ֥חַ אֶת־אֲדֹנֶ֖יךָ מֵעַ֣ל רֹאשֶׁ֑ךָ
וַיֹּ֛אמֶר גַּם־אֲנִ֥י יָדַ֖עְתִּי הֶחֱשֽׁוּ׃

‎<span id="004">4</span> ‏וַיֹּאמֶר֩ ל֨וֹ אֵלִיָּ֜הוּ אֱלִישָׁ֣ע׀
שֵֽׁב־נָ֣א פֹ֗ה כִּ֤י יְהוָה֙ שְׁלָחַ֣נִי יְרִיח֔וֹ וַיֹּ֕אמֶר
חַי־יְהוָ֥ה וְחֵֽי־נַפְשְׁךָ֖ אִם־אֶעֶזְבֶ֑ךָּ וַיָּבֹ֖אוּ יְרִיחֽוֹ׃

‎<span id="005">5</span> ‏וַיִּגְּשׁ֨וּ בְנֵֽי־הַנְּבִיאִ֥ים
אֲשֶׁר־בִּֽירִיחוֹ֮ אֶל־אֱלִישָׁע֒ וַיֹּאמְר֣וּ אֵלָ֔יו הֲיָדַ֕עְתָּ
כִּ֣י הַיּ֗וֹם יְהוָ֛ה לֹקֵ֥חַ אֶת־אֲדֹנֶ֖יךָ מֵעַ֣ל רֹאשֶׁ֑ךָ
וַיֹּ֛אמֶר גַּם־אֲנִ֥י יָדַ֖עְתִּי הֶחֱשֽׁוּ׃

‎<span id="006">6</span> ‏וַיֹּאמֶר֩ ל֨וֹ אֵלִיָּ֜הוּ שֵֽׁב־נָ֣א פֹ֗ה
כִּ֤י יְהוָה֙ שְׁלָחַ֣נִי הַיַּרְדֵּ֔נָה וַיֹּ֕אמֶר חַי־יְהוָ֥ה
וְחֵֽי־נַפְשְׁךָ֖ אִם־אֶעֶזְבֶ֑ךָּ וַיֵּלְכ֖וּ שְׁנֵיהֶֽם׃

‎<span id="007">7</span> ‏וַחֲמִשִּׁ֨ים אִ֜ישׁ מִבְּנֵ֤י הַנְּבִיאִים֙
הָֽלְכ֔וּ וַיַּעַמְד֥וּ מִנֶּ֖גֶד מֵרָח֑וֹק וּשְׁנֵיהֶ֖ם עָמְד֥וּ
עַל־הַיַּרְדֵּֽן׃

‎<span id="008">8</span> ‏וַיִּקַּח֩ אֵלִיָּ֨הוּ אֶת־אַדַּרְתּ֤וֹ
וַיִּגְלֹם֙ וַיַּכֶּ֣ה אֶת־הַמַּ֔יִם וַיֵּחָצ֖וּ הֵ֣נָּה וָהֵ֑נָּה
וַיַּעַבְר֥וּ שְׁנֵיהֶ֖ם בֶּחָרָבָֽה׃

‎<span id="009">9</span> ‏וַיְהִ֣י כְעָבְרָ֗ם וְאֵ֨לִיָּ֜הוּ אָמַ֤ר
אֶל־אֱלִישָׁע֙ שְׁאַל֙ מָ֣ה אֶֽעֱשֶׂה־לָּ֔ךְ בְּטֶ֖רֶם אֶלָּקַ֣ח
מֵעִמָּ֑ךְ וַיֹּ֣אמֶר אֱלִישָׁ֔ע וִֽיהִי־נָ֛א פִּֽי־שְׁנַ֥יִם
בְּרוּחֲךָ֖ אֵלָֽי׃

‎<span id="010">10</span> ‏וַיֹּ֖אמֶר הִקְשִׁ֣יתָ לִשְׁא֑וֹל
אִם־תִּרְאֶ֨ה אֹתִ֜י לֻקָּ֤ח מֵֽאִתָּךְ֙ יְהִֽי־לְךָ֣ כֵ֔ן וְאִם־אַ֖יִן
לֹ֥א יִהְיֶֽה׃

‎<span id="011">11</span> ‏וַיְהִ֗י הֵ֣מָּה הֹלְכִ֤ים הָלוֹךְ֙ וְדַבֵּ֔ר
וְהִנֵּ֤ה רֶֽכֶב־אֵשׁ֙ וְס֣וּסֵי אֵ֔שׁ וַיַּפְרִ֖דוּ בֵּ֣ין שְׁנֵיהֶ֑ם
וַיַּ֙עַל֙ אֵ֣לִיָּ֔הוּ בַּֽסְּעָרָ֖ה<sup>3</sup> הַשָּׁמָֽיִם׃

‎<span id="012">12</span> ‏וֶאֱלִישָׁ֣ע רֹאֶ֗ה וְה֤וּא מְצַעֵק֙ אָבִ֣י׀
אָבִ֗י רֶ֤כֶב יִשְׂרָאֵל֙ וּפָ֣רָשָׁ֔יו וְלֹ֥א רָאָ֖הוּ ע֑וֹד
וַֽיַּחֲזֵק֙ בִּבְגָדָ֔יו וַיִּקְרָעֵ֖ם לִשְׁנַ֥יִם קְרָעִֽים׃

‎<span id="013">13</span> ‏וַיָּ֙רֶם֙ אֶת־אַדֶּ֣רֶת אֵלִיָּ֔הוּ אֲשֶׁ֥ר
נָפְלָ֖ה מֵעָלָ֑יו וַיָּ֥שָׁב וַֽיַּעֲמֹ֖ד עַל־שְׂפַ֥ת הַיַּרְדֵּֽן׃

‎<span id="014">14</span> ‏וַיִּקַּח֩ אֶת־אַדֶּ֨רֶת אֵלִיָּ֜הוּ
אֲשֶׁר־נָפְלָ֤ה מֵֽעָלָיו֙ וַיַּכֶּ֣ה אֶת־הַמַּ֔יִם וַיֹּאמַ֕ר אַיֵּ֕ה
יְהוָ֖ה אֱלֹהֵ֣י אֵלִיָּ֑הוּ אַף־ה֣וּא׀ וַיַּכֶּ֣ה אֶת־הַמַּ֗יִם
וַיֵּֽחָצוּ֙ הֵ֣נָּה וָהֵ֔נָּה וַֽיַּעֲבֹ֖ר אֱלִישָֽׁע׃

‎<span id="015">15</span> ‏וַיִּרְאֻ֨הוּ בְנֵֽי־הַנְּבִיאִ֤ים
אֲשֶׁר־בִּֽירִיחוֹ֙ מִנֶּ֔גֶד וַיֹּ֣אמְר֔וּ נָ֛חָה ר֥וּחַ אֵלִיָּ֖הוּ
עַל־אֱלִישָׁ֑ע וַיָּבֹ֙אוּ֙ לִקְרָאת֔וֹ וַיִּשְׁתַּחֲווּ־ל֖וֹ אָֽרְצָה׃

‎<span id="016">16</span> ‏וַיֹּאמְר֣וּ אֵלָ֡יו הִנֵּה־נָ֣א
יֵֽשׁ־אֶת־עֲבָדֶיךָ֩ חֲמִשִּׁ֨ים אֲנָשִׁ֜ים בְּנֵֽי־חַ֗יִל יֵ֣לְכוּ נָא֮
וִיבַקְשׁ֣וּ אֶת־אֲדֹנֶיךָ֒ פֶּן־נְשָׂאוֹ֙ ר֣וּחַ יְהוָ֔ה
וַיַּשְׁלִכֵ֙הוּ֙ בְּאַחַ֣ד הֶהָרִ֔ים א֖וֹ בְּאַחַ֣ת הגיאות הַגֵּאָי֑וֹת
וַיֹּ֖אמֶר לֹ֥א תִשְׁלָֽחוּ׃

‎<span id="017">17</span> ‏וַיִּפְצְרוּ־ב֥וֹ עַד־בֹּ֖שׁ וַיֹּ֣אמֶר
שְׁלָ֑חוּ וַֽיִּשְׁלְחוּ֙ חֲמִשִּׁ֣ים אִ֔ישׁ וַיְבַקְשׁ֥וּ
שְׁלֹשָֽׁה־יָמִ֖ים וְלֹ֥א מְצָאֻֽהוּ׃

‎<span id="018">18</span> ‏וַיָּשֻׁ֣בוּ אֵלָ֔יו וְה֖וּא יֹשֵׁ֣ב
בִּירִיח֑וֹ וַיֹּ֣אמֶר אֲלֵהֶ֔ם הֲלֽוֹא־אָמַ֥רְתִּי אֲלֵיכֶ֖ם
אַל־תֵּלֵֽכוּ׃

‎<span id="019">19</span> ‏וַיֹּ֨אמְר֜וּ אַנְשֵׁ֤י הָעִיר֙
אֶל־אֱלִישָׁ֔ע הִנֵּה־נָ֞א מוֹשַׁ֤ב הָעִיר֙ ט֔וֹב כַּאֲשֶׁ֥ר אֲדֹנִ֖י
רֹאֶ֑ה וְהַמַּ֥יִם רָעִ֖ים וְהָאָ֥רֶץ מְשַׁכָּֽלֶת׃

‎<span id="020">20</span> ‏וַיֹּ֗אמֶר קְחוּ־לִי֙ צְלֹחִ֣ית חֲדָשָׁ֔ה
וְשִׂ֥ימוּ שָׁ֖ם מֶ֑לַח וַיִּקְח֖וּ אֵלָֽיו׃

‎<span id="021">21</span> ‏וַיֵּצֵא֙ אֶל־מוֹצָ֣א הַמַּ֔יִם
וַיַּשְׁלֶךְ־שָׁ֖ם מֶ֑לַח וַיֹּ֜אמֶר כֹּֽה־אָמַ֣ר יְהוָ֗ה רִפִּ֙אתִי֙
לַמַּ֣יִם הָאֵ֔לֶּה לֹֽא־יִהְיֶ֥ה מִשָּׁ֛ם ע֖וֹד מָ֥וֶת וּמְשַׁכָּֽלֶת׃

‎<span id="022">22</span> ‏וַיֵּרָפ֣וּ הַמַּ֔יִם עַ֖ד הַיּ֣וֹם הַזֶּ֑ה
כִּדְבַ֥ר אֱלִישָׁ֖ע אֲשֶׁ֥ר דִּבֵּֽר׃ פ

‎<span id="023">23</span> ‏וַיַּ֥עַל מִשָּׁ֖ם בֵּֽית־אֵ֑ל וְה֣וּא׀
עֹלֶ֣ה בַדֶּ֗רֶךְ וּנְעָרִ֤ים קְטַנִּים֙ יָצְא֣וּ מִן־הָעִ֔יר
וַיִּתְקַלְּסוּ־בוֹ֙ וַיֹּ֣אמְרוּ ל֔וֹ עֲלֵ֥ה קֵרֵ֖חַ עֲלֵ֥ה קֵרֵֽחַ׃

‎<span id="024">24</span> ‏וַיִּ֤פֶן אַֽחֲרָיו֙ וַיִּרְאֵ֔ם
וַֽיְקַלְלֵ֖ם בְּשֵׁ֣ם יְהוָ֑ה וַתֵּצֶ֨אנָה שְׁתַּ֤יִם דֻּבִּים֙
מִן־הַיַּ֔עַר וַתְּבַקַּ֣עְנָה מֵהֶ֔ם אַרְבָּעִ֥ים וּשְׁנֵ֖י יְלָדִֽים׃

‎<span id="025">25</span> ‏וַיֵּ֥לֶךְ מִשָּׁ֖ם אֶל־הַ֣ר הַכַּרְמֶ֑ל
וּמִשָּׁ֖ם שָׁ֥ב שֹׁמְרֽוֹן׃ פ

1 wayəhî bəh<sup>a</sup>‘ălwōṯ yəhwâ ’eṯ-’ēlîyâû basə‘ārâ haššāmāyim
wayyēleḵə ’ēlîyâû we’ĕlîšā‘ min-hagiləgāl:

2 wayyō’mer ’ēlîyâû ’el-’ĕlîšā‘ šēḇ-nā’ fōh kî yəhwâ šəlāḥanî
‘aḏ-bêṯ-’ēl wayyō’mer ’ĕlîšā‘ ḥay-yəhwâ wəḥê-nafəšəḵā ’im-’e‘ezəḇeḵḵā
wayyērəḏû bêṯ-’ēl:

3 wayyēṣə’û ḇənê-hannəḇî’îm ’ăšer-bêṯ-’ēl ’el-’ĕlîšā‘ wayyō’mərû ’ēlāyw
hăyāḏ<sup>a</sup>‘ətā kî hayywōm yəhwâ lōqēḥa ’eṯ-’ăḏōneyḵā mē‘al
rō’šeḵā wayyō’mer gam-’ănî yāḏ<sup>a</sup>‘ətî heḥĕšû:

4 wayyō’mer lwō ’ēlîyâû ’ĕlîšā‘\| šēḇ-nā’ fōh kî yəhwâ šəlāḥanî yərîḥwō
wayyō’mer ḥay-yəhwâ wəḥê-nafəšəḵā ’im-’e‘ezəḇeḵḵā wayyāḇō’û yərîḥwō:

5 wayyigəšû ḇənê-hannəḇî’îm ’ăšer-bîrîḥwō ’el-’ĕlîšā‘ wayyō’mərû ’ēlāyw
hăyāḏ<sup>a</sup>‘ətā kî hayywōm yəhwâ lōqēḥa ’eṯ-’ăḏōneyḵā mē‘al
rō’šeḵā wayyō’mer gam-’ănî yāḏ<sup>a</sup>‘ətî heḥĕšû:

6 wayyō’mer lwō ’ēlîyâû šēḇ-nā’ fōh kî yəhwâ šəlāḥanî hayyarədēnâ
wayyō’mer ḥay-yəhwâ wəḥê-nafəšəḵā ’im-’e‘ezəḇeḵḵā wayyēləḵû šənêhem:

7 w<sup>a</sup>ḥămiššîm ’îš mibənê hannəḇî’îm hāləḵû
wayy<sup>a</sup>‘aməḏû minneḡeḏ mērāḥwōq ûšənêhem ‘āməḏû ‘al-hayyarədēn:

8 wayyiqq<sup>a</sup>ḥ ’ēlîyâû ’eṯ-’adarətwō wayyiḡəlōm wayyakeh
’eṯ-hammayim wayyēḥāṣû hēnnâ wâēnnâ wayy<sup>a</sup>‘aḇərû šənêhem
beḥārāḇâ:

9 wayəhî ḵə‘āḇərām wə’ēlîyâû ’āmar ’el-’ĕlîšā‘ šə’al mâ ’e‘ĕśeh-llāḵə
bəṭerem ’ellāq<sup>a</sup>ḥ mē‘immāḵə wayyō’mer ’ĕlîšā‘ wîhî-nā’
pî-šənayim bərûḥăḵā ’ēlāy:

10 wayyō’mer hiqəšîṯā lišə’wōl ’im-tirə’eh ’ōṯî luqqāḥ mē’itāḵə
yəhî-ləḵā ḵēn wə’im-’ayin lō’ yihəyeh:

11 wayəhî hēmmâ hōləḵîm hālwōḵə wəḏabēr wəhinnēh reḵeḇ-’ēš wəsûsê ’ēš
wayyafəriḏû bên šənêhem wayy<sup>a</sup>‘al ’ēlîyâû
bassə‘ārâ<sup>3</sup> haššāmāyim:

12 we’ĕlîšā‘ rō’eh wəhû’ məṣ<sup>a</sup>‘ēq ’āḇî\| ’āḇî reḵeḇ yiśərā’ēl
ûfārāšāyw wəlō’ rā’âû ‘wōḏ wayy<sup>a</sup>ḥăzēq biḇəḡāḏāyw wayyiqərā‘ēm
lišənayim qərā‘îm:

13 wayyārem ’eṯ-’adereṯ ’ēlîyâû ’ăšer nāfəlâ mē‘ālāyw wayyāšāḇ
wayy<sup>a</sup>‘ămōḏ ‘al-śəfaṯ hayyarədēn:

14 wayyiqq<sup>a</sup>ḥ ’eṯ-’adereṯ ’ēlîyâû ’ăšer-nāfəlâ mē‘ālāyw
wayyakeh ’eṯ-hammayim wayyō’mar ’ayyēh yəhwâ ’ĕlōhê ’ēlîyâû ’af-hû’\|
wayyakeh ’eṯ-hammayim wayyēḥāṣû hēnnâ wâēnnâ wayy<sup>a</sup>‘ăḇōr
’ĕlîšā‘:

15 wayyirə’uhû ḇənê-hannəḇî’îm ’ăšer-bîrîḥwō minneḡeḏ wayyō’mərû nāḥâ
rûḥa ’ēlîyâû ‘al-’ĕlîšā‘ wayyāḇō’û liqərā’ṯwō
wayyišət<sup>a</sup>ḥăwû-lwō ’ārəṣâ:

16 wayyō’mərû ’ēlāyw hinnēh-nā’ yēš-’eṯ-‘ăḇāḏeyḵā ḥămiššîm ’ănāšîm
bənê-ḥayil yēləḵû nā’ wîḇaqəšû ’eṯ-’ăḏōneyḵā pen-nəśā’wō rûḥa yəhwâ
wayyašəliḵēhû bə’<sup>a</sup>ḥaḏ hehārîm ’wō bə’<sup>a</sup>ḥaṯ
hagəyā’wōṯ hagē’āywōṯ wayyō’mer lō’ ṯišəlāḥû:

17 wayyifəṣərû-ḇwō ‘aḏ-bōš wayyō’mer šəlāḥû wayyišələḥû ḥămiššîm ’îš
wayəḇaqəšû šəlōšâ-yāmîm wəlō’ məṣā’uhû:

18 wayyāšuḇû ’ēlāyw wəhû’ yōšēḇ bîrîḥwō wayyō’mer ’ălēhem
hălwō’-’āmarətî ’ălêḵem ’al-tēlēḵû:

19 wayyō’mərû ’anəšê hā‘îr ’el-’ĕlîšā‘ hinnēh-nā’ mwōšaḇ hā‘îr ṭwōḇ
ka’ăšer ’ăḏōnî rō’eh wəhammayim rā‘îm wəhā’āreṣ məšakāleṯ:

20 wayyō’mer qəḥû-lî ṣəlōḥîṯ ḥăḏāšâ wəśîmû šām mel<sup>a</sup>ḥ
wayyiqəḥû ’ēlāyw:

21 wayyēṣē’ ’el-mwōṣā’ hammayim wayyašəleḵə-šām mel<sup>a</sup>ḥ
wayyō’mer kōh-’āmar yəhwâ ripi’ṯî lammayim hā’ēlleh lō’-yihəyeh miššām
‘wōḏ māweṯ ûməšakāleṯ:

22 wayyērāfû hammayim ‘aḏ hayywōm hazzeh kiḏəḇar ’ĕlîšā‘ ’ăšer dibēr: f

23 wayy<sup>a</sup>‘al miššām bêṯ-’ēl wəhû’\| ‘ōleh ḇadereḵə ûnə‘ārîm
qəṭannîm yāṣə’û min-hā‘îr wayyiṯəqalləsû-ḇwō wayyō’mərû lwō ‘ălēh qērēḥa
‘ălēh qērēḥa:

24 wayyifen ’<sup>a</sup>ḥărāyw wayyirə’ēm wayəqaləlēm bəšēm yəhwâ
watēṣe’nâ šətayim dubîm min-hayy<sup>a</sup>‘ar watəḇaqq<sup>a</sup>‘ənâ
mēhem ’arəbā‘îm ûšənê yəlāḏîm:

25 wayyēleḵə miššām ’el-har hakarəmel ûmiššām šāḇ šōmərwōn: f

------------------------------------------------------------------------

[Next: 2 Kings (2 Melakhim) Chapter 3](kg2003.md)
