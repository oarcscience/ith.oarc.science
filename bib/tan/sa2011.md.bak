[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2011)  [KJV](../kjv/sa2011)  [Sep](../sep/sa2011.md) 
[Vul](../vul/sa2011.md)   
  
[2 Samuel (2 Shmuel) Index](sa2.md)  
  [Previous](sa2010)  [Next](sa2012.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 11

‎<span id="001">1</span> ‏וַיְהִי֩ לִתְשׁוּבַ֨ת הַשָּׁנָ֜ה לְעֵ֣ת׀ צֵ֣את
הַמַּלְאֿכִ֗ים<sup>1</sup> וַיִּשְׁלַ֣ח דָּוִ֡ד אֶת־יוֹאָב֩
וְאֶת־עֲבָדָ֨יו עִמּ֜וֹ וְאֶת־כָּל־יִשְׂרָאֵ֗ל וַיַּשְׁחִ֙תוּ֙
אֶת־בְּנֵ֣י עַמּ֔וֹן וַיָּצֻ֖רוּ עַל־רַבָּ֑ה וְדָוִ֖ד יוֹשֵׁ֥ב
בִּירוּשָׁלִָֽם׃ ס

‎<span id="002">2</span> ‏וַיְהִ֣י׀ לְעֵ֣ת הָעֶ֗רֶב וַיָּ֨קָם דָּוִ֜ד
מֵעַ֤ל מִשְׁכָּבוֹ֙ וַיִּתְהַלֵּךְ֙ עַל־גַּ֣ג בֵּית־הַמֶּ֔לֶךְ וַיַּ֥רְא
אִשָּׁ֛ה רֹחֶ֖צֶת מֵעַ֣ל הַגָּ֑ג וְהָ֣אִשָּׁ֔ה טוֹבַ֥ת מַרְאֶ֖ה מְאֹֽד׃

‎<span id="003">3</span> ‏וַיִּשְׁלַ֣ח דָּוִ֔ד וַיִּדְרֹ֖שׁ לָֽאִשָּׁ֑ה
וַיֹּ֗אמֶר הֲלוֹא־זֹאת֙ בַּת־שֶׁ֣בַע בַּת־אֱלִיעָ֔ם אֵ֖שֶׁת אוּרִיָּ֥ה
הַחִתִּֽי׃

‎<span id="004">4</span> ‏וַיִּשְׁלַח֩ דָּוִ֨ד מַלְאָכִ֜ים וַיִּקָּחֶ֗הָ
וַתָּב֤וֹא אֵלָיו֙ וַיִּשְׁכַּ֣ב עִמָּ֗הּ וְהִ֥יא מִתְקַדֶּ֖שֶׁת
מִטֻּמְאָתָ֑הּ וַתָּ֖שָׁב אֶל־בֵּיתָֽהּ׃

‎<span id="005">5</span> ‏וַתַּ֖הַר הָֽאִשָּׁ֑ה וַתִּשְׁלַח֙ וַתַּגֵּ֣ד
לְדָוִ֔ד וַתֹּ֖אמֶר הָרָ֥ה אָנֹֽכִי׃

‎<span id="006">6</span> ‏וַיִּשְׁלַ֤ח דָּוִד֙ אֶל־יוֹאָ֔ב שְׁלַ֣ח
אֵלַ֔י אֶת־אֽוּרִיָּ֖ה הַחִתִּ֑י וַיִּשְׁלַ֥ח יוֹאָ֛ב אֶת־אֽוּרִיָּ֖ה
אֶל־דָּוִֽד׃

‎<span id="007">7</span> ‏וַיָּבֹ֥א אוּרִיָּ֖ה אֵלָ֑יו וַיִּשְׁאַ֣ל
דָּוִ֗ד לִשְׁל֤וֹם יוֹאָב֙ וְלִשְׁל֣וֹם הָעָ֔ם וְלִשְׁל֖וֹם
הַמִּלְחָמָֽה׃

‎<span id="008">8</span> ‏וַיֹּ֤אמֶר דָּוִד֙ לְא֣וּרִיָּ֗ה רֵ֥ד
לְבֵיתְךָ֖ וּרְחַ֣ץ רַגְלֶ֑יךָ וַיֵּצֵ֤א אֽוּרִיָּה֙ מִבֵּ֣ית הַמֶּ֔לֶךְ
וַתֵּצֵ֥א אַחֲרָ֖יו מַשְׂאַ֥ת הַמֶּֽלֶךְ׃

‎<span id="009">9</span> ‏וַיִּשְׁכַּ֣ב אוּרִיָּ֗ה פֶּ֚תַח בֵּ֣ית
הַמֶּ֔לֶךְ אֵ֖ת כָּל־עַבְדֵ֣י אֲדֹנָ֑יו וְלֹ֥א יָרַ֖ד אֶל־בֵּיתֽוֹ׃

‎<span id="010">10</span> ‏וַיַּגִּ֤דוּ לְדָוִד֙ לֵאמֹ֔ר לֹֽא־יָרַ֥ד
אוּרִיָּ֖ה אֶל־בֵּית֑וֹ וַיֹּ֨אמֶר דָּוִ֜ד אֶל־אוּרִיָּ֗ה הֲל֤וֹא
מִדֶּ֙רֶךְ֙ אַתָּ֣ה בָ֔א מַדּ֖וּעַ לֹֽא־יָרַ֥דְתָּ אֶל־בֵּיתֶֽךָ׃

‎<span id="011">11</span> ‏וַיֹּ֨אמֶר אוּרִיָּ֜ה אֶל־דָּוִ֗ד הָ֠אָרוֹן
וְיִשְׂרָאֵ֨ל וִֽיהוּדָ֜ה יֹשְׁבִ֣ים בַּסֻּכּ֗וֹת וַאדֹנִ֨י יוֹאָ֜ב
וְעַבְדֵ֤י אֲדֹנִ֨י עַל־פְּנֵ֤י הַשָּׂדֶה֙ חֹנִ֔ים וַאֲנִ֞י אָב֧וֹא
אֶל־בֵּיתִ֛י לֶאֱכֹ֥ל וְלִשְׁתּ֖וֹת וְלִשְׁכַּ֣ב עִם־אִשְׁתִּ֑י
חַיֶּ֙ךָ֙ וְחֵ֣י נַפְשֶׁ֔ךָ אִֽם־אֶעֱשֶׂ֖ה אֶת־הַדָּבָ֥ר הַזֶּֽה׃

‎<span id="012">12</span> ‏וַיֹּ֨אמֶר דָּוִ֜ד אֶל־אוּרִיָּ֗ה שֵׁ֥ב
בָּזֶ֛ה גַּם־הַיּ֖וֹם וּמָחָ֣ר אֲשַׁלְּחֶ֑ךָּ וַיֵּ֨שֶׁב אוּרִיָּ֧ה
בִירוּשָׁלִַ֛ם<sup>3</sup> בַּיּ֥וֹם הַה֖וּא וּמִֽמָּחֳרָֽת׃

‎<span id="013">13</span> ‏וַיִּקְרָא־ל֣וֹ דָוִ֗ד וַיֹּ֧אכַל לְפָנָ֛יו
וַיֵּ֖שְׁתְּ וַֽיְשַׁכְּרֵ֑הוּ וַיֵּצֵ֣א בָעֶ֗רֶב לִשְׁכַּ֤ב
בְּמִשְׁכָּבוֹ֙ עִם־עַבְדֵ֣י אֲדֹנָ֔יו וְאֶל־בֵּית֖וֹ לֹ֥א יָרָֽד׃

‎<span id="014">14</span> ‏וַיְהִ֣י בַבֹּ֔קֶר וַיִּכְתֹּ֥ב דָּוִ֛ד
סֵ֖פֶר אֶל־יוֹאָ֑ב וַיִּשְׁלַ֖ח בְּיַ֥ד אוּרִיָּֽה׃

‎<span id="015">15</span> ‏וַיִּכְתֹּ֥ב בַּסֵּ֖פֶר לֵאמֹ֑ר הָב֣וּ
אֶת־אֽוּרִיָּ֗ה אֶל־מוּל֙ פְּנֵ֤י הַמִּלְחָמָה֙ הַֽחֲזָקָ֔ה וְשַׁבְתֶּ֥ם
מֵאַחֲרָ֖יו וְנִכָּ֥ה וָמֵֽת׃ ס

‎<span id="016">16</span> ‏וַיְהִ֕י בִּשְׁמ֥וֹר יוֹאָ֖ב אֶל־הָעִ֑יר
וַיִּתֵּן֙ אֶת־א֣וּרִיָּ֔ה אֶל־הַמָּקוֹם֙ אֲשֶׁ֣ר יָדַ֔ע כִּ֥י
אַנְשֵׁי־חַ֖יִל שָֽׁם׃

‎<span id="017">17</span> ‏וַיֵּ֨צְא֜וּ אַנְשֵׁ֤י הָעִיר֙ וַיִּלָּחֲמ֣וּ
אֶת־יוֹאָ֔ב וַיִּפֹּ֥ל מִן־הָעָ֖ם מֵעַבְדֵ֣י דָוִ֑ד וַיָּ֕מָת גַּ֖ם
אוּרִיָּ֥ה הַחִתִּֽי׃

‎<span id="018">18</span> ‏וַיִּשְׁלַ֖ח יוֹאָ֑ב וַיַּגֵּ֣ד לְדָוִ֔ד
אֶת־כָּל־דִּבְרֵ֖י הַמִּלְחָמָֽה׃

‎<span id="019">19</span> ‏וַיְצַ֥ו אֶת־הַמַּלְאָ֖ךְ לֵאמֹ֑ר
כְּכַלּוֹתְךָ֗ אֵ֛ת כָּל־דִּבְרֵ֥י הַמִּלְחָמָ֖ה לְדַבֵּ֥ר
אֶל־הַמֶּֽלֶךְ׃

‎<span id="020">20</span> ‏וְהָיָ֗ה אִֽם־תַּעֲלֶה֙ חֲמַ֣ת הַמֶּ֔לֶךְ
וְאָמַ֣ר לְךָ֔ מַדּ֛וּעַ נִגַּשְׁתֶּ֥ם אֶל־הָעִ֖יר לְהִלָּחֵ֑ם הֲל֣וֹא
יְדַעְתֶּ֔ם אֵ֥ת אֲשֶׁר־יֹר֖וּ מֵעַ֥ל הַחוֹמָֽה׃

‎<span id="021">21</span> ‏מִֽי־הִכָּ֞ה אֶת־אֲבִימֶ֣לֶךְ
בֶּן־יְרֻבֶּ֗שֶׁת הֲלֽוֹא־אִשָּׁ֡ה הִשְׁלִ֣יכָה עָלָיו֩ פֶּ֨לַח רֶ֜כֶב
מֵעַ֤ל הַֽחוֹמָה֙ וַיָּ֣מָת בְּתֵבֵ֔ץ לָ֥מָּה נִגַּשְׁתֶּ֖ם
אֶל־הַֽחוֹמָ֑ה וְאָ֣מַרְתָּ֔ גַּ֗ם עַבְדְּךָ֛ אוּרִיָּ֥ה הַחִתִּ֖י מֵֽת׃

‎<span id="022">22</span> ‏וַיֵּ֖לֶךְ הַמַּלְאָ֑ךְ וַיָּבֹא֙ וַיַּגֵּ֣ד
לְדָוִ֔ד אֵ֛ת כָּל־אֲשֶׁ֥ר שְׁלָח֖וֹ יוֹאָֽב׃

‎<span id="023">23</span> ‏וַיֹּ֤אמֶר הַמַּלְאָךְ֙ אֶל־דָּוִ֔ד
כִּֽי־גָבְר֤וּ עָלֵ֙ינוּ֙ הָֽאֲנָשִׁ֔ים וַיֵּצְא֥וּ אֵלֵ֖ינוּ הַשָּׂדֶ֑ה
וַנִּהְיֶ֥ה עֲלֵיהֶ֖ם עַד־פֶּ֥תַח הַשָּֽׁעַר׃

‎<span id="024">24</span> ‏ויראו וַיֹּר֨וּ המוראים הַמּוֹרִ֤ים
אֶל־עֲבָדֶ֙ךָ֙ מֵעַ֣ל הַחוֹמָ֔ה וַיָּמ֖וּתוּ מֵעַבְדֵ֣י הַמֶּ֑לֶךְ
וְגַ֗ם עַבְדְּךָ֛ אוּרִיָּ֥ה הַחִתִּ֖י מֵֽת׃ ס

‎<span id="025">25</span> ‏וַיֹּ֨אמֶר דָּוִ֜ד אֶל־הַמַּלְאָ֗ךְ
כֹּֽה־תֹאמַ֤ר אֶל־יוֹאָב֙ אַל־יֵרַ֤ע בְּעֵינֶ֙יךָ֙ אֶת־הַדָּבָ֣ר הַזֶּ֔ה
כִּֽי־כָזֹ֥ה וְכָזֶ֖ה תֹּאכַ֣ל הֶחָ֑רֶב הַחֲזֵ֨ק מִלְחַמְתְּךָ֧
אֶל־הָעִ֛יר וְהָרְסָ֖הּ וְחַזְּקֵֽהוּ׃

‎<span id="026">26</span> ‏וַתִּשְׁמַע֙ אֵ֣שֶׁת אֽוּרִיָּ֔ה כִּי־מֵ֖ת
אוּרִיָּ֣ה אִישָׁ֑הּ וַתִּסְפֹּ֖ד עַל־בַּעְלָֽהּ׃

‎<span id="027">27</span> ‏וַיַּעֲבֹ֣ר הָאֵ֗בֶל וַיִּשְׁלַ֨ח דָּוִ֜ד
וַיַּאַסְפָ֤הּ אֶל־בֵּיתוֹ֙ וַתְּהִי־ל֣וֹ לְאִשָּׁ֔ה וַתֵּ֥לֶד ל֖וֹ
בֵּ֑ן וַיֵּ֧רַע הַדָּבָ֛ר אֲשֶׁר־עָשָׂ֥ה דָוִ֖ד בְּעֵינֵ֥י יְהוָֽה׃ פ

1 wayəhî liṯəšûḇaṯ haššānâ lə‘ēṯ\| ṣē’ṯ hammalə’ḵîm<sup>1</sup>
wayyišəl<sup>a</sup>ḥ dāwiḏ ’eṯ-ywō’āḇ wə’eṯ-‘ăḇāḏāyw ‘immwō
wə’eṯ-kāl-yiśərā’ēl wayyašəḥiṯû ’eṯ-bənê ‘ammwōn wayyāṣurû ‘al-rabâ
wəḏāwiḏ ywōšēḇ bîrûšālāim: s

2 wayəhî\| lə‘ēṯ hā‘ereḇ wayyāqām dāwiḏ mē‘al mišəkāḇwō wayyiṯəhallēḵə
‘al-gaḡ bêṯ-hammeleḵə wayyarə’ ’iššâ rōḥeṣeṯ mē‘al hagāḡ wəhā’iššâ
ṭwōḇaṯ marə’eh mə’ōḏ:

3 wayyišəl<sup>a</sup>ḥ dāwiḏ wayyiḏərōš lā’iššâ wayyō’mer hălwō’-zō’ṯ
baṯ-šeḇ<sup>a</sup>‘ baṯ-’ĕlî‘ām ’ēšeṯ ’ûrîyâ h<sup>a</sup>ḥitî:

4 wayyišəl<sup>a</sup>ḥ dāwiḏ malə’āḵîm wayyiqqāḥehā watāḇwō’ ’ēlāyw
wayyišəkaḇ ‘immāh wəhî’ miṯəqadešeṯ miṭṭumə’āṯāh watāšāḇ ’el-bêṯāh:

5 watahar hā’iššâ watišəl<sup>a</sup>ḥ watagēḏ ləḏāwiḏ watō’mer hārâ
’ānōḵî:

6 wayyišəl<sup>a</sup>ḥ dāwiḏ ’el-ywō’āḇ šəl<sup>a</sup>ḥ ’ēlay
’eṯ-’ûrîyâ h<sup>a</sup>ḥitî wayyišəl<sup>a</sup>ḥ ywō’āḇ ’eṯ-’ûrîyâ
’el-dāwiḏ:

7 wayyāḇō’ ’ûrîyâ ’ēlāyw wayyišə’al dāwiḏ lišəlwōm ywō’āḇ wəlišəlwōm
hā‘ām wəlišəlwōm hammiləḥāmâ:

8 wayyō’mer dāwiḏ lə’ûrîyâ rēḏ ləḇêṯəḵā ûrəḥaṣ raḡəleyḵā wayyēṣē’ ’ûrîyâ
mibêṯ hammeleḵə watēṣē’ ’<sup>a</sup>ḥărāyw maśə’aṯ hammeleḵə:

9 wayyišəkaḇ ’ûrîyâ peṯ<sup>a</sup>ḥ bêṯ hammeleḵə ’ēṯ kāl-‘aḇəḏê
’ăḏōnāyw wəlō’ yāraḏ ’el-bêṯwō:

10 wayyagiḏû ləḏāwiḏ lē’mōr lō’-yāraḏ ’ûrîyâ ’el-bêṯwō wayyō’mer dāwiḏ
’el-’ûrîyâ hălwō’ midereḵə ’atâ ḇā’ madû‘a lō’-yāraḏətā ’el-bêṯeḵā:

11 wayyō’mer ’ûrîyâ ’el-dāwiḏ hā’ārwōn wəyiśərā’ēl wîhûḏâ yōšəḇîm
bassukwōṯ wa’ḏōnî ywō’āḇ wə‘aḇəḏê ’ăḏōnî ‘al-pənê haśśāḏeh ḥōnîm wa’ănî
’āḇwō’ ’el-bêṯî le’ĕḵōl wəlišətwōṯ wəlišəkaḇ ‘im-’išətî ḥayyeḵā wəḥê
nafəšeḵā ’im-’e‘ĕśeh ’eṯ-hadāḇār hazzeh:

12 wayyō’mer dāwiḏ ’el-’ûrîyâ šēḇ bāzeh gam-hayywōm ûmāḥār ’ăšalləḥeḵḵā
wayyēšeḇ ’ûrîyâ ḇîrûšālaim<sup>3</sup> bayywōm hahû’ ûmimmāḥŏrāṯ:

13 wayyiqərā’-lwō ḏāwiḏ wayyō’ḵal ləfānāyw wayyēšətə wayəšakərēhû
wayyēṣē’ ḇā‘ereḇ lišəkaḇ bəmišəkāḇwō ‘im-‘aḇəḏê ’ăḏōnāyw wə’el-bêṯwō lō’
yārāḏ:

14 wayəhî ḇabōqer wayyiḵətōḇ dāwiḏ sēfer ’el-ywō’āḇ
wayyišəl<sup>a</sup>ḥ bəyaḏ ’ûrîyâ:

15 wayyiḵətōḇ bassēfer lē’mōr hāḇû ’eṯ-’ûrîyâ ’el-mûl pənê hammiləḥāmâ
h<sup>a</sup>ḥăzāqâ wəšaḇətem mē’<sup>a</sup>ḥărāyw wənikâ wāmēṯ: s

16 wayəhî bišəmwōr ywō’āḇ ’el-hā‘îr wayyitēn ’eṯ-’ûrîyâ ’el-hammāqwōm
’ăšer yāḏ<sup>a</sup>‘ kî ’anəšê-ḥayil šām:

17 wayyēṣə’û ’anəšê hā‘îr wayyillāḥămû ’eṯ-ywō’āḇ wayyipōl min-hā‘ām
mē‘aḇəḏê ḏāwiḏ wayyāmāṯ gam ’ûrîyâ h<sup>a</sup>ḥitî:

18 wayyišəl<sup>a</sup>ḥ ywō’āḇ wayyagēḏ ləḏāwiḏ ’eṯ-kāl-diḇərê
hammiləḥāmâ:

19 wayəṣaw ’eṯ-hammalə’āḵə lē’mōr kəḵallwōṯəḵā ’ēṯ kāl-diḇərê
hammiləḥāmâ ləḏabēr ’el-hammeleḵə:

20 wəhāyâ ’im-t<sup>a</sup>‘ăleh ḥămaṯ hammeleḵə wə’āmar ləḵā madû‘a
nigašətem ’el-hā‘îr ləhillāḥēm hălwō’ yəḏ<sup>a</sup>‘ətem ’ēṯ
’ăšer-yōrû mē‘al h<sup>a</sup>ḥwōmâ:

21 mî-hikâ ’eṯ-’ăḇîmeleḵə ben-yərubešeṯ hălwō’-’iššâ hišəlîḵâ ‘ālāyw
pel<sup>a</sup>ḥ reḵeḇ mē‘al h<sup>a</sup>ḥwōmâ wayyāmāṯ bəṯēḇēṣ lāmmâ
nigašətem ’el-h<sup>a</sup>ḥwōmâ wə’āmarətā gam ‘aḇədəḵā ’ûrîyâ
h<sup>a</sup>ḥitî mēṯ:

22 wayyēleḵə hammalə’āḵə wayyāḇō’ wayyagēḏ ləḏāwiḏ ’ēṯ kāl-’ăšer šəlāḥwō
ywō’āḇ:

23 wayyō’mer hammalə’āḵə ’el-dāwiḏ kî-ḡāḇərû ‘ālênû hā’ănāšîm wayyēṣə’û
’ēlênû haśśāḏeh wannihəyeh ‘ălêhem ‘aḏ-peṯ<sup>a</sup>ḥ haššā‘ar:

24 wayyōrə’û wayyōrû hammwōrə’îm hammwōrîm ’el-‘ăḇāḏeḵā mē‘al
h<sup>a</sup>ḥwōmâ wayyāmûṯû mē‘aḇəḏê hammeleḵə wəḡam ‘aḇədəḵā ’ûrîyâ
h<sup>a</sup>ḥitî mēṯ: s

25 wayyō’mer dāwiḏ ’el-hammalə’āḵə kōh-ṯō’mar ’el-ywō’āḇ
’al-yēr<sup>a</sup>‘ bə‘êneyḵā ’eṯ-hadāḇār hazzeh kî-ḵāzōh wəḵāzeh
tō’ḵal heḥāreḇ h<sup>a</sup>ḥăzēq miləḥamətəḵā ’el-hā‘îr wəhārəsāh
wəḥazzəqēhû:

26 watišəm<sup>a</sup>‘ ’ēšeṯ ’ûrîyâ kî-mēṯ ’ûrîyâ ’îšāh watisəpōḏ
‘al-b<sup>a</sup>‘əlāh:

27 wayy<sup>a</sup>‘ăḇōr hā’ēḇel wayyišəl<sup>a</sup>ḥ dāwiḏ
wayya’asəfāh ’el-bêṯwō watəhî-lwō lə’iššâ watēleḏ lwō bēn
wayyēr<sup>a</sup>‘ hadāḇār ’ăšer-‘āśâ ḏāwiḏ bə‘ênê yəhwâ: f

------------------------------------------------------------------------

[Next: 2 Samuel (2 Shmuel) Chapter 12](sa2012.md)
