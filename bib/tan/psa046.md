[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa046)  [KJV](../kjv/psa046)  [Sep](../sep/psa046) 
[Vul](../vul/psa046)   
  
[Psalms (Tehilim) Index](psa)  
  [Previous](psa045)  [Next](psa047) 

------------------------------------------------------------------------

### Tanach (Hebrew): Psalms (Tehilim) Chapter 46

‎<span id="001">1</span> ‏לַמְנַצֵּ֥חַ לִבְנֵי־קֹ֑רַח עַֽל־עֲלָמ֥וֹת
שִֽׁיר׃

‎<span id="002">2</span> ‏אֱלֹהִ֣ים לָ֭נוּ מַחֲסֶ֣ה וָעֹ֑ז עֶזְרָ֥ה
בְ֝צָר֗וֹת נִמְצָ֥א מְאֹֽד׃

‎<span id="003">3</span> ‏עַל־כֵּ֣ן לֹא־נִ֭ירָא בְּהָמִ֣יר אָ֑רֶץ
וּבְמ֥וֹט הָ֝רִ֗ים בְּלֵ֣ב יַמִּֽים׃

‎<span id="004">4</span> ‏יֶהֱמ֣וּ יֶחְמְר֣וּ מֵימָ֑יו
יִֽרְעֲשֽׁוּ־הָרִ֖ים בְּגַאֲוָת֣וֹ סֶֽלָה׃

‎<span id="005">5</span> ‏נָהָ֗ר פְּלָגָ֗יו יְשַׂמְּח֥וּ עִיר־אֱלֹהִ֑ים
קְ֝דֹ֗שׁ מִשְׁכְּנֵ֥י עֶלְיֽוֹן׃

‎<span id="006">6</span> ‏אֱלֹהִ֣ים בְּ֭קִרְבָּהּ בַּל־תִּמּ֑וֹט
יַעְזְרֶ֥הָ אֱ֝לֹהִ֗ים לִפְנ֥וֹת בֹּֽקֶר׃

‎<span id="007">7</span> ‏הָמ֣וּ ג֖וֹיִם מָ֣טוּ מַמְלָכ֑וֹת נָתַ֥ן
בְּ֝קוֹל֗וֹ תָּמ֥וּג אָֽרֶץ׃

‎<span id="008">8</span> ‏יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֝נוּ
אֱלֹהֵ֖י יַעֲקֹ֣ב סֶֽלָה׃

‎<span id="009">9</span> ‏לְֽכוּ־חֲ֭זוּ מִפְעֲל֣וֹת יְהוָ֑ה אֲשֶׁר־שָׂ֖ם
שַׁמּ֣וֹת בָּאָֽרֶץ׃

‎<span id="010">10</span> ‏מַשְׁבִּ֥ית מִלְחָמוֹת֮ עַד־קְצֵ֪ה הָ֫אָ֥רֶץ
קֶ֣שֶׁת יְ֭שַׁבֵּר וְקִצֵּ֣ץ חֲנִ֑ית עֲ֝גָל֗וֹת יִשְׂרֹ֥ף בָּאֵֽשׁ׃

‎<span id="011">11</span> ‏הַרְפּ֣וּ וּ֭דְעוּ כִּי־אָנֹכִ֣י אֱלֹהִ֑ים
אָר֥וּם בַּ֝גּוֹיִ֗ם אָר֥וּם בָּאָֽרֶץ׃

‎<span id="012">12</span> ‏יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֝נוּ
אֱלֹהֵ֖י יַעֲקֹ֣ב סֶֽלָה׃

1 lamənaṣṣēḥa liḇənê-qōr<sup>a</sup>ḥ ‘al-‘ălāmwōṯ šîr:

2 ’ĕlōhîm lānû m<sup>a</sup>ḥăseh wā‘ōz ‘ezərâ ḇəṣārwōṯ niməṣā’ mə’ōḏ:

3 ‘al-kēn lō’-nîrā’ bəhāmîr ’āreṣ ûḇəmwōṭ hārîm bəlēḇ yammîm:

4 yehĕmû yeḥəmərû mêmāyw yirə‘ăšû-hārîm bəḡa’ăwāṯwō selâ:

5 nâār pəlāḡāyw yəśamməḥû ‘îr-’ĕlōhîm qəḏōš mišəkənê ‘eləywōn:

6 ’ĕlōhîm bəqirəbāh bal-timmwōṭ y<sup>a</sup>‘əzərehā ’ĕlōhîm lifənwōṯ
bōqer:

7 hāmû ḡwōyim māṭû maməlāḵwōṯ nāṯan bəqwōlwō tāmûḡ ’āreṣ:

8 yəhwâ ṣəḇā’wōṯ ‘immānû miśəgāḇ-lānû ’ĕlōhê y<sup>a</sup>‘ăqōḇ selâ:

9 ləḵû-ḥăzû mifə‘ălwōṯ yəhwâ ’ăšer-śām šammwōṯ bā’āreṣ:

10 mašəbîṯ miləḥāmwōṯ ‘aḏ-qəṣēh hā’āreṣ qešeṯ yəšabēr wəqiṣṣēṣ ḥănîṯ
‘ăḡālwōṯ yiśərōf bā’ēš:

11 harəpû ûḏə‘û kî-’ānōḵî ’ĕlōhîm ’ārûm bagwōyim ’ārûm bā’āreṣ:

12 yəhwâ ṣəḇā’wōṯ ‘immānû miśəgāḇ-lānû ’ĕlōhê y<sup>a</sup>‘ăqōḇ selâ:

------------------------------------------------------------------------

[Next: Psalms (Tehilim) Chapter 47](psa047)
