[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa2006)  [KJV](../kjv/sa2006)  [Sep](../sep/sa2006) 
[Vul](../vul/sa2006)   
  
[2 Samuel (2 Shmuel) Index](sa2)  
  [Previous](sa2005)  [Next](sa2007) 

------------------------------------------------------------------------

### Tanach (Hebrew): 2 Samuel (2 Shmuel) Chapter 6

‎<span id="001">1</span> ‏וַיֹּ֨סֶף ע֥וֹד דָּוִ֛ד אֶת־כָּל־בָּח֥וּר
בְּיִשְׂרָאֵ֖ל שְׁלֹשִׁ֥ים אָֽלֶף׃

‎<span id="002">2</span> ‏וַיָּ֣קָם׀ וַיֵּ֣לֶךְ דָּוִ֗ד וְכָל־הָעָם֙
אֲשֶׁ֣ר אִתּ֔וֹ מִֽבַּעֲלֵ֖י יְהוּדָ֑ה לְהַעֲל֣וֹת מִשָּׁ֗ם אֵ֚ת אֲר֣וֹן
הָאֱלֹהִ֔ים אֲשֶׁר־נִקְרָ֣א שֵׁ֗ם שֵׁ֣ם יְהוָ֧ה צְבָא֛וֹת יֹשֵׁ֥ב
הַכְּרֻבִ֖ים עָלָֽיו׃

‎<span id="003">3</span> ‏וַיַּרְכִּ֜בוּ אֶת־אֲר֤וֹן הָֽאֱלֹהִים֙
אֶל־עֲגָלָ֣ה חֲדָשָׁ֔ה וַיִּשָּׂאֻ֔הוּ מִבֵּ֥ית אֲבִינָדָ֖ב אֲשֶׁ֣ר
בַּגִּבְעָ֑ה וְעֻזָּ֣א וְאַחְי֗וֹ בְּנֵי֙ אֲבִ֣ינָדָ֔ב נֹהֲגִ֖ים
אֶת־הָעֲגָלָ֥ה חֲדָשָֽׁה׃

‎<span id="004">4</span> ‏וַיִּשָּׂאֻ֗הוּ מִבֵּ֤ית אֲבִֽינָדָב֙ אֲשֶׁ֣ר
בַּגִּבְעָ֔ה עִ֖ם אֲר֣וֹן הָאֱלֹהִ֑ים וְאַחְי֕וֹ הֹלֵ֖ךְ לִפְנֵ֥י
הָאָרֽוֹן׃

‎<span id="005">5</span> ‏וְדָוִ֣ד׀ וְכָל־בֵּ֣ית יִשְׂרָאֵ֗ל
מְשַֽׂחֲקִים֙ לִפְנֵ֣י יְהוָ֔ה בְּכֹ֖ל עֲצֵ֣י בְרוֹשִׁ֑ים וּבְכִנֹּר֤וֹת
וּבִנְבָלִים֙ וּבְתֻפִּ֔ים וּבִמְנַֽעַנְעִ֖ים וּֽבְצֶלְצֶלִֽים׃

‎<span id="006">6</span> ‏וַיָּבֹ֖אוּ עַד־גֹּ֣רֶן נָכ֑וֹן וַיִּשְׁלַ֨ח
עֻזָּ֜א אֶל־אֲר֤וֹן הָֽאֱלֹהִים֙ וַיֹּ֣אחֶז בּ֔וֹ כִּ֥י שָׁמְט֖וּ
הַבָּקָֽר׃

‎<span id="007">7</span> ‏וַיִּֽחַר־אַ֤ף יְהוָה֙ בְּעֻזָּ֔ה וַיַּכֵּ֥הוּ
שָׁ֛ם הָאֱלֹהִ֖ים עַל־הַשַּׁ֑ל וַיָּ֣מָת שָׁ֔ם עִ֖ם אֲר֥וֹן הָאֱלֹהִֽים׃

‎<span id="008">8</span> ‏וַיִּ֣חַר לְדָוִ֔ד עַל֩ אֲשֶׁ֨ר פָּרַ֧ץ
יְהוָ֛ה פֶּ֖רֶץ בְּעֻזָּ֑ה וַיִּקְרָ֞א לַמָּק֤וֹם הַהוּא֙ פֶּ֣רֶץ
עֻזָּ֔ה עַ֖ד הַיּ֥וֹם הַזֶּֽה׃

‎<span id="009">9</span> ‏וַיִּרָ֥א דָוִ֛ד אֶת־יְהוָ֖ה בַּיּ֣וֹם הַה֑וּא
וַיֹּ֕אמֶר אֵ֛יךְ יָב֥וֹא אֵלַ֖י אֲר֥וֹן יְהוָֽה׃

‎<span id="010">10</span> ‏וְלֹֽא־אָבָ֣ה דָוִ֗ד לְהָסִ֥יר אֵלָ֛יו
אֶת־אֲר֥וֹן יְהוָ֖ה עַל־עִ֣יר דָּוִ֑ד וַיַּטֵּ֣הוּ דָוִ֔ד בֵּ֥ית
עֹבֵֽד־אֱד֖וֹם הַגִּתִּֽי׃

‎<span id="011">11</span> ‏וַיֵּשֶׁב֩ אֲר֨וֹן יְהוָ֜ה בֵּ֣ית עֹבֵ֥ד
אֱדֹ֛ם הַגִּתִּ֖י שְׁלֹשָׁ֣ה חֳדָשִׁ֑ים וַיְבָ֧רֶךְ יְהוָ֛ה אֶת־עֹבֵ֥ד
אֱדֹ֖ם וְאֶת־כָּל־בֵּיתֽוֹ׃

‎<span id="012">12</span> ‏וַיֻּגַּ֗ד לַמֶּ֣לֶךְ דָּוִד֮ לֵאמֹר֒
בֵּרַ֣ךְ יְהוָ֗ה אֶת־בֵּ֨ית עֹבֵ֤ד אֱדֹם֙ וְאֶת־כָּל־אֲשֶׁר־ל֔וֹ
בַּעֲב֖וּר אֲר֣וֹן הָאֱלֹהִ֑ים וַיֵּ֣לֶךְ דָּוִ֗ד וַיַּעַל֩ אֶת־אֲר֨וֹן
הָאֱלֹהִ֜ים מִבֵּ֨ית עֹבֵ֥ד אֱדֹ֛ם עִ֥יר דָּוִ֖ד בְּשִׂמְחָֽה׃

‎<span id="013">13</span> ‏וַיְהִ֗י כִּ֧י צָעֲד֛וּ נֹשְׂאֵ֥י
אֲרוֹן־יְהוָ֖ה שִׁשָּׁ֣ה צְעָדִ֑ים וַיִּזְבַּ֥ח שׁ֖וֹר וּמְרִֽיא׃

‎<span id="014">14</span> ‏וְדָוִ֛ד מְכַרְכֵּ֥ר בְּכָל־עֹ֖ז לִפְנֵ֣י
יְהוָ֑ה וְדָוִ֕ד חָג֖וּר אֵפ֥וֹד בָּֽד׃

‎<span id="015">15</span> ‏וְדָוִד֙ וְכָל־בֵּ֣ית יִשְׂרָאֵ֔ל מַעֲלִ֖ים
אֶת־אֲר֣וֹן יְהוָ֑ה בִּתְרוּעָ֖ה וּבְק֥וֹל שׁוֹפָֽר׃

‎<span id="016">16</span> ‏וְהָיָה֙ אֲר֣וֹן יְהוָ֔ה בָּ֖א עִ֣יר דָּוִ֑ד
וּמִיכַ֨ל בַּת־שָׁא֜וּל נִשְׁקְפָ֣ה׀ בְּעַ֣ד הַחַלּ֗וֹן וַתֵּ֨רֶא
אֶת־הַמֶּ֤לֶךְ דָּוִד֙ מְפַזֵּ֤ז וּמְכַרְכֵּר֙ לִפְנֵ֣י יְהוָ֔ה
וַתִּ֥בֶז ל֖וֹ בְּלִבָּֽהּ׃

‎<span id="017">17</span> ‏וַיָּבִ֜אוּ אֶת־אֲר֣וֹן יְהוָ֗ה וַיַּצִּ֤גוּ
אֹתוֹ֙ בִּמְקוֹמ֔וֹ בְּת֣וֹךְ הָאֹ֔הֶל אֲשֶׁ֥ר נָטָה־ל֖וֹ דָּוִ֑ד
וַיַּ֨עַל דָּוִ֥ד עֹל֛וֹת לִפְנֵ֥י יְהוָ֖ה וּשְׁלָמִֽים׃

‎<span id="018">18</span> ‏וַיְכַ֣ל דָּוִ֔ד מֵהַעֲל֥וֹת הָעוֹלָ֖ה
וְהַשְּׁלָמִ֑ים וַיְבָ֣רֶךְ אֶת־הָעָ֔ם בְּשֵׁ֖ם יְהוָ֥ה צְבָאֽוֹת׃

‎<span id="019">19</span> ‏וַיְחַלֵּ֨ק לְכָל־הָעָ֜ם לְכָל־הֲמ֣וֹן
יִשְׂרָאֵל֮ לְמֵאִ֣ישׁ וְעַד־אִשָּׁה֒ לְאִ֗ישׁ חַלַּ֥ת לֶ֙חֶם֙ אַחַ֔ת
וְאֶשְׁפָּ֣ר אֶחָ֔ד וַאֲשִׁישָׁ֖ה אֶחָ֑ת וַיֵּ֥לֶךְ כָּל־הָעָ֖ם אִ֥ישׁ
לְבֵיתֽוֹ׃

‎<span id="020">20</span> ‏וַיָּ֥שָׁב דָּוִ֖ד לְבָרֵ֣ךְ אֶת־בֵּית֑וֹ
וַתֵּצֵ֞א מִיכַ֤ל בַּת־שָׁאוּל֙ לִקְרַ֣את דָּוִ֔ד וַתֹּ֗אמֶר
מַה־נִּכְבַּ֨ד הַיּ֜וֹם מֶ֣לֶךְ יִשְׂרָאֵ֗ל אֲשֶׁ֨ר נִגְלָ֤ה הַיּוֹם֙
לְעֵינֵ֨י אַמְה֣וֹת עֲבָדָ֔יו כְּהִגָּל֥וֹת נִגְל֖וֹת אַחַ֥ד הָרֵקִֽים׃

‎<span id="021">21</span> ‏וַיֹּ֣אמֶר דָּוִד֮ אֶל־מִיכַל֒ לִפְנֵ֣י
יְהוָ֗ה אֲשֶׁ֨ר בָּֽחַר־בִּ֤י מֵֽאָבִיךְ֙ וּמִכָּל־בֵּית֔וֹ לְצַוֹּ֨ת
אֹתִ֥י נָגִ֛יד עַל־עַ֥ם יְהוָ֖ה עַל־יִשְׂרָאֵ֑ל וְשִׂחַקְתִּ֖י לִפְנֵ֥י
יְהוָֽה׃

‎<span id="022">22</span> ‏וּנְקַלֹּ֤תִי עוֹד֙ מִזֹּ֔את וְהָיִ֥יתִי
שָׁפָ֖ל בְּעֵינָ֑י וְעִם־הָֽאֲמָהוֹת֙ אֲשֶׁ֣ר אָמַ֔רְתְּ עִמָּ֖ם
אִכָּבֵֽדָה׃

‎<span id="023">23</span> ‏וּלְמִיכַל֙ בַּת־שָׁא֔וּל לֹֽא־הָ֥יָה לָ֖הּ
יָ֑לֶד עַ֖ד<sup>3</sup> י֥וֹם מוֹתָֽהּ׃ פ

1 wayyōsef ‘wōḏ dāwiḏ ’eṯ-kāl-bāḥûr bəyiśərā’ēl šəlōšîm ’ālef:

2 wayyāqām\| wayyēleḵə dāwiḏ wəḵāl-hā‘ām ’ăšer ’itwō mib<sup>a</sup>‘ălê
yəhûḏâ ləh<sup>a</sup>‘ălwōṯ miššām ’ēṯ ’ărwōn hā’ĕlōhîm ’ăšer-niqərā’
šēm šēm yəhwâ ṣəḇā’wōṯ yōšēḇ hakəruḇîm ‘ālāyw:

3 wayyarəkiḇû ’eṯ-’ărwōn hā’ĕlōhîm ’el-‘ăḡālâ ḥăḏāšâ wayyiśśā’uhû mibêṯ
’ăḇînāḏāḇ ’ăšer bagiḇə‘â wə‘uzzā’ wə’<sup>a</sup>ḥəywō bənê ’ăḇînāḏāḇ
nōhăḡîm ’eṯ-hā‘ăḡālâ ḥăḏāšâ:

4 wayyiśśā’uhû mibêṯ ’ăḇînāḏāḇ ’ăšer bagiḇə‘â ‘im ’ărwōn hā’ĕlōhîm
wə’<sup>a</sup>ḥəywō hōlēḵə lifənê hā’ārwōn:

5 wəḏāwiḏ\| wəḵāl-bêṯ yiśərā’ēl məś<sup>a</sup>ḥăqîm lifənê yəhwâ bəḵōl
‘ăṣê ḇərwōšîm ûḇəḵinnōrwōṯ ûḇinəḇālîm ûḇəṯupîm ûḇimən<sup>a</sup>‘anə‘îm
ûḇəṣeləṣelîm:

6 wayyāḇō’û ‘aḏ-gōren nāḵwōn wayyišəl<sup>a</sup>ḥ ‘uzzā’ ’el-’ărwōn
hā’ĕlōhîm wayyō’ḥez bwō kî šāməṭû habāqār:

7 wayyiḥar-’af yəhwâ bə‘uzzâ wayyakēhû šām hā’ĕlōhîm ‘al-haššal wayyāmāṯ
šām ‘im ’ărwōn hā’ĕlōhîm:

8 wayyiḥar ləḏāwiḏ ‘al ’ăšer pāraṣ yəhwâ pereṣ bə‘uzzâ wayyiqərā’
lammāqwōm hahû’ pereṣ ‘uzzâ ‘aḏ hayywōm hazzeh:

9 wayyirā’ ḏāwiḏ ’eṯ-yəhwâ bayywōm hahû’ wayyō’mer ’êḵə yāḇwō’ ’ēlay
’ărwōn yəhwâ:

10 wəlō’-’āḇâ ḏāwiḏ ləhāsîr ’ēlāyw ’eṯ-’ărwōn yəhwâ ‘al-‘îr dāwiḏ
wayyaṭṭēhû ḏāwiḏ bêṯ ‘ōḇēḏ-’ĕḏwōm hagitî:

11 wayyēšeḇ ’ărwōn yəhwâ bêṯ ‘ōḇēḏ ’ĕḏōm hagitî šəlōšâ ḥŏḏāšîm
wayəḇāreḵə yəhwâ ’eṯ-‘ōḇēḏ ’ĕḏōm wə’eṯ-kāl-bêṯwō:

12 wayyugaḏ lammeleḵə dāwiḏ lē’mōr bēraḵə yəhwâ ’eṯ-bêṯ ‘ōḇēḏ ’ĕḏōm
wə’eṯ-kāl-’ăšer-lwō b<sup>a</sup>‘ăḇûr ’ărwōn hā’ĕlōhîm wayyēleḵə dāwiḏ
wayy<sup>a</sup>‘al ’eṯ-’ărwōn hā’ĕlōhîm mibêṯ ‘ōḇēḏ ’ĕḏōm ‘îr dāwiḏ
bəśiməḥâ:

13 wayəhî kî ṣā‘ăḏû nōśə’ê ’ărwōn-yəhwâ šiššâ ṣə‘āḏîm
wayyizəb<sup>a</sup>ḥ šwōr ûmərî’:

14 wəḏāwiḏ məḵarəkēr bəḵāl-‘ōz lifənê yəhwâ wəḏāwiḏ ḥāḡûr ’ēfwōḏ bāḏ:

15 wəḏāwiḏ wəḵāl-bêṯ yiśərā’ēl m<sup>a</sup>‘ălîm ’eṯ-’ărwōn yəhwâ
biṯərû‘â ûḇəqwōl šwōfār:

16 wəhāyâ ’ărwōn yəhwâ bā’ ‘îr dāwiḏ ûmîḵal baṯ-šā’ûl nišəqəfâ\| bə‘aḏ
h<sup>a</sup>ḥallwōn watēre’ ’eṯ-hammeleḵə dāwiḏ məfazzēz ûməḵarəkēr
lifənê yəhwâ watiḇez lwō bəlibāh:

17 wayyāḇi’û ’eṯ-’ărwōn yəhwâ wayyaṣṣiḡû ’ōṯwō biməqwōmwō bəṯwōḵə
hā’ōhel ’ăšer nāṭâ-lwō dāwiḏ wayy<sup>a</sup>‘al dāwiḏ ‘ōlwōṯ lifənê
yəhwâ ûšəlāmîm:

18 wayəḵal dāwiḏ mēh<sup>a</sup>‘ălwōṯ hā‘wōlâ wəhaššəlāmîm wayəḇāreḵə
’eṯ-hā‘ām bəšēm yəhwâ ṣəḇā’wōṯ:

19 wayəḥallēq ləḵāl-hā‘ām ləḵāl-hămwōn yiśərā’ēl ləmē’îš wə‘aḏ-’iššâ
lə’îš ḥallaṯ leḥem ’<sup>a</sup>ḥaṯ wə’ešəpār ’eḥāḏ wa’ăšîšâ ’eḥāṯ
wayyēleḵə kāl-hā‘ām ’îš ləḇêṯwō:

20 wayyāšāḇ dāwiḏ ləḇārēḵə ’eṯ-bêṯwō watēṣē’ mîḵal baṯ-šā’ûl liqəra’ṯ
dāwiḏ watō’mer mah-nniḵəbaḏ hayywōm meleḵə yiśərā’ēl ’ăšer niḡəlâ
hayywōm lə‘ênê ’aməhwōṯ ‘ăḇāḏāyw kəhigālwōṯ niḡəlwōṯ ’<sup>a</sup>ḥaḏ
hārēqîm:

21 wayyō’mer dāwiḏ ’el-mîḵal lifənê yəhwâ ’ăšer bāḥar-bî mē’āḇîḵə
ûmikāl-bêṯwō ləṣaûōṯ ’ōṯî nāḡîḏ ‘al-‘am yəhwâ ‘al-yiśərā’ēl wəśiḥaqətî
lifənê yəhwâ:

22 ûnəqallōṯî ‘wōḏ mizzō’ṯ wəhāyîṯî šāfāl bə‘ênāy wə‘im-hā’ămâwōṯ ’ăšer
’āmarətə ‘immām ’ikāḇēḏâ:

23 ûləmîḵal baṯ-šā’ûl lō’-hāyâ lāh yāleḏ ‘aḏ<sup>3</sup> ywōm mwōṯāh: f

------------------------------------------------------------------------

[Next: 2 Samuel (2 Shmuel) Chapter 7](sa2007)
