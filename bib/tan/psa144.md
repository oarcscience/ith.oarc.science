[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa144)  [KJV](../kjv/psa144)  [Sep](../sep/psa144) 
[Vul](../vul/psa144)   
  
[Psalms (Tehilim) Index](psa)  
  [Previous](psa143)  [Next](psa145) 

------------------------------------------------------------------------

### Tanach (Hebrew): Psalms (Tehilim) Chapter 144

‎<span id="001">1</span> ‏לְדָוִ֨ד׀ בָּ֘ר֤וּךְ יְהוָ֨ה׀ צוּרִ֗י
הַֽמְלַמֵּ֣ד יָדַ֣י לַקְרָ֑ב אֶ֝צְבְּעוֹתַ֗י לַמִּלְחָמָֽה׃

‎<span id="002">2</span> ‏חַסְדִּ֥י וּמְצוּדָתִי֮ מִשְׂגַּבִּ֪י
וּֽמְפַלְטִ֫י לִ֥י מָ֭גִנִּי וּב֣וֹ חָסִ֑יתִי הָרוֹדֵ֖ד עַמִּ֣י
תַחְתָּֽי׃

‎<span id="003">3</span> ‏יְֽהוָ֗ה מָה־אָ֭דָם וַתֵּדָעֵ֑הוּ
בֶּן־אֱ֝נ֗וֹשׁ וַֽתְּחַשְּׁבֵֽהוּ׃

‎<span id="004">4</span> ‏אָ֭דָם לַהֶ֣בֶל דָּמָ֑ה יָ֝מָ֗יו כְּצֵ֣ל
עוֹבֵֽר׃

‎<span id="005">5</span> ‏יְ֭הוָה הַט־שָׁמֶ֣יךָ וְתֵרֵ֑ד גַּ֖ע
בֶּהָרִ֣ים וְֽיֶעֱשָֽׁנוּ׃

‎<span id="006">6</span> ‏בְּר֣וֹק בָּ֭רָק וּתְפִיצֵ֑ם שְׁלַ֥ח
חִ֝צֶּ֗יךָ וּתְהֻמֵּֽם׃

‎<span id="007">7</span> ‏שְׁלַ֥ח יָדֶ֗יךָ מִמָּ֫ר֥וֹם פְּצֵ֣נִי
וְ֭הַצִּילֵנִי מִמַּ֣יִם רַבִּ֑ים מִ֝יַּ֗ד בְּנֵ֣י נֵכָֽר׃

‎<span id="008">8</span> ‏אֲשֶׁ֣ר פִּ֭יהֶם דִּבֶּר־שָׁ֑וְא וִֽ֝ימִינָ֗ם
יְמִ֣ין שָֽׁקֶר׃

‎<span id="009">9</span> ‏אֱ‍ֽלֹהִ֗ים שִׁ֣יר חָ֭דָשׁ אָשִׁ֣ירָה לָּ֑ךְ
בְּנֵ֥בֶל עָ֝שׂ֗וֹר אֲזַמְּרָה־לָּֽךְ׃

‎<span id="010">10</span> ‏הַנּוֹתֵ֥ן תְּשׁוּעָ֗ה לַמְּלָ֫כִ֥ים
הַ֭פּוֹצֶה אֶת־דָּוִ֥ד עַבְדּ֗וֹ מֵחֶ֥רֶב רָעָֽה׃

‎<span id="011">11</span> ‏פְּצֵ֥נִי וְהַצִּילֵנִי֮ מִיַּ֪ד
בְּֽנֵי־נֵ֫כָ֥ר אֲשֶׁ֣ר פִּ֭יהֶם דִּבֶּר־שָׁ֑וְא וִֽ֝ימִינָ֗ם יְמִ֣ין
שָֽׁקֶר׃

‎<span id="012">12</span> ‏אֲשֶׁ֤ר בָּנֵ֨ינוּ׀ כִּנְטִעִים֮ מְגֻדָּלִ֪ים
בִּֽנְעוּרֵ֫יהֶ֥ם בְּנוֹתֵ֥ינוּ כְזָוִיֹּ֑ת מְ֝חֻטָּב֗וֹת תַּבְנִ֥ית
הֵיכָֽל׃

‎<span id="013">13</span> ‏מְזָוֵ֣ינוּ מְלֵאִים֮ מְפִיקִ֥ים מִזַּ֗ן
אֶ֫ל־זַ֥ן צֹאונֵ֣נוּ מַ֭אֲלִיפוֹת מְרֻבָּב֗וֹת בְּחוּצוֹתֵֽינוּ׃

‎<span id="014">14</span> ‏אַלּוּפֵ֗ינוּ מְֽסֻבָּ֫לִ֥ים אֵֽין־פֶּ֭רֶץ
וְאֵ֣ין יוֹצֵ֑את וְאֵ֥ין צְ֝וָחָ֗ה בִּרְחֹבֹתֵֽינוּ׃

‎<span id="015">15</span> ‏אַשְׁרֵ֣י הָ֭עָם שֶׁכָּ֣כָה לּ֑וֹ אַֽשְׁרֵ֥י
הָ֝עָ֗ם שֶׁיֲהוָ֥ה אֱלֹהָֽיו׃

1 ləḏāwiḏ\| bārûḵə yəhwâ\| ṣûrî haməlammēḏ yāḏay laqərāḇ ’eṣəbə‘wōṯay
lammiləḥāmâ:

2 ḥasədî ûməṣûḏāṯî miśəgabî ûməfaləṭî lî māḡinnî ûḇwō ḥāsîṯî hārwōḏēḏ
‘ammî ṯ<sup>a</sup>ḥətāy:

3 yəhwâ mâ-’āḏām watēḏā‘ēhû ben-’ĕnwōš watəḥaššəḇēhû:

4 ’āḏām laheḇel dāmâ yāmāyw kəṣēl ‘wōḇēr:

5 yəhwâ haṭ-šāmeyḵā wəṯērēḏ g<sup>a</sup>‘ behārîm wəye‘ĕšānû:

6 bərwōq bārāq ûṯəfîṣēm šəl<sup>a</sup>ḥ ḥiṣṣeyḵā ûṯəhummēm:

7 šəl<sup>a</sup>ḥ yāḏeyḵā mimmārwōm pəṣēnî wəhaṣṣîlēnî mimmayim rabîm
mîyaḏ bənê nēḵār:

8 ’ăšer pîhem diber-šāwə’ wîmînām yəmîn šāqer:

9 ’ĕ‍lōhîm šîr ḥāḏāš ’āšîrâ llāḵə bənēḇel ‘āśwōr ’ăzammərâ-llāḵə:

10 hannwōṯēn təšû‘â lamməlāḵîm hapwōṣeh ’eṯ-dāwiḏ ‘aḇədwō mēḥereḇ rā‘â:

11 pəṣēnî wəhaṣṣîlēnî mîyaḏ bənê-nēḵār ’ăšer pîhem diber-šāwə’ wîmînām
yəmîn šāqer:

12 ’ăšer bānênû\| kinəṭi‘îm məḡudālîm binə‘ûrêhem bənwōṯênû ḵəzāwîyōṯ
məḥuṭṭāḇwōṯ taḇənîṯ hêḵāl:

13 məzāwênû məlē’îm məfîqîm mizzan ’el-zan ṣō’wnēnû ma’ălîfwōṯ
mərubāḇwōṯ bəḥûṣwōṯênû:

14 ’allûfênû məsubālîm ’ên-pereṣ wə’ên ywōṣē’ṯ wə’ên ṣəwāḥâ
birəḥōḇōṯênû:

15 ’ašərê hā‘ām šekāḵâ llwō ’ašərê hā‘ām šeyăhwâ ’ĕlōhāyw:

------------------------------------------------------------------------

[Next: Psalms (Tehilim) Chapter 145](psa145)
