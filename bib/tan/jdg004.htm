<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Judges (Shoftim): Judges (Shoftim) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg004.htm">Polyglot</A>&nbsp;
<A HREF="../kjv/jdg004.htm">KJV</A>&nbsp;
<A HREF="../sep/jdb004.htm">Sep:JdB</A>&nbsp;
<A HREF="../sep/jda004.htm">Sep:JdA</A>&nbsp;
<A HREF="../vul/jdg004.htm">Vul</A>&nbsp;

<BR>
<BR><A HREF="jdg.htm">Judges (Shoftim) Index</A><BR>
&nbsp;
<A HREF="jdg003.htm">Previous</A>&nbsp;
<A HREF="jdg005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Judges (Shoftim) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּסִ֙פוּ֙ בְּנֵ֣י יִשְׂרָאֵ֔ל לַעֲשׂ֥וֹת הָרַ֖ע בְּעֵינֵ֣י יְהוָ֑ה וְאֵה֖וּד מֵֽת׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּמְכְּרֵ֣ם יְהוָ֗ה בְּיַד֙ יָבִ֣ין מֶֽלֶךְ־כְּנַ֔עַן אֲשֶׁ֥ר מָלַ֖ךְ בְּחָצ֑וֹר וְשַׂר־צְבָאוֹ֙ סִֽיסְרָ֔א וְה֥וּא יוֹשֵׁ֖ב בַּחֲרֹ֥שֶׁת הַגּוֹיִֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּצְעֲק֥וּ בְנֵֽי־יִשְׂרָאֵ֖ל אֶל־יְהוָ֑ה כִּ֠י תְּשַׁ֨ע מֵא֤וֹת רֶֽכֶב־בַּרְזֶל֙ ל֔וֹ וְ֠הוּא לָחַ֞ץ אֶת־בְּנֵ֧י יִשְׂרָאֵ֛ל בְּחָזְקָ֖ה עֶשְׂרִ֥ים שָׁנָֽה׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּדְבוֹרָה֙ אִשָּׁ֣ה נְבִיאָ֔ה אֵ֖שֶׁת לַפִּיד֑וֹת הִ֛יא שֹׁפְטָ֥ה אֶת־יִשְׂרָאֵ֖ל בָּעֵ֥ת הַהִֽיא׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְ֠הִיא יוֹשֶׁ֨בֶת תַּֽחַת־תֹּ֜מֶר דְּבוֹרָ֗ה בֵּ֧ין הָרָמָ֛ה וּבֵ֥ין בֵּֽית־אֵ֖ל בְּהַ֣ר אֶפְרָ֑יִם וַיַּעֲל֥וּ אֵלֶ֛יהָ בְּנֵ֥י יִשְׂרָאֵ֖ל לַמִּשְׁפָּֽט׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתִּשְׁלַ֗ח וַתִּקְרָא֙ לְבָרָ֣ק בֶּן־אֲבִינֹ֔עַם מִקֶּ֖דֶשׁ נַפְתָּלִ֑י וַתֹּ֨אמֶר אֵלָ֜יו הֲלֹ֥א צִוָּ֣ה׀ יְהוָ֣ה אֱלֹהֵֽי־יִשְׂרָאֵ֗ל לֵ֤ךְ וּמָֽשַׁכְתָּ֙ בְּהַ֣ר תָּב֔וֹר וְלָקַחְתָּ֣ עִמְּךָ֗ עֲשֶׂ֤רֶת אֲלָפִים֙ אִ֔ישׁ מִבְּנֵ֥י נַפְתָּלִ֖י וּמִבְּנֵ֥י זְבֻלֽוּן׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּמָשַׁכְתִּ֨י אֵלֶ֜יךָ אֶל־נַ֣חַל קִישׁ֗וֹן אֶת־סִֽיסְרָא֙ שַׂר־צְבָ֣א יָבִ֔ין וְאֶת־רִכְבּ֖וֹ וְאֶת־הֲמוֹנ֑וֹ וּנְתַתִּ֖יהוּ בְּיָדֶֽךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֹּ֤אמֶר אֵלֶ֙יהָ֙ בָּרָ֔ק אִם־תֵּלְכִ֥י עִמִּ֖י וְהָלָ֑כְתִּי וְאִם־לֹ֥א תֵלְכִ֛י עִמִּ֖י לֹ֥א אֵלֵֽךְ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַתֹּ֜אמֶר הָלֹ֧ךְ אֵלֵ֣ךְ עִמָּ֗ךְ אֶ֚פֶס כִּי֩ לֹ֨א תִֽהְיֶ֜ה תִּֽפְאַרְתְּךָ֗ עַל־הַדֶּ֙רֶךְ֙ אֲשֶׁ֣ר אַתָּ֣ה הוֹלֵ֔ךְ כִּ֣י בְֽיַד־אִשָּׁ֔ה יִמְכֹּ֥ר יְהוָ֖ה אֶת־סִֽיסְרָ֑א וַתָּ֧קָם דְּבוֹרָ֛ה וַתֵּ֥לֶךְ עִם־בָּרָ֖ק קֶֽדְשָׁה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיַּזְעֵ֨ק בָּרָ֜ק אֶת־זְבוּלֻ֤ן וְאֶת־נַפְתָּלִי֙ קֶ֔דְשָׁה וַיַּ֣עַל בְּרַגְלָ֔יו עֲשֶׂ֥רֶת אַלְפֵ֖י אִ֑ישׁ וַתַּ֥עַל עִמּ֖וֹ דְּבוֹרָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְחֶ֤בֶר הַקֵּינִי֙ נִפְרָ֣ד מִקַּ֔יִן מִבְּנֵ֥י חֹבָ֖ב חֹתֵ֣ן מֹשֶׁ֑ה וַיֵּ֣ט אָהֳל֔וֹ עַד־אֵל֥וֹן <font color="brown">בצענים</font> <font color="blue">בְּצַעֲנַנִּ֖ים</font> אֲשֶׁ֥ר אֶת־קֶֽדֶשׁ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּגִּ֖דוּ לְסִֽיסְרָ֑א כִּ֥י עָלָ֛ה בָּרָ֥ק בֶּן־אֲבִינֹ֖עַם הַר־תָּבֽוֹר׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּזְעֵ֨ק סִֽיסְרָ֜א אֶת־כָּל־רִכְבּ֗וֹ תְּשַׁ֤ע מֵאוֹת֙ רֶ֣כֶב בַּרְזֶ֔ל וְאֶת־כָּל־הָעָ֖ם אֲשֶׁ֣ר אִתּ֑וֹ מֵחֲרֹ֥שֶׁת הַגּוֹיִ֖ם אֶל־נַ֥חַל קִישֽׁוֹן׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַתֹּאמֶר֩ דְּבֹרָ֨ה אֶל־בָּרָ֜ק ק֗וּם כִּ֣י זֶ֤ה הַיּוֹם֙ אֲשֶׁר֩ נָתַ֨ן יְהוָ֤ה אֶת־סִֽיסְרָא֙ בְּיָדֶ֔ךָ הֲלֹ֥א יְהוָ֖ה יָצָ֣א לְפָנֶ֑יךָ וַיֵּ֤רֶד בָּרָק֙ מֵהַ֣ר תָּב֔וֹר וַעֲשֶׂ֧רֶת אֲלָפִ֛ים אִ֖ישׁ אַחֲרָֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּ֣הָם יְ֠הוָה אֶת־סִֽיסְרָ֨א וְאֶת־כָּל־הָרֶ֧כֶב וְאֶת־כָּל־הַֽמַּחֲנֶ֛ה לְפִי־חֶ֖רֶב לִפְנֵ֣י בָרָ֑ק וַיֵּ֧רֶד סִֽיסְרָ֛א מֵעַ֥ל הַמֶּרְכָּבָ֖ה וַיָּ֥נָס בְּרַגְלָֽיו׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וּבָרָ֗ק רָדַ֞ף אַחֲרֵ֤י הָרֶ֙כֶב֙ וְאַחֲרֵ֣י הַֽמַּחֲנֶ֔ה עַ֖ד חֲרֹ֣שֶׁת הַגּוֹיִ֑ם וַיִּפֹּ֞ל כָּל־מַחֲנֵ֤ה סִֽיסְרָא֙ לְפִי־חֶ֔רֶב לֹ֥א נִשְׁאַ֖ר עַד־אֶחָֽד׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְסִֽיסְרָא֙ נָ֣ס בְּרַגְלָ֔יו אֶל־אֹ֣הֶל יָעֵ֔ל אֵ֖שֶׁת חֶ֣בֶר הַקֵּינִ֑י כִּ֣י שָׁל֗וֹם בֵּ֚ין יָבִ֣ין מֶֽלֶךְ־חָצ֔וֹר וּבֵ֕ין בֵּ֖ית חֶ֥בֶר הַקֵּינִֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֵּצֵ֣א יָעֵל֮ לִקְרַ֣את סִֽיסְרָא֒ וַתֹּ֣אמֶר אֵלָ֗יו סוּרָ֧ה אֲדֹנִ֛י סוּרָ֥ה אֵלַ֖י אַל־תִּירָ֑א וַיָּ֤סַר אֵלֶ֙יהָ֙ הָאֹ֔הֱלָה וַתְּכַסֵּ֖הוּ בַּשְּׂמִיכָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֧אמֶר אֵלֶ֛יהָ הַשְׁקִינִי־נָ֥א מְעַט־מַ֖יִם כִּ֣י צָמֵ֑אתִי וַתִּפְתַּ֞ח אֶת־נֹ֧אוד הֶחָלָ֛ב וַתַּשְׁקֵ֖הוּ וַתְּכַסֵּֽהוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֣אמֶר אֵלֶ֔יהָ עֲמֹ֖ד פֶּ֣תַח הָאֹ֑הֶל וְהָיָה֩ אִם־אִ֨ישׁ יָב֜וֹא וּשְׁאֵלֵ֗ךְ וְאָמַ֛ר הֲיֵֽשׁ־פֹּ֥ה אִ֖ישׁ וְאָמַ֥רְתְּ אָֽיִן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַתִּקַּ֣ח יָעֵ֣ל אֵֽשֶׁת־חֶ֠בֶר אֶת־יְתַ֨ד הָאֹ֜הֶל וַתָּ֧שֶׂם אֶת־הַמַּקֶּ֣בֶת בְּיָדָ֗הּ וַתָּב֤וֹא אֵלָיו֙ בַּלָּ֔אט וַתִּתְקַ֤ע אֶת־הַיָּתֵד֙ בְּרַקָּת֔וֹ וַתִּצְנַ֖ח בָּאָ֑רֶץ וְהֽוּא־נִרְדָּ֥ם וַיָּ֖עַף וַיָּמֹֽת׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְהִנֵּ֣ה בָרָק֮ רֹדֵ֣ף אֶת־סִֽיסְרָא֒ וַתֵּצֵ֤א יָעֵל֙ לִקְרָאת֔וֹ וַתֹּ֣אמֶר ל֔וֹ לֵ֣ךְ וְאַרְאֶ֔ךָּ אֶת־הָאִ֖ישׁ אֲשֶׁר־אַתָּ֣ה מְבַקֵּ֑שׁ וַיָּבֹ֣א אֵלֶ֔יהָ וְהִנֵּ֤ה סִֽיסְרָא֙ נֹפֵ֣ל מֵ֔ת וְהַיָּתֵ֖ד בְּרַקָּתֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיַּכְנַ֤ע אֱלֹהִים֙ בַּיּ֣וֹם הַה֔וּא אֵ֖ת יָבִ֣ין מֶֽלֶךְ־כְּנָ֑עַן לִפְנֵ֖י בְּנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַתֵּ֜לֶךְ יַ֤ד בְּנֵֽי־יִשְׂרָאֵל֙ הָל֣וֹךְ וְקָשָׁ֔ה עַ֖ל יָבִ֣ין מֶֽלֶךְ־כְּנָ֑עַן עַ֚ד אֲשֶׁ֣ר הִכְרִ֔יתוּ אֵ֖ת יָבִ֥ין מֶֽלֶךְ־כְּנָֽעַן׃ פ</P>
</TD>
<TD WIDTH="50%">
<P>1&nbsp;wayy&#333;sif&ucirc; b&#601;n&ecirc; yi&#347;&#601;r&#257;&#8217;&#275;l l<sup>a</sup>&#8216;&#259;&#347;w&#333;&#x1E6F; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc; w&#601;&#8217;&#275;h&ucirc;&#x1E0F; m&#275;&#x1E6F;: </P>
<P>2&nbsp;wayyim&#601;k&#601;r&#275;m y&#601;hw&acirc; b&#601;ya&#x1E0F; y&#257;&#x1E07;&icirc;n mele&#x1E35;&#601;-k&#601;n<sup>a</sup>&#8216;an &#8217;&#259;&#353;er m&#257;la&#x1E35;&#601; b&#601;&#x1E25;&#257;&#x1E63;w&#333;r w&#601;&#347;ar-&#x1E63;&#601;&#x1E07;&#257;&#8217;w&#333; s&icirc;s&#601;r&#257;&#8217; w&#601;h&ucirc;&#8217; yw&#333;&#353;&#275;&#x1E07; b<sup>a</sup>&#x1E25;&#259;r&#333;&#353;e&#x1E6F; hagw&#333;yim: </P>
<P>3&nbsp;wayyi&#x1E63;&#601;&#8216;&#259;q&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;el-y&#601;hw&acirc; k&icirc; t&#601;&#353;<sup>a</sup>&#8216; m&#275;&#8217;w&#333;&#x1E6F; re&#x1E35;e&#x1E07;-bar&#601;zel lw&#333; w&#601;h&ucirc;&#8217; l&#257;&#x1E25;a&#x1E63; &#8217;e&#x1E6F;-b&#601;n&ecirc; yi&#347;&#601;r&#257;&#8217;&#275;l b&#601;&#x1E25;&#257;z&#601;q&acirc; &#8216;e&#347;&#601;r&icirc;m &#353;&#257;n&acirc;: s</P>
<P>4&nbsp;&ucirc;&#x1E0F;&#601;&#x1E07;w&#333;r&acirc; &#8217;i&#353;&#353;&acirc; n&#601;&#x1E07;&icirc;&#8217;&acirc; &#8217;&#275;&#353;e&#x1E6F; lap&icirc;&#x1E0F;w&#333;&#x1E6F; h&icirc;&#8217; &#353;&#333;f&#601;&#x1E6D;&acirc; &#8217;e&#x1E6F;-yi&#347;&#601;r&#257;&#8217;&#275;l b&#257;&#8216;&#275;&#x1E6F; hah&icirc;&#8217;: </P>
<P>5&nbsp;w&#601;h&icirc;&#8217; yw&#333;&#353;e&#x1E07;e&#x1E6F; t<sup>a</sup>&#x1E25;a&#x1E6F;-t&#333;mer d&#601;&#x1E07;w&#333;r&acirc; b&ecirc;n h&#257;r&#257;m&acirc; &ucirc;&#x1E07;&ecirc;n b&ecirc;&#x1E6F;-&#8217;&#275;l b&#601;har &#8217;ef&#601;r&#257;yim wayy<sup>a</sup>&#8216;&#259;l&ucirc; &#8217;&#275;leyh&#257; b&#601;n&ecirc; yi&#347;&#601;r&#257;&#8217;&#275;l lammi&#353;&#601;p&#257;&#x1E6D;: </P>
<P>6&nbsp;wati&#353;&#601;l<sup>a</sup>&#x1E25; watiq&#601;r&#257;&#8217; l&#601;&#x1E07;&#257;r&#257;q ben-&#8217;&#259;&#x1E07;&icirc;n&#333;&#8216;am miqqe&#x1E0F;e&#353; naf&#601;t&#257;l&icirc; wat&#333;&#8217;mer &#8217;&#275;l&#257;yw h&#259;l&#333;&#8217; &#x1E63;i&ucirc;&acirc;| y&#601;hw&acirc; &#8217;&#277;l&#333;h&ecirc;-yi&#347;&#601;r&#257;&#8217;&#275;l l&#275;&#x1E35;&#601; &ucirc;m&#257;&#353;a&#x1E35;&#601;t&#257; b&#601;har t&#257;&#x1E07;w&#333;r w&#601;l&#257;q<sup>a</sup>&#x1E25;&#601;t&#257; &#8216;imm&#601;&#x1E35;&#257; &#8216;&#259;&#347;ere&#x1E6F; &#8217;&#259;l&#257;f&icirc;m &#8217;&icirc;&#353; mib&#601;n&ecirc; naf&#601;t&#257;l&icirc; &ucirc;mib&#601;n&ecirc; z&#601;&#x1E07;ul&ucirc;n: </P>
<P>7&nbsp;&ucirc;m&#257;&#353;a&#x1E35;&#601;t&icirc; &#8217;&#275;ley&#x1E35;&#257; &#8217;el-n<sup>a</sup>&#x1E25;al q&icirc;&#353;w&#333;n &#8217;e&#x1E6F;-s&icirc;s&#601;r&#257;&#8217; &#347;ar-&#x1E63;&#601;&#x1E07;&#257;&#8217; y&#257;&#x1E07;&icirc;n w&#601;&#8217;e&#x1E6F;-ri&#x1E35;&#601;bw&#333; w&#601;&#8217;e&#x1E6F;-h&#259;mw&#333;nw&#333; &ucirc;n&#601;&#x1E6F;at&icirc;h&ucirc; b&#601;y&#257;&#x1E0F;e&#x1E35;&#257;: </P>
<P>8&nbsp;wayy&#333;&#8217;mer &#8217;&#275;leyh&#257; b&#257;r&#257;q &#8217;im-t&#275;l&#601;&#x1E35;&icirc; &#8216;imm&icirc; w&#601;h&#257;l&#257;&#x1E35;&#601;t&icirc; w&#601;&#8217;im-l&#333;&#8217; &#x1E6F;&#275;l&#601;&#x1E35;&icirc; &#8216;imm&icirc; l&#333;&#8217; &#8217;&#275;l&#275;&#x1E35;&#601;: </P>
<P>9&nbsp;wat&#333;&#8217;mer h&#257;l&#333;&#x1E35;&#601; &#8217;&#275;l&#275;&#x1E35;&#601; &#8216;imm&#257;&#x1E35;&#601; &#8217;efes k&icirc; l&#333;&#8217; &#x1E6F;ih&#601;yeh tif&#601;&#8217;ar&#601;t&#601;&#x1E35;&#257; &#8216;al-hadere&#x1E35;&#601; &#8217;&#259;&#353;er &#8217;at&acirc; hw&#333;l&#275;&#x1E35;&#601; k&icirc; &#x1E07;&#601;ya&#x1E0F;-&#8217;i&#353;&#353;&acirc; yim&#601;k&#333;r y&#601;hw&acirc; &#8217;e&#x1E6F;-s&icirc;s&#601;r&#257;&#8217; wat&#257;q&#257;m d&#601;&#x1E07;w&#333;r&acirc; wat&#275;le&#x1E35;&#601; &#8216;im-b&#257;r&#257;q qe&#x1E0F;&#601;&#353;&acirc;: </P>
<P>10&nbsp;wayyaz&#601;&#8216;&#275;q b&#257;r&#257;q &#8217;e&#x1E6F;-z&#601;&#x1E07;&ucirc;lun w&#601;&#8217;e&#x1E6F;-naf&#601;t&#257;l&icirc; qe&#x1E0F;&#601;&#353;&acirc; wayy<sup>a</sup>&#8216;al b&#601;ra&#x1E21;&#601;l&#257;yw &#8216;&#259;&#347;ere&#x1E6F; &#8217;al&#601;f&ecirc; &#8217;&icirc;&#353; wat<sup>a</sup>&#8216;al &#8216;immw&#333; d&#601;&#x1E07;w&#333;r&acirc;: </P>
<P>11&nbsp;w&#601;&#x1E25;e&#x1E07;er haqq&ecirc;n&icirc; nif&#601;r&#257;&#x1E0F; miqqayin mib&#601;n&ecirc; &#x1E25;&#333;&#x1E07;&#257;&#x1E07; &#x1E25;&#333;&#x1E6F;&#275;n m&#333;&#353;eh wayy&#275;&#x1E6D; &#8217;&acirc;&#335;lw&#333; &#8216;a&#x1E0F;-&#8217;&#275;lw&#333;n <font color="brown">ba&#x1E63;&#601;&#8216;ann&icirc;m</font> <font color="blue">b&#601;&#x1E63;<sup>a</sup>&#8216;&#259;nann&icirc;m</font> &#8217;&#259;&#353;er &#8217;e&#x1E6F;-qe&#x1E0F;e&#353;: </P>
<P>12&nbsp;wayyagi&#x1E0F;&ucirc; l&#601;s&icirc;s&#601;r&#257;&#8217; k&icirc; &#8216;&#257;l&acirc; b&#257;r&#257;q ben-&#8217;&#259;&#x1E07;&icirc;n&#333;&#8216;am har-t&#257;&#x1E07;w&#333;r: s</P>
<P>13&nbsp;wayyaz&#601;&#8216;&#275;q s&icirc;s&#601;r&#257;&#8217; &#8217;e&#x1E6F;-k&#257;l-ri&#x1E35;&#601;bw&#333; t&#601;&#353;<sup>a</sup>&#8216; m&#275;&#8217;w&#333;&#x1E6F; re&#x1E35;e&#x1E07; bar&#601;zel w&#601;&#8217;e&#x1E6F;-k&#257;l-h&#257;&#8216;&#257;m &#8217;&#259;&#353;er &#8217;itw&#333; m&#275;&#x1E25;&#259;r&#333;&#353;e&#x1E6F; hagw&#333;yim &#8217;el-n<sup>a</sup>&#x1E25;al q&icirc;&#353;w&#333;n: </P>
<P>14&nbsp;wat&#333;&#8217;mer d&#601;&#x1E07;&#333;r&acirc; &#8217;el-b&#257;r&#257;q q&ucirc;m k&icirc; zeh hayyw&#333;m &#8217;&#259;&#353;er n&#257;&#x1E6F;an y&#601;hw&acirc; &#8217;e&#x1E6F;-s&icirc;s&#601;r&#257;&#8217; b&#601;y&#257;&#x1E0F;e&#x1E35;&#257; h&#259;l&#333;&#8217; y&#601;hw&acirc; y&#257;&#x1E63;&#257;&#8217; l&#601;f&#257;ney&#x1E35;&#257; wayy&#275;re&#x1E0F; b&#257;r&#257;q m&#275;har t&#257;&#x1E07;w&#333;r w<sup>a</sup>&#8216;&#259;&#347;ere&#x1E6F; &#8217;&#259;l&#257;f&icirc;m &#8217;&icirc;&#353; &#8217;<sup>a</sup>&#x1E25;&#259;r&#257;yw: </P>
<P>15&nbsp;wayy&acirc;&#257;m y&#601;hw&acirc; &#8217;e&#x1E6F;-s&icirc;s&#601;r&#257;&#8217; w&#601;&#8217;e&#x1E6F;-k&#257;l-h&#257;re&#x1E35;e&#x1E07; w&#601;&#8217;e&#x1E6F;-k&#257;l-hamm<sup>a</sup>&#x1E25;&#259;neh l&#601;f&icirc;-&#x1E25;ere&#x1E07; lif&#601;n&ecirc; &#x1E07;&#257;r&#257;q wayy&#275;re&#x1E0F; s&icirc;s&#601;r&#257;&#8217; m&#275;&#8216;al hammer&#601;k&#257;&#x1E07;&acirc; wayy&#257;n&#257;s b&#601;ra&#x1E21;&#601;l&#257;yw: </P>
<P>16&nbsp;&ucirc;&#x1E07;&#257;r&#257;q r&#257;&#x1E0F;af &#8217;<sup>a</sup>&#x1E25;&#259;r&ecirc; h&#257;re&#x1E35;e&#x1E07; w&#601;&#8217;<sup>a</sup>&#x1E25;&#259;r&ecirc; hamm<sup>a</sup>&#x1E25;&#259;neh &#8216;a&#x1E0F; &#x1E25;&#259;r&#333;&#353;e&#x1E6F; hagw&#333;yim wayyip&#333;l k&#257;l-m<sup>a</sup>&#x1E25;&#259;n&#275;h s&icirc;s&#601;r&#257;&#8217; l&#601;f&icirc;-&#x1E25;ere&#x1E07; l&#333;&#8217; ni&#353;&#601;&#8217;ar &#8216;a&#x1E0F;-&#8217;e&#x1E25;&#257;&#x1E0F;: </P>
<P>17&nbsp;w&#601;s&icirc;s&#601;r&#257;&#8217; n&#257;s b&#601;ra&#x1E21;&#601;l&#257;yw &#8217;el-&#8217;&#333;hel y&#257;&#8216;&#275;l &#8217;&#275;&#353;e&#x1E6F; &#x1E25;e&#x1E07;er haqq&ecirc;n&icirc; k&icirc; &#353;&#257;lw&#333;m b&ecirc;n y&#257;&#x1E07;&icirc;n mele&#x1E35;&#601;-&#x1E25;&#257;&#x1E63;w&#333;r &ucirc;&#x1E07;&ecirc;n b&ecirc;&#x1E6F; &#x1E25;e&#x1E07;er haqq&ecirc;n&icirc;: </P>
<P>18&nbsp;wat&#275;&#x1E63;&#275;&#8217; y&#257;&#8216;&#275;l liq&#601;ra&#8217;&#x1E6F; s&icirc;s&#601;r&#257;&#8217; wat&#333;&#8217;mer &#8217;&#275;l&#257;yw s&ucirc;r&acirc; &#8217;&#259;&#x1E0F;&#333;n&icirc; s&ucirc;r&acirc; &#8217;&#275;lay &#8217;al-t&icirc;r&#257;&#8217; wayy&#257;sar &#8217;&#275;leyh&#257; h&#257;&#8217;&#333;h&#277;l&acirc; wat&#601;&#x1E35;ass&#275;h&ucirc; ba&#347;&#347;&#601;m&icirc;&#x1E35;&acirc;: </P>
<P>19&nbsp;wayy&#333;&#8217;mer &#8217;&#275;leyh&#257; ha&#353;&#601;q&icirc;n&icirc;-n&#257;&#8217; m&#601;&#8216;a&#x1E6D;-mayim k&icirc; &#x1E63;&#257;m&#275;&#8217;&#x1E6F;&icirc; watif&#601;t<sup>a</sup>&#x1E25; &#8217;e&#x1E6F;-n&#333;&#8217;w&#x1E0F; he&#x1E25;&#257;l&#257;&#x1E07; wata&#353;&#601;q&#275;h&ucirc; wat&#601;&#x1E35;ass&#275;h&ucirc;: </P>
<P>20&nbsp;wayy&#333;&#8217;mer &#8217;&#275;leyh&#257; &#8216;&#259;m&#333;&#x1E0F; pe&#x1E6F;<sup>a</sup>&#x1E25; h&#257;&#8217;&#333;hel w&#601;h&#257;y&acirc; &#8217;im-&#8217;&icirc;&#353; y&#257;&#x1E07;w&#333;&#8217; &ucirc;&#353;&#601;&#8217;&#275;l&#275;&#x1E35;&#601; w&#601;&#8217;&#257;mar h&#259;y&#275;&#353;-p&#333;h &#8217;&icirc;&#353; w&#601;&#8217;&#257;mar&#601;t&#601; &#8217;&#257;yin: </P>
<P>21&nbsp;watiqq<sup>a</sup>&#x1E25; y&#257;&#8216;&#275;l &#8217;&#275;&#353;e&#x1E6F;-&#x1E25;e&#x1E07;er &#8217;e&#x1E6F;-y&#601;&#x1E6F;a&#x1E0F; h&#257;&#8217;&#333;hel wat&#257;&#347;em &#8217;e&#x1E6F;-hammaqqe&#x1E07;e&#x1E6F; b&#601;y&#257;&#x1E0F;&#257;h wat&#257;&#x1E07;w&#333;&#8217; &#8217;&#275;l&#257;yw ball&#257;&#8217;&#x1E6D; wati&#x1E6F;&#601;q<sup>a</sup>&#8216; &#8217;e&#x1E6F;-hayy&#257;&#x1E6F;&#275;&#x1E0F; b&#601;raqq&#257;&#x1E6F;w&#333; wati&#x1E63;&#601;n<sup>a</sup>&#x1E25; b&#257;&#8217;&#257;re&#x1E63; w&#601;h&ucirc;&#8217;-nir&#601;d&#257;m wayy&#257;&#8216;af wayy&#257;m&#333;&#x1E6F;: </P>
<P>22&nbsp;w&#601;hinn&#275;h &#x1E07;&#257;r&#257;q r&#333;&#x1E0F;&#275;f &#8217;e&#x1E6F;-s&icirc;s&#601;r&#257;&#8217; wat&#275;&#x1E63;&#275;&#8217; y&#257;&#8216;&#275;l liq&#601;r&#257;&#8217;&#x1E6F;w&#333; wat&#333;&#8217;mer lw&#333; l&#275;&#x1E35;&#601; w&#601;&#8217;ar&#601;&#8217;e&#x1E35;&#x1E35;&#257; &#8217;e&#x1E6F;-h&#257;&#8217;&icirc;&#353; &#8217;&#259;&#353;er-&#8217;at&acirc; m&#601;&#x1E07;aqq&#275;&#353; wayy&#257;&#x1E07;&#333;&#8217; &#8217;&#275;leyh&#257; w&#601;hinn&#275;h s&icirc;s&#601;r&#257;&#8217; n&#333;f&#275;l m&#275;&#x1E6F; w&#601;hayy&#257;&#x1E6F;&#275;&#x1E0F; b&#601;raqq&#257;&#x1E6F;w&#333;: </P>
<P>23&nbsp;wayya&#x1E35;&#601;n<sup>a</sup>&#8216; &#8217;&#277;l&#333;h&icirc;m bayyw&#333;m hah&ucirc;&#8217; &#8217;&#275;&#x1E6F; y&#257;&#x1E07;&icirc;n mele&#x1E35;&#601;-k&#601;n&#257;&#8216;an lif&#601;n&ecirc; b&#601;n&ecirc; yi&#347;&#601;r&#257;&#8217;&#275;l: </P>
<P>24&nbsp;wat&#275;le&#x1E35;&#601; ya&#x1E0F; b&#601;n&ecirc;-yi&#347;&#601;r&#257;&#8217;&#275;l h&#257;lw&#333;&#x1E35;&#601; w&#601;q&#257;&#353;&acirc; &#8216;al y&#257;&#x1E07;&icirc;n mele&#x1E35;&#601;-k&#601;n&#257;&#8216;an &#8216;a&#x1E0F; &#8217;&#259;&#353;er hi&#x1E35;&#601;r&icirc;&#x1E6F;&ucirc; &#8217;&#275;&#x1E6F; y&#257;&#x1E07;&icirc;n mele&#x1E35;&#601;-k&#601;n&#257;&#8216;an: f</P>
</TD>
</TABLE>
<P><HR>
<CENTER>
<A HREF="jdg005.htm">Next: Judges (Shoftim) Chapter 5</A></CENTER>
</BODY>
</HTML>
