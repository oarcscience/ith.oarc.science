[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo007)  [KJV](../kjv/exo007)  [Sep](../sep/exo007) 
[Vul](../vul/exo007)   
  
[Exodus (Shemot) Index](exo)  
  [Previous](exo006)  [Next](exo008) 

------------------------------------------------------------------------

### Tanach (Hebrew): Exodus (Shemot) Chapter 7

‎<span id="001">1</span> ‏וַיֹּ֤אמֶר יְהוָה֙ אֶל־מֹשֶׁ֔ה רְאֵ֛ה
נְתַתִּ֥יךָ אֱלֹהִ֖ים לְפַרְעֹ֑ה וְאַהֲרֹ֥ן אָחִ֖יךָ יִהְיֶ֥ה
נְבִיאֶֽךָ׃

‎<span id="002">2</span> ‏אַתָּ֣ה תְדַבֵּ֔ר אֵ֖ת כָּל־אֲשֶׁ֣ר
אֲצַוֶּ֑ךָּ וְאַהֲרֹ֤ן אָחִ֙יךָ֙ יְדַבֵּ֣ר אֶל־פַּרְעֹ֔ה וְשִׁלַּ֥ח
אֶת־בְּנֵֽי־יִשְׂרָאֵ֖ל מֵאַרְצֽוֹ׃

‎<span id="003">3</span> ‏וַאֲנִ֥י אַקְשֶׁ֖ה אֶת־לֵ֣ב פַּרְעֹ֑ה
וְהִרְבֵּיתִ֧י אֶת־אֹתֹתַ֛י וְאֶת־מוֹפְתַ֖י בְּאֶ֥רֶץ מִצְרָֽיִם׃

‎<span id="004">4</span> ‏וְלֹֽא־יִשְׁמַ֤ע אֲלֵכֶם֙ פַּרְעֹ֔ה
וְנָתַתִּ֥י אֶת־יָדִ֖י בְּמִצְרָ֑יִם וְהוֹצֵאתִ֨י אֶת־צִבְאֹתַ֜י
אֶת־עַמִּ֤י בְנֵֽי־יִשְׂרָאֵל֙ מֵאֶ֣רֶץ מִצְרַ֔יִם בִּשְׁפָטִ֖ים
גְּדֹלִֽים׃

‎<span id="005">5</span> ‏וְיָדְע֤וּ מִצְרַ֙יִם֙ כִּֽי־אֲנִ֣י יְהוָ֔ה
בִּנְטֹתִ֥י אֶת־יָדִ֖י עַל־מִצְרָ֑יִם וְהוֹצֵאתִ֥י
אֶת־בְּנֵֽי־יִשְׂרָאֵ֖ל מִתּוֹכָֽם׃

‎<span id="006">6</span> ‏וַיַּ֥עַשׂ מֹשֶׁ֖ה וְאַהֲרֹ֑ן כַּאֲשֶׁ֨ר
צִוָּ֧ה יְהוָ֛ה אֹתָ֖ם כֵּ֥ן עָשֽׂוּ׃

‎<span id="007">7</span> ‏וּמֹשֶׁה֙ בֶּן־שְׁמֹנִ֣ים שָׁנָ֔ה וְאַֽהֲרֹ֔ן
בֶּן־שָׁלֹ֥שׁ וּשְׁמֹנִ֖ים שָׁנָ֑ה בְּדַבְּרָ֖ם אֶל־פַּרְעֹֽה׃ פ

‎<span id="008">8</span> ‏וַיֹּ֣אמֶר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן
לֵאמֹֽר׃

‎<span id="009">9</span> ‏כִּי֩ יְדַבֵּ֨ר אֲלֵכֶ֤ם פַּרְעֹה֙ לֵאמֹ֔ר
תְּנ֥וּ לָכֶ֖ם מוֹפֵ֑ת וְאָמַרְתָּ֣ אֶֽל־אַהֲרֹ֗ן קַ֧ח אֶֽת־מַטְּךָ֛
וְהַשְׁלֵ֥ךְ לִפְנֵֽי־פַרְעֹ֖ה יְהִ֥י לְתַנִּֽין׃

‎<span id="010">10</span> ‏וַיָּבֹ֨א מֹשֶׁ֤ה וְאַהֲרֹן֙ אֶל־פַּרְעֹ֔ה
וַיַּ֣עַשׂוּ<sup>1</sup> כֵ֔ן כַּאֲשֶׁ֖ר צִוָּ֣ה יְהוָ֑ה וַיַּשְׁלֵ֨ךְ
אַהֲרֹ֜ן אֶת־מַטֵּ֗הוּ לִפְנֵ֥י פַרְעֹ֛ה וְלִפְנֵ֥י עֲבָדָ֖יו וַיְהִ֥י
לְתַנִּֽין׃

‎<span id="011">11</span> ‏וַיִּקְרָא֙ גַּם־פַּרְעֹ֔ה לַֽחֲכָמִ֖ים
וְלַֽמְכַשְּׁפִ֑ים וַיַּֽעֲשׂ֨וּ גַם־הֵ֜ם חַרְטֻמֵּ֥י מִצְרַ֛יִם
בְּלַהֲטֵיהֶ֖ם כֵּֽן׃

‎<span id="012">12</span> ‏וַיַּשְׁלִ֙יכוּ֙ אִ֣ישׁ מַטֵּ֔הוּ וַיִּהְי֖וּ
לְתַנִּינִ֑ם וַיִּבְלַ֥ע מַטֵּֽה־אַהֲרֹ֖ן אֶת־מַטֹּתָֽם׃

‎<span id="013">13</span> ‏וַיֶּחֱזַק֙ לֵ֣ב פַּרְעֹ֔ה וְלֹ֥א שָׁמַ֖ע
אֲלֵהֶ֑ם כַּאֲשֶׁ֖ר דִּבֶּ֥ר יְהוָֽה׃ פ

‎<span id="014">14</span> ‏וַיֹּ֤אמֶר יְהוָה֙ אֶל־מֹשֶׁ֔ה כָּבֵ֖ד לֵ֣ב
פַּרְעֹ֑ה מֵאֵ֖ן לְשַׁלַּ֥ח הָעָֽם׃

‎<span id="015">15</span> ‏לֵ֣ךְ אֶל־פַּרְעֹ֞ה בַּבֹּ֗קֶר הִנֵּה֙ יֹצֵ֣א
הַמַּ֔יְמָה וְנִצַּבְתָּ֥ לִקְרָאת֖וֹ עַל־שְׂפַ֣ת הַיְאֹ֑ר וְהַמַּטֶּ֛ה
אֲשֶׁר־נֶהְפַּ֥ךְ לְנָחָ֖שׁ תִּקַּ֥ח בְּיָדֶֽךָ׃

‎<span id="016">16</span> ‏וְאָמַרְתָּ֣ אֵלָ֗יו יְהוָ֞ה אֱלֹהֵ֤י
הָעִבְרִים֙ שְׁלָחַ֤נִי אֵלֶ֙יךָ֙ לֵאמֹ֔ר שַׁלַּח֙ אֶת־עַמִּ֔י
וְיַֽעַבְדֻ֖נִי בַּמִּדְבָּ֑ר וְהִנֵּ֥ה לֹא־שָׁמַ֖עְתָּ עַד־כֹּֽה׃

‎<span id="017">17</span> ‏כֹּ֚ה אָמַ֣ר יְהוָ֔ה בְּזֹ֣את תֵּדַ֔ע כִּ֖י
אֲנִ֣י יְהוָ֑ה הִנֵּ֨ה אָנֹכִ֜י מַכֶּ֣ה׀ בַּמַּטֶּ֣ה אֲשֶׁר־בְּיָדִ֗י
עַל־הַמַּ֛יִם אֲשֶׁ֥ר בַּיְאֹ֖ר וְנֶהֶפְכ֥וּ לְדָֽם׃

‎<span id="018">18</span> ‏וְהַדָּגָ֧ה אֲשֶׁר־בַּיְאֹ֛ר תָּמ֖וּת
וּבָאַ֣שׁ הַיְאֹ֑ר וְנִלְא֣וּ מִצְרַ֔יִם לִשְׁתּ֥וֹת מַ֖יִם
מִן־הַיְאֹֽר׃ ס

‎<span id="019">19</span> ‏וַיֹּ֨אמֶר יְהוָ֜ה אֶל־מֹשֶׁ֗ה אֱמֹ֣ר
אֶֽל־אַהֲרֹ֡ן קַ֣ח מַטְּךָ֣ וּנְטֵֽה־יָדְךָ֩ עַל־מֵימֵ֨י מִצְרַ֜יִם
עַֽל־נַהֲרֹתָ֣ם׀ עַל־יְאֹרֵיהֶ֣ם וְעַל־אַגְמֵיהֶ֗ם וְעַ֛ל כָּל־מִקְוֵ֥ה
מֵימֵיהֶ֖ם וְיִֽהְיוּ־דָ֑ם וְהָ֤יָה דָם֙ בְּכָל־אֶ֣רֶץ מִצְרַ֔יִם
וּבָעֵצִ֖ים וּבָאֲבָנִֽים׃

‎<span id="020">20</span> ‏וַיַּֽעֲשׂוּ־כֵן֩ מֹשֶׁ֨ה וְאַהֲרֹ֜ן
כַּאֲשֶׁ֣ר׀ צִוָּ֣ה יְהוָ֗ה וַיָּ֤רֶם בַּמַּטֶּה֙ וַיַּ֤ךְ
אֶת־הַמַּ֙יִם֙ אֲשֶׁ֣ר בַּיְאֹ֔ר לְעֵינֵ֣י פַרְעֹ֔ה וּלְעֵינֵ֖י
עֲבָדָ֑יו וַיֵּהָֽפְכ֛וּ כָּל־הַמַּ֥יִם אֲשֶׁר־בַּיְאֹ֖ר לְדָֽם׃

‎<span id="021">21</span> ‏וְהַדָּגָ֨ה אֲשֶׁר־בַּיְאֹ֥ר מֵ֙תָה֙
וַיִּבְאַ֣שׁ הַיְאֹ֔ר וְלֹא־יָכְל֣וּ מִצְרַ֔יִם לִשְׁתּ֥וֹת מַ֖יִם
מִן־הַיְאֹ֑ר וַיְהִ֥י הַדָּ֖ם בְּכָל־אֶ֥רֶץ מִצְרָֽיִם׃

‎<span id="022">22</span> ‏וַיַּֽעֲשׂוּ־כֵ֛ן חַרְטֻמֵּ֥י מִצְרַ֖יִם
בְּלָטֵיהֶ֑ם וַיֶּחֱזַ֤ק לֵב־פַּרְעֹה֙ וְלֹא־שָׁמַ֣ע אֲלֵהֶ֔ם כַּאֲשֶׁ֖ר
דִּבֶּ֥ר יְהוָֽה׃

‎<span id="023">23</span> ‏וַיִּ֣פֶן פַּרְעֹ֔ה וַיָּבֹ֖א אֶל־בֵּית֑וֹ
וְלֹא־שָׁ֥ת לִבּ֖וֹ גַּם־לָזֹֽאת׃

‎<span id="024">24</span> ‏וַיַּחְפְּר֧וּ כָל־מִצְרַ֛יִם סְבִיבֹ֥ת
הַיְאֹ֖ר מַ֣יִם לִשְׁתּ֑וֹת כִּ֣י לֹ֤א יָֽכְלוּ֙ לִשְׁתֹּ֔ת מִמֵּימֵ֖י
הַיְאֹֽר׃

‎<span id="025">25</span> ‏וַיִּמָּלֵ֖א שִׁבְעַ֣ת יָמִ֑ים אַחֲרֵ֥י
הַכּוֹת־יְהוָ֖ה אֶת־הַיְאֹֽר׃ פ

‎<span id="026">26</span> ‏וַיֹּ֤אמֶר יְהוָה֙ אֶל־מֹשֶׁ֔ה בֹּ֖א
אֶל־פַּרְעֹ֑ה וְאָמַרְתָּ֣ אֵלָ֗יו כֹּ֚ה אָמַ֣ר יְהוָ֔ה שַׁלַּ֥ח
אֶת־עַמִּ֖י וְיַֽעַבְדֻֽנִי׃

‎<span id="027">27</span> ‏וְאִם־מָאֵ֥ן אַתָּ֖ה לְשַׁלֵּ֑חַ הִנֵּ֣ה
אָנֹכִ֗י נֹגֵ֛ף אֶת־כָּל־גְּבוּלְךָ֖ בַּֽצְפַרְדְּעִֽים׃

‎<span id="028">28</span> ‏וְשָׁרַ֣ץ הַיְאֹר֮ צְפַרְדְּעִים֒ וְעָלוּ֙
וּבָ֣אוּ בְּבֵיתֶ֔ךָ וּבַחֲדַ֥ר מִשְׁכָּבְךָ֖ וְעַל־מִטָּתֶ֑ךָ וּבְבֵ֤ית
עֲבָדֶ֙יךָ֙ וּבְעַמֶּ֔ךָ וּבְתַנּוּרֶ֖יךָ וּבְמִשְׁאֲרוֹתֶֽיךָ׃

‎<span id="029">29</span> ‏וּבְכָ֥ה וּֽבְעַמְּךָ֖ וּבְכָל־עֲבָדֶ֑יךָ
יַעֲל֖וּ הַֽצְפַרְדְּעִֽים׃

1 wayyō’mer yəhwâ ’el-mōšeh rə’ēh nəṯatîḵā ’ĕlōhîm ləfarə‘ōh wə’ahărōn
’āḥîḵā yihəyeh nəḇî’eḵā:

2 ’atâ ṯəḏabēr ’ēṯ kāl-’ăšer ’ăṣaûeḵḵā wə’ahărōn ’āḥîḵā yəḏabēr
’el-parə‘ōh wəšill<sup>a</sup>ḥ ’eṯ-bənê-yiśərā’ēl mē’arəṣwō:

3 wa’ănî ’aqəšeh ’eṯ-lēḇ parə‘ōh wəhirəbêṯî ’eṯ-’ōṯōṯay wə’eṯ-mwōfəṯay
bə’ereṣ miṣərāyim:

4 wəlō’-yišəm<sup>a</sup>‘ ’ălēḵem parə‘ōh wənāṯatî ’eṯ-yāḏî bəmiṣərāyim
wəhwōṣē’ṯî ’eṯ-ṣiḇə’ōṯay ’eṯ-‘ammî ḇənê-yiśərā’ēl mē’ereṣ miṣərayim
bišəfāṭîm gəḏōlîm:

5 wəyāḏə‘û miṣərayim kî-’ănî yəhwâ binəṭōṯî ’eṯ-yāḏî ‘al-miṣərāyim
wəhwōṣē’ṯî ’eṯ-bənê-yiśərā’ēl mitwōḵām:

6 wayy<sup>a</sup>‘aś mōšeh wə’ahărōn ka’ăšer ṣiûâ yəhwâ ’ōṯām kēn ‘āśû:

7 ûmōšeh ben-šəmōnîm šānâ wə’ahărōn ben-šālōš ûšəmōnîm šānâ bəḏabərām
’el-parə‘ōh: f

8 wayyō’mer yəhwâ ’el-mōšeh wə’el-’ahărōn lē’mōr:

9 kî yəḏabēr ’ălēḵem parə‘ōh lē’mōr tənû lāḵem mwōfēṯ wə’āmarətā
’el-’ahărōn q<sup>a</sup>ḥ ’eṯ-maṭṭəḵā wəhašəlēḵə lifənê-farə‘ōh yəhî
ləṯannîn:

10 wayyāḇō’ mōšeh wə’ahărōn ’el-parə‘ōh wayy<sup>a</sup>‘aśû<sup>1</sup>
ḵēn ka’ăšer ṣiûâ yəhwâ wayyašəlēḵə ’ahărōn ’eṯ-maṭṭēhû lifənê farə‘ōh
wəlifənê ‘ăḇāḏāyw wayəhî ləṯannîn:

11 wayyiqərā’ gam-parə‘ōh l<sup>a</sup>ḥăḵāmîm wəlaməḵaššəfîm
wayy<sup>a</sup>‘ăśû ḡam-hēm ḥarəṭummê miṣərayim bəlahăṭêhem kēn:

12 wayyašəlîḵû ’îš maṭṭēhû wayyihəyû ləṯannînim wayyiḇəl<sup>a</sup>‘
maṭṭēh-’ahărōn ’eṯ-maṭṭōṯām:

13 wayyeḥĕzaq lēḇ parə‘ōh wəlō’ šām<sup>a</sup>‘ ’ălēhem ka’ăšer diber
yəhwâ: f

14 wayyō’mer yəhwâ ’el-mōšeh kāḇēḏ lēḇ parə‘ōh mē’ēn ləšall<sup>a</sup>ḥ
hā‘ām:

15 lēḵə ’el-parə‘ōh babōqer hinnēh yōṣē’ hammayəmâ wəniṣṣaḇətā
liqərā’ṯwō ‘al-śəfaṯ hayə’ōr wəhammaṭṭeh ’ăšer-nehəpaḵə lənāḥāš
tiqq<sup>a</sup>ḥ bəyāḏeḵā:

16 wə’āmarətā ’ēlāyw yəhwâ ’ĕlōhê hā‘iḇərîm šəlāḥanî ’ēleyḵā lē’mōr
šall<sup>a</sup>ḥ ’eṯ-‘ammî wəy<sup>a</sup>‘aḇəḏunî bammiḏəbār wəhinnēh
lō’-šām<sup>a</sup>‘ətā ‘aḏ-kōh:

17 kōh ’āmar yəhwâ bəzō’ṯ tēḏ<sup>a</sup>‘ kî ’ănî yəhwâ hinnēh ’ānōḵî
makeh\| bammaṭṭeh ’ăšer-bəyāḏî ‘al-hammayim ’ăšer bayə’ōr wənehefəḵû
ləḏām:

18 wəhadāḡâ ’ăšer-bayə’ōr tāmûṯ ûḇā’aš hayə’ōr wənilə’û miṣərayim
lišətwōṯ mayim min-hayə’ōr: s

19 wayyō’mer yəhwâ ’el-mōšeh ’ĕmōr ’el-’ahărōn q<sup>a</sup>ḥ maṭṭəḵā
ûnəṭēh-yāḏəḵā ‘al-mêmê miṣərayim ‘al-nahărōṯām\| ‘al-yə’ōrêhem
wə‘al-’aḡəmêhem wə‘al kāl-miqəwēh mêmêhem wəyihəyû-ḏām wəhāyâ ḏām
bəḵāl-’ereṣ miṣərayim ûḇā‘ēṣîm ûḇā’ăḇānîm:

20 wayy<sup>a</sup>‘ăśû-ḵēn mōšeh wə’ahărōn ka’ăšer\| ṣiûâ yəhwâ
wayyārem bammaṭṭeh wayyaḵə ’eṯ-hammayim ’ăšer bayə’ōr lə‘ênê farə‘ōh
ûlə‘ênê ‘ăḇāḏāyw wayyēhāfəḵû kāl-hammayim ’ăšer-bayə’ōr ləḏām:

21 wəhadāḡâ ’ăšer-bayə’ōr mēṯâ wayyiḇə’aš hayə’ōr wəlō’-yāḵəlû miṣərayim
lišətwōṯ mayim min-hayə’ōr wayəhî hadām bəḵāl-’ereṣ miṣərāyim:

22 wayy<sup>a</sup>‘ăśû-ḵēn ḥarəṭummê miṣərayim bəlāṭêhem wayyeḥĕzaq
lēḇ-parə‘ōh wəlō’-šām<sup>a</sup>‘ ’ălēhem ka’ăšer diber yəhwâ:

23 wayyifen parə‘ōh wayyāḇō’ ’el-bêṯwō wəlō’-šāṯ libwō gam-lāzō’ṯ:

24 wayy<sup>a</sup>ḥəpərû ḵāl-miṣərayim səḇîḇōṯ hayə’ōr mayim lišətwōṯ
kî lō’ yāḵəlû lišətōṯ mimmêmê hayə’ōr:

25 wayyimmālē’ šiḇə‘aṯ yāmîm ’<sup>a</sup>ḥărê hakwōṯ-yəhwâ ’eṯ-hayə’ōr:
f

26 wayyō’mer yəhwâ ’el-mōšeh bō’ ’el-parə‘ōh wə’āmarətā ’ēlāyw kōh ’āmar
yəhwâ šall<sup>a</sup>ḥ ’eṯ-‘ammî wəy<sup>a</sup>‘aḇəḏunî:

27 wə’im-mā’ēn ’atâ ləšallēḥa hinnēh ’ānōḵî nōḡēf ’eṯ-kāl-gəḇûləḵā
baṣəfarədə‘îm:

28 wəšāraṣ hayə’ōr ṣəfarədə‘îm wə‘ālû ûḇā’û bəḇêṯeḵā ûḇ<sup>a</sup>ḥăḏar
mišəkāḇəḵā wə‘al-miṭṭāṯeḵā ûḇəḇêṯ ‘ăḇāḏeyḵā ûḇə‘ammeḵā ûḇəṯannûreyḵā
ûḇəmišə’ărwōṯeyḵā:

29 ûḇəḵâ ûḇə‘amməḵā ûḇəḵāl-‘ăḇāḏeyḵā y<sup>a</sup>‘ălû haṣəfarədə‘îm:

------------------------------------------------------------------------

[Next: Exodus (Shemot) Chapter 8](exo008)
