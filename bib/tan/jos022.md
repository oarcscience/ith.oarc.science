[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jos022)  [KJV](../kjv/jos022.md) 
[Sep:JsB](../sep/jsb022)  [Vul](../vul/jos022.md)   
  
[Joshua (Yehoshua) Index](jos.md)  
  [Previous](jos021)  [Next](jos023.md) 

------------------------------------------------------------------------

### Tanach (Hebrew): Joshua (Yehoshua) Chapter 22

‎<span id="001">1</span> ‏אָ֚ז יִקְרָ֣א יְהוֹשֻׁ֔עַ לָרֽאוּבֵנִ֖י
וְלַגָּדִ֑י וְלַחֲצִ֖י מַטֵּ֥ה מְנַשֶּֽׁה׃

‎<span id="002">2</span> ‏וַיֹּ֣אמֶר אֲלֵיהֶ֔ם אַתֶּ֣ם שְׁמַרְתֶּ֔ם אֵ֚ת
כָּל־אֲשֶׁ֣ר צִוָּ֣ה אֶתְכֶ֔ם מֹשֶׁ֖ה עֶ֣בֶד יְהוָ֑ה וַתִּשְׁמְע֣וּ
בְקוֹלִ֔י לְכֹ֥ל אֲשֶׁר־צִוִּ֖יתִי אֶתְכֶֽם׃

‎<span id="003">3</span> ‏לֹֽא־עֲזַבְתֶּ֣ם אֶת־אֲחֵיכֶ֗ם זֶ֚ה יָמִ֣ים
רַבִּ֔ים עַ֖ד הַיּ֣וֹם הַזֶּ֑ה וּשְׁמַרְתֶּ֕ם אֶת־מִשְׁמֶ֕רֶת מִצְוַ֖ת
יְהוָ֥ה אֱלֹהֵיכֶֽם׃

‎<span id="004">4</span> ‏וְעַתָּ֗ה הֵנִ֨יחַ יְהוָ֤ה אֱלֹֽהֵיכֶם֙
לַֽאֲחֵיכֶ֔ם כַּאֲשֶׁ֖ר דִּבֶּ֣ר לָהֶ֑ם וְעַתָּ֡ה פְּנוּ֩ וּלְכ֨וּ
לָכֶ֜ם לְאָהֳלֵיכֶ֗ם אֶל־אֶ֙רֶץ֙ אֲחֻזַּתְכֶ֔ם אֲשֶׁ֣ר׀ נָתַ֣ן לָכֶ֗ם
מֹשֶׁה֙ עֶ֣בֶד יְהוָ֔ה בְּעֵ֖בֶר הַיַּרְדֵּֽן׃

‎<span id="005">5</span> ‏רַ֣ק׀ שִׁמְר֣וּ מְאֹ֗ד לַעֲשׂ֨וֹת
אֶת־הַמִּצְוָ֣ה וְאֶת־הַתּוֹרָה֮ אֲשֶׁ֣ר צִוָּ֣ה אֶתְכֶם֮ מֹשֶׁ֣ה
עֶֽבֶד־יְהוָה֒ לְ֠אַהֲבָה אֶת־יְהוָ֨ה אֱלֹֽהֵיכֶ֜ם וְלָלֶ֧כֶת
בְּכָל־דְּרָכָ֛יו וְלִשְׁמֹ֥ר מִצְוֹתָ֖יו וּלְדָבְקָה־ב֑וֹ וּלְעָבְד֕וֹ
בְּכָל־לְבַבְכֶ֖ם וּבְכָל־נַפְשְׁכֶֽם׃

‎<span id="006">6</span> ‏וַֽיְבָרְכֵ֖ם יְהוֹשֻׁ֑עַ וַֽיְשַׁלְּחֵ֔ם
וַיֵּלְכ֖וּ אֶל־אָהֳלֵיהֶֽם׃ ס

‎<span id="007">7</span> ‏וְלַחֲצִ֣י׀ שֵׁ֣בֶט הַֽמְנַשֶּׁ֗ה נָתַ֣ן
מֹשֶׁה֮ בַּבָּשָׁן֒ וּלְחֶצְי֗וֹ נָתַ֤ן יְהוֹשֻׁ֙עַ֙ עִם־אֲחֵיהֶ֔ם מעבר
בְּעֵ֥בֶר<sup>a</sup> הַיַּרְדֵּ֖ן יָ֑מָּה וְ֠גַם כִּ֣י שִׁלְּחָ֧ם
יְהוֹשֻׁ֛עַ אֶל־אָהֳלֵיהֶ֖ם וַיְבָרֲכֵֽם׃

‎<span id="008">8</span> ‏וַיֹּ֨אמֶר אֲלֵיהֶ֜ם לֵאמֹ֗ר בִּנְכָסִ֨ים
רַבִּ֜ים שׁ֤וּבוּ אֶל־אָֽהֳלֵיכֶם֙ וּבְמִקְנֶ֣ה רַב־מְאֹ֔ד בְּכֶ֨סֶף
וּבְזָהָ֜ב וּבִנְחֹ֧שֶׁת וּבְבַרְזֶ֛ל וּבִשְׂלָמ֖וֹת הַרְבֵּ֣ה מְאֹ֑ד
חִלְק֥וּ שְׁלַל־אֹיְבֵיכֶ֖ם עִם־אֲחֵיכֶֽם׃ פ

‎<span id="009">9</span> ‏וַיָּשֻׁ֣בוּ וַיֵּלְכ֡וּ בְּנֵי־רְאוּבֵ֨ן
וּבְנֵי־גָ֜ד וַחֲצִ֣י׀ שֵׁ֣בֶט הַֽמְנַשֶּׁ֗ה מֵאֵת֙ בְּנֵ֣י יִשְׂרָאֵ֔ל
מִשִּׁלֹ֖ה אֲשֶׁ֣ר בְּאֶֽרֶץ־כְּנָ֑עַן לָלֶ֜כֶת אֶל־אֶ֣רֶץ הַגִּלְעָ֗ד
אֶל־אֶ֤רֶץ אֲחֻזָּתָם֙ אֲשֶׁ֣ר נֹֽאחֲזוּ־בָ֔הּ עַל־פִּ֥י יְהוָ֖ה
בְּיַד־מֹשֶֽׁה׃

‎<span id="010">10</span> ‏וַיָּבֹ֙אוּ֙ אֶל־גְּלִיל֣וֹת הַיַּרְדֵּ֔ן
אֲשֶׁ֖ר בְּאֶ֣רֶץ כְּנָ֑עַן וַיִּבְנ֣וּ בְנֵי־רְאוּבֵ֣ן וּבְנֵי־גָ֡ד
וַחֲצִ֣י שֵׁבֶט֩ הַֽמְנַשֶּׁ֨ה שָׁ֤ם מִזְבֵּ֙חַ֙ עַל־הַיַּרְדֵּ֔ן
מִזְבֵּ֥חַ גָּד֖וֹל לְמַרְאֶֽה׃

‎<span id="011">11</span> ‏וַיִּשְׁמְע֥וּ בְנֵֽי־יִשְׂרָאֵ֖ל לֵאמֹ֑ר
הִנֵּ֣ה בָנ֣וּ בְנֵֽי־רְאוּבֵ֣ן וּבְנֵי־גָ֡ד וַחֲצִי֩ שֵׁ֨בֶט
הַֽמְנַשֶּׁ֜ה אֶת־הַמִּזְבֵּ֗חַ אֶל־מוּל֙ אֶ֣רֶץ כְּנַ֔עַן
אֶל־גְּלִילוֹת֙ הַיַּרְדֵּ֔ן אֶל־עֵ֖בֶר בְּנֵ֥י יִשְׂרָאֵֽל׃

‎<span id="012">12</span> ‏וַֽיִּשְׁמְע֖וּ בְּנֵ֣י יִשְׂרָאֵ֑ל
וַיִּקָּ֨הֲל֜וּ כָּל־עֲדַ֤ת בְּנֵֽי־יִשְׂרָאֵל֙ שִׁלֹ֔ה לַעֲל֥וֹת
עֲלֵיהֶ֖ם לַצָּבָֽא׃ פ

‎<span id="013">13</span> ‏וַיִּשְׁלְח֨וּ בְנֵֽי־יִשְׂרָאֵ֜ל
אֶל־בְּנֵי־רְאוּבֵ֧ן וְאֶל־בְּנֵי־גָ֛ד וְאֶל־חֲצִ֥י שֵֽׁבֶט־מְנַשֶּׁ֖ה
אֶל־אֶ֣רֶץ הַגִּלְעָ֑ד אֶת־פִּינְחָ֖ס בֶּן־אֶלְעָזָ֥ר הַכֹּהֵֽן׃

‎<span id="014">14</span> ‏וַעֲשָׂרָ֤ה נְשִׂאִים֙ עִמּ֔וֹ נָשִׂ֨יא
אֶחָ֜ד נָשִׂ֤יא אֶחָד֙ לְבֵ֣ית אָ֔ב לְכֹ֖ל מַטּ֣וֹת יִשְׂרָאֵ֑ל וְאִ֨ישׁ
רֹ֧אשׁ בֵּית־אֲבוֹתָ֛ם הֵ֖מָּה לְאַלְפֵ֥י יִשְׂרָאֵֽל׃

‎<span id="015">15</span> ‏וַיָּבֹ֜אוּ אֶל־בְּנֵי־רְאוּבֵ֧ן
וְאֶל־בְּנֵי־גָ֛ד וְאֶל־חֲצִ֥י שֵֽׁבֶט־מְנַשֶּׁ֖ה אֶל־אֶ֣רֶץ הַגִּלְעָ֑ד
וַיְדַבְּר֥וּ אִתָּ֖ם לֵאמֹֽר׃

‎<span id="016">16</span> ‏כֹּ֣ה אָמְר֞וּ כֹּ֣ל׀ עֲדַ֣ת יְהוָ֗ה
מָֽה־הַמַּ֤עַל הַזֶּה֙ אֲשֶׁ֤ר מְעַלְתֶּם֙ בֵּאלֹהֵ֣י יִשְׂרָאֵ֔ל
לָשׁ֣וּב הַיּ֔וֹם מֵאַחֲרֵ֖י יְהוָ֑ה בִּבְנֽוֹתְכֶ֤ם לָכֶם֙ מִזְבֵּ֔חַ
לִמְרָדְכֶ֥ם הַיּ֖וֹם בַּיהוָֽה׃

‎<span id="017">17</span> ‏הַמְעַט־לָ֙נוּ֙ אֶת־עֲוֹ֣ן פְּע֔וֹר אֲשֶׁ֤ר
לֹֽא־הִטַּהַ֙רְנוּ֙ מִמֶּ֔נּוּ עַ֖ד הַיּ֣וֹם הַזֶּ֑ה וַיְהִ֥י הַנֶּ֖גֶף
בַּעֲדַ֥ת יְהוָֽה׃

‎<span id="018">18</span> ‏וְאַתֶּם֙ תָּשֻׁ֣בוּ הַיּ֔וֹם מֵאַחֲרֵ֖י
יְהוָ֑ה וְהָיָ֗ה אַתֶּ֞ם תִּמְרְד֤וּ הַיּוֹם֙ בַּֽיהוָ֔ה וּמָחָ֕ר
אֶֽל־כָּל־עֲדַ֥ת יִשְׂרָאֵ֖ל יִקְצֹֽף׃

‎<span id="019">19</span> ‏וְאַ֨ךְ אִם־טְמֵאָ֜ה אֶ֣רֶץ אֲחֻזַּתְכֶ֗ם
עִבְר֨וּ לָכֶ֜ם אֶל־אֶ֨רֶץ אֲחֻזַּ֤ת יְהוָה֙ אֲשֶׁ֤ר שָֽׁכַן־שָׁם֙
מִשְׁכַּ֣ן יְהוָ֔ה וְהֵאָחֲז֖וּ בְּתוֹכֵ֑נוּ וּבַֽיהוָ֣ה אַל־תִּמְרֹ֗דוּ
וְאֹתָ֙נוּ֙ אֶל־תִּמְרֹ֔דוּ בִּבְנֹֽתְכֶ֤ם לָכֶם֙ מִזְבֵּ֔חַ
מִֽבַּלְעֲדֵ֔י מִזְבַּ֖ח יְהוָ֥ה אֱלֹהֵֽינוּ׃

‎<span id="020">20</span> ‏הֲל֣וֹא׀ עָכָ֣ן בֶּן־זֶ֗רַח מָ֤עַל מַ֙עַל֙
בַּחֵ֔רֶם וְעַֽל־כָּל־עֲדַ֥ת יִשְׂרָאֵ֖ל הָ֣יָה קָ֑צֶף וְהוּא֙ אִ֣ישׁ
אֶחָ֔ד לֹ֥א גָוַ֖ע בַּעֲוֹנֽוֹ׃ פ

‎<span id="021">21</span> ‏וַֽיַּעֲנוּ֙ בְּנֵי־רְאוּבֵ֣ן וּבְנֵי־גָ֔ד
וַחֲצִ֖י שֵׁ֣בֶט הַֽמְנַשֶּׁ֑ה וַֽיְדַבְּר֔וּ אֶת־רָאשֵׁ֖י אַלְפֵ֥י
יִשְׂרָאֵֽל׃

‎<span id="022">22</span> ‏אֵל֩׀ אֱלֹהִ֨ים׀ יְהוָ֜ה אֵ֣ל׀ אֱלֹהִ֤ים׀
יְהוָה֙ ה֣וּא יֹדֵ֔עַ וְיִשְׂרָאֵ֖ל ה֣וּא יֵדָ֑ע אִם־בְּמֶ֤רֶד
וְאִם־בְּמַ֙עַל֙ בַּֽיהוָ֔ה אַל־תּוֹשִׁיעֵ֖נוּ הַיּ֥וֹם הַזֶּֽה׃

‎<span id="023">23</span> ‏לִבְנ֥וֹת לָ֙נוּ֙ מִזְבֵּ֔חַ לָשׁ֖וּב
מֵאַחֲרֵ֣י יְהוָ֑ה וְאִם־לְהַעֲל֨וֹת עָלָ֜יו עוֹלָ֣ה וּמִנְחָ֗ה
וְאִם־לַעֲשׂ֤וֹת עָלָיו֙ זִבְחֵ֣י שְׁלָמִ֔ים יְהוָ֖ה ה֥וּא יְבַקֵּֽשׁ׃

‎<span id="024">24</span> ‏וְאִם־לֹ֤א מִדְּאָגָה֙ מִדָּבָ֔ר עָשִׂ֥ינוּ
אֶת־זֹ֖את לֵאמֹ֑ר מָחָ֗ר יֹאמְר֨וּ בְנֵיכֶ֤ם לְבָנֵ֙ינוּ֙ לֵאמֹ֔ר
מַה־לָּכֶ֕ם וְלַֽיהוָ֖ה אֱלֹהֵ֥י יִשְׂרָאֵֽל׃

‎<span id="025">25</span> ‏וּגְב֣וּל נָֽתַן־יְ֠הוָה בֵּינֵ֨נוּ
וּבֵינֵיכֶ֜ם בְּנֵי־רְאוּבֵ֤ן וּבְנֵי־גָד֙ אֶת־הַיַּרְדֵּ֔ן אֵין־לָכֶ֥ם
חֵ֖לֶק בַּֽיהוָ֑ה וְהִשְׁבִּ֤יתוּ בְנֵיכֶם֙ אֶת־בָּנֵ֔ינוּ לְבִלְתִּ֖י
יְרֹ֥א אֶת־יְהוָֽה׃

‎<span id="026">26</span> ‏וַנֹּ֕אמֶר נַעֲשֶׂה־נָּ֣א לָ֔נוּ לִבְנ֖וֹת
אֶת־הַמִּזְבֵּ֑חַ לֹ֥א לְעוֹלָ֖ה וְלֹ֥א לְזָֽבַח׃

‎<span id="027">27</span> ‏כִּי֩ עֵ֨ד ה֜וּא בֵּינֵ֣ינוּ וּבֵינֵיכֶ֗ם
וּבֵ֣ין דֹּרוֹתֵינוּ֮ אַחֲרֵינוּ֒ לַעֲבֹ֞ד אֶת־עֲבֹדַ֤ת יְהוָה֙
לְפָנָ֔יו בְּעֹלוֹתֵ֥ינוּ וּבִזְבָחֵ֖ינוּ וּבִשְׁלָמֵ֑ינוּ
וְלֹא־יֹאמְר֨וּ בְנֵיכֶ֤ם מָחָר֙ לְבָנֵ֔ינוּ אֵין־לָכֶ֥ם חֵ֖לֶק
בַּיהוָֽה׃

‎<span id="028">28</span> ‏וַנֹּ֕אמֶר וְהָיָ֗ה כִּֽי־יֹאמְר֥וּ אֵלֵ֛ינוּ
וְאֶל־דֹּרֹתֵ֖ינוּ מָחָ֑ר וְאָמַ֡רְנוּ רְא֣וּ אֶת־תַּבְנִית֩ מִזְבַּ֨ח
יְהוָ֜ה אֲשֶׁר־עָשׂ֣וּ אֲבוֹתֵ֗ינוּ לֹ֤א לְעוֹלָה֙ וְלֹ֣א לְזֶ֔בַח
כִּי־עֵ֣ד ה֔וּא בֵּינֵ֖ינוּ וּבֵינֵיכֶֽם׃

‎<span id="029">29</span> ‏חָלִילָה֩ לָּ֨נוּ מִמֶּ֜נּוּ לִמְרֹ֣ד
בַּֽיהוָ֗ה וְלָשׁ֤וּב הַיּוֹם֙ מֵאַחֲרֵ֣י יְהוָ֔ה לִבְנ֣וֹת מִזְבֵּ֔חַ
לְעֹלָ֖ה לְמִנְחָ֣ה וּלְזָ֑בַח מִלְּבַ֗ד מִזְבַּח֙ יְהוָ֣ה אֱלֹהֵ֔ינוּ
אֲשֶׁ֖ר לִפְנֵ֥י מִשְׁכָּנֽוֹ׃ פ

‎<span id="030">30</span> ‏וַיִּשְׁמַ֞ע פִּֽינְחָ֣ס הַכֹּהֵ֗ן
וּנְשִׂיאֵ֨י הָעֵדָ֜ה וְרָאשֵׁ֨י אַלְפֵ֤י יִשְׂרָאֵל֙ אֲשֶׁ֣ר אִתּ֔וֹ
אֶת־הַ֨דְּבָרִ֔ים אֲשֶׁ֧ר דִּבְּר֛וּ בְּנֵי־רְאוּבֵ֥ן וּבְנֵי־גָ֖ד
וּבְנֵ֣י מְנַשֶּׁ֑ה וַיִּיטַ֖ב בְּעֵינֵיהֶֽם׃

‎<span id="031">31</span> ‏וַיֹּ֣אמֶר פִּֽינְחָ֣ס בֶּן־אֶלְעָזָ֣ר
הַכֹּהֵ֡ן אֶל־בְּנֵי־רְאוּבֵ֨ן וְאֶל־בְּנֵי־גָ֜ד וְאֶל־בְּנֵ֣י
מְנַשֶּׁ֗ה הַיּ֤וֹם׀ יָדַ֙עְנוּ֙ כִּֽי־בְתוֹכֵ֣נוּ יְהוָ֔ה אֲשֶׁ֛ר
לֹֽא־מְעַלְתֶּ֥ם בַּֽיהוָ֖ה הַמַּ֣עַל הַזֶּ֑ה אָ֗ז הִצַּלְתֶּ֛ם
אֶת־בְּנֵ֥י יִשְׂרָאֵ֖ל מִיַּ֥ד יְהוָֽה׃

‎<span id="032">32</span> ‏וַיָּ֣שָׁב פִּֽינְחָ֣ס בֶּן־אֶלְעָזָ֣ר
הַכֹּהֵ֣ן׀ וְהַנְּשִׂיאִ֡ים מֵאֵ֣ת בְּנֵֽי־רְאוּבֵן֩ וּמֵאֵ֨ת
בְּנֵי־גָ֜ד מֵאֶ֧רֶץ הַגִּלְעָ֛ד אֶל־אֶ֥רֶץ כְּנַ֖עַן אֶל־בְּנֵ֣י
יִשְׂרָאֵ֑ל וַיָּשִׁ֥בוּ אוֹתָ֖ם דָּבָֽר׃

‎<span id="033">33</span> ‏וַיִּיטַ֣ב הַדָּבָ֗ר בְּעֵינֵי֙ בְּנֵ֣י
יִשְׂרָאֵ֔ל וַיְבָרֲכ֥וּ אֱלֹהִ֖ים בְּנֵ֣י יִשְׂרָאֵ֑ל וְלֹ֣א אָמְר֗וּ
לַעֲל֤וֹת עֲלֵיהֶם֙ לַצָּבָ֔א לְשַׁחֵת֙ אֶת־הָאָ֔רֶץ אֲשֶׁ֛ר
בְּנֵי־רְאוּבֵ֥ן וּבְנֵי־גָ֖ד יֹשְׁבִ֥ים בָּֽהּ׃

‎<span id="034">34</span> ‏וַֽיִּקְרְא֛וּ בְּנֵי־רְאוּבֵ֥ן וּבְנֵי־גָ֖ד
לַמִּזְבֵּ֑חַ כִּ֣י עֵ֥ד הוּא֙ בֵּֽינֹתֵ֔ינוּ כִּ֥י יְהוָ֖ה הָאֱלֹהִֽים׃
פ

1 ’āz yiqərā’ yəhwōšu‘a lār’ûḇēnî wəlagāḏî wəl<sup>a</sup>ḥăṣî maṭṭēh
mənaššeh:

2 wayyō’mer ’ălêhem ’atem šəmarətem ’ēṯ kāl-’ăšer ṣiûâ ’eṯəḵem mōšeh
‘eḇeḏ yəhwâ watišəmə‘û ḇəqwōlî ləḵōl ’ăšer-ṣiûîṯî ’eṯəḵem:

3 lō’-‘ăzaḇətem ’eṯ-’ăḥêḵem zeh yāmîm rabîm ‘aḏ hayywōm hazzeh
ûšəmarətem ’eṯ-mišəmereṯ miṣəwaṯ yəhwâ ’ĕlōhêḵem:

4 wə‘atâ hēnîḥa yəhwâ ’ĕlōhêḵem la’ăḥêḵem ka’ăšer diber lâem wə‘atâ pənû
ûləḵû lāḵem lə’âŏlêḵem ’el-’ereṣ ’ăḥuzzaṯəḵem ’ăšer\| nāṯan lāḵem mōšeh
‘eḇeḏ yəhwâ bə‘ēḇer hayyarədēn:

5 raq\| šimərû mə’ōḏ l<sup>a</sup>‘ăśwōṯ ’eṯ-hammiṣəwâ wə’eṯ-hatwōrâ
’ăšer ṣiûâ ’eṯəḵem mōšeh ‘eḇeḏ-yəhwâ lə’ahăḇâ ’eṯ-yəhwâ ’ĕlōhêḵem
wəlāleḵeṯ bəḵāl-dərāḵāyw wəlišəmōr miṣəwōṯāyw ûləḏāḇəqâ-ḇwō ûlə‘āḇəḏwō
bəḵāl-ləḇaḇəḵem ûḇəḵāl-nafəšəḵem:

6 wayəḇārəḵēm yəhwōšu‘a wayəšalləḥēm wayyēləḵû ’el-’âŏlêhem: s

7 wəl<sup>a</sup>ḥăṣî\| šēḇeṭ hamənaššeh nāṯan mōšeh babāšān ûləḥeṣəywō
nāṯan yəhwōšu‘a ‘im-’ăḥêhem mē‘ēḇer bə‘ēḇer<sup>a</sup> hayyarədēn yāmmâ
wəḡam kî šilləḥām yəhwōšu‘a ’el-’âŏlêhem wayəḇārăḵēm:

8 wayyō’mer ’ălêhem lē’mōr binəḵāsîm rabîm šûḇû ’el-’âŏlêḵem ûḇəmiqəneh
raḇ-mə’ōḏ bəḵesef ûḇəzâāḇ ûḇinəḥōšeṯ ûḇəḇarəzel ûḇiśəlāmwōṯ harəbēh
mə’ōḏ ḥiləqû šəlal-’ōyəḇêḵem ‘im-’ăḥêḵem: f

9 wayyāšuḇû wayyēləḵû bənê-rə’ûḇēn ûḇənê-ḡāḏ w<sup>a</sup>ḥăṣî\| šēḇeṭ
hamənaššeh mē’ēṯ bənê yiśərā’ēl miššilōh ’ăšer bə’ereṣ-kənā‘an lāleḵeṯ
’el-’ereṣ hagilə‘āḏ ’el-’ereṣ ’ăḥuzzāṯām ’ăšer nō’ḥăzû-ḇāh ‘al-pî yəhwâ
bəyaḏ-mōšeh:

10 wayyāḇō’û ’el-gəlîlwōṯ hayyarədēn ’ăšer bə’ereṣ kənā‘an wayyiḇənû
ḇənê-rə’ûḇēn ûḇənê-ḡāḏ w<sup>a</sup>ḥăṣî šēḇeṭ hamənaššeh šām mizəbēḥa
‘al-hayyarədēn mizəbēḥa gāḏwōl ləmarə’eh:

11 wayyišəmə‘û ḇənê-yiśərā’ēl lē’mōr hinnēh ḇānû ḇənê-rə’ûḇēn ûḇənê-ḡāḏ
w<sup>a</sup>ḥăṣî šēḇeṭ hamənaššeh ’eṯ-hammizəbēḥa ’el-mûl ’ereṣ
kən<sup>a</sup>‘an ’el-gəlîlwōṯ hayyarədēn ’el-‘ēḇer bənê yiśərā’ēl:

12 wayyišəmə‘û bənê yiśərā’ēl wayyiqqâălû kāl-‘ăḏaṯ bənê-yiśərā’ēl šilōh
l<sup>a</sup>‘ălwōṯ ‘ălêhem laṣṣāḇā’: f

13 wayyišələḥû ḇənê-yiśərā’ēl ’el-bənê-rə’ûḇēn wə’el-bənê-ḡāḏ wə’el-ḥăṣî
šēḇeṭ-mənaššeh ’el-’ereṣ hagilə‘āḏ ’eṯ-pînəḥās ben-’elə‘āzār hakōhēn:

14 w<sup>a</sup>‘ăśārâ nəśi’îm ‘immwō nāśî’ ’eḥāḏ nāśî’ ’eḥāḏ ləḇêṯ ’āḇ
ləḵōl maṭṭwōṯ yiśərā’ēl wə’îš rō’š bêṯ-’ăḇwōṯām hēmmâ lə’aləfê
yiśərā’ēl:

15 wayyāḇō’û ’el-bənê-rə’ûḇēn wə’el-bənê-ḡāḏ wə’el-ḥăṣî šēḇeṭ-mənaššeh
’el-’ereṣ hagilə‘āḏ wayəḏabərû ’itām lē’mōr:

16 kōh ’āmərû kōl\| ‘ăḏaṯ yəhwâ mâ-hamm<sup>a</sup>‘al hazzeh ’ăšer
mə‘alətem bē’lōhê yiśərā’ēl lāšûḇ hayywōm mē’<sup>a</sup>ḥărê yəhwâ
biḇənwōṯəḵem lāḵem mizəbēḥa limərāḏəḵem hayywōm bayhwâ:

17 hamə‘aṭ-lānû ’eṯ-‘ăwōn pə‘wōr ’ăšer lō’-hiṭṭaharənû mimmennû ‘aḏ
hayywōm hazzeh wayəhî hanneḡef b<sup>a</sup>‘ăḏaṯ yəhwâ:

18 wə’atem tāšuḇû hayywōm mē’<sup>a</sup>ḥărê yəhwâ wəhāyâ ’atem
timərəḏû hayywōm bayhwâ ûmāḥār ’el-kāl-‘ăḏaṯ yiśərā’ēl yiqəṣōf:

19 wə’aḵə ’im-ṭəmē’â ’ereṣ ’ăḥuzzaṯəḵem ‘iḇərû lāḵem ’el-’ereṣ ’ăḥuzzaṯ
yəhwâ ’ăšer šāḵan-šām mišəkan yəhwâ wəhē’āḥăzû bəṯwōḵēnû ûḇayhwâ
’al-timərōḏû wə’ōṯānû ’el-timərōḏû biḇənōṯəḵem lāḵem mizəbēḥa mibalə‘ăḏê
mizəb<sup>a</sup>ḥ yəhwâ ’ĕlōhênû:

20 hălwō’\| ‘āḵān ben-zer<sup>a</sup>ḥ mā‘al m<sup>a</sup>‘al
b<sup>a</sup>ḥērem wə‘al-kāl-‘ăḏaṯ yiśərā’ēl hāyâ qāṣef wəhû’ ’îš ’eḥāḏ
lō’ ḡāw<sup>a</sup>‘ b<sup>a</sup>‘ăwōnwō: f

21 wayy<sup>a</sup>‘ănû bənê-rə’ûḇēn ûḇənê-ḡāḏ w<sup>a</sup>ḥăṣî šēḇeṭ
hamənaššeh wayəḏabərû ’eṯ-rā’šê ’aləfê yiśərā’ēl:

22 ’ēl\| ’ĕlōhîm\| yəhwâ ’ēl\| ’ĕlōhîm\| yəhwâ hû’ yōḏē‘a wəyiśərā’ēl
hû’ yēḏā‘ ’im-bəmereḏ wə’im-bəm<sup>a</sup>‘al bayhwâ ’al-twōšî‘ēnû
hayywōm hazzeh:

23 liḇənwōṯ lānû mizəbēḥa lāšûḇ mē’<sup>a</sup>ḥărê yəhwâ
wə’im-ləh<sup>a</sup>‘ălwōṯ ‘ālāyw ‘wōlâ ûminəḥâ
wə’im-l<sup>a</sup>‘ăśwōṯ ‘ālāyw ziḇəḥê šəlāmîm yəhwâ hû’ yəḇaqqēš:

24 wə’im-lō’ midə’āḡâ midāḇār ‘āśînû ’eṯ-zō’ṯ lē’mōr māḥār yō’mərû
ḇənêḵem ləḇānênû lē’mōr mah-llāḵem wəlayhwâ ’ĕlōhê yiśərā’ēl:

25 ûḡəḇûl nāṯan-yəhwâ bênēnû ûḇênêḵem bənê-rə’ûḇēn ûḇənê-ḡāḏ
’eṯ-hayyarədēn ’ên-lāḵem ḥēleq bayhwâ wəhišəbîṯû ḇənêḵem ’eṯ-bānênû
ləḇilətî yərō’ ’eṯ-yəhwâ:

26 wannō’mer n<sup>a</sup>‘ăśeh-nnā’ lānû liḇənwōṯ ’eṯ-hammizəbēḥa lō’
lə‘wōlâ wəlō’ ləzāḇ<sup>a</sup>ḥ:

27 kî ‘ēḏ hû’ bênênû ûḇênêḵem ûḇên dōrwōṯênû ’<sup>a</sup>ḥărênû
l<sup>a</sup>‘ăḇōḏ ’eṯ-‘ăḇōḏaṯ yəhwâ ləfānāyw bə‘ōlwōṯênû ûḇizəḇāḥênû
ûḇišəlāmênû wəlō’-yō’mərû ḇənêḵem māḥār ləḇānênû ’ên-lāḵem ḥēleq bayhwâ:

28 wannō’mer wəhāyâ kî-yō’mərû ’ēlênû wə’el-dōrōṯênû māḥār wə’āmarənû
rə’û ’eṯ-taḇənîṯ mizəb<sup>a</sup>ḥ yəhwâ ’ăšer-‘āśû ’ăḇwōṯênû lō’
lə‘wōlâ wəlō’ ləzeḇ<sup>a</sup>ḥ kî-‘ēḏ hû’ bênênû ûḇênêḵem:

29 ḥālîlâ llānû mimmennû limərōḏ bayhwâ wəlāšûḇ hayywōm
mē’<sup>a</sup>ḥărê yəhwâ liḇənwōṯ mizəbēḥa lə‘ōlâ ləminəḥâ
ûləzāḇ<sup>a</sup>ḥ milləḇaḏ mizəb<sup>a</sup>ḥ yəhwâ ’ĕlōhênû ’ăšer
lifənê mišəkānwō: f

30 wayyišəm<sup>a</sup>‘ pînəḥās hakōhēn ûnəśî’ê hā‘ēḏâ wərā’šê ’aləfê
yiśərā’ēl ’ăšer ’itwō ’eṯ-hadəḇārîm ’ăšer dibərû bənê-rə’ûḇēn ûḇənê-ḡāḏ
ûḇənê mənaššeh wayyîṭaḇ bə‘ênêhem:

31 wayyō’mer pînəḥās ben-’elə‘āzār hakōhēn ’el-bənê-rə’ûḇēn
wə’el-bənê-ḡāḏ wə’el-bənê mənaššeh hayywōm\| yāḏ<sup>a</sup>‘ənû
kî-ḇəṯwōḵēnû yəhwâ ’ăšer lō’-mə‘alətem bayhwâ hamm<sup>a</sup>‘al hazzeh
’āz hiṣṣalətem ’eṯ-bənê yiśərā’ēl mîyaḏ yəhwâ:

32 wayyāšāḇ pînəḥās ben-’elə‘āzār hakōhēn\| wəhannəśî’îm mē’ēṯ
bənê-rə’ûḇēn ûmē’ēṯ bənê-ḡāḏ mē’ereṣ hagilə‘āḏ ’el-’ereṣ
kən<sup>a</sup>‘an ’el-bənê yiśərā’ēl wayyāšiḇû ’wōṯām dāḇār:

33 wayyîṭaḇ hadāḇār bə‘ênê bənê yiśərā’ēl wayəḇārăḵû ’ĕlōhîm bənê
yiśərā’ēl wəlō’ ’āmərû l<sup>a</sup>‘ălwōṯ ‘ălêhem laṣṣāḇā’
ləš<sup>a</sup>ḥēṯ ’eṯ-hā’āreṣ ’ăšer bənê-rə’ûḇēn ûḇənê-ḡāḏ yōšəḇîm bāh:

34 wayyiqərə’û bənê-rə’ûḇēn ûḇənê-ḡāḏ lammizəbēḥa kî ‘ēḏ hû’ bênōṯênû kî
yəhwâ hā’ĕlōhîm: f

------------------------------------------------------------------------

[Next: Joshua (Yehoshua) Chapter 23](jos023.md)
