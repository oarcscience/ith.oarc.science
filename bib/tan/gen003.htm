<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen003.htm">Polyglot</A>&nbsp;
<A HREF="../kjv/gen003.htm">KJV</A>&nbsp;
<A HREF="../sep/gen003.htm">Sep</A>&nbsp;
<A HREF="../vul/gen003.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen002.htm">Previous</A>&nbsp;
<A HREF="gen004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְהַנָּחָשׁ֙ הָיָ֣ה עָר֔וּם מִכֹּל֙ חַיַּ֣ת הַשָּׂדֶ֔ה אֲשֶׁ֥ר עָשָׂ֖ה יְהוָ֣ה אֱלֹהִ֑ים וַיֹּ֙אמֶר֙ אֶל־הָ֣אִשָּׁ֔ה אַ֚ף כִּֽי־אָמַ֣ר אֱלֹהִ֔ים לֹ֣א תֹֽאכְל֔וּ מִכֹּ֖ל עֵ֥ץ הַגָּֽן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַתֹּ֥אמֶר הָֽאִשָּׁ֖ה אֶל־הַנָּחָ֑שׁ מִפְּרִ֥י עֵֽץ־הַגָּ֖ן נֹאכֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּמִפְּרִ֣י הָעֵץ֮ אֲשֶׁ֣ר בְּתוֹךְ־הַגָּן֒ אָמַ֣ר אֱלֹהִ֗ים לֹ֤א תֹֽאכְלוּ֙ מִמֶּ֔נּוּ וְלֹ֥א תִגְּע֖וּ בּ֑וֹ פֶּן־תְּמֻתֽוּן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֥אמֶר הַנָּחָ֖שׁ אֶל־הָֽאִשָּׁ֑ה לֹֽא־מ֖וֹת תְּמֻתֽוּן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֚י יֹדֵ֣עַ אֱלֹהִ֔ים כִּ֗י בְּיוֹם֙ אֲכָלְכֶ֣ם מִמֶּ֔נּוּ וְנִפְקְח֖וּ עֵֽינֵיכֶ֑ם וִהְיִיתֶם֙ כֵּֽאלֹהִ֔ים יֹדְעֵ֖י ט֥וֹב וָרָֽע׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַתֵּ֣רֶא הָֽאִשָּׁ֡ה כִּ֣י טוֹב֩ הָעֵ֨ץ לְמַאֲכָ֜ל וְכִ֧י תַֽאֲוָה־ה֣וּא לָעֵינַ֗יִם וְנֶחְמָ֤ד הָעֵץ֙ לְהַשְׂכִּ֔יל וַתִּקַּ֥ח מִפִּרְי֖וֹ וַתֹּאכַ֑ל וַתִּתֵּ֧ן גַּם־לְאִישָׁ֛הּ עִמָּ֖הּ וַיֹּאכַֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַתִּפָּקַ֙חְנָה֙ עֵינֵ֣י שְׁנֵיהֶ֔ם וַיֵּ֣דְע֔וּ כִּ֥י עֵֽירֻמִּ֖ם הֵ֑ם וַֽיִּתְפְּרוּ֙ עֲלֵ֣ה תְאֵנָ֔ה וַיַּעֲשׂ֥וּ לָהֶ֖ם חֲגֹרֹֽת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַֽיִּשְׁמְע֞וּ אֶת־ק֨וֹל יְהוָ֧ה אֱלֹהִ֛ים מִתְהַלֵּ֥ךְ בַּגָּ֖ן לְר֣וּחַ הַיּ֑וֹם וַיִּתְחַבֵּ֨א הָֽאָדָ֜ם וְאִשְׁתּ֗וֹ מִפְּנֵי֙ יְהוָ֣ה אֱלֹהִ֔ים בְּת֖וֹךְ עֵ֥ץ הַגָּֽן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּקְרָ֛א יְהוָ֥ה אֱלֹהִ֖ים אֶל־הָֽאָדָ֑ם וַיֹּ֥אמֶר ל֖וֹ אַיֶּֽכָּה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֕אמֶר אֶת־קֹלְךָ֥ שָׁמַ֖עְתִּי בַּגָּ֑ן וָאִירָ֛א כִּֽי־עֵירֹ֥ם אָנֹ֖כִי וָאֵחָבֵֽא׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֕אמֶר מִ֚י הִגִּ֣יד לְךָ֔ כִּ֥י עֵירֹ֖ם אָ֑תָּה הֲמִן־הָעֵ֗ץ אֲשֶׁ֧ר צִוִּיתִ֛יךָ לְבִלְתִּ֥י אֲכָל־מִמֶּ֖נּוּ אָכָֽלְתָּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֖אמֶר הָֽאָדָ֑ם הָֽאִשָּׁה֙ אֲשֶׁ֣ר נָתַ֣תָּה עִמָּדִ֔י הִ֛וא נָֽתְנָה־לִּ֥י מִן־הָעֵ֖ץ וָאֹכֵֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֨אמֶר יְהוָ֧ה אֱלֹהִ֛ים לָאִשָּׁ֖ה מַה־זֹּ֣את עָשִׂ֑ית וַתֹּ֙אמֶר֙ הָֽאִשָּׁ֔ה הַנָּחָ֥שׁ הִשִּׁיאַ֖נִי וָאֹכֵֽל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּאמֶר֩ יְהוָֹ֨ה אֱלֹהִ֥ים׀ אֶֽל־הַנָּחָשׁ֮ כִּ֣י עָשִׂ֣יתָ זֹּאת֒ אָר֤וּר אַתָּה֙ מִכָּל־הַבְּהֵמָ֔ה וּמִכֹּ֖ל חַיַּ֣ת הַשָּׂדֶ֑ה עַל־גְּחֹנְךָ֣ תֵלֵ֔ךְ וְעָפָ֥ר תֹּאכַ֖ל כָּל־יְמֵ֥י חַיֶּֽיךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאֵיבָ֣ה׀ אָשִׁ֗ית בֵּֽינְךָ֙ וּבֵ֣ין הָֽאִשָּׁ֔ה וּבֵ֥ין זַרְעֲךָ֖ וּבֵ֣ין זַרְעָ֑הּ ה֚וּא יְשׁוּפְךָ֣ רֹ֔אשׁ וְאַתָּ֖ה תְּשׁוּפֶ֥נּוּ עָקֵֽב׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֶֽל־הָאִשָּׁ֣ה אָמַ֗ר הַרְבָּ֤ה אַרְבֶּה֙ עִצְּבוֹנֵ֣ךְ וְהֵֽרֹנֵ֔ךְ בְּעֶ֖צֶב תֵּֽלְדִ֣י בָנִ֑ים וְאֶל־אִישֵׁךְ֙ תְּשׁ֣וּקָתֵ֔ךְ וְה֖וּא יִמְשָׁל־בָּֽךְ׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּלְאָדָ֣ם אָמַ֗ר כִּֽי־שָׁמַעְתָּ֮<font color="red"><sup>3</font></sup> לְק֣וֹל אִשְׁתֶּךָ֒ וַתֹּ֙אכַל֙ מִן־הָעֵ֔ץ אֲשֶׁ֤ר צִוִּיתִ֙יךָ֙ לֵאמֹ֔ר לֹ֥א תֹאכַ֖ל מִמֶּ֑נּוּ אֲרוּרָ֤ה הָֽאֲדָמָה֙ בַּֽעֲבוּרֶ֔ךָ בְּעִצָּבוֹן֙ תֹּֽאכֲלֶ֔נָּה כֹּ֖ל יְמֵ֥י חַיֶּֽיךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְק֥וֹץ וְדַרְדַּ֖ר תַּצְמִ֣יחַֽ לָ֑ךְ וְאָכַלְתָּ֖ אֶת־עֵ֥שֶׂב הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;בְּזֵעַ֤ת אַפֶּ֙יךָ֙ תֹּ֣אכַל לֶ֔חֶם עַ֤ד שֽׁוּבְךָ֙ אֶל־הָ֣אֲדָמָ֔ה כִּ֥י מִמֶּ֖נָּה לֻקָּ֑חְתָּ כִּֽי־עָפָ֣ר אַ֔תָּה וְאֶל־עָפָ֖ר תָּשֽׁוּב׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיִּקְרָ֧א הָֽאָדָ֛ם שֵׁ֥ם אִשְׁתּ֖וֹ חַוָּ֑ה כִּ֛י הִ֥וא הָֽיְתָ֖ה אֵ֥ם כָּל־חָֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיַּעַשׂ֩ יְהוָ֨ה אֱלֹהִ֜ים לְאָדָ֧ם וּלְאִשְׁתּ֛וֹ כָּתְנ֥וֹת ע֖וֹר וַיַּלְבִּשֵֽׁם׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֣אמֶר׀ יְהוָ֣ה אֱלֹהִ֗ים הֵ֤ן הָֽאָדָם֙ הָיָה֙ כְּאַחַ֣ד מִמֶּ֔נּוּ לָדַ֖עַת ט֣וֹב וָרָ֑ע וְעַתָּ֣ה׀ פֶּן־יִשְׁלַ֣ח יָד֗וֹ וְלָקַח֙ גַּ֚ם מֵעֵ֣ץ הַֽחַיִּ֔ים וְאָכַ֖ל וָחַ֥י לְעֹלָֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַֽיְשַׁלְּחֵ֛הוּ יְהוָ֥ה אֱלֹהִ֖ים מִגַּן־עֵ֑דֶן לַֽעֲבֹד֙ אֶת־הָ֣אֲדָמָ֔ה אֲשֶׁ֥ר לֻקַּ֖ח מִשָּֽׁם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְגָ֖רֶשׁ אֶת־הָֽאָדָ֑ם וַיַּשְׁכֵּן֩ מִקֶּ֨דֶם לְגַן־עֵ֜דֶן אֶת־הַכְּרֻבִ֗ים וְאֵ֨ת לַ֤הַט הַחֶ֙רֶב֙ הַמִּתְהַפֶּ֔כֶת לִשְׁמֹ֕ר אֶת־דֶּ֖רֶךְ עֵ֥ץ הַֽחַיִּֽים׃ ס</P>
</TD>
<TD WIDTH="50%">
<P>1&nbsp;w&#601;hann&#257;&#x1E25;&#257;&#353; h&#257;y&acirc; &#8216;&#257;r&ucirc;m mik&#333;l &#x1E25;ayya&#x1E6F; ha&#347;&#347;&#257;&#x1E0F;eh &#8217;&#259;&#353;er &#8216;&#257;&#347;&acirc; y&#601;hw&acirc; &#8217;&#277;l&#333;h&icirc;m wayy&#333;&#8217;mer &#8217;el-h&#257;&#8217;i&#353;&#353;&acirc; &#8217;af k&icirc;-&#8217;&#257;mar &#8217;&#277;l&#333;h&icirc;m l&#333;&#8217; &#x1E6F;&#333;&#8217;&#x1E35;&#601;l&ucirc; mik&#333;l &#8216;&#275;&#x1E63; hag&#257;n: </P>
<P>2&nbsp;wat&#333;&#8217;mer h&#257;&#8217;i&#353;&#353;&acirc; &#8217;el-hann&#257;&#x1E25;&#257;&#353; mip&#601;r&icirc; &#8216;&#275;&#x1E63;-hag&#257;n n&#333;&#8217;&#x1E35;&#275;l: </P>
<P>3&nbsp;&ucirc;mip&#601;r&icirc; h&#257;&#8216;&#275;&#x1E63; &#8217;&#259;&#353;er b&#601;&#x1E6F;w&#333;&#x1E35;&#601;-hag&#257;n &#8217;&#257;mar &#8217;&#277;l&#333;h&icirc;m l&#333;&#8217; &#x1E6F;&#333;&#8217;&#x1E35;&#601;l&ucirc; mimmenn&ucirc; w&#601;l&#333;&#8217; &#x1E6F;ig&#601;&#8216;&ucirc; bw&#333; pen-t&#601;mu&#x1E6F;&ucirc;n: </P>
<P>4&nbsp;wayy&#333;&#8217;mer hann&#257;&#x1E25;&#257;&#353; &#8217;el-h&#257;&#8217;i&#353;&#353;&acirc; l&#333;&#8217;-mw&#333;&#x1E6F; t&#601;mu&#x1E6F;&ucirc;n: </P>
<P>5&nbsp;k&icirc; y&#333;&#x1E0F;&#275;&#8216;a &#8217;&#277;l&#333;h&icirc;m k&icirc; b&#601;yw&#333;m &#8217;&#259;&#x1E35;&#257;l&#601;&#x1E35;em mimmenn&ucirc; w&#601;nif&#601;q&#601;&#x1E25;&ucirc; &#8216;&ecirc;n&ecirc;&#x1E35;em wih&#601;y&icirc;&#x1E6F;em k&#275;&#8217;l&#333;h&icirc;m y&#333;&#x1E0F;&#601;&#8216;&ecirc; &#x1E6D;w&#333;&#x1E07; w&#257;r&#257;&#8216;: </P>
<P>6&nbsp;wat&#275;re&#8217; h&#257;&#8217;i&#353;&#353;&acirc; k&icirc; &#x1E6D;w&#333;&#x1E07; h&#257;&#8216;&#275;&#x1E63; l&#601;ma&#8217;&#259;&#x1E35;&#257;l w&#601;&#x1E35;&icirc; &#x1E6F;a&#8217;&#259;w&acirc;-h&ucirc;&#8217; l&#257;&#8216;&ecirc;nayim w&#601;ne&#x1E25;&#601;m&#257;&#x1E0F; h&#257;&#8216;&#275;&#x1E63; l&#601;ha&#347;&#601;k&icirc;l watiqq<sup>a</sup>&#x1E25; mipir&#601;yw&#333; wat&#333;&#8217;&#x1E35;al watit&#275;n gam-l&#601;&#8217;&icirc;&#353;&#257;h &#8216;imm&#257;h wayy&#333;&#8217;&#x1E35;al: </P>
<P>7&nbsp;watip&#257;q<sup>a</sup>&#x1E25;&#601;n&acirc; &#8216;&ecirc;n&ecirc; &#353;&#601;n&ecirc;hem wayy&#275;&#x1E0F;&#601;&#8216;&ucirc; k&icirc; &#8216;&ecirc;rummim h&#275;m wayyi&#x1E6F;&#601;p&#601;r&ucirc; &#8216;&#259;l&#275;h &#x1E6F;&#601;&#8217;&#275;n&acirc; wayy<sup>a</sup>&#8216;&#259;&#347;&ucirc; l&acirc;em &#x1E25;&#259;&#x1E21;&#333;r&#333;&#x1E6F;: </P>
<P>8&nbsp;wayyi&#353;&#601;m&#601;&#8216;&ucirc; &#8217;e&#x1E6F;-qw&#333;l y&#601;hw&acirc; &#8217;&#277;l&#333;h&icirc;m mi&#x1E6F;&#601;hall&#275;&#x1E35;&#601; bag&#257;n l&#601;r&ucirc;&#x1E25;a hayyw&#333;m wayyi&#x1E6F;&#601;&#x1E25;ab&#275;&#8217; h&#257;&#8217;&#257;&#x1E0F;&#257;m w&#601;&#8217;i&#353;&#601;tw&#333; mip&#601;n&ecirc; y&#601;hw&acirc; &#8217;&#277;l&#333;h&icirc;m b&#601;&#x1E6F;w&#333;&#x1E35;&#601; &#8216;&#275;&#x1E63; hag&#257;n: </P>
<P>9&nbsp;wayyiq&#601;r&#257;&#8217; y&#601;hw&acirc; &#8217;&#277;l&#333;h&icirc;m &#8217;el-h&#257;&#8217;&#257;&#x1E0F;&#257;m wayy&#333;&#8217;mer lw&#333; &#8217;ayyek&acirc;: </P>
<P>10&nbsp;wayy&#333;&#8217;mer &#8217;e&#x1E6F;-q&#333;l&#601;&#x1E35;&#257; &#353;&#257;m<sup>a</sup>&#8216;&#601;t&icirc; bag&#257;n w&#257;&#8217;&icirc;r&#257;&#8217; k&icirc;-&#8216;&ecirc;r&#333;m &#8217;&#257;n&#333;&#x1E35;&icirc; w&#257;&#8217;&#275;&#x1E25;&#257;&#x1E07;&#275;&#8217;: </P>
<P>11&nbsp;wayy&#333;&#8217;mer m&icirc; hig&icirc;&#x1E0F; l&#601;&#x1E35;&#257; k&icirc; &#8216;&ecirc;r&#333;m &#8217;&#257;t&acirc; h&#259;min-h&#257;&#8216;&#275;&#x1E63; &#8217;&#259;&#353;er &#x1E63;i&ucirc;&icirc;&#x1E6F;&icirc;&#x1E35;&#257; l&#601;&#x1E07;il&#601;t&icirc; &#8217;&#259;&#x1E35;&#257;l-mimmenn&ucirc; &#8217;&#257;&#x1E35;&#257;l&#601;t&#257;: </P>
<P>12&nbsp;wayy&#333;&#8217;mer h&#257;&#8217;&#257;&#x1E0F;&#257;m h&#257;&#8217;i&#353;&#353;&acirc; &#8217;&#259;&#353;er n&#257;&#x1E6F;at&acirc; &#8216;imm&#257;&#x1E0F;&icirc; hiw&#8217; n&#257;&#x1E6F;&#601;n&acirc;-ll&icirc; min-h&#257;&#8216;&#275;&#x1E63; w&#257;&#8217;&#333;&#x1E35;&#275;l: </P>
<P>13&nbsp;wayy&#333;&#8217;mer y&#601;hw&acirc; &#8217;&#277;l&#333;h&icirc;m l&#257;&#8217;i&#353;&#353;&acirc; mah-zz&#333;&#8217;&#x1E6F; &#8216;&#257;&#347;&icirc;&#x1E6F; wat&#333;&#8217;mer h&#257;&#8217;i&#353;&#353;&acirc; hann&#257;&#x1E25;&#257;&#353; hi&#353;&#353;&icirc;&#8217;an&icirc; w&#257;&#8217;&#333;&#x1E35;&#275;l: </P>
<P>14&nbsp;wayy&#333;&#8217;mer y&#601;hw&#333;&acirc; &#8217;&#277;l&#333;h&icirc;m| &#8217;el-hann&#257;&#x1E25;&#257;&#353; k&icirc; &#8216;&#257;&#347;&icirc;&#x1E6F;&#257; zz&#333;&#8217;&#x1E6F; &#8217;&#257;r&ucirc;r &#8217;at&acirc; mik&#257;l-hab&#601;h&#275;m&acirc; &ucirc;mik&#333;l &#x1E25;ayya&#x1E6F; ha&#347;&#347;&#257;&#x1E0F;eh &#8216;al-g&#601;&#x1E25;&#333;n&#601;&#x1E35;&#257; &#x1E6F;&#275;l&#275;&#x1E35;&#601; w&#601;&#8216;&#257;f&#257;r t&#333;&#8217;&#x1E35;al k&#257;l-y&#601;m&ecirc; &#x1E25;ayyey&#x1E35;&#257;: </P>
<P>15&nbsp;w&#601;&#8217;&ecirc;&#x1E07;&acirc;| &#8217;&#257;&#353;&icirc;&#x1E6F; b&ecirc;n&#601;&#x1E35;&#257; &ucirc;&#x1E07;&ecirc;n h&#257;&#8217;i&#353;&#353;&acirc; &ucirc;&#x1E07;&ecirc;n zar&#601;&#8216;&#259;&#x1E35;&#257; &ucirc;&#x1E07;&ecirc;n zar&#601;&#8216;&#257;h h&ucirc;&#8217; y&#601;&#353;&ucirc;f&#601;&#x1E35;&#257; r&#333;&#8217;&#353; w&#601;&#8217;at&acirc; t&#601;&#353;&ucirc;fenn&ucirc; &#8216;&#257;q&#275;&#x1E07;: s</P>
<P>16&nbsp;&#8217;el-h&#257;&#8217;i&#353;&#353;&acirc; &#8217;&#257;mar har&#601;b&acirc; &#8217;ar&#601;beh &#8216;i&#x1E63;&#x1E63;&#601;&#x1E07;w&#333;n&#275;&#x1E35;&#601; w&#601;h&#275;r&#333;n&#275;&#x1E35;&#601; b&#601;&#8216;e&#x1E63;e&#x1E07; t&#275;l&#601;&#x1E0F;&icirc; &#x1E07;&#257;n&icirc;m w&#601;&#8217;el-&#8217;&icirc;&#353;&#275;&#x1E35;&#601; t&#601;&#353;&ucirc;q&#257;&#x1E6F;&#275;&#x1E35;&#601; w&#601;h&ucirc;&#8217; yim&#601;&#353;&#257;l-b&#257;&#x1E35;&#601;: s</P>
<P>17&nbsp;&ucirc;l&#601;&#8217;&#257;&#x1E0F;&#257;m &#8217;&#257;mar k&icirc;-&#353;&#257;m<sup>a</sup>&#8216;&#601;t&#257;<font color="red"><sup>3</font></sup> l&#601;qw&#333;l &#8217;i&#353;&#601;te&#x1E35;&#257; wat&#333;&#8217;&#x1E35;al min-h&#257;&#8216;&#275;&#x1E63; &#8217;&#259;&#353;er &#x1E63;i&ucirc;&icirc;&#x1E6F;&icirc;&#x1E35;&#257; l&#275;&#8217;m&#333;r l&#333;&#8217; &#x1E6F;&#333;&#8217;&#x1E35;al mimmenn&ucirc; &#8217;&#259;r&ucirc;r&acirc; h&#257;&#8217;&#259;&#x1E0F;&#257;m&acirc; b<sup>a</sup>&#8216;&#259;&#x1E07;&ucirc;re&#x1E35;&#257; b&#601;&#8216;i&#x1E63;&#x1E63;&#257;&#x1E07;w&#333;n t&#333;&#8217;&#x1E35;&#259;lenn&acirc; k&#333;l y&#601;m&ecirc; &#x1E25;ayyey&#x1E35;&#257;: </P>
<P>18&nbsp;w&#601;qw&#333;&#x1E63; w&#601;&#x1E0F;ar&#601;dar ta&#x1E63;&#601;m&icirc;&#x1E25;a l&#257;&#x1E35;&#601; w&#601;&#8217;&#257;&#x1E35;al&#601;t&#257; &#8217;e&#x1E6F;-&#8216;&#275;&#347;e&#x1E07; ha&#347;&#347;&#257;&#x1E0F;eh: </P>
<P>19&nbsp;b&#601;z&#275;&#8216;a&#x1E6F; &#8217;apey&#x1E35;&#257; t&#333;&#8217;&#x1E35;al le&#x1E25;em &#8216;a&#x1E0F; &#353;&ucirc;&#x1E07;&#601;&#x1E35;&#257; &#8217;el-h&#257;&#8217;&#259;&#x1E0F;&#257;m&acirc; k&icirc; mimmenn&acirc; luqq&#257;&#x1E25;&#601;t&#257; k&icirc;-&#8216;&#257;f&#257;r &#8217;at&acirc; w&#601;&#8217;el-&#8216;&#257;f&#257;r t&#257;&#353;&ucirc;&#x1E07;: </P>
<P>20&nbsp;wayyiq&#601;r&#257;&#8217; h&#257;&#8217;&#257;&#x1E0F;&#257;m &#353;&#275;m &#8217;i&#353;&#601;tw&#333; &#x1E25;a&ucirc;&acirc; k&icirc; hiw&#8217; h&#257;y&#601;&#x1E6F;&acirc; &#8217;&#275;m k&#257;l-&#x1E25;&#257;y: </P>
<P>21&nbsp;wayy<sup>a</sup>&#8216;a&#347; y&#601;hw&acirc; &#8217;&#277;l&#333;h&icirc;m l&#601;&#8217;&#257;&#x1E0F;&#257;m &ucirc;l&#601;&#8217;i&#353;&#601;tw&#333; k&#257;&#x1E6F;&#601;nw&#333;&#x1E6F; &#8216;w&#333;r wayyal&#601;bi&#353;&#275;m: f</P>
<P>22&nbsp;wayy&#333;&#8217;mer| y&#601;hw&acirc; &#8217;&#277;l&#333;h&icirc;m h&#275;n h&#257;&#8217;&#257;&#x1E0F;&#257;m h&#257;y&acirc; k&#601;&#8217;<sup>a</sup>&#x1E25;a&#x1E0F; mimmenn&ucirc; l&#257;&#x1E0F;<sup>a</sup>&#8216;a&#x1E6F; &#x1E6D;w&#333;&#x1E07; w&#257;r&#257;&#8216; w&#601;&#8216;at&acirc;| pen-yi&#353;&#601;l<sup>a</sup>&#x1E25; y&#257;&#x1E0F;w&#333; w&#601;l&#257;q<sup>a</sup>&#x1E25; gam m&#275;&#8216;&#275;&#x1E63; h<sup>a</sup>&#x1E25;ayy&icirc;m w&#601;&#8217;&#257;&#x1E35;al w&#257;&#x1E25;ay l&#601;&#8216;&#333;l&#257;m: </P>
<P>23&nbsp;way&#601;&#353;all&#601;&#x1E25;&#275;h&ucirc; y&#601;hw&acirc; &#8217;&#277;l&#333;h&icirc;m migan-&#8216;&#275;&#x1E0F;en l<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-h&#257;&#8217;&#259;&#x1E0F;&#257;m&acirc; &#8217;&#259;&#353;er luqq<sup>a</sup>&#x1E25; mi&#353;&#353;&#257;m: </P>
<P>24&nbsp;way&#601;&#x1E21;&#257;re&#353; &#8217;e&#x1E6F;-h&#257;&#8217;&#257;&#x1E0F;&#257;m wayya&#353;&#601;k&#275;n miqqe&#x1E0F;em l&#601;&#x1E21;an-&#8216;&#275;&#x1E0F;en &#8217;e&#x1E6F;-hak&#601;ru&#x1E07;&icirc;m w&#601;&#8217;&#275;&#x1E6F; laha&#x1E6D; h<sup>a</sup>&#x1E25;ere&#x1E07; hammi&#x1E6F;&#601;hape&#x1E35;e&#x1E6F; li&#353;&#601;m&#333;r &#8217;e&#x1E6F;-dere&#x1E35;&#601; &#8216;&#275;&#x1E63; h<sup>a</sup>&#x1E25;ayy&icirc;m: s</P>
</TD>
</TABLE>
<P><HR>
<CENTER>
<A HREF="gen004.htm">Next: Genesis (Bereshit) Chapter 4</A></CENTER>
</BODY>
</HTML>
