<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Hosea (Hoshea): Hosea (Hoshea) Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos007.htm">Polyglot</A>&nbsp;
<A HREF="../kjv/hos007.htm">KJV</A>&nbsp;
<A HREF="../sep/hos007.htm">Sep</A>&nbsp;
<A HREF="../vul/hos007.htm">Vul</A>&nbsp;

<BR>
<BR><A HREF="hos.htm">Hosea (Hoshea) Index</A><BR>
&nbsp;
<A HREF="hos006.htm">Previous</A>&nbsp;
<A HREF="hos008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Hosea (Hoshea) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כְּרָפְאִ֣י לְיִשְׂרָאֵ֗ל וְנִגְלָ֞ה עֲוֹ֤ן אֶפְרַ֙יִם֙ וְרָע֣וֹת שֹֽׁמְר֔וֹן כִּ֥י פָעֲל֖וּ שָׁ֑קֶר וְגַנָּ֣ב יָב֔וֹא פָּשַׁ֥ט גְּד֖וּד בַּחֽוּץ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וּבַל־יֹֽאמְרוּ֙ לִלְבָבָ֔ם כָּל־רָעָתָ֖ם זָכָ֑רְתִּי עַתָּה֙ סְבָב֣וּם מַֽעַלְלֵיהֶ֔ם נֶ֥גֶד פָּנַ֖י הָיֽוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּרָעָתָ֖ם יְשַׂמְּחוּ־מֶ֑לֶךְ וּבְכַחֲשֵׁיהֶ֖ם שָׂרִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כֻּלָּם֙ מְנָ֣אֲפִ֔ים כְּמ֣וֹ תַנּ֔וּר בֹּעֵ֖רָה מֵֽאֹפֶ֑ה יִשְׁבּ֣וֹת מֵעִ֔יר מִלּ֥וּשׁ בָּצֵ֖ק עַד־חֻמְצָתֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;י֣וֹם מַלְכֵּ֔נוּ הֶחֱל֥וּ שָׂרִ֖ים חֲמַ֣ת מִיָּ֑יִן מָשַׁ֥ךְ יָד֖וֹ אֶת־לֹצְצִֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־קֵרְב֧וּ כַתַּנּ֛וּר לִבָּ֖ם בְּאָרְבָּ֑ם כָּל־הַלַּ֙יְלָה֙ יָשֵׁ֣ן אֹֽפֵהֶ֔ם בֹּ֕קֶר ה֥וּא בֹעֵ֖ר כְּאֵ֥שׁ לֶהָבָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כֻּלָּ֤ם יֵחַ֙מּוּ֙ כַּתַּנּ֔וּר וְאָכְל֖וּ אֶת־שֹֽׁפְטֵיהֶ֑ם כָּל־מַלְכֵיהֶ֣ם נָפָ֔לוּ אֵין־קֹרֵ֥א בָהֶ֖ם אֵלָֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;אֶפְרַ֕יִם בָּעַמִּ֖ים ה֣וּא יִתְבּוֹלָ֑ל אֶפְרַ֛יִם הָיָ֥ה עֻגָ֖ה בְּלִ֥י הֲפוּכָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אָכְל֤וּ זָרִים֙ כֹּח֔וֹ וְה֖וּא לֹ֣א יָדָ֑ע גַּם־שֵׂיבָה֙ זָ֣רְקָה בּ֔וֹ וְה֖וּא לֹ֥א יָדָֽע׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְעָנָ֥ה גְאֽוֹן־יִשְׂרָאֵ֖ל בְּפָנָ֑יו וְלֹֽא־שָׁ֙בוּ֙ אֶל־יְהוָ֣ה אֱלֹֽהֵיהֶ֔ם וְלֹ֥א בִקְשֻׁ֖הוּ בְּכָל־זֹֽאת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֣י אֶפְרַ֔יִם כְּיוֹנָ֥ה פוֹתָ֖ה אֵ֣ין לֵ֑ב מִצְרַ֥יִם קָרָ֖אוּ אַשּׁ֥וּר הָלָֽכוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כַּאֲשֶׁ֣ר יֵלֵ֗כוּ אֶפְר֤וֹשׂ עֲלֵיהֶם֙ רִשְׁתִּ֔י כְּע֥וֹף הַשָּׁמַ֖יִם אֽוֹרִידֵ֑ם אַיְסִרֵ֕ם כְּשֵׁ֖מַע לַעֲדָתָֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;א֤וֹי לָהֶם֙ כִּֽי־נָדְד֣וּ מִמֶּ֔נִּי שֹׁ֥ד לָהֶ֖ם כִּֽי־פָ֣שְׁעוּ בִ֑י וְאָנֹכִ֣י אֶפְדֵּ֔ם וְהֵ֕מָּה דִּבְּר֥וּ עָלַ֖י כְּזָבִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלֹֽא־זָעֲק֤וּ אֵלַי֙ בְּלִבָּ֔ם כִּ֥י יְיֵלִ֖ילוּ עַל־מִשְׁכְּבוֹתָ֑ם עַל־דָּגָ֧ן וְתִיר֛וֹשׁ יִתְגּוֹרָ֖רוּ יָס֥וּרוּ בִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַאֲנִ֣י יִסַּ֔רְתִּי חִזַּ֖קְתִּי זְרֽוֹעֹתָ֑ם וְאֵלַ֖י יְחַשְּׁבוּ־רָֽע׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;יָשׁ֣וּבוּ׀ לֹ֣א עָ֗ל הָיוּ֙ כְּקֶ֣שֶׁת רְמִיָּ֔ה יִפְּל֥וּ בַחֶ֛רֶב שָׂרֵיהֶ֖ם מִזַּ֣עַם לְשׁוֹנָ֑ם ז֥וֹ לַעְגָּ֖ם בְּאֶ֥רֶץ מִצְרָֽיִם׃ </P>
</TD>
<TD WIDTH="50%">
<P>1&nbsp;k&#601;r&#257;f&#601;&#8217;&icirc; l&#601;yi&#347;&#601;r&#257;&#8217;&#275;l w&#601;ni&#x1E21;&#601;l&acirc; &#8216;&#259;w&#333;n &#8217;ef&#601;rayim w&#601;r&#257;&#8216;w&#333;&#x1E6F; &#353;&#333;m&#601;rw&#333;n k&icirc; f&#257;&#8216;&#259;l&ucirc; &#353;&#257;qer w&#601;&#x1E21;ann&#257;&#x1E07; y&#257;&#x1E07;w&#333;&#8217; p&#257;&#353;a&#x1E6D; g&#601;&#x1E0F;&ucirc;&#x1E0F; b<sup>a</sup>&#x1E25;&ucirc;&#x1E63;: </P>
<P>2&nbsp;&ucirc;&#x1E07;al-y&#333;&#8217;m&#601;r&ucirc; lil&#601;&#x1E07;&#257;&#x1E07;&#257;m k&#257;l-r&#257;&#8216;&#257;&#x1E6F;&#257;m z&#257;&#x1E35;&#257;r&#601;t&icirc; &#8216;at&acirc; s&#601;&#x1E07;&#257;&#x1E07;&ucirc;m m<sup>a</sup>&#8216;al&#601;l&ecirc;hem ne&#x1E21;e&#x1E0F; p&#257;nay h&#257;y&ucirc;: </P>
<P>3&nbsp;b&#601;r&#257;&#8216;&#257;&#x1E6F;&#257;m y&#601;&#347;amm&#601;&#x1E25;&ucirc;-mele&#x1E35;&#601; &ucirc;&#x1E07;&#601;&#x1E35;<sup>a</sup>&#x1E25;&#259;&#353;&ecirc;hem &#347;&#257;r&icirc;m: </P>
<P>4&nbsp;kull&#257;m m&#601;n&#257;&#8217;&#259;f&icirc;m k&#601;mw&#333; &#x1E6F;ann&ucirc;r b&#333;&#8216;&#275;r&acirc; m&#275;&#8217;&#333;feh yi&#353;&#601;bw&#333;&#x1E6F; m&#275;&#8216;&icirc;r mill&ucirc;&#353; b&#257;&#x1E63;&#275;q &#8216;a&#x1E0F;-&#x1E25;um&#601;&#x1E63;&#257;&#x1E6F;w&#333;: </P>
<P>5&nbsp;yw&#333;m mal&#601;k&#275;n&ucirc; he&#x1E25;&#277;l&ucirc; &#347;&#257;r&icirc;m &#x1E25;&#259;ma&#x1E6F; m&icirc;y&#257;yin m&#257;&#353;a&#x1E35;&#601; y&#257;&#x1E0F;w&#333; &#8217;e&#x1E6F;-l&#333;&#x1E63;&#601;&#x1E63;&icirc;m: </P>
<P>6&nbsp;k&icirc;-q&#275;r&#601;&#x1E07;&ucirc; &#x1E35;atann&ucirc;r lib&#257;m b&#601;&#8217;&#257;r&#601;b&#257;m k&#257;l-hallay&#601;l&acirc; y&#257;&#353;&#275;n &#8217;&#333;f&#275;hem b&#333;qer h&ucirc;&#8217; &#x1E07;&#333;&#8216;&#275;r k&#601;&#8217;&#275;&#353; leh&#257;&#x1E07;&acirc;: </P>
<P>7&nbsp;kull&#257;m y&#275;&#x1E25;amm&ucirc; katann&ucirc;r w&#601;&#8217;&#257;&#x1E35;&#601;l&ucirc; &#8217;e&#x1E6F;-&#353;&#333;f&#601;&#x1E6D;&ecirc;hem k&#257;l-mal&#601;&#x1E35;&ecirc;hem n&#257;f&#257;l&ucirc; &#8217;&ecirc;n-q&#333;r&#275;&#8217; &#x1E07;&acirc;em &#8217;&#275;l&#257;y: </P>
<P>8&nbsp;&#8217;ef&#601;rayim b&#257;&#8216;amm&icirc;m h&ucirc;&#8217; yi&#x1E6F;&#601;bw&#333;l&#257;l &#8217;ef&#601;rayim h&#257;y&acirc; &#8216;u&#x1E21;&acirc; b&#601;l&icirc; h&#259;f&ucirc;&#x1E35;&acirc;: </P>
<P>9&nbsp;&#8217;&#257;&#x1E35;&#601;l&ucirc; z&#257;r&icirc;m k&#333;&#x1E25;w&#333; w&#601;h&ucirc;&#8217; l&#333;&#8217; y&#257;&#x1E0F;&#257;&#8216; gam-&#347;&ecirc;&#x1E07;&acirc; z&#257;r&#601;q&acirc; bw&#333; w&#601;h&ucirc;&#8217; l&#333;&#8217; y&#257;&#x1E0F;&#257;&#8216;: </P>
<P>10&nbsp;w&#601;&#8216;&#257;n&acirc; &#x1E21;&#601;&#8217;w&#333;n-yi&#347;&#601;r&#257;&#8217;&#275;l b&#601;f&#257;n&#257;yw w&#601;l&#333;&#8217;-&#353;&#257;&#x1E07;&ucirc; &#8217;el-y&#601;hw&acirc; &#8217;&#277;l&#333;h&ecirc;hem w&#601;l&#333;&#8217; &#x1E07;iq&#601;&#353;uh&ucirc; b&#601;&#x1E35;&#257;l-z&#333;&#8217;&#x1E6F;: </P>
<P>11&nbsp;way&#601;h&icirc; &#8217;ef&#601;rayim k&#601;yw&#333;n&acirc; fw&#333;&#x1E6F;&acirc; &#8217;&ecirc;n l&#275;&#x1E07; mi&#x1E63;&#601;rayim q&#257;r&#257;&#8217;&ucirc; &#8217;a&#353;&#353;&ucirc;r h&#257;l&#257;&#x1E35;&ucirc;: </P>
<P>12&nbsp;ka&#8217;&#259;&#353;er y&#275;l&#275;&#x1E35;&ucirc; &#8217;ef&#601;rw&#333;&#347; &#8216;&#259;l&ecirc;hem ri&#353;&#601;t&icirc; k&#601;&#8216;w&#333;f ha&#353;&#353;&#257;mayim &#8217;w&#333;r&icirc;&#x1E0F;&#275;m &#8217;ay&#601;sir&#275;m k&#601;&#353;&#275;m<sup>a</sup>&#8216; l<sup>a</sup>&#8216;&#259;&#x1E0F;&#257;&#x1E6F;&#257;m: s</P>
<P>13&nbsp;&#8217;w&#333;y l&acirc;em k&icirc;-n&#257;&#x1E0F;&#601;&#x1E0F;&ucirc; mimmenn&icirc; &#353;&#333;&#x1E0F; l&acirc;em k&icirc;-f&#257;&#353;&#601;&#8216;&ucirc; &#x1E07;&icirc; w&#601;&#8217;&#257;n&#333;&#x1E35;&icirc; &#8217;ef&#601;d&#275;m w&#601;h&#275;mm&acirc; dib&#601;r&ucirc; &#8216;&#257;lay k&#601;z&#257;&#x1E07;&icirc;m: </P>
<P>14&nbsp;w&#601;l&#333;&#8217;-z&#257;&#8216;&#259;q&ucirc; &#8217;&#275;lay b&#601;lib&#257;m k&icirc; y&#601;y&#275;l&icirc;l&ucirc; &#8216;al-mi&#353;&#601;k&#601;&#x1E07;w&#333;&#x1E6F;&#257;m &#8216;al-d&#257;&#x1E21;&#257;n w&#601;&#x1E6F;&icirc;rw&#333;&#353; yi&#x1E6F;&#601;gw&#333;r&#257;r&ucirc; y&#257;s&ucirc;r&ucirc; &#x1E07;&icirc;: </P>
<P>15&nbsp;wa&#8217;&#259;n&icirc; yissar&#601;t&icirc; &#x1E25;izzaq&#601;t&icirc; z&#601;rw&#333;&#8216;&#333;&#x1E6F;&#257;m w&#601;&#8217;&#275;lay y&#601;&#x1E25;a&#353;&#353;&#601;&#x1E07;&ucirc;-r&#257;&#8216;: </P>
<P>16&nbsp;y&#257;&#353;&ucirc;&#x1E07;&ucirc;| l&#333;&#8217; &#8216;&#257;l h&#257;y&ucirc; k&#601;qe&#353;e&#x1E6F; r&#601;m&icirc;y&acirc; yip&#601;l&ucirc; &#x1E07;<sup>a</sup>&#x1E25;ere&#x1E07; &#347;&#257;r&ecirc;hem mizz<sup>a</sup>&#8216;am l&#601;&#353;w&#333;n&#257;m zw&#333; l<sup>a</sup>&#8216;&#601;g&#257;m b&#601;&#8217;ere&#x1E63; mi&#x1E63;&#601;r&#257;yim: </P>
</TD>
</TABLE>
<P><HR>
<CENTER>
<A HREF="hos008.htm">Next: Hosea (Hoshea) Chapter 8</A></CENTER>
</BODY>
</HTML>
