[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/dan005)  [KJV](../kjv/dan005.md) 
[Sep:Dan](../sep/dan005)  [Sep:DaT](../sep/dat005.md) 
[Vul](../vul/dan005.md)   
  
[Daniel (Daniyel) Index](dan.md)  
  [Previous](dan004)  [Next](dan006.md) 

------------------------------------------------------------------------

### Tanach (Hebrew): Daniel (Daniyel) Chapter 5

‎<span id="001">1</span> ‏בֵּלְשַׁאצַּ֣ר מַלְכָּ֗א עֲבַד֙ לְחֶ֣ם רַ֔ב
לְרַבְרְבָנ֖וֹהִי אֲלַ֑ף וְלָקֳבֵ֥ל אַלְפָּ֖א חַמְרָ֥א שָׁתֵֽה׃

‎<span id="002">2</span> ‏בֵּלְשַׁאצַּ֞ר אֲמַ֣ר׀ בִּטְעֵ֣ם חַמְרָ֗א
לְהַיְתָיָה֙ לְמָאנֵי֙ דַּהֲבָ֣א וְכַסְפָּ֔א דִּ֤י הַנְפֵּק֙
נְבוּכַדְנֶצַּ֣ר אֲב֔וּהִי מִן־הֵיכְלָ֖א דִּ֣י בִירוּשְׁלֶ֑ם
וְיִשְׁתּ֣וֹן בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ
וּלְחֵנָתֵֽהּ׃

‎<span id="003">3</span> ‏בֵּאדַ֗יִן הַיְתִיו֙ מָאנֵ֣י דַהֲבָ֔א דִּ֣י
הַנְפִּ֗קוּ מִן־הֵֽיכְלָ֛א דִּֽי־בֵ֥ית אֱלָהָ֖א דִּ֣י בִירֽוּשְׁלֶ֑ם
וְאִשְׁתִּ֣יו בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ
וּלְחֵנָתֵֽהּ׃

‎<span id="004">4</span> ‏אִשְׁתִּ֖יו חַמְרָ֑א וְ֠שַׁבַּחוּ לֵֽאלָהֵ֞י
דַּהֲבָ֧א וְכַסְפָּ֛א נְחָשָׁ֥א פַרְזְלָ֖א אָעָ֥א וְאַבְנָֽא׃

‎<span id="005">5</span> ‏בַּהּ־שַׁעֲתָ֗ה נפקו נְפַ֙קָה֙ אֶצְבְּעָן֙
דִּ֣י יַד־אֱנָ֔שׁ וְכָֽתְבָן֙ לָקֳבֵ֣ל נֶבְרַשְׁתָּ֔א עַל־גִּירָ֕א
דִּֽי־כְתַ֥ל הֵיכְלָ֖א דִּ֣י מַלְכָּ֑א וּמַלְכָּ֣א חָזֵ֔ה פַּ֥ס יְדָ֖ה
דִּ֥י כָתְבָֽה׃

‎<span id="006">6</span> ‏אֱדַ֤יִן מַלְכָּא֙ זִיוֹ֣הִי שְׁנ֔וֹהִי
וְרַעיֹנֹ֖הִי<sup>1</sup> יְבַהֲלוּנֵּ֑הּ וְקִטְרֵ֤י חַרְצֵהּ֙
מִשְׁתָּרַ֔יִן וְאַ֨רְכֻבָּתֵ֔הּ דָּ֥א לְדָ֖א נָֽקְשָֽׁן׃

‎<span id="007">7</span> ‏קָרֵ֤א מַלְכָּא֙ בְּחַ֔יִל לְהֶֽעָלָה֙
לְאָ֣שְׁפַיָּ֔א כשדיא כַּשְׂדָּאֵ֖י וְגָזְרַיָּ֑א עָנֵ֨ה מַלְכָּ֜א
וְאָמַ֣ר׀ לְחַכִּימֵ֣י בָבֶ֗ל דִּ֣י כָל־אֱ֠נָשׁ דִּֽי־יִקְרֵ֞ה כְּתָבָ֣ה
דְנָ֗ה וּפִשְׁרֵהּ֙ יְחַוִּנַּ֔נִי אַרְגְּוָנָ֣א יִלְבַּ֗שׁ והמונכא
וְהַֽמְנִיכָ֤א<sup>3</sup> דִֽי־דַהֲבָא֙ עַֽל־צַוְּארֵ֔הּ וְתַלְתִּ֥י
בְמַלְכוּתָ֖א יִשְׁלַֽט׃ ס

‎<span id="008">8</span> ‏אֱדַ֙יִן֙ עללין עָֽלִּ֔ין כֹּ֖ל חַכִּימֵ֣י
מַלְכָּ֑א וְלָֽא־כָהֲלִ֤ין כְּתָבָא֙ לְמִקְרֵ֔א ופשרא וּפִשְׁרֵ֖הּ
לְהוֹדָעָ֥ה לְמַלְכָּֽא׃

‎<span id="009">9</span> ‏אֱ֠דַיִן מַלְכָּ֤א בֵלְשַׁאצַּר֙ שַׂגִּ֣יא
מִתְבָּהַ֔ל וְזִיוֹ֖הִי שָׁנַ֣יִן עֲל֑וֹהִי וְרַבְרְבָנ֖וֹהִי
מִֽשְׁתַּבְּשִֽׁין׃

‎<span id="010">10</span> ‏מַלְכְּתָ֕א לָקֳבֵ֨ל מִלֵּ֤י מַלְכָּא֙
וְרַבְרְבָנ֔וֹהִי לְבֵ֥ית מִשְׁתְּיָ֖א עללת עַלַּ֑ת עֲנָ֨ת מַלְכְּתָ֜א
וַאֲמֶ֗רֶת מַלְכָּא֙ לְעָלְמִ֣ין חֱיִ֔י אַֽל־יְבַהֲלוּךְ֙ רַעְיוֹנָ֔ךְ
וְזִיוָ֖יךְ אַל־יִשְׁתַּנּֽוֹ׃

‎<span id="011">11</span> ‏אִיתַ֨י גְּבַ֜ר בְּמַלְכוּתָ֗ךְ דִּ֠י ר֣וּחַ
אֱלָהִ֣ין קַדִּישִׁין֮ בֵּהּ֒ וּבְיוֹמֵ֣י אֲב֗וּךְ נַהִיר֧וּ
וְשָׂכְלְתָנ֛וּ וְחָכְמָ֥ה כְּחָכְמַת־אֱלָהִ֖ין הִשְׁתְּכַ֣חַת בֵּ֑הּ
וּמַלְכָּ֤א נְבֻֽכַדְנֶצַּר֙ אֲב֔וּךְ רַ֧ב חַרְטֻמִּ֣ין אָֽשְׁפִ֗ין
כַּשְׂדָּאִין֙ גָּזְרִ֔ין<sup>3</sup> הֲקִימֵ֖הּ אֲב֥וּךְ מַלְכָּֽא׃

‎<span id="012">12</span> ‏כָּל־קֳבֵ֡ל דִּ֣י ר֣וּחַ׀ יַתִּירָ֡ה
וּמַנְדַּ֡ע וְשָׂכְלְתָנ֡וּ מְפַשַּׁ֣ר חֶלְמִין֩ וַֽאַֽחֲוָיַ֨ת
אֲחִידָ֜ן וּמְשָׁרֵ֣א קִטְרִ֗ין הִשְׁתְּכַ֤חַת בֵּהּ֙ בְּדָ֣נִיֵּ֔אל
דִּֽי־מַלְכָּ֥א שָׂם־שְׁמֵ֖הּ בֵּלְטְשַׁאצַּ֑ר כְּעַ֛ן דָּנִיֵּ֥אל
יִתְקְרֵ֖י וּפִשְׁרָ֥ה יְהַֽחֲוֵֽה׃ פ

‎<span id="013">13</span> ‏בֵּאדַ֙יִן֙ דָּֽנִיֵּ֔אל הֻעַ֖ל קֳדָ֣ם
מַלְכָּ֑א עָנֵ֨ה מַלְכָּ֜א וְאָמַ֣ר לְדָנִיֵּ֗אל אנתה־ אַנְתְּ־ ה֤וּא
דָנִיֵּאל֙ דִּֽי־מִן־בְּנֵ֤י גָלוּתָא֙ דִּ֣י יְה֔וּד דִּ֥י הַיְתִ֛י
מַלְכָּ֥א אַ֖בִי מִן־יְהֽוּד׃

‎<span id="014">14</span> ‏וְשִׁמְעֵ֣ת עליך עֲלָ֔ךְ דִּ֛י ר֥וּחַ
אֱלָהִ֖ין בָּ֑ךְ וְנַהִיר֧וּ וְשָׂכְלְתָנ֛וּ וְחָכְמָ֥ה יַתִּירָ֖ה
הִשְׁתְּכַ֥חַת בָּֽךְ׃

‎<span id="015">15</span> ‏וּכְעַ֞ן הֻעַ֣לּוּ קָֽדָמַ֗י חַכִּֽימַיָּא֙
אָֽשְׁפַיָּ֔א דִּֽי־כְתָבָ֤ה דְנָה֙ יִקְר֔וֹן וּפִשְׁרֵ֖הּ
לְהוֹדָעֻתַ֑נִי וְלָֽא־כָהֲלִ֥ין פְּשַֽׁר־מִלְּתָ֖א לְהַחֲוָיָֽה׃

‎<span id="016">16</span> ‏וַאֲנָה֙ שִׁמְעֵ֣ת עליך עֲלָ֔ךְ דִּֽי־תוכל
תִיכּ֥וּל<sup>3</sup> פִּשְׁרִ֛ין לְמִפְשַׁ֖ר וְקִטְרִ֣ין לְמִשְׁרֵ֑א
כְּעַ֡ן הֵן֩ תוכל תִּכ֨וּל כְּתָבָ֜א לְמִקְרֵ֗א וּפִשְׁרֵהּ֙
לְהוֹדָ֣עֻתַ֔נִי אַרְגְּוָנָ֣א תִלְבַּ֗שׁ והמונכא
וְהַֽמְנִיכָ֤א<sup>3</sup> דִֽי־דַהֲבָא֙ עַֽל־צַוְּארָ֔ךְ וְתַלְתָּ֥א
בְמַלְכוּתָ֖א תִּשְׁלַֽט׃ פ

‎<span id="017">17</span> ‏בֵּאדַ֜יִן עָנֵ֣ה דָנִיֵּ֗אל וְאָמַר֙ קֳדָ֣ם
מַלְכָּ֔א מַתְּנָתָךְ֙ לָ֣ךְ לֶֽהֶוְיָ֔ן וּנְבָ֥זְבְּיָתָ֖ךְ לְאָחֳרָ֣ן
הַ֑ב בְּרַ֗ם כְּתָבָא֙ אֶקְרֵ֣א לְמַלְכָּ֔א וּפִשְׁרָ֖א אֲהוֹדְעִנֵּֽהּ׃

‎<span id="018">18</span> ‏אנתה אַ֖נְתְּ מַלְכָּ֑א אֱלָהָא֙ עליא
עִלָּאָ֔ה מַלְכוּתָ֤א וּרְבוּתָא֙ וִיקָרָ֣א וְהַדְרָ֔ה יְהַ֖ב
לִנְבֻכַדְנֶצַּ֥ר אֲבֽוּךְ׃

‎<span id="019">19</span> ‏וּמִן־רְבוּתָא֙ דִּ֣י יְהַב־לֵ֔הּ כֹּ֣ל
עַֽמְמַיָּ֗א אֻמַיָּא֙ וְלִשָּׁ֣נַיָּ֔א הֲו֛וֹ זאעין זָיְעִ֥ין
וְדָחֲלִ֖ין מִן־קֳדָמ֑וֹהִי דִּֽי־הֲוָ֨ה צָבֵ֜א הֲוָ֣א קָטֵ֗ל
וְדִֽי־הֲוָ֤ה צָבֵא֙ הֲוָ֣ה מַחֵ֔א וְדִֽי־הֲוָ֤ה צָבֵא֙ הֲוָ֣ה מָרִ֔ים
וְדִֽי־הֲוָ֥ה צָבֵ֖א הֲוָ֥ה מַשְׁפִּֽיל׃

‎<span id="020">20</span> ‏וּכְדִי֙ רִ֣ם לִבְבֵ֔הּ וְרוּחֵ֖הּ תִּֽקְפַ֣ת
לַהֲזָדָ֑ה הָנְחַת֙ מִן־כָּרְסֵ֣א מַלְכוּתֵ֔הּ וִֽיקָרָ֖ה הֶעְדִּ֥יוּ
מִנֵּֽהּ׃

‎<span id="021">21</span> ‏וּמִן־בְּנֵי֩ אֲנָשָׁ֨א טְרִ֜יד וְלִבְבֵ֣הּ׀
עִם־חֵיוְתָ֣א שוי שַׁוִּ֗יְו<sup>1</sup> וְעִם־עֲרָֽדַיָּא֙ מְדוֹרֵ֔הּ
עִשְׂבָּ֤א כְתוֹרִין֙ יְטַ֣עֲמוּנֵּ֔הּ וּמִטַּ֥ל שְׁמַיָּ֖א גִּשְׁמֵ֣הּ
יִצְטַבַּ֑ע עַ֣ד דִּֽי־יְדַ֗ע דִּֽי־שַׁלִּ֞יט אֱלָהָ֤א עליא
עִלָּאָה֙<sup>3</sup> בְּמַלְכ֣וּת אֲנָשָׁ֔א וּלְמַן־דִּ֥י יִצְבֵּ֖ה
יְהָקֵ֥ים עליה עֲלַֽהּ׃

‎<span id="022">22</span> ‏ואנתה וְאַ֤נְתְּ בְּרֵהּ֙ בֵּלְשַׁאצַּ֔ר לָ֥א
הַשְׁפֵּ֖לְתְּ לִבְבָ֑ךְ כָּל־קֳבֵ֕ל דִּ֥י כָל־דְּנָ֖ה יְדַֽעְתָּ׃

‎<span id="023">23</span> ‏וְעַ֣ל מָרֵֽא־שְׁמַיָּ֣א׀ הִתְרוֹמַ֡מְתָּ
וּלְמָֽאנַיָּ֨א דִֽי־בַיְתֵ֜הּ הַיְתִ֣יו קדמיך קָֽדָמָ֗ךְ ואנתה
וְאַ֨נְתְּ ורברבניך וְרַבְרְבָנָ֜ךְ<sup>y</sup> שֵֽׁגְלָתָ֣ךְ
וּלְחֵנָתָךְ֮ חַמְרָא֮ שָׁתַ֣יִן בְּהוֹן֒ וְלֵֽאלָהֵ֣י
כַסְפָּֽא־וְ֠דַהֲבָא נְחָשָׁ֨א פַרְזְלָ֜א אָעָ֣א וְאַבְנָ֗א דִּ֠י
לָֽא־חָזַ֧יִן וְלָא־שָׁמְעִ֛ין וְלָ֥א יָדְעִ֖ין שַׁבַּ֑חְתָּ
וְלֵֽאלָהָ֞א דִּֽי־נִשְׁמְתָ֥ךְ בִּידֵ֛הּ וְכָל־אֹרְחָתָ֥ךְ לֵ֖הּ לָ֥א
הַדַּֽרְתָּ׃

‎<span id="024">24</span> ‏בֵּאדַ֙יִן֙ מִן־קֳדָמ֔וֹהִי
שְׁלִ֖יַחַ<sup>1</sup> פַּסָּ֣א דִֽי־יְדָ֑א וּכְתָבָ֥א דְנָ֖ה רְשִֽׁים׃

‎<span id="025">25</span> ‏וּדְנָ֥ה כְתָבָ֖א דִּ֣י רְשִׁ֑ים מְנֵ֥א
מְנֵ֖א תְּקֵ֥ל וּפַרְסִֽין׃

‎<span id="026">26</span> ‏דְּנָ֖ה פְּשַֽׁר־מִלְּתָ֑א מְנֵ֕א
מְנָֽה־אֱלָהָ֥א מַלְכוּתָ֖ךְ וְהַשְׁלְמַֽהּ׃

‎<span id="027">27</span> ‏תְּקֵ֑ל תְּקִ֥ילְתָּה בְמֹֽאזַנְיָ֖א
וְהִשְׁתְּכַ֥חַתְּ חַסִּֽיר׃

‎<span id="028">28</span> ‏פְּרֵ֑ס פְּרִיסַת֙ מַלְכוּתָ֔ךְ וִיהִיבַ֖ת
לְמָדַ֥י וּפָרָֽס׃

‎<span id="029">29</span> ‏בֵּאדַ֣יִן׀ אֲמַ֣ר בֵּלְשַׁאצַּ֗ר
וְהַלְבִּ֤ישׁוּ לְדָֽנִיֵּאל֙ אַרְגְּוָנָ֔א והמונכא וְהַֽמְנִיכָ֥א
דִֽי־דַהֲבָ֖א עַֽל־צַוְּארֵ֑הּ וְהַכְרִ֣זֽוּ עֲל֔וֹהִי דִּֽי־לֶהֱוֵ֥א
שַׁלִּ֛יט תַּלְתָּ֖א בְּמַלְכוּתָֽא׃

‎<span id="030">30</span> ‏בֵּ֚הּ בְּלֵ֣ילְיָ֔א קְטִ֕יל בֵּלְאשַׁצַּ֖ר
מַלְכָּ֥א כשדיא כַשְׂדָּאָֽה׃ פ

1 bēləša’ṣṣar maləkā’ ‘ăḇaḏ ləḥem raḇ ləraḇərəḇānwōhî ’ălaf wəlāqŏḇēl
’aləpā’ ḥamərā’ šāṯēh:

2 bēləša’ṣṣar ’ămar\| biṭə‘ēm ḥamərā’ ləhayəṯāyâ ləmā’nê dahăḇā’
wəḵasəpā’ dî hanəpēq nəḇûḵaḏəneṣṣar ’ăḇûhî min-hêḵəlā’ dî ḇîrûšəlem
wəyišətwōn bəhwōn maləkā’ wəraḇərəḇānwōhî šēḡəlāṯēhh ûləḥēnāṯēhh:

3 bē’ḏayin hayəṯîw mā’nê ḏahăḇā’ dî hanəpiqû min-hêḵəlā’ dî-ḇêṯ ’ĕlâā’
dî ḇîrûšəlem wə’išətîw bəhwōn maləkā’ wəraḇərəḇānwōhî šēḡəlāṯēhh
ûləḥēnāṯēhh:

4 ’išətîw ḥamərā’ wəšab<sup>a</sup>ḥû lē’lâê dahăḇā’ wəḵasəpā’ nəḥāšā’
farəzəlā’ ’ā‘ā’ wə’aḇənā’:

5 b<sup>a</sup>h-š<sup>a</sup>‘ăṯâ nəfaqû nəfaqâ ’eṣəbə‘ān dî yaḏ-’ĕnāš
wəḵāṯəḇān lāqŏḇēl neḇərašətā’ ‘al-gîrā’ dî-ḵəṯal hêḵəlā’ dî maləkā’
ûmaləkā’ ḥāzēh pas yəḏâ dî ḵāṯəḇâ:

6 ’ĕḏayin maləkā’ zîwōhî šənwōhî wər<sup>a</sup>‘yōnōhî<sup>1</sup>
yəḇahălûnnēhh wəqiṭərê ḥarəṣēhh mišətārayin wə’arəḵubāṯēhh dā’ ləḏā’
nāqəšān:

7 qārē’ maləkā’ bəḥayil ləhe‘ālâ lə’āšəfayyā’ kaśədāyē’ kaśədā’ê
wəḡāzərayyā’ ‘ānēh maləkā’ wə’āmar\| ləḥakîmê ḇāḇel dî ḵāl-’ĕnāš
dî-yiqərēh kəṯāḇâ ḏənâ ûfišərēhh yəḥaûinnanî ’arəgəwānā’ yiləbaš
wəhammwōnəḵā’ wəhamənîḵā’<sup>3</sup> ḏî-ḏahăḇā’ ‘al-ṣaûə’rēhh wəṯalətî
ḇəmaləḵûṯā’ yišəlaṭ: s

8 ’ĕḏayin ‘āləlîn ‘āllîn kōl ḥakîmê maləkā’ wəlā’-ḵâălîn kəṯāḇā’
ləmiqərē’ ûfišərā’ ûfišərēhh ləhwōḏā‘â ləmaləkā’:

9 ’ĕḏayin maləkā’ ḇēləša’ṣṣar śagî’ miṯəbâal wəzîwōhî šānayin ‘ălwōhî
wəraḇərəḇānwōhî mišətabəšîn:

10 maləkəṯā’ lāqŏḇēl millê maləkā’ wəraḇərəḇānwōhî ləḇêṯ mišətəyā’
‘alălaṯ ‘allaṯ ‘ănāṯ maləkəṯā’ wa’ămereṯ maləkā’ lə‘āləmîn ḥĕyî
’al-yəḇahălûḵə r<sup>a</sup>‘əywōnāḵə wəzîwāyḵə ’al-yišətannwō:

11 ’îṯay gəḇar bəmaləḵûṯāḵə dî rûḥa ’ĕlâîn qadîšîn bēhh ûḇəywōmê ’ăḇûḵə
nahîrû wəśāḵələṯānû wəḥāḵəmâ kəḥāḵəmaṯ-’ĕlâîn hišətəḵ<sup>a</sup>ḥaṯ
bēhh ûmaləkā’ nəḇuḵaḏəneṣṣar ’ăḇûḵə raḇ ḥarəṭummîn ’āšəfîn kaśədā’în
gāzərîn<sup>3</sup> hăqîmēhh ’ăḇûḵə maləkā’:

12 kāl-qŏḇēl dî rûḥa\| yatîrâ ûmanəd<sup>a</sup>‘ wəśāḵələṯānû məfaššar
ḥeləmîn wa’<sup>a</sup>ḥăwāyaṯ ’ăḥîḏān ûməšārē’ qiṭərîn
hišətəḵ<sup>a</sup>ḥaṯ bēhh bəḏānîyē’l dî-maləkā’ śām-šəmēhh
bēləṭəša’ṣṣar kə‘an dānîyē’l yiṯəqərê ûfišərâ yəh<sup>a</sup>ḥăwēh: f

13 bē’ḏayin dānîyē’l hu‘al qŏḏām maləkā’ ‘ānēh maləkā’ wə’āmar
ləḏānîyē’l ’anətâ- ’anətə- hû’ ḏānîyē’l dî-min-bənê ḡālûṯā’ dî yəhûḏ dî
hayəṯî maləkā’ ’aḇî min-yəhûḏ:

14 wəšimə‘ēṯ ‘ălayiḵə ‘ălāḵə dî rûḥa ’ĕlâîn bāḵə wənahîrû wəśāḵələṯānû
wəḥāḵəmâ yatîrâ hišətəḵ<sup>a</sup>ḥaṯ bāḵə:

15 ûḵə‘an hu‘allû qāḏāmay ḥakîmayyā’ ’āšəfayyā’ dî-ḵəṯāḇâ ḏənâ yiqərwōn
ûfišərēhh ləhwōḏā‘uṯanî wəlā’-ḵâălîn pəšar-milləṯā’
ləh<sup>a</sup>ḥăwāyâ:

16 wa’ănâ šimə‘ēṯ ‘ălayiḵə ‘ălāḵə dî-ṯûḵal ṯîkûl<sup>3</sup> pišərîn
ləmifəšar wəqiṭərîn ləmišərē’ kə‘an hēn tûḵal tiḵûl kəṯāḇā’ ləmiqərē’
ûfišərēhh ləhwōḏā‘uṯanî ’arəgəwānā’ ṯiləbaš wəhammwōnəḵā’
wəhamənîḵā’<sup>3</sup> ḏî-ḏahăḇā’ ‘al-ṣaûə’rāḵə wəṯalətā’ ḇəmaləḵûṯā’
tišəlaṭ: f

17 bē’ḏayin ‘ānēh ḏānîyē’l wə’āmar qŏḏām maləkā’ matənāṯāḵə lāḵə
lehewəyān ûnəḇāzəbəyāṯāḵə lə’āḥŏrān haḇ bəram kəṯāḇā’ ’eqərē’ ləmaləkā’
ûfišərā’ ’ăhwōḏə‘innēhh:

18 ’anətâ ’anətə maləkā’ ’ĕlâā’ ‘illāyā’ ‘illā’â maləḵûṯā’ ûrəḇûṯā’
wîqārā’ wəhaḏərâ yəhaḇ linəḇuḵaḏəneṣṣar ’ăḇûḵə:

19 ûmin-rəḇûṯā’ dî yəhaḇ-lēhh kōl ‘aməmayyā’ ’umayyā’ wəliššānayyā’
hăwwō zā’ă‘în zāyə‘în wəḏāḥălîn min-qŏḏāmwōhî dî-hăwâ ṣāḇē’ hăwā’ qāṭēl
wəḏî-hăwâ ṣāḇē’ hăwâ m<sup>a</sup>ḥē’ wəḏî-hăwâ ṣāḇē’ hăwâ mārîm
wəḏî-hăwâ ṣāḇē’ hăwâ mašəpîl:

20 ûḵəḏî rim liḇəḇēhh wərûḥēhh tiqəfaṯ lahăzāḏâ hānəḥaṯ min-kārəsē’
maləḵûṯēhh wîqārâ he‘ədîû minnēhh:

21 ûmin-bənê ’ănāšā’ ṭərîḏ wəliḇəḇēhh\| ‘im-ḥêwəṯā’ šəwî
šaûîəw<sup>1</sup> wə‘im-‘ărāḏayyā’ məḏwōrēhh ‘iśəbā’ ḵəṯwōrîn
yəṭ<sup>a</sup>‘ămûnnēhh ûmiṭṭal šəmayyā’ gišəmēhh yiṣəṭab<sup>a</sup>‘
‘aḏ dî-yəḏ<sup>a</sup>‘ dî-šallîṭ ’ĕlâā’ ‘illāyā’ ‘illā’â<sup>3</sup>
bəmaləḵûṯ ’ănāšā’ ûləman-dî yiṣəbēh yəhāqêm ‘ălayēhh ‘ăl<sup>a</sup>h:

22 wə’anətâ wə’anətə bərēhh bēləša’ṣṣar lā’ hašəpēlətə liḇəḇāḵə
kāl-qŏḇēl dî ḵāl-dənâ yəḏ<sup>a</sup>‘ətā:

23 wə‘al mārē’-šəmayyā’\| hiṯərwōmamətā ûləmā’nayyā’ ḏî-ḇayəṯēhh hayəṯîw
qāḏāmayiḵə qāḏāmāḵə wə’anətâ wə’anətə wəraḇərəḇānayiḵə
wəraḇərəḇānāḵə<sup>y</sup> šēḡəlāṯāḵə ûləḥēnāṯāḵə ḥamərā’ šāṯayin bəhwōn
wəlē’lâê ḵasəpā’-wəḏahăḇā’ nəḥāšā’ farəzəlā’ ’ā‘ā’ wə’aḇənā’ dî
lā’-ḥāzayin wəlā’-šāmə‘în wəlā’ yāḏə‘în šab<sup>a</sup>ḥətā wəlē’lâā’
dî-nišəməṯāḵə bîḏēhh wəḵāl-’ōrəḥāṯāḵə lēhh lā’ hadarətā:

24 bē’ḏayin min-qŏḏāmwōhî šəlî<sup>a</sup>ḥa<sup>1</sup> passā’ ḏî-yəḏā’
ûḵəṯāḇā’ ḏənâ rəšîm:

25 ûḏənâ ḵəṯāḇā’ dî rəšîm mənē’ mənē’ təqēl ûfarəsîn:

26 dənâ pəšar-milləṯā’ mənē’ mənâ-’ĕlâā’ maləḵûṯāḵə
wəhašələm<sup>a</sup>h:

27 təqēl təqîlətâ ḇəmō’zanəyā’ wəhišətəḵ<sup>a</sup>ḥatə ḥassîr:

28 pərēs pərîsaṯ maləḵûṯāḵə wîhîḇaṯ ləmāḏay ûfārās:

29 bē’ḏayin\| ’ămar bēləša’ṣṣar wəhaləbîšû ləḏānîyē’l ’arəgəwānā’
wəhammwōnəḵā’ wəhamənîḵā’ ḏî-ḏahăḇā’ ‘al-ṣaûə’rēhh wəhaḵərizû ‘ălwōhî
dî-lehĕwē’ šallîṭ talətā’ bəmaləḵûṯā’:

30 bēhh bəlêləyā’ qəṭîl bēlə’šaṣṣar maləkā’ ḵaśədāyā’ ḵaśədā’â: f

------------------------------------------------------------------------

[Next: Daniel (Daniyel) Chapter 6](dan006.md)
