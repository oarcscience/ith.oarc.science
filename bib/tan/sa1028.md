[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1028)  [KJV](../kjv/sa1028)  [Sep](../sep/sa1028) 
[Vul](../vul/sa1028)   
  
[1 Samuel (1 Shmuel) Index](sa1)  
  [Previous](sa1027)  [Next](sa1029) 

------------------------------------------------------------------------

### Tanach (Hebrew): 1 Samuel (1 Shmuel) Chapter 28

‎<span id="001">1</span> ‏וַֽיְהִי֙ בַּיָּמִ֣ים הָהֵ֔ם וַיִּקְבְּצ֨וּ
פְלִשְׁתִּ֤ים אֶת־מַֽחֲנֵיהֶם֙ לַצָּבָ֔א לְהִלָּחֵ֖ם בְּיִשְׂרָאֵ֑ל
וַיֹּ֤אמֶר אָכִישׁ֙ אֶל־דָּוִ֔ד יָדֹ֣עַ תֵּדַ֗ע כִּ֤י אִתִּי֙ תֵּצֵ֣א
בַֽמַּחֲנֶ֔ה אַתָּ֖ה וַאֲנָשֶֽׁיךָ׃

‎<span id="002">2</span> ‏וַיֹּ֤אמֶר דָּוִד֙ אֶל־אָכִ֔ישׁ לָכֵן֙ אַתָּ֣ה
תֵדַ֔ע אֵ֥ת אֲשֶׁר־יַעֲשֶׂ֖ה עַבְדֶּ֑ךָ וַיֹּ֤אמֶר אָכִישׁ֙ אֶל־דָּוִ֔ד
לָכֵ֗ן שֹׁמֵ֧ר לְרֹאשִׁ֛י אֲשִֽׂימְךָ֖ כָּל־הַיָּמִֽים׃ פ

‎<span id="003">3</span> ‏וּשְׁמוּאֵ֣ל מֵ֔ת וַיִּסְפְּדוּ־לוֹ֙
כָּל־יִשְׂרָאֵ֔ל וַיִּקְבְּרֻ֥הוּ בָרָמָ֖ה וּבְעִיר֑וֹ וְשָׁא֗וּל
הֵסִ֛יר הָאֹב֥וֹת וְאֶת־הַיִּדְּעֹנִ֖ים מֵהָאָֽרֶץ׃

‎<span id="004">4</span> ‏וַיִּקָּבְצ֣וּ פְלִשְׁתִּ֔ים וַיָּבֹ֖אוּ
וַיַּחֲנ֣וּ בְשׁוּנֵ֑ם וַיִּקְבֹּ֤ץ שָׁאוּל֙ אֶת־כָּל־יִשְׂרָאֵ֔ל
וַֽיַּחֲנ֖וּ בַּגִּלְבֹּֽעַ׃

‎<span id="005">5</span> ‏וַיַּ֥רְא שָׁא֖וּל אֶת־מַחֲנֵ֣ה פְלִשְׁתִּ֑ים
וַיִּרָ֕א וַיֶּחֱרַ֥ד לִבּ֖וֹ מְאֹֽד׃

‎<span id="006">6</span> ‏וַיִּשְׁאַ֤ל שָׁאוּל֙ בַּֽיהוָ֔ה וְלֹ֥א
עָנָ֖הוּ יְהוָ֑ה גַּ֧ם בַּחֲלֹמ֛וֹת גַּ֥ם בָּאוּרִ֖ים גַּ֥ם
בַּנְּבִיאִֽם׃

‎<span id="007">7</span> ‏וַיֹּ֨אמֶר שָׁא֜וּל לַעֲבָדָ֗יו
בַּקְּשׁוּ־לִי֙ אֵ֣שֶׁת בַּעֲלַת־א֔וֹב וְאֵלְכָ֥ה<sup>3</sup> אֵלֶ֖יהָ
וְאֶדְרְשָׁה־בָּ֑הּ וַיֹּאמְר֤וּ עֲבָדָיו֙ אֵלָ֔יו הִנֵּ֛ה אֵ֥שֶׁת
בַּֽעֲלַת־א֖וֹב בְּעֵ֥ין דּֽוֹר׃

‎<span id="008">8</span> ‏וַיִּתְחַפֵּ֣שׂ שָׁא֗וּל וַיִּלְבַּשׁ֙
בְּגָדִ֣ים אֲחֵרִ֔ים וַיֵּ֣לֶךְ ה֗וּא וּשְׁנֵ֤י אֲנָשִׁים֙ עִמּ֔וֹ
וַיָּבֹ֥אוּ אֶל־הָאִשָּׁ֖ה לָ֑יְלָה וַיֹּ֗אמֶר קסומי־ קָֽסֳמִי־
נָ֥א<sup>y</sup> לִי֙ בָּא֔וֹב וְהַ֣עֲלִי לִ֔י אֵ֥ת אֲשֶׁר־אֹמַ֖ר
אֵלָֽיִךְ׃

‎<span id="009">9</span> ‏וַתֹּ֨אמֶר הָֽאִשָּׁ֜ה אֵלָ֗יו הִנֵּ֨ה אַתָּ֤ה
יָדַ֙עְתָּ֙ אֵ֣ת אֲשֶׁר־עָשָׂ֣ה שָׁא֔וּל אֲשֶׁ֥ר הִכְרִ֛ית אֶת־הָאֹב֥וֹת
וְאֶת־הַיִּדְּעֹנִ֖י מִן־הָאָ֑רֶץ וְלָמָ֥ה אַתָּ֛ה מִתְנַקֵּ֥שׁ
בְּנַפְשִׁ֖י לַהֲמִיתֵֽנִי׃

‎<span id="010">10</span> ‏וַיִּשָּׁ֤בַֽע לָהּ֙ שָׁא֔וּל בַּֽיהוָ֖ה
לֵאמֹ֑ר חַי־יְהוָ֕ה אִֽם־יִקְּרֵ֥ךְ עָוֹ֖ן בַּדָּבָ֥ר הַזֶּֽה׃

‎<span id="011">11</span> ‏וַתֹּ֙אמֶר֙ הָֽאִשָּׁ֔ה אֶת־מִ֖י
אַֽעֲלֶה־לָּ֑ךְ וַיֹּ֕אמֶר אֶת־שְׁמוּאֵ֖ל הַֽעֲלִי־לִֽי׃

‎<span id="012">12</span> ‏וַתֵּ֤רֶא הָֽאִשָּׁה֙ אֶת־שְׁמוּאֵ֔ל
וַתִּזְעַ֖ק בְּק֣וֹל גָּד֑וֹל וַתֹּאמֶר֩ הָאִשָּׁ֨ה אֶל־שָׁא֧וּל לֵאמֹ֛ר
לָ֥מָּה רִמִּיתָ֖נִי וְאַתָּ֥ה שָׁאֽוּל׃

‎<span id="013">13</span> ‏וַיֹּ֨אמֶר לָ֥הּ הַמֶּ֛לֶךְ אַל־תִּֽירְאִ֖י
כִּ֣י מָ֣ה רָאִ֑ית וַתֹּ֤אמֶר הָֽאִשָּׁה֙ אֶל־שָׁא֔וּל אֱלֹהִ֥ים
רָאִ֖יתִי עֹלִ֥ים מִן־הָאָֽרֶץ׃

‎<span id="014">14</span> ‏וַיֹּ֤אמֶר לָהּ֙ מַֽה־תָּאֳר֔וֹ וַתֹּ֗אמֶר
אִ֤ישׁ זָקֵן֙ עֹלֶ֔ה וְה֥וּא עֹטֶ֖ה מְעִ֑יל וַיֵּ֤דַע שָׁאוּל֙
כִּֽי־שְׁמוּאֵ֣ל ה֔וּא וַיִּקֹּ֥ד אַפַּ֛יִם אַ֖רְצָה וַיִּשְׁתָּֽחוּ׃ ס

‎<span id="015">15</span> ‏וַיֹּ֤אמֶר שְׁמוּאֵל֙ אֶל־שָׁא֔וּל לָ֥מָּה
הִרְגַּזְתַּ֖נִי לְהַעֲל֣וֹת אֹתִ֑י וַיֹּ֣אמֶר שָׁ֠אוּל צַר־לִ֨י מְאֹ֜ד
וּפְלִשְׁתִּ֣ים׀ נִלְחָמִ֣ים בִּ֗י וֵֽאלֹהִ֞ים סָ֤ר מֵֽעָלַי֙
וְלֹֽא־עָנָ֣נִי ע֗וֹד גַּ֤ם בְּיַֽד־הַנְּבִיאִם֙ גַּם־בַּ֣חֲלֹמ֔וֹת
וָאֶקְרָאֶ֣ה לְךָ֔ לְהוֹדִיעֵ֖נִי מָ֥ה אֶעֱשֶֽׂה׃ ס

‎<span id="016">16</span> ‏וַיֹּ֣אמֶר שְׁמוּאֵ֔ל וְלָ֖מָּה
תִּשְׁאָלֵ֑נִי וַיהוָ֛ה סָ֥ר מֵעָלֶ֖יךָ וַיְהִ֥י עָרֶֽךָ׃

‎<span id="017">17</span> ‏וַיַּ֤עַשׂ יְהוָה֙ ל֔וֹ כַּאֲשֶׁ֖ר דִּבֶּ֣ר
בְּיָדִ֑י וַיִּקְרַ֨ע יְהוָ֤ה אֶת־הַמַּמְלָכָה֙ מִיָּדֶ֔ךָ
וַֽיִּתְּנָ֖הּ לְרֵעֲךָ֥ לְדָוִֽד׃

‎<span id="018">18</span> ‏כַּאֲשֶׁ֤ר לֹֽא־שָׁמַ֙עְתָּ֙ בְּק֣וֹל יְהוָ֔ה
וְלֹֽא־עָשִׂ֥יתָ חֲרוֹן־אַפּ֖וֹ בַּעֲמָלֵ֑ק עַל־כֵּן֙ הַדָּבָ֣ר הַזֶּ֔ה
עָשָֽׂה־לְךָ֥ יְהוָ֖ה הַיּ֥וֹם הַזֶּֽה׃

‎<span id="019">19</span> ‏וְיִתֵּ֣ן יְ֠הוָה גַּ֣ם אֶת־יִשְׂרָאֵ֤ל
עִמְּךָ֙ בְּיַד־פְּלִשְׁתִּ֔ים וּמָחָ֕ר אַתָּ֥ה וּבָנֶ֖יךָ עִמִּ֑י גַּ֚ם
אֶת־מַחֲנֵ֣ה יִשְׂרָאֵ֔ל יִתֵּ֥ן יְהוָ֖ה בְּיַד־פְּלִשְׁתִּֽים׃

‎<span id="020">20</span> ‏וַיְמַהֵ֣ר שָׁא֗וּל וַיִּפֹּ֤ל
מְלֹא־קֽוֹמָתוֹ֙ אַ֔רְצָה וַיִּרָ֥א מְאֹ֖ד מִדִּבְרֵ֣י שְׁמוּאֵ֑ל
גַּם־כֹּ֙חַ֙ לֹא־הָ֣יָה ב֔וֹ כִּ֣י לֹ֤א אָכַל֙ לֶ֔חֶם כָּל־הַיּ֖וֹם
וְכָל־הַלָּֽיְלָה׃

‎<span id="021">21</span> ‏וַתָּב֤וֹא הָֽאִשָּׁה֙ אֶל־שָׁא֔וּל וַתֵּ֖רֶא
כִּי־נִבְהַ֣ל מְאֹ֑ד וַתֹּ֣אמֶר אֵלָ֗יו הִנֵּ֨ה שָׁמְעָ֤ה שִׁפְחָֽתְךָ֙
בְּקוֹלֶ֔ךָ וָאָשִׂ֤ים נַפְשִׁי֙ בְּכַפִּ֔י וָֽאֶשְׁמַע֙ אֶת־דְּבָרֶ֔יךָ
אֲשֶׁ֥ר דִּבַּ֖רְתָּ אֵלָֽי׃

‎<span id="022">22</span> ‏וְעַתָּ֗ה שְׁמַֽע־נָ֤א גַם־אַתָּה֙ בְּק֣וֹל
שִׁפְחָתֶ֔ךָ וְאָשִׂ֧מָה לְפָנֶ֛יךָ פַּת־לֶ֖חֶם וֶאֱכ֑וֹל וִיהִ֤י בְךָ֙
כֹּ֔חַ כִּ֥י תֵלֵ֖ךְ בַּדָּֽרֶךְ׃

‎<span id="023">23</span> ‏וַיְמָאֵ֗ן וַיֹּ֙אמֶר֙ לֹ֣א אֹכַ֔ל
וַיִּפְרְצוּ־ב֤וֹ עֲבָדָיו֙ וְגַם־הָ֣אִשָּׁ֔ה וַיִּשְׁמַ֖ע לְקֹלָ֑ם
וַיָּ֙קָם֙ מֵֽהָאָ֔רֶץ וַיֵּ֖שֶׁב אֶל־הַמִּטָּֽה׃

‎<span id="024">24</span> ‏וְלָאִשָּׁ֤ה עֵֽגֶל־מַרְבֵּק֙ בַּבַּ֔יִת
וַתְּמַהֵ֖ר וַתִּזְבָּחֵ֑הוּ וַתִּקַּח־קֶ֣מַח וַתָּ֔לָשׁ וַתֹּפֵ֖הוּ
מַצּֽוֹת׃

‎<span id="025">25</span> ‏וַתַּגֵּ֧שׁ לִפְנֵֽי־שָׁא֛וּל וְלִפְנֵ֥י
עֲבָדָ֖יו וַיֹּאכֵ֑לוּ וַיָּקֻ֥מוּ וַיֵּלְכ֖וּ בַּלַּ֥יְלָה הַהֽוּא׃ פ

1 wayəhî bayyāmîm hâēm wayyiqəbəṣû fəlišətîm ’eṯ-m<sup>a</sup>ḥănêhem
laṣṣāḇā’ ləhillāḥēm bəyiśərā’ēl wayyō’mer ’āḵîš ’el-dāwiḏ yāḏō‘a
tēḏ<sup>a</sup>‘ kî ’itî tēṣē’ ḇamm<sup>a</sup>ḥăneh ’atâ wa’ănāšeyḵā:

2 wayyō’mer dāwiḏ ’el-’āḵîš lāḵēn ’atâ ṯēḏ<sup>a</sup>‘ ’ēṯ
’ăšer-y<sup>a</sup>‘ăśeh ‘aḇədeḵā wayyō’mer ’āḵîš ’el-dāwiḏ lāḵēn šōmēr
lərō’šî ’ăśîməḵā kāl-hayyāmîm: f

3 ûšəmû’ēl mēṯ wayyisəpəḏû-lwō kāl-yiśərā’ēl wayyiqəbəruhû ḇārāmâ
ûḇə‘îrwō wəšā’ûl hēsîr hā’ōḇwōṯ wə’eṯ-hayyidə‘ōnîm mēhā’āreṣ:

4 wayyiqqāḇəṣû fəlišətîm wayyāḇō’û wayy<sup>a</sup>ḥănû ḇəšûnēm
wayyiqəbōṣ šā’ûl ’eṯ-kāl-yiśərā’ēl wayy<sup>a</sup>ḥănû bagiləbō‘a:

5 wayyarə’ šā’ûl ’eṯ-m<sup>a</sup>ḥănēh fəlišətîm wayyirā’ wayyeḥĕraḏ
libwō mə’ōḏ:

6 wayyišə’al šā’ûl bayhwâ wəlō’ ‘ānâû yəhwâ gam b<sup>a</sup>ḥălōmwōṯ
gam bā’ûrîm gam bannəḇî’im:

7 wayyō’mer šā’ûl l<sup>a</sup>‘ăḇāḏāyw baqqəšû-lî ’ēšeṯ
b<sup>a</sup>‘ălaṯ-’wōḇ wə’ēləḵâ<sup>3</sup> ’ēleyhā wə’eḏərəšâ-bāh
wayyō’mərû ‘ăḇāḏāyw ’ēlāyw hinnēh ’ēšeṯ b<sup>a</sup>‘ălaṯ-’wōḇ bə‘ên
dwōr:

8 wayyiṯəḥapēś šā’ûl wayyiləbaš bəḡāḏîm ’ăḥērîm wayyēleḵə hû’ ûšənê
’ănāšîm ‘immwō wayyāḇō’û ’el-hā’iššâ lāyəlâ wayyō’mer qəswōmî- qāsŏmî-
nā’<sup>y</sup> lî bā’wōḇ wəh<sup>a</sup>‘ălî lî ’ēṯ ’ăšer-’ōmar
’ēlāyiḵə:

9 watō’mer hā’iššâ ’ēlāyw hinnēh ’atâ yāḏ<sup>a</sup>‘ətā ’ēṯ ’ăšer-‘āśâ
šā’ûl ’ăšer hiḵərîṯ ’eṯ-hā’ōḇwōṯ wə’eṯ-hayyidə‘ōnî min-hā’āreṣ wəlāmâ
’atâ miṯənaqqēš bənafəšî lahămîṯēnî:

10 wayyiššāḇ<sup>a</sup>‘ lāh šā’ûl bayhwâ lē’mōr ḥay-yəhwâ
’im-yiqqərēḵə ‘āwōn badāḇār hazzeh:

11 watō’mer hā’iššâ ’eṯ-mî ’<sup>a</sup>‘ăleh-llāḵə wayyō’mer
’eṯ-šəmû’ēl h<sup>a</sup>‘ălî-lî:

12 watēre’ hā’iššâ ’eṯ-šəmû’ēl watizə‘aq bəqwōl gāḏwōl watō’mer hā’iššâ
’el-šā’ûl lē’mōr lāmmâ rimmîṯānî wə’atâ šā’ûl:

13 wayyō’mer lāh hammeleḵə ’al-tîrə’î kî mâ rā’îṯ watō’mer hā’iššâ
’el-šā’ûl ’ĕlōhîm rā’îṯî ‘ōlîm min-hā’āreṣ:

14 wayyō’mer lāh mah-tā’ŏrwō watō’mer ’îš zāqēn ‘ōleh wəhû’ ‘ōṭeh mə‘îl
wayyēḏ<sup>a</sup>‘ šā’ûl kî-šəmû’ēl hû’ wayyiqqōḏ ’apayim ’arəṣâ
wayyišətāḥû: s

15 wayyō’mer šəmû’ēl ’el-šā’ûl lāmmâ hirəgazətanî ləh<sup>a</sup>‘ălwōṯ
’ōṯî wayyō’mer šā’ûl ṣar-lî mə’ōḏ ûfəlišətîm\| niləḥāmîm bî wē’lōhîm sār
mē‘ālay wəlō’-‘ānānî ‘wōḏ gam bəyaḏ-hannəḇî’im gam-b<sup>a</sup>ḥălōmwōṯ
wā’eqərā’eh ləḵā ləhwōḏî‘ēnî mâ ’e‘ĕśeh: s

16 wayyō’mer šəmû’ēl wəlāmmâ tišə’ālēnî wayhwâ sār mē‘āleyḵā wayəhî
‘āreḵā:

17 wayy<sup>a</sup>‘aś yəhwâ lwō ka’ăšer diber bəyāḏî
wayyiqər<sup>a</sup>‘ yəhwâ ’eṯ-hammaməlāḵâ mîyāḏeḵā wayyitənāh lərē‘ăḵā
ləḏāwiḏ:

18 ka’ăšer lō’-šām<sup>a</sup>‘ətā bəqwōl yəhwâ wəlō’-‘āśîṯā
ḥărwōn-’apwō b<sup>a</sup>‘ămālēq ‘al-kēn hadāḇār hazzeh ‘āśâ-ləḵā yəhwâ
hayywōm hazzeh:

19 wəyitēn yəhwâ gam ’eṯ-yiśərā’ēl ‘imməḵā bəyaḏ-pəlišətîm ûmāḥār ’atâ
ûḇāneyḵā ‘immî gam ’eṯ-m<sup>a</sup>ḥănēh yiśərā’ēl yitēn yəhwâ
bəyaḏ-pəlišətîm:

20 wayəmahēr šā’ûl wayyipōl məlō’-qwōmāṯwō ’arəṣâ wayyirā’ mə’ōḏ
midiḇərê šəmû’ēl gam-kōḥa lō’-hāyâ ḇwō kî lō’ ’āḵal leḥem kāl-hayywōm
wəḵāl-hallāyəlâ:

21 watāḇwō’ hā’iššâ ’el-šā’ûl watēre’ kî-niḇəhal mə’ōḏ watō’mer ’ēlāyw
hinnēh šāmə‘â šifəḥāṯəḵā bəqwōleḵā wā’āśîm nafəšî bəḵapî
wā’ešəm<sup>a</sup>‘ ’eṯ-dəḇāreyḵā ’ăšer dibarətā ’ēlāy:

22 wə‘atâ šəm<sup>a</sup>‘-nā’ ḡam-’atâ bəqwōl šifəḥāṯeḵā wə’āśimâ
ləfāneyḵā paṯ-leḥem we’ĕḵwōl wîhî ḇəḵā kōḥa kî ṯēlēḵə badāreḵə:

23 wayəmā’ēn wayyō’mer lō’ ’ōḵal wayyifərəṣû-ḇwō ‘ăḇāḏāyw wəḡam-hā’iššâ
wayyišəm<sup>a</sup>‘ ləqōlām wayyāqām mēhā’āreṣ wayyēšeḇ ’el-hammiṭṭâ:

24 wəlā’iššâ ‘ēḡel-marəbēq babayiṯ watəmahēr watizəbāḥēhû
watiqq<sup>a</sup>ḥ-qem<sup>a</sup>ḥ watālāš watōfēhû maṣṣwōṯ:

25 watagēš lifənê-šā’ûl wəlifənê ‘ăḇāḏāyw wayyō’ḵēlû wayyāqumû wayyēləḵû
ballayəlâ hahû’: f

------------------------------------------------------------------------

[Next: 1 Samuel (1 Shmuel) Chapter 29](sa1029)
