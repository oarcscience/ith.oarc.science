[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa109)  [KJV](../kjv/psa109)  [Sep](../sep/psa109) 
[Vul](../vul/psa109)   
  
[Psalms (Tehilim) Index](psa)  
  [Previous](psa108)  [Next](psa110) 

------------------------------------------------------------------------

### Tanach (Hebrew): Psalms (Tehilim) Chapter 109

‎<span id="001">1</span> ‏לַ֭מְנַצֵּחַ לְדָוִ֣ד מִזְמ֑וֹר אֱלֹהֵ֥י
תְ֝הִלָּתִ֗י אַֽל־תֶּחֱרַֽשׁ׃

‎<span id="002">2</span> ‏כִּ֤י פִ֪י רָשָׁ֡ע וּֽפִי־מִ֭רְמָה עָלַ֣י
פָּתָ֑חוּ דִּבְּר֥וּ אִ֝תִּ֗י לְשׁ֣וֹן שָֽׁקֶר׃

‎<span id="003">3</span> ‏וְדִבְרֵ֣י שִׂנְאָ֣ה סְבָב֑וּנִי
וַיִּֽלָּחֲמ֥וּנִי חִנָּֽם׃

‎<span id="004">4</span> ‏תַּֽחַת־אַהֲבָתִ֥י יִשְׂטְנ֗וּנִי וַאֲנִ֥י
תְפִלָּֽה׃

‎<span id="005">5</span> ‏וַיָּ֘שִׂ֤ימוּ עָלַ֣י רָ֭עָה תַּ֣חַת טוֹבָ֑ה
וְ֝שִׂנְאָ֗ה תַּ֣חַת אַהֲבָתִֽי׃

‎<span id="006">6</span> ‏הַפְקֵ֣ד עָלָ֣יו רָשָׁ֑ע וְ֝שָׂטָ֗ן יַעֲמֹ֥ד
עַל־יְמִינֽוֹ׃

‎<span id="007">7</span> ‏בְּ֭הִשָּׁ֣פְטוֹ יֵצֵ֣א רָשָׁ֑ע וּ֝תְפִלָּת֗וֹ
תִּהְיֶ֥ה לַֽחֲטָאָֽה׃

‎<span id="008">8</span> ‏יִֽהְיֽוּ־יָמָ֥יו מְעַטִּ֑ים פְּ֝קֻדָּת֗וֹ
יִקַּ֥ח אַחֵֽר׃

‎<span id="009">9</span> ‏יִֽהְיוּ־בָנָ֥יו יְתוֹמִ֑ים וְ֝אִשְׁתּוֹ
אַלְמָנָֽה׃

‎<span id="010">10</span> ‏וְנ֤וֹעַ יָנ֣וּעוּ בָנָ֣יו וְשִׁאֵ֑לוּ
וְ֝דָרְשׁ֗וּ מֵחָרְבוֹתֵיהֶֽם׃

‎<span id="011">11</span> ‏יְנַקֵּ֣שׁ נ֭וֹשֶׁה<sup>3</sup>
לְכָל־אֲשֶׁר־ל֑וֹ וְיָבֹ֖זּוּ זָרִ֣ים יְגִיעֽוֹ׃

‎<span id="012">12</span> ‏אַל־יְהִי־ל֖וֹ מֹשֵׁ֣ךְ חָ֑סֶד וְֽאַל־יְהִ֥י
ח֝וֹנֵ֗ן לִיתוֹמָֽיו׃

‎<span id="013">13</span> ‏יְהִֽי־אַחֲרִית֥וֹ לְהַכְרִ֑ית בְּד֥וֹר
אַ֝חֵ֗ר יִמַּ֥ח שְׁמָֽם׃

‎<span id="014">14</span> ‏יִזָּכֵ֤ר׀ עֲוֹ֣ן אֲ֭בֹתָיו אֶל־יְהוָ֑ה
וְחַטַּ֥את אִ֝מּ֗וֹ אַל־תִּמָּֽח׃

‎<span id="015">15</span> ‏יִהְי֣וּ נֶֽגֶד־יְהוָ֣ה תָּמִ֑יד וְיַכְרֵ֖ת
מֵאֶ֣רֶץ זִכְרָֽם׃

‎<span id="016">16</span> ‏יַ֗עַן אֲשֶׁ֤ר׀ לֹ֥א זָכַר֮ עֲשׂ֪וֹת חָ֥סֶד
וַיִּרְדֹּ֡ף אִישׁ־עָנִ֣י וְ֭אֶבְיוֹן וְנִכְאֵ֨ה לֵבָ֬ב לְמוֹתֵֽת׃

‎<span id="017">17</span> ‏וַיֶּאֱהַ֣ב קְ֭לָלָה וַתְּבוֹאֵ֑הוּ
וְֽלֹא־חָפֵ֥ץ בִּ֝בְרָכָ֗ה וַתִּרְחַ֥ק מִמֶּֽנּוּ׃

‎<span id="018">18</span> ‏וַיִּלְבַּ֥שׁ קְלָלָ֗ה כְּמַ֫דּ֥וֹ וַתָּבֹ֣א
כַמַּ֣יִם בְּקִרְבּ֑וֹ וְ֝כַשֶּׁ֗מֶן בְּעַצְמוֹתָֽיו׃

‎<span id="019">19</span> ‏תְּהִי־ל֖וֹ כְּבֶ֣גֶד יַעְטֶ֑ה וּ֝לְמֵ֗זַח
תָּמִ֥יד יַחְגְּרֶֽהָ׃

‎<span id="020">20</span> ‏זֹ֤את פְּעֻלַּ֣ת שֹׂ֭טְנַי<sup>3</sup> מֵאֵ֣ת
יְהוָ֑ה וְהַדֹּבְרִ֥ים רָ֝֗ע עַל־נַפְשִֽׁי׃

‎<span id="021">21</span> ‏וְאַתָּ֤ה׀ יְה֘וִ֤ה אֲדֹנָ֗י עֲ‍ֽשֵׂה־אִ֭תִּי
לְמַ֣עַן שְׁמֶ֑ךָ כִּי־ט֥וֹב חַ֝סְדְּךָ֗ הַצִּילֵֽנִי׃

‎<span id="022">22</span> ‏כִּֽי־עָנִ֣י וְאֶבְי֣וֹן אָנֹ֑כִי וְ֝לִבִּ֗י
חָלַ֥ל בְּקִרְבִּֽי׃

‎<span id="023">23</span> ‏כְּצֵל־כִּנְטוֹת֥וֹ נֶהֱלָ֑כְתִּי
נִ֝נְעַ֗רְתִּי כָּֽאַרְבֶּֽה׃

‎<span id="024">24</span> ‏בִּ֭רְכַּי כָּשְׁל֣וּ מִצּ֑וֹם וּ֝בְשָׂרִ֗י
כָּחַ֥שׁ מִשָּֽׁמֶן׃

‎<span id="025">25</span> ‏וַאֲנִ֤י׀ הָיִ֣יתִי חֶרְפָּ֣ה לָהֶ֑ם
יִ֝רְא֗וּנִי יְנִיע֥וּן רֹאשָֽׁם׃

‎<span id="026">26</span> ‏עָ֭זְרֵנִי יְהוָ֣ה אֱלֹהָ֑י ה֭וֹשִׁיעֵ֣נִי
כְחַסְדֶּֽךָ׃

‎<span id="027">27</span> ‏וְֽ֭יֵדְעוּ כִּי־יָ֣דְךָ זֹּ֑את אַתָּ֖ה
יְהוָ֣ה עֲשִׂיתָֽהּ׃

‎<span id="028">28</span> ‏יְקַֽלְלוּ־הֵמָּה֮ וְאַתָּ֪ה תְבָ֫רֵ֥ךְ
קָ֤מוּ׀ וַיֵּבֹ֗שׁוּ וְֽעַבְדְּךָ֥ יִשְׂמָֽח׃

‎<span id="029">29</span> ‏יִלְבְּשׁ֣וּ שׂוֹטְנַ֣י כְּלִמָּ֑ה וְיַעֲט֖וּ
כַמְעִ֣יל בָּשְׁתָּֽם׃

‎<span id="030">30</span> ‏א֘וֹדֶ֤ה יְהוָ֣ה מְאֹ֣ד בְּפִ֑י וּבְת֖וֹךְ
רַבִּ֣ים אֲהַֽלְלֶֽנּוּ׃

‎<span id="031">31</span> ‏כִּֽי־יַ֭עֲמֹד לִימִ֣ין אֶבְי֑וֹן
לְ֝הוֹשִׁ֗יעַ מִשֹּׁפְטֵ֥י נַפְשֽׁוֹ׃

1 lamənaṣṣēḥa ləḏāwiḏ mizəmwōr ’ĕlōhê ṯəhillāṯî ’al-teḥĕraš:

2 kî fî rāšā‘ ûfî-mirəmâ ‘ālay pāṯāḥû dibərû ’itî ləšwōn šāqer:

3 wəḏiḇərê śinə’â səḇāḇûnî wayyillāḥămûnî ḥinnām:

4 t<sup>a</sup>ḥaṯ-’ahăḇāṯî yiśəṭənûnî wa’ănî ṯəfillâ:

5 wayyāśîmû ‘ālay rā‘â t<sup>a</sup>ḥaṯ ṭwōḇâ wəśinə’â t<sup>a</sup>ḥaṯ
’ahăḇāṯî:

6 hafəqēḏ ‘ālāyw rāšā‘ wəśāṭān y<sup>a</sup>‘ămōḏ ‘al-yəmînwō:

7 bəhiššāfəṭwō yēṣē’ rāšā‘ ûṯəfillāṯwō tihəyeh l<sup>a</sup>ḥăṭā’â:

8 yihəyû-yāmāyw mə‘aṭṭîm pəqudāṯwō yiqq<sup>a</sup>ḥ ’<sup>a</sup>ḥēr:

9 yihəyû-ḇānāyw yəṯwōmîm wə’išətwō ’aləmānâ:

10 wənwō‘a yānû‘û ḇānāyw wəši’ēlû wəḏārəšû mēḥārəḇwōṯêhem:

11 yənaqqēš nwōšeh<sup>3</sup> ləḵāl-’ăšer-lwō wəyāḇōzzû zārîm yəḡî‘wō:

12 ’al-yəhî-lwō mōšēḵə ḥāseḏ wə’al-yəhî ḥwōnēn lîṯwōmāyw:

13 yəhî-’<sup>a</sup>ḥărîṯwō ləhaḵərîṯ bəḏwōr ’<sup>a</sup>ḥēr
yimm<sup>a</sup>ḥ šəmām:

14 yizzāḵēr\| ‘ăwōn ’ăḇōṯāyw ’el-yəhwâ wəḥaṭṭa’ṯ ’immwō ’al-timmāḥ:

15 yihəyû neḡeḏ-yəhwâ tāmîḏ wəyaḵərēṯ mē’ereṣ ziḵərām:

16 y<sup>a</sup>‘an ’ăšer\| lō’ zāḵar ‘ăśwōṯ ḥāseḏ wayyirədōf ’îš-‘ānî
wə’eḇəywōn wəniḵə’ēh lēḇāḇ ləmwōṯēṯ:

17 wayye’ĕhaḇ qəlālâ watəḇwō’ēhû wəlō’-ḥāfēṣ biḇərāḵâ watirəḥaq
mimmennû:

18 wayyiləbaš qəlālâ kəmadwō watāḇō’ ḵammayim bəqirəbwō wəḵaššemen
bə‘aṣəmwōṯāyw:

19 təhî-lwō kəḇeḡeḏ y<sup>a</sup>‘əṭeh ûləmēz<sup>a</sup>ḥ tāmîḏ
y<sup>a</sup>ḥəgərehā:

20 zō’ṯ pə‘ullaṯ śōṭənay<sup>3</sup> mē’ēṯ yəhwâ wəhadōḇərîm rā‘
‘al-nafəšî:

21 wə’atâ\| yəhwih ’ăḏōnāy ‘ă‍śēh-’itî ləm<sup>a</sup>‘an šəmeḵā kî-ṭwōḇ
ḥasədəḵā haṣṣîlēnî:

22 kî-‘ānî wə’eḇəywōn ’ānōḵî wəlibî ḥālal bəqirəbî:

23 kəṣēl-kinəṭwōṯwō nehĕlāḵətî ninə‘arətî kā’arəbeh:

24 birəkay kāšəlû miṣṣwōm ûḇəśārî kāḥaš miššāmen:

25 wa’ănî\| hāyîṯî ḥerəpâ lâem yirə’ûnî yənî‘ûn rō’šām:

26 ‘āzərēnî yəhwâ ’ĕlōhāy hwōšî‘ēnî ḵəḥasədeḵā:

27 wəyēḏə‘û kî-yāḏəḵā zzō’ṯ ’atâ yəhwâ ‘ăśîṯāh:

28 yəqaləlû-hēmmâ wə’atâ ṯəḇārēḵə qāmû\| wayyēḇōšû wə‘aḇədəḵā yiśəmāḥ:

29 yiləbəšû śwōṭənay kəlimmâ wəy<sup>a</sup>‘ăṭû ḵamə‘îl bāšətām:

30 ’wōḏeh yəhwâ mə’ōḏ bəfî ûḇəṯwōḵə rabîm ’ăhaləlennû:

31 kî-y<sup>a</sup>‘ămōḏ lîmîn ’eḇəywōn ləhwōšî‘a miššōfəṭê nafəšwō:

------------------------------------------------------------------------

[Next: Psalms (Tehilim) Chapter 110](psa110)
