[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo023)  [KJV](../kjv/exo023)  [Sep](../sep/exo023.md) 
[Vul](../vul/exo023.md)   
  
[Exodus (Shemot) Index](exo.md)  
  [Previous](exo022)  [Next](exo024.md) 

------------------------------------------------------------------------

### Tanach (Hebrew): Exodus (Shemot) Chapter 23

‎<span id="001">1</span> ‏לֹ֥א תִשָּׂ֖א שֵׁ֣מַע שָׁ֑וְא אַל־תָּ֤שֶׁת
יָֽדְךָ֙ עִם־רָשָׁ֔ע לִהְיֹ֖ת עֵ֥ד חָמָֽס׃ ס

‎<span id="002">2</span> ‏לֹֽא־תִהְיֶ֥ה אַחֲרֵֽי־רַבִּ֖ים לְרָעֹ֑ת
וְלֹא־תַעֲנֶ֣ה עַל־רִ֗ב לִנְטֹ֛ת אַחֲרֵ֥י רַבִּ֖ים לְהַטֹּֽת׃

‎<span id="003">3</span> ‏וְדָ֕ל לֹ֥א תֶהְדַּ֖ר בְּרִיבֽוֹ׃ ס

‎<span id="004">4</span> ‏כִּ֣י תִפְגַּ֞ע שׁ֧וֹר אֹֽיִבְךָ֛ א֥וֹ
חֲמֹר֖וֹ תֹּעֶ֑ה הָשֵׁ֥ב תְּשִׁיבֶ֖נּוּ לֽוֹ׃ ס

‎<span id="005">5</span> ‏כִּֽי־תִרְאֶ֞ה חֲמ֣וֹר שֹׂנַאֲךָ֗ רֹבֵץ֙
תַּ֣חַת מַשָּׂא֔וֹ וְחָדַלְתָּ֖ מֵעֲזֹ֣ב ל֑וֹ עָזֹ֥ב תַּעֲזֹ֖ב עִמּֽוֹ׃
ס

‎<span id="006">6</span> ‏לֹ֥א תַטֶּ֛ה מִשְׁפַּ֥ט אֶבְיֹנְךָ֖
בְּרִיבֽוֹ׃

‎<span id="007">7</span> ‏מִדְּבַר־שֶׁ֖קֶר תִּרְחָ֑ק וְנָקִ֤י וְצַדִּיק֙
אַֽל־תַּהֲרֹ֔ג כִּ֥י לֹא־אַצְדִּ֖יק רָשָֽׁע׃

‎<span id="008">8</span> ‏וְשֹׁ֖חַד לֹ֣א תִקָּ֑ח כִּ֤י הַשֹּׁ֙חַד֙
יְעַוֵּ֣ר פִּקְחִ֔ים וִֽיסַלֵּ֖ף דִּבְרֵ֥י צַדִּיקִֽים׃

‎<span id="009">9</span> ‏וְגֵ֖ר לֹ֣א תִלְחָ֑ץ וְאַתֶּ֗ם יְדַעְתֶּם֙
אֶת־נֶ֣פֶשׁ הַגֵּ֔ר כִּֽי־גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃

‎<span id="010">10</span> ‏וְשֵׁ֥שׁ שָׁנִ֖ים תִּזְרַ֣ע אֶת־אַרְצֶ֑ךָ
וְאָסַפְתָּ֖ אֶת־תְּבוּאָתָֽהּ׃

‎<span id="011">11</span> ‏וְהַשְּׁבִיעִ֞ת תִּשְׁמְטֶ֣נָּה
וּנְטַשְׁתָּ֗הּ וְאָֽכְלוּ֙ אֶבְיֹנֵ֣י עַמֶּ֔ךָ וְיִתְרָ֕ם תֹּאכַ֖ל
חַיַּ֣ת הַשָּׂדֶ֑ה כֵּֽן־תַּעֲשֶׂ֥ה לְכַרְמְךָ֖ לְזֵיתֶֽךָ׃

‎<span id="012">12</span> ‏שֵׁ֤שֶׁת יָמִים֙ תַּעֲשֶׂ֣ה מַעֲשֶׂ֔יךָ
וּבַיּ֥וֹם הַשְּׁבִיעִ֖י תִּשְׁבֹּ֑ת לְמַ֣עַן יָנ֗וּחַ שֽׁוֹרְךָ֙
וַחֲמֹרֶ֔ךָ וְיִנָּפֵ֥שׁ בֶּן־אֲמָתְךָ֖ וְהַגֵּֽר׃

‎<span id="013">13</span> ‏וּבְכֹ֛ל אֲשֶׁר־אָמַ֥רְתִּי אֲלֵיכֶ֖ם
תִּשָּׁמֵ֑רוּ וְשֵׁ֨ם אֱלֹהִ֤ים אֲחֵרִים֙ לֹ֣א תַזְכִּ֔ירוּ לֹ֥א
יִשָּׁמַ֖ע עַל־פִּֽיךָ׃

‎<span id="014">14</span> ‏שָׁלֹ֣שׁ רְגָלִ֔ים תָּחֹ֥ג לִ֖י בַּשָּׁנָֽה׃

‎<span id="015">15</span> ‏אֶת־חַ֣ג הַמַּצּוֹת֮ תִּשְׁמֹר֒ שִׁבְעַ֣ת
יָמִים֩ תֹּאכַ֨ל מַצּ֜וֹת כַּֽאֲשֶׁ֣ר צִוִּיתִ֗ךָ לְמוֹעֵד֙ חֹ֣דֶשׁ
הָֽאָבִ֔יב כִּי־ב֖וֹ יָצָ֣אתָ מִמִּצְרָ֑יִם וְלֹא־יֵרָא֥וּ פָנַ֖י
רֵיקָֽם׃

‎<span id="016">16</span> ‏וְחַ֤ג הַקָּצִיר֙ בִּכּוּרֵ֣י מַעֲשֶׂ֔יךָ
אֲשֶׁ֥ר תִּזְרַ֖ע בַּשָּׂדֶ֑ה וְחַ֤ג הָֽאָסִף֙ בְּצֵ֣את הַשָּׁנָ֔ה
בְּאָסְפְּךָ֥ אֶֽת־מַעֲשֶׂ֖יךָ מִן־הַשָּׂדֶֽה׃

‎<span id="017">17</span> ‏שָׁלֹ֥שׁ פְּעָמִ֖ים בַּשָּׁנָ֑ה יֵרָאֶה֙
כָּל־זְכ֣וּרְךָ֔ אֶל־פְּנֵ֖י הָאָדֹ֥ן׀ יְהוָֽה׃

‎<span id="018">18</span> ‏לֹֽא־תִזְבַּ֥ח עַל־חָמֵ֖ץ דַּם־זִבְחִ֑י
וְלֹֽא־יָלִ֥ין חֵֽלֶב־חַגִּ֖י עַד־בֹּֽקֶר׃

‎<span id="019">19</span> ‏רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא
בֵּ֖ית יְהוָ֣ה אֱלֹהֶ֑יךָ לֹֽא־תְבַשֵּׁ֥ל גְּדִ֖י בַּחֲלֵ֥ב אִמּֽוֹ׃ ס

‎<span id="020">20</span> ‏הִנֵּ֨ה אָנֹכִ֜י שֹׁלֵ֤חַ מַלְאָךְ֙
לְפָנֶ֔יךָ לִשְׁמָרְךָ֖ בַּדָּ֑רֶךְ וְלַהֲבִ֣יאֲךָ֔ אֶל־הַמָּק֖וֹם
אֲשֶׁ֥ר הֲכִנֹֽתִי׃

‎<span id="021">21</span> ‏הִשָּׁ֧מֶר מִפָּנָ֛יו וּשְׁמַ֥ע בְּקֹל֖וֹ
אַל־תַּמֵּ֣ר בּ֑וֹ כִּ֣י לֹ֤א יִשָּׂא֙ לְפִשְׁעֲכֶ֔ם כִּ֥י שְׁמִ֖י
בְּקִרְבּֽוֹ׃

‎<span id="022">22</span> ‏כִּ֣י אִם־שָׁמֹ֤עַ תִּשְׁמַע֙ בְּקֹל֔וֹ
וְעָשִׂ֕יתָ כֹּ֖ל אֲשֶׁ֣ר אֲדַבֵּ֑ר וְאָֽיַבְתִּי֙ אֶת־אֹ֣יְבֶ֔יךָ
וְצַרְתִּ֖י אֶת־צֹרְרֶֽיךָ׃

‎<span id="023">23</span> ‏כִּֽי־יֵלֵ֣ךְ מַלְאָכִי֮ לְפָנֶיךָ֒
וֶהֱבִֽיאֲךָ֗ אֶל־הָֽאֱמֹרִי֙ וְהַ֣חִתִּ֔י וְהַפְּרִזִּי֙
וְהַֽכְּנַעֲנִ֔י הַחִוִּ֖י וְהַיְבוּסִ֑י וְהִכְחַדְתִּֽיו׃

‎<span id="024">24</span> ‏לֹֽא־תִשְׁתַּחֲוֶ֤ה לֵאלֹֽהֵיהֶם֙ וְלֹ֣א
תָֽעָבְדֵ֔ם וְלֹ֥א תַעֲשֶׂ֖ה כְּמַֽעֲשֵׂיהֶ֑ם כִּ֤י הָרֵס֙ תְּהָ֣רְסֵ֔ם
וְשַׁבֵּ֥ר תְּשַׁבֵּ֖ר מַצֵּבֹתֵיהֶֽם׃

‎<span id="025">25</span> ‏וַעֲבַדְתֶּ֗ם אֵ֚ת יְהוָ֣ה אֱלֹֽהֵיכֶ֔ם
וּבֵרַ֥ךְ אֶֽת־לַחְמְךָ֖ וְאֶת־מֵימֶ֑יךָ וַהֲסִרֹתִ֥י מַחֲלָ֖ה
מִקִּרְבֶּֽךָ׃

‎<span id="026">26</span> ‏לֹ֥א תִהְיֶ֛ה מְשַׁכֵּלָ֥ה וַעֲקָרָ֖ה
בְּאַרְצֶ֑ךָ אֶת־מִסְפַּ֥ר יָמֶ֖יךָ אֲמַלֵּֽא׃

‎<span id="027">27</span> ‏אֶת־אֵֽימָתִי֙ אֲשַׁלַּ֣ח לְפָנֶ֔יךָ
וְהַמֹּתִי֙ אֶת־כָּל־הָעָ֔ם אֲשֶׁ֥ר תָּבֹ֖א בָּהֶ֑ם וְנָתַתִּ֧י
אֶת־כָּל־אֹיְבֶ֛יךָ אֵלֶ֖יךָ עֹֽרֶף׃

‎<span id="028">28</span> ‏וְשָׁלַחְתִּ֥י אֶת־הַצִּרְעָ֖ה לְפָנֶ֑יךָ
וְגֵרְשָׁ֗ה אֶת־הַחִוִּ֧י אֶת־הַֽכְּנַעֲנִ֛י וְאֶת־הַחִתִּ֖י
מִלְּפָנֶֽיךָ׃

‎<span id="029">29</span> ‏לֹ֧א אֲגָרְשֶׁ֛נּוּ מִפָּנֶ֖יךָ בְּשָׁנָ֣ה
אֶחָ֑ת פֶּן־תִּהְיֶ֤ה הָאָ֙רֶץ֙ שְׁמָמָ֔ה וְרַבָּ֥ה עָלֶ֖יךָ חַיַּ֥ת
הַשָּׂדֶֽה׃

‎<span id="030">30</span> ‏מְעַ֥ט מְעַ֛ט אֲגָרְשֶׁ֖נּוּ מִפָּנֶ֑יךָ עַ֚ד
אֲשֶׁ֣ר תִּפְרֶ֔ה וְנָחַלְתָּ֖ אֶת־הָאָֽרֶץ׃

‎<span id="031">31</span> ‏וְשַׁתִּ֣י אֶת־גְּבֻלְךָ֗ מִיַּם־סוּף֙
וְעַד־יָ֣ם פְּלִשְׁתִּ֔ים וּמִמִּדְבָּ֖ר עַד־הַנָּהָ֑ר כִּ֣י׀ אֶתֵּ֣ן
בְּיֶדְכֶ֗ם אֵ֚ת יֹשְׁבֵ֣י הָאָ֔רֶץ וְגֵרַשְׁתָּ֖מוֹ מִפָּנֶֽיךָ׃

‎<span id="032">32</span> ‏לֹא־תִכְרֹ֥ת<sup>3</sup> לָהֶ֛ם
וְלֵאלֹֽהֵיהֶ֖ם בְּרִֽית׃

‎<span id="033">33</span> ‏לֹ֤א יֵשְׁבוּ֙ בְּאַרְצְךָ֔ פֶּן־יַחֲטִ֥יאוּ
אֹתְךָ֖ לִ֑י כִּ֤י תַעֲבֹד֙ אֶת־אֱלֹ֣הֵיהֶ֔ם כִּֽי־יִהְיֶ֥ה לְךָ֖
לְמוֹקֵֽשׁ׃ פ

1 lō’ ṯiśśā’ šēm<sup>a</sup>‘ šāwə’ ’al-tāšeṯ yāḏəḵā ‘im-rāšā‘ lihəyōṯ
‘ēḏ ḥāmās: s

2 lō’-ṯihəyeh ’<sup>a</sup>ḥărê-rabîm lərā‘ōṯ wəlō’-ṯ<sup>a</sup>‘ăneh
‘al-riḇ linəṭōṯ ’<sup>a</sup>ḥărê rabîm ləhaṭṭōṯ:

3 wəḏāl lō’ ṯehədar bərîḇwō: s

4 kî ṯifəg<sup>a</sup>‘ šwōr ’ōyiḇəḵā ’wō ḥămōrwō tō‘eh hāšēḇ təšîḇennû
lwō: s

5 kî-ṯirə’eh ḥămwōr śōna’ăḵā rōḇēṣ t<sup>a</sup>ḥaṯ maśśā’wō wəḥāḏalətā
mē‘ăzōḇ lwō ‘āzōḇ t<sup>a</sup>‘ăzōḇ ‘immwō: s

6 lō’ ṯaṭṭeh mišəpaṭ ’eḇəyōnəḵā bərîḇwō:

7 midəḇar-šeqer tirəḥāq wənāqî wəṣadîq ’al-tahărōḡ kî lō’-’aṣədîq rāšā‘:

8 wəšōḥaḏ lō’ ṯiqqāḥ kî haššōḥaḏ yə‘aûēr piqəḥîm wîsallēf diḇərê
ṣadîqîm:

9 wəḡēr lō’ ṯiləḥāṣ wə’atem yəḏ<sup>a</sup>‘ətem ’eṯ-nefeš hagēr
kî-ḡērîm hĕyîṯem bə’ereṣ miṣərāyim:

10 wəšēš šānîm tizər<sup>a</sup>‘ ’eṯ-’arəṣeḵā wə’āsafətā ’eṯ-təḇû’āṯāh:

11 wəhaššəḇî‘iṯ tišəməṭennâ ûnəṭašətāh wə’āḵəlû ’eḇəyōnê ‘ammeḵā
wəyiṯərām tō’ḵal ḥayyaṯ haśśāḏeh kēn-t<sup>a</sup>‘ăśeh ləḵarəməḵā
ləzêṯeḵā:

12 šēšeṯ yāmîm t<sup>a</sup>‘ăśeh m<sup>a</sup>‘ăśeyḵā ûḇayywōm
haššəḇî‘î tišəbōṯ ləm<sup>a</sup>‘an yānûḥa šwōrəḵā
w<sup>a</sup>ḥămōreḵā wəyinnāfēš ben-’ămāṯəḵā wəhagēr:

13 ûḇəḵōl ’ăšer-’āmarətî ’ălêḵem tiššāmērû wəšēm ’ĕlōhîm ’ăḥērîm lō’
ṯazəkîrû lō’ yiššām<sup>a</sup>‘ ‘al-pîḵā:

14 šālōš rəḡālîm tāḥōḡ lî baššānâ:

15 ’eṯ-ḥaḡ hammaṣṣwōṯ tišəmōr šiḇə‘aṯ yāmîm tō’ḵal maṣṣwōṯ ka’ăšer
ṣiûîṯiḵā ləmwō‘ēḏ ḥōḏeš hā’āḇîḇ kî-ḇwō yāṣā’ṯā mimmiṣərāyim wəlō’-yērā’û
fānay rêqām:

16 wəḥaḡ haqqāṣîr bikûrê m<sup>a</sup>‘ăśeyḵā ’ăšer tizər<sup>a</sup>‘
baśśāḏeh wəḥaḡ hā’āsif bəṣē’ṯ haššānâ bə’āsəpəḵā
’eṯ-m<sup>a</sup>‘ăśeyḵā min-haśśāḏeh:

17 šālōš pə‘āmîm baššānâ yērā’eh kāl-zəḵûrəḵā ’el-pənê hā’āḏōn\| yəhwâ:

18 lō’-ṯizəb<sup>a</sup>ḥ ‘al-ḥāmēṣ dam-ziḇəḥî wəlō’-yālîn ḥēleḇ-ḥagî
‘aḏ-bōqer:

19 rē’šîṯ bikûrê ’aḏəmāṯəḵā tāḇî’ bêṯ yəhwâ ’ĕlōheyḵā lō’-ṯəḇaššēl gəḏî
b<sup>a</sup>ḥălēḇ ’immwō: s

20 hinnēh ’ānōḵî šōlēḥa malə’āḵə ləfāneyḵā lišəmārəḵā badāreḵə
wəlahăḇî’ăḵā ’el-hammāqwōm ’ăšer hăḵinōṯî:

21 hiššāmer mipānāyw ûšəm<sup>a</sup>‘ bəqōlwō ’al-tammēr bwō kî lō’
yiśśā’ ləfišə‘ăḵem kî šəmî bəqirəbwō:

22 kî ’im-šāmō‘a tišəm<sup>a</sup>‘ bəqōlwō wə‘āśîṯā kōl ’ăšer ’ăḏabēr
wə’āyaḇətî ’eṯ-’ōyəḇeyḵā wəṣarətî ’eṯ-ṣōrəreyḵā:

23 kî-yēlēḵə malə’āḵî ləfāneyḵā wehĕḇî’ăḵā ’el-hā’ĕmōrî
wəh<sup>a</sup>ḥitî wəhapərizzî wəhakən<sup>a</sup>‘ănî
h<sup>a</sup>ḥiûî wəhayəḇûsî wəhiḵəḥaḏətîw:

24 lō’-ṯišət<sup>a</sup>ḥăweh lē’lōhêhem wəlō’ ṯā‘āḇəḏēm wəlō’
ṯ<sup>a</sup>‘ăśeh kəm<sup>a</sup>‘ăśêhem kî hārēs təhārəsēm wəšabēr
təšabēr maṣṣēḇōṯêhem:

25 w<sup>a</sup>‘ăḇaḏətem ’ēṯ yəhwâ ’ĕlōhêḵem ûḇēraḵə
’eṯ-l<sup>a</sup>ḥəməḵā wə’eṯ-mêmeyḵā wahăsirōṯî m<sup>a</sup>ḥălâ
miqqirəbeḵā:

26 lō’ ṯihəyeh məšakēlâ w<sup>a</sup>‘ăqārâ bə’arəṣeḵā ’eṯ-misəpar
yāmeyḵā ’ămallē’:

27 ’eṯ-’êmāṯî ’ăšall<sup>a</sup>ḥ ləfāneyḵā wəhammōṯî ’eṯ-kāl-hā‘ām
’ăšer tāḇō’ bâem wənāṯatî ’eṯ-kāl-’ōyəḇeyḵā ’ēleyḵā ‘ōref:

28 wəšāl<sup>a</sup>ḥətî ’eṯ-haṣṣirə‘â ləfāneyḵā wəḡērəšâ
’eṯ-h<sup>a</sup>ḥiûî ’eṯ-hakən<sup>a</sup>‘ănî wə’eṯ-h<sup>a</sup>ḥitî
milləfāneyḵā:

29 lō’ ’ăḡārəšennû mipāneyḵā bəšānâ ’eḥāṯ pen-tihəyeh hā’āreṣ šəmāmâ
wərabâ ‘āleyḵā ḥayyaṯ haśśāḏeh:

30 mə‘aṭ mə‘aṭ ’ăḡārəšennû mipāneyḵā ‘aḏ ’ăšer tifəreh wənāḥalətā
’eṯ-hā’āreṣ:

31 wəšatî ’eṯ-gəḇuləḵā mîyam-sûf wə‘aḏ-yām pəlišətîm ûmimmiḏəbār
‘aḏ-hannâār kî\| ’etēn bəyeḏəḵem ’ēṯ yōšəḇê hā’āreṣ wəḡērašətāmwō
mipāneyḵā:

32 lō’-ṯiḵərōṯ<sup>3</sup> lâem wəlē’lōhêhem bərîṯ:

33 lō’ yēšəḇû bə’arəṣəḵā pen-y<sup>a</sup>ḥăṭî’û ’ōṯəḵā lî kî
ṯ<sup>a</sup>‘ăḇōḏ ’eṯ-’ĕlōhêhem kî-yihəyeh ləḵā ləmwōqēš: f

------------------------------------------------------------------------

[Next: Exodus (Shemot) Chapter 24](exo024.md)
