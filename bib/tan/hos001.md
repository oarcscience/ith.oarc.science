[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/hos001)  [KJV](../kjv/hos001)  [Sep](../sep/hos001) 
[Vul](../vul/hos001)   
  
[Hosea (Hoshea) Index](hos)  
  [Previous](eze048)  [Next](hos002) 

------------------------------------------------------------------------

### Tanach (Hebrew): Hosea (Hoshea) Chapter 1

‎<span id="001">1</span> ‏דְּבַר־יְהוָ֣ה׀ אֲשֶׁ֣ר הָיָ֗ה אֶל־הוֹשֵׁ֙עַ֙
בֶּן־בְּאֵרִ֔י בִּימֵ֨י עֻזִּיָּ֥ה יוֹתָ֛ם אָחָ֥ז יְחִזְקִיָּ֖ה מַלְכֵ֣י
יְהוּדָ֑ה וּבִימֵ֛י יָרָבְעָ֥ם בֶּן־יוֹאָ֖שׁ מֶ֥לֶךְ יִשְׂרָאֵֽל׃

‎<span id="002">2</span> ‏תְּחִלַּ֥ת דִּבֶּר־יְהוָ֖ה בְּהוֹשֵׁ֑עַ
פוַיֹּ֨אמֶר יְהוָ֜ה אֶל־הוֹשֵׁ֗עַ לֵ֣ךְ קַח־לְךָ֞ אֵ֤שֶׁת זְנוּנִים֙
וְיַלְדֵ֣י זְנוּנִ֔ים כִּֽי־זָנֹ֤ה תִזְנֶה֙ הָאָ֔רֶץ מֵֽאַחֲרֵ֖י
יְהוָֽה׃

‎<span id="003">3</span> ‏וַיֵּ֙לֶךְ֙ וַיִּקַּ֔ח אֶת־גֹּ֖מֶר
בַּת־דִּבְלָ֑יִם וַתַּ֥הַר וַתֵּֽלֶד־ל֖וֹ בֵּֽן׃

‎<span id="004">4</span> ‏וַיֹּ֤אמֶר יְהוָה֙ אֵלָ֔יו קְרָ֥א שְׁמ֖וֹ
יִזְרְעֶ֑אל כִּי־ע֣וֹד מְעַ֗ט וּפָ֨קַדְתִּ֜י אֶת־דְּמֵ֤י יִזְרְעֶאל֙
עַל־בֵּ֣ית יֵה֔וּא וְהִ֨שְׁבַּתִּ֔י מַמְלְכ֖וּת בֵּ֥ית יִשְׂרָאֵֽל׃

‎<span id="005">5</span> ‏וְהָיָ֖ה בַּיּ֣וֹם הַה֑וּא וְשָֽׁבַרְתִּי֙
אֶת־קֶ֣שֶׁת יִשְׂרָאֵ֔ל בְּעֵ֖מֶק יִזְרְעֶֽאל׃

‎<span id="006">6</span> ‏וַתַּ֤הַר עוֹד֙ וַתֵּ֣לֶד בַּ֔ת וַיֹּ֣אמֶר
ל֔וֹ קְרָ֥א שְׁמָ֖הּ לֹ֣א רֻחָ֑מָה כִּי֩ לֹ֨א אוֹסִ֜יף ע֗וֹד אֲרַחֵם֙
אֶת־בֵּ֣ית יִשְׂרָאֵ֔ל כִּֽי־נָשֹׂ֥א אֶשָּׂ֖א לָהֶֽם׃

‎<span id="007">7</span> ‏וְאֶת־בֵּ֤ית יְהוּדָה֙ אֲרַחֵ֔ם
וְהֽוֹשַׁעְתִּ֖ים בַּיהוָ֣ה אֱלֹֽהֵיהֶ֑ם וְלֹ֣א אֽוֹשִׁיעֵ֗ם בְּקֶ֤שֶׁת
וּבְחֶ֙רֶב֙ וּבְמִלְחָמָ֔ה בְּסוּסִ֖ים וּבְפָרָשִֽׁים׃

‎<span id="008">8</span> ‏וַתִּגְמֹ֖ל אֶת־לֹ֣א רֻחָ֑מָה וַתַּ֖הַר
וַתֵּ֥לֶד בֵּֽן׃

‎<span id="009">9</span> ‏וַיֹּ֕אמֶר קְרָ֥א שְׁמ֖וֹ לֹ֣א עַמִּ֑י כִּ֤י
אַתֶּם֙ לֹ֣א עַמִּ֔י וְאָנֹכִ֖י לֹֽא־אֶהְיֶ֥ה לָכֶֽם׃ ס

1 dəḇar-yəhwâ\| ’ăšer hāyâ ’el-hwōšē‘a ben-bə’ērî bîmê ‘uzzîyâ ywōṯām
’āḥāz yəḥizəqîyâ maləḵê yəhûḏâ ûḇîmê yārāḇə‘ām ben-ywō’āš meleḵə
yiśərā’ēl:

2 təḥillaṯ diber-yəhwâ bəhwōšē‘a fwayyō’mer yəhwâ ’el-hwōšē‘a lēḵə
q<sup>a</sup>ḥ-ləḵā ’ēšeṯ zənûnîm wəyaləḏê zənûnîm kî-zānōh ṯizəneh
hā’āreṣ mē’<sup>a</sup>ḥărê yəhwâ:

3 wayyēleḵə wayyiqq<sup>a</sup>ḥ ’eṯ-gōmer baṯ-diḇəlāyim watahar
watēleḏ-lwō bēn:

4 wayyō’mer yəhwâ ’ēlāyw qərā’ šəmwō yizərə‘e’l kî-‘wōḏ mə‘aṭ ûfāqaḏətî
’eṯ-dəmê yizərə‘e’l ‘al-bêṯ yēhû’ wəhišəbatî mamələḵûṯ bêṯ yiśərā’ēl:

5 wəhāyâ bayywōm hahû’ wəšāḇarətî ’eṯ-qešeṯ yiśərā’ēl bə‘ēmeq
yizərə‘e’l:

6 watahar ‘wōḏ watēleḏ baṯ wayyō’mer lwō qərā’ šəmāh lō’ ruḥāmâ kî lō’
’wōsîf ‘wōḏ ’ăr<sup>a</sup>ḥēm ’eṯ-bêṯ yiśərā’ēl kî-nāśō’ ’eśśā’ lâem:

7 wə’eṯ-bêṯ yəhûḏâ ’ăr<sup>a</sup>ḥēm wəhwōš<sup>a</sup>‘ətîm bayhwâ
’ĕlōhêhem wəlō’ ’wōšî‘ēm bəqešeṯ ûḇəḥereḇ ûḇəmiləḥāmâ bəsûsîm
ûḇəfārāšîm:

8 watiḡəmōl ’eṯ-lō’ ruḥāmâ watahar watēleḏ bēn:

9 wayyō’mer qərā’ šəmwō lō’ ‘ammî kî ’atem lō’ ‘ammî wə’ānōḵî
lō’-’ehəyeh lāḵem: s

------------------------------------------------------------------------

[Next: Hosea (Hoshea) Chapter 2](hos002)
