<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu013.htm">Polyglot</A>&nbsp;
<A HREF="../kjv/deu013.htm">KJV</A>&nbsp;
<A HREF="../sep/deu013.htm">Sep</A>&nbsp;
<A HREF="../vul/deu013.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu012.htm">Previous</A>&nbsp;
<A HREF="deu014.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 13</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֵ֣ת כָּל־הַדָּבָ֗ר אֲשֶׁ֤ר אָנֹכִי֙ מְצַוֶּ֣ה אֶתְכֶ֔ם אֹת֥וֹ תִשְׁמְר֖וּ לַעֲשׂ֑וֹת לֹא־תֹסֵ֣ף עָלָ֔יו וְלֹ֥א תִגְרַ֖ע מִמֶּֽנּוּ׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּֽי־יָק֤וּם בְּקִרְבְּךָ֙ נָבִ֔יא א֖וֹ חֹלֵ֣ם חֲל֑וֹם וְנָתַ֥ן אֵלֶ֛יךָ א֖וֹת א֥וֹ מוֹפֵֽת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבָ֤א הָאוֹת֙ וְהַמּוֹפֵ֔ת אֲשֶׁר־דִּבֶּ֥ר אֵלֶ֖יךָ לֵאמֹ֑ר נֵֽלְכָ֞ה אַחֲרֵ֨י אֱלֹהִ֧ים אֲחֵרִ֛ים אֲשֶׁ֥ר לֹֽא־יְדַעְתָּ֖ם וְנָֽעָבְדֵֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;לֹ֣א תִשְׁמַ֗ע אֶל־דִּבְרֵי֙ הַנָּבִ֣יא הַה֔וּא א֛וֹ אֶל־חוֹלֵ֥ם הַחֲל֖וֹם הַה֑וּא כִּ֣י מְנַסֶּ֞ה יְהוָ֤ה אֱלֹֽהֵיכֶם֙ אֶתְכֶ֔ם לָדַ֗עַת הֲיִשְׁכֶ֤ם אֹֽהֲבִים֙ אֶת־יְהוָ֣ה אֱלֹהֵיכֶ֔ם בְּכָל־לְבַבְכֶ֖ם וּבְכָל־נַפְשְׁכֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אַחֲרֵ֨י יְהוָ֧ה אֱלֹהֵיכֶ֛ם תֵּלֵ֖כוּ וְאֹת֣וֹ תִירָ֑אוּ וְאֶת־מִצְוֹתָ֤יו תִּשְׁמֹ֙רוּ֙ וּבְקֹל֣וֹ תִשְׁמָ֔עוּ וְאֹת֥וֹ תַעֲבֹ֖דוּ וּב֥וֹ תִדְבָּקֽוּן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהַנָּבִ֣יא הַה֡וּא א֣וֹ חֹלֵם֩ הַחֲל֨וֹם הַה֜וּא יוּמָ֗ת כִּ֣י דִבֶּר־סָ֠רָה עַל־יְהוָ֨ה אֱלֹֽהֵיכֶ֜ם הַמּוֹצִ֥יא אֶתְכֶ֣ם׀ מֵאֶ֣רֶץ מִצְרַ֗יִם וְהַפֹּֽדְךָ֙ מִבֵּ֣ית עֲבָדִ֔ים לְהַדִּֽיחֲךָ֙ מִן־הַדֶּ֔רֶךְ אֲשֶׁ֧ר צִוְּךָ֛ יְהוָ֥ה אֱלֹהֶ֖יךָ לָלֶ֣כֶת בָּ֑הּ וּבִֽעַרְתָּ֥ הָרָ֖ע מִקִּרְבֶּֽךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כִּ֣י יְסִֽיתְךָ֡ אָחִ֣יךָ בֶן־אִ֠מֶּךָ אֽוֹ־בִנְךָ֨ אֽוֹ־בִתְּךָ֜ א֣וֹ׀ אֵ֣שֶׁת חֵיקֶ֗ךָ א֧וֹ רֵֽעֲךָ֛ אֲשֶׁ֥ר כְּנַפְשְׁךָ֖ בַּסֵּ֣תֶר לֵאמֹ֑ר נֵֽלְכָ֗ה וְנַֽעַבְדָה֙ אֱלֹהִ֣ים אֲחֵרִ֔ים אֲשֶׁר֙ לֹ֣א יָדַ֔עְתָּ אַתָּ֖ה וַאֲבֹתֶֽיךָ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מֵאֱלֹהֵ֣י הָֽעַמִּ֗ים אֲשֶׁר֙ סְבִיבֹ֣תֵיכֶ֔ם הַקְּרֹבִ֣ים אֵלֶ֔יךָ א֖וֹ הָרְחֹקִ֣ים מִמֶּ֑ךָּ מִקְצֵ֥ה הָאָ֖רֶץ וְעַד־קְצֵ֥ה הָאָֽרֶץ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לֹא־תֹאבֶ֣ה ל֔וֹ וְלֹ֥א תִשְׁמַ֖ע אֵלָ֑יו וְלֹא־תָח֤וֹס עֵֽינְךָ֙ עָלָ֔יו וְלֹֽא־תַחְמֹ֥ל וְלֹֽא־תְכַסֶּ֖ה עָלָֽיו׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֤י הָרֹג֙ תַּֽהַרְגֶ֔נּוּ יָֽדְךָ֛ תִּֽהְיֶה־בּ֥וֹ בָרִֽאשׁוֹנָ֖ה לַהֲמִית֑וֹ וְיַ֥ד כָּל־הָעָ֖ם בָּאַחֲרֹנָֽה׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּסְקַלְתּ֥וֹ בָאֲבָנִ֖ים וָמֵ֑ת כִּ֣י בִקֵּ֗שׁ לְהַדִּֽיחֲךָ֙ מֵעַל֙ יְהוָ֣ה אֱלֹהֶ֔יךָ הַמּוֹצִיאֲךָ֛ מֵאֶ֥רֶץ מִצְרַ֖יִם מִבֵּ֥ית עֲבָדִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְכָל־יִשְׂרָאֵ֔ל יִשְׁמְע֖וּ וְיִֽרָא֑וּן וְלֹֽא־יוֹסִ֣פוּ לַעֲשׂ֗וֹת כַּדָּבָ֥ר הָרָ֛ע הַזֶּ֖ה בְּקִרְבֶּֽךָ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּֽי־תִשְׁמַ֞ע בְּאַחַ֣ת עָרֶ֗יךָ אֲשֶׁר֩ יְהוָ֨ה אֱלֹהֶ֜יךָ נֹתֵ֥ן לְךָ֛ לָשֶׁ֥בֶת שָׁ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;יָצְא֞וּ אֲנָשִׁ֤ים בְּנֵֽי־בְלִיַּ֙עַל֙ מִקִּרְבֶּ֔ךָ וַיַּדִּ֛יחוּ אֶת־יֹשְׁבֵ֥י עִירָ֖ם לֵאמֹ֑ר נֵלְכָ֗ה וְנַעַבְדָ֛ה אֱלֹהִ֥ים אֲחֵרִ֖ים אֲשֶׁ֥ר לֹא־יְדַעְתֶּֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְדָרַשְׁתָּ֧ וְחָקַרְתָּ֧ וְשָׁאַלְתָּ֖ הֵיטֵ֑ב וְהִנֵּ֤ה אֱמֶת֙ נָכ֣וֹן הַדָּבָ֔ר נֶעֶשְׂתָ֛ה הַתּוֹעֵבָ֥ה הַזֹּ֖את בְּקִרְבֶּֽךָ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;הַכֵּ֣ה תַכֶּ֗ה אֶת־יֹֽשְׁבֵ֛י הָעִ֥יר <font color="brown">ההוא</font> <font color="blue">הַהִ֖יא</font> לְפִי־חָ֑רֶב הַחֲרֵ֨ם אֹתָ֧הּ וְאֶת־כָּל־אֲשֶׁר־בָּ֛הּ וְאֶת־בְּהֶמְתָּ֖הּ לְפִי־חָֽרֶב׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאֶת־כָּל־שְׁלָלָ֗הּ תִּקְבֹּץ֮ אֶל־תּ֣וֹךְ רְחֹבָהּ֒ וְשָׂרַפְתָּ֨ בָאֵ֜שׁ אֶת־הָעִ֤יר וְאֶת־כָּל־שְׁלָלָהּ֙ כָּלִ֔יל לַיהוָ֖ה אֱלֹהֶ֑יךָ וְהָיְתָה֙ תֵּ֣ל עוֹלָ֔ם לֹ֥א תִבָּנֶ֖ה עֽוֹד׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְלֹֽא־יִדְבַּ֧ק בְּיָדְךָ֛ מְא֖וּמָה מִן־הַחֵ֑רֶם לְמַעַן֩ יָשׁ֨וּב יְהוָ֜ה מֵחֲר֣וֹן אַפּ֗וֹ וְנָֽתַן־לְךָ֤ רַחֲמִים֙ וְרִֽחַמְךָ֣ וְהִרְבֶּ֔ךָ כַּאֲשֶׁ֥ר נִשְׁבַּ֖ע לַאֲבֹתֶֽיךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֣י תִשְׁמַ֗ע בְּקוֹל֙ יְהוָ֣ה אֱלֹהֶ֔יךָ לִשְׁמֹר֙ אֶת־כָּל־מִצְוֹתָ֔יו אֲשֶׁ֛ר אָנֹכִ֥י מְצַוְּךָ֖<font color="red"><sup>3</font></sup> הַיּ֑וֹם לַעֲשׂוֹת֙ הַיָּשָׁ֔ר בְּעֵינֵ֖י יְהוָ֥ה אֱלֹהֶֽיךָ׃ ס</P>
</TD>
<TD WIDTH="50%">
<P>1&nbsp;&#8217;&#275;&#x1E6F; k&#257;l-had&#257;&#x1E07;&#257;r &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;eh &#8217;e&#x1E6F;&#601;&#x1E35;em &#8217;&#333;&#x1E6F;w&#333; &#x1E6F;i&#353;&#601;m&#601;r&ucirc; l<sup>a</sup>&#8216;&#259;&#347;w&#333;&#x1E6F; l&#333;&#8217;-&#x1E6F;&#333;s&#275;f &#8216;&#257;l&#257;yw w&#601;l&#333;&#8217; &#x1E6F;i&#x1E21;&#601;r<sup>a</sup>&#8216; mimmenn&ucirc;: f</P>
<P>2&nbsp;k&icirc;-y&#257;q&ucirc;m b&#601;qir&#601;b&#601;&#x1E35;&#257; n&#257;&#x1E07;&icirc;&#8217; &#8217;w&#333; &#x1E25;&#333;l&#275;m &#x1E25;&#259;lw&#333;m w&#601;n&#257;&#x1E6F;an &#8217;&#275;ley&#x1E35;&#257; &#8217;w&#333;&#x1E6F; &#8217;w&#333; mw&#333;f&#275;&#x1E6F;: </P>
<P>3&nbsp;&ucirc;&#x1E07;&#257;&#8217; h&#257;&#8217;w&#333;&#x1E6F; w&#601;hammw&#333;f&#275;&#x1E6F; &#8217;&#259;&#353;er-diber &#8217;&#275;ley&#x1E35;&#257; l&#275;&#8217;m&#333;r n&#275;l&#601;&#x1E35;&acirc; &#8217;<sup>a</sup>&#x1E25;&#259;r&ecirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m &#8217;&#259;&#353;er l&#333;&#8217;-y&#601;&#x1E0F;<sup>a</sup>&#8216;&#601;t&#257;m w&#601;n&#257;&#8216;&#257;&#x1E07;&#601;&#x1E0F;&#275;m: </P>
<P>4&nbsp;l&#333;&#8217; &#x1E6F;i&#353;&#601;m<sup>a</sup>&#8216; &#8217;el-di&#x1E07;&#601;r&ecirc; hann&#257;&#x1E07;&icirc;&#8217; hah&ucirc;&#8217; &#8217;w&#333; &#8217;el-&#x1E25;w&#333;l&#275;m h<sup>a</sup>&#x1E25;&#259;lw&#333;m hah&ucirc;&#8217; k&icirc; m&#601;nasseh y&#601;hw&acirc; &#8217;&#277;l&#333;h&ecirc;&#x1E35;em &#8217;e&#x1E6F;&#601;&#x1E35;em l&#257;&#x1E0F;<sup>a</sup>&#8216;a&#x1E6F; h&#259;yi&#353;&#601;&#x1E35;em &#8217;&#333;h&#259;&#x1E07;&icirc;m &#8217;e&#x1E6F;-y&#601;hw&acirc; &#8217;&#277;l&#333;h&ecirc;&#x1E35;em b&#601;&#x1E35;&#257;l-l&#601;&#x1E07;a&#x1E07;&#601;&#x1E35;em &ucirc;&#x1E07;&#601;&#x1E35;&#257;l-naf&#601;&#353;&#601;&#x1E35;em: </P>
<P>5&nbsp;&#8217;<sup>a</sup>&#x1E25;&#259;r&ecirc; y&#601;hw&acirc; &#8217;&#277;l&#333;h&ecirc;&#x1E35;em t&#275;l&#275;&#x1E35;&ucirc; w&#601;&#8217;&#333;&#x1E6F;w&#333; &#x1E6F;&icirc;r&#257;&#8217;&ucirc; w&#601;&#8217;e&#x1E6F;-mi&#x1E63;&#601;w&#333;&#x1E6F;&#257;yw ti&#353;&#601;m&#333;r&ucirc; &ucirc;&#x1E07;&#601;q&#333;lw&#333; &#x1E6F;i&#353;&#601;m&#257;&#8216;&ucirc; w&#601;&#8217;&#333;&#x1E6F;w&#333; &#x1E6F;<sup>a</sup>&#8216;&#259;&#x1E07;&#333;&#x1E0F;&ucirc; &ucirc;&#x1E07;w&#333; &#x1E6F;i&#x1E0F;&#601;b&#257;q&ucirc;n: </P>
<P>6&nbsp;w&#601;hann&#257;&#x1E07;&icirc;&#8217; hah&ucirc;&#8217; &#8217;w&#333; &#x1E25;&#333;l&#275;m h<sup>a</sup>&#x1E25;&#259;lw&#333;m hah&ucirc;&#8217; y&ucirc;m&#257;&#x1E6F; k&icirc; &#x1E0F;iber-s&#257;r&acirc; &#8216;al-y&#601;hw&acirc; &#8217;&#277;l&#333;h&ecirc;&#x1E35;em hammw&#333;&#x1E63;&icirc;&#8217; &#8217;e&#x1E6F;&#601;&#x1E35;em| m&#275;&#8217;ere&#x1E63; mi&#x1E63;&#601;rayim w&#601;hap&#333;&#x1E0F;&#601;&#x1E35;&#257; mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m l&#601;had&icirc;&#x1E25;&#259;&#x1E35;&#257; min-hadere&#x1E35;&#601; &#8217;&#259;&#353;er &#x1E63;i&ucirc;&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; l&#257;le&#x1E35;e&#x1E6F; b&#257;h &ucirc;&#x1E07;i&#8216;ar&#601;t&#257; h&#257;r&#257;&#8216; miqqir&#601;be&#x1E35;&#257;: </P>
<P>7&nbsp;k&icirc; y&#601;s&icirc;&#x1E6F;&#601;&#x1E35;&#257; &#8217;&#257;&#x1E25;&icirc;&#x1E35;&#257; &#x1E07;en-&#8217;imme&#x1E35;&#257; &#8217;w&#333;-&#x1E07;in&#601;&#x1E35;&#257; &#8217;w&#333;-&#x1E07;it&#601;&#x1E35;&#257; &#8217;w&#333;| &#8217;&#275;&#353;e&#x1E6F; &#x1E25;&ecirc;qe&#x1E35;&#257; &#8217;w&#333; r&#275;&#8216;&#259;&#x1E35;&#257; &#8217;&#259;&#353;er k&#601;naf&#601;&#353;&#601;&#x1E35;&#257; bass&#275;&#x1E6F;er l&#275;&#8217;m&#333;r n&#275;l&#601;&#x1E35;&acirc; w&#601;n<sup>a</sup>&#8216;a&#x1E07;&#601;&#x1E0F;&acirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m &#8217;&#259;&#353;er l&#333;&#8217; y&#257;&#x1E0F;<sup>a</sup>&#8216;&#601;t&#257; &#8217;at&acirc; wa&#8217;&#259;&#x1E07;&#333;&#x1E6F;ey&#x1E35;&#257;: </P>
<P>8&nbsp;m&#275;&#8217;&#277;l&#333;h&ecirc; h&#257;&#8216;amm&icirc;m &#8217;&#259;&#353;er s&#601;&#x1E07;&icirc;&#x1E07;&#333;&#x1E6F;&ecirc;&#x1E35;em haqq&#601;r&#333;&#x1E07;&icirc;m &#8217;&#275;ley&#x1E35;&#257; &#8217;w&#333; h&#257;r&#601;&#x1E25;&#333;q&icirc;m mimme&#x1E35;&#x1E35;&#257; miq&#601;&#x1E63;&#275;h h&#257;&#8217;&#257;re&#x1E63; w&#601;&#8216;a&#x1E0F;-q&#601;&#x1E63;&#275;h h&#257;&#8217;&#257;re&#x1E63;: </P>
<P>9&nbsp;l&#333;&#8217;-&#x1E6F;&#333;&#8217;&#x1E07;eh lw&#333; w&#601;l&#333;&#8217; &#x1E6F;i&#353;&#601;m<sup>a</sup>&#8216; &#8217;&#275;l&#257;yw w&#601;l&#333;&#8217;-&#x1E6F;&#257;&#x1E25;w&#333;s &#8216;&ecirc;n&#601;&#x1E35;&#257; &#8216;&#257;l&#257;yw w&#601;l&#333;&#8217;-&#x1E6F;<sup>a</sup>&#x1E25;&#601;m&#333;l w&#601;l&#333;&#8217;-&#x1E6F;&#601;&#x1E35;asseh &#8216;&#257;l&#257;yw: </P>
<P>10&nbsp;k&icirc; h&#257;r&#333;&#x1E21; tahar&#601;&#x1E21;enn&ucirc; y&#257;&#x1E0F;&#601;&#x1E35;&#257; tih&#601;yeh-bw&#333; &#x1E07;&#257;ri&#8217;&#353;w&#333;n&acirc; lah&#259;m&icirc;&#x1E6F;w&#333; w&#601;ya&#x1E0F; k&#257;l-h&#257;&#8216;&#257;m b&#257;&#8217;<sup>a</sup>&#x1E25;&#259;r&#333;n&acirc;: </P>
<P>11&nbsp;&ucirc;s&#601;qal&#601;tw&#333; &#x1E07;&#257;&#8217;&#259;&#x1E07;&#257;n&icirc;m w&#257;m&#275;&#x1E6F; k&icirc; &#x1E07;iqq&#275;&#353; l&#601;had&icirc;&#x1E25;&#259;&#x1E35;&#257; m&#275;&#8216;al y&#601;hw&acirc; &#8217;&#277;l&#333;hey&#x1E35;&#257; hammw&#333;&#x1E63;&icirc;&#8217;&#259;&#x1E35;&#257; m&#275;&#8217;ere&#x1E63; mi&#x1E63;&#601;rayim mib&ecirc;&#x1E6F; &#8216;&#259;&#x1E07;&#257;&#x1E0F;&icirc;m: </P>
<P>12&nbsp;w&#601;&#x1E35;&#257;l-yi&#347;&#601;r&#257;&#8217;&#275;l yi&#353;&#601;m&#601;&#8216;&ucirc; w&#601;yir&#257;&#8217;&ucirc;n w&#601;l&#333;&#8217;-yw&#333;sif&ucirc; l<sup>a</sup>&#8216;&#259;&#347;w&#333;&#x1E6F; kad&#257;&#x1E07;&#257;r h&#257;r&#257;&#8216; hazzeh b&#601;qir&#601;be&#x1E35;&#257;: s</P>
<P>13&nbsp;k&icirc;-&#x1E6F;i&#353;&#601;m<sup>a</sup>&#8216; b&#601;&#8217;<sup>a</sup>&#x1E25;a&#x1E6F; &#8216;&#257;rey&#x1E35;&#257; &#8217;&#259;&#353;er y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#601;&#x1E35;&#257; l&#257;&#353;e&#x1E07;e&#x1E6F; &#353;&#257;m l&#275;&#8217;m&#333;r: </P>
<P>14&nbsp;y&#257;&#x1E63;&#601;&#8217;&ucirc; &#8217;&#259;n&#257;&#353;&icirc;m b&#601;n&ecirc;-&#x1E07;&#601;l&icirc;y<sup>a</sup>&#8216;al miqqir&#601;be&#x1E35;&#257; wayyad&icirc;&#x1E25;&ucirc; &#8217;e&#x1E6F;-y&#333;&#353;&#601;&#x1E07;&ecirc; &#8216;&icirc;r&#257;m l&#275;&#8217;m&#333;r n&#275;l&#601;&#x1E35;&acirc; w&#601;n<sup>a</sup>&#8216;a&#x1E07;&#601;&#x1E0F;&acirc; &#8217;&#277;l&#333;h&icirc;m &#8217;&#259;&#x1E25;&#275;r&icirc;m &#8217;&#259;&#353;er l&#333;&#8217;-y&#601;&#x1E0F;<sup>a</sup>&#8216;&#601;tem: </P>
<P>15&nbsp;w&#601;&#x1E0F;&#257;ra&#353;&#601;t&#257; w&#601;&#x1E25;&#257;qar&#601;t&#257; w&#601;&#353;&#257;&#8217;al&#601;t&#257; h&ecirc;&#x1E6D;&#275;&#x1E07; w&#601;hinn&#275;h &#8217;&#277;me&#x1E6F; n&#257;&#x1E35;w&#333;n had&#257;&#x1E07;&#257;r ne&#8216;e&#347;&#601;&#x1E6F;&acirc; hatw&#333;&#8216;&#275;&#x1E07;&acirc; hazz&#333;&#8217;&#x1E6F; b&#601;qir&#601;be&#x1E35;&#257;: </P>
<P>16&nbsp;hak&#275;h &#x1E6F;akeh &#8217;e&#x1E6F;-y&#333;&#353;&#601;&#x1E07;&ecirc; h&#257;&#8216;&icirc;r <font color="brown">hahiw&#8217;</font> <font color="blue">hah&icirc;&#8217;</font> l&#601;f&icirc;-&#x1E25;&#257;re&#x1E07; h<sup>a</sup>&#x1E25;&#259;r&#275;m &#8217;&#333;&#x1E6F;&#257;h w&#601;&#8217;e&#x1E6F;-k&#257;l-&#8217;&#259;&#353;er-b&#257;h w&#601;&#8217;e&#x1E6F;-b&#601;hem&#601;t&#257;h l&#601;f&icirc;-&#x1E25;&#257;re&#x1E07;: </P>
<P>17&nbsp;w&#601;&#8217;e&#x1E6F;-k&#257;l-&#353;&#601;l&#257;l&#257;h tiq&#601;b&#333;&#x1E63; &#8217;el-tw&#333;&#x1E35;&#601; r&#601;&#x1E25;&#333;&#x1E07;&#257;h w&#601;&#347;&#257;raf&#601;t&#257; &#x1E07;&#257;&#8217;&#275;&#353; &#8217;e&#x1E6F;-h&#257;&#8216;&icirc;r w&#601;&#8217;e&#x1E6F;-k&#257;l-&#353;&#601;l&#257;l&#257;h k&#257;l&icirc;l layhw&acirc; &#8217;&#277;l&#333;hey&#x1E35;&#257; w&#601;h&#257;y&#601;&#x1E6F;&acirc; t&#275;l &#8216;w&#333;l&#257;m l&#333;&#8217; &#x1E6F;ib&#257;neh &#8216;w&#333;&#x1E0F;: </P>
<P>18&nbsp;w&#601;l&#333;&#8217;-yi&#x1E0F;&#601;baq b&#601;y&#257;&#x1E0F;&#601;&#x1E35;&#257; m&#601;&#8217;&ucirc;m&acirc; min-h<sup>a</sup>&#x1E25;&#275;rem l&#601;m<sup>a</sup>&#8216;an y&#257;&#353;&ucirc;&#x1E07; y&#601;hw&acirc; m&#275;&#x1E25;&#259;rw&#333;n &#8217;apw&#333; w&#601;n&#257;&#x1E6F;an-l&#601;&#x1E35;&#257; r<sup>a</sup>&#x1E25;&#259;m&icirc;m w&#601;ri&#x1E25;am&#601;&#x1E35;&#257; w&#601;hir&#601;be&#x1E35;&#257; ka&#8217;&#259;&#353;er ni&#353;&#601;b<sup>a</sup>&#8216; la&#8217;&#259;&#x1E07;&#333;&#x1E6F;ey&#x1E35;&#257;: </P>
<P>19&nbsp;k&icirc; &#x1E6F;i&#353;&#601;m<sup>a</sup>&#8216; b&#601;qw&#333;l y&#601;hw&acirc; &#8217;&#277;l&#333;hey&#x1E35;&#257; li&#353;&#601;m&#333;r &#8217;e&#x1E6F;-k&#257;l-mi&#x1E63;&#601;w&#333;&#x1E6F;&#257;yw &#8217;&#259;&#353;er &#8217;&#257;n&#333;&#x1E35;&icirc; m&#601;&#x1E63;a&ucirc;&#601;&#x1E35;&#257;<font color="red"><sup>3</font></sup> hayyw&#333;m l<sup>a</sup>&#8216;&#259;&#347;w&#333;&#x1E6F; hayy&#257;&#353;&#257;r b&#601;&#8216;&ecirc;n&ecirc; y&#601;hw&acirc; &#8217;&#277;l&#333;hey&#x1E35;&#257;: s</P>
</TD>
</TABLE>
<P><HR>
<CENTER>
<A HREF="deu014.htm">Next: Deuteronomy (Devarim) Chapter 14</A></CENTER>
</BODY>
</HTML>
