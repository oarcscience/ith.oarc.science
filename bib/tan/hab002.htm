<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Habakkuk (Chavaquq): Habakkuk (Chavaquq) Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hab002.htm">Polyglot</A>&nbsp;
<A HREF="../kjv/hab002.htm">KJV</A>&nbsp;
<A HREF="../sep/hab002.htm">Sep</A>&nbsp;
<A HREF="../vul/hab002.htm">Vul</A>&nbsp;

<BR>
<BR><A HREF="hab.htm">Habakkuk (Chavaquq) Index</A><BR>
&nbsp;
<A HREF="hab001.htm">Previous</A>&nbsp;
<A HREF="hab003.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Habakkuk (Chavaquq) Chapter 2</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;עַל־מִשְׁמַרְתִּ֣י אֶעֱמֹ֔דָה וְאֶֽתְיַצְּבָ֖ה עַל־מָצ֑וֹר וַאֲצַפֶּ֗ה לִרְאוֹת֙ מַה־יְדַבֶּר־בִּ֔י וּמָ֥ה אָשִׁ֖יב עַל־תּוֹכַחְתִּֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּעֲנֵ֤נִי יְהוָה֙ וַיֹּ֔אמֶר כְּת֣וֹב חָז֔וֹן וּבָאֵ֖ר עַל־הַלֻּח֑וֹת לְמַ֥עַן יָר֖וּץ ק֥וֹרֵא בֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֣י ע֤וֹד חָזוֹן֙ לַמּוֹעֵ֔ד וְיָפֵ֥חַ לַקֵּ֖ץ וְלֹ֣א יְכַזֵּ֑ב אִם־יִתְמַהְמָהּ֙ חַכֵּה־ל֔וֹ כִּֽי־בֹ֥א יָבֹ֖א לֹ֥א יְאַחֵֽר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הִנֵּ֣ה עֻפְּלָ֔ה לֹא־יָשְׁרָ֥ה נַפְשׁ֖וֹ בּ֑וֹ וְצַדִּ֖יק בֶּאֱמוּנָת֥וֹ יִחְיֶֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאַף֙ כִּֽי־הַיַּ֣יִן בּוֹגֵ֔ד גֶּ֥בֶר יָהִ֖יר וְלֹ֣א יִנְוֶ֑ה אֲשֶׁר֩ הִרְחִ֨יב כִּשְׁא֜וֹל נַפְשׁ֗וֹ וְה֤וּא כַמָּ֙וֶת֙ וְלֹ֣א יִשְׂבָּ֔ע וַיֶּאֱסֹ֤ף אֵלָיו֙ כָּל־הַגּוֹיִ֔ם וַיִּקְבֹּ֥ץ אֵלָ֖יו כָּל־הָעַמִּֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הֲלוֹא־אֵ֣לֶּה כֻלָּ֗ם עָלָיו֙ מָשָׁ֣ל יִשָּׂ֔אוּ וּמְלִיצָ֖ה חִיד֣וֹת ל֑וֹ וְיֹאמַ֗ר ה֚וֹי הַמַּרְבֶּ֣ה לֹּא־ל֔וֹ עַד־מָתַ֕י וּמַכְבִּ֥יד עָלָ֖יו עַבְטִֽיט׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲל֣וֹא פֶ֗תַע יָק֙וּמוּ֙ נֹשְׁכֶ֔יךָ וְיִקְצ֖וּ מְזַעְזְעֶ֑יךָ וְהָיִ֥יתָ לִמְשִׁסּ֖וֹת לָֽמוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּֽי אַתָּ֤ה שַׁלּ֙וֹתָ֙ גּוֹיִ֣ם רַבִּ֔ים יְשָׁלּ֖וּךָ כָּל־יֶ֣תֶר עַמִּ֑ים מִדְּמֵ֤י אָדָם֙ וַחֲמַס־אֶ֔רֶץ קִרְיָ֖ה וְכָל־יֹ֥שְׁבֵי בָֽהּ׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ה֗וֹי בֹּצֵ֛עַ בֶּ֥צַע רָ֖ע לְבֵית֑וֹ לָשׂ֤וּם בַּמָּרוֹם֙ קִנּ֔וֹ לְהִנָּצֵ֖ל מִכַּף־רָֽע׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יָעַ֥צְתָּ בֹּ֖שֶׁת לְבֵיתֶ֑ךָ קְצוֹת־עַמִּ֥ים רַבִּ֖ים וְחוֹטֵ֥א נַפְשֶֽׁךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּי־אֶ֖בֶן מִקִּ֣יר תִּזְעָ֑ק וְכָפִ֖יס מֵעֵ֥ץ יַעֲנֶֽנָּה׃ פ</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;ה֛וֹי בֹּנֶ֥ה עִ֖יר בְּדָמִ֑ים וְכוֹנֵ֥ן קִרְיָ֖ה בְּעַוְלָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֲל֣וֹא הִנֵּ֔ה מֵאֵ֖ת יְהוָ֣ה צְבָא֑וֹת וְיִֽיגְע֤וּ עַמִּים֙ בְּדֵי־אֵ֔שׁ וּלְאֻמִּ֖ים בְּדֵי־רִ֥יק יִעָֽפוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֚י תִּמָּלֵ֣א הָאָ֔רֶץ לָדַ֖עַת אֶת־כְּב֣וֹד יְהוָ֑ה כַּמַּ֖יִם יְכַסּ֥וּ עַל־יָֽם׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;ה֚וֹי מַשְׁקֵ֣ה רֵעֵ֔הוּ מְסַפֵּ֥חַ חֲמָתְךָ֖ וְאַ֣ף שַׁכֵּ֑ר לְמַ֥עַן הַבִּ֖יט עַל־מְעוֹרֵיהֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;שָׂבַ֤עְתָּ קָלוֹן֙ מִכָּב֔וֹד שְׁתֵ֥ה גַם־אַ֖תָּה וְהֵֽעָרֵ֑ל תִּסּ֣וֹב עָלֶ֗יךָ כּ֚וֹס יְמִ֣ין יְהוָ֔ה וְקִיקָל֖וֹן עַל־כְּבוֹדֶֽךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּ֣י חֲמַ֤ס לְבָנוֹן֙ יְכַסֶּ֔ךָּ וְשֹׁ֥ד בְּהֵמ֖וֹת יְחִיתַ֑ן מִדְּמֵ֤י אָדָם֙ וַחֲמַס־אֶ֔רֶץ קִרְיָ֖ה וְכָל־יֹ֥שְׁבֵי בָֽהּ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מָֽה־הוֹעִ֣יל פֶּ֗סֶל כִּ֤י פְסָלוֹ֙ יֹֽצְר֔וֹ מַסֵּכָ֖ה וּמ֣וֹרֶה שָּׁ֑קֶר כִּ֣י בָטַ֞ח יֹצֵ֤ר יִצְרוֹ֙ עָלָ֔יו לַעֲשׂ֖וֹת אֱלִילִ֥ים אִלְּמִֽים׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;ה֣וֹי אֹמֵ֤ר לָעֵץ֙ הָקִ֔יצָה ע֖וּרִי לְאֶ֣בֶן דּוּמָ֑ם ה֣וּא יוֹרֶ֔ה הִנֵּה־ה֗וּא תָּפוּשׂ֙ זָהָ֣ב וָכֶ֔סֶף וְכָל־ר֖וּחַ אֵ֥ין בְּקִרְבּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַֽיהוָ֖ה בְּהֵיכַ֣ל קָדְשׁ֑וֹ הַ֥ס מִפָּנָ֖יו כָּל־הָאָֽרֶץ׃ פ</P>
</TD>
<TD WIDTH="50%">
<P>1&nbsp;&#8216;al-mi&#353;&#601;mar&#601;t&icirc; &#8217;e&#8216;&#277;m&#333;&#x1E0F;&acirc; w&#601;&#8217;e&#x1E6F;&#601;ya&#x1E63;&#x1E63;&#601;&#x1E07;&acirc; &#8216;al-m&#257;&#x1E63;w&#333;r wa&#8217;&#259;&#x1E63;apeh lir&#601;&#8217;w&#333;&#x1E6F; mah-y&#601;&#x1E0F;aber-b&icirc; &ucirc;m&acirc; &#8217;&#257;&#353;&icirc;&#x1E07; &#8216;al-tw&#333;&#x1E35;<sup>a</sup>&#x1E25;&#601;t&icirc;: </P>
<P>2&nbsp;wayy<sup>a</sup>&#8216;&#259;n&#275;n&icirc; y&#601;hw&acirc; wayy&#333;&#8217;mer k&#601;&#x1E6F;w&#333;&#x1E07; &#x1E25;&#257;zw&#333;n &ucirc;&#x1E07;&#257;&#8217;&#275;r &#8216;al-hallu&#x1E25;w&#333;&#x1E6F; l&#601;m<sup>a</sup>&#8216;an y&#257;r&ucirc;&#x1E63; qw&#333;r&#275;&#8217; &#x1E07;w&#333;: </P>
<P>3&nbsp;k&icirc; &#8216;w&#333;&#x1E0F; &#x1E25;&#257;zw&#333;n lammw&#333;&#8216;&#275;&#x1E0F; w&#601;y&#257;f&#275;&#x1E25;a laqq&#275;&#x1E63; w&#601;l&#333;&#8217; y&#601;&#x1E35;azz&#275;&#x1E07; &#8217;im-yi&#x1E6F;&#601;mah&#601;m&#257;h &#x1E25;ak&#275;h-lw&#333; k&icirc;-&#x1E07;&#333;&#8217; y&#257;&#x1E07;&#333;&#8217; l&#333;&#8217; y&#601;&#8217;<sup>a</sup>&#x1E25;&#275;r: </P>
<P>4&nbsp;hinn&#275;h &#8216;up&#601;l&acirc; l&#333;&#8217;-y&#257;&#353;&#601;r&acirc; naf&#601;&#353;w&#333; bw&#333; w&#601;&#x1E63;ad&icirc;q be&#8217;&#277;m&ucirc;n&#257;&#x1E6F;w&#333; yi&#x1E25;&#601;yeh: </P>
<P>5&nbsp;w&#601;&#8217;af k&icirc;-hayyayin bw&#333;&#x1E21;&#275;&#x1E0F; ge&#x1E07;er y&acirc;&icirc;r w&#601;l&#333;&#8217; yin&#601;weh &#8217;&#259;&#353;er hir&#601;&#x1E25;&icirc;&#x1E07; ki&#353;&#601;&#8217;w&#333;l naf&#601;&#353;w&#333; w&#601;h&ucirc;&#8217; &#x1E35;amm&#257;we&#x1E6F; w&#601;l&#333;&#8217; yi&#347;&#601;b&#257;&#8216; wayye&#8217;&#277;s&#333;f &#8217;&#275;l&#257;yw k&#257;l-hagw&#333;yim wayyiq&#601;b&#333;&#x1E63; &#8217;&#275;l&#257;yw k&#257;l-h&#257;&#8216;amm&icirc;m: </P>
<P>6&nbsp;h&#259;lw&#333;&#8217;-&#8217;&#275;lleh &#x1E35;ull&#257;m &#8216;&#257;l&#257;yw m&#257;&#353;&#257;l yi&#347;&#347;&#257;&#8217;&ucirc; &ucirc;m&#601;l&icirc;&#x1E63;&acirc; &#x1E25;&icirc;&#x1E0F;w&#333;&#x1E6F; lw&#333; w&#601;y&#333;&#8217;mar hw&#333;y hammar&#601;beh ll&#333;&#8217;-lw&#333; &#8216;a&#x1E0F;-m&#257;&#x1E6F;ay &ucirc;ma&#x1E35;&#601;b&icirc;&#x1E0F; &#8216;&#257;l&#257;yw &#8216;a&#x1E07;&#601;&#x1E6D;&icirc;&#x1E6D;: </P>
<P>7&nbsp;h&#259;lw&#333;&#8217; fe&#x1E6F;<sup>a</sup>&#8216; y&#257;q&ucirc;m&ucirc; n&#333;&#353;&#601;&#x1E35;ey&#x1E35;&#257; w&#601;yiq&#601;&#x1E63;&ucirc; m&#601;z<sup>a</sup>&#8216;&#601;z&#601;&#8216;ey&#x1E35;&#257; w&#601;h&#257;y&icirc;&#x1E6F;&#257; lim&#601;&#353;issw&#333;&#x1E6F; l&#257;mw&#333;: </P>
<P>8&nbsp;k&icirc; &#8217;at&acirc; &#353;allw&#333;&#x1E6F;&#257; gw&#333;yim rab&icirc;m y&#601;&#353;&#257;ll&ucirc;&#x1E35;&#257; k&#257;l-ye&#x1E6F;er &#8216;amm&icirc;m mid&#601;m&ecirc; &#8217;&#257;&#x1E0F;&#257;m w<sup>a</sup>&#x1E25;&#259;mas-&#8217;ere&#x1E63; qir&#601;y&acirc; w&#601;&#x1E35;&#257;l-y&#333;&#353;&#601;&#x1E07;&ecirc; &#x1E07;&#257;h: f</P>
<P>9&nbsp;hw&#333;y b&#333;&#x1E63;&#275;&#8216;a be&#x1E63;<sup>a</sup>&#8216; r&#257;&#8216; l&#601;&#x1E07;&ecirc;&#x1E6F;w&#333; l&#257;&#347;&ucirc;m bamm&#257;rw&#333;m qinnw&#333; l&#601;hinn&#257;&#x1E63;&#275;l mikaf-r&#257;&#8216;: </P>
<P>10&nbsp;y&#257;&#8216;a&#x1E63;&#601;t&#257; b&#333;&#353;e&#x1E6F; l&#601;&#x1E07;&ecirc;&#x1E6F;e&#x1E35;&#257; q&#601;&#x1E63;w&#333;&#x1E6F;-&#8216;amm&icirc;m rab&icirc;m w&#601;&#x1E25;w&#333;&#x1E6D;&#275;&#8217; naf&#601;&#353;e&#x1E35;&#257;: </P>
<P>11&nbsp;k&icirc;-&#8217;e&#x1E07;en miqq&icirc;r tiz&#601;&#8216;&#257;q w&#601;&#x1E35;&#257;f&icirc;s m&#275;&#8216;&#275;&#x1E63; y<sup>a</sup>&#8216;&#259;nenn&acirc;: f</P>
<P>12&nbsp;hw&#333;y b&#333;neh &#8216;&icirc;r b&#601;&#x1E0F;&#257;m&icirc;m w&#601;&#x1E35;w&#333;n&#275;n qir&#601;y&acirc; b&#601;&#8216;aw&#601;l&acirc;: </P>
<P>13&nbsp;h&#259;lw&#333;&#8217; hinn&#275;h m&#275;&#8217;&#275;&#x1E6F; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; w&#601;y&icirc;&#x1E21;&#601;&#8216;&ucirc; &#8216;amm&icirc;m b&#601;&#x1E0F;&ecirc;-&#8217;&#275;&#353; &ucirc;l&#601;&#8217;umm&icirc;m b&#601;&#x1E0F;&ecirc;-r&icirc;q yi&#8216;&#257;f&ucirc;: </P>
<P>14&nbsp;k&icirc; timm&#257;l&#275;&#8217; h&#257;&#8217;&#257;re&#x1E63; l&#257;&#x1E0F;<sup>a</sup>&#8216;a&#x1E6F; &#8217;e&#x1E6F;-k&#601;&#x1E07;w&#333;&#x1E0F; y&#601;hw&acirc; kammayim y&#601;&#x1E35;ass&ucirc; &#8216;al-y&#257;m: s</P>
<P>15&nbsp;hw&#333;y ma&#353;&#601;q&#275;h r&#275;&#8216;&#275;h&ucirc; m&#601;sap&#275;&#x1E25;a &#x1E25;&#259;m&#257;&#x1E6F;&#601;&#x1E35;&#257; w&#601;&#8217;af &#353;ak&#275;r l&#601;m<sup>a</sup>&#8216;an hab&icirc;&#x1E6D; &#8216;al-m&#601;&#8216;w&#333;r&ecirc;hem: </P>
<P>16&nbsp;&#347;&#257;&#x1E07;<sup>a</sup>&#8216;&#601;t&#257; q&#257;lw&#333;n mik&#257;&#x1E07;w&#333;&#x1E0F; &#353;&#601;&#x1E6F;&#275;h &#x1E21;am-&#8217;at&acirc; w&#601;h&#275;&#8216;&#257;r&#275;l tissw&#333;&#x1E07; &#8216;&#257;ley&#x1E35;&#257; kw&#333;s y&#601;m&icirc;n y&#601;hw&acirc; w&#601;q&icirc;q&#257;lw&#333;n &#8216;al-k&#601;&#x1E07;w&#333;&#x1E0F;e&#x1E35;&#257;: </P>
<P>17&nbsp;k&icirc; &#x1E25;&#259;mas l&#601;&#x1E07;&#257;nw&#333;n y&#601;&#x1E35;asse&#x1E35;&#x1E35;&#257; w&#601;&#353;&#333;&#x1E0F; b&#601;h&#275;mw&#333;&#x1E6F; y&#601;&#x1E25;&icirc;&#x1E6F;an mid&#601;m&ecirc; &#8217;&#257;&#x1E0F;&#257;m w<sup>a</sup>&#x1E25;&#259;mas-&#8217;ere&#x1E63; qir&#601;y&acirc; w&#601;&#x1E35;&#257;l-y&#333;&#353;&#601;&#x1E07;&ecirc; &#x1E07;&#257;h: s</P>
<P>18&nbsp;m&acirc;-hw&#333;&#8216;&icirc;l pesel k&icirc; f&#601;s&#257;lw&#333; y&#333;&#x1E63;&#601;rw&#333; mass&#275;&#x1E35;&acirc; &ucirc;mw&#333;reh &#353;&#353;&#257;qer k&icirc; &#x1E07;&#257;&#x1E6D;<sup>a</sup>&#x1E25; y&#333;&#x1E63;&#275;r yi&#x1E63;&#601;rw&#333; &#8216;&#257;l&#257;yw l<sup>a</sup>&#8216;&#259;&#347;w&#333;&#x1E6F; &#8217;&#277;l&icirc;l&icirc;m &#8217;ill&#601;m&icirc;m: s</P>
<P>19&nbsp;hw&#333;y &#8217;&#333;m&#275;r l&#257;&#8216;&#275;&#x1E63; h&#257;q&icirc;&#x1E63;&acirc; &#8216;&ucirc;r&icirc; l&#601;&#8217;e&#x1E07;en d&ucirc;m&#257;m h&ucirc;&#8217; yw&#333;reh hinn&#275;h-h&ucirc;&#8217; t&#257;f&ucirc;&#347; z&acirc;&#257;&#x1E07; w&#257;&#x1E35;esef w&#601;&#x1E35;&#257;l-r&ucirc;&#x1E25;a &#8217;&ecirc;n b&#601;qir&#601;bw&#333;: </P>
<P>20&nbsp;wayhw&acirc; b&#601;h&ecirc;&#x1E35;al q&#257;&#x1E0F;&#601;&#353;w&#333; has mip&#257;n&#257;yw k&#257;l-h&#257;&#8217;&#257;re&#x1E63;: f</P>
</TD>
</TABLE>
<P><HR>
<CENTER>
<A HREF="hab003.htm">Next: Habakkuk (Chavaquq) Chapter 3</A></CENTER>
</BODY>
</HTML>
