<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Zephaniah (Tsephanyah): Zephaniah (Tsephanyah) Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zep001.htm">Polyglot</A>&nbsp;
<A HREF="../kjv/zep001.htm">KJV</A>&nbsp;
<A HREF="../sep/zep001.htm">Sep</A>&nbsp;
<A HREF="../vul/zep001.htm">Vul</A>&nbsp;

<BR>
<BR><A HREF="zep.htm">Zephaniah (Tsephanyah) Index</A><BR>
&nbsp;
<A HREF="hab003.htm">Previous</A>&nbsp;
<A HREF="zep002.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Zephaniah (Tsephanyah) Chapter 1</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;דְּבַר־יְהוָ֣ה׀ אֲשֶׁ֣ר הָיָ֗ה אֶל־צְפַנְיָה֙ בֶּן־כּוּשִׁ֣י בֶן־גְּדַלְיָ֔ה בֶּן־אֲמַרְיָ֖ה בֶּן־חִזְקִיָּ֑ה בִּימֵ֛י יֹאשִׁיָּ֥הוּ בֶן־אָמ֖וֹן מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אָסֹ֨ף אָסֵ֜ף כֹּ֗ל מֵעַ֛ל פְּנֵ֥י הָאֲדָמָ֖ה נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אָסֵ֨ף אָדָ֜ם וּבְהֵמָ֗ה אָסֵ֤ף עוֹף־הַשָּׁמַ֙יִם֙ וּדְגֵ֣י הַיָּ֔ם וְהַמַּכְשֵׁל֖וֹת אֶת־הָרְשָׁעִ֑ים וְהִכְרַתִּ֣י אֶת־הָאָדָ֗ם מֵעַ֛ל פְּנֵ֥י הָאֲדָמָ֖ה נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָטִ֤יתִי יָדִי֙ עַל־יְהוּדָ֔ה וְעַ֖ל כָּל־יוֹשְׁבֵ֣י יְרוּשָׁלִָ֑ם וְהִכְרַתִּ֞י מִן־הַמָּק֤וֹם הַזֶּה֙ אֶת־שְׁאָ֣ר הַבַּ֔עַל אֶת־שֵׁ֥ם הַכְּמָרִ֖ים עִם־הַכֹּהֲנִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְאֶת־הַמִּשְׁתַּחֲוִ֥ים עַל־הַגַּגּ֖וֹת לִצְבָ֣א הַשָּׁמָ֑יִם וְאֶת־הַמִּֽשְׁתַּחֲוִים֙ הַנִּשְׁבָּעִ֣ים לַֽיהוָ֔ה וְהַנִּשְׁבָּעִ֖ים בְּמַלְכָּֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאֶת־הַנְּסוֹגִ֖ים מֵאַחֲרֵ֣י יְהוָ֑ה וַאֲשֶׁ֛ר לֹֽא־בִקְשׁ֥וּ אֶת־יְהוָ֖ה וְלֹ֥א דְרָשֻֽׁהוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הַ֕ס מִפְּנֵ֖י אֲדֹנָ֣י יְהוִ֑ה כִּ֤י קָרוֹב֙ י֣וֹם יְהוָ֔ה כִּֽי־הֵכִ֧ין יְהוָ֛ה זֶ֖בַח הִקְדִּ֥ישׁ קְרֻאָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֗ה בְּיוֹם֙ זֶ֣בַח יְהוָ֔ה וּפָקַדְתִּ֥י עַל־הַשָּׂרִ֖ים וְעַל־בְּנֵ֣י הַמֶּ֑לֶךְ וְעַ֥ל כָּל־הַלֹּבְשִׁ֖ים מַלְבּ֥וּשׁ נָכְרִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וּפָקַדְתִּ֗י עַ֧ל כָּל־הַדּוֹלֵ֛ג עַל־הַמִּפְתָּ֖ן בַּיּ֣וֹם הַה֑וּא הַֽמְמַלְאִ֛ים בֵּ֥ית אֲדֹנֵיהֶ֖ם חָמָ֥ס וּמִרְמָֽה׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהָיָה֩ בַיּ֨וֹם הַה֜וּא נְאֻם־יְהוָ֗ה ק֤וֹל צְעָקָה֙ מִשַּׁ֣עַר הַדָּגִ֔ים וִֽילָלָ֖ה מִן־הַמִּשְׁנֶ֑ה וְשֶׁ֥בֶר גָּד֖וֹל מֵהַגְּבָעֽוֹת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הֵילִ֖ילוּ יֹשְׁבֵ֣י הַמַּכְתֵּ֑שׁ כִּ֤י נִדְמָה֙ כָּל־עַ֣ם כְּנַ֔עַן נִכְרְת֖וּ כָּל־נְטִ֥ילֵי כָֽסֶף׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהָיָה֙ בָּעֵ֣ת הַהִ֔יא אֲחַפֵּ֥שׂ אֶת־יְרוּשָׁלִַ֖ם בַּנֵּר֑וֹת וּפָקַדְתִּ֣י עַל־הָאֲנָשִׁ֗ים הַקֹּֽפְאִים֙ עַל־שִׁמְרֵיהֶ֔ם הָאֹֽמְרִים֙ בִּלְבָבָ֔ם לֹֽא־יֵיטִ֥יב יְהוָ֖ה וְלֹ֥א יָרֵֽעַ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְהָיָ֤ה חֵילָם֙ לִמְשִׁסָּ֔ה וּבָתֵּיהֶ֖ם לִשְׁמָמָ֑ה וּבָנ֤וּ בָתִּים֙ וְלֹ֣א יֵשֵׁ֔בוּ וְנָטְע֣וּ כְרָמִ֔ים וְלֹ֥א יִשְׁתּ֖וּ אֶת־יֵינָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;קָר֤וֹב יוֹם־יְהוָה֙ הַגָּד֔וֹל קָר֖וֹב וּמַהֵ֣ר מְאֹ֑ד ק֚וֹל י֣וֹם יְהוָ֔ה מַ֥ר צֹרֵ֖חַ שָׁ֥ם גִּבּֽוֹר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;י֥וֹם עֶבְרָ֖ה הַיּ֣וֹם הַה֑וּא י֧וֹם צָרָ֣ה וּמְצוּקָ֗ה י֤וֹם שֹׁאָה֙ וּמְשׁוֹאָ֔ה י֥וֹם חֹ֙שֶׁךְ֙ וַאֲפֵלָ֔ה י֥וֹם עָנָ֖ן וַעֲרָפֶֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;י֥וֹם שׁוֹפָ֖ר וּתְרוּעָ֑ה עַ֚ל הֶעָרִ֣ים הַבְּצֻר֔וֹת וְעַ֖ל הַפִּנּ֥וֹת הַגְּבֹהֽוֹת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַהֲצֵרֹ֣תִי לָאָדָ֗ם וְהָֽלְכוּ֙ כַּֽעִוְרִ֔ים כִּ֥י לַֽיהוָ֖ה חָטָ֑אוּ וְשֻׁפַּ֤ךְ דָּמָם֙ כֶּֽעָפָ֔ר וּלְחֻמָ֖ם כַּגְּלָלִֽים׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;גַּם־כַּסְפָּ֨ם גַּם־זְהָבָ֜ם לֹֽא־יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהוָ֔ה וּבְאֵשׁ֙ קִנְאָת֔וֹ תֵּאָכֵ֖ל כָּל־הָאָ֑רֶץ כִּֽי־כָלָ֤ה אַךְ־נִבְהָלָה֙ יַֽעֲשֶׂ֔ה אֵ֥ת כָּל־יֹשְׁבֵ֖י הָאָֽרֶץ׃ ס</P>
</TD>
<TD WIDTH="50%">
<P>1&nbsp;d&#601;&#x1E07;ar-y&#601;hw&acirc;| &#8217;&#259;&#353;er h&#257;y&acirc; &#8217;el-&#x1E63;&#601;fan&#601;y&acirc; ben-k&ucirc;&#353;&icirc; &#x1E07;en-g&#601;&#x1E0F;al&#601;y&acirc; ben-&#8217;&#259;mar&#601;y&acirc; ben-&#x1E25;iz&#601;q&icirc;y&acirc; b&icirc;m&ecirc; y&#333;&#8217;&#353;&icirc;y&acirc;&ucirc; &#x1E07;en-&#8217;&#257;mw&#333;n mele&#x1E35;&#601; y&#601;h&ucirc;&#x1E0F;&acirc;: </P>
<P>2&nbsp;&#8217;&#257;s&#333;f &#8217;&#257;s&#275;f k&#333;l m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc; n&#601;&#8217;um-y&#601;hw&acirc;: </P>
<P>3&nbsp;&#8217;&#257;s&#275;f &#8217;&#257;&#x1E0F;&#257;m &ucirc;&#x1E07;&#601;h&#275;m&acirc; &#8217;&#257;s&#275;f &#8216;w&#333;f-ha&#353;&#353;&#257;mayim &ucirc;&#x1E0F;&#601;&#x1E21;&ecirc; hayy&#257;m w&#601;hamma&#x1E35;&#601;&#353;&#275;lw&#333;&#x1E6F; &#8217;e&#x1E6F;-h&#257;r&#601;&#353;&#257;&#8216;&icirc;m w&#601;hi&#x1E35;&#601;rat&icirc; &#8217;e&#x1E6F;-h&#257;&#8217;&#257;&#x1E0F;&#257;m m&#275;&#8216;al p&#601;n&ecirc; h&#257;&#8217;&#259;&#x1E0F;&#257;m&acirc; n&#601;&#8217;um-y&#601;hw&acirc;: </P>
<P>4&nbsp;w&#601;n&#257;&#x1E6D;&icirc;&#x1E6F;&icirc; y&#257;&#x1E0F;&icirc; &#8216;al-y&#601;h&ucirc;&#x1E0F;&acirc; w&#601;&#8216;al k&#257;l-yw&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im w&#601;hi&#x1E35;&#601;rat&icirc; min-hamm&#257;qw&#333;m hazzeh &#8217;e&#x1E6F;-&#353;&#601;&#8217;&#257;r hab<sup>a</sup>&#8216;al &#8217;e&#x1E6F;-&#353;&#275;m hak&#601;m&#257;r&icirc;m &#8216;im-hak&#333;h&#259;n&icirc;m: </P>
<P>5&nbsp;w&#601;&#8217;e&#x1E6F;-hammi&#353;&#601;t<sup>a</sup>&#x1E25;&#259;w&icirc;m &#8216;al-hagagw&#333;&#x1E6F; li&#x1E63;&#601;&#x1E07;&#257;&#8217; ha&#353;&#353;&#257;m&#257;yim w&#601;&#8217;e&#x1E6F;-hammi&#353;&#601;t<sup>a</sup>&#x1E25;&#259;w&icirc;m hanni&#353;&#601;b&#257;&#8216;&icirc;m layhw&acirc; w&#601;hanni&#353;&#601;b&#257;&#8216;&icirc;m b&#601;mal&#601;k&#257;m: </P>
<P>6&nbsp;w&#601;&#8217;e&#x1E6F;-hann&#601;sw&#333;&#x1E21;&icirc;m m&#275;&#8217;<sup>a</sup>&#x1E25;&#259;r&ecirc; y&#601;hw&acirc; wa&#8217;&#259;&#353;er l&#333;&#8217;-&#x1E07;iq&#601;&#353;&ucirc; &#8217;e&#x1E6F;-y&#601;hw&acirc; w&#601;l&#333;&#8217; &#x1E0F;&#601;r&#257;&#353;uh&ucirc;: </P>
<P>7&nbsp;has mip&#601;n&ecirc; &#8217;&#259;&#x1E0F;&#333;n&#257;y y&#601;hwih k&icirc; q&#257;rw&#333;&#x1E07; yw&#333;m y&#601;hw&acirc; k&icirc;-h&#275;&#x1E35;&icirc;n y&#601;hw&acirc; ze&#x1E07;<sup>a</sup>&#x1E25; hiq&#601;d&icirc;&#353; q&#601;ru&#8217;&#257;yw: </P>
<P>8&nbsp;w&#601;h&#257;y&acirc; b&#601;yw&#333;m ze&#x1E07;<sup>a</sup>&#x1E25; y&#601;hw&acirc; &ucirc;f&#257;qa&#x1E0F;&#601;t&icirc; &#8216;al-ha&#347;&#347;&#257;r&icirc;m w&#601;&#8216;al-b&#601;n&ecirc; hammele&#x1E35;&#601; w&#601;&#8216;al k&#257;l-hall&#333;&#x1E07;&#601;&#353;&icirc;m mal&#601;b&ucirc;&#353; n&#257;&#x1E35;&#601;r&icirc;: </P>
<P>9&nbsp;&ucirc;f&#257;qa&#x1E0F;&#601;t&icirc; &#8216;al k&#257;l-hadw&#333;l&#275;&#x1E21; &#8216;al-hammif&#601;t&#257;n bayyw&#333;m hah&ucirc;&#8217; ham&#601;mal&#601;&#8217;&icirc;m b&ecirc;&#x1E6F; &#8217;&#259;&#x1E0F;&#333;n&ecirc;hem &#x1E25;&#257;m&#257;s &ucirc;mir&#601;m&acirc;: s</P>
<P>10&nbsp;w&#601;h&#257;y&acirc; &#x1E07;ayyw&#333;m hah&ucirc;&#8217; n&#601;&#8217;um-y&#601;hw&acirc; qw&#333;l &#x1E63;&#601;&#8216;&#257;q&acirc; mi&#353;&#353;<sup>a</sup>&#8216;ar had&#257;&#x1E21;&icirc;m w&icirc;l&#257;l&acirc; min-hammi&#353;&#601;neh w&#601;&#353;e&#x1E07;er g&#257;&#x1E0F;w&#333;l m&#275;hag&#601;&#x1E07;&#257;&#8216;w&#333;&#x1E6F;: </P>
<P>11&nbsp;h&ecirc;l&icirc;l&ucirc; y&#333;&#353;&#601;&#x1E07;&ecirc; hamma&#x1E35;&#601;t&#275;&#353; k&icirc; ni&#x1E0F;&#601;m&acirc; k&#257;l-&#8216;am k&#601;n<sup>a</sup>&#8216;an ni&#x1E35;&#601;r&#601;&#x1E6F;&ucirc; k&#257;l-n&#601;&#x1E6D;&icirc;l&ecirc; &#x1E35;&#257;sef: </P>
<P>12&nbsp;w&#601;h&#257;y&acirc; b&#257;&#8216;&#275;&#x1E6F; hah&icirc;&#8217; &#8217;&#259;&#x1E25;ap&#275;&#347; &#8217;e&#x1E6F;-y&#601;r&ucirc;&#353;&#257;laim bann&#275;rw&#333;&#x1E6F; &ucirc;f&#257;qa&#x1E0F;&#601;t&icirc; &#8216;al-h&#257;&#8217;&#259;n&#257;&#353;&icirc;m haqq&#333;f&#601;&#8217;&icirc;m &#8216;al-&#353;im&#601;r&ecirc;hem h&#257;&#8217;&#333;m&#601;r&icirc;m bil&#601;&#x1E07;&#257;&#x1E07;&#257;m l&#333;&#8217;-y&ecirc;&#x1E6D;&icirc;&#x1E07; y&#601;hw&acirc; w&#601;l&#333;&#8217; y&#257;r&#275;&#8216;a: </P>
<P>13&nbsp;w&#601;h&#257;y&acirc; &#x1E25;&ecirc;l&#257;m lim&#601;&#353;iss&acirc; &ucirc;&#x1E07;&#257;t&ecirc;hem li&#353;&#601;m&#257;m&acirc; &ucirc;&#x1E07;&#257;n&ucirc; &#x1E07;&#257;t&icirc;m w&#601;l&#333;&#8217; y&#275;&#353;&#275;&#x1E07;&ucirc; w&#601;n&#257;&#x1E6D;&#601;&#8216;&ucirc; &#x1E35;&#601;r&#257;m&icirc;m w&#601;l&#333;&#8217; yi&#353;&#601;t&ucirc; &#8217;e&#x1E6F;-y&ecirc;n&#257;m: </P>
<P>14&nbsp;q&#257;rw&#333;&#x1E07; yw&#333;m-y&#601;hw&acirc; hag&#257;&#x1E0F;w&#333;l q&#257;rw&#333;&#x1E07; &ucirc;mah&#275;r m&#601;&#8217;&#333;&#x1E0F; qw&#333;l yw&#333;m y&#601;hw&acirc; mar &#x1E63;&#333;r&#275;&#x1E25;a &#353;&#257;m gibw&#333;r: </P>
<P>15&nbsp;yw&#333;m &#8216;e&#x1E07;&#601;r&acirc; hayyw&#333;m hah&ucirc;&#8217; yw&#333;m &#x1E63;&#257;r&acirc; &ucirc;m&#601;&#x1E63;&ucirc;q&acirc; yw&#333;m &#353;&#333;&#8217;&acirc; &ucirc;m&#601;&#353;w&#333;&#8217;&acirc; yw&#333;m &#x1E25;&#333;&#353;e&#x1E35;&#601; wa&#8217;&#259;f&#275;l&acirc; yw&#333;m &#8216;&#257;n&#257;n w<sup>a</sup>&#8216;&#259;r&#257;fel: </P>
<P>16&nbsp;yw&#333;m &#353;w&#333;f&#257;r &ucirc;&#x1E6F;&#601;r&ucirc;&#8216;&acirc; &#8216;al he&#8216;&#257;r&icirc;m hab&#601;&#x1E63;urw&#333;&#x1E6F; w&#601;&#8216;al hapinnw&#333;&#x1E6F; hag&#601;&#x1E07;&#333;hw&#333;&#x1E6F;: </P>
<P>17&nbsp;wah&#259;&#x1E63;&#275;r&#333;&#x1E6F;&icirc; l&#257;&#8217;&#257;&#x1E0F;&#257;m w&#601;h&#257;l&#601;&#x1E35;&ucirc; k<sup>a</sup>&#8216;iw&#601;r&icirc;m k&icirc; layhw&acirc; &#x1E25;&#257;&#x1E6D;&#257;&#8217;&ucirc; w&#601;&#353;upa&#x1E35;&#601; d&#257;m&#257;m ke&#8216;&#257;f&#257;r &ucirc;l&#601;&#x1E25;um&#257;m kag&#601;l&#257;l&icirc;m: </P>
<P>18&nbsp;gam-kas&#601;p&#257;m gam-z&#601;h&#257;&#x1E07;&#257;m l&#333;&#8217;-y&ucirc;&#x1E35;al l&#601;ha&#x1E63;&#x1E63;&icirc;l&#257;m b&#601;yw&#333;m &#8216;e&#x1E07;&#601;ra&#x1E6F; y&#601;hw&acirc; &ucirc;&#x1E07;&#601;&#8217;&#275;&#353; qin&#601;&#8217;&#257;&#x1E6F;w&#333; t&#275;&#8217;&#257;&#x1E35;&#275;l k&#257;l-h&#257;&#8217;&#257;re&#x1E63; k&icirc;-&#x1E35;&#257;l&acirc; &#8217;a&#x1E35;&#601;-ni&#x1E07;&#601;h&#257;l&acirc; y<sup>a</sup>&#8216;&#259;&#347;eh &#8217;&#275;&#x1E6F; k&#257;l-y&#333;&#353;&#601;&#x1E07;&ecirc; h&#257;&#8217;&#257;re&#x1E63;: s</P>
</TD>
</TABLE>
<P><HR>
<CENTER>
<A HREF="zep002.htm">Next: Zephaniah (Tsephanyah) Chapter 2</A></CENTER>
</BODY>
</HTML>
