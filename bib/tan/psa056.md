[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa056)  [KJV](../kjv/psa056)  [Sep](../sep/psa056.md) 
[Vul](../vul/psa056.md)   
  
[Psalms (Tehilim) Index](psa.md)  
  [Previous](psa055)  [Next](psa057.md) 

------------------------------------------------------------------------

### Tanach (Hebrew): Psalms (Tehilim) Chapter 56

‎<span id="001">1</span> ‏לַמְנַצֵּ֤חַ׀ עַל־י֬וֹנַת אֵ֣לֶם רְ֭חֹקִים
לְדָוִ֣ד מִכְתָּ֑ם בֶּֽאֱחֹ֨ז אֹת֖וֹ פְלִשְׁתִּ֣ים בְּגַֽת׃

‎<span id="002">2</span> ‏חָנֵּ֣נִי אֱ֭לֹהִים כִּֽי־שְׁאָפַ֣נִי אֱנ֑וֹשׁ
כָּל־הַ֝יּ֗וֹם לֹחֵ֥ם יִלְחָצֵֽנִי׃

‎<span id="003">3</span> ‏שָׁאֲפ֣וּ שׁ֭וֹרְרַי כָּל־הַיּ֑וֹם
כִּֽי־רַבִּ֨ים לֹחֲמִ֖ים לִ֣י מָרֽוֹם׃

‎<span id="004">4</span> ‏י֥וֹם אִירָ֑א אֲ֝נִ֗י אֵלֶ֥יךָ אֶבְטָֽח׃

‎<span id="005">5</span> ‏בֵּאלֹהִים֮ אֲהַלֵּ֪ל דְּבָ֫ר֥וֹ בֵּאלֹהִ֣ים
בָּ֭טַחְתִּי לֹ֣א אִירָ֑א מַה־יַּעֲשֶׂ֖ה בָשָׂ֣ר לִֽי׃

‎<span id="006">6</span> ‏כָּל־הַ֭יּוֹם דְּבָרַ֣י יְעַצֵּ֑בוּ עָלַ֖י
כָּל־מַחְשְׁבֹתָ֣ם לָרָֽע׃

‎<span id="007">7</span> ‏יָג֤וּרוּ׀ יצפינו יִצְפּ֗וֹנוּ הֵ֭מָּה
עֲקֵבַ֣י יִשְׁמֹ֑רוּ כַּ֝אֲשֶׁ֗ר קִוּ֥וּ נַפְשִֽׁי׃

‎<span id="008">8</span> ‏עַל־אָ֥וֶן פַּלֶּט־לָ֑מוֹ בְּ֝אַ֗ף עַמִּ֤ים׀
הוֹרֵ֬ד אֱלֹהִֽים׃

‎<span id="009">9</span> ‏נֹדִי֮ סָפַ֪רְתָּ֫ה אָ֥תָּה שִׂ֣ימָה
דִמְעָתִ֣י בְנֹאדֶ֑ךָ הֲ֝לֹ֗א בְּסִפְרָתֶֽךָ׃

‎<span id="010">10</span> ‏אָ֥֨ז<sup>3</sup> יָ֘שׁ֤וּבוּ אוֹיְבַ֣י
אָ֭חוֹר בְּי֣וֹם אֶקְרָ֑א זֶה־יָ֝דַ֗עְתִּי כִּֽי־אֱלֹהִ֥ים לִֽי׃

‎<span id="011">11</span> ‏בֵּֽ֭אלֹהִים אֲהַלֵּ֣ל דָּבָ֑ר בַּ֝יהוָ֗ה
אֲהַלֵּ֥ל דָּבָֽר׃

‎<span id="012">12</span> ‏בֵּֽאלֹהִ֣ים בָּ֭טַחְתִּי לֹ֣א אִירָ֑א
מַה־יַּעֲשֶׂ֖ה אָדָ֣ם לִֽי׃

‎<span id="013">13</span> ‏עָלַ֣י אֱלֹהִ֣ים נְדָרֶ֑יךָ אֲשַׁלֵּ֖ם
תּוֹדֹ֣ת לָֽךְ׃

‎<span id="014">14</span> ‏כִּ֤י הִצַּ֪לְתָּ נַפְשִׁ֡י מִמָּוֶת֮ הֲלֹ֥א
רַגְלַ֗י מִ֫דֶּ֥חִי לְ֭הִֽתְהַלֵּךְ לִפְנֵ֣י אֱלֹהִ֑ים בְּ֝א֗וֹר
הַֽחַיִּֽים׃

1 lamənaṣṣēḥa\| ‘al-ywōnaṯ ’ēlem rəḥōqîm ləḏāwiḏ miḵətām be’ĕḥōz ’ōṯwō
fəlišətîm bəḡaṯ:

2 ḥānnēnî ’ĕlōhîm kî-šə’āfanî ’ĕnwōš kāl-hayywōm lōḥēm yiləḥāṣēnî:

3 šā’ăfû šwōrəray kāl-hayywōm kî-rabîm lōḥămîm lî mārwōm:

4 ywōm ’îrā’ ’ănî ’ēleyḵā ’eḇəṭāḥ:

5 bē’lōhîm ’ăhallēl dəḇārwō bē’lōhîm bāṭ<sup>a</sup>ḥətî lō’ ’îrā’
mah-yy<sup>a</sup>‘ăśeh ḇāśār lî:

6 kāl-hayywōm dəḇāray yə‘aṣṣēḇû ‘ālay kāl-m<sup>a</sup>ḥəšəḇōṯām lārā‘:

7 yāḡûrû\| yaṣəpînû yiṣəpwōnû hēmmâ ‘ăqēḇay yišəmōrû ka’ăšer qiûû
nafəšî:

8 ‘al-’āwen palleṭ-lāmwō bə’af ‘ammîm\| hwōrēḏ ’ĕlōhîm:

9 nōḏî sāfarətâ ’ātâ śîmâ ḏimə‘āṯî ḇənō’ḏeḵā hălō’ bəsifərāṯeḵā:

10 ’āz<sup>3</sup> yāšûḇû ’wōyəḇay ’āḥwōr bəywōm ’eqərā’
zeh-yāḏ<sup>a</sup>‘ətî kî-’ĕlōhîm lî:

11 bē’lōhîm ’ăhallēl dāḇār bayhwâ ’ăhallēl dāḇār:

12 bē’lōhîm bāṭ<sup>a</sup>ḥətî lō’ ’îrā’ mah-yy<sup>a</sup>‘ăśeh ’āḏām
lî:

13 ‘ālay ’ĕlōhîm nəḏāreyḵā ’ăšallēm twōḏōṯ lāḵə:

14 kî hiṣṣalətā nafəšî mimmāweṯ hălō’ raḡəlay mideḥî ləhiṯəhallēḵə
lifənê ’ĕlōhîm bə’wōr h<sup>a</sup>ḥayyîm:

------------------------------------------------------------------------

[Next: Psalms (Tehilim) Chapter 57](psa057.md)
