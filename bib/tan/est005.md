[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/est005)  [KJV](../kjv/est005)  [Sep](../sep/est005) 
[Vul](../vul/est005)   
  
[Esther (Esther) Index](est)  
  [Previous](est004)  [Next](est006) 

------------------------------------------------------------------------

### Tanach (Hebrew): Esther (Esther) Chapter 5

‎<span id="001">1</span> ‏וַיְהִ֣י׀ בַּיּ֣וֹם הַשְּׁלִישִׁ֗י
וַתִּלְבַּ֤שׁ אֶסְתֵּר֙ מַלְכ֔וּת וַֽתַּעֲמֹ֞ד בַּחֲצַ֤ר
בֵּית־הַמֶּ֙לֶךְ֙ הַפְּנִימִ֔ית נֹ֖כַח בֵּ֣ית הַמֶּ֑לֶךְ וְ֠הַמֶּלֶךְ
יוֹשֵׁ֞ב עַל־כִּסֵּ֤א מַלְכוּתוֹ֙ בְּבֵ֣ית הַמַּלְכ֔וּת נֹ֖כַח פֶּ֥תַח
הַבָּֽיִת׃

‎<span id="002">2</span> ‏וַיְהִי֩ כִרְא֨וֹת הַמֶּ֜לֶךְ אֶת־אֶסְתֵּ֣ר
הַמַּלְכָּ֗ה עֹמֶ֙דֶת֙ בֶּֽחָצֵ֔ר נָשְׂאָ֥ה חֵ֖ן בְּעֵינָ֑יו וַיּ֨וֹשֶׁט
הַמֶּ֜לֶךְ לְאֶסְתֵּ֗ר אֶת־שַׁרְבִ֤יט הַזָּהָב֙ אֲשֶׁ֣ר בְּיָד֔וֹ
וַתִּקְרַ֣ב אֶסְתֵּ֔ר וַתִּגַּ֖ע בְּרֹ֥אשׁ הַשַּׁרְבִֽיט׃ ס

‎<span id="003">3</span> ‏וַיֹּ֤אמֶר לָהּ֙ הַמֶּ֔לֶךְ מַה־לָּ֖ךְ
אֶסְתֵּ֣ר הַמַּלְכָּ֑ה וּמַה־בַּקָּשָׁתֵ֛ךְ עַד־חֲצִ֥י הַמַּלְכ֖וּת
וְיִנָּ֥תֵֽן לָֽךְ׃

‎<span id="004">4</span> ‏וַתֹּ֣אמֶר אֶסְתֵּ֔ר אִם־עַל־הַמֶּ֖לֶךְ ט֑וֹב
יָב֨וֹא הַמֶּ֤לֶךְ וְהָמָן֙ הַיּ֔וֹם אֶל־הַמִּשְׁתֶּ֖ה אֲשֶׁר־עָשִׂ֥יתִי
לֽוֹ׃

‎<span id="005">5</span> ‏וַיֹּ֣אמֶר הַמֶּ֔לֶךְ מַהֲרוּ֙ אֶת־הָמָ֔ן
לַעֲשׂ֖וֹת אֶת־דְּבַ֣ר אֶסְתֵּ֑ר וַיָּבֹ֤א הַמֶּ֙לֶךְ֙ וְהָמָ֔ן
אֶל־הַמִּשְׁתֶּ֖ה אֲשֶׁר־עָשְׂתָ֥ה אֶסְתֵּֽר׃

‎<span id="006">6</span> ‏וַיֹּ֨אמֶר הַמֶּ֤לֶךְ לְאֶסְתֵּר֙
בְּמִשְׁתֵּ֣ה הַיַּ֔יִן מַה־שְּׁאֵלָתֵ֖ךְ וְיִנָּ֣תֵֽן לָ֑ךְ
וּמַה־בַּקָּשָׁתֵ֛ךְ עַד־חֲצִ֥י הַמַּלְכ֖וּת וְתֵעָֽשׂ׃

‎<span id="007">7</span> ‏וַתַּ֥עַן אֶסְתֵּ֖ר וַתֹּאמַ֑ר שְׁאֵלָתִ֖י
וּבַקָּשָׁתִֽי׃

‎<span id="008">8</span> ‏אִם־מָצָ֨אתִי חֵ֜ן בְּעֵינֵ֣י הַמֶּ֗לֶךְ
וְאִם־עַל־הַמֶּ֙לֶךְ֙ ט֔וֹב לָתֵת֙ אֶת־שְׁאֵ֣לָתִ֔י וְלַעֲשׂ֖וֹת
אֶת־בַּקָּשָׁתִ֑י יָב֧וֹא הַמֶּ֣לֶךְ וְהָמָ֗ן אֶל־הַמִּשְׁתֶּה֙ אֲשֶׁ֣ר
אֶֽעֱשֶׂ֣ה לָהֶ֔ם וּמָחָ֥ר אֶֽעֱשֶׂ֖ה כִּדְבַ֥ר הַמֶּֽלֶךְ׃

‎<span id="009">9</span> ‏וַיֵּצֵ֤א הָמָן֙ בַּיּ֣וֹם הַה֔וּא שָׂמֵ֖חַ
וְט֣וֹב לֵ֑ב וְכִרְאוֹת֩ הָמָ֨ן אֶֽת־מָרְדֳּכַ֜י בְּשַׁ֣עַר הַמֶּ֗לֶךְ
וְלֹא־קָם֙ וְלֹא־זָ֣ע מִמֶּ֔נּוּ וַיִּמָּלֵ֥א הָמָ֛ן עַֽל־מָרְדֳּכַ֖י
חֵמָֽה׃

‎<span id="010">10</span> ‏וַיִּתְאַפַּ֣ק הָמָ֔ן וַיָּב֖וֹא אֶל־בֵּית֑וֹ
וַיִּשְׁלַ֛ח וַיָּבֵ֥א אֶת־אֹהֲבָ֖יו וְאֶת־זֶ֥רֶשׁ אִשְׁתּֽוֹ׃

‎<span id="011">11</span> ‏וַיְסַפֵּ֨ר לָהֶ֥ם הָמָ֛ן אֶת־כְּב֥וֹד
עָשְׁר֖וֹ וְרֹ֣ב בָּנָ֑יו וְאֵת֩ כָּל־אֲשֶׁ֨ר גִּדְּל֤וֹ הַמֶּ֙לֶךְ֙
וְאֵ֣ת אֲשֶׁ֣ר נִשְּׂא֔וֹ עַל־הַשָּׂרִ֖ים וְעַבְדֵ֥י הַמֶּֽלֶךְ׃

‎<span id="012">12</span> ‏וַיֹּאמֶר֮ הָמָן֒ אַ֣ף לֹא־הֵבִיאָה֩
אֶסְתֵּ֨ר הַמַּלְכָּ֧ה עִם־הַמֶּ֛לֶךְ אֶל־הַמִּשְׁתֶּ֥ה אֲשֶׁר־עָשָׂ֖תָה
כִּ֣י אִם־אוֹתִ֑י וְגַם־לְמָחָ֛ר אֲנִ֥י קָֽרוּא־לָ֖הּ עִם־הַמֶּֽלֶךְ׃

‎<span id="013">13</span> ‏וְכָל־זֶ֕ה אֵינֶ֥נּוּ שׁוֶֹ֖ה לִ֑י
בְּכָל־עֵ֗ת אֲשֶׁ֨ר אֲנִ֤י רֹאֶה֙ אֶת־מָרְדֳּכַ֣י הַיְּהוּדִ֔י יוֹשֵׁ֖ב
בְּשַׁ֥עַר הַמֶּֽלֶךְ׃

‎<span id="014">14</span> ‏וַתֹּ֣אמֶר לוֹ֩ זֶ֨רֶשׁ אִשְׁתּ֜וֹ
וְכָל־אֹֽהֲבָ֗יו יַֽעֲשׂוּ־עֵץ֮ גָּבֹ֣הַּ חֲמִשִּׁ֣ים אַמָּה֒
וּבַבֹּ֣קֶר׀ אֱמֹ֣ר לַמֶּ֗לֶךְ וְיִתְל֤וּ אֶֽת־מָרְדֳּכַי֙ עָלָ֔יו
וּבֹֽא־עִם־הַמֶּ֥לֶךְ אֶל־הַמִּשְׁתֶּ֖ה שָׂמֵ֑חַ וַיִּיטַ֧ב הַדָּבָ֛ר
לִפְנֵ֥י הָמָ֖ן וַיַּ֥עַשׂ הָעֵֽץ׃ פ

1 wayəhî\| bayywōm haššəlîšî watiləbaš ’esətēr maləḵûṯ
wat<sup>a</sup>‘ămōḏ b<sup>a</sup>ḥăṣar bêṯ-hammeleḵə hapənîmîṯ
nōḵ<sup>a</sup>ḥ bêṯ hammeleḵə wəhammeleḵə ywōšēḇ ‘al-kissē’ maləḵûṯwō
bəḇêṯ hammaləḵûṯ nōḵ<sup>a</sup>ḥ peṯ<sup>a</sup>ḥ habāyiṯ:

2 wayəhî ḵirə’wōṯ hammeleḵə ’eṯ-’esətēr hammaləkâ ‘ōmeḏeṯ beḥāṣēr nāśə’â
ḥēn bə‘ênāyw wayywōšeṭ hammeleḵə lə’esətēr ’eṯ-šarəḇîṭ hazzâāḇ ’ăšer
bəyāḏwō watiqəraḇ ’esətēr watig<sup>a</sup>‘ bərō’š haššarəḇîṭ: s

3 wayyō’mer lāh hammeleḵə mah-llāḵə ’esətēr hammaləkâ ûmah-baqqāšāṯēḵə
‘aḏ-ḥăṣî hammaləḵûṯ wəyinnāṯēn lāḵə:

4 watō’mer ’esətēr ’im-‘al-hammeleḵə ṭwōḇ yāḇwō’ hammeleḵə wəhāmān
hayywōm ’el-hammišəteh ’ăšer-‘āśîṯî lwō:

5 wayyō’mer hammeleḵə mahărû ’eṯ-hāmān l<sup>a</sup>‘ăśwōṯ ’eṯ-dəḇar
’esətēr wayyāḇō’ hammeleḵə wəhāmān ’el-hammišəteh ’ăšer-‘āśəṯâ ’esətēr:

6 wayyō’mer hammeleḵə lə’esətēr bəmišətēh hayyayin mah-ššə’ēlāṯēḵə
wəyinnāṯēn lāḵə ûmah-baqqāšāṯēḵə ‘aḏ-ḥăṣî hammaləḵûṯ wəṯē‘āś:

7 wat<sup>a</sup>‘an ’esətēr watō’mar šə’ēlāṯî ûḇaqqāšāṯî:

8 ’im-māṣā’ṯî ḥēn bə‘ênê hammeleḵə wə’im-‘al-hammeleḵə ṭwōḇ lāṯēṯ
’eṯ-šə’ēlāṯî wəl<sup>a</sup>‘ăśwōṯ ’eṯ-baqqāšāṯî yāḇwō’ hammeleḵə
wəhāmān ’el-hammišəteh ’ăšer ’e‘ĕśeh lâem ûmāḥār ’e‘ĕśeh kiḏəḇar
hammeleḵə:

9 wayyēṣē’ hāmān bayywōm hahû’ śāmēḥa wəṭwōḇ lēḇ wəḵirə’wōṯ hāmān
’eṯ-mārədŏḵay bəš<sup>a</sup>‘ar hammeleḵə wəlō’-qām wəlō’-zā‘ mimmennû
wayyimmālē’ hāmān ‘al-mārədŏḵay ḥēmâ:

10 wayyiṯə’apaq hāmān wayyāḇwō’ ’el-bêṯwō wayyišəl<sup>a</sup>ḥ wayyāḇē’
’eṯ-’ōhăḇāyw wə’eṯ-zereš ’išətwō:

11 wayəsapēr lâem hāmān ’eṯ-kəḇwōḏ ‘āšərwō wərōḇ bānāyw wə’ēṯ kāl-’ăšer
gidəlwō hammeleḵə wə’ēṯ ’ăšer niśśə’wō ‘al-haśśārîm wə‘aḇəḏê hammeleḵə:

12 wayyō’mer hāmān ’af lō’-hēḇî’â ’esətēr hammaləkâ ‘im-hammeleḵə
’el-hammišəteh ’ăšer-‘āśāṯâ kî ’im-’wōṯî wəḡam-ləmāḥār ’ănî qārû’-lāh
‘im-hammeleḵə:

13 wəḵāl-zeh ’ênennû šwōeh lî bəḵāl-‘ēṯ ’ăšer ’ănî rō’eh ’eṯ-mārədŏḵay
hayyəhûḏî ywōšēḇ bəš<sup>a</sup>‘ar hammeleḵə:

14 watō’mer lwō zereš ’išətwō wəḵāl-’ōhăḇāyw y<sup>a</sup>‘ăśû-‘ēṣ
gāḇōhha ḥămiššîm ’ammâ ûḇabōqer\| ’ĕmōr lammeleḵə wəyiṯəlû ’eṯ-mārədŏḵay
‘ālāyw ûḇō’-‘im-hammeleḵə ’el-hammišəteh śāmēḥa wayyîṭaḇ hadāḇār lifənê
hāmān wayy<sup>a</sup>‘aś hā‘ēṣ: f

------------------------------------------------------------------------

[Next: Esther (Esther) Chapter 6](est006)
