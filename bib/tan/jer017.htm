<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer017.htm">Polyglot</A>&nbsp;
<A HREF="../kjv/jer017.htm">KJV</A>&nbsp;
<A HREF="../sep/jer017.htm">Sep</A>&nbsp;
<A HREF="../vul/jer017.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer016.htm">Previous</A>&nbsp;
<A HREF="jer018.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 17</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;חַטַּ֣את יְהוּדָ֗ה כְּתוּבָ֛ה בְּעֵ֥ט בַּרְזֶ֖ל בְּצִפֹּ֣רֶן שָׁמִ֑יר חֲרוּשָׁה֙ עַל־ל֣וּחַ לִבָּ֔ם וּלְקַרְנ֖וֹת מִזְבְּחוֹתֵיכֶֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כִּזְכֹּ֤ר בְּנֵיהֶם֙ מִזְבְּחוֹתָ֔ם וַאֲשֵׁרֵיהֶ֖ם עַל־עֵ֣ץ רַֽעֲנָ֑ן עַ֖ל גְּבָע֥וֹת הַגְּבֹהֽוֹת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הֲרָרִי֙ בַּשָּׂדֶ֔ה חֵילְךָ֥ כָל־אוֹצְרוֹתֶ֖יךָ לָבַ֣ז אֶתֵּ֑ן בָּמֹתֶ֕יךָ בְּחַטָּ֖את בְּכָל־גְּבוּלֶֽיךָ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשָׁמַטְתָּ֗ה וּבְךָ֙ מִנַּחֲלָֽתְךָ֙ אֲשֶׁ֣ר נָתַ֣תִּי לָ֔ךְ וְהַעֲבַדְתִּ֙יךָ֙ אֶת־אֹ֣יְבֶ֔יךָ בָּאָ֖רֶץ אֲשֶׁ֣ר לֹֽא־יָדָ֑עְתָּ כִּֽי־אֵ֛שׁ קְדַחְתֶּ֥ם בְּאַפִּ֖י עַד־עוֹלָ֥ם תּוּקָֽד׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כֹּ֣ה׀ אָמַ֣ר יְהוָ֗ה אָר֤וּר הַגֶּ֙בֶר֙ אֲשֶׁ֣ר יִבְטַ֣ח בָּֽאָדָ֔ם וְשָׂ֥ם בָּשָׂ֖ר זְרֹע֑וֹ וּמִן־יְהוָ֖ה יָס֥וּר לִבּֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהָיָה֙ כְּעַרְעָ֣ר בָּֽעֲרָבָ֔ה וְלֹ֥א יִרְאֶ֖ה כִּי־יָב֣וֹא ט֑וֹב וְשָׁכַ֤ן חֲרֵרִים֙ בַּמִּדְבָּ֔ר אֶ֥רֶץ מְלֵחָ֖ה וְלֹ֥א תֵשֵֽׁב׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בָּר֣וּךְ הַגֶּ֔בֶר אֲשֶׁ֥ר יִבְטַ֖ח בַּֽיהוָ֑ה וְהָיָ֥ה יְהוָ֖ה מִבְטַחֽוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהָיָ֞ה כְּעֵ֣ץ׀ שָׁת֣וּל עַל־מַ֗יִם וְעַל־יוּבַל֙ יְשַׁלַּ֣ח שָֽׁרָשָׁ֔יו וְלֹ֤א <font color="brown">ירא</font> <font color="blue">יִרְאֶה֙</font> כִּֽי־יָבֹ֣א חֹ֔ם וְהָיָ֥ה עָלֵ֖הוּ רַֽעֲנָ֑ן וּבִשְׁנַ֤ת בַּצֹּ֙רֶת֙ לֹ֣א יִדְאָ֔ג וְלֹ֥א יָמִ֖ישׁ מֵעֲשׂ֥וֹת פֶּֽרִי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עָקֹ֥ב הַלֵּ֛ב מִכֹּ֖ל וְאָנֻ֣שׁ ה֑וּא מִ֖י יֵדָעֶֽנּוּ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֲנִ֧י יְהוָ֛ה חֹקֵ֥ר לֵ֖ב בֹּחֵ֣ן כְּלָי֑וֹת וְלָתֵ֤ת לְאִישׁ֙ <font color="brown">כדרכו</font> <font color="blue">כִּדְרָכָ֔יו</font> כִּפְרִ֖י מַעֲלָלָֽיו׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;קֹרֵ֤א דָגַר֙ וְלֹ֣א יָלָ֔ד עֹ֥שֶׂה עֹ֖שֶׁר וְלֹ֣א בְמִשְׁפָּ֑ט בַּחֲצִ֤י <font color="brown">ימו</font> <font color="blue">יָמָיו֙</font> יַעַזְבֶ֔נּוּ וּבְאַחֲרִית֖וֹ יִהְיֶ֥ה נָבָֽל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּסֵּ֣א כָב֔וֹד מָר֖וֹם מֵֽרִאשׁ֑וֹן מְק֖וֹם מִקְדָּשֵֽׁנוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מִקְוֵ֤ה יִשְׂרָאֵל֙ יְהוָ֔ה כָּל־עֹזְבֶ֖יךָ יֵבֹ֑שׁוּ <font color="brown">יסורי</font> <font color="blue">וְסוּרַי֙</font> בָּאָ֣רֶץ יִכָּתֵ֔בוּ כִּ֥י עָזְב֛וּ מְק֥וֹר מַֽיִם־חַיִּ֖ים אֶת־יְהוָֽה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;רְפָאֵ֤נִי יְהוָה֙ וְאֵ֣רָפֵ֔א הוֹשִׁיעֵ֖נִי וְאִוָּשֵׁ֑עָה כִּ֥י תְהִלָּתִ֖י אָֽתָּה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הִנֵּה־הֵ֕מָּה אֹמְרִ֖ים אֵלָ֑י אַיֵּ֥ה דְבַר־יְהוָ֖ה יָ֥בוֹא נָֽא׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַאֲנִ֞י לֹא־אַ֣צְתִּי׀ מֵרֹעֶ֣ה אַחֲרֶ֗יךָ וְי֥וֹם אָנ֛וּשׁ לֹ֥א הִתְאַוֵּ֖יתִי אַתָּ֣ה יָדָ֑עְתָּ מוֹצָ֣א שְׂפָתַ֔י נֹ֥כַח פָּנֶ֖יךָ הָיָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַל־תִּֽהְיֵה־לִ֖י לִמְחִתָּ֑ה מַֽחֲסִי־אַ֖תָּה בְּי֥וֹם רָעָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יֵבֹ֤שׁוּ רֹדְפַי֙ וְאַל־אֵבֹ֣שָׁה אָ֔נִי יֵחַ֣תּוּ הֵ֔מָּה וְאַל־אֵחַ֖תָּה אָ֑נִי הָבִ֤יא עֲלֵיהֶם֙ י֣וֹם רָעָ֔ה וּמִשְׁנֶ֥ה שִׁבָּר֖וֹן שָׁבְרֵֽם׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כֹּה־אָמַ֨ר יְהוָ֜ה אֵלַ֗י הָלֹ֤ךְ וְעָֽמַדְתָּ֙ בְּשַׁ֣עַר בְּנֵֽי־<font color="brown">עם</font> <font color="blue">הָעָ֔ם</font> אֲשֶׁ֨ר יָבֹ֤אוּ בוֹ֙ מַלְכֵ֣י יְהוּדָ֔ה וַאֲשֶׁ֖ר יֵ֣צְאוּ ב֑וֹ וּבְכֹ֖ל שַׁעֲרֵ֥י יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאָמַרְתָּ֣ אֲ֠לֵיהֶם שִׁמְע֨וּ דְבַר־יְהוָ֜ה מַלְכֵ֤י יְהוּדָה֙ וְכָל־יְהוּדָ֔ה וְכֹ֖ל יֹשְׁבֵ֣י יְרוּשָׁלִָ֑ם הַבָּאִ֖ים בַּשְּׁעָרִ֥ים הָאֵֽלֶּה׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;כֹּ֚ה אָמַ֣ר יְהוָ֔ה הִשָּׁמְר֖וּ בְּנַפְשֽׁוֹתֵיכֶ֑ם וְאַל־תִּשְׂא֤וּ מַשָּׂא֙ בְּי֣וֹם הַשַּׁבָּ֔ת וַהֲבֵאתֶ֖ם בְּשַׁעֲרֵ֥י יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְלֹא־תוֹצִ֨יאוּ מַשָּׂ֤א מִבָּֽתֵּיכֶם֙ בְּי֣וֹם הַשַּׁבָּ֔ת וְכָל־מְלָאכָ֖ה לֹ֣א תַֽעֲשׂ֑וּ וְקִדַּשְׁתֶּם֙ אֶת־י֣וֹם הַשַּׁבָּ֔ת כַּאֲשֶׁ֥ר צִוִּ֖יתִי אֶת־אֲבוֹתֵיכֶֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְלֹ֣א שָֽׁמְע֔וּ וְלֹ֥א הִטּ֖וּ אֶת־אָזְנָ֑ם וַיַּקְשׁוּ֙ אֶת־עָרְפָּ֔ם לְבִלְתִּ֣י <font color="brown">שומע</font> <font color="blue">שְׁמ֔וֹעַ</font> וּלְבִלְתִּ֖י קַ֥חַת מוּסָֽר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְ֠הָיָה אִם־שָׁמֹ֨עַ תִּשְׁמְע֤וּן אֵלַי֙ נְאֻם־יְהוָ֔ה לְבִלְתִּ֣י׀ הָבִ֣יא מַשָּׂ֗א בְּשַׁעֲרֵ֛י הָעִ֥יר הַזֹּ֖את בְּי֣וֹם הַשַּׁבָּ֑ת וּלְקַדֵּשׁ֙ אֶת־י֣וֹם הַשַּׁבָּ֔ת לְבִלְתִּ֥י עֲשֽׂוֹת־<font color="brown">בה</font> <font color="blue">בּ֖וֹ</font> כָּל־מְלָאכָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּבָ֣אוּ בְשַׁעֲרֵ֣י הָעִ֣יר הַזֹּ֡את מְלָכִ֣ים׀ וְשָׂרִ֡ים יֹשְׁבִים֩ עַל־כִּסֵּ֨א דָוִ֜ד רֹכְבִ֣ים׀ בָּרֶ֣כֶב וּבַסּוּסִ֗ים הֵ֚מָּה וְשָׂ֣רֵיהֶ֔ם אִ֥ישׁ יְהוּדָ֖ה וְיֹשְׁבֵ֣י יְרוּשָׁלִָ֑ם וְיָשְׁבָ֥ה הָֽעִיר־הַזֹּ֖את לְעוֹלָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּבָ֣אוּ מֵעָרֵֽי־יְ֠הוּדָה וּמִסְּבִיב֨וֹת יְרוּשָׁלִַ֜ם וּמֵאֶ֣רֶץ בִּנְיָמִ֗ן וּמִן־הַשְּׁפֵלָ֤ה וּמִן־הָהָר֙ וּמִן־הַנֶּ֔גֶב מְבִאִ֛ים עוֹלָ֥ה וְזֶ֖בַח וּמִנְחָ֣ה וּלְבוֹנָ֑ה וּמְבִאֵ֥י תוֹדָ֖ה בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאִם־לֹ֨א תִשְׁמְע֜וּ אֵלַ֗י לְקַדֵּשׁ֙ אֶת־י֣וֹם הַשַּׁבָּ֔ת וּלְבִלְתִּ֣י׀ שְׂאֵ֣ת מַשָּׂ֗א וּבֹ֛א בְּשַׁעֲרֵ֥י יְרוּשָׁלִַ֖ם בְּי֣וֹם הַשַּׁבָּ֑ת וְהִצַּ֧תִּי אֵ֣שׁ בִּשְׁעָרֶ֗יהָ וְאָֽכְלָ֛ה אַרְמְנ֥וֹת יְרוּשָׁלִַ֖ם וְלֹ֥א תִכְבֶּֽה׃ פ</P>
</TD>
<TD WIDTH="50%">
<P>1&nbsp;&#x1E25;a&#x1E6D;&#x1E6D;a&#8217;&#x1E6F; y&#601;h&ucirc;&#x1E0F;&acirc; k&#601;&#x1E6F;&ucirc;&#x1E07;&acirc; b&#601;&#8216;&#275;&#x1E6D; bar&#601;zel b&#601;&#x1E63;ip&#333;ren &#353;&#257;m&icirc;r &#x1E25;&#259;r&ucirc;&#353;&acirc; &#8216;al-l&ucirc;&#x1E25;a lib&#257;m &ucirc;l&#601;qar&#601;nw&#333;&#x1E6F; miz&#601;b&#601;&#x1E25;w&#333;&#x1E6F;&ecirc;&#x1E35;em: </P>
<P>2&nbsp;kiz&#601;k&#333;r b&#601;n&ecirc;hem miz&#601;b&#601;&#x1E25;w&#333;&#x1E6F;&#257;m wa&#8217;&#259;&#353;&#275;r&ecirc;hem &#8216;al-&#8216;&#275;&#x1E63; r<sup>a</sup>&#8216;&#259;n&#257;n &#8216;al g&#601;&#x1E07;&#257;&#8216;w&#333;&#x1E6F; hag&#601;&#x1E07;&#333;hw&#333;&#x1E6F;: </P>
<P>3&nbsp;h&#259;r&#257;r&icirc; ba&#347;&#347;&#257;&#x1E0F;eh &#x1E25;&ecirc;l&#601;&#x1E35;&#257; &#x1E35;&#257;l-&#8217;w&#333;&#x1E63;&#601;rw&#333;&#x1E6F;ey&#x1E35;&#257; l&#257;&#x1E07;az &#8217;et&#275;n b&#257;m&#333;&#x1E6F;ey&#x1E35;&#257; b&#601;&#x1E25;a&#x1E6D;&#x1E6D;&#257;&#8217;&#x1E6F; b&#601;&#x1E35;&#257;l-g&#601;&#x1E07;&ucirc;ley&#x1E35;&#257;: </P>
<P>4&nbsp;w&#601;&#353;&#257;ma&#x1E6D;&#601;t&acirc; &ucirc;&#x1E07;&#601;&#x1E35;&#257; minn<sup>a</sup>&#x1E25;&#259;l&#257;&#x1E6F;&#601;&#x1E35;&#257; &#8217;&#259;&#353;er n&#257;&#x1E6F;at&icirc; l&#257;&#x1E35;&#601; w&#601;h<sup>a</sup>&#8216;&#259;&#x1E07;a&#x1E0F;&#601;t&icirc;&#x1E35;&#257; &#8217;e&#x1E6F;-&#8217;&#333;y&#601;&#x1E07;ey&#x1E35;&#257; b&#257;&#8217;&#257;re&#x1E63; &#8217;&#259;&#353;er l&#333;&#8217;-y&#257;&#x1E0F;&#257;&#8216;&#601;t&#257; k&icirc;-&#8217;&#275;&#353; q&#601;&#x1E0F;<sup>a</sup>&#x1E25;&#601;tem b&#601;&#8217;ap&icirc; &#8216;a&#x1E0F;-&#8216;w&#333;l&#257;m t&ucirc;q&#257;&#x1E0F;: s</P>
<P>5&nbsp;k&#333;h| &#8217;&#257;mar y&#601;hw&acirc; &#8217;&#257;r&ucirc;r hage&#x1E07;er &#8217;&#259;&#353;er yi&#x1E07;&#601;&#x1E6D;<sup>a</sup>&#x1E25; b&#257;&#8217;&#257;&#x1E0F;&#257;m w&#601;&#347;&#257;m b&#257;&#347;&#257;r z&#601;r&#333;&#8216;w&#333; &ucirc;min-y&#601;hw&acirc; y&#257;s&ucirc;r libw&#333;: </P>
<P>6&nbsp;w&#601;h&#257;y&acirc; k&#601;&#8216;ar&#601;&#8216;&#257;r b&#257;&#8216;&#259;r&#257;&#x1E07;&acirc; w&#601;l&#333;&#8217; yir&#601;&#8217;eh k&icirc;-y&#257;&#x1E07;w&#333;&#8217; &#x1E6D;w&#333;&#x1E07; w&#601;&#353;&#257;&#x1E35;an &#x1E25;&#259;r&#275;r&icirc;m bammi&#x1E0F;&#601;b&#257;r &#8217;ere&#x1E63; m&#601;l&#275;&#x1E25;&acirc; w&#601;l&#333;&#8217; &#x1E6F;&#275;&#353;&#275;&#x1E07;: s</P>
<P>7&nbsp;b&#257;r&ucirc;&#x1E35;&#601; hage&#x1E07;er &#8217;&#259;&#353;er yi&#x1E07;&#601;&#x1E6D;<sup>a</sup>&#x1E25; bayhw&acirc; w&#601;h&#257;y&acirc; y&#601;hw&acirc; mi&#x1E07;&#601;&#x1E6D;<sup>a</sup>&#x1E25;w&#333;: </P>
<P>8&nbsp;w&#601;h&#257;y&acirc; k&#601;&#8216;&#275;&#x1E63;| &#353;&#257;&#x1E6F;&ucirc;l &#8216;al-mayim w&#601;&#8216;al-y&ucirc;&#x1E07;al y&#601;&#353;all<sup>a</sup>&#x1E25; &#353;&#257;r&#257;&#353;&#257;yw w&#601;l&#333;&#8217; <font color="brown">yir&#257;&#8217;</font> <font color="blue">yir&#601;&#8217;eh</font> k&icirc;-y&#257;&#x1E07;&#333;&#8217; &#x1E25;&#333;m w&#601;h&#257;y&acirc; &#8216;&#257;l&#275;h&ucirc; r<sup>a</sup>&#8216;&#259;n&#257;n &ucirc;&#x1E07;i&#353;&#601;na&#x1E6F; ba&#x1E63;&#x1E63;&#333;re&#x1E6F; l&#333;&#8217; yi&#x1E0F;&#601;&#8217;&#257;&#x1E21; w&#601;l&#333;&#8217; y&#257;m&icirc;&#353; m&#275;&#8216;&#259;&#347;w&#333;&#x1E6F; per&icirc;: </P>
<P>9&nbsp;&#8216;&#257;q&#333;&#x1E07; hall&#275;&#x1E07; mik&#333;l w&#601;&#8217;&#257;nu&#353; h&ucirc;&#8217; m&icirc; y&#275;&#x1E0F;&#257;&#8216;enn&ucirc;: </P>
<P>10&nbsp;&#8217;&#259;n&icirc; y&#601;hw&acirc; &#x1E25;&#333;q&#275;r l&#275;&#x1E07; b&#333;&#x1E25;&#275;n k&#601;l&#257;yw&#333;&#x1E6F; w&#601;l&#257;&#x1E6F;&#275;&#x1E6F; l&#601;&#8217;&icirc;&#353; <font color="brown">ki&#x1E0F;&#601;r&#257;&#x1E35;&#257;w</font> <font color="blue">ki&#x1E0F;&#601;r&#257;&#x1E35;&#257;yw</font> kif&#601;r&icirc; m<sup>a</sup>&#8216;&#259;l&#257;l&#257;yw: s</P>
<P>11&nbsp;q&#333;r&#275;&#8217; &#x1E0F;&#257;&#x1E21;ar w&#601;l&#333;&#8217; y&#257;l&#257;&#x1E0F; &#8216;&#333;&#347;eh &#8216;&#333;&#353;er w&#601;l&#333;&#8217; &#x1E07;&#601;mi&#353;&#601;p&#257;&#x1E6D; b<sup>a</sup>&#x1E25;&#259;&#x1E63;&icirc; <font color="brown">y&#257;m&#257;w</font> <font color="blue">y&#257;m&#257;yw</font> y<sup>a</sup>&#8216;az&#601;&#x1E07;enn&ucirc; &ucirc;&#x1E07;&#601;&#8217;<sup>a</sup>&#x1E25;&#259;r&icirc;&#x1E6F;w&#333; yih&#601;yeh n&#257;&#x1E07;&#257;l: </P>
<P>12&nbsp;kiss&#275;&#8217; &#x1E35;&#257;&#x1E07;w&#333;&#x1E0F; m&#257;rw&#333;m m&#275;ri&#8217;&#353;w&#333;n m&#601;qw&#333;m miq&#601;d&#257;&#353;&#275;n&ucirc;: </P>
<P>13&nbsp;miq&#601;w&#275;h yi&#347;&#601;r&#257;&#8217;&#275;l y&#601;hw&acirc; k&#257;l-&#8216;&#333;z&#601;&#x1E07;ey&#x1E35;&#257; y&#275;&#x1E07;&#333;&#353;&ucirc; <font color="brown">yissw&#333;ray</font> <font color="blue">w&#601;s&ucirc;ray</font> b&#257;&#8217;&#257;re&#x1E63; yik&#257;&#x1E6F;&#275;&#x1E07;&ucirc; k&icirc; &#8216;&#257;z&#601;&#x1E07;&ucirc; m&#601;qw&#333;r mayim-&#x1E25;ayy&icirc;m &#8217;e&#x1E6F;-y&#601;hw&acirc;: s</P>
<P>14&nbsp;r&#601;f&#257;&#8217;&#275;n&icirc; y&#601;hw&acirc; w&#601;&#8217;&#275;r&#257;f&#275;&#8217; hw&#333;&#353;&icirc;&#8216;&#275;n&icirc; w&#601;&#8217;i&ucirc;&#257;&#353;&#275;&#8216;&acirc; k&icirc; &#x1E6F;&#601;hill&#257;&#x1E6F;&icirc; &#8217;&#257;t&acirc;: </P>
<P>15&nbsp;hinn&#275;h-h&#275;mm&acirc; &#8217;&#333;m&#601;r&icirc;m &#8217;&#275;l&#257;y &#8217;ayy&#275;h &#x1E0F;&#601;&#x1E07;ar-y&#601;hw&acirc; y&#257;&#x1E07;w&#333;&#8217; n&#257;&#8217;: </P>
<P>16&nbsp;wa&#8217;&#259;n&icirc; l&#333;&#8217;-&#8217;a&#x1E63;&#601;t&icirc;| m&#275;r&#333;&#8216;eh &#8217;<sup>a</sup>&#x1E25;&#259;rey&#x1E35;&#257; w&#601;yw&#333;m &#8217;&#257;n&ucirc;&#353; l&#333;&#8217; hi&#x1E6F;&#601;&#8217;a&ucirc;&ecirc;&#x1E6F;&icirc; &#8217;at&acirc; y&#257;&#x1E0F;&#257;&#8216;&#601;t&#257; mw&#333;&#x1E63;&#257;&#8217; &#347;&#601;f&#257;&#x1E6F;ay n&#333;&#x1E35;<sup>a</sup>&#x1E25; p&#257;ney&#x1E35;&#257; h&#257;y&acirc;: </P>
<P>17&nbsp;&#8217;al-tih&#601;y&#275;h-l&icirc; lim&#601;&#x1E25;it&acirc; m<sup>a</sup>&#x1E25;&#259;s&icirc;-&#8217;at&acirc; b&#601;yw&#333;m r&#257;&#8216;&acirc;: </P>
<P>18&nbsp;y&#275;&#x1E07;&#333;&#353;&ucirc; r&#333;&#x1E0F;&#601;fay w&#601;&#8217;al-&#8217;&#275;&#x1E07;&#333;&#353;&acirc; &#8217;&#257;n&icirc; y&#275;&#x1E25;at&ucirc; h&#275;mm&acirc; w&#601;&#8217;al-&#8217;&#275;&#x1E25;at&acirc; &#8217;&#257;n&icirc; h&#257;&#x1E07;&icirc;&#8217; &#8216;&#259;l&ecirc;hem yw&#333;m r&#257;&#8216;&acirc; &ucirc;mi&#353;&#601;neh &#353;ib&#257;rw&#333;n &#353;&#257;&#x1E07;&#601;r&#275;m: s</P>
<P>19&nbsp;k&#333;h-&#8217;&#257;mar y&#601;hw&acirc; &#8217;&#275;lay h&#257;l&#333;&#x1E35;&#601; w&#601;&#8216;&#257;ma&#x1E0F;&#601;t&#257; b&#601;&#353;<sup>a</sup>&#8216;ar b&#601;n&ecirc;-<font color="brown">&#8216;&#257;m</font> <font color="blue">h&#257;&#8216;&#257;m</font> &#8217;&#259;&#353;er y&#257;&#x1E07;&#333;&#8217;&ucirc; &#x1E07;w&#333; mal&#601;&#x1E35;&ecirc; y&#601;h&ucirc;&#x1E0F;&acirc; wa&#8217;&#259;&#353;er y&#275;&#x1E63;&#601;&#8217;&ucirc; &#x1E07;w&#333; &ucirc;&#x1E07;&#601;&#x1E35;&#333;l &#353;<sup>a</sup>&#8216;&#259;r&ecirc; y&#601;r&ucirc;&#353;&#257;l&#257;im: </P>
<P>20&nbsp;w&#601;&#8217;&#257;mar&#601;t&#257; &#8217;&#259;l&ecirc;hem &#353;im&#601;&#8216;&ucirc; &#x1E0F;&#601;&#x1E07;ar-y&#601;hw&acirc; mal&#601;&#x1E35;&ecirc; y&#601;h&ucirc;&#x1E0F;&acirc; w&#601;&#x1E35;&#257;l-y&#601;h&ucirc;&#x1E0F;&acirc; w&#601;&#x1E35;&#333;l y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im hab&#257;&#8217;&icirc;m ba&#353;&#353;&#601;&#8216;&#257;r&icirc;m h&#257;&#8217;&#275;lleh: s</P>
<P>21&nbsp;k&#333;h &#8217;&#257;mar y&#601;hw&acirc; hi&#353;&#353;&#257;m&#601;r&ucirc; b&#601;naf&#601;&#353;w&#333;&#x1E6F;&ecirc;&#x1E35;em w&#601;&#8217;al-ti&#347;&#601;&#8217;&ucirc; ma&#347;&#347;&#257;&#8217; b&#601;yw&#333;m ha&#353;&#353;ab&#257;&#x1E6F; wah&#259;&#x1E07;&#275;&#8217;&#x1E6F;em b&#601;&#353;<sup>a</sup>&#8216;&#259;r&ecirc; y&#601;r&ucirc;&#353;&#257;l&#257;im: </P>
<P>22&nbsp;w&#601;l&#333;&#8217;-&#x1E6F;w&#333;&#x1E63;&icirc;&#8217;&ucirc; ma&#347;&#347;&#257;&#8217; mib&#257;t&ecirc;&#x1E35;em b&#601;yw&#333;m ha&#353;&#353;ab&#257;&#x1E6F; w&#601;&#x1E35;&#257;l-m&#601;l&#257;&#8217;&#x1E35;&acirc; l&#333;&#8217; &#x1E6F;<sup>a</sup>&#8216;&#259;&#347;&ucirc; w&#601;qida&#353;&#601;tem &#8217;e&#x1E6F;-yw&#333;m ha&#353;&#353;ab&#257;&#x1E6F; ka&#8217;&#259;&#353;er &#x1E63;i&ucirc;&icirc;&#x1E6F;&icirc; &#8217;e&#x1E6F;-&#8217;&#259;&#x1E07;w&#333;&#x1E6F;&ecirc;&#x1E35;em: </P>
<P>23&nbsp;w&#601;l&#333;&#8217; &#353;&#257;m&#601;&#8216;&ucirc; w&#601;l&#333;&#8217; hi&#x1E6D;&#x1E6D;&ucirc; &#8217;e&#x1E6F;-&#8217;&#257;z&#601;n&#257;m wayyaq&#601;&#353;&ucirc; &#8217;e&#x1E6F;-&#8216;&#257;r&#601;p&#257;m l&#601;&#x1E07;il&#601;t&icirc; <font color="brown">&#353;w&#333;m&#275;&#8216;a</font> <font color="blue">&#353;&#601;mw&#333;&#8216;a</font> &ucirc;l&#601;&#x1E07;il&#601;t&icirc; q<sup>a</sup>&#x1E25;a&#x1E6F; m&ucirc;s&#257;r: </P>
<P>24&nbsp;w&#601;h&#257;y&acirc; &#8217;im-&#353;&#257;m&#333;&#8216;a ti&#353;&#601;m&#601;&#8216;&ucirc;n &#8217;&#275;lay n&#601;&#8217;um-y&#601;hw&acirc; l&#601;&#x1E07;il&#601;t&icirc;| h&#257;&#x1E07;&icirc;&#8217; ma&#347;&#347;&#257;&#8217; b&#601;&#353;<sup>a</sup>&#8216;&#259;r&ecirc; h&#257;&#8216;&icirc;r hazz&#333;&#8217;&#x1E6F; b&#601;yw&#333;m ha&#353;&#353;ab&#257;&#x1E6F; &ucirc;l&#601;qad&#275;&#353; &#8217;e&#x1E6F;-yw&#333;m ha&#353;&#353;ab&#257;&#x1E6F; l&#601;&#x1E07;il&#601;t&icirc; &#8216;&#259;&#347;w&#333;&#x1E6F;-<font color="brown">b&#333;h</font> <font color="blue">bw&#333;</font> k&#257;l-m&#601;l&#257;&#8217;&#x1E35;&acirc;: </P>
<P>25&nbsp;&ucirc;&#x1E07;&#257;&#8217;&ucirc; &#x1E07;&#601;&#353;<sup>a</sup>&#8216;&#259;r&ecirc; h&#257;&#8216;&icirc;r hazz&#333;&#8217;&#x1E6F; m&#601;l&#257;&#x1E35;&icirc;m| w&#601;&#347;&#257;r&icirc;m y&#333;&#353;&#601;&#x1E07;&icirc;m &#8216;al-kiss&#275;&#8217; &#x1E0F;&#257;wi&#x1E0F; r&#333;&#x1E35;&#601;&#x1E07;&icirc;m| b&#257;re&#x1E35;e&#x1E07; &ucirc;&#x1E07;ass&ucirc;s&icirc;m h&#275;mm&acirc; w&#601;&#347;&#257;r&ecirc;hem &#8217;&icirc;&#353; y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im w&#601;y&#257;&#353;&#601;&#x1E07;&acirc; h&#257;&#8216;&icirc;r-hazz&#333;&#8217;&#x1E6F; l&#601;&#8216;w&#333;l&#257;m: </P>
<P>26&nbsp;&ucirc;&#x1E07;&#257;&#8217;&ucirc; m&#275;&#8216;&#257;r&ecirc;-y&#601;h&ucirc;&#x1E0F;&acirc; &ucirc;miss&#601;&#x1E07;&icirc;&#x1E07;w&#333;&#x1E6F; y&#601;r&ucirc;&#353;&#257;laim &ucirc;m&#275;&#8217;ere&#x1E63; bin&#601;y&#257;min &ucirc;min-ha&#353;&#353;&#601;f&#275;l&acirc; &ucirc;min-h&acirc;&#257;r &ucirc;min-hanne&#x1E21;e&#x1E07; m&#601;&#x1E07;i&#8217;&icirc;m &#8216;w&#333;l&acirc; w&#601;ze&#x1E07;<sup>a</sup>&#x1E25; &ucirc;min&#601;&#x1E25;&acirc; &ucirc;l&#601;&#x1E07;w&#333;n&acirc; &ucirc;m&#601;&#x1E07;i&#8217;&ecirc; &#x1E6F;w&#333;&#x1E0F;&acirc; b&ecirc;&#x1E6F; y&#601;hw&acirc;: </P>
<P>27&nbsp;w&#601;&#8217;im-l&#333;&#8217; &#x1E6F;i&#353;&#601;m&#601;&#8216;&ucirc; &#8217;&#275;lay l&#601;qad&#275;&#353; &#8217;e&#x1E6F;-yw&#333;m ha&#353;&#353;ab&#257;&#x1E6F; &ucirc;l&#601;&#x1E07;il&#601;t&icirc;| &#347;&#601;&#8217;&#275;&#x1E6F; ma&#347;&#347;&#257;&#8217; &ucirc;&#x1E07;&#333;&#8217; b&#601;&#353;<sup>a</sup>&#8216;&#259;r&ecirc; y&#601;r&ucirc;&#353;&#257;laim b&#601;yw&#333;m ha&#353;&#353;ab&#257;&#x1E6F; w&#601;hi&#x1E63;&#x1E63;at&icirc; &#8217;&#275;&#353; bi&#353;&#601;&#8216;&#257;reyh&#257; w&#601;&#8217;&#257;&#x1E35;&#601;l&acirc; &#8217;ar&#601;m&#601;nw&#333;&#x1E6F; y&#601;r&ucirc;&#353;&#257;laim w&#601;l&#333;&#8217; &#x1E6F;i&#x1E35;&#601;beh: f</P>
</TD>
</TABLE>
<P><HR>
<CENTER>
<A HREF="jer018.htm">Next: Jeremiah (Yermiyah) Chapter 18</A></CENTER>
</BODY>
</HTML>
