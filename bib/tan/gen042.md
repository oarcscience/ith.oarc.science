[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen042)  [KJV](../kjv/gen042)  [Sep](../sep/gen042.md) 
[Vul](../vul/gen042.md)   
  
[Genesis (Bereshit) Index](gen.md)  
  [Previous](gen041)  [Next](gen043.md) 

------------------------------------------------------------------------

### Tanach (Hebrew): Genesis (Bereshit) Chapter 42

‎<span id="001">1</span> ‏וַיַּ֣רְא יַעֲקֹ֔ב כִּ֥י יֶשׁ־שֶׁ֖בֶר
בְּמִצְרָ֑יִם וַיֹּ֤אמֶר יַעֲקֹב֙ לְבָנָ֔יו לָ֖מָּה תִּתְרָאֽוּ׃

‎<span id="002">2</span> ‏וַיֹּ֕אמֶר הִנֵּ֣ה שָׁמַ֔עְתִּי כִּ֥י
יֶשׁ־שֶׁ֖בֶר בְּמִצְרָ֑יִם רְדוּ־שָׁ֙מָּה֙ וְשִׁבְרוּ־לָ֣נוּ מִשָּׁ֔ם
וְנִחְיֶ֖ה וְלֹ֥א נָמֽוּת׃

‎<span id="003">3</span> ‏וַיֵּרְד֥וּ אֲחֵֽי־יוֹסֵ֖ף עֲשָׂרָ֑ה
לִשְׁבֹּ֥ר בָּ֖ר מִמִּצְרָֽיִם׃

‎<span id="004">4</span> ‏וְאֶת־בִּנְיָמִין֙ אֲחִ֣י יוֹסֵ֔ף לֹא־שָׁלַ֥ח
יַעֲקֹ֖ב אֶת־אֶחָ֑יו כִּ֣י אָמַ֔ר פֶּן־יִקְרָאֶ֖נּוּ אָסֽוֹן׃

‎<span id="005">5</span> ‏וַיָּבֹ֙אוּ֙ בְּנֵ֣י יִשְׂרָאֵ֔ל לִשְׁבֹּ֖ר
בְּת֣וֹךְ הַבָּאִ֑ים כִּֽי־הָיָ֥ה הָרָעָ֖ב בְּאֶ֥רֶץ כְּנָֽעַן׃

‎<span id="006">6</span> ‏וְיוֹסֵ֗ף ה֚וּא<sup>3</sup> הַשַּׁלִּ֣יט
עַל־הָאָ֔רֶץ ה֥וּא הַמַּשְׁבִּ֖יר לְכָל־עַ֣ם הָאָ֑רֶץ וַיָּבֹ֙אוּ֙
אֲחֵ֣י יוֹסֵ֔ף וַיִּשְׁתַּֽחֲווּ־ל֥וֹ אַפַּ֖יִם אָֽרְצָה׃

‎<span id="007">7</span> ‏וַיַּ֥רְא יוֹסֵ֛ף אֶת־אֶחָ֖יו וַיַּכִּרֵ֑ם
וַיִּתְנַכֵּ֨ר אֲלֵיהֶ֜ם וַיְדַבֵּ֧ר אִתָּ֣ם קָשׁ֗וֹת וַיֹּ֤אמֶר
אֲלֵהֶם֙ מֵאַ֣יִן בָּאתֶ֔ם וַיֹּ֣אמְר֔וּ מֵאֶ֥רֶץ כְּנַ֖עַן
לִשְׁבָּר־אֹֽכֶל׃

‎<span id="008">8</span> ‏וַיַּכֵּ֥ר יוֹסֵ֖ף אֶת־אֶחָ֑יו וְהֵ֖ם לֹ֥א
הִכִּרֻֽהוּ׃

‎<span id="009">9</span> ‏וַיִּזְכֹּ֣ר יוֹסֵ֔ף אֵ֚ת הַחֲלֹמ֔וֹת אֲשֶׁ֥ר
חָלַ֖ם לָהֶ֑ם וַיֹּ֤אמֶר אֲלֵהֶם֙ מְרַגְּלִ֣ים אַתֶּ֔ם לִרְא֛וֹת
אֶת־עֶרְוַ֥ת הָאָ֖רֶץ בָּאתֶֽם׃

‎<span id="010">10</span> ‏וַיֹּאמְר֥וּ אֵלָ֖יו לֹ֣א אֲדֹנִ֑י
וַעֲבָדֶ֥יךָ בָּ֖אוּ לִשְׁבָּר־אֹֽכֶל׃

‎<span id="011">11</span> ‏כֻּלָּ֕נוּ בְּנֵ֥י אִישׁ־אֶחָ֖ד נָ֑חְנוּ
כֵּנִ֣ים אֲנַ֔חְנוּ לֹא־הָי֥וּ עֲבָדֶ֖יךָ מְרַגְּלִֽים׃

‎<span id="012">12</span> ‏וַיֹּ֖אמֶר אֲלֵהֶ֑ם לֹ֕א כִּֽי־עֶרְוַ֥ת
הָאָ֖רֶץ בָּאתֶ֥ם לִרְאֽוֹת׃

‎<span id="013">13</span> ‏וַיֹּאמְר֗וּ שְׁנֵ֣ים עָשָׂר֩ עֲבָדֶ֨יךָ
אַחִ֧ים׀ אֲנַ֛חְנוּ בְּנֵ֥י אִישׁ־אֶחָ֖ד בְּאֶ֣רֶץ כְּנָ֑עַן וְהִנֵּ֨ה
הַקָּטֹ֤ן אֶת־אָבִ֙ינוּ֙ הַיּ֔וֹם וְהָאֶחָ֖ד אֵינֶֽנּוּ׃

‎<span id="014">14</span> ‏וַיֹּ֥אמֶר אֲלֵהֶ֖ם יוֹסֵ֑ף ה֗וּא אֲשֶׁ֨ר
דִּבַּ֧רְתִּי אֲלֵכֶ֛ם לֵאמֹ֖ר מְרַגְּלִ֥ים אַתֶּֽם׃

‎<span id="015">15</span> ‏בְּזֹ֖את תִּבָּחֵ֑נוּ חֵ֤י פַרְעֹה֙
אִם־תֵּצְא֣וּ מִזֶּ֔ה כִּ֧י אִם־בְּב֛וֹא אֲחִיכֶ֥ם הַקָּטֹ֖ן הֵֽנָּה׃

‎<span id="016">16</span> ‏שִׁלְח֨וּ מִכֶּ֣ם אֶחָד֮ וְיִקַּ֣ח
אֶת־אֲחִיכֶם֒ וְאַתֶּם֙ הֵאָ֣סְר֔וּ וְיִבָּֽחֲנוּ֙ דִּבְרֵיכֶ֔ם
הַֽאֱמֶ֖ת אִתְּכֶ֑ם וְאִם־לֹ֕א חֵ֣י פַרְעֹ֔ה כִּ֥י מְרַגְּלִ֖ים אַתֶּֽם׃

‎<span id="017">17</span> ‏וַיֶּאֱסֹ֥ף אֹתָ֛ם אֶל־מִשְׁמָ֖ר שְׁלֹ֥שֶׁת
יָמִֽים׃

‎<span id="018">18</span> ‏וַיֹּ֨אמֶר אֲלֵהֶ֤ם יוֹסֵף֙ בַּיּ֣וֹם
הַשְּׁלִישִׁ֔י זֹ֥את עֲשׂ֖וּ וִֽחְי֑וּ אֶת־הָאֱלֹהִ֖ים אֲנִ֥י יָרֵֽא׃

‎<span id="019">19</span> ‏אִם־כֵּנִ֣ים אַתֶּ֔ם אֲחִיכֶ֣ם אֶחָ֔ד
יֵאָסֵ֖ר בְּבֵ֣ית מִשְׁמַרְכֶ֑ם וְאַתֶּם֙ לְכ֣וּ הָבִ֔יאוּ שֶׁ֖בֶר
רַעֲב֥וֹן בָּתֵּיכֶֽם׃

‎<span id="020">20</span> ‏וְאֶת־אֲחִיכֶ֤ם הַקָּטֹן֙ תָּבִ֣יאוּ אֵלַ֔י
וְיֵאָמְנ֥וּ דִבְרֵיכֶ֖ם וְלֹ֣א תָמ֑וּתוּ וַיַּעֲשׂוּ־כֵֽן׃

‎<span id="021">21</span> ‏וַיֹּאמְר֞וּ אִ֣ישׁ אֶל־אָחִ֗יו אֲבָל֮
אֲשֵׁמִ֣ים׀ אֲנַחְנוּ֮ עַל־אָחִינוּ֒ אֲשֶׁ֨ר רָאִ֜ינוּ צָרַ֥ת נַפְשׁ֛וֹ
בְּהִתְחַֽנְנ֥וֹ אֵלֵ֖ינוּ וְלֹ֣א שָׁמָ֑עְנוּ עַל־כֵּן֙ בָּ֣אָה
אֵלֵ֔ינוּ הַצָּרָ֖ה הַזֹּֽאת׃

‎<span id="022">22</span> ‏וַיַּעַן֩ רְאוּבֵ֨ן אֹתָ֜ם לֵאמֹ֗ר הֲלוֹא֩
אָמַ֨רְתִּי אֲלֵיכֶ֧ם׀ לֵאמֹ֛ר אַל־תֶּחֶטְא֥וּ בַיֶּ֖לֶד וְלֹ֣א
שְׁמַעְתֶּ֑ם וְגַם־דָּמ֖וֹ הִנֵּ֥ה נִדְרָֽשׁ׃

‎<span id="023">23</span> ‏וְהֵם֙ לֹ֣א יָֽדְע֔וּ כִּ֥י שֹׁמֵ֖עַ יוֹסֵ֑ף
כִּ֥י הַמֵּלִ֖יץ בֵּינֹתָֽם׃

‎<span id="024">24</span> ‏וַיִּסֹּ֥ב מֵֽעֲלֵיהֶ֖ם וַיֵּ֑בְךְּ
וַיָּ֤שָׁב אֲלֵהֶם֙ וַיְדַבֵּ֣ר אֲלֵהֶ֔ם וַיִּקַּ֤ח מֵֽאִתָּם֙
אֶת־שִׁמְע֔וֹן וַיֶּאֱסֹ֥ר אֹת֖וֹ לְעֵינֵיהֶֽם׃

‎<span id="025">25</span> ‏וַיְצַ֣ו יוֹסֵ֗ף וַיְמַלְא֣וּ אֶת־כְּלֵיהֶם֮
בָּר֒ וּלְהָשִׁ֤יב כַּסְפֵּיהֶם֙ אִ֣ישׁ אֶל־שַׂקּ֔וֹ וְלָתֵ֥ת לָהֶ֛ם
צֵדָ֖ה לַדָּ֑רֶךְ וַיַּ֥עַשׂ לָהֶ֖ם כֵּֽן׃

‎<span id="026">26</span> ‏וַיִּשְׂא֥וּ אֶת־שִׁבְרָ֖ם עַל־חֲמֹרֵיהֶ֑ם
וַיֵּלְכ֖וּ מִשָּֽׁם׃

‎<span id="027">27</span> ‏וַיִּפְתַּ֨ח הָאֶחָ֜ד אֶת־שַׂקּ֗וֹ לָתֵ֥ת
מִסְפּ֛וֹא לַחֲמֹר֖וֹ בַּמָּל֑וֹן וַיַּרְא֙ אֶת־כַּסְפּ֔וֹ
וְהִנֵּה־ה֖וּא בְּפִ֥י אַמְתַּחְתּֽוֹ׃

‎<span id="028">28</span> ‏וַיֹּ֤אמֶר אֶל־אֶחָיו֙ הוּשַׁ֣ב כַּסְפִּ֔י
וְגַ֖ם הִנֵּ֣ה בְאַמְתַּחְתִּ֑י וַיֵּצֵ֣א לִבָּ֗ם וַיֶּֽחֶרְד֞וּ אִ֤ישׁ
אֶל־אָחִיו֙ לֵאמֹ֔ר מַה־זֹּ֛את עָשָׂ֥ה אֱלֹהִ֖ים לָֽנוּ׃

‎<span id="029">29</span> ‏וַיָּבֹ֛אוּ אֶל־יַעֲקֹ֥ב אֲבִיהֶ֖ם אַ֣רְצָה
כְּנָ֑עַן וַיַּגִּ֣ידוּ ל֔וֹ אֵ֛ת כָּל־הַקֹּרֹ֥ת אֹתָ֖ם לֵאמֹֽר׃

‎<span id="030">30</span> ‏דִּ֠בֶּר הָאִ֨ישׁ אֲדֹנֵ֥י הָאָ֛רֶץ אִתָּ֖נוּ
קָשׁ֑וֹת וַיִּתֵּ֣ן אֹתָ֔נוּ כִּֽמְרַגְּלִ֖ים אֶת־הָאָֽרֶץ׃

‎<span id="031">31</span> ‏וַנֹּ֥אמֶר אֵלָ֖יו כֵּנִ֣ים אֲנָ֑חְנוּ לֹ֥א
הָיִ֖ינוּ מְרַגְּלִֽים׃

‎<span id="032">32</span> ‏שְׁנֵים־עָשָׂ֥ר אֲנַ֛חְנוּ אַחִ֖ים בְּנֵ֣י
אָבִ֑ינוּ הָאֶחָ֣ד אֵינֶ֔נּוּ וְהַקָּטֹ֥ן הַיּ֛וֹם אֶת־אָבִ֖ינוּ
בְּאֶ֥רֶץ כְּנָֽעַן׃

‎<span id="033">33</span> ‏וַיֹּ֣אמֶר אֵלֵ֗ינוּ הָאִישׁ֙ אֲדֹנֵ֣י
הָאָ֔רֶץ בְּזֹ֣את אֵדַ֔ע כִּ֥י כֵנִ֖ים אַתֶּ֑ם אֲחִיכֶ֤ם הָֽאֶחָד֙
הַנִּ֣יחוּ אִתִּ֔י וְאֶת־רַעֲב֥וֹן בָּתֵּיכֶ֖ם קְח֥וּ וָלֵֽכוּ׃

‎<span id="034">34</span> ‏וְ֠הָבִיאוּ אֶת־אֲחִיכֶ֣ם הַקָּטֹן֮ אֵלַי֒
וְאֵֽדְעָ֗ה כִּ֣י לֹ֤א מְרַגְּלִים֙ אַתֶּ֔ם כִּ֥י כֵנִ֖ים אַתֶּ֑ם
אֶת־אֲחִיכֶם֙ אֶתֵּ֣ן לָכֶ֔ם וְאֶת־הָאָ֖רֶץ תִּסְחָֽרוּ׃

‎<span id="035">35</span> ‏וַיְהִ֗י הֵ֚ם מְרִיקִ֣ים שַׂקֵּיהֶ֔ם
וְהִנֵּה־אִ֥ישׁ צְרוֹר־כַּסְפּ֖וֹ בְּשַׂקּ֑וֹ וַיִּרְא֞וּ אֶת־צְרֹר֧וֹת
כַּסְפֵּיהֶ֛ם הֵ֥מָּה וַאֲבִיהֶ֖ם וַיִּירָֽאוּ׃

‎<span id="036">36</span> ‏וַיֹּ֤אמֶר אֲלֵהֶם֙ יַעֲקֹ֣ב אֲבִיהֶ֔ם אֹתִ֖י
שִׁכַּלְתֶּ֑ם יוֹסֵ֤ף אֵינֶ֙נּוּ֙ וְשִׁמְע֣וֹן אֵינֶ֔נּוּ
וְאֶת־בִּנְיָמִ֣ן תִּקָּ֔חוּ עָלַ֖י הָי֥וּ כֻלָּֽנָה׃

‎<span id="037">37</span> ‏וַיֹּ֤אמֶר רְאוּבֵן֙ אֶל־אָבִ֣יו לֵאמֹ֔ר
אֶת־שְׁנֵ֤י בָנַי֙ תָּמִ֔ית אִם־לֹ֥א אֲבִיאֶ֖נּוּ אֵלֶ֑יךָ תְּנָ֤ה
אֹתוֹ֙ עַל־יָדִ֔י וַאֲנִ֖י אֲשִׁיבֶ֥נּוּ אֵלֶֽיךָ׃

‎<span id="038">38</span> ‏וַיֹּ֕אמֶר לֹֽא־יֵרֵ֥ד בְּנִ֖י עִמָּכֶ֑ם
כִּֽי־אָחִ֨יו מֵ֜ת וְה֧וּא לְבַדּ֣וֹ נִשְׁאָ֗ר וּקְרָאָ֤הוּ אָסוֹן֙
בַּדֶּ֙רֶךְ֙ אֲשֶׁ֣ר תֵּֽלְכוּ־בָ֔הּ וְהוֹרַדְתֶּ֧ם אֶת־שֵׂיבָתִ֛י
בְּיָג֖וֹן שְׁאֽוֹלָה׃

1 wayyarə’ y<sup>a</sup>‘ăqōḇ kî yeš-šeḇer bəmiṣərāyim wayyō’mer
y<sup>a</sup>‘ăqōḇ ləḇānāyw lāmmâ tiṯərā’û:

2 wayyō’mer hinnēh šām<sup>a</sup>‘ətî kî yeš-šeḇer bəmiṣərāyim
rəḏû-šāmmâ wəšiḇərû-lānû miššām wəniḥəyeh wəlō’ nāmûṯ:

3 wayyērəḏû ’ăḥê-ywōsēf ‘ăśārâ lišəbōr bār mimmiṣərāyim:

4 wə’eṯ-binəyāmîn ’ăḥî ywōsēf lō’-šāl<sup>a</sup>ḥ y<sup>a</sup>‘ăqōḇ
’eṯ-’eḥāyw kî ’āmar pen-yiqərā’ennû ’āswōn:

5 wayyāḇō’û bənê yiśərā’ēl lišəbōr bəṯwōḵə habā’îm kî-hāyâ hārā‘āḇ
bə’ereṣ kənā‘an:

6 wəywōsēf hû’<sup>3</sup> haššallîṭ ‘al-hā’āreṣ hû’ hammašəbîr
ləḵāl-‘am hā’āreṣ wayyāḇō’û ’ăḥê ywōsēf wayyišət<sup>a</sup>ḥăwû-lwō
’apayim ’ārəṣâ:

7 wayyarə’ ywōsēf ’eṯ-’eḥāyw wayyakirēm wayyiṯənakēr ’ălêhem wayəḏabēr
’itām qāšwōṯ wayyō’mer ’ălēhem mē’ayin bā’ṯem wayyō’mərû mē’ereṣ
kən<sup>a</sup>‘an lišəbār-’ōḵel:

8 wayyakēr ywōsēf ’eṯ-’eḥāyw wəhēm lō’ hikiruhû:

9 wayyizəkōr ywōsēf ’ēṯ h<sup>a</sup>ḥălōmwōṯ ’ăšer ḥālam lâem wayyō’mer
’ălēhem məragəlîm ’atem lirə’wōṯ ’eṯ-‘erəwaṯ hā’āreṣ bā’ṯem:

10 wayyō’mərû ’ēlāyw lō’ ’ăḏōnî w<sup>a</sup>‘ăḇāḏeyḵā bā’û
lišəbār-’ōḵel:

11 kullānû bənê ’îš-’eḥāḏ nāḥənû kēnîm ’ăn<sup>a</sup>ḥənû lō’-hāyû
‘ăḇāḏeyḵā məragəlîm:

12 wayyō’mer ’ălēhem lō’ kî-‘erəwaṯ hā’āreṣ bā’ṯem lirə’wōṯ:

13 wayyō’mərû šənêm ‘āśār ‘ăḇāḏeyḵā ’<sup>a</sup>ḥîm\|
’ăn<sup>a</sup>ḥənû bənê ’îš-’eḥāḏ bə’ereṣ kənā‘an wəhinnēh haqqāṭōn
’eṯ-’āḇînû hayywōm wəhā’eḥāḏ ’ênennû:

14 wayyō’mer ’ălēhem ywōsēf hû’ ’ăšer dibarətî ’ălēḵem lē’mōr məragəlîm
’atem:

15 bəzō’ṯ tibāḥēnû ḥê farə‘ōh ’im-tēṣə’û mizzeh kî ’im-bəḇwō’ ’ăḥîḵem
haqqāṭōn hēnnâ:

16 šiləḥû mikem ’eḥāḏ wəyiqq<sup>a</sup>ḥ ’eṯ-’ăḥîḵem wə’atem hē’āsərû
wəyibāḥănû diḇərêḵem ha’ĕmeṯ ’itəḵem wə’im-lō’ ḥê farə‘ōh kî məragəlîm
’atem:

17 wayye’ĕsōf ’ōṯām ’el-mišəmār šəlōšeṯ yāmîm:

18 wayyō’mer ’ălēhem ywōsēf bayywōm haššəlîšî zō’ṯ ‘ăśû wiḥəyû
’eṯ-hā’ĕlōhîm ’ănî yārē’:

19 ’im-kēnîm ’atem ’ăḥîḵem ’eḥāḏ yē’āsēr bəḇêṯ mišəmarəḵem wə’atem ləḵû
hāḇî’û šeḇer r<sup>a</sup>‘ăḇwōn bātêḵem:

20 wə’eṯ-’ăḥîḵem haqqāṭōn tāḇî’û ’ēlay wəyē’āmənû ḏiḇərêḵem wəlō’ ṯāmûṯû
wayy<sup>a</sup>‘ăśû-ḵēn:

21 wayyō’mərû ’îš ’el-’āḥîw ’ăḇāl ’ăšēmîm\| ’ăn<sup>a</sup>ḥənû
‘al-’āḥînû ’ăšer rā’înû ṣāraṯ nafəšwō bəhiṯəḥanənwō ’ēlênû wəlō’
šāmā‘ənû ‘al-kēn bā’â ’ēlênû haṣṣārâ hazzō’ṯ:

22 wayy<sup>a</sup>‘an rə’ûḇēn ’ōṯām lē’mōr hălwō’ ’āmarətî ’ălêḵem\|
lē’mōr ’al-teḥeṭə’û ḇayyeleḏ wəlō’ šəm<sup>a</sup>‘ətem wəḡam-dāmwō
hinnēh niḏərāš:

23 wəhēm lō’ yāḏə‘û kî šōmē‘a ywōsēf kî hammēlîṣ bênōṯām:

24 wayyissōḇ mē‘ălêhem wayyēḇəḵḵə wayyāšāḇ ’ălēhem wayəḏabēr ’ălēhem
wayyiqq<sup>a</sup>ḥ mē’itām ’eṯ-šimə‘wōn wayye’ĕsōr ’ōṯwō lə‘ênêhem:

25 wayəṣaw ywōsēf wayəmalə’û ’eṯ-kəlêhem bār ûləhāšîḇ kasəpêhem ’îš
’el-śaqqwō wəlāṯēṯ lâem ṣēḏâ ladāreḵə wayy<sup>a</sup>‘aś lâem kēn:

26 wayyiśə’û ’eṯ-šiḇərām ‘al-ḥămōrêhem wayyēləḵû miššām:

27 wayyifət<sup>a</sup>ḥ hā’eḥāḏ ’eṯ-śaqqwō lāṯēṯ misəpwō’
l<sup>a</sup>ḥămōrwō bammālwōn wayyarə’ ’eṯ-kasəpwō wəhinnēh-hû’ bəfî
’amət<sup>a</sup>ḥətwō:

28 wayyō’mer ’el-’eḥāyw hûšaḇ kasəpî wəḡam hinnēh
ḇə’amət<sup>a</sup>ḥətî wayyēṣē’ libām wayyeḥerəḏû ’îš ’el-’āḥîw lē’mōr
mah-zzō’ṯ ‘āśâ ’ĕlōhîm lānû:

29 wayyāḇō’û ’el-y<sup>a</sup>‘ăqōḇ ’ăḇîhem ’arəṣâ kənā‘an wayyagîḏû lwō
’ēṯ kāl-haqqōrōṯ ’ōṯām lē’mōr:

30 diber hā’îš ’ăḏōnê hā’āreṣ ’itānû qāšwōṯ wayyitēn ’ōṯānû kiməragəlîm
’eṯ-hā’āreṣ:

31 wannō’mer ’ēlāyw kēnîm ’ănāḥənû lō’ hāyînû məragəlîm:

32 šənêm-‘āśār ’ăn<sup>a</sup>ḥənû ’<sup>a</sup>ḥîm bənê ’āḇînû hā’eḥāḏ
’ênennû wəhaqqāṭōn hayywōm ’eṯ-’āḇînû bə’ereṣ kənā‘an:

33 wayyō’mer ’ēlênû hā’îš ’ăḏōnê hā’āreṣ bəzō’ṯ ’ēḏ<sup>a</sup>‘ kî
ḵēnîm ’atem ’ăḥîḵem hā’eḥāḏ hannîḥû ’itî wə’eṯ-r<sup>a</sup>‘ăḇwōn
bātêḵem qəḥû wālēḵû:

34 wəhāḇî’û ’eṯ-’ăḥîḵem haqqāṭōn ’ēlay wə’ēḏə‘â kî lō’ məragəlîm ’atem
kî ḵēnîm ’atem ’eṯ-’ăḥîḵem ’etēn lāḵem wə’eṯ-hā’āreṣ tisəḥārû:

35 wayəhî hēm mərîqîm śaqqêhem wəhinnēh-’îš ṣərwōr-kasəpwō bəśaqqwō
wayyirə’û ’eṯ-ṣərōrwōṯ kasəpêhem hēmmâ wa’ăḇîhem wayyîrā’û:

36 wayyō’mer ’ălēhem y<sup>a</sup>‘ăqōḇ ’ăḇîhem ’ōṯî šikalətem ywōsēf
’ênennû wəšimə‘wōn ’ênennû wə’eṯ-binəyāmin tiqqāḥû ‘ālay hāyû ḵullānâ:

37 wayyō’mer rə’ûḇēn ’el-’āḇîw lē’mōr ’eṯ-šənê ḇānay tāmîṯ ’im-lō’
’ăḇî’ennû ’ēleyḵā tənâ ’ōṯwō ‘al-yāḏî wa’ănî ’ăšîḇennû ’ēleyḵā:

38 wayyō’mer lō’-yērēḏ bənî ‘immāḵem kî-’āḥîw mēṯ wəhû’ ləḇadwō nišə’ār
ûqərā’âû ’āswōn badereḵə ’ăšer tēləḵû-ḇāh wəhwōraḏətem ’eṯ-śêḇāṯî
bəyāḡwōn šə’wōlâ:

------------------------------------------------------------------------

[Next: Genesis (Bereshit) Chapter 43](gen043.md)
