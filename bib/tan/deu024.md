[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/deu024)  [KJV](../kjv/deu024)  [Sep](../sep/deu024.md) 
[Vul](../vul/deu024.md)   
  
[Deuteronomy (Devarim) Index](deu.md)  
  [Previous](deu023)  [Next](deu025.md) 

------------------------------------------------------------------------

### Tanach (Hebrew): Deuteronomy (Devarim) Chapter 24

‎<span id="001">1</span> ‏כִּֽי־יִקַּ֥ח אִ֛ישׁ אִשָּׁ֖ה וּבְעָלָ֑הּ
וְהָיָ֞ה אִם־לֹ֧א תִמְצָא־חֵ֣ן בְּעֵינָ֗יו כִּי־מָ֤צָא בָהּ֙ עֶרְוַ֣ת
דָּבָ֔ר וְכָ֨תַב לָ֜הּ סֵ֤פֶר כְּרִיתֻת֙ וְנָתַ֣ן בְּיָדָ֔הּ
וְשִׁלְּחָ֖הּ מִבֵּיתֽוֹ׃

‎<span id="002">2</span> ‏וְיָצְאָ֖ה מִבֵּית֑וֹ וְהָלְכָ֖ה וְהָיְתָ֥ה
לְאִישׁ־אַחֵֽר׃

‎<span id="003">3</span> ‏וּשְׂנֵאָהּ֮ הָאִ֣ישׁ הָאַחֲרוֹן֒ וְכָ֨תַב
לָ֜הּ סֵ֤פֶר כְּרִיתֻת֙ וְנָתַ֣ן בְּיָדָ֔הּ וְשִׁלְּחָ֖הּ מִבֵּית֑וֹ
א֣וֹ כִ֤י יָמוּת֙ הָאִ֣ישׁ הָאַחֲר֔וֹן אֲשֶׁר־לְקָחָ֥הּ ל֖וֹ לְאִשָּֽׁה׃

‎<span id="004">4</span> ‏לֹא־יוּכַ֣ל בַּעְלָ֣הּ הָרִאשׁ֣וֹן
אֲשֶֽׁר־שִׁ֠לְּחָהּ לָשׁ֨וּב לְקַחְתָּ֜הּ לִהְי֧וֹת ל֣וֹ לְאִשָּׁ֗ה
אַחֲרֵי֙ אֲשֶׁ֣ר הֻטַּמָּ֔אָה כִּֽי־תוֹעֵבָ֥ה הִ֖וא לִפְנֵ֣י יְהוָ֑ה
וְלֹ֤א תַחֲטִיא֙ אֶת־הָאָ֔רֶץ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖
נַחֲלָֽה׃ ס

‎<span id="005">5</span> ‏כִּֽי־יִקַּ֥ח אִישׁ֙ אִשָּׁ֣ה חֲדָשָׁ֔ה לֹ֤א
יֵצֵא֙ בַּצָּבָ֔א וְלֹא־יַעֲבֹ֥ר עָלָ֖יו לְכָל־דָּבָ֑ר נָקִ֞י יִהְיֶ֤ה
לְבֵיתוֹ֙ שָׁנָ֣ה אֶחָ֔ת וְשִׂמַּ֖ח אֶת־אִשְׁתּ֥וֹ אֲשֶׁר־לָקָֽח׃ ס

‎<span id="006">6</span> ‏לֹא־יַחֲבֹ֥ל רֵחַ֖יִם וָרָ֑כֶב כִּי־נֶ֖פֶשׁ
ה֥וּא חֹבֵֽל׃ ס

‎<span id="007">7</span> ‏כִּי־יִמָּצֵ֣א אִ֗ישׁ גֹּנֵ֨ב נֶ֤פֶשׁ
מֵאֶחָיו֙ מִבְּנֵ֣י יִשְׂרָאֵ֔ל וְהִתְעַמֶּר־בּ֖וֹ וּמְכָר֑וֹ וּמֵת֙
הַגַּנָּ֣ב הַה֔וּא וּבִֽעַרְתָּ֥ הָרָ֖ע מִקִּרְבֶּֽךָ׃

‎<span id="008">8</span> ‏הִשָּׁ֧מֶר בְּנֶֽגַע־הַצָּרַ֛עַת לִשְׁמֹ֥ר
מְאֹ֖ד וְלַעֲשׂ֑וֹת כְּכֹל֩ אֲשֶׁר־יוֹר֨וּ אֶתְכֶ֜ם הַכֹּהֲנִ֧ים
הַלְוִיִּ֛ם כַּאֲשֶׁ֥ר צִוִּיתִ֖ם תִּשְׁמְר֥וּ לַעֲשֽׂוֹת׃ ס

‎<span id="009">9</span> ‏זָכ֕וֹר אֵ֧ת אֲשֶׁר־עָשָׂ֛ה יְהוָ֥ה אֱלֹהֶ֖יךָ
לְמִרְיָ֑ם בַּדֶּ֖רֶךְ בְּצֵאתְכֶ֥ם מִמִּצְרָֽיִם׃ ס

‎<span id="010">10</span> ‏כִּֽי־תַשֶּׁ֥ה בְרֵֽעֲךָ<sup>1</sup>
מַשַּׁ֣את מְא֑וּמָה לֹא־תָבֹ֥א אֶל־בֵּית֖וֹ לַעֲבֹ֥ט עֲבֹטֽוֹ׃

‎<span id="011">11</span> ‏בַּח֖וּץ תַּעֲמֹ֑ד וְהָאִ֗ישׁ אֲשֶׁ֤ר אַתָּה֙
נֹשֶׁ֣ה ב֔וֹ יוֹצִ֥יא אֵלֶ֛יךָ אֶֽת־הַעֲב֖וֹט הַחֽוּצָה׃

‎<span id="012">12</span> ‏וְאִם־אִ֥ישׁ עָנִ֖י ה֑וּא לֹ֥א תִשְׁכַּ֖ב
בַּעֲבֹטֽוֹ׃

‎<span id="013">13</span> ‏הָשֵׁב֩ תָּשִׁ֨יב ל֤וֹ אֶֽת־הַעֲבוֹט֙ כְּבֹ֣א
הַשֶּׁ֔מֶשׁ וְשָׁכַ֥ב בְּשַׂלְמָת֖וֹ וּבֵֽרֲכֶ֑ךָּ וּלְךָ֙ תִּהְיֶ֣ה
צְדָקָ֔ה לִפְנֵ֖י יְהוָ֥ה אֱלֹהֶֽיךָ׃ ס

‎<span id="014">14</span> ‏לֹא־תַעֲשֹׁ֥ק שָׂכִ֖יר עָנִ֣י וְאֶבְי֑וֹן
מֵאַחֶ֕יךָ א֧וֹ מִגֵּרְךָ֛ אֲשֶׁ֥ר בְּאַרְצְךָ֖ בִּשְׁעָרֶֽיךָ׃

‎<span id="015">15</span> ‏בְּיוֹמוֹ֩ תִתֵּ֨ן שְׂכָר֜וֹ וְֽלֹא־תָב֧וֹא
עָלָ֣יו הַשֶּׁ֗מֶשׁ כִּ֤י עָנִי֙ ה֔וּא וְאֵלָ֕יו ה֥וּא נֹשֵׂ֖א
אֶת־נַפְשׁ֑וֹ וְלֹֽא־יִקְרָ֤א עָלֶ֙יךָ֙ אֶל־יְהוָ֔ה וְהָיָ֥ה בְךָ֖
חֵֽטְא׃ ס

‎<span id="016">16</span> ‏לֹֽא־יוּמְת֤וּ אָבוֹת֙ עַל־בָּנִ֔ים וּבָנִ֖ים
לֹא־יוּמְת֣וּ עַל־אָב֑וֹת אִ֥ישׁ בְּחֶטְא֖וֹ יוּמָֽתוּ׃ ס

‎<span id="017">17</span> ‏לֹ֣א תַטֶּ֔ה מִשְׁפַּ֖ט גֵּ֣ר יָת֑וֹם וְלֹ֣א
תַחֲבֹ֔ל בֶּ֖גֶד אַלְמָנָֽה׃

‎<span id="018">18</span> ‏וְזָכַרְתָּ֗ כִּ֣י עֶ֤בֶד הָיִ֙יתָ֙
בְּמִצְרַ֔יִם וַֽיִּפְדְּךָ֛ יְהוָ֥ה אֱלֹהֶ֖יךָ מִשָּׁ֑ם עַל־כֵּ֞ן
אָנֹכִ֤י מְצַוְּךָ֙ לַעֲשׂ֔וֹת אֶת־הַדָּבָ֖ר הַזֶּֽה׃ ס

‎<span id="019">19</span> ‏כִּ֣י תִקְצֹר֩ קְצִֽירְךָ֨ בְשָׂדֶ֜ךָ
וְשָֽׁכַחְתָּ֧ עֹ֣מֶר בַּשָּׂדֶ֗ה לֹ֤א תָשׁוּב֙ לְקַחְתּ֔וֹ לַגֵּ֛ר
לַיָּת֥וֹם וְלָאַלְמָנָ֖ה יִהְיֶ֑ה לְמַ֤עַן יְבָרֶכְךָ֙ יְהוָ֣ה
אֱלֹהֶ֔יךָ בְּכֹ֖ל מַעֲשֵׂ֥ה יָדֶֽיךָ׃

‎<span id="020">20</span> ‏כִּ֤י תַחְבֹּט֙ זֵֽיתְךָ֔ לֹ֥א תְפָאֵ֖ר
אַחֲרֶ֑יךָ לַגֵּ֛ר לַיָּת֥וֹם וְלָאַלְמָנָ֖ה יִהְיֶֽה׃ ס

‎<span id="021">21</span> ‏כִּ֤י תִבְצֹר֙ כַּרְמְךָ֔ לֹ֥א תְעוֹלֵ֖ל
אַחֲרֶ֑יךָ לַגֵּ֛ר לַיָּת֥וֹם וְלָאַלְמָנָ֖ה יִהְיֶֽה׃

‎<span id="022">22</span> ‏וְזָ֣כַרְתָּ֔ כִּי־עֶ֥בֶד הָיִ֖יתָ בְּאֶ֣רֶץ
מִצְרָ֑יִם עַל־כֵּ֞ן אָנֹכִ֤י מְצַוְּךָ֙ לַעֲשׂ֔וֹת אֶת־הַדָּבָ֖ר
הַזֶּֽה׃ ס

1 kî-yiqq<sup>a</sup>ḥ ’îš ’iššâ ûḇə‘ālāh wəhāyâ ’im-lō’ ṯiməṣā’-ḥēn
bə‘ênāyw kî-māṣā’ ḇāh ‘erəwaṯ dāḇār wəḵāṯaḇ lāh sēfer kərîṯuṯ wənāṯan
bəyāḏāh wəšilləḥāh mibêṯwō:

2 wəyāṣə’â mibêṯwō wəhāləḵâ wəhāyəṯâ lə’îš-’<sup>a</sup>ḥēr:

3 ûśənē’āh hā’îš hā’<sup>a</sup>ḥărwōn wəḵāṯaḇ lāh sēfer kərîṯuṯ wənāṯan
bəyāḏāh wəšilləḥāh mibêṯwō ’wō ḵî yāmûṯ hā’îš hā’<sup>a</sup>ḥărwōn
’ăšer-ləqāḥāh lwō lə’iššâ:

4 lō’-yûḵal b<sup>a</sup>‘əlāh hāri’šwōn ’ăšer-šilləḥāh lāšûḇ
ləq<sup>a</sup>ḥətāh lihəywōṯ lwō lə’iššâ ’<sup>a</sup>ḥărê ’ăšer
huṭṭammā’â kî-ṯwō‘ēḇâ hiw’ lifənê yəhwâ wəlō’ ṯ<sup>a</sup>ḥăṭî’
’eṯ-hā’āreṣ ’ăšer yəhwâ ’ĕlōheyḵā nōṯēn ləḵā n<sup>a</sup>ḥălâ: s

5 kî-yiqq<sup>a</sup>ḥ ’îš ’iššâ ḥăḏāšâ lō’ yēṣē’ baṣṣāḇā’
wəlō’-y<sup>a</sup>‘ăḇōr ‘ālāyw ləḵāl-dāḇār nāqî yihəyeh ləḇêṯwō šānâ
’eḥāṯ wəśimm<sup>a</sup>ḥ ’eṯ-’išətwō ’ăšer-lāqāḥ: s

6 lō’-y<sup>a</sup>ḥăḇōl rēḥayim wārāḵeḇ kî-nefeš hû’ ḥōḇēl: s

7 kî-yimmāṣē’ ’îš gōnēḇ nefeš mē’eḥāyw mibənê yiśərā’ēl wəhiṯə‘ammer-bwō
ûməḵārwō ûmēṯ hagannāḇ hahû’ ûḇi‘arətā hārā‘ miqqirəbeḵā:

8 hiššāmer bəneḡ<sup>a</sup>‘-haṣṣār<sup>a</sup>‘aṯ lišəmōr mə’ōḏ
wəl<sup>a</sup>‘ăśwōṯ kəḵōl ’ăšer-ywōrû ’eṯəḵem hakōhănîm haləwîyim
ka’ăšer ṣiûîṯim tišəmərû l<sup>a</sup>‘ăśwōṯ: s

9 zāḵwōr ’ēṯ ’ăšer-‘āśâ yəhwâ ’ĕlōheyḵā ləmirəyām badereḵə bəṣē’ṯəḵem
mimmiṣərāyim: s

10 kî-ṯaššeh ḇərē‘ăḵā<sup>1</sup> mašša’ṯ mə’ûmâ lō’-ṯāḇō’ ’el-bêṯwō
l<sup>a</sup>‘ăḇōṭ ‘ăḇōṭwō:

11 b<sup>a</sup>ḥûṣ t<sup>a</sup>‘ămōḏ wəhā’îš ’ăšer ’atâ nōšeh ḇwō
ywōṣî’ ’ēleyḵā ’eṯ-h<sup>a</sup>‘ăḇwōṭ h<sup>a</sup>ḥûṣâ:

12 wə’im-’îš ‘ānî hû’ lō’ ṯišəkaḇ b<sup>a</sup>‘ăḇōṭwō:

13 hāšēḇ tāšîḇ lwō ’eṯ-h<sup>a</sup>‘ăḇwōṭ kəḇō’ haššemeš wəšāḵaḇ
bəśaləmāṯwō ûḇērăḵeḵḵā ûləḵā tihəyeh ṣəḏāqâ lifənê yəhwâ ’ĕlōheyḵā: s

14 lō’-ṯ<sup>a</sup>‘ăšōq śāḵîr ‘ānî wə’eḇəywōn mē’<sup>a</sup>ḥeyḵā ’wō
migērəḵā ’ăšer bə’arəṣəḵā bišə‘āreyḵā:

15 bəywōmwō ṯitēn śəḵārwō wəlō’-ṯāḇwō’ ‘ālāyw haššemeš kî ‘ānî hû’
wə’ēlāyw hû’ nōśē’ ’eṯ-nafəšwō wəlō’-yiqərā’ ‘āleyḵā ’el-yəhwâ wəhāyâ
ḇəḵā ḥēṭə’: s

16 lō’-yûməṯû ’āḇwōṯ ‘al-bānîm ûḇānîm lō’-yûməṯû ‘al-’āḇwōṯ ’îš
bəḥeṭə’wō yûmāṯû: s

17 lō’ ṯaṭṭeh mišəpaṭ gēr yāṯwōm wəlō’ ṯ<sup>a</sup>ḥăḇōl beḡeḏ
’aləmānâ:

18 wəzāḵarətā kî ‘eḇeḏ hāyîṯā bəmiṣərayim wayyifədəḵā yəhwâ ’ĕlōheyḵā
miššām ‘al-kēn ’ānōḵî məṣaûəḵā l<sup>a</sup>‘ăśwōṯ ’eṯ-hadāḇār hazzeh: s

19 kî ṯiqəṣōr qəṣîrəḵā ḇəśāḏeḵā wəšāḵ<sup>a</sup>ḥətā ‘ōmer baśśāḏeh lō’
ṯāšûḇ ləq<sup>a</sup>ḥətwō lagēr layyāṯwōm wəlā’aləmānâ yihəyeh
ləm<sup>a</sup>‘an yəḇāreḵəḵā yəhwâ ’ĕlōheyḵā bəḵōl m<sup>a</sup>‘ăśēh
yāḏeyḵā:

20 kî ṯ<sup>a</sup>ḥəbōṭ zêṯəḵā lō’ ṯəfā’ēr ’<sup>a</sup>ḥăreyḵā lagēr
layyāṯwōm wəlā’aləmānâ yihəyeh: s

21 kî ṯiḇəṣōr karəməḵā lō’ ṯə‘wōlēl ’<sup>a</sup>ḥăreyḵā lagēr layyāṯwōm
wəlā’aləmānâ yihəyeh:

22 wəzāḵarətā kî-‘eḇeḏ hāyîṯā bə’ereṣ miṣərāyim ‘al-kēn ’ānōḵî məṣaûəḵā
l<sup>a</sup>‘ăśwōṯ ’eṯ-hadāḇār hazzeh: s

------------------------------------------------------------------------

[Next: Deuteronomy (Devarim) Chapter 25](deu025.md)
