[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg018)  [KJV](../kjv/jdg018.md) 
[Sep:JdB](../sep/jdb018)  [Sep:JdA](../sep/jda018.md) 
[Vul](../vul/jdg018.md)   
  
[Judges (Shoftim) Index](jdg.md)  
  [Previous](jdg017)  [Next](jdg019.md) 

------------------------------------------------------------------------

### Tanach (Hebrew): Judges (Shoftim) Chapter 18

‎<span id="001">1</span> ‏בַּיָּמִ֣ים הָהֵ֔ם אֵ֥ין מֶ֖לֶךְ
בְּיִשְׂרָאֵ֑ל וּבַיָּמִ֣ים הָהֵ֗ם שֵׁ֣בֶט הַדָּנִ֞י מְבַקֶּשׁ־ל֤וֹ
נַֽחֲלָה֙ לָשֶׁ֔בֶת כִּי֩ לֹֽא־נָ֨פְלָה לּ֜וֹ עַד־הַיּ֥וֹם הַה֛וּא
בְּתוֹךְ־שִׁבְטֵ֥י יִשְׂרָאֵ֖ל בְּנַחֲלָֽה׃ ס

‎<span id="002">2</span> ‏וַיִּשְׁלְח֣וּ בְנֵי־דָ֣ן׀ מִֽמִּשְׁפַּחְתָּ֡ם
חֲמִשָּׁ֣ה אֲנָשִׁ֣ים מִקְצוֹתָם֩ אֲנָשִׁ֨ים בְּנֵי־חַ֜יִל מִצָּרְעָ֣ה
וּמֵֽאֶשְׁתָּאֹ֗ל לְרַגֵּ֤ל אֶת־הָאָ֙רֶץ֙ וּלְחָקְרָ֔הּ וַיֹּאמְר֣וּ
אֲלֵהֶ֔ם לְכ֖וּ חִקְר֣וּ אֶת־הָאָ֑רֶץ וַיָּבֹ֤אוּ הַר־אֶפְרַ֙יִם֙
עַד־בֵּ֣ית מִיכָ֔ה וַיָּלִ֖ינוּ שָֽׁם׃

‎<span id="003">3</span> ‏הֵ֚מָּה עִם־בֵּ֣ית מִיכָ֔ה וְהֵ֣מָּה
הִכִּ֔ירוּ אֶת־ק֥וֹל הַנַּ֖עַר הַלֵּוִ֑י וַיָּס֣וּרוּ שָׁ֗ם וַיֹּ֤אמְרוּ
לוֹ֙ מִֽי־הֱבִיאֲךָ֣ הֲלֹ֔ם וּמָֽה־אַתָּ֥ה עֹשֶׂ֛ה בָּזֶ֖ה וּמַה־לְּךָ֥
פֹֽה׃

‎<span id="004">4</span> ‏וַיֹּ֣אמֶר אֲלֵהֶ֔ם כָּזֹ֣ה וְכָזֶ֔ה עָ֥שָׂה
לִ֖י מִיכָ֑ה וַיִּשְׂכְּרֵ֕נִי וָאֱהִי־ל֖וֹ לְכֹהֵֽן׃

‎<span id="005">5</span> ‏וַיֹּ֥אמְרוּ ל֖וֹ שְׁאַל־נָ֣א בֵאלֹהִ֑ים
וְנֵ֣דְעָ֔ה הֲתַצְלִ֣יחַ דַּרְכֵּ֔נוּ אֲשֶׁ֥ר אֲנַ֖חְנוּ הֹלְכִ֥ים
עָלֶֽיהָ׃

‎<span id="006">6</span> ‏וַיֹּ֧אמֶר לָהֶ֛ם הַכֹּהֵ֖ן לְכ֣וּ לְשָׁל֑וֹם
נֹ֣כַח יְהוָ֔ה דַּרְכְּכֶ֖ם אֲשֶׁ֥ר תֵּֽלְכוּ־בָֽהּ׃ פ

‎<span id="007">7</span> ‏וַיֵּלְכוּ֙ חֲמֵ֣שֶׁת הָאֲנָשִׁ֔ים וַיָּבֹ֖אוּ
לָ֑יְשָׁה וַיִּרְא֣וּ אֶת־הָעָ֣ם אֲשֶׁר־בְּקִרְבָּ֣הּ
יוֹשֶֽׁבֶת־לָ֠בֶטַח כְּמִשְׁפַּ֨ט צִדֹנִ֜ים שֹׁקֵ֣ט׀ וּבֹטֵ֗חַ
וְאֵין־מַכְלִ֨ים דָּבָ֤ר בָּאָ֙רֶץ֙ יוֹרֵ֣שׁ עֶ֔צֶר וּרְחֹקִ֥ים הֵ֙מָּה֙
מִצִּ֣דֹנִ֔ים וְדָבָ֥ר אֵין־לָהֶ֖ם עִם־אָדָֽם׃

‎<span id="008">8</span> ‏וַיָּבֹ֙אוּ֙ אֶל־אֲחֵיהֶ֔ם צָרְעָ֖ה
וְאֶשְׁתָּאֹ֑ל וַיֹּאמְר֥וּ לָהֶ֛ם אֲחֵיהֶ֖ם מָ֥ה אַתֶּֽם׃

‎<span id="009">9</span> ‏וַיֹּאמְר֗וּ ק֚וּמָה וְנַעֲלֶ֣ה עֲלֵיהֶ֔ם
כִּ֤י רָאִ֙ינוּ֙ אֶת־הָאָ֔רֶץ וְהִנֵּ֥ה טוֹבָ֖ה מְאֹ֑ד וְאַתֶּ֣ם
מַחְשִׁ֔ים אַל־תֵּעָ֣צְל֔וּ לָלֶ֥כֶת לָבֹ֖א לָרֶ֥שֶׁת אֶת־הָאָֽרֶץ׃

‎<span id="010">10</span> ‏כְּבֹאֲכֶ֞ם תָּבֹ֣אוּ׀ אֶל־עַ֣ם בֹּטֵ֗חַ
וְהָאָ֙רֶץ֙ רַחֲבַ֣ת יָדַ֔יִם כִּֽי־נְתָנָ֥הּ אֱלֹהִ֖ים בְּיֶדְכֶ֑ם
מָקוֹם֙ אֲשֶׁ֣ר אֵֽין־שָׁ֣ם מַחְס֔וֹר כָּל־דָּבָ֖ר אֲשֶׁ֥ר בָּאָֽרֶץ׃

‎<span id="011">11</span> ‏וַיִּסְע֤וּ מִשָּׁם֙ מִמִּשְׁפַּ֣חַת
הַדָּנִ֔י מִצָּרְעָ֖ה וּמֵאֶשְׁתָּאֹ֑ל שֵֽׁשׁ־מֵא֣וֹת אִ֔ישׁ חָג֖וּר
כְּלֵ֥י מִלְחָמָֽה׃

‎<span id="012">12</span> ‏וַֽיַּעֲל֗וּ וַֽיַּחֲנ֛וּ בְּקִרְיַ֥ת
יְעָרִ֖ים בִּֽיהוּדָ֑ה עַל־כֵּ֡ן קָרְאוּ֩ לַמָּק֨וֹם הַה֜וּא
מַחֲנֵה־דָ֗ן עַ֚ד הַיּ֣וֹם הַזֶּ֔ה הִנֵּ֕ה אַחֲרֵ֖י קִרְיַ֥ת יְעָרִֽים׃

‎<span id="013">13</span> ‏וַיַּעַבְר֥וּ מִשָּׁ֖ם הַר־אֶפְרָ֑יִם
וַיָּבֹ֖אוּ עַד־בֵּ֥ית מִיכָֽה׃

‎<span id="014">14</span> ‏וַֽיַּעֲנ֞וּ חֲמֵ֣שֶׁת הָאֲנָשִׁ֗ים
הַהֹלְכִים֮ לְרַגֵּל֮ אֶת־הָאָ֣רֶץ לַיִשׁ֒ וַיֹּֽאמְרוּ֙ אֶל־אֲחֵיהֶ֔ם
הַיְדַעְתֶּ֗ם כִּ֠י יֵ֣שׁ בַּבָּתִּ֤ים הָאֵ֙לֶּה֙ אֵפ֣וֹד וּתְרָפִ֔ים
וּפֶ֖סֶל וּמַסֵּכָ֑ה וְעַתָּ֖ה דְּע֥וּ מַֽה־תַּעֲשֽׂוּ׃

‎<span id="015">15</span> ‏וַיָּס֣וּרוּ שָׁ֔מָּה וַיָּבֹ֛אוּ
אֶל־בֵּֽית־הַנַּ֥עַר הַלֵּוִ֖י בֵּ֣ית מִיכָ֑ה וַיִּשְׁאֲלוּ־ל֖וֹ
לְשָׁלֽוֹם׃

‎<span id="016">16</span> ‏וְשֵׁשׁ־מֵא֣וֹת אִ֗ישׁ חֲגוּרִים֙ כְּלֵ֣י
מִלְחַמְתָּ֔ם נִצָּבִ֖ים פֶּ֣תַח הַשָּׁ֑עַר אֲשֶׁ֖ר מִבְּנֵי־דָֽן׃

‎<span id="017">17</span> ‏וַֽיַּעֲל֞וּ חֲמֵ֣שֶׁת הָאֲנָשִׁ֗ים
הַהֹלְכִים֮ לְרַגֵּ֣ל אֶת־הָאָרֶץ֒ בָּ֣אוּ שָׁ֔מָּה לָקְח֗וּ
אֶת־הַפֶּ֙סֶל֙ וְאֶת־הָ֣אֵפ֔וֹד וְאֶת־הַתְּרָפִ֖ים וְאֶת־הַמַּסֵּכָ֑ה
וְהַכֹּהֵ֗ן נִצָּב֙ פֶּ֣תַח הַשַּׁ֔עַר וְשֵׁשׁ־מֵא֣וֹת הָאִ֔ישׁ
הֶחָג֖וּר כְּלֵ֥י הַמִּלְחָמָֽה׃

‎<span id="018">18</span> ‏וְאֵ֗לֶּה בָּ֚אוּ בֵּ֣ית מִיכָ֔ה וַיִּקְחוּ֙
אֶת־פֶּ֣סֶל הָאֵפ֔וֹד וְאֶת־הַתְּרָפִ֖ים וְאֶת־הַמַּסֵּכָ֑ה וַיֹּ֤אמֶר
אֲלֵיהֶם֙ הַכֹּהֵ֔ן מָ֥ה אַתֶּ֖ם עֹשִֽׂים׃

‎<span id="019">19</span> ‏וַיֹּאמְרוּ֩ ל֨וֹ הַחֲרֵ֜שׁ שִֽׂים־יָדְךָ֤
עַל־פִּ֙יךָ֙ וְלֵ֣ךְ עִמָּ֔נוּ וֶֽהְיֵה־לָ֖נוּ לְאָ֣ב וּלְכֹהֵ֑ן
הֲט֣וֹב׀ הֱיוֹתְךָ֣ כֹהֵ֗ן לְבֵית֙ אִ֣ישׁ אֶחָ֔ד א֚וֹ הֱיוֹתְךָ֣ כֹהֵ֔ן
לְשֵׁ֥בֶט וּלְמִשְׁפָּחָ֖ה בְּיִשְׂרָאֵֽל׃

‎<span id="020">20</span> ‏וַיִּיטַב֙ לֵ֣ב הַכֹּהֵ֔ן וַיִּקַּח֙
אֶת־הָ֣אֵפ֔וֹד וְאֶת־הַתְּרָפִ֖ים וְאֶת־הַפָּ֑סֶל וַיָּבֹ֖א בְּקֶ֥רֶב
הָעָֽם׃

‎<span id="021">21</span> ‏וַיִּפְנ֖וּ וַיֵּלֵ֑כוּ וַיָּשִׂ֨ימוּ
אֶת־הַטַּ֧ף וְאֶת־הַמִּקְנֶ֛ה וְאֶת־הַכְּבוּדָּ֖ה לִפְנֵיהֶֽם׃

‎<span id="022">22</span> ‏הֵ֥מָּה הִרְחִ֖יקוּ מִבֵּ֣ית מִיכָ֑ה
וְהָאֲנָשִׁ֗ים אֲשֶׁ֤ר בַּבָּתִּים֙ אֲשֶׁר֙ עִם־בֵּ֣ית מִיכָ֔ה
נִֽזְעֲק֔וּ וַיַּדְבִּ֖יקוּ אֶת־בְּנֵי־דָֽן׃

‎<span id="023">23</span> ‏וַֽיִּקְרְאוּ֙ אֶל־בְּנֵי־דָ֔ן וַיַּסֵּ֖בּוּ
פְּנֵיהֶ֑ם וַיֹּאמְר֣וּ לְמִיכָ֔ה מַה־לְּךָ֖ כִּ֥י נִזְעָֽקְתָּ׃

‎<span id="024">24</span> ‏וַיֹּ֡אמֶר אֶת־אֱלֹהַי֩ אֲשֶׁר־עָשִׂ֨יתִי
לְקַחְתֶּ֧ם וְֽאֶת־הַכֹּהֵ֛ן וַתֵּלְכ֖וּ וּמַה־לִּ֣י ע֑וֹד וּמַה־זֶּ֛ה
תֹּאמְר֥וּ אֵלַ֖י מַה־לָּֽךְ׃

‎<span id="025">25</span> ‏וַיֹּאמְר֤וּ אֵלָיו֙ בְּנֵי־דָ֔ן
אַל־תַּשְׁמַ֥ע קוֹלְךָ֖ עִמָּ֑נוּ פֶּֽן־יִפְגְּע֣וּ בָכֶ֗ם אֲנָשִׁים֙
מָ֣רֵי נֶ֔פֶשׁ וְאָסַפְתָּ֥ה נַפְשְׁךָ֖ וְנֶ֥פֶשׁ בֵּיתֶֽךָ׃

‎<span id="026">26</span> ‏וַיֵּלְכ֥וּ בְנֵי־דָ֖ן לְדַרְכָּ֑ם וַיַּ֣רְא
מִיכָ֗ה כִּי־חֲזָקִ֥ים הֵ֙מָּה֙ מִמֶּ֔נּוּ וַיִּ֖פֶן וַיָּ֥שָׁב
אֶל־בֵּיתֽוֹ׃

‎<span id="027">27</span> ‏וְהֵ֨מָּה לָקְח֜וּ אֵ֧ת אֲשֶׁר־עָשָׂ֣ה
מִיכָ֗ה וְֽאֶת־הַכֹּהֵן֮ אֲשֶׁ֣ר הָיָה־לוֹ֒ וַיָּבֹ֣אוּ עַל־לַ֗יִשׁ
עַל־עַם֙ שֹׁקֵ֣ט וּבֹטֵ֔חַ וַיַּכּ֥וּ אוֹתָ֖ם לְפִי־חָ֑רֶב וְאֶת־הָעִ֖יר
שָׂרְפ֥וּ בָאֵֽשׁ׃

‎<span id="028">28</span> ‏וְאֵ֨ין מַצִּ֜יל כִּ֧י רְֽחוֹקָה־הִ֣יא
מִצִּיד֗וֹן וְדָבָ֤ר אֵין־לָהֶם֙ עִם־אָדָ֔ם וְהִ֕יא בָּעֵ֖מֶק אֲשֶׁ֣ר
לְבֵית־רְח֑וֹב וַיִּבְנ֥וּ אֶת־הָעִ֖יר וַיֵּ֥שְׁבוּ בָֽהּ׃

‎<span id="029">29</span> ‏וַיִּקְרְא֤וּ שֵׁם־הָעִיר֙ דָּ֔ן בְּשֵׁם֙
דָּ֣ן אֲבִיהֶ֔ם אֲשֶׁ֥ר יוּלַּ֖ד לְיִשְׂרָאֵ֑ל וְאוּלָ֛ם לַ֥יִשׁ
שֵׁם־הָעִ֖יר לָרִאשֹׁנָֽה׃

‎<span id="030">30</span> ‏וַיָּקִ֧ימוּ לָהֶ֛ם בְּנֵי־דָ֖ן אֶת־הַפָּ֑סֶל
וִ֠יהוֹנָתָן בֶּן־גֵּרְשֹׁ֨ם בֶּן־מְנַ<sup>7</sup>שֶּׁ֜ה ה֣וּא וּבָנָ֗יו
הָי֤וּ כֹהֲנִים֙ לְשֵׁ֣בֶט הַדָּנִ֔י עַד־י֖וֹם גְּל֥וֹת הָאָֽרֶץ׃

‎<span id="031">31</span> ‏וַיָּשִׂ֣ימוּ לָהֶ֔ם אֶת־פֶּ֥סֶל מִיכָ֖ה
אֲשֶׁ֣ר עָשָׂ֑ה כָּל־יְמֵ֛י הֱי֥וֹת בֵּית־הָאֱלֹהִ֖ים בְּשִׁלֹֽה׃ פ

1 bayyāmîm hâēm ’ên meleḵə bəyiśərā’ēl ûḇayyāmîm hâēm šēḇeṭ hadānî
məḇaqqeš-lwō n<sup>a</sup>ḥălâ lāšeḇeṯ kî lō’-nāfəlâ llwō ‘aḏ-hayywōm
hahû’ bəṯwōḵə-šiḇəṭê yiśərā’ēl bən<sup>a</sup>ḥălâ: s

2 wayyišələḥû ḇənê-ḏān\| mimmišəp<sup>a</sup>ḥətām ḥămiššâ ’ănāšîm
miqəṣwōṯām ’ănāšîm bənê-ḥayil miṣṣārə‘â ûmē’ešətā’ōl ləragēl ’eṯ-hā’āreṣ
ûləḥāqərāh wayyō’mərû ’ălēhem ləḵû ḥiqərû ’eṯ-hā’āreṣ wayyāḇō’û
har-’efərayim ‘aḏ-bêṯ mîḵâ wayyālînû šām:

3 hēmmâ ‘im-bêṯ mîḵâ wəhēmmâ hikîrû ’eṯ-qwōl hann<sup>a</sup>‘ar hallēwî
wayyāsûrû šām wayyō’mərû lwō mî-hĕḇî’ăḵā hălōm ûmâ-’atâ ‘ōśeh bāzeh
ûmah-lləḵā fōh:

4 wayyō’mer ’ălēhem kāzōh wəḵāzeh ‘āśâ lî mîḵâ wayyiśəkərēnî wā’ĕhî-lwō
ləḵōhēn:

5 wayyō’mərû lwō šə’al-nā’ ḇē’lōhîm wənēḏə‘â hăṯaṣəlîḥa darəkēnû ’ăšer
’ăn<sup>a</sup>ḥənû hōləḵîm ‘āleyhā:

6 wayyō’mer lâem hakōhēn ləḵû ləšālwōm nōḵ<sup>a</sup>ḥ yəhwâ darəkəḵem
’ăšer tēləḵû-ḇāh: f

7 wayyēləḵû ḥămēšeṯ hā’ănāšîm wayyāḇō’û lāyəšâ wayyirə’û ’eṯ-hā‘ām
’ăšer-bəqirəbāh ywōšeḇeṯ-lāḇeṭ<sup>a</sup>ḥ kəmišəpaṭ ṣiḏōnîm šōqēṭ\|
ûḇōṭēḥa wə’ên-maḵəlîm dāḇār bā’āreṣ ywōrēš ‘eṣer ûrəḥōqîm hēmmâ
miṣṣiḏōnîm wəḏāḇār ’ên-lâem ‘im-’āḏām:

8 wayyāḇō’û ’el-’ăḥêhem ṣārə‘â wə’ešətā’ōl wayyō’mərû lâem ’ăḥêhem mâ
’atem:

9 wayyō’mərû qûmâ wən<sup>a</sup>‘ăleh ‘ălêhem kî rā’înû ’eṯ-hā’āreṣ
wəhinnēh ṭwōḇâ mə’ōḏ wə’atem m<sup>a</sup>ḥəšîm ’al-tē‘āṣəlû lāleḵeṯ
lāḇō’ lārešeṯ ’eṯ-hā’āreṣ:

10 kəḇō’ăḵem tāḇō’û\| ’el-‘am bōṭēḥa wəhā’āreṣ r<sup>a</sup>ḥăḇaṯ
yāḏayim kî-nəṯānāh ’ĕlōhîm bəyeḏəḵem māqwōm ’ăšer ’ên-šām
m<sup>a</sup>ḥəswōr kāl-dāḇār ’ăšer bā’āreṣ:

11 wayyisə‘û miššām mimmišəp<sup>a</sup>ḥaṯ hadānî miṣṣārə‘â
ûmē’ešətā’ōl šēš-mē’wōṯ ’îš ḥāḡûr kəlê miləḥāmâ:

12 wayy<sup>a</sup>‘ălû wayy<sup>a</sup>ḥănû bəqirəyaṯ yə‘ārîm bîhûḏâ
‘al-kēn qārə’û lammāqwōm hahû’ m<sup>a</sup>ḥănēh-ḏān ‘aḏ hayywōm hazzeh
hinnēh ’<sup>a</sup>ḥărê qirəyaṯ yə‘ārîm:

13 wayy<sup>a</sup>‘aḇərû miššām har-’efərāyim wayyāḇō’û ‘aḏ-bêṯ mîḵâ:

14 wayy<sup>a</sup>‘ănû ḥămēšeṯ hā’ănāšîm hahōləḵîm ləragēl ’eṯ-hā’āreṣ
layiš wayyō’mərû ’el-’ăḥêhem hayəḏ<sup>a</sup>‘ətem kî yēš babātîm
hā’ēlleh ’ēfwōḏ ûṯərāfîm ûfesel ûmassēḵâ wə‘atâ də‘û
mah-t<sup>a</sup>‘ăśû:

15 wayyāsûrû šāmmâ wayyāḇō’û ’el-bêṯ-hann<sup>a</sup>‘ar hallēwî bêṯ
mîḵâ wayyišə’ălû-lwō ləšālwōm:

16 wəšēš-mē’wōṯ ’îš ḥăḡûrîm kəlê miləḥamətām niṣṣāḇîm peṯ<sup>a</sup>ḥ
haššā‘ar ’ăšer mibənê-ḏān:

17 wayy<sup>a</sup>‘ălû ḥămēšeṯ hā’ănāšîm hahōləḵîm ləragēl ’eṯ-hā’āreṣ
bā’û šāmmâ lāqəḥû ’eṯ-hapesel wə’eṯ-hā’ēfwōḏ wə’eṯ-hatərāfîm
wə’eṯ-hammassēḵâ wəhakōhēn niṣṣāḇ peṯ<sup>a</sup>ḥ hašš<sup>a</sup>‘ar
wəšēš-mē’wōṯ hā’îš heḥāḡûr kəlê hammiləḥāmâ:

18 wə’ēlleh bā’û bêṯ mîḵâ wayyiqəḥû ’eṯ-pesel hā’ēfwōḏ wə’eṯ-hatərāfîm
wə’eṯ-hammassēḵâ wayyō’mer ’ălêhem hakōhēn mâ ’atem ‘ōśîm:

19 wayyō’mərû lwō h<sup>a</sup>ḥărēš śîm-yāḏəḵā ‘al-pîḵā wəlēḵə ‘immānû
wehəyēh-lānû lə’āḇ ûləḵōhēn hăṭwōḇ\| hĕywōṯəḵā ḵōhēn ləḇêṯ ’îš ’eḥāḏ ’wō
hĕywōṯəḵā ḵōhēn ləšēḇeṭ ûləmišəpāḥâ bəyiśərā’ēl:

20 wayyîṭaḇ lēḇ hakōhēn wayyiqq<sup>a</sup>ḥ ’eṯ-hā’ēfwōḏ
wə’eṯ-hatərāfîm wə’eṯ-hapāsel wayyāḇō’ bəqereḇ hā‘ām:

21 wayyifənû wayyēlēḵû wayyāśîmû ’eṯ-haṭṭaf wə’eṯ-hammiqəneh
wə’eṯ-hakəḇûdâ lifənêhem:

22 hēmmâ hirəḥîqû mibêṯ mîḵâ wəhā’ănāšîm ’ăšer babātîm ’ăšer ‘im-bêṯ
mîḵâ nizə‘ăqû wayyaḏəbîqû ’eṯ-bənê-ḏān:

23 wayyiqərə’û ’el-bənê-ḏān wayyassēbû pənêhem wayyō’mərû ləmîḵâ
mah-lləḵā kî nizə‘āqətā:

24 wayyō’mer ’eṯ-’ĕlōhay ’ăšer-‘āśîṯî ləq<sup>a</sup>ḥətem wə’eṯ-hakōhēn
watēləḵû ûmah-llî ‘wōḏ ûmah-zzeh tō’mərû ’ēlay mah-llāḵə:

25 wayyō’mərû ’ēlāyw bənê-ḏān ’al-tašəm<sup>a</sup>‘ qwōləḵā ‘immānû
pen-yifəgə‘û ḇāḵem ’ănāšîm mārê nefeš wə’āsafətâ nafəšəḵā wənefeš
bêṯeḵā:

26 wayyēləḵû ḇənê-ḏān ləḏarəkām wayyarə’ mîḵâ kî-ḥăzāqîm hēmmâ mimmennû
wayyifen wayyāšāḇ ’el-bêṯwō:

27 wəhēmmâ lāqəḥû ’ēṯ ’ăšer-‘āśâ mîḵâ wə’eṯ-hakōhēn ’ăšer hāyâ-lwō
wayyāḇō’û ‘al-layiš ‘al-‘am šōqēṭ ûḇōṭēḥa wayyakû ’wōṯām ləfî-ḥāreḇ
wə’eṯ-hā‘îr śārəfû ḇā’ēš:

28 wə’ên maṣṣîl kî rəḥwōqâ-hî’ miṣṣîḏwōn wəḏāḇār ’ên-lâem ‘im-’āḏām
wəhî’ bā‘ēmeq ’ăšer ləḇêṯ-rəḥwōḇ wayyiḇənû ’eṯ-hā‘îr wayyēšəḇû ḇāh:

29 wayyiqərə’û šēm-hā‘îr dān bəšēm dān ’ăḇîhem ’ăšer yûllaḏ ləyiśərā’ēl
wə’ûlām layiš šēm-hā‘îr lāri’šōnâ:

30 wayyāqîmû lâem bənê-ḏān ’eṯ-hapāsel wîhwōnāṯān ben-gērəšōm
ben-məna<sup>7</sup>ššeh hû’ ûḇānāyw hāyû ḵōhănîm ləšēḇeṭ hadānî
‘aḏ-ywōm gəlwōṯ hā’āreṣ:

31 wayyāśîmû lâem ’eṯ-pesel mîḵâ ’ăšer ‘āśâ kāl-yəmê hĕywōṯ
bêṯ-hā’ĕlōhîm bəšilōh: f

------------------------------------------------------------------------

[Next: Judges (Shoftim) Chapter 19](jdg019.md)
