<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer006.htm">Polyglot</A>&nbsp;
<A HREF="../kjv/jer006.htm">KJV</A>&nbsp;
<A HREF="../sep/jer006.htm">Sep</A>&nbsp;
<A HREF="../vul/jer006.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer005.htm">Previous</A>&nbsp;
<A HREF="jer007.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 6</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הָעִ֣זוּ׀ בְּנֵ֣י בִניָמִ֗ן<font color="red"><sup>1</font></sup> מִקֶּ֙רֶב֙ יְר֣וּשָׁלִַ֔ם וּבִתְק֙וֹעַ֙ תִּקְע֣וּ שׁוֹפָ֔ר וְעַל־בֵּ֥ית הַכֶּ֖רֶם שְׂא֣וּ מַשְׂאֵ֑ת כִּ֥י רָעָ֛ה נִשְׁקְפָ֥ה מִצָּפ֖וֹן וְשֶׁ֥בֶר גָּדֽוֹל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַנָּוָה֙ וְהַמְּעֻנָּגָ֔ה דָּמִ֖יתִי בַּת־צִיּֽוֹן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֵלֶ֛יהָ יָבֹ֥אוּ רֹעִ֖ים וְעֶדְרֵיהֶ֑ם תָּקְע֨וּ עָלֶ֤יהָ אֹהָלִים֙ סָבִ֔יב רָע֖וּ אִ֥ישׁ אֶת־יָדֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;קַדְּשׁ֤וּ עָלֶ֙יהָ֙ מִלְחָמָ֔ה ק֖וּמוּ וְנַעֲלֶ֣ה בַֽצָּהֳרָ֑יִם א֥וֹי לָ֙נוּ֙ כִּי־פָנָ֣ה הַיּ֔וֹם כִּ֥י יִנָּט֖וּ צִלְלֵי־עָֽרֶב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;ק֚וּמוּ וְנַעֲלֶ֣ה בַלָּ֔יְלָה וְנַשְׁחִ֖יתָה אַרְמְנוֹתֶֽיהָ׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֣י כֹ֤ה אָמַר֙ יְהוָ֣ה צְבָא֔וֹת כִּרְת֣וּ עֵצָ֔ה וְשִׁפְכ֥וּ עַל־יְרוּשָׁלִַ֖ם סֹלְלָ֑ה הִ֚יא הָעִ֣יר הָפְקַ֔ד כֻּלָּ֖הּ עֹ֥שֶׁק בְּקִרְבָּֽהּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;כְּהָקִ֥יר <font color="brown">בור</font> <font color="blue">בַּ֙יִר֙</font> מֵימֶ֔יהָ כֵּ֖ן הֵקֵ֣רָה רָעָתָ֑הּ חָמָ֣ס וָ֠שֹׁד יִשָּׁ֨מַע בָּ֧הּ עַל־פָּנַ֛י תָּמִ֖יד חֳלִ֥י וּמַכָּֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִוָּסְרִי֙ יְר֣וּשָׁלִַ֔ם פֶּן־תֵּקַ֥ע נַפְשִׁ֖י מִמֵּ֑ךְ פֶּן־אֲשִׂימֵ֣ךְ שְׁמָמָ֔ה אֶ֖רֶץ ל֥וֹא נוֹשָֽׁבָה׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כֹּ֤ה אָמַר֙ יְהוָֹ֣ה צְבָא֔וֹת עוֹלֵ֛ל יְעוֹלְל֥וּ כַגֶּ֖פֶן שְׁאֵרִ֣ית יִשְׂרָאֵ֑ל הָשֵׁב֙ יָדְךָ֔ כְּבוֹצֵ֖ר עַל־סַלְסִלּֽוֹת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עַל־מִ֨י אֲדַבְּרָ֤ה וְאָעִ֙ידָה֙ וְיִשְׁמָ֔עוּ הִנֵּה֙ עֲרֵלָ֣ה אָזְנָ֔ם וְלֹ֥א יוּכְל֖וּ לְהַקְשִׁ֑יב הִנֵּ֣ה דְבַר־יְהוָ֗ה הָיָ֥ה לָהֶ֛ם לְחֶרְפָּ֖ה לֹ֥א יַחְפְּצוּ־בֽוֹ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאֵת֩ חֲמַ֨ת יְהוָ֤ה׀ מָלֵ֙אתִי֙ נִלְאֵ֣יתִי הָכִ֔יל שְׁפֹ֤ךְ עַל־עוֹלָל֙ בַּח֔וּץ וְעַ֛ל ס֥וֹד בַּחוּרִ֖ים יַחְדָּ֑ו כִּֽי־גַם־אִ֤ישׁ עִם־אִשָּׁה֙ יִלָּכֵ֔דוּ זָקֵ֖ן עִם־מְלֵ֥א יָמִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְנָסַ֤בּוּ בָֽתֵּיהֶם֙ לַאֲחֵרִ֔ים שָׂד֥וֹת וְנָשִׁ֖ים יַחְדָּ֑ו כִּֽי־אַטֶּ֧ה אֶת־יָדִ֛י עַל־יֹשְׁבֵ֥י הָאָ֖רֶץ נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֤י מִקְּטַנָּם֙ וְעַד־גְּדוֹלָ֔ם כֻּלּ֖וֹ בּוֹצֵ֣עַ בָּ֑צַע וּמִנָּבִיא֙ וְעַד־כֹּהֵ֔ן כֻּלּ֖וֹ עֹ֥שֶׂה שָּֽׁקֶר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַֽיְרַפְּא֞וּ אֶת־שֶׁ֤בֶר עַמִּי֙ עַל־נְקַלָּ֔ה לֵאמֹ֖ר שָׁל֣וֹם׀ שָׁל֑וֹם וְאֵ֖ין שָׁלֽוֹם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֹבִ֕ישׁוּ כִּ֥י תוֹעֵבָ֖ה עָשׂ֑וּ גַּם־בּ֣וֹשׁ לֹֽא־יֵב֗וֹשׁוּ גַּם־הַכְלִים֙ לֹ֣א יָדָ֔עוּ לָכֵ֞ן יִפְּל֧וּ בַנֹּפְלִ֛ים בְּעֵת־פְּקַדְתִּ֥ים יִכָּשְׁל֖וּ אָמַ֥ר יְהוָֽה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כֹּ֣ה אָמַ֣ר יְהוָ֡ה עִמְדוּ֩ עַל־דְּרָכִ֨ים וּרְא֜וּ וְשַׁאֲל֣וּ׀ לִנְתִב֣וֹת עוֹלָ֗ם אֵי־זֶ֨ה דֶ֤רֶךְ הַטּוֹב֙ וּלְכוּ־בָ֔הּ וּמִצְא֥וּ מַרְגּ֖וֹעַ לְנַפְשְׁכֶ֑ם וַיֹּאמְר֖וּ לֹ֥א נֵלֵֽךְ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַהֲקִמֹתִ֤י עֲלֵיכֶם֙ צֹפִ֔ים הַקְשִׁ֖יבוּ לְק֣וֹל שׁוֹפָ֑ר וַיֹּאמְר֖וּ לֹ֥א נַקְשִֽׁיב׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;לָכֵ֖ן שִׁמְע֣וּ הַגּוֹיִ֑ם וּדְעִ֥י עֵדָ֖ה אֶת־אֲשֶׁר־בָּֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שִׁמְעִ֣י הָאָ֔רֶץ הִנֵּ֨ה אָנֹכִ֜י מֵבִ֥יא רָעָ֛ה אֶל־הָעָ֥ם הַזֶּ֖ה פְּרִ֣י מַחְשְׁבוֹתָ֑ם כִּ֤י עַל־דְּבָרַי֙ לֹ֣א הִקְשִׁ֔יבוּ וְתוֹרָתִ֖י וַיִּמְאֲסוּ־בָֽהּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לָמָּה־זֶּ֨ה לִ֤י לְבוֹנָה֙ מִשְּׁבָ֣א תָב֔וֹא וְקָנֶ֥ה הַטּ֖וֹב מֵאֶ֣רֶץ מֶרְחָ֑ק עֹלֽוֹתֵיכֶם֙ לֹ֣א לְרָצ֔וֹן וְזִבְחֵיכֶ֖ם לֹא־עָ֥רְבוּ לִֽי׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לָכֵ֗ן כֹּ֚ה אָמַ֣ר יְהוָ֔ה הִנְנִ֥י נֹתֵ֛ן אֶל־הָעָ֥ם הַזֶּ֖ה מִכְשֹׁלִ֑ים וְכָ֣שְׁלוּ בָ֠ם אָב֨וֹת וּבָנִ֥ים יַחְדָּ֛ו שָׁכֵ֥ן וְרֵע֖וֹ <font color="brown">יאבדו</font> <font color="blue">וְאָבָֽדוּ׃</font> פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כֹּ֚ה אָמַ֣ר יְהוָ֔ה הִנֵּ֛ה עַ֥ם בָּ֖א מֵאֶ֣רֶץ צָפ֑וֹן וְג֣וֹי גָּד֔וֹל יֵע֖וֹר מִיַּרְכְּתֵי־אָֽרֶץ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;קֶ֣שֶׁת וְכִיד֞וֹן יַחֲזִ֗יקוּ אַכְזָרִ֥י הוּא֙ וְלֹ֣א יְרַחֵ֔מוּ קוֹלָם֙ כַּיָּ֣ם יֶהֱמֶ֔ה וְעַל־סוּסִ֖ים יִרְכָּ֑בוּ עָר֗וּךְ כְּאִישׁ֙ לַמִּלְחָמָ֔ה עָלַ֖יִךְ בַּת־צִיּֽוֹן׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;שָׁמַ֥עְנוּ אֶת־שָׁמְע֖וֹ רָפ֣וּ יָדֵ֑ינוּ צָרָה֙ הֶחֱזִיקַ֔תְנוּ חִ֖יל כַּיּוֹלֵדָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אַל־<font color="brown">תצאי</font> <font color="blue">תֵּֽצְאוּ֙</font> הַשָּׂדֶ֔ה וּבַדֶּ֖רֶךְ אַל־<font color="brown">תלכי</font> <font color="blue">תֵּלֵ֑כוּ</font> כִּ֚י חֶ֣רֶב לְאֹיֵ֔ב מָג֖וֹר מִסָּבִֽיב׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בַּת־עַמִּ֤י חִגְרִי־שָׂק֙ וְהִתְפַּלְּשִׁ֣י בָאֵ֔פֶר אֵ֤בֶל יָחִיד֙ עֲשִׂ֣י לָ֔ךְ מִסְפַּ֖ד תַּמְרוּרִ֑ים כִּ֣י פִתְאֹ֔ם יָבֹ֥א הַשֹּׁדֵ֖ד עָלֵֽינוּ׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בָּח֛וֹן נְתַתִּ֥יךָ בְעַמִּ֖י מִבְצָ֑ר וְתֵדַ֕ע וּבָחַנְתָּ֖ אֶת־דַּרְכָּֽם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;כֻּלָּם֙ סָרֵ֣י סֽוֹרְרִ֔ים הֹלְכֵ֥י רָכִ֖יל נְחֹ֣שֶׁת וּבַרְזֶ֑ל כֻּלָּ֥ם מַשְׁחִיתִ֖ים הֵֽמָּה׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;נָחַ֣ר מַפֻּ֔חַ <font color="brown">מאשתם</font> <font color="blue">מֵאֵ֖שׁ</font> <font color="blue">תַּ֣ם</font> עֹפָ֑רֶת לַשָּׁוְא֙ צָרַ֣ף צָר֔וֹף וְרָעִ֖ים לֹ֥א נִתָּֽקוּ׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כֶּ֣סֶף נִמְאָ֔ס קָרְא֖וּ לָהֶ֑ם כִּֽי־מָאַ֥ס יְהוָ֖ה בָּהֶֽם׃ פ</P>
</TD>
<TD WIDTH="50%">
<P>1&nbsp;h&#257;&#8216;iz&ucirc;| b&#601;n&ecirc; &#x1E07;iny&#257;min<font color="red"><sup>1</font></sup> miqqere&#x1E07; y&#601;r&ucirc;&#353;&#257;laim &ucirc;&#x1E07;i&#x1E6F;&#601;qw&#333;&#8216;a tiq&#601;&#8216;&ucirc; &#353;w&#333;f&#257;r w&#601;&#8216;al-b&ecirc;&#x1E6F; hakerem &#347;&#601;&#8217;&ucirc; ma&#347;&#601;&#8217;&#275;&#x1E6F; k&icirc; r&#257;&#8216;&acirc; ni&#353;&#601;q&#601;f&acirc; mi&#x1E63;&#x1E63;&#257;fw&#333;n w&#601;&#353;e&#x1E07;er g&#257;&#x1E0F;w&#333;l: </P>
<P>2&nbsp;hann&#257;w&acirc; w&#601;hamm&#601;&#8216;unn&#257;&#x1E21;&acirc; d&#257;m&icirc;&#x1E6F;&icirc; ba&#x1E6F;-&#x1E63;&icirc;yw&#333;n: </P>
<P>3&nbsp;&#8217;&#275;leyh&#257; y&#257;&#x1E07;&#333;&#8217;&ucirc; r&#333;&#8216;&icirc;m w&#601;&#8216;e&#x1E0F;&#601;r&ecirc;hem t&#257;q&#601;&#8216;&ucirc; &#8216;&#257;leyh&#257; &#8217;&#333;h&#257;l&icirc;m s&#257;&#x1E07;&icirc;&#x1E07; r&#257;&#8216;&ucirc; &#8217;&icirc;&#353; &#8217;e&#x1E6F;-y&#257;&#x1E0F;w&#333;: </P>
<P>4&nbsp;qad&#601;&#353;&ucirc; &#8216;&#257;leyh&#257; mil&#601;&#x1E25;&#257;m&acirc; q&ucirc;m&ucirc; w&#601;n<sup>a</sup>&#8216;&#259;leh &#x1E07;a&#x1E63;&#x1E63;&acirc;&#335;r&#257;yim &#8217;w&#333;y l&#257;n&ucirc; k&icirc;-f&#257;n&acirc; hayyw&#333;m k&icirc; yinn&#257;&#x1E6D;&ucirc; &#x1E63;il&#601;l&ecirc;-&#8216;&#257;re&#x1E07;: </P>
<P>5&nbsp;q&ucirc;m&ucirc; w&#601;n<sup>a</sup>&#8216;&#259;leh &#x1E07;all&#257;y&#601;l&acirc; w&#601;na&#353;&#601;&#x1E25;&icirc;&#x1E6F;&acirc; &#8217;ar&#601;m&#601;nw&#333;&#x1E6F;eyh&#257;: s</P>
<P>6&nbsp;k&icirc; &#x1E35;&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; kir&#601;&#x1E6F;&ucirc; &#8216;&#275;&#x1E63;&acirc; w&#601;&#353;if&#601;&#x1E35;&ucirc; &#8216;al-y&#601;r&ucirc;&#353;&#257;laim s&#333;l&#601;l&acirc; h&icirc;&#8217; h&#257;&#8216;&icirc;r h&#257;f&#601;qa&#x1E0F; kull&#257;h &#8216;&#333;&#353;eq b&#601;qir&#601;b&#257;h: </P>
<P>7&nbsp;k&#601;h&#257;q&icirc;r <font color="brown">b&#601;w&#275;r</font> <font color="blue">bayir</font> m&ecirc;meyh&#257; k&#275;n h&#275;q&#275;r&acirc; r&#257;&#8216;&#257;&#x1E6F;&#257;h &#x1E25;&#257;m&#257;s w&#257;&#353;&#333;&#x1E0F; yi&#353;&#353;&#257;m<sup>a</sup>&#8216; b&#257;h &#8216;al-p&#257;nay t&#257;m&icirc;&#x1E0F; &#x1E25;&#335;l&icirc; &ucirc;mak&acirc;: </P>
<P>8&nbsp;hi&ucirc;&#257;s&#601;r&icirc; y&#601;r&ucirc;&#353;&#257;laim pen-t&#275;q<sup>a</sup>&#8216; naf&#601;&#353;&icirc; mimm&#275;&#x1E35;&#601; pen-&#8217;&#259;&#347;&icirc;m&#275;&#x1E35;&#601; &#353;&#601;m&#257;m&acirc; &#8217;ere&#x1E63; lw&#333;&#8217; nw&#333;&#353;&#257;&#x1E07;&acirc;: f</P>
<P>9&nbsp;k&#333;h &#8217;&#257;mar y&#601;hw&#333;&acirc; &#x1E63;&#601;&#x1E07;&#257;&#8217;w&#333;&#x1E6F; &#8216;w&#333;l&#275;l y&#601;&#8216;w&#333;l&#601;l&ucirc; &#x1E35;agefen &#353;&#601;&#8217;&#275;r&icirc;&#x1E6F; yi&#347;&#601;r&#257;&#8217;&#275;l h&#257;&#353;&#275;&#x1E07; y&#257;&#x1E0F;&#601;&#x1E35;&#257; k&#601;&#x1E07;w&#333;&#x1E63;&#275;r &#8216;al-sal&#601;sillw&#333;&#x1E6F;: </P>
<P>10&nbsp;&#8216;al-m&icirc; &#8217;&#259;&#x1E0F;ab&#601;r&acirc; w&#601;&#8217;&#257;&#8216;&icirc;&#x1E0F;&acirc; w&#601;yi&#353;&#601;m&#257;&#8216;&ucirc; hinn&#275;h &#8216;&#259;r&#275;l&acirc; &#8217;&#257;z&#601;n&#257;m w&#601;l&#333;&#8217; y&ucirc;&#x1E35;&#601;l&ucirc; l&#601;haq&#601;&#353;&icirc;&#x1E07; hinn&#275;h &#x1E0F;&#601;&#x1E07;ar-y&#601;hw&acirc; h&#257;y&acirc; l&acirc;em l&#601;&#x1E25;er&#601;p&acirc; l&#333;&#8217; y<sup>a</sup>&#x1E25;&#601;p&#601;&#x1E63;&ucirc;-&#x1E07;w&#333;: </P>
<P>11&nbsp;w&#601;&#8217;&#275;&#x1E6F; &#x1E25;&#259;ma&#x1E6F; y&#601;hw&acirc;| m&#257;l&#275;&#8217;&#x1E6F;&icirc; nil&#601;&#8217;&ecirc;&#x1E6F;&icirc; h&#257;&#x1E35;&icirc;l &#353;&#601;f&#333;&#x1E35;&#601; &#8216;al-&#8216;w&#333;l&#257;l b<sup>a</sup>&#x1E25;&ucirc;&#x1E63; w&#601;&#8216;al sw&#333;&#x1E0F; b<sup>a</sup>&#x1E25;&ucirc;r&icirc;m y<sup>a</sup>&#x1E25;&#601;d&#257;w k&icirc;-&#x1E21;am-&#8217;&icirc;&#353; &#8216;im-&#8217;i&#353;&#353;&acirc; yill&#257;&#x1E35;&#275;&#x1E0F;&ucirc; z&#257;q&#275;n &#8216;im-m&#601;l&#275;&#8217; y&#257;m&icirc;m: </P>
<P>12&nbsp;w&#601;n&#257;sab&ucirc; &#x1E07;&#257;t&ecirc;hem la&#8217;&#259;&#x1E25;&#275;r&icirc;m &#347;&#257;&#x1E0F;w&#333;&#x1E6F; w&#601;n&#257;&#353;&icirc;m y<sup>a</sup>&#x1E25;&#601;d&#257;w k&icirc;-&#8217;a&#x1E6D;&#x1E6D;eh &#8217;e&#x1E6F;-y&#257;&#x1E0F;&icirc; &#8216;al-y&#333;&#353;&#601;&#x1E07;&ecirc; h&#257;&#8217;&#257;re&#x1E63; n&#601;&#8217;um-y&#601;hw&acirc;: </P>
<P>13&nbsp;k&icirc; miqq&#601;&#x1E6D;ann&#257;m w&#601;&#8216;a&#x1E0F;-g&#601;&#x1E0F;w&#333;l&#257;m kullw&#333; bw&#333;&#x1E63;&#275;&#8216;a b&#257;&#x1E63;<sup>a</sup>&#8216; &ucirc;minn&#257;&#x1E07;&icirc;&#8217; w&#601;&#8216;a&#x1E0F;-k&#333;h&#275;n kullw&#333; &#8216;&#333;&#347;eh &#353;&#353;&#257;qer: </P>
<P>14&nbsp;way&#601;rap&#601;&#8217;&ucirc; &#8217;e&#x1E6F;-&#353;e&#x1E07;er &#8216;amm&icirc; &#8216;al-n&#601;qall&acirc; l&#275;&#8217;m&#333;r &#353;&#257;lw&#333;m| &#353;&#257;lw&#333;m w&#601;&#8217;&ecirc;n &#353;&#257;lw&#333;m: </P>
<P>15&nbsp;h&#333;&#x1E07;&icirc;&#353;&ucirc; k&icirc; &#x1E6F;w&#333;&#8216;&#275;&#x1E07;&acirc; &#8216;&#257;&#347;&ucirc; gam-bw&#333;&#353; l&#333;&#8217;-y&#275;&#x1E07;w&#333;&#353;&ucirc; gam-ha&#x1E35;&#601;l&icirc;m l&#333;&#8217; y&#257;&#x1E0F;&#257;&#8216;&ucirc; l&#257;&#x1E35;&#275;n yip&#601;l&ucirc; &#x1E07;ann&#333;f&#601;l&icirc;m b&#601;&#8216;&#275;&#x1E6F;-p&#601;qa&#x1E0F;&#601;t&icirc;m yik&#257;&#353;&#601;l&ucirc; &#8217;&#257;mar y&#601;hw&acirc;: s</P>
<P>16&nbsp;k&#333;h &#8217;&#257;mar y&#601;hw&acirc; &#8216;im&#601;&#x1E0F;&ucirc; &#8216;al-d&#601;r&#257;&#x1E35;&icirc;m &ucirc;r&#601;&#8217;&ucirc; w&#601;&#353;a&#8217;&#259;l&ucirc;| lin&#601;&#x1E6F;i&#x1E07;w&#333;&#x1E6F; &#8216;w&#333;l&#257;m &#8217;&ecirc;-zeh &#x1E0F;ere&#x1E35;&#601; ha&#x1E6D;&#x1E6D;w&#333;&#x1E07; &ucirc;l&#601;&#x1E35;&ucirc;-&#x1E07;&#257;h &ucirc;mi&#x1E63;&#601;&#8217;&ucirc; mar&#601;gw&#333;&#8216;a l&#601;naf&#601;&#353;&#601;&#x1E35;em wayy&#333;&#8217;m&#601;r&ucirc; l&#333;&#8217; n&#275;l&#275;&#x1E35;&#601;: </P>
<P>17&nbsp;wah&#259;qim&#333;&#x1E6F;&icirc; &#8216;&#259;l&ecirc;&#x1E35;em &#x1E63;&#333;f&icirc;m haq&#601;&#353;&icirc;&#x1E07;&ucirc; l&#601;qw&#333;l &#353;w&#333;f&#257;r wayy&#333;&#8217;m&#601;r&ucirc; l&#333;&#8217; naq&#601;&#353;&icirc;&#x1E07;: </P>
<P>18&nbsp;l&#257;&#x1E35;&#275;n &#353;im&#601;&#8216;&ucirc; hagw&#333;yim &ucirc;&#x1E0F;&#601;&#8216;&icirc; &#8216;&#275;&#x1E0F;&acirc; &#8217;e&#x1E6F;-&#8217;&#259;&#353;er-b&#257;m: </P>
<P>19&nbsp;&#353;im&#601;&#8216;&icirc; h&#257;&#8217;&#257;re&#x1E63; hinn&#275;h &#8217;&#257;n&#333;&#x1E35;&icirc; m&#275;&#x1E07;&icirc;&#8217; r&#257;&#8216;&acirc; &#8217;el-h&#257;&#8216;&#257;m hazzeh p&#601;r&icirc; m<sup>a</sup>&#x1E25;&#601;&#353;&#601;&#x1E07;w&#333;&#x1E6F;&#257;m k&icirc; &#8216;al-d&#601;&#x1E07;&#257;ray l&#333;&#8217; hiq&#601;&#353;&icirc;&#x1E07;&ucirc; w&#601;&#x1E6F;w&#333;r&#257;&#x1E6F;&icirc; wayyim&#601;&#8217;&#259;s&ucirc;-&#x1E07;&#257;h: </P>
<P>20&nbsp;l&#257;mm&acirc;-zzeh l&icirc; l&#601;&#x1E07;w&#333;n&acirc; mi&#353;&#353;&#601;&#x1E07;&#257;&#8217; &#x1E6F;&#257;&#x1E07;w&#333;&#8217; w&#601;q&#257;neh ha&#x1E6D;&#x1E6D;w&#333;&#x1E07; m&#275;&#8217;ere&#x1E63; mer&#601;&#x1E25;&#257;q &#8216;&#333;lw&#333;&#x1E6F;&ecirc;&#x1E35;em l&#333;&#8217; l&#601;r&#257;&#x1E63;w&#333;n w&#601;zi&#x1E07;&#601;&#x1E25;&ecirc;&#x1E35;em l&#333;&#8217;-&#8216;&#257;r&#601;&#x1E07;&ucirc; l&icirc;: s</P>
<P>21&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; hin&#601;n&icirc; n&#333;&#x1E6F;&#275;n &#8217;el-h&#257;&#8216;&#257;m hazzeh mi&#x1E35;&#601;&#353;&#333;l&icirc;m w&#601;&#x1E35;&#257;&#353;&#601;l&ucirc; &#x1E07;&#257;m &#8217;&#257;&#x1E07;w&#333;&#x1E6F; &ucirc;&#x1E07;&#257;n&icirc;m y<sup>a</sup>&#x1E25;&#601;d&#257;w &#353;&#257;&#x1E35;&#275;n w&#601;r&#275;&#8216;w&#333; <font color="brown">y&#333;&#8217;&#x1E07;&#275;&#x1E0F;&ucirc;</font> <font color="blue">w&#601;&#8217;&#257;&#x1E07;&#257;&#x1E0F;&ucirc;:</font> f</P>
<P>22&nbsp;k&#333;h &#8217;&#257;mar y&#601;hw&acirc; hinn&#275;h &#8216;am b&#257;&#8217; m&#275;&#8217;ere&#x1E63; &#x1E63;&#257;fw&#333;n w&#601;&#x1E21;w&#333;y g&#257;&#x1E0F;w&#333;l y&#275;&#8216;w&#333;r m&icirc;yar&#601;k&#601;&#x1E6F;&ecirc;-&#8217;&#257;re&#x1E63;: </P>
<P>23&nbsp;qe&#353;e&#x1E6F; w&#601;&#x1E35;&icirc;&#x1E0F;w&#333;n y<sup>a</sup>&#x1E25;&#259;z&icirc;q&ucirc; &#8217;a&#x1E35;&#601;z&#257;r&icirc; h&ucirc;&#8217; w&#601;l&#333;&#8217; y&#601;r<sup>a</sup>&#x1E25;&#275;m&ucirc; qw&#333;l&#257;m kayy&#257;m yeh&#277;meh w&#601;&#8216;al-s&ucirc;s&icirc;m yir&#601;k&#257;&#x1E07;&ucirc; &#8216;&#257;r&ucirc;&#x1E35;&#601; k&#601;&#8217;&icirc;&#353; lammil&#601;&#x1E25;&#257;m&acirc; &#8216;&#257;layi&#x1E35;&#601; ba&#x1E6F;-&#x1E63;&icirc;yw&#333;n: </P>
<P>24&nbsp;&#353;&#257;m<sup>a</sup>&#8216;&#601;n&ucirc; &#8217;e&#x1E6F;-&#353;&#257;m&#601;&#8216;w&#333; r&#257;f&ucirc; y&#257;&#x1E0F;&ecirc;n&ucirc; &#x1E63;&#257;r&acirc; he&#x1E25;&#277;z&icirc;qa&#x1E6F;&#601;n&ucirc; &#x1E25;&icirc;l kayyw&#333;l&#275;&#x1E0F;&acirc;: </P>
<P>25&nbsp;&#8217;al-<font color="brown">t&#275;&#x1E63;&#601;&#8217;&icirc;</font> <font color="blue">t&#275;&#x1E63;&#601;&#8217;&ucirc;</font> ha&#347;&#347;&#257;&#x1E0F;eh &ucirc;&#x1E07;adere&#x1E35;&#601; &#8217;al-<font color="brown">t&#275;l&#275;&#x1E35;&icirc;</font> <font color="blue">t&#275;l&#275;&#x1E35;&ucirc;</font> k&icirc; &#x1E25;ere&#x1E07; l&#601;&#8217;&#333;y&#275;&#x1E07; m&#257;&#x1E21;w&#333;r miss&#257;&#x1E07;&icirc;&#x1E07;: </P>
<P>26&nbsp;ba&#x1E6F;-&#8216;amm&icirc; &#x1E25;i&#x1E21;&#601;r&icirc;-&#347;&#257;q w&#601;hi&#x1E6F;&#601;pall&#601;&#353;&icirc; &#x1E07;&#257;&#8217;&#275;fer &#8217;&#275;&#x1E07;el y&#257;&#x1E25;&icirc;&#x1E0F; &#8216;&#259;&#347;&icirc; l&#257;&#x1E35;&#601; mis&#601;pa&#x1E0F; tam&#601;r&ucirc;r&icirc;m k&icirc; fi&#x1E6F;&#601;&#8217;&#333;m y&#257;&#x1E07;&#333;&#8217; ha&#353;&#353;&#333;&#x1E0F;&#275;&#x1E0F; &#8216;&#257;l&ecirc;n&ucirc;: </P>
<P>27&nbsp;b&#257;&#x1E25;w&#333;n n&#601;&#x1E6F;at&icirc;&#x1E35;&#257; &#x1E07;&#601;&#8216;amm&icirc; mi&#x1E07;&#601;&#x1E63;&#257;r w&#601;&#x1E6F;&#275;&#x1E0F;<sup>a</sup>&#8216; &ucirc;&#x1E07;&#257;&#x1E25;an&#601;t&#257; &#8217;e&#x1E6F;-dar&#601;k&#257;m: </P>
<P>28&nbsp;kull&#257;m s&#257;r&ecirc; sw&#333;r&#601;r&icirc;m h&#333;l&#601;&#x1E35;&ecirc; r&#257;&#x1E35;&icirc;l n&#601;&#x1E25;&#333;&#353;e&#x1E6F; &ucirc;&#x1E07;ar&#601;zel kull&#257;m ma&#353;&#601;&#x1E25;&icirc;&#x1E6F;&icirc;m h&#275;mm&acirc;: </P>
<P>29&nbsp;n&#257;&#x1E25;ar mapu&#x1E25;a <font color="brown">m&#275;&#8217;i&#353;&#601;tam</font> <font color="blue">m&#275;&#8217;&#275;&#353;</font> <font color="blue">tam</font> &#8216;&#333;f&#257;re&#x1E6F; la&#353;&#353;&#257;w&#601;&#8217; &#x1E63;&#257;raf &#x1E63;&#257;rw&#333;f w&#601;r&#257;&#8216;&icirc;m l&#333;&#8217; nit&#257;q&ucirc;: </P>
<P>30&nbsp;kesef nim&#601;&#8217;&#257;s q&#257;r&#601;&#8217;&ucirc; l&acirc;em k&icirc;-m&#257;&#8217;as y&#601;hw&acirc; b&acirc;em: f</P>
</TD>
</TABLE>
<P><HR>
<CENTER>
<A HREF="jer007.htm">Next: Jeremiah (Yermiyah) Chapter 7</A></CENTER>
</BODY>
</HTML>
