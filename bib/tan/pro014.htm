<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro014.htm">Polyglot</A>&nbsp;
<A HREF="../kjv/pro014.htm">KJV</A>&nbsp;
<A HREF="../sep/pro014.htm">Sep</A>&nbsp;
<A HREF="../vul/pro014.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro013.htm">Previous</A>&nbsp;
<A HREF="pro015.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;חַכְמ֣וֹת נָ֭שִׁים בָּנְתָ֣ה בֵיתָ֑הּ וְ֝אִוֶּ֗לֶת בְּיָדֶ֥יהָ תֶהֶרְסֶֽנּוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הוֹלֵ֣ךְ בְּ֭יָשְׁרוֹ יְרֵ֣א יְהוָ֑ה וּנְל֖וֹז דְּרָכָ֣יו בּוֹזֵֽהוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּֽפִי־אֱ֭וִיל חֹ֣טֶר גַּאֲוָ֑ה וְשִׂפְתֵ֥י חֲ֝כָמִ֗ים תִּשְׁמוּרֵֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּאֵ֣ין אֲ֭לָפִים אֵב֣וּס בָּ֑ר וְרָב־תְּ֝בוּא֗וֹת בְּכֹ֣חַ שֽׁוֹר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עֵ֣ד אֱ֭מוּנִים לֹ֣א יְכַזֵּ֑ב וְיָפִ֥יחַ כְּ֝זָבִ֗ים עֵ֣ד שָֽׁקֶר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בִּקֶּשׁ־לֵ֣ץ חָכְמָ֣ה וָאָ֑יִן וְדַ֖עַת לְנָב֣וֹן נָקָֽל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לֵ֣ךְ מִ֭נֶּגֶד לְאִ֣ישׁ כְּסִ֑יל וּבַל־יָ֝דַ֗עְתָּ שִׂפְתֵי־דָֽעַת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חָכְמַ֣ת עָ֭רוּם הָבִ֣ין דַּרְכּ֑וֹ וְאִוֶּ֖לֶת כְּסִילִ֣ים מִרְמָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֱ֭וִלִים יָלִ֣יץ אָשָׁ֑ם וּבֵ֖ין יְשָׁרִ֣ים רָצֽוֹן׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֵ֗ב<font color="red"><sup>3</font></sup> י֭וֹדֵעַ מָרַּ֣ת נַפְשׁ֑וֹ וּ֝בְשִׂמְחָת֗וֹ לֹא־יִתְעָ֥רַב זָֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בֵּ֣ית רְ֭שָׁעִים יִשָּׁמֵ֑ד וְאֹ֖הֶל יְשָׁרִ֣ים יַפְרִֽיחַ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַחֲרִיתָ֗הּ דַּרְכֵי־מָֽוֶת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;גַּם־בִּשְׂח֥וֹק יִכְאַב־לֵ֑ב וְאַחֲרִיתָ֖הּ<font color="red"><sup>3</font></sup> שִׂמְחָ֣ה תוּגָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִדְּרָכָ֣יו יִ֭שְׂבַּע ס֣וּג לֵ֑ב וּ֝מֵעָלָ֗יו אִ֣ישׁ טֽוֹב׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;פֶּ֭תִי יַאֲמִ֣ין לְכָל־דָּבָ֑ר וְ֝עָר֗וּם יָבִ֥ין לַאֲשֻׁרֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;חָכָ֣ם יָ֭רֵא וְסָ֣ר מֵרָ֑ע וּ֝כְסִ֗יל מִתְעַבֵּ֥ר וּבוֹטֵֽחַ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;קְֽצַר־אַ֭פַּיִם יַעֲשֶׂ֣ה אִוֶּ֑לֶת וְאִ֥ישׁ מְ֝זִמּ֗וֹת יִשָּׂנֵֽא׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;נָחֲל֣וּ פְתָאיִ֣ם אִוֶּ֑לֶת וַֽ֝עֲרוּמִ֗ים יַכְתִּ֥רוּ דָֽעַת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שַׁח֣וּ רָ֭עִים לִפְנֵ֣י טוֹבִ֑ים וּ֝רְשָׁעִ֗ים עַֽל־שַׁעֲרֵ֥י צַדִּֽיק׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;גַּם־לְ֭רֵעֵהוּ יִשָּׂ֣נֵא רָ֑שׁ וְאֹהֲבֵ֖י עָשִׁ֣יר רַבִּֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;בָּז־לְרֵעֵ֥הוּ חוֹטֵ֑א וּמְחוֹנֵ֖ן <font color="brown">עניים</font> <font color="blue">עֲנָוִ֣ים</font> אַשְׁרָֽיו׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הֲ‍ֽלוֹא־יִ֭תְעוּ חֹ֣רְשֵׁי רָ֑ע וְחֶ֥סֶד וֶ֝אֱמֶ֗ת חֹ֣רְשֵׁי טֽוֹב׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;בְּכָל־עֶ֭צֶב יִהְיֶ֣ה מוֹתָ֑ר וּדְבַר־שְׂ֝פָתַ֗יִם אַךְ־לְמַחְסֽוֹר׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;עֲטֶ֣רֶת חֲכָמִ֣ים עָשְׁרָ֑ם אִוֶּ֖לֶת כְּסִילִ֣ים אִוֶּֽלֶת׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;מַצִּ֣יל נְ֭פָשׁוֹת עֵ֣ד אֱמֶ֑ת וְיָפִ֖חַ כְּזָבִ֣ים מִרְמָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;בְּיִרְאַ֣ת יְ֭הוָה מִבְטַח־עֹ֑ז וּ֝לְבָנָ֗יו יִהְיֶ֥ה מַחְסֶֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;יִרְאַ֣ת יְ֭הוָה מְק֣וֹר חַיִּ֑ים לָ֝ס֗וּר מִמֹּ֥קְשֵׁי מָֽוֶת׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;בְּרָב־עָ֥ם הַדְרַת־מֶ֑לֶךְ וּבְאֶ֥פֶס לְ֝אֹ֗ם מְחִתַּ֥ת רָזֽוֹן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אֶ֣רֶךְ אַ֭פַּיִם רַב־תְּבוּנָ֑ה וּקְצַר־ר֝֗וּחַ מֵרִ֥ים אִוֶּֽלֶת׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;חַיֵּ֣י בְ֭שָׂרִים לֵ֣ב מַרְפֵּ֑א וּרְקַ֖ב עֲצָמ֣וֹת קִנְאָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;עֹ֣שֵֽׁק־דָּ֭ל<font color="red"><sup>1</font></sup> חֵרֵ֣ף עֹשֵׂ֑הוּ וּ֝מְכַבְּד֗וֹ חֹנֵ֥ן אֶבְיֽוֹן׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;בְּֽ֭רָעָתוֹ יִדָּחֶ֣ה רָשָׁ֑ע וְחֹסֶ֖ה בְמוֹת֣וֹ צַדִּֽיק׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;בְּלֵ֣ב נָ֭בוֹן תָּנ֣וּחַ חָכְמָ֑ה וּבְקֶ֥רֶב כְּ֝סִילִ֗ים תִּוָּדֵֽעַ׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;צְדָקָ֥ה תְרֽוֹמֵֽם־גּ֑וֹי וְחֶ֖סֶד לְאֻמִּ֣ים חַטָּֽאת׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;רְֽצוֹן־מֶ֭לֶךְ לְעֶ֣בֶד מַשְׂכִּ֑יל וְ֝עֶבְרָת֗וֹ תִּהְיֶ֥ה מֵבִֽישׁ׃ </P>
</TD>
<TD WIDTH="50%">
<P>1&nbsp;&#x1E25;a&#x1E35;&#601;mw&#333;&#x1E6F; n&#257;&#353;&icirc;m b&#257;n&#601;&#x1E6F;&acirc; &#x1E07;&ecirc;&#x1E6F;&#257;h w&#601;&#8217;i&ucirc;ele&#x1E6F; b&#601;y&#257;&#x1E0F;eyh&#257; &#x1E6F;eher&#601;senn&ucirc;: </P>
<P>2&nbsp;hw&#333;l&#275;&#x1E35;&#601; b&#601;y&#257;&#353;&#601;rw&#333; y&#601;r&#275;&#8217; y&#601;hw&acirc; &ucirc;n&#601;lw&#333;z d&#601;r&#257;&#x1E35;&#257;yw bw&#333;z&#275;h&ucirc;: </P>
<P>3&nbsp;b&#601;f&icirc;-&#8217;&#277;w&icirc;l &#x1E25;&#333;&#x1E6D;er ga&#8217;&#259;w&acirc; w&#601;&#347;if&#601;&#x1E6F;&ecirc; &#x1E25;&#259;&#x1E35;&#257;m&icirc;m ti&#353;&#601;m&ucirc;r&#275;m: </P>
<P>4&nbsp;b&#601;&#8217;&ecirc;n &#8217;&#259;l&#257;f&icirc;m &#8217;&#275;&#x1E07;&ucirc;s b&#257;r w&#601;r&#257;&#x1E07;-t&#601;&#x1E07;&ucirc;&#8217;w&#333;&#x1E6F; b&#601;&#x1E35;&#333;&#x1E25;a &#353;w&#333;r: </P>
<P>5&nbsp;&#8216;&#275;&#x1E0F; &#8217;&#277;m&ucirc;n&icirc;m l&#333;&#8217; y&#601;&#x1E35;azz&#275;&#x1E07; w&#601;y&#257;f&icirc;&#x1E25;a k&#601;z&#257;&#x1E07;&icirc;m &#8216;&#275;&#x1E0F; &#353;&#257;qer: </P>
<P>6&nbsp;biqqe&#353;-l&#275;&#x1E63; &#x1E25;&#257;&#x1E35;&#601;m&acirc; w&#257;&#8217;&#257;yin w&#601;&#x1E0F;<sup>a</sup>&#8216;a&#x1E6F; l&#601;n&#257;&#x1E07;w&#333;n n&#257;q&#257;l: </P>
<P>7&nbsp;l&#275;&#x1E35;&#601; minne&#x1E21;e&#x1E0F; l&#601;&#8217;&icirc;&#353; k&#601;s&icirc;l &ucirc;&#x1E07;al-y&#257;&#x1E0F;<sup>a</sup>&#8216;&#601;t&#257; &#347;if&#601;&#x1E6F;&ecirc;-&#x1E0F;&#257;&#8216;a&#x1E6F;: </P>
<P>8&nbsp;&#x1E25;&#257;&#x1E35;&#601;ma&#x1E6F; &#8216;&#257;r&ucirc;m h&#257;&#x1E07;&icirc;n dar&#601;kw&#333; w&#601;&#8217;i&ucirc;ele&#x1E6F; k&#601;s&icirc;l&icirc;m mir&#601;m&acirc;: </P>
<P>9&nbsp;&#8217;&#277;wil&icirc;m y&#257;l&icirc;&#x1E63; &#8217;&#257;&#353;&#257;m &ucirc;&#x1E07;&ecirc;n y&#601;&#353;&#257;r&icirc;m r&#257;&#x1E63;w&#333;n: </P>
<P>10&nbsp;l&#275;&#x1E07;<font color="red"><sup>3</font></sup> yw&#333;&#x1E0F;&#275;&#8216;a m&#257;rra&#x1E6F; naf&#601;&#353;w&#333; &ucirc;&#x1E07;&#601;&#347;im&#601;&#x1E25;&#257;&#x1E6F;w&#333; l&#333;&#8217;-yi&#x1E6F;&#601;&#8216;&#257;ra&#x1E07; z&#257;r: </P>
<P>11&nbsp;b&ecirc;&#x1E6F; r&#601;&#353;&#257;&#8216;&icirc;m yi&#353;&#353;&#257;m&#275;&#x1E0F; w&#601;&#8217;&#333;hel y&#601;&#353;&#257;r&icirc;m yaf&#601;r&icirc;&#x1E25;a: </P>
<P>12&nbsp;y&#275;&#353; dere&#x1E35;&#601; y&#257;&#353;&#257;r lif&#601;n&ecirc;-&#8217;&icirc;&#353; w&#601;&#8217;<sup>a</sup>&#x1E25;&#259;r&icirc;&#x1E6F;&#257;h dar&#601;&#x1E35;&ecirc;-m&#257;we&#x1E6F;: </P>
<P>13&nbsp;gam-bi&#347;&#601;&#x1E25;w&#333;q yi&#x1E35;&#601;&#8217;a&#x1E07;-l&#275;&#x1E07; w&#601;&#8217;<sup>a</sup>&#x1E25;&#259;r&icirc;&#x1E6F;&#257;h<font color="red"><sup>3</font></sup> &#347;im&#601;&#x1E25;&acirc; &#x1E6F;&ucirc;&#x1E21;&acirc;: </P>
<P>14&nbsp;mid&#601;r&#257;&#x1E35;&#257;yw yi&#347;&#601;b<sup>a</sup>&#8216; s&ucirc;&#x1E21; l&#275;&#x1E07; &ucirc;m&#275;&#8216;&#257;l&#257;yw &#8217;&icirc;&#353; &#x1E6D;w&#333;&#x1E07;: </P>
<P>15&nbsp;pe&#x1E6F;&icirc; ya&#8217;&#259;m&icirc;n l&#601;&#x1E35;&#257;l-d&#257;&#x1E07;&#257;r w&#601;&#8216;&#257;r&ucirc;m y&#257;&#x1E07;&icirc;n la&#8217;&#259;&#353;urw&#333;: </P>
<P>16&nbsp;&#x1E25;&#257;&#x1E35;&#257;m y&#257;r&#275;&#8217; w&#601;s&#257;r m&#275;r&#257;&#8216; &ucirc;&#x1E35;&#601;s&icirc;l mi&#x1E6F;&#601;&#8216;ab&#275;r &ucirc;&#x1E07;w&#333;&#x1E6D;&#275;&#x1E25;a: </P>
<P>17&nbsp;q&#601;&#x1E63;ar-&#8217;apayim y<sup>a</sup>&#8216;&#259;&#347;eh &#8217;i&ucirc;ele&#x1E6F; w&#601;&#8217;&icirc;&#353; m&#601;zimmw&#333;&#x1E6F; yi&#347;&#347;&#257;n&#275;&#8217;: </P>
<P>18&nbsp;n&#257;&#x1E25;&#259;l&ucirc; f&#601;&#x1E6F;&#257;&#8217;yim &#8217;i&ucirc;ele&#x1E6F; w<sup>a</sup>&#8216;&#259;r&ucirc;m&icirc;m ya&#x1E35;&#601;tir&ucirc; &#x1E0F;&#257;&#8216;a&#x1E6F;: </P>
<P>19&nbsp;&#353;<sup>a</sup>&#x1E25;&ucirc; r&#257;&#8216;&icirc;m lif&#601;n&ecirc; &#x1E6D;w&#333;&#x1E07;&icirc;m &ucirc;r&#601;&#353;&#257;&#8216;&icirc;m &#8216;al-&#353;<sup>a</sup>&#8216;&#259;r&ecirc; &#x1E63;ad&icirc;q: </P>
<P>20&nbsp;gam-l&#601;r&#275;&#8216;&#275;h&ucirc; yi&#347;&#347;&#257;n&#275;&#8217; r&#257;&#353; w&#601;&#8217;&#333;h&#259;&#x1E07;&ecirc; &#8216;&#257;&#353;&icirc;r rab&icirc;m: </P>
<P>21&nbsp;b&#257;z-l&#601;r&#275;&#8216;&#275;h&ucirc; &#x1E25;w&#333;&#x1E6D;&#275;&#8217; &ucirc;m&#601;&#x1E25;w&#333;n&#275;n <font color="brown">&#8216;&#259;n&#257;y&icirc;m</font> <font color="blue">&#8216;&#259;n&#257;w&icirc;m</font> &#8217;a&#353;&#601;r&#257;yw: </P>
<P>22&nbsp;h&#259;&#x200D;lw&#333;&#8217;-yi&#x1E6F;&#601;&#8216;&ucirc; &#x1E25;&#333;r&#601;&#353;&ecirc; r&#257;&#8216; w&#601;&#x1E25;ese&#x1E0F; we&#8217;&#277;me&#x1E6F; &#x1E25;&#333;r&#601;&#353;&ecirc; &#x1E6D;w&#333;&#x1E07;: </P>
<P>23&nbsp;b&#601;&#x1E35;&#257;l-&#8216;e&#x1E63;e&#x1E07; yih&#601;yeh mw&#333;&#x1E6F;&#257;r &ucirc;&#x1E0F;&#601;&#x1E07;ar-&#347;&#601;f&#257;&#x1E6F;ayim &#8217;a&#x1E35;&#601;-l&#601;m<sup>a</sup>&#x1E25;&#601;sw&#333;r: </P>
<P>24&nbsp;&#8216;&#259;&#x1E6D;ere&#x1E6F; &#x1E25;&#259;&#x1E35;&#257;m&icirc;m &#8216;&#257;&#353;&#601;r&#257;m &#8217;i&ucirc;ele&#x1E6F; k&#601;s&icirc;l&icirc;m &#8217;i&ucirc;ele&#x1E6F;: </P>
<P>25&nbsp;ma&#x1E63;&#x1E63;&icirc;l n&#601;f&#257;&#353;w&#333;&#x1E6F; &#8216;&#275;&#x1E0F; &#8217;&#277;me&#x1E6F; w&#601;y&#257;fi&#x1E25;a k&#601;z&#257;&#x1E07;&icirc;m mir&#601;m&acirc;: </P>
<P>26&nbsp;b&#601;yir&#601;&#8217;a&#x1E6F; y&#601;hw&acirc; mi&#x1E07;&#601;&#x1E6D;<sup>a</sup>&#x1E25;-&#8216;&#333;z &ucirc;l&#601;&#x1E07;&#257;n&#257;yw yih&#601;yeh m<sup>a</sup>&#x1E25;&#601;seh: </P>
<P>27&nbsp;yir&#601;&#8217;a&#x1E6F; y&#601;hw&acirc; m&#601;qw&#333;r &#x1E25;ayy&icirc;m l&#257;s&ucirc;r mimm&#333;q&#601;&#353;&ecirc; m&#257;we&#x1E6F;: </P>
<P>28&nbsp;b&#601;r&#257;&#x1E07;-&#8216;&#257;m ha&#x1E0F;&#601;ra&#x1E6F;-mele&#x1E35;&#601; &ucirc;&#x1E07;&#601;&#8217;efes l&#601;&#8217;&#333;m m&#601;&#x1E25;ita&#x1E6F; r&#257;zw&#333;n: </P>
<P>29&nbsp;&#8217;ere&#x1E35;&#601; &#8217;apayim ra&#x1E07;-t&#601;&#x1E07;&ucirc;n&acirc; &ucirc;q&#601;&#x1E63;ar-r&ucirc;&#x1E25;a m&#275;r&icirc;m &#8217;i&ucirc;ele&#x1E6F;: </P>
<P>30&nbsp;&#x1E25;ayy&ecirc; &#x1E07;&#601;&#347;&#257;r&icirc;m l&#275;&#x1E07; mar&#601;p&#275;&#8217; &ucirc;r&#601;qa&#x1E07; &#8216;&#259;&#x1E63;&#257;mw&#333;&#x1E6F; qin&#601;&#8217;&acirc;: </P>
<P>31&nbsp;&#8216;&#333;&#353;&#275;q-d&#257;l<font color="red"><sup>1</font></sup> &#x1E25;&#275;r&#275;f &#8216;&#333;&#347;&#275;h&ucirc; &ucirc;m&#601;&#x1E35;ab&#601;&#x1E0F;w&#333; &#x1E25;&#333;n&#275;n &#8217;e&#x1E07;&#601;yw&#333;n: </P>
<P>32&nbsp;b&#601;r&#257;&#8216;&#257;&#x1E6F;w&#333; yid&#257;&#x1E25;eh r&#257;&#353;&#257;&#8216; w&#601;&#x1E25;&#333;seh &#x1E07;&#601;mw&#333;&#x1E6F;w&#333; &#x1E63;ad&icirc;q: </P>
<P>33&nbsp;b&#601;l&#275;&#x1E07; n&#257;&#x1E07;w&#333;n t&#257;n&ucirc;&#x1E25;a &#x1E25;&#257;&#x1E35;&#601;m&acirc; &ucirc;&#x1E07;&#601;qere&#x1E07; k&#601;s&icirc;l&icirc;m ti&ucirc;&#257;&#x1E0F;&#275;&#8216;a: </P>
<P>34&nbsp;&#x1E63;&#601;&#x1E0F;&#257;q&acirc; &#x1E6F;&#601;rw&#333;m&#275;m-gw&#333;y w&#601;&#x1E25;ese&#x1E0F; l&#601;&#8217;umm&icirc;m &#x1E25;a&#x1E6D;&#x1E6D;&#257;&#8217;&#x1E6F;: </P>
<P>35&nbsp;r&#601;&#x1E63;w&#333;n-mele&#x1E35;&#601; l&#601;&#8216;e&#x1E07;e&#x1E0F; ma&#347;&#601;k&icirc;l w&#601;&#8216;e&#x1E07;&#601;r&#257;&#x1E6F;w&#333; tih&#601;yeh m&#275;&#x1E07;&icirc;&#353;: </P>
</TD>
</TABLE>
<P><HR>
<CENTER>
<A HREF="pro015.htm">Next: Proverbs (Mishlei) Chapter 15</A></CENTER>
</BODY>
</HTML>
