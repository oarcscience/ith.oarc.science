[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa112)  [KJV](../kjv/psa112)  [Sep](../sep/psa112.md) 
[Vul](../vul/psa112.md)   
  
[Psalms (Tehilim) Index](psa.md)  
  [Previous](psa111)  [Next](psa113.md) 

------------------------------------------------------------------------

### Tanach (Hebrew): Psalms (Tehilim) Chapter 112

‎<span id="001">1</span> ‏הַ֥לְלוּ יָ֨הּ׀ אַשְׁרֵי־אִ֭ישׁ יָרֵ֣א
אֶת־יְהוָ֑ה בְּ֝מִצְוֹתָ֗יו חָפֵ֥ץ מְאֹֽד׃

‎<span id="002">2</span> ‏גִּבּ֣וֹר בָּ֭אָרֶץ יִהְיֶ֣ה זַרְע֑וֹ דּ֭וֹר
יְשָׁרִ֣ים יְבֹרָֽךְ׃

‎<span id="003">3</span> ‏הוֹן־וָעֹ֥שֶׁר בְּבֵית֑וֹ וְ֝צִדְקָת֗וֹ
עֹמֶ֥דֶת לָעַֽד׃

‎<span id="004">4</span> ‏זָ֘רַ֤ח בַּחֹ֣שֶׁךְ א֖וֹר לַיְשָׁרִ֑ים
חַנּ֖וּן וְרַח֣וּם וְצַדִּֽיק׃

‎<span id="005">5</span> ‏טֽוֹב־אִ֭ישׁ חוֹנֵ֣ן וּמַלְוֶ֑ה יְכַלְכֵּ֖ל
דְּבָרָ֣יו בְּמִשְׁפָּֽט׃

‎<span id="006">6</span> ‏כִּֽי־לְעוֹלָ֥ם לֹא־יִמּ֑וֹט לְזֵ֥כֶר ע֝וֹלָ֗ם
יִהְיֶ֥ה צַדִּֽיק׃

‎<span id="007">7</span> ‏מִשְּׁמוּעָ֣ה רָ֭עָה לֹ֣א יִירָ֑א נָכ֥וֹן
לִ֝בּ֗וֹ בָּטֻ֥חַ בַּיהוָֽה׃

‎<span id="008">8</span> ‏סָמ֣וּךְ לִ֭בּוֹ לֹ֣א יִירָ֑א עַ֖ד
אֲשֶׁר־יִרְאֶ֣ה בְצָרָֽיו׃

‎<span id="009">9</span> ‏פִּזַּ֤ר׀ נָ֘תַ֤ן לָאֶבְיוֹנִ֗ים צִ֭דְקָתוֹ
עֹמֶ֣דֶת לָעַ֑ד קַ֝רְנ֗וֹ תָּר֥וּם בְּכָבֽוֹד׃

‎<span id="010">10</span> ‏רָ֘שָׁ֤ע יִרְאֶ֨ה׀ וְכָעָ֗ס שִׁנָּ֣יו
יַחֲרֹ֣ק וְנָמָ֑ס תַּאֲוַ֖ת רְשָׁעִ֣ים תֹּאבֵֽד׃

1 haləlû yāh\| ’ašərê-’îš yārē’ ’eṯ-yəhwâ bəmiṣəwōṯāyw ḥāfēṣ mə’ōḏ:

2 gibwōr bā’āreṣ yihəyeh zarə‘wō dwōr yəšārîm yəḇōrāḵə:

3 hwōn-wā‘ōšer bəḇêṯwō wəṣiḏəqāṯwō ‘ōmeḏeṯ lā‘aḏ:

4 zār<sup>a</sup>ḥ b<sup>a</sup>ḥōšeḵə ’wōr layəšārîm ḥannûn
wər<sup>a</sup>ḥûm wəṣadîq:

5 ṭwōḇ-’îš ḥwōnēn ûmaləweh yəḵaləkēl dəḇārāyw bəmišəpāṭ:

6 kî-lə‘wōlām lō’-yimmwōṭ ləzēḵer ‘wōlām yihəyeh ṣadîq:

7 miššəmû‘â rā‘â lō’ yîrā’ nāḵwōn libwō bāṭuḥa bayhwâ:

8 sāmûḵə libwō lō’ yîrā’ ‘aḏ ’ăšer-yirə’eh ḇəṣārāyw:

9 pizzar\| nāṯan lā’eḇəywōnîm ṣiḏəqāṯwō ‘ōmeḏeṯ lā‘aḏ qarənwō tārûm
bəḵāḇwōḏ:

10 rāšā‘ yirə’eh\| wəḵā‘ās šinnāyw y<sup>a</sup>ḥărōq wənāmās ta’ăwaṯ
rəšā‘îm tō’ḇēḏ:

------------------------------------------------------------------------

[Next: Psalms (Tehilim) Chapter 113](psa113.md)
