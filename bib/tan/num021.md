[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num021)  [KJV](../kjv/num021)  [Sep](../sep/num021.md) 
[Vul](../vul/num021.md)   
  
[Numbers (Bemidbar) Index](num.md)  
  [Previous](num020)  [Next](num022.md) 

------------------------------------------------------------------------

### Tanach (Hebrew): Numbers (Bemidbar) Chapter 21

‎<span id="001">1</span> ‏וַיִּשְׁמַ֞ע הַכְּנַעֲנִ֤י מֶֽלֶךְ־עֲרָד֙
יֹשֵׁ֣ב הַנֶּ֔גֶב כִּ֚י בָּ֣א יִשְׂרָאֵ֔ל דֶּ֖רֶךְ הָאֲתָרִ֑ים
וַיִּלָּ֙חֶם֙ בְּיִשְׂרָאֵ֔ל וַיִּ֥שְׁבְּ׀ מִמֶּ֖נּוּ שֶֽׁבִי׃

‎<span id="002">2</span> ‏וַיִּדַּ֨ר יִשְׂרָאֵ֥ל נֶ֛דֶר לַֽיהוָ֖ה
וַיֹּאמַ֑ר אִם־נָתֹ֨ן תִּתֵּ֜ן אֶת־הָעָ֤ם הַזֶּה֙ בְּיָדִ֔י
וְהַֽחֲרַמְתִּ֖י אֶת־עָרֵיהֶֽם׃

‎<span id="003">3</span> ‏וַיִּשְׁמַ֨ע יְהוָ֜ה בְּק֣וֹל יִשְׂרָאֵ֗ל
וַיִּתֵּן֙ אֶת־הַֽכְּנַעֲנִ֔י וַיַּחֲרֵ֥ם אֶתְהֶ֖ם וְאֶת־עָרֵיהֶ֑ם
וַיִּקְרָ֥א שֵׁם־הַמָּק֖וֹם חָרְמָֽה׃ פ

‎<span id="004">4</span> ‏וַיִּסְע֞וּ מֵהֹ֤ר הָהָר֙ דֶּ֣רֶךְ יַם־ס֔וּף
לִסְבֹ֖ב אֶת־אֶ֣רֶץ אֱד֑וֹם וַתִּקְצַ֥ר נֶֽפֶשׁ־הָעָ֖ם בַּדָּֽרֶךְ׃

‎<span id="005">5</span> ‏וַיְדַבֵּ֣ר הָעָ֗ם בֵּֽאלֹהִים֮ וּבְמֹשֶׁה֒
לָמָ֤ה הֶֽעֱלִיתֻ֙נוּ֙ מִמִּצְרַ֔יִם לָמ֨וּת בַּמִּדְבָּ֑ר כִּ֣י אֵ֥ין
לֶ֙חֶם֙ וְאֵ֣ין מַ֔יִם וְנַפְשֵׁ֣נוּ קָ֔צָה בַּלֶּ֖חֶם הַקְּלֹקֵֽל׃

‎<span id="006">6</span> ‏וַיְשַׁלַּ֨ח יְהוָ֜ה בָּעָ֗ם אֵ֚ת
הַנְּחָשִׁ֣ים הַשְּׂרָפִ֔ים וַֽיְנַשְּׁכ֖וּ אֶת־הָעָ֑ם וַיָּ֥מָת
עַם־רָ֖ב מִיִּשְׂרָאֵֽל׃

‎<span id="007">7</span> ‏וַיָּבֹא֩ הָעָ֨ם אֶל־מֹשֶׁ֜ה וַיֹּאמְר֣וּ
חָטָ֗אנוּ כִּֽי־דִבַּ֤רְנוּ בַֽיהוָה֙ וָבָ֔ךְ הִתְפַּלֵּל֙ אֶל־יְהוָ֔ה
וְיָסֵ֥ר מֵעָלֵ֖ינוּ אֶת־הַנָּחָ֑שׁ וַיִּתְפַּלֵּ֥ל מֹשֶׁ֖ה בְּעַ֥ד
הָעָֽם׃

‎<span id="008">8</span> ‏וַיֹּ֨אמֶר יְהוָ֜ה אֶל־מֹשֶׁ֗ה עֲשֵׂ֤ה לְךָ֙
שָׂרָ֔ף וְשִׂ֥ים אֹת֖וֹ עַל־נֵ֑ס וְהָיָה֙ כָּל־הַנָּשׁ֔וּךְ וְרָאָ֥ה
אֹת֖וֹ וָחָֽי׃

‎<span id="009">9</span> ‏וַיַּ֤עַשׂ מֹשֶׁה֙ נְחַ֣שׁ נְחֹ֔שֶׁת
וַיְשִׂמֵ֖הוּ עַל־הַנֵּ֑ס וְהָיָ֗ה אִם־נָשַׁ֤ךְ הַנָּחָשׁ֙ אֶת־אִ֔ישׁ
וְהִבִּ֛יט אֶל־נְחַ֥שׁ הַנְּחֹ֖שֶׁת וָחָֽי׃

‎<span id="010">10</span> ‏וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנ֖וּ
בְּאֹבֹֽת׃

‎<span id="011">11</span> ‏וַיִּסְע֖וּ מֵאֹבֹ֑ת וַֽיַּחֲנ֞וּ בְּעִיֵּ֣י
הָֽעֲבָרִ֗ים בַּמִּדְבָּר֙ אֲשֶׁר֙ עַל־פְּנֵ֣י מוֹאָ֔ב מִמִּזְרַ֖ח
הַשָּֽׁמֶשׁ׃

‎<span id="012">12</span> ‏מִשָּׁ֖ם נָסָ֑עוּ וַֽיַּחֲנ֖וּ בְּנַ֥חַל
זָֽרֶד׃

‎<span id="013">13</span> ‏מִשָּׁם֮ נָסָעוּ֒ וַֽיַּחֲנ֗וּ מֵעֵ֤בֶר
אַרְנוֹן֙ אֲשֶׁ֣ר בַּמִּדְבָּ֔ר הַיֹּצֵ֖א מִגְּב֣וּל<sup>1</sup>
הָֽאֱמֹרִ֑י כִּ֤י אַרְנוֹן֙ גְּב֣וּל מוֹאָ֔ב בֵּ֥ין מוֹאָ֖ב וּבֵ֥ין
הָאֱמֹרִֽי׃

‎<span id="014">14</span> ‏עַל־כֵּן֙ יֵֽאָמַ֔ר בְּסֵ֖פֶר מִלְחֲמֹ֣ת
יְהוָ֑ה אֶת־וָהֵ֣ב בְּסוּפָ֔ה וְאֶת־הַנְּחָלִ֖ים אַרְנֽוֹן׃

‎<span id="015">15</span> ‏וְאֶ֙שֶׁד֙ הַנְּחָלִ֔ים אֲשֶׁ֥ר נָטָ֖ה
לְשֶׁ֣בֶת עָ֑ר וְנִשְׁעַ֖ן לִגְב֥וּל מוֹאָֽב׃

‎<span id="016">16</span> ‏וּמִשָּׁ֖ם בְּאֵ֑רָה הִ֣וא הַבְּאֵ֗ר אֲשֶׁ֨ר
אָמַ֤ר יְהוָה֙ לְמֹשֶׁ֔ה אֱסֹף֙ אֶת־הָעָ֔ם וְאֶתְּנָ֥ה לָהֶ֖ם מָֽיִם׃ ס

‎<span id="017">17</span> ‏אָ֚ז יָשִׁ֣יר יִשְׂרָאֵ֔ל אֶת־הַשִּׁירָ֖ה
הַזֹּ֑את עֲלִ֥י בְאֵ֖ר עֱנוּ־לָֽהּ׃

‎<span id="018">18</span> ‏בְּאֵ֞ר חֲפָר֣וּהָ שָׂרִ֗ים כָּר֙וּהָ֙
נְדִיבֵ֣י הָעָ֔ם בִּמְחֹקֵ֖ק בְּמִשְׁעֲנֹתָ֑ם וּמִמִּדְבָּ֖ר מַתָּנָֽה׃

‎<span id="019">19</span> ‏וּמִמַּתָּנָ֖ה נַחֲלִיאֵ֑ל וּמִנַּחֲלִיאֵ֖ל
בָּמֽוֹת׃

‎<span id="020">20</span> ‏וּמִבָּמ֗וֹת הַגַּיְא֙ אֲשֶׁר֙ בִּשְׂדֵ֣ה
מוֹאָ֔ב רֹ֖אשׁ הַפִּסְגָּ֑ה וְנִשְׁקָ֖פָה עַל־פְּנֵ֥י הַיְשִׁימֹֽן׃ פ

‎<span id="021">21</span> ‏וַיִּשְׁלַ֤ח יִשְׂרָאֵל֙ מַלְאָכִ֔ים
אֶל־סִיחֹ֥ן מֶֽלֶךְ־הָאֱמֹרִ֖י לֵאמֹֽר׃

‎<span id="022">22</span> ‏אֶעְבְּרָ֣ה בְאַרְצֶ֗ךָ לֹ֤א נִטֶּה֙
בְּשָׂדֶ֣ה וּבְכֶ֔רֶם לֹ֥א נִשְׁתֶּ֖ה מֵ֣י בְאֵ֑ר בְּדֶ֤רֶךְ הַמֶּ֙לֶךְ֙
נֵלֵ֔ךְ עַ֥ד אֲשֶֽׁר־נַעֲבֹ֖ר גְּבֻלֶֽךָ׃

‎<span id="023">23</span> ‏וְלֹא־נָתַ֨ן סִיחֹ֣ן<sup>3</sup>
אֶת־יִשְׂרָאֵל֮ עֲבֹ֣ר בִּגְבֻלוֹ֒ וַיֶּאֱסֹ֨ף סִיחֹ֜ן אֶת־כָּל־עַמּ֗וֹ
וַיֵּצֵ֞א לִקְרַ֤את יִשְׂרָאֵל֙ הַמִּדְבָּ֔רָה וַיָּבֹ֖א יָ֑הְצָה
וַיִּלָּ֖חֶם בְּיִשְׂרָאֵֽל׃

‎<span id="024">24</span> ‏וַיַּכֵּ֥הוּ יִשְׂרָאֵ֖ל לְפִי־חָ֑רֶב
וַיִּירַ֨שׁ אֶת־אַרְצ֜וֹ מֵֽאַרְנֹ֗ן עַד־יַבֹּק֙ עַד־בְּנֵ֣י עַמּ֔וֹן
כִּ֣י עַ֔ז גְּב֖וּל בְּנֵ֥י עַמּֽוֹן׃

‎<span id="025">25</span> ‏וַיִּקַּח֙ יִשְׂרָאֵ֔ל אֵ֥ת כָּל־הֶעָרִ֖ים
הָאֵ֑לֶּה וַיֵּ֤שֶׁב יִשְׂרָאֵל֙ בְּכָל־עָרֵ֣י הָֽאֱמֹרִ֔י
בְּחֶשְׁבּ֖וֹן וּבְכָל־בְּנֹתֶֽיהָ׃

‎<span id="026">26</span> ‏כִּ֣י חֶשְׁבּ֔וֹן עִ֗יר סִיחֹ֛ן מֶ֥לֶךְ
הָאֱמֹרִ֖י הִ֑וא וְה֣וּא נִלְחַ֗ם בְּמֶ֤לֶךְ מוֹאָב֙ הָֽרִאשׁ֔וֹן
וַיִּקַּ֧ח אֶת־כָּל־אַרְצ֛וֹ מִיָּד֖וֹ עַד־אַרְנֹֽן׃

‎<span id="027">27</span> ‏עַל־כֵּ֛ן יֹאמְר֥וּ הַמֹּשְׁלִ֖ים בֹּ֣אוּ
חֶשְׁבּ֑וֹן תִּבָּנֶ֥ה וְתִכּוֹנֵ֖ן עִ֥יר סִיחֽוֹן׃

‎<span id="028">28</span> ‏כִּי־אֵשׁ֙ יָֽצְאָ֣ה מֵֽחֶשְׁבּ֔וֹן לֶהָבָ֖ה
מִקִּרְיַ֣ת סִיחֹ֑ן אָֽכְלָה֙ עָ֣ר מוֹאָ֔ב בַּעֲלֵ֖י בָּמ֥וֹת אַרְנֹֽן׃

‎<span id="029">29</span> ‏אוֹי־לְךָ֣ מוֹאָ֔ב אָבַ֖דְתָּ עַם־כְּמ֑וֹשׁ
נָתַ֨ן בָּנָ֤יו פְּלֵיטִם֙ וּבְנֹתָ֣יו בַּשְּׁבִ֔ית לְמֶ֥לֶךְ אֱמֹרִ֖י
סִיחֽוֹן׃

‎<span id="030">30</span> ‏וַנִּירָ֛ם אָבַ֥ד חֶשְׁבּ֖וֹן עַד־דִּיב֑וֹן
וַנַּשִּׁ֣ים עַד־נֹ֔פַח אֲשֶׁ֖רׅ<sup>4</sup> עַד־מֵֽידְבָֽא׃

‎<span id="031">31</span> ‏וַיֵּ֙שֶׁב֙ יִשְׂרָאֵ֔ל בְּאֶ֖רֶץ הָאֱמֹרִֽי׃

‎<span id="032">32</span> ‏וַיִּשְׁלַ֤ח מֹשֶׁה֙ לְרַגֵּ֣ל אֶת־יַעְזֵ֔ר
וַֽיִּלְכְּד֖וּ בְּנֹתֶ֑יהָ ויירש וַיּ֖וֹרֶשׁ אֶת־הָאֱמֹרִ֥י
אֲשֶׁר־שָֽׁם׃

‎<span id="033">33</span> ‏וַיִּפְנוּ֙ וַֽיַּעֲל֔וּ דֶּ֖רֶךְ הַבָּשָׁ֑ן
וַיֵּצֵ֣א עוֹג֩ מֶֽלֶךְ־הַבָּשָׁ֨ן לִקְרָאתָ֜ם ה֧וּא וְכָל־עַמּ֛וֹ
לַמִּלְחָמָ֖ה אֶדְרֶֽעִי׃

‎<span id="034">34</span> ‏וַיֹּ֨אמֶר יְהוָ֤ה אֶל־מֹשֶׁה֙ אַל־תִּירָ֣א
אֹת֔וֹ כִּ֣י בְיָדְךָ֞ נָתַ֧תִּי אֹת֛וֹ וְאֶת־כָּל־עַמּ֖וֹ
וְאֶת־אַרְצ֑וֹ וְעָשִׂ֣יתָ לּ֔וֹ כַּאֲשֶׁ֣ר עָשִׂ֗יתָ לְסִיחֹן֙ מֶ֣לֶךְ
הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּֽוֹן׃

‎<span id="035">35</span> ‏וַיַּכּ֨וּ אֹת֤וֹ וְאֶת־בָּנָיו֙
וְאֶת־כָּל־עַמּ֔וֹ עַד־בִּלְתִּ֥י הִשְׁאִֽיר־ל֖וֹ שָׂרִ֑יד
וַיִּֽירְשׁ֖וּ אֶת־אַרְצֽוֹ׃

1 wayyišəm<sup>a</sup>‘ hakən<sup>a</sup>‘ănî meleḵə-‘ărāḏ yōšēḇ
hanneḡeḇ kî bā’ yiśərā’ēl dereḵə hā’ăṯārîm wayyillāḥem bəyiśərā’ēl
wayyišəbə\| mimmennû šeḇî:

2 wayyidar yiśərā’ēl neḏer layhwâ wayyō’mar ’im-nāṯōn titēn ’eṯ-hā‘ām
hazzeh bəyāḏî wəh<sup>a</sup>ḥăramətî ’eṯ-‘ārêhem:

3 wayyišəm<sup>a</sup>‘ yəhwâ bəqwōl yiśərā’ēl wayyitēn
’eṯ-hakən<sup>a</sup>‘ănî wayy<sup>a</sup>ḥărēm ’eṯəhem wə’eṯ-‘ārêhem
wayyiqərā’ šēm-hammāqwōm ḥārəmâ: f

4 wayyisə‘û mēhōr hâār dereḵə yam-sûf lisəḇōḇ ’eṯ-’ereṣ ’ĕḏwōm watiqəṣar
nefeš-hā‘ām badāreḵə:

5 wayəḏabēr hā‘ām bē’lōhîm ûḇəmōšeh lāmâ he‘ĕlîṯunû mimmiṣərayim lāmûṯ
bammiḏəbār kî ’ên leḥem wə’ên mayim wənafəšēnû qāṣâ balleḥem haqqəlōqēl:

6 wayəšall<sup>a</sup>ḥ yəhwâ bā‘ām ’ēṯ hannəḥāšîm haśśərāfîm
wayənaššəḵû ’eṯ-hā‘ām wayyāmāṯ ‘am-rāḇ mîyiśərā’ēl:

7 wayyāḇō’ hā‘ām ’el-mōšeh wayyō’mərû ḥāṭā’nû kî-ḏibarənû ḇayhwâ wāḇāḵə
hiṯəpallēl ’el-yəhwâ wəyāsēr mē‘ālênû ’eṯ-hannāḥāš wayyiṯəpallēl mōšeh
bə‘aḏ hā‘ām:

8 wayyō’mer yəhwâ ’el-mōšeh ‘ăśēh ləḵā śārāf wəśîm ’ōṯwō ‘al-nēs wəhāyâ
kāl-hannāšûḵə wərā’â ’ōṯwō wāḥāy:

9 wayy<sup>a</sup>‘aś mōšeh nəḥaš nəḥōšeṯ wayəśimēhû ‘al-hannēs wəhāyâ
’im-nāšaḵə hannāḥāš ’eṯ-’îš wəhibîṭ ’el-nəḥaš hannəḥōšeṯ wāḥāy:

10 wayyisə‘û bənê yiśərā’ēl wayy<sup>a</sup>ḥănû bə’ōḇōṯ:

11 wayyisə‘û mē’ōḇōṯ wayy<sup>a</sup>ḥănû bə‘îyê hā‘ăḇārîm bammiḏəbār
’ăšer ‘al-pənê mwō’āḇ mimmizər<sup>a</sup>ḥ haššāmeš:

12 miššām nāsā‘û wayy<sup>a</sup>ḥănû bən<sup>a</sup>ḥal zāreḏ:

13 miššām nāsā‘û wayy<sup>a</sup>ḥănû mē‘ēḇer ’arənwōn ’ăšer bammiḏəbār
hayyōṣē’ migəḇûl<sup>1</sup> hā’ĕmōrî kî ’arənwōn gəḇûl mwō’āḇ bên
mwō’āḇ ûḇên hā’ĕmōrî:

14 ‘al-kēn yē’āmar bəsēfer miləḥămōṯ yəhwâ ’eṯ-wâēḇ bəsûfâ
wə’eṯ-hannəḥālîm ’arənwōn:

15 wə’ešeḏ hannəḥālîm ’ăšer nāṭâ ləšeḇeṯ ‘ār wənišə‘an liḡəḇûl mwō’āḇ:

16 ûmiššām bə’ērâ hiw’ habə’ēr ’ăšer ’āmar yəhwâ ləmōšeh ’ĕsōf ’eṯ-hā‘ām
wə’etənâ lâem māyim: s

17 ’āz yāšîr yiśərā’ēl ’eṯ-haššîrâ hazzō’ṯ ‘ălî ḇə’ēr ‘ĕnû-lāh:

18 bə’ēr ḥăfārûhā śārîm kārûhā nəḏîḇê hā‘ām biməḥōqēq bəmišə‘ănōṯām
ûmimmiḏəbār matānâ:

19 ûmimmatānâ n<sup>a</sup>ḥălî’ēl ûminn<sup>a</sup>ḥălî’ēl bāmwōṯ:

20 ûmibāmwōṯ hagayə’ ’ăšer biśəḏēh mwō’āḇ rō’š hapisəgâ wənišəqāfâ
‘al-pənê hayəšîmōn: f

21 wayyišəl<sup>a</sup>ḥ yiśərā’ēl malə’āḵîm ’el-sîḥōn meleḵə-hā’ĕmōrî
lē’mōr:

22 ’e‘əbərâ ḇə’arəṣeḵā lō’ niṭṭeh bəśāḏeh ûḇəḵerem lō’ nišəteh mê ḇə’ēr
bəḏereḵə hammeleḵə nēlēḵə ‘aḏ ’ăšer-n<sup>a</sup>‘ăḇōr gəḇuleḵā:

23 wəlō’-nāṯan sîḥōn<sup>3</sup> ’eṯ-yiśərā’ēl ‘ăḇōr biḡəḇulwō
wayye’ĕsōf sîḥōn ’eṯ-kāl-‘ammwō wayyēṣē’ liqəra’ṯ yiśərā’ēl hammiḏəbārâ
wayyāḇō’ yâəṣâ wayyillāḥem bəyiśərā’ēl:

24 wayyakēhû yiśərā’ēl ləfî-ḥāreḇ wayyîraš ’eṯ-’arəṣwō mē’arənōn
‘aḏ-yabōq ‘aḏ-bənê ‘ammwōn kî ‘az gəḇûl bənê ‘ammwōn:

25 wayyiqq<sup>a</sup>ḥ yiśərā’ēl ’ēṯ kāl-he‘ārîm hā’ēlleh wayyēšeḇ
yiśərā’ēl bəḵāl-‘ārê hā’ĕmōrî bəḥešəbwōn ûḇəḵāl-bənōṯeyhā:

26 kî ḥešəbwōn ‘îr sîḥōn meleḵə hā’ĕmōrî hiw’ wəhû’ niləḥam bəmeleḵə
mwō’āḇ hāri’šwōn wayyiqq<sup>a</sup>ḥ ’eṯ-kāl-’arəṣwō mîyāḏwō
‘aḏ-’arənōn:

27 ‘al-kēn yō’mərû hammōšəlîm bō’û ḥešəbwōn tibāneh wəṯikwōnēn ‘îr
sîḥwōn:

28 kî-’ēš yāṣə’â mēḥešəbwōn lehāḇâ miqqirəyaṯ sîḥōn ’āḵəlâ ‘ār mwō’āḇ
b<sup>a</sup>‘ălê bāmwōṯ ’arənōn:

29 ’wōy-ləḵā mwō’āḇ ’āḇaḏətā ‘am-kəmwōš nāṯan bānāyw pəlêṭim ûḇənōṯāyw
baššəḇîṯ ləmeleḵə ’ĕmōrî sîḥwōn:

30 wannîrām ’āḇaḏ ḥešəbwōn ‘aḏ-dîḇwōn wannaššîm ‘aḏ-nōf<sup>a</sup>ḥ
’ăšerׅ<sup>4</sup> ‘aḏ-mêḏəḇā’:

31 wayyēšeḇ yiśərā’ēl bə’ereṣ hā’ĕmōrî:

32 wayyišəl<sup>a</sup>ḥ mōšeh ləragēl ’eṯ-y<sup>a</sup>‘əzēr
wayyiləkəḏû bənōṯeyhā wayyîraš wayywōreš ’eṯ-hā’ĕmōrî ’ăšer-šām:

33 wayyifənû wayy<sup>a</sup>‘ălû dereḵə habāšān wayyēṣē’ ‘wōḡ
meleḵə-habāšān liqərā’ṯām hû’ wəḵāl-‘ammwō lammiləḥāmâ ’eḏəre‘î:

34 wayyō’mer yəhwâ ’el-mōšeh ’al-tîrā’ ’ōṯwō kî ḇəyāḏəḵā nāṯatî ’ōṯwō
wə’eṯ-kāl-‘ammwō wə’eṯ-’arəṣwō wə‘āśîṯā llwō ka’ăšer ‘āśîṯā ləsîḥōn
meleḵə hā’ĕmōrî ’ăšer ywōšēḇ bəḥešəbwōn:

35 wayyakû ’ōṯwō wə’eṯ-bānāyw wə’eṯ-kāl-‘ammwō ‘aḏ-bilətî hišə’îr-lwō
śārîḏ wayyîrəšû ’eṯ-’arəṣwō:

------------------------------------------------------------------------

[Next: Numbers (Bemidbar) Chapter 22](num022.md)
