<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro026.htm">Polyglot</A>&nbsp;
<A HREF="../kjv/pro026.htm">KJV</A>&nbsp;
<A HREF="../vul/pro026.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro025.htm">Previous</A>&nbsp;
<A HREF="pro027.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 26</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;כַּשֶּׁ֤לֶג׀ בַּקַּ֗יִץ וְכַמָּטָ֥ר בַּקָּצִ֑יר כֵּ֤ן לֹא־נָאוֶ֖ה לִכְסִ֣יל כָּבֽוֹד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כַּצִּפּ֣וֹר לָ֭נוּד כַּדְּר֣וֹר לָע֑וּף כֵּ֥ן קִֽלְלַ֥ת חִ֝נָּ֗ם <font color="brown">לא</font> <font color="blue">ל֣וֹ</font> תָבֹֽא׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;שׁ֣וֹט לַ֭סּוּס מֶ֣תֶג לַחֲמ֑וֹר וְ֝שֵׁ֗בֶט לְגֵ֣ו כְּסִילִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַל־תַּ֣עַן כְּ֭סִיל כְּאִוַּלְתּ֑וֹ פֶּֽן־תִּשְׁוֶה־לּ֥וֹ גַם־אָֽתָּה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עֲנֵ֣ה כְ֭סִיל כְּאִוַּלְתּ֑וֹ פֶּן־יִהְיֶ֖ה חָכָ֣ם בְּעֵינָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מְקַצֶּ֣ה רַ֭גְלַיִם חָמָ֣ס שֹׁתֶ֑ה שֹׁלֵ֖חַ דְּבָרִ֣ים בְּיַד־כְּסִֽיל׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;דַּלְי֣וּ שֹׁ֭קַיִם<font color="red"><sup>3</font></sup> מִפִּסֵּ֑חַ וּ֝מָשָׁ֗ל בְּפִ֣י כְסִילִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּצְר֣וֹר אֶ֭בֶן בְּמַרְגֵּמָ֑ה כֵּן־נוֹתֵ֖ן לִכְסִ֣יל כָּבֽוֹד׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;ח֭וֹחַ עָלָ֣ה בְיַד־שִׁכּ֑וֹר וּ֝מָשָׁ֗ל בְּפִ֣י כְסִילִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;רַ֥ב מְחֽוֹלֵֽל־כֹּ֑ל וְשֹׂכֵ֥ר כְּ֝סִ֗יל וְשֹׂכֵ֥ר עֹבְרִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כְּ֭כֶלֶב שָׁ֣ב עַל־קֵא֑וֹ כְּ֝סִ֗יל שׁוֹנֶ֥ה בְאִוַּלְתּֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;רָאִ֗יתָ אִ֭ישׁ חָכָ֣ם בְּעֵינָ֑יו תִּקְוָ֖ה לִכְסִ֣יל מִמֶּֽנּוּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;אָמַ֣ר עָ֭צֵל שַׁ֣חַל בַּדָּ֑רֶךְ אֲ֝רִ֗י בֵּ֣ין הָרְחֹבֽוֹת׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הַ֭דֶּלֶת תִּסּ֣וֹב עַל־צִירָ֑הּ וְ֝עָצֵ֗ל עַל־מִטָּתֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;טָ֘מַ֤ן עָצֵ֣ל יָ֭דוֹ בַּצַּלָּ֑חַת נִ֝לְאָ֗ה לַֽהֲשִׁיבָ֥הּ אֶל־פִּֽיו׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;חָכָ֣ם עָצֵ֣ל בְּעֵינָ֑יו מִ֝שִּׁבְעָ֗ה מְשִׁ֣יבֵי טָֽעַם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;מַחֲזִ֥יק בְּאָזְנֵי־כָ֑לֶב עֹבֵ֥ר מִ֝תְעַבֵּ֗ר עַל־רִ֥יב לֹּֽא־לֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כְּֽ֭מִתְלַהְלֵהַּ הַיֹּרֶ֥ה זִקִּ֗ים חִצִּ֥ים וָמָֽוֶת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כֵּֽן־אִ֭ישׁ רִמָּ֣ה אֶת־רֵעֵ֑הוּ וְ֝אָמַ֗ר הֲ‍ֽלֹא־מְשַׂחֵ֥ק אָֽנִי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בְּאֶ֣פֶס עֵ֭צִים תִּכְבֶּה־אֵ֑שׁ וּבְאֵ֥ין נִ֝רְגָּ֗ן יִשְׁתֹּ֥ק מָדֽוֹן׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;פֶּחָ֣ם לְ֭גֶחָלִים וְעֵצִ֣ים לְאֵ֑שׁ וְאִ֥ישׁ <font color="brown">מדונים</font> <font color="blue">מִ֝דְיָנִ֗ים</font> לְחַרְחַר־רִֽיב׃ פ</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־בָֽטֶן׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ שְׂפָתַ֖יִם דֹּלְקִ֣ים וְלֶב־רָֽע׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;<font color="brown">בשפתו</font> <font color="blue">בִּ֭שְׂפָתָיו</font> יִנָּכֵ֣ר שׂוֹנֵ֑א וּ֝בְקִרְבּ֗וֹ יָשִׁ֥ית מִרְמָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;כִּֽי־יְחַנֵּ֣ן ק֭וֹלוֹ<font color="red"><sup>3</font></sup> אַל־תַּֽאֲמֶן־בּ֑וֹ כִּ֤י שֶׁ֖בַע תּוֹעֵב֣וֹת בְּלִבּֽוֹ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;תִּכַּסֶּ֣ה שִׂ֭נְאָה בְּמַשָּׁא֑וֹן תִּגָּלֶ֖ה רָעָת֣וֹ בְקָהָֽל׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;כֹּֽרֶה־שַּׁ֭חַת בָּ֣הּ יִפֹּ֑ל וְגֹ֥לֵ֥ל אֶ֝בֶן אֵלָ֥יו תָּשֽׁוּב׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;לְֽשׁוֹן־שֶׁ֭קֶר יִשְׂנָ֣א דַכָּ֑יו וּפֶ֥ה חָ֝לָ֗ק יַעֲשֶׂ֥ה מִדְחֶֽה׃ </P>
</TD>
<TD WIDTH="50%">
<P>1&nbsp;ka&#353;&#353;ele&#x1E21;| baqqayi&#x1E63; w&#601;&#x1E35;amm&#257;&#x1E6D;&#257;r baqq&#257;&#x1E63;&icirc;r k&#275;n l&#333;&#8217;-n&#257;&#8217;weh li&#x1E35;&#601;s&icirc;l k&#257;&#x1E07;w&#333;&#x1E0F;: </P>
<P>2&nbsp;ka&#x1E63;&#x1E63;ipw&#333;r l&#257;n&ucirc;&#x1E0F; kad&#601;rw&#333;r l&#257;&#8216;&ucirc;f k&#275;n qil&#601;la&#x1E6F; &#x1E25;inn&#257;m <font color="brown">l&#333;&#8217;</font> <font color="blue">lw&#333;</font> &#x1E6F;&#257;&#x1E07;&#333;&#8217;: </P>
<P>3&nbsp;&#353;w&#333;&#x1E6D; lass&ucirc;s me&#x1E6F;e&#x1E21; l<sup>a</sup>&#x1E25;&#259;mw&#333;r w&#601;&#353;&#275;&#x1E07;e&#x1E6D; l&#601;&#x1E21;&#275;w k&#601;s&icirc;l&icirc;m: </P>
<P>4&nbsp;&#8217;al-t<sup>a</sup>&#8216;an k&#601;s&icirc;l k&#601;&#8217;i&ucirc;al&#601;tw&#333; pen-ti&#353;&#601;weh-llw&#333; &#x1E21;am-&#8217;&#257;t&acirc;: </P>
<P>5&nbsp;&#8216;&#259;n&#275;h &#x1E35;&#601;s&icirc;l k&#601;&#8217;i&ucirc;al&#601;tw&#333; pen-yih&#601;yeh &#x1E25;&#257;&#x1E35;&#257;m b&#601;&#8216;&ecirc;n&#257;yw: </P>
<P>6&nbsp;m&#601;qa&#x1E63;&#x1E63;eh ra&#x1E21;&#601;layim &#x1E25;&#257;m&#257;s &#353;&#333;&#x1E6F;eh &#353;&#333;l&#275;&#x1E25;a d&#601;&#x1E07;&#257;r&icirc;m b&#601;ya&#x1E0F;-k&#601;s&icirc;l: </P>
<P>7&nbsp;dal&#601;y&ucirc; &#353;&#333;qayim<font color="red"><sup>3</font></sup> mipiss&#275;&#x1E25;a &ucirc;m&#257;&#353;&#257;l b&#601;f&icirc; &#x1E35;&#601;s&icirc;l&icirc;m: </P>
<P>8&nbsp;ki&#x1E63;&#601;rw&#333;r &#8217;e&#x1E07;en b&#601;mar&#601;g&#275;m&acirc; k&#275;n-nw&#333;&#x1E6F;&#275;n li&#x1E35;&#601;s&icirc;l k&#257;&#x1E07;w&#333;&#x1E0F;: </P>
<P>9&nbsp;&#x1E25;w&#333;&#x1E25;a &#8216;&#257;l&acirc; &#x1E07;&#601;ya&#x1E0F;-&#353;ikw&#333;r &ucirc;m&#257;&#353;&#257;l b&#601;f&icirc; &#x1E35;&#601;s&icirc;l&icirc;m: </P>
<P>10&nbsp;ra&#x1E07; m&#601;&#x1E25;w&#333;l&#275;l-k&#333;l w&#601;&#347;&#333;&#x1E35;&#275;r k&#601;s&icirc;l w&#601;&#347;&#333;&#x1E35;&#275;r &#8216;&#333;&#x1E07;&#601;r&icirc;m: </P>
<P>11&nbsp;k&#601;&#x1E35;ele&#x1E07; &#353;&#257;&#x1E07; &#8216;al-q&#275;&#8217;w&#333; k&#601;s&icirc;l &#353;w&#333;neh &#x1E07;&#601;&#8217;i&ucirc;al&#601;tw&#333;: </P>
<P>12&nbsp;r&#257;&#8217;&icirc;&#x1E6F;&#257; &#8217;&icirc;&#353; &#x1E25;&#257;&#x1E35;&#257;m b&#601;&#8216;&ecirc;n&#257;yw tiq&#601;w&acirc; li&#x1E35;&#601;s&icirc;l mimmenn&ucirc;: </P>
<P>13&nbsp;&#8217;&#257;mar &#8216;&#257;&#x1E63;&#275;l &#353;<sup>a</sup>&#x1E25;al bad&#257;re&#x1E35;&#601; &#8217;&#259;r&icirc; b&ecirc;n h&#257;r&#601;&#x1E25;&#333;&#x1E07;w&#333;&#x1E6F;: </P>
<P>14&nbsp;hadele&#x1E6F; tissw&#333;&#x1E07; &#8216;al-&#x1E63;&icirc;r&#257;h w&#601;&#8216;&#257;&#x1E63;&#275;l &#8216;al-mi&#x1E6D;&#x1E6D;&#257;&#x1E6F;w&#333;: </P>
<P>15&nbsp;&#x1E6D;&#257;man &#8216;&#257;&#x1E63;&#275;l y&#257;&#x1E0F;w&#333; ba&#x1E63;&#x1E63;all&#257;&#x1E25;a&#x1E6F; nil&#601;&#8217;&acirc; lah&#259;&#353;&icirc;&#x1E07;&#257;h &#8217;el-p&icirc;w: </P>
<P>16&nbsp;&#x1E25;&#257;&#x1E35;&#257;m &#8216;&#257;&#x1E63;&#275;l b&#601;&#8216;&ecirc;n&#257;yw mi&#353;&#353;i&#x1E07;&#601;&#8216;&acirc; m&#601;&#353;&icirc;&#x1E07;&ecirc; &#x1E6D;&#257;&#8216;am: </P>
<P>17&nbsp;m<sup>a</sup>&#x1E25;&#259;z&icirc;q b&#601;&#8217;&#257;z&#601;n&ecirc;-&#x1E35;&#257;le&#x1E07; &#8216;&#333;&#x1E07;&#275;r mi&#x1E6F;&#601;&#8216;ab&#275;r &#8216;al-r&icirc;&#x1E07; ll&#333;&#8217;-lw&#333;: </P>
<P>18&nbsp;k&#601;mi&#x1E6F;&#601;lah&#601;l&#275;hha hayy&#333;reh ziqq&icirc;m &#x1E25;i&#x1E63;&#x1E63;&icirc;m w&#257;m&#257;we&#x1E6F;: </P>
<P>19&nbsp;k&#275;n-&#8217;&icirc;&#353; rimm&acirc; &#8217;e&#x1E6F;-r&#275;&#8216;&#275;h&ucirc; w&#601;&#8217;&#257;mar h&#259;&#x200D;l&#333;&#8217;-m&#601;&#347;<sup>a</sup>&#x1E25;&#275;q &#8217;&#257;n&icirc;: </P>
<P>20&nbsp;b&#601;&#8217;efes &#8216;&#275;&#x1E63;&icirc;m ti&#x1E35;&#601;beh-&#8217;&#275;&#353; &ucirc;&#x1E07;&#601;&#8217;&ecirc;n nir&#601;g&#257;n yi&#353;&#601;t&#333;q m&#257;&#x1E0F;w&#333;n: </P>
<P>21&nbsp;pe&#x1E25;&#257;m l&#601;&#x1E21;e&#x1E25;&#257;l&icirc;m w&#601;&#8216;&#275;&#x1E63;&icirc;m l&#601;&#8217;&#275;&#353; w&#601;&#8217;&icirc;&#353; <font color="brown">m&#601;&#x1E0F;w&#333;n&icirc;m</font> <font color="blue">mi&#x1E0F;&#601;y&#257;n&icirc;m</font> l&#601;&#x1E25;ar&#601;&#x1E25;ar-r&icirc;&#x1E07;: f</P>
<P>22&nbsp;di&#x1E07;&#601;r&ecirc; nir&#601;g&#257;n k&#601;mi&#x1E6F;&#601;lah&#259;m&icirc;m w&#601;h&#275;m y&#257;r&#601;&#x1E0F;&ucirc; &#x1E25;a&#x1E0F;&#601;r&ecirc;-&#x1E07;&#257;&#x1E6D;en: </P>
<P>23&nbsp;kesef s&icirc;&#x1E21;&icirc;m m&#601;&#x1E63;upeh &#8216;al-&#x1E25;&#257;re&#347; &#347;&#601;f&#257;&#x1E6F;ayim d&#333;l&#601;q&icirc;m w&#601;le&#x1E07;-r&#257;&#8216;: </P>
<P>24&nbsp;<font color="brown">bi&#347;&#601;f&#257;&#x1E6F;w&#333;</font> <font color="blue">bi&#347;&#601;f&#257;&#x1E6F;&#257;yw</font> yinn&#257;&#x1E35;&#275;r &#347;w&#333;n&#275;&#8217; &ucirc;&#x1E07;&#601;qir&#601;bw&#333; y&#257;&#353;&icirc;&#x1E6F; mir&#601;m&acirc;: </P>
<P>25&nbsp;k&icirc;-y&#601;&#x1E25;ann&#275;n qw&#333;lw&#333;<font color="red"><sup>3</font></sup> &#8217;al-ta&#8217;&#259;men-bw&#333; k&icirc; &#353;e&#x1E07;<sup>a</sup>&#8216; tw&#333;&#8216;&#275;&#x1E07;w&#333;&#x1E6F; b&#601;libw&#333;: </P>
<P>26&nbsp;tikasseh &#347;in&#601;&#8217;&acirc; b&#601;ma&#353;&#353;&#257;&#8217;w&#333;n tig&#257;leh r&#257;&#8216;&#257;&#x1E6F;w&#333; &#x1E07;&#601;q&acirc;&#257;l: </P>
<P>27&nbsp;k&#333;reh-&#353;&#353;<sup>a</sup>&#x1E25;a&#x1E6F; b&#257;h yip&#333;l w&#601;&#x1E21;&#333;l&#275;l &#8217;e&#x1E07;en &#8217;&#275;l&#257;yw t&#257;&#353;&ucirc;&#x1E07;: </P>
<P>28&nbsp;l&#601;&#353;w&#333;n-&#353;eqer yi&#347;&#601;n&#257;&#8217; &#x1E0F;ak&#257;yw &ucirc;feh &#x1E25;&#257;l&#257;q y<sup>a</sup>&#8216;&#259;&#347;eh mi&#x1E0F;&#601;&#x1E25;eh: </P>
</TD>
</TABLE>
<P><HR>
<CENTER>
<A HREF="pro027.htm">Next: Proverbs (Mishlei) Chapter 27</A></CENTER>
</BODY>
</HTML>
