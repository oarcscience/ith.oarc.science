[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa114)  [KJV](../kjv/psa114)  [Sep](../sep/psa114.md) 
[Vul](../vul/psa114.md)   
  
[Psalms (Tehilim) Index](psa.md)  
  [Previous](psa113)  [Next](psa115.md) 

------------------------------------------------------------------------

### Tanach (Hebrew): Psalms (Tehilim) Chapter 114

‎<span id="001">1</span> ‏בְּצֵ֣את יִ֭שְׂרָאֵל מִמִּצְרָ֑יִם בֵּ֥ית
יַ֝עֲקֹ֗ב מֵעַ֥ם לֹעֵֽז׃

‎<span id="002">2</span> ‏הָיְתָ֣ה יְהוּדָ֣ה לְקָדְשׁ֑וֹ יִ֝שְׂרָאֵ֗ל
מַמְשְׁלוֹתָֽיו׃

‎<span id="003">3</span> ‏הַיָּ֣ם רָ֭אָה וַיָּנֹ֑ס הַ֝יַּרְדֵּ֗ן יִסֹּ֥ב
לְאָחֽוֹר׃

‎<span id="004">4</span> ‏הֶֽ֭הָרִים רָקְד֣וּ כְאֵילִ֑ים גְּ֝בָע֗וֹת
כִּבְנֵי־צֹֽאן׃

‎<span id="005">5</span> ‏מַה־לְּךָ֣ הַ֭יָּם כִּ֣י תָנ֑וּס הַ֝יַּרְדֵּ֗ן
תִּסֹּ֥ב לְאָחֽוֹר׃

‎<span id="006">6</span> ‏הֶֽ֭הָרִים תִּרְקְד֣וּ כְאֵילִ֑ים גְּ֝בָע֗וֹת
כִּבְנֵי־צֹֽאן׃

‎<span id="007">7</span> ‏מִלִּפְנֵ֣י אָ֭דוֹן ח֣וּלִי אָ֑רֶץ
מִ֝לִּפְנֵ֗י אֱל֣וֹהַּ יַעֲקֹֽב׃

‎<span id="008">8</span> ‏הַהֹפְכִ֣י הַצּ֣וּר אֲגַם־מָ֑יִם חַ֝לָּמִ֗ישׁ
לְמַעְיְנוֹ־מָֽיִם׃

1 bəṣē’ṯ yiśərā’ēl mimmiṣərāyim bêṯ y<sup>a</sup>‘ăqōḇ mē‘am lō‘ēz:

2 hāyəṯâ yəhûḏâ ləqāḏəšwō yiśərā’ēl maməšəlwōṯāyw:

3 hayyām rā’â wayyānōs hayyarədēn yissōḇ lə’āḥwōr:

4 hehārîm rāqəḏû ḵə’êlîm gəḇā‘wōṯ kiḇənê-ṣō’n:

5 mah-lləḵā hayyām kî ṯānûs hayyarədēn tissōḇ lə’āḥwōr:

6 hehārîm tirəqəḏû ḵə’êlîm gəḇā‘wōṯ kiḇənê-ṣō’n:

7 millifənê ’āḏwōn ḥûlî ’āreṣ millifənê ’ĕlwōhha y<sup>a</sup>‘ăqōḇ:

8 hahōfəḵî haṣṣûr ’ăḡam-māyim ḥallāmîš ləm<sup>a</sup>‘əyənwō-māyim:

------------------------------------------------------------------------

[Next: Psalms (Tehilim) Chapter 115](psa115.md)
