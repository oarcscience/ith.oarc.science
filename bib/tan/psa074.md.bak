[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa074)  [KJV](../kjv/psa074)  [Sep](../sep/psa074.md) 
[Vul](../vul/psa074.md)   
  
[Psalms (Tehilim) Index](psa.md)  
  [Previous](psa073)  [Next](psa075.md) 

------------------------------------------------------------------------

### Tanach (Hebrew): Psalms (Tehilim) Chapter 74

‎<span id="001">1</span> ‏מַשְׂכִּ֗יל לְאָ֫סָ֥ף לָמָ֣ה אֱ֭לֹהִים
זָנַ֣חְתָּ לָנֶ֑צַח יֶעְשַׁ֥ן אַ֝פְּךָ֗ בְּצֹ֣אן מַרְעִיתֶֽךָ׃

‎<span id="002">2</span> ‏זְכֹ֤ר עֲדָתְךָ֨׀<sup>3</sup> קָ֘נִ֤יתָ
קֶּ֗דֶם גָּ֭אַלְתָּ שֵׁ֣בֶט נַחֲלָתֶ֑ךָ הַר־צִ֝יּ֗וֹן זֶ֤ה׀ שָׁכַ֬נְתָּ
בּֽוֹ׃

‎<span id="003">3</span> ‏הָרִ֣ימָה פְ֭עָמֶיךָ לְמַשֻּׁא֣וֹת נֶ֑צַח
כָּל־הֵרַ֖ע אוֹיֵ֣ב בַּקֹּֽדֶשׁ׃

‎<span id="004">4</span> ‏שָׁאֲג֣וּ צֹ֭רְרֶיךָ בְּקֶ֣רֶב מוֹעֲדֶ֑ךָ
שָׂ֖מוּ אוֹתֹתָ֣ם אֹתֽוֹת׃

‎<span id="005">5</span> ‏יִ֭וָּדַע כְּמֵבִ֣יא לְמָ֑עְלָה
בִּֽסֲבָךְ־עֵ֝֗ץ קַרְדֻּמּֽוֹת׃

‎<span id="006">6</span> ‏ועת וְ֭עַתָּה פִּתּוּחֶ֣יהָ יָּ֑חַד
בְּכַשִּׁ֥יל וְ֝כֵֽילַפֹּ֗ת יַהֲלֹמֽוּן׃

‎<span id="007">7</span> ‏שִׁלְח֣וּ בָ֭אֵשׁ מִקְדָּשֶׁ֑ךָ לָ֝אָ֗רֶץ
חִלְּל֥וּ מִֽשְׁכַּן־שְׁמֶֽךָ׃

‎<span id="008">8</span> ‏אָמְר֣וּ בְ֭לִבָּם נִינָ֣ם יָ֑חַד שָׂרְפ֖וּ
כָל־מוֹעֲדֵי־אֵ֣ל בָּאָֽרֶץ׃

‎<span id="009">9</span> ‏אֽוֹתֹתֵ֗ינוּ לֹ֥א רָ֫אִ֥ינוּ אֵֽין־ע֥וֹד
נָבִ֑יא וְלֹֽא־אִ֝תָּ֗נוּ יֹדֵ֥עַ עַד־מָֽה׃

‎<span id="010">10</span> ‏עַד־מָתַ֣י אֱ֭לֹהִים יְחָ֣רֶף צָ֑ר יְנָ֘אֵ֤ץ
אוֹיֵ֖ב שִׁמְךָ֣ לָנֶֽצַח׃

‎<span id="011">11</span> ‏לָ֤מָּה תָשִׁ֣יב יָ֭דְךָ וִֽימִינֶ֑ךָ
מִקֶּ֖רֶב חוקך חֵֽיקְךָ֣ כַלֵּֽה׃

‎<span id="012">12</span> ‏וֵ֭אלֹהִים מַלְכִּ֣י מִקֶּ֑דֶם פֹּעֵ֥ל
יְ֝שׁוּע֗וֹת בְּקֶ֣רֶב הָאָֽרֶץ׃

‎<span id="013">13</span> ‏אַתָּ֤ה פוֹרַ֣רְתָּ בְעָזְּךָ֣ יָ֑ם
שִׁבַּ֖רְתָּ רָאשֵׁ֥י תַ֝נִּינִ֗ים עַל־הַמָּֽיִם׃

‎<span id="014">14</span> ‏אַתָּ֣ה רִ֭צַּצְתָּ רָאשֵׁ֣י לִוְיָתָ֑ן
תִּתְּנֶ֥נּוּ מַ֝אֲכָ֗ל לְעָ֣ם לְצִיִּֽים׃

‎<span id="015">15</span> ‏אַתָּ֣ה בָ֭קַעְתָּ מַעְיָ֣ן וָנָ֑חַל אַתָּ֥ה
ה֝וֹבַ֗שְׁתָּ נַהֲר֥וֹת אֵיתָֽן׃

‎<span id="016">16</span> ‏לְךָ֣ י֭וֹם אַף־לְךָ֥ לָ֑יְלָה אַתָּ֥ה
הֲ֝כִינ֗וֹתָ מָא֥וֹר וָשָֽׁמֶשׁ׃

‎<span id="017">17</span> ‏אַתָּ֣ה הִ֭צַּבְתָּ כָּל־גְּבוּל֣וֹת אָ֑רֶץ
קַ֥יִץ וָ֝חֹ֗רֶף אַתָּ֥ה יְצַרְתָּם׃<sup>1</sup>

‎<span id="018">18</span> ‏זְכָר־זֹ֗את א֭וֹיֵב חֵרֵ֣ף׀ יְהוָ֑ה וְעַ֥ם
נָ֝בָ֗ל נִֽאֲצ֥וּ שְׁמֶֽךָ׃

‎<span id="019">19</span> ‏אַל־תִּתֵּ֣ן לְ֭חַיַּת נֶ֣פֶשׁ תּוֹרֶ֑ךָ
חַיַּ֥ת עֲ֝נִיֶּ֗יךָ אַל־תִּשְׁכַּ֥ח לָנֶֽצַח׃

‎<span id="020">20</span> ‏הַבֵּ֥ט לַבְּרִ֑ית כִּ֥י מָלְא֥וּ
מַחֲשַׁכֵּי־אֶ֝֗רֶץ נְא֣וֹת חָמָֽס׃

‎<span id="021">21</span> ‏אַל־יָשֹׁ֣ב דַּ֣ךְ נִכְלָ֑ם עָנִ֥י
וְ֝אֶבְי֗וֹן יְֽהַלְל֥וּ שְׁמֶֽךָ׃

‎<span id="022">22</span> ‏קוּמָ֣ה אֱ֭לֹהִים רִיבָ֣ה רִיבֶ֑ךָ זְכֹ֥ר
חֶרְפָּתְךָ֥ מִנִּי־נָ֝בָ֗ל כָּל־הַיּֽוֹם׃

‎<span id="023">23</span> ‏אַל־תִּ֭שְׁכַּח ק֣וֹל צֹרְרֶ֑יךָ שְׁא֥וֹן
קָ֝מֶ֗יךָ עֹלֶ֥ה תָמִֽיד׃

1 maśəkîl lə’āsāf lāmâ ’ĕlōhîm zān<sup>a</sup>ḥətā lāneṣ<sup>a</sup>ḥ
ye‘əšan ’apəḵā bəṣō’n marə‘îṯeḵā:

2 zəḵōr ‘ăḏāṯəḵā\|<sup>3</sup> qānîṯā qqeḏem gā’alətā šēḇeṭ
n<sup>a</sup>ḥălāṯeḵā har-ṣîywōn zeh\| šāḵanətā bwō:

3 hārîmâ fə‘āmeyḵā ləmaššu’wōṯ neṣ<sup>a</sup>ḥ kāl-hēr<sup>a</sup>‘
’wōyēḇ baqqōḏeš:

4 šā’ăḡû ṣōrəreyḵā bəqereḇ mwō‘ăḏeḵā śāmû ’wōṯōṯām ’ōṯwōṯ:

5 yiûāḏ<sup>a</sup>‘ kəmēḇî’ ləmā‘əlâ bisăḇāḵə-‘ēṣ qarədummwōṯ:

6 wə‘ēṯ wə‘atâ pitûḥeyhā yyāḥaḏ bəḵaššîl wəḵêlapōṯ yahălōmûn:

7 šiləḥû ḇā’ēš miqədāšeḵā lā’āreṣ ḥilləlû mišəkan-šəmeḵā:

8 ’āmərû ḇəlibām nînām yāḥaḏ śārəfû ḵāl-mwō‘ăḏê-’ēl bā’āreṣ:

9 ’wōṯōṯênû lō’ rā’înû ’ên-‘wōḏ nāḇî’ wəlō’-’itānû yōḏē‘a ‘aḏ-mâ:

10 ‘aḏ-māṯay ’ĕlōhîm yəḥāref ṣār yənā’ēṣ ’wōyēḇ šiməḵā
lāneṣ<sup>a</sup>ḥ:

11 lāmmâ ṯāšîḇ yāḏəḵā wîmîneḵā miqqereḇ ḥwōqəḵā ḥêqəḵā ḵallēh:

12 wē’lōhîm maləkî miqqeḏem pō‘ēl yəšû‘wōṯ bəqereḇ hā’āreṣ:

13 ’atâ fwōrarətā ḇə‘āzzəḵā yām šibarətā rā’šê ṯannînîm ‘al-hammāyim:

14 ’atâ riṣṣaṣətā rā’šê liwəyāṯān titənennû ma’ăḵāl lə‘ām ləṣîyîm:

15 ’atâ ḇāq<sup>a</sup>‘ətā m<sup>a</sup>‘əyān wānāḥal ’atâ hwōḇašətā
nahărwōṯ ’êṯān:

16 ləḵā ywōm ’af-ləḵā lāyəlâ ’atâ hăḵînwōṯā mā’wōr wāšāmeš:

17 ’atâ hiṣṣaḇətā kāl-gəḇûlwōṯ ’āreṣ qayiṣ wāḥōref ’atâ
yəṣarətām:<sup>1</sup>

18 zəḵār-zō’ṯ ’wōyēḇ ḥērēf\| yəhwâ wə‘am nāḇāl ni’ăṣû šəmeḵā:

19 ’al-titēn ləḥayyaṯ nefeš twōreḵā ḥayyaṯ ‘ănîyeyḵā
’al-tišək<sup>a</sup>ḥ lāneṣ<sup>a</sup>ḥ:

20 habēṭ labərîṯ kî mālə’û m<sup>a</sup>ḥăšakê-’ereṣ nə’wōṯ ḥāmās:

21 ’al-yāšōḇ daḵə niḵəlām ‘ānî wə’eḇəywōn yəhaləlû šəmeḵā:

22 qûmâ ’ĕlōhîm rîḇâ rîḇeḵā zəḵōr ḥerəpāṯəḵā minnî-nāḇāl kāl-hayywōm:

23 ’al-tišək<sup>a</sup>ḥ qwōl ṣōrəreyḵā šə’wōn qāmeyḵā ‘ōleh ṯāmîḏ:

------------------------------------------------------------------------

[Next: Psalms (Tehilim) Chapter 75](psa075.md)
