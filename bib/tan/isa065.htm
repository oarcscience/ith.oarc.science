<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 65</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa065.htm">Polyglot</A>&nbsp;
<A HREF="../kjv/isa065.htm">KJV</A>&nbsp;
<A HREF="../sep/isa065.htm">Sep</A>&nbsp;
<A HREF="../vul/isa065.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa064.htm">Previous</A>&nbsp;
<A HREF="isa066.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 65</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;נִדְרַ֙שְׁתִּי֙ לְל֣וֹא שָׁאָ֔לוּ נִמְצֵ֖אתִי לְלֹ֣א בִקְשֻׁ֑נִי אָמַ֙רְתִּי֙ הִנֵּ֣נִי הִנֵּ֔נִי אֶל־גּ֖וֹי לֹֽא־קֹרָ֥א בִשְׁמִֽי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;פֵּרַ֧שְׂתִּי יָדַ֛י כָּל־הַיּ֖וֹם אֶל־עַ֣ם סוֹרֵ֑ר הַהֹלְכִים֙ הַדֶּ֣רֶךְ לֹא־ט֔וֹב אַחַ֖ר מַחְשְׁבֹתֵיהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הָעָ֗ם הַמַּכְעִיסִ֥ים אוֹתִ֛י עַל־פָּנַ֖י תָּמִ֑יד זֹֽבְחִים֙ בַּגַּנּ֔וֹת וּֽמְקַטְּרִ֖ים עַל־הַלְּבֵנִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַיֹּֽשְׁבִים֙ בַּקְּבָרִ֔ים וּבַנְּצוּרִ֖ים יָלִ֑ינוּ הָאֹֽכְלִים֙<font color="red"><sup>3</font></sup> בְּשַׂ֣ר הַחֲזִ֔יר <font color="brown">ופרק</font> <font color="blue">וּמְרַ֥ק</font> פִּגֻּלִ֖ים כְּלֵיהֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָאֹֽמְרִים֙ קְרַ֣ב אֵלֶ֔יךָ אַל־תִּגַּשׁ־בִּ֖י כִּ֣י קְדַשְׁתִּ֑יךָ אֵ֚לֶּה עָשָׁ֣ן בְּאַפִּ֔י אֵ֥שׁ יֹקֶ֖דֶת כָּל־הַיּֽוֹם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;הִנֵּ֥ה כְתוּבָ֖ה לְפָנָ֑י לֹ֤א אֶחֱשֶׂה֙ כִּ֣י אִם־שִׁלַּ֔מְתִּי וְשִׁלַּמְתִּ֖י עַל־חֵיקָֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;עֲ֠וֹנֹתֵיכֶם וַעֲוֹנֹ֨ת אֲבוֹתֵיכֶ֤ם יַחְדָּו֙ אָמַ֣ר יְהוָ֔ה אֲשֶׁ֤ר קִטְּרוּ֙ עַל־הֶ֣הָרִ֔ים וְעַל־הַגְּבָע֖וֹת חֵרְפ֑וּנִי וּמַדֹּתִ֧י פְעֻלָּתָ֛ם רִֽאשֹׁנָ֖ה <font color="brown">על־</font> <font color="blue">אֶל־</font> חֵיקָֽם׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כֹּ֣ה׀ אָמַ֣ר יְהוָ֗ה כַּאֲשֶׁ֨ר יִמָּצֵ֤א הַתִּירוֹשׁ֙ בָּֽאֶשְׁכּ֔וֹל וְאָמַר֙ אַל־תַּשְׁחִיתֵ֔הוּ כִּ֥י בְרָכָ֖ה בּ֑וֹ כֵּ֤ן אֶֽעֱשֶׂה֙ לְמַ֣עַן עֲבָדַ֔י לְבִלְתִּ֖י הַֽשְׁחִ֥ית הַכֹּֽל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהוֹצֵאתִ֤י מִֽיַּעֲקֹב֙ זֶ֔רַע וּמִיהוּדָ֖ה יוֹרֵ֣שׁ הָרָ֑י וִירֵשׁ֣וּהָ בְחִירַ֔י וַעֲבָדַ֖י יִשְׁכְּנוּ־שָֽׁמָּה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהָיָ֤ה הַשָּׁרוֹן֙ לִנְוֵה־צֹ֔אן וְעֵ֥מֶק עָכ֖וֹר לְרֵ֣בֶץ בָּקָ֑ר לְעַמִּ֖י אֲשֶׁ֥ר דְּרָשֽׁוּנִי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאַתֶּם֙ עֹזְבֵ֣י יְהוָ֔ה הַשְּׁכֵחִ֖ים אֶת־הַ֣ר קָדְשִׁ֑י הַֽעֹרְכִ֤ים לַגַּד֙ שֻׁלְחָ֔ן וְהַֽמְמַלְאִ֖ים לַמְנִ֥י מִמְסָֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּמָנִ֨יתִי אֶתְכֶ֜ם לַחֶ֗רֶב וְכֻלְּכֶם֙ לַטֶּ֣בַח תִּכְרָ֔עוּ יַ֤עַן קָרָ֙אתִי֙ וְלֹ֣א עֲנִיתֶ֔ם דִּבַּ֖רְתִּי וְלֹ֣א שְׁמַעְתֶּ֑ם וַתַּעֲשׂ֤וּ הָרַע֙ בְּעֵינַ֔י וּבַאֲשֶׁ֥ר לֹֽא־חָפַ֖צְתִּי בְּחַרְתֶּֽם׃ פ</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;לָכֵ֞ן כֹּה־אָמַ֣ר׀ אֲדֹנָ֣י יְהוִ֗ה הִנֵּ֨ה עֲבָדַ֤י׀ יֹאכֵ֙לוּ֙ וְאַתֶּ֣ם תִּרְעָ֔בוּ הִנֵּ֧ה עֲבָדַ֛י יִשְׁתּ֖וּ וְאַתֶּ֣ם תִּצְמָ֑אוּ הִנֵּ֧ה עֲבָדַ֛י יִשְׂמָ֖חוּ וְאַתֶּ֥ם תֵּבֹֽשׁוּ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הִנֵּ֧ה עֲבָדַ֛י יָרֹ֖נּוּ מִטּ֣וּב לֵ֑ב וְאַתֶּ֤ם תִּצְעֲקוּ֙ מִכְּאֵ֣ב לֵ֔ב וּמִשֵּׁ֥בֶר ר֖וּחַ תְּיֵלִֽילוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהִנַּחְתֶּ֨ם שִׁמְכֶ֤ם לִשְׁבוּעָה֙ לִבְחִירַ֔י וֶהֱמִיתְךָ֖ אֲדֹנָ֣י יְהוִ֑ה וְלַעֲבָדָ֥יו יִקְרָ֖א שֵׁ֥ם אַחֵֽר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֲשֶׁ֨ר הַמִּתְבָּרֵ֜ךְ בָּאָ֗רֶץ יִתְבָּרֵךְ֙ בֵּאלֹהֵ֣י אָמֵ֔ן וְהַנִּשְׁבָּ֣ע בָּאָ֔רֶץ יִשָּׁבַ֖ע בֵּאלֹהֵ֣י אָמֵ֑ן כִּ֣י נִשְׁכְּח֗וּ הַצָּרוֹת֙ הָרִ֣אשֹׁנ֔וֹת וְכִ֥י נִסְתְּר֖וּ מֵעֵינָֽי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּֽי־הִנְנִ֥י בוֹרֵ֛א שָׁמַ֥יִם חֲדָשִׁ֖ים וָאָ֣רֶץ חֲדָשָׁ֑ה וְלֹ֤א תִזָּכַ֙רְנָה֙ הָרִ֣אשֹׁנ֔וֹת וְלֹ֥א תַעֲלֶ֖ינָה עַל־לֵֽב׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּֽי־אִם־שִׂ֤ישׂוּ וְגִ֙ילוּ֙ עֲדֵי־עַ֔ד אֲשֶׁ֖ר אֲנִ֣י בוֹרֵ֑א כִּי֩ הִנְנִ֨י בוֹרֵ֧א אֶת־יְרוּשָׁלִַ֛ם גִּילָ֖ה וְעַמָּ֥הּ מָשֽׂוֹשׂ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְגַלְתִּ֥י בִירוּשָׁלִַ֖ם וְשַׂשְׂתִּ֣י בְעַמִּ֑י וְלֹֽא־יִשָּׁמַ֥ע בָּהּ֙ ע֔וֹד ק֥וֹל בְּכִ֖י וְק֥וֹל זְעָקָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לֹא־יִֽהְיֶ֨ה מִשָּׁ֜ם ע֗וֹד ע֤וּל יָמִים֙ וְזָקֵ֔ן אֲשֶׁ֥ר לֹֽא־יְמַלֵּ֖א אֶת־יָמָ֑יו כִּ֣י הַנַּ֗עַר בֶּן־מֵאָ֤ה שָׁנָה֙ יָמ֔וּת וְהַ֣חוֹטֶ֔א בֶּן־מֵאָ֥ה שָׁנָ֖ה יְקֻלָּֽל׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וּבָנ֥וּ בָתִּ֖ים וְיָשָׁ֑בוּ וְנָטְע֣וּ כְרָמִ֔ים וְאָכְל֖וּ פִּרְיָֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;לֹ֤א יִבְנוּ֙ וְאַחֵ֣ר יֵשֵׁ֔ב לֹ֥א יִטְּע֖וּ וְאַחֵ֣ר יֹאכֵ֑ל כִּֽי־כִימֵ֤י הָעֵץ֙ יְמֵ֣י עַמִּ֔י וּמַעֲשֵׂ֥ה יְדֵיהֶ֖ם יְבַלּ֥וּ בְחִירָֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לֹ֤א יִֽיגְעוּ֙ לָרִ֔יק וְלֹ֥א יֵלְד֖וּ לַבֶּהָלָ֑ה כִּ֣י זֶ֜רַע בְּרוּכֵ֤י יְהוָה֙ הֵ֔מָּה וְצֶאֱצָאֵיהֶ֖ם אִתָּֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְהָיָ֥ה טֶֽרֶם־יִקְרָ֖אוּ וַאֲנִ֣י אֶעֱנֶ֑ה ע֛וֹד הֵ֥ם מְדַבְּרִ֖ים וַאֲנִ֥י אֶשְׁמָֽע׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;זְאֵ֨ב וְטָלֶ֜ה יִרְע֣וּ כְאֶחָ֗ד וְאַרְיֵה֙ כַּבָּקָ֣ר יֹֽאכַל־תֶּ֔בֶן וְנָחָ֖שׁ עָפָ֣ר לַחְמ֑וֹ לֹֽא־יָרֵ֧עוּ וְלֹֽא־יַשְׁחִ֛יתוּ בְּכָל־הַ֥ר קָדְשִׁ֖י אָמַ֥ר יְהוָֽה׃ ס</P>
</TD>
<TD WIDTH="50%">
<P>1&nbsp;ni&#x1E0F;&#601;ra&#353;&#601;t&icirc; l&#601;lw&#333;&#8217; &#353;&#257;&#8217;&#257;l&ucirc; nim&#601;&#x1E63;&#275;&#8217;&#x1E6F;&icirc; l&#601;l&#333;&#8217; &#x1E07;iq&#601;&#353;un&icirc; &#8217;&#257;mar&#601;t&icirc; hinn&#275;n&icirc; hinn&#275;n&icirc; &#8217;el-gw&#333;y l&#333;&#8217;-q&#333;r&#257;&#8217; &#x1E07;i&#353;&#601;m&icirc;: </P>
<P>2&nbsp;p&#275;ra&#347;&#601;t&icirc; y&#257;&#x1E0F;ay k&#257;l-hayyw&#333;m &#8217;el-&#8216;am sw&#333;r&#275;r hah&#333;l&#601;&#x1E35;&icirc;m hadere&#x1E35;&#601; l&#333;&#8217;-&#x1E6D;w&#333;&#x1E07; &#8217;<sup>a</sup>&#x1E25;ar m<sup>a</sup>&#x1E25;&#601;&#353;&#601;&#x1E07;&#333;&#x1E6F;&ecirc;hem: </P>
<P>3&nbsp;h&#257;&#8216;&#257;m hamma&#x1E35;&#601;&#8216;&icirc;s&icirc;m &#8217;w&#333;&#x1E6F;&icirc; &#8216;al-p&#257;nay t&#257;m&icirc;&#x1E0F; z&#333;&#x1E07;&#601;&#x1E25;&icirc;m bagannw&#333;&#x1E6F; &ucirc;m&#601;qa&#x1E6D;&#x1E6D;&#601;r&icirc;m &#8216;al-hall&#601;&#x1E07;&#275;n&icirc;m: </P>
<P>4&nbsp;hayy&#333;&#353;&#601;&#x1E07;&icirc;m baqq&#601;&#x1E07;&#257;r&icirc;m &ucirc;&#x1E07;ann&#601;&#x1E63;&ucirc;r&icirc;m y&#257;l&icirc;n&ucirc; h&#257;&#8217;&#333;&#x1E35;&#601;l&icirc;m<font color="red"><sup>3</font></sup> b&#601;&#347;ar h<sup>a</sup>&#x1E25;&#259;z&icirc;r <font color="brown">&ucirc;f&#601;raq</font> <font color="blue">&ucirc;m&#601;raq</font> pigul&icirc;m k&#601;l&ecirc;hem: </P>
<P>5&nbsp;h&#257;&#8217;&#333;m&#601;r&icirc;m q&#601;ra&#x1E07; &#8217;&#275;ley&#x1E35;&#257; &#8217;al-tiga&#353;-b&icirc; k&icirc; q&#601;&#x1E0F;a&#353;&#601;t&icirc;&#x1E35;&#257; &#8217;&#275;lleh &#8216;&#257;&#353;&#257;n b&#601;&#8217;ap&icirc; &#8217;&#275;&#353; y&#333;qe&#x1E0F;e&#x1E6F; k&#257;l-hayyw&#333;m: </P>
<P>6&nbsp;hinn&#275;h &#x1E35;&#601;&#x1E6F;&ucirc;&#x1E07;&acirc; l&#601;f&#257;n&#257;y l&#333;&#8217; &#8217;e&#x1E25;&#277;&#347;eh k&icirc; &#8217;im-&#353;illam&#601;t&icirc; w&#601;&#353;illam&#601;t&icirc; &#8216;al-&#x1E25;&ecirc;q&#257;m: </P>
<P>7&nbsp;&#8216;&#259;w&#333;n&#333;&#x1E6F;&ecirc;&#x1E35;em w<sup>a</sup>&#8216;&#259;w&#333;n&#333;&#x1E6F; &#8217;&#259;&#x1E07;w&#333;&#x1E6F;&ecirc;&#x1E35;em y<sup>a</sup>&#x1E25;&#601;d&#257;w &#8217;&#257;mar y&#601;hw&acirc; &#8217;&#259;&#353;er qi&#x1E6D;&#x1E6D;&#601;r&ucirc; &#8216;al-heh&#257;r&icirc;m w&#601;&#8216;al-hag&#601;&#x1E07;&#257;&#8216;w&#333;&#x1E6F; &#x1E25;&#275;r&#601;f&ucirc;n&icirc; &ucirc;mad&#333;&#x1E6F;&icirc; f&#601;&#8216;ull&#257;&#x1E6F;&#257;m ri&#8217;&#353;&#333;n&acirc; <font color="brown">&#8216;al-</font> <font color="blue">&#8217;el-</font> &#x1E25;&ecirc;q&#257;m: s</P>
<P>8&nbsp;k&#333;h| &#8217;&#257;mar y&#601;hw&acirc; ka&#8217;&#259;&#353;er yimm&#257;&#x1E63;&#275;&#8217; hat&icirc;rw&#333;&#353; b&#257;&#8217;e&#353;&#601;kw&#333;l w&#601;&#8217;&#257;mar &#8217;al-ta&#353;&#601;&#x1E25;&icirc;&#x1E6F;&#275;h&ucirc; k&icirc; &#x1E07;&#601;r&#257;&#x1E35;&acirc; bw&#333; k&#275;n &#8217;e&#8216;&#277;&#347;eh l&#601;m<sup>a</sup>&#8216;an &#8216;&#259;&#x1E07;&#257;&#x1E0F;ay l&#601;&#x1E07;il&#601;t&icirc; ha&#353;&#601;&#x1E25;&icirc;&#x1E6F; hak&#333;l: </P>
<P>9&nbsp;w&#601;hw&#333;&#x1E63;&#275;&#8217;&#x1E6F;&icirc; m&icirc;y<sup>a</sup>&#8216;&#259;q&#333;&#x1E07; zer<sup>a</sup>&#8216; &ucirc;m&icirc;h&ucirc;&#x1E0F;&acirc; yw&#333;r&#275;&#353; h&#257;r&#257;y w&icirc;r&#275;&#353;&ucirc;h&#257; &#x1E07;&#601;&#x1E25;&icirc;ray w<sup>a</sup>&#8216;&#259;&#x1E07;&#257;&#x1E0F;ay yi&#353;&#601;k&#601;n&ucirc;-&#353;&#257;mm&acirc;: </P>
<P>10&nbsp;w&#601;h&#257;y&acirc; ha&#353;&#353;&#257;rw&#333;n lin&#601;w&#275;h-&#x1E63;&#333;&#8217;n w&#601;&#8216;&#275;meq &#8216;&#257;&#x1E35;w&#333;r l&#601;r&#275;&#x1E07;e&#x1E63; b&#257;q&#257;r l&#601;&#8216;amm&icirc; &#8217;&#259;&#353;er d&#601;r&#257;&#353;&ucirc;n&icirc;: </P>
<P>11&nbsp;w&#601;&#8217;atem &#8216;&#333;z&#601;&#x1E07;&ecirc; y&#601;hw&acirc; ha&#353;&#353;&#601;&#x1E35;&#275;&#x1E25;&icirc;m &#8217;e&#x1E6F;-har q&#257;&#x1E0F;&#601;&#353;&icirc; h<sup>a</sup>&#8216;&#333;r&#601;&#x1E35;&icirc;m laga&#x1E0F; &#353;ul&#601;&#x1E25;&#257;n w&#601;ham&#601;mal&#601;&#8217;&icirc;m lam&#601;n&icirc; mim&#601;s&#257;&#x1E35;&#601;: </P>
<P>12&nbsp;&ucirc;m&#257;n&icirc;&#x1E6F;&icirc; &#8217;e&#x1E6F;&#601;&#x1E35;em l<sup>a</sup>&#x1E25;ere&#x1E07; w&#601;&#x1E35;ull&#601;&#x1E35;em la&#x1E6D;&#x1E6D;e&#x1E07;<sup>a</sup>&#x1E25; ti&#x1E35;&#601;r&#257;&#8216;&ucirc; y<sup>a</sup>&#8216;an q&#257;r&#257;&#8217;&#x1E6F;&icirc; w&#601;l&#333;&#8217; &#8216;&#259;n&icirc;&#x1E6F;em dibar&#601;t&icirc; w&#601;l&#333;&#8217; &#353;&#601;m<sup>a</sup>&#8216;&#601;tem wat<sup>a</sup>&#8216;&#259;&#347;&ucirc; h&#257;r<sup>a</sup>&#8216; b&#601;&#8216;&ecirc;nay &ucirc;&#x1E07;a&#8217;&#259;&#353;er l&#333;&#8217;-&#x1E25;&#257;fa&#x1E63;&#601;t&icirc; b&#601;&#x1E25;ar&#601;tem: f</P>
<P>13&nbsp;l&#257;&#x1E35;&#275;n k&#333;h-&#8217;&#257;mar| &#8217;&#259;&#x1E0F;&#333;n&#257;y y&#601;hwih hinn&#275;h &#8216;&#259;&#x1E07;&#257;&#x1E0F;ay| y&#333;&#8217;&#x1E35;&#275;l&ucirc; w&#601;&#8217;atem tir&#601;&#8216;&#257;&#x1E07;&ucirc; hinn&#275;h &#8216;&#259;&#x1E07;&#257;&#x1E0F;ay yi&#353;&#601;t&ucirc; w&#601;&#8217;atem ti&#x1E63;&#601;m&#257;&#8217;&ucirc; hinn&#275;h &#8216;&#259;&#x1E07;&#257;&#x1E0F;ay yi&#347;&#601;m&#257;&#x1E25;&ucirc; w&#601;&#8217;atem t&#275;&#x1E07;&#333;&#353;&ucirc;: </P>
<P>14&nbsp;hinn&#275;h &#8216;&#259;&#x1E07;&#257;&#x1E0F;ay y&#257;r&#333;nn&ucirc; mi&#x1E6D;&#x1E6D;&ucirc;&#x1E07; l&#275;&#x1E07; w&#601;&#8217;atem ti&#x1E63;&#601;&#8216;&#259;q&ucirc; mik&#601;&#8217;&#275;&#x1E07; l&#275;&#x1E07; &ucirc;mi&#353;&#353;&#275;&#x1E07;er r&ucirc;&#x1E25;a t&#601;y&#275;l&icirc;l&ucirc;: </P>
<P>15&nbsp;w&#601;hinn<sup>a</sup>&#x1E25;&#601;tem &#353;im&#601;&#x1E35;em li&#353;&#601;&#x1E07;&ucirc;&#8216;&acirc; li&#x1E07;&#601;&#x1E25;&icirc;ray weh&#277;m&icirc;&#x1E6F;&#601;&#x1E35;&#257; &#8217;&#259;&#x1E0F;&#333;n&#257;y y&#601;hwih w&#601;l<sup>a</sup>&#8216;&#259;&#x1E07;&#257;&#x1E0F;&#257;yw yiq&#601;r&#257;&#8217; &#353;&#275;m &#8217;<sup>a</sup>&#x1E25;&#275;r: </P>
<P>16&nbsp;&#8217;&#259;&#353;er hammi&#x1E6F;&#601;b&#257;r&#275;&#x1E35;&#601; b&#257;&#8217;&#257;re&#x1E63; yi&#x1E6F;&#601;b&#257;r&#275;&#x1E35;&#601; b&#275;&#8217;l&#333;h&ecirc; &#8217;&#257;m&#275;n w&#601;hanni&#353;&#601;b&#257;&#8216; b&#257;&#8217;&#257;re&#x1E63; yi&#353;&#353;&#257;&#x1E07;<sup>a</sup>&#8216; b&#275;&#8217;l&#333;h&ecirc; &#8217;&#257;m&#275;n k&icirc; ni&#353;&#601;k&#601;&#x1E25;&ucirc; ha&#x1E63;&#x1E63;&#257;rw&#333;&#x1E6F; h&#257;ri&#8217;&#353;&#333;nw&#333;&#x1E6F; w&#601;&#x1E35;&icirc; nis&#601;t&#601;r&ucirc; m&#275;&#8216;&ecirc;n&#257;y: </P>
<P>17&nbsp;k&icirc;-hin&#601;n&icirc; &#x1E07;w&#333;r&#275;&#8217; &#353;&#257;mayim &#x1E25;&#259;&#x1E0F;&#257;&#353;&icirc;m w&#257;&#8217;&#257;re&#x1E63; &#x1E25;&#259;&#x1E0F;&#257;&#353;&acirc; w&#601;l&#333;&#8217; &#x1E6F;izz&#257;&#x1E35;ar&#601;n&acirc; h&#257;ri&#8217;&#353;&#333;nw&#333;&#x1E6F; w&#601;l&#333;&#8217; &#x1E6F;<sup>a</sup>&#8216;&#259;leyn&acirc; &#8216;al-l&#275;&#x1E07;: </P>
<P>18&nbsp;k&icirc;-&#8217;im-&#347;&icirc;&#347;&ucirc; w&#601;&#x1E21;&icirc;l&ucirc; &#8216;&#259;&#x1E0F;&ecirc;-&#8216;a&#x1E0F; &#8217;&#259;&#353;er &#8217;&#259;n&icirc; &#x1E07;w&#333;r&#275;&#8217; k&icirc; hin&#601;n&icirc; &#x1E07;w&#333;r&#275;&#8217; &#8217;e&#x1E6F;-y&#601;r&ucirc;&#353;&#257;laim g&icirc;l&acirc; w&#601;&#8216;amm&#257;h m&#257;&#347;w&#333;&#347;: </P>
<P>19&nbsp;w&#601;&#x1E21;al&#601;t&icirc; &#x1E07;&icirc;r&ucirc;&#353;&#257;laim w&#601;&#347;a&#347;&#601;t&icirc; &#x1E07;&#601;&#8216;amm&icirc; w&#601;l&#333;&#8217;-yi&#353;&#353;&#257;m<sup>a</sup>&#8216; b&#257;h &#8216;w&#333;&#x1E0F; qw&#333;l b&#601;&#x1E35;&icirc; w&#601;qw&#333;l z&#601;&#8216;&#257;q&acirc;: </P>
<P>20&nbsp;l&#333;&#8217;-yih&#601;yeh mi&#353;&#353;&#257;m &#8216;w&#333;&#x1E0F; &#8216;&ucirc;l y&#257;m&icirc;m w&#601;z&#257;q&#275;n &#8217;&#259;&#353;er l&#333;&#8217;-y&#601;mall&#275;&#8217; &#8217;e&#x1E6F;-y&#257;m&#257;yw k&icirc; hann<sup>a</sup>&#8216;ar ben-m&#275;&#8217;&acirc; &#353;&#257;n&acirc; y&#257;m&ucirc;&#x1E6F; w&#601;h<sup>a</sup>&#x1E25;w&#333;&#x1E6D;e&#8217; ben-m&#275;&#8217;&acirc; &#353;&#257;n&acirc; y&#601;qull&#257;l: </P>
<P>21&nbsp;&ucirc;&#x1E07;&#257;n&ucirc; &#x1E07;&#257;t&icirc;m w&#601;y&#257;&#353;&#257;&#x1E07;&ucirc; w&#601;n&#257;&#x1E6D;&#601;&#8216;&ucirc; &#x1E35;&#601;r&#257;m&icirc;m w&#601;&#8217;&#257;&#x1E35;&#601;l&ucirc; pir&#601;y&#257;m: </P>
<P>22&nbsp;l&#333;&#8217; yi&#x1E07;&#601;n&ucirc; w&#601;&#8217;<sup>a</sup>&#x1E25;&#275;r y&#275;&#353;&#275;&#x1E07; l&#333;&#8217; yi&#x1E6D;&#x1E6D;&#601;&#8216;&ucirc; w&#601;&#8217;<sup>a</sup>&#x1E25;&#275;r y&#333;&#8217;&#x1E35;&#275;l k&icirc;-&#x1E35;&icirc;m&ecirc; h&#257;&#8216;&#275;&#x1E63; y&#601;m&ecirc; &#8216;amm&icirc; &ucirc;m<sup>a</sup>&#8216;&#259;&#347;&#275;h y&#601;&#x1E0F;&ecirc;hem y&#601;&#x1E07;all&ucirc; &#x1E07;&#601;&#x1E25;&icirc;r&#257;y: </P>
<P>23&nbsp;l&#333;&#8217; y&icirc;&#x1E21;&#601;&#8216;&ucirc; l&#257;r&icirc;q w&#601;l&#333;&#8217; y&#275;l&#601;&#x1E0F;&ucirc; labeh&#257;l&acirc; k&icirc; zer<sup>a</sup>&#8216; b&#601;r&ucirc;&#x1E35;&ecirc; y&#601;hw&acirc; h&#275;mm&acirc; w&#601;&#x1E63;e&#8217;&#277;&#x1E63;&#257;&#8217;&ecirc;hem &#8217;it&#257;m: </P>
<P>24&nbsp;w&#601;h&#257;y&acirc; &#x1E6D;erem-yiq&#601;r&#257;&#8217;&ucirc; wa&#8217;&#259;n&icirc; &#8217;e&#8216;&#277;neh &#8216;w&#333;&#x1E0F; h&#275;m m&#601;&#x1E0F;ab&#601;r&icirc;m wa&#8217;&#259;n&icirc; &#8217;e&#353;&#601;m&#257;&#8216;: </P>
<P>25&nbsp;z&#601;&#8217;&#275;&#x1E07; w&#601;&#x1E6D;&#257;leh yir&#601;&#8216;&ucirc; &#x1E35;&#601;&#8217;e&#x1E25;&#257;&#x1E0F; w&#601;&#8217;ar&#601;y&#275;h kab&#257;q&#257;r y&#333;&#8217;&#x1E35;al-te&#x1E07;en w&#601;n&#257;&#x1E25;&#257;&#353; &#8216;&#257;f&#257;r l<sup>a</sup>&#x1E25;&#601;mw&#333; l&#333;&#8217;-y&#257;r&#275;&#8216;&ucirc; w&#601;l&#333;&#8217;-ya&#353;&#601;&#x1E25;&icirc;&#x1E6F;&ucirc; b&#601;&#x1E35;&#257;l-har q&#257;&#x1E0F;&#601;&#353;&icirc; &#8217;&#257;mar y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="isa066.htm">Next: Isaiah (Yisheyah) Chapter 66</A></CENTER>
</BODY>
</HTML>
