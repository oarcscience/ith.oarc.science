[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer040)  [KJV](../kjv/jer040)  [Sep](../sep/jer040.md) 
[Vul](../vul/jer040.md)   
  
[Jeremiah (Yermiyah) Index](jer.md)  
  [Previous](jer039)  [Next](jer041.md) 

------------------------------------------------------------------------

### Tanach (Hebrew): Jeremiah (Yermiyah) Chapter 40

‎<span id="001">1</span> ‏הַדָּבָ֞ר אֲשֶׁר־הָיָ֤ה אֶֽל־יִרְמְיָ֙הוּ֙
מֵאֵ֣ת יְהוָ֔ה אַחַ֣ר׀ שַׁלַּ֣ח אֹת֗וֹ נְבוּזַרְאֲדָ֛ן רַב־טַבָּחִ֖ים
מִן־הָֽרָמָ֑ה בְּקַחְתּ֣וֹ אֹת֗וֹ וְהֽוּא־אָס֤וּר בָּֽאזִקִּים֙
בְּת֨וֹךְ כָּל־גָּל֤וּת יְרוּשָׁלִַ֙ם֙ וִֽיהוּדָ֔ה הַמֻּגְלִ֖ים
בָּבֶֽלָה׃

‎<span id="002">2</span> ‏וַיִּקַּ֥ח רַב־טַבָּחִ֖ים לְיִרְמְיָ֑הוּ
וַיֹּ֣אמֶר אֵלָ֔יו יְהוָ֣ה אֱלֹהֶ֗יךָ דִּבֶּר֙ אֶת־הָרָעָ֣ה הַזֹּ֔את
אֶל־הַמָּק֖וֹם הַזֶּֽה׃

‎<span id="003">3</span> ‏וַיָּבֵ֥א וַיַּ֛עַשׂ יְהוָ֖ה כַּאֲשֶׁ֣ר
דִּבֵּ֑ר כִּֽי־חֲטָאתֶ֤ם לַֽיהוָה֙ וְלֹֽא־שְׁמַעְתֶּ֣ם בְּקוֹל֔וֹ
וְהָיָ֥ה לָכֶ֖ם דבר הַדָּבָ֥ר הַזֶּֽה׃

‎<span id="004">4</span> ‏וְעַתָּ֞ה הִנֵּ֧ה פִתַּחְתִּ֣יךָ הַיּ֗וֹם
מִֽן־הָאזִקִּים֮ אֲשֶׁ֣ר עַל־יָדֶךָ֒ אִם־ט֨וֹב בְּעֵינֶ֜יךָ לָב֧וֹא
אִתִּ֣י בָבֶ֗ל בֹּ֚א וְאָשִׂ֤ים אֶת־עֵינִי֙ עָלֶ֔יךָ וְאִם־רַ֧ע
בְּעֵינֶ֛יךָ לָבֽוֹא־אִתִּ֥י בָבֶ֖ל חֲדָ֑ל רְאֵה֙ כָּל־הָאָ֣רֶץ
לְפָנֶ֔יךָ אֶל־ט֨וֹב וְאֶל־הַיָּשָׁ֧ר בְּעֵינֶ֛יךָ לָלֶ֥כֶת שָׁ֖מָּה
לֵֽךְ׃

‎<span id="005">5</span> ‏וְעוֹדֶ֣נּוּ לֹֽא־יָשׁ֗וּב וְשֻׁ֡בָה
אֶל־גְּדַלְיָ֣ה בֶן־אֲחִיקָ֣ם בֶּן־שָׁפָ֡ן אֲשֶׁר֩ הִפְקִ֨יד
מֶֽלֶךְ־בָּבֶ֜ל בְּעָרֵ֣י יְהוּדָ֗ה וְשֵׁ֤ב אִתּוֹ֙ בְּת֣וֹךְ הָעָ֔ם
א֠וֹ אֶל־כָּל־הַיָּשָׁ֧ר בְּעֵינֶ֛יךָ לָלֶ֖כֶת לֵ֑ךְ וַיִּתֶּן־ל֧וֹ
רַב־טַבָּחִ֛ים אֲרֻחָ֥ה וּמַשְׂאֵ֖ת וַֽיְשַׁלְּחֵֽהוּ׃

‎<span id="006">6</span> ‏וַיָּבֹ֧א יִרְמְיָ֛הוּ אֶל־גְּדַלְיָ֥ה
בֶן־אֲחִיקָ֖ם הַמִּצְפָּ֑תָה וַיֵּ֤שֶׁב אִתּוֹ֙ בְּת֣וֹךְ הָעָ֔ם
הַנִּשְׁאָרִ֖ים בָּאָֽרֶץ׃ ס

‎<span id="007">7</span> ‏וַיִּשְׁמְעוּ֩ כָל־שָׂרֵ֨י הַחֲיָלִ֜ים אֲשֶׁ֣ר
בַּשָּׂדֶ֗ה הֵ֚מָּה וְאַנְשֵׁיהֶ֔ם כִּֽי־הִפְקִ֧יד מֶֽלֶךְ־בָּבֶ֛ל
אֶת־גְּדַלְיָ֥הוּ בֶן־אֲחִיקָ֖ם בָּאָ֑רֶץ וְכִ֣י׀ הִפְקִ֣יד אִתּ֗וֹ
אֲנָשִׁ֤ים וְנָשִׁים֙ וָטָ֔ף וּמִדַּלַּ֣ת הָאָ֔רֶץ מֵאֲשֶׁ֥ר
לֹֽא־הָגְל֖וּ בָּבֶֽלָה׃

‎<span id="008">8</span> ‏וַיָּבֹ֥אוּ אֶל־גְּדַלְיָ֖ה הַמִּצְפָּ֑תָה
וְיִשְׁמָעֵ֣אל בֶּן־נְתַנְיָ֡הוּ וְיוֹחָנָ֣ן וְיוֹנָתָ֣ן בְּנֵֽי־קָ֠רֵחַ
וּשְׂרָיָ֨ה בֶן־תַּנְחֻ֜מֶת וּבְנֵ֣י׀ עופי עֵיפַ֣י הַנְּטֹפָתִ֗י
וִֽיזַנְיָ֙הוּ֙ בֶּן־הַמַּ֣עֲכָתִ֔י הֵ֖מָּה וְאַנְשֵׁיהֶֽם׃

‎<span id="009">9</span> ‏וַיִּשָּׁבַ֨ע לָהֶ֜ם גְּדַלְיָ֨הוּ
בֶן־אֲחִיקָ֤ם בֶּן־שָׁפָן֙ וּלְאַנְשֵׁיהֶ֣ם לֵאמֹ֔ר אַל־תִּֽירְא֖וּ
מֵעֲב֣וֹד הַכַּשְׂדִּ֑ים שְׁב֣וּ בָאָ֗רֶץ וְעִבְד֛וּ אֶת־מֶ֥לֶךְ בָּבֶ֖ל
וְיִיטַ֥ב לָכֶֽם׃

‎<span id="010">10</span> ‏וַאֲנִ֗י הִנְנִ֤י יֹשֵׁב֙ בַּמִּצְפָּ֔ה
לַֽעֲמֹד֙ לִפְנֵ֣י הַכַּשְׂדִּ֔ים אֲשֶׁ֥ר יָבֹ֖אוּ אֵלֵ֑ינוּ וְאַתֶּ֡ם
אִסְפוּ֩ יַ֨יִן וְקַ֜יִץ וְשֶׁ֗מֶן וְשִׂ֙מוּ֙ בִּכְלֵיכֶ֔ם וּשְׁב֖וּ
בְּעָרֵיכֶ֥ם אֲשֶׁר־תְּפַשְׂתֶּֽם׃

‎<span id="011">11</span> ‏וְגַ֣ם כָּֽל־הַיְּהוּדִ֡ים אֲשֶׁר־בְּמוֹאָ֣ב׀
וּבִבְנֵֽי־עַמּ֨וֹן וּבֶאֱד֜וֹם וַאֲשֶׁ֤ר בְּכָל־הָֽאֲרָצוֹת֙ שָֽׁמְע֔וּ
כִּֽי־נָתַ֧ן מֶֽלֶךְ־בָּבֶ֛ל שְׁאֵרִ֖ית לִֽיהוּדָ֑ה וְכִי֙ הִפְקִ֣יד
עֲלֵיהֶ֔ם אֶת־גְּדַלְיָ֖הוּ בֶּן־אֲחִיקָ֥ם בֶּן־שָׁפָֽן׃

‎<span id="012">12</span> ‏וַיָּשֻׁ֣בוּ כָל־הַיְּהוּדִ֗ים
מִכָּל־הַמְּקֹמוֹת֙ אֲשֶׁ֣ר נִדְּחוּ־שָׁ֔ם וַיָּבֹ֧אוּ אֶֽרֶץ־יְהוּדָ֛ה
אֶל־גְּדַלְיָ֖הוּ הַמִּצְפָּ֑תָה וַיַּאַסְפ֛וּ יַ֥יִן וָקַ֖יִץ הַרְבֵּ֥ה
מְאֹֽד׃ פ

‎<span id="013">13</span> ‏וְיֽוֹחָנָן֙ בֶּן־קָרֵ֔חַ וְכָל־שָׂרֵ֥י
הַחֲיָלִ֖ים אֲשֶׁ֣ר בַּשָּׂדֶ֑ה בָּ֥אוּ אֶל־גְּדַלְיָ֖הוּ
הַמִּצְפָּֽתָה׃

‎<span id="014">14</span> ‏וַיֹּאמְר֣וּ אֵלָ֗יו הֲיָדֹ֤עַ<sup>3</sup>
תֵּדַע֙ כִּ֞י בַּעֲלִ֣יס׀ מֶ֣לֶךְ בְּנֵֽי־עַמּ֗וֹן שָׁלַח֙
אֶת־יִשְׁמָעֵ֣אל בֶּן־נְתַנְיָ֔ה לְהַכֹּתְךָ֖ נָ֑פֶשׁ וְלֹא־הֶאֱמִ֣ין
לָהֶ֔ם גְּדַלְיָ֖הוּ בֶּן־אֲחִיקָֽם׃

‎<span id="015">15</span> ‏וְיוֹחָנָ֣ן בֶּן־קָרֵ֡חַ אָמַ֣ר
אֶל־גְּדַלְיָהוּ֩ בַסֵּ֨תֶר בַּמִּצְפָּ֜ה לֵאמֹ֗ר אֵ֤לְכָה נָּא֙
וְאַכֶּה֙ אֶת־יִשְׁמָעֵ֣אל בֶּן־נְתַנְיָ֔ה וְאִ֖ישׁ לֹ֣א יֵדָ֑ע לָ֧מָּה
יַכֶּ֣כָּה נֶּ֗פֶשׁ וְנָפֹ֙צוּ֙ כָּל־יְהוּדָ֔ה הַנִּקְבָּצִ֣ים אֵלֶ֔יךָ
וְאָבְדָ֖ה שְׁאֵרִ֥ית יְהוּדָֽה׃

‎<span id="016">16</span> ‏וַיֹּ֨אמֶר גְּדַלְיָ֤הוּ בֶן־אֲחִיקָם֙
אֶל־יוֹחָנָ֣ן בֶּן־קָרֵ֔חַ אַֽל־תעש תַּעֲשֵׂ֖ה אֶת־הַדָּבָ֣ר הַזֶּ֑ה
כִּֽי־שֶׁ֛קֶר אַתָּ֥ה דֹבֵ֖ר אֶל־יִשְׁמָעֵֽאל׃ ס

1 hadāḇār ’ăšer-hāyâ ’el-yirəməyâû mē’ēṯ yəhwâ ’<sup>a</sup>ḥar\|
šall<sup>a</sup>ḥ ’ōṯwō nəḇûzarə’ăḏān raḇ-ṭabāḥîm min-hārāmâ
bəq<sup>a</sup>ḥətwō ’ōṯwō wəhû’-’āsûr bā’ziqqîm bəṯwōḵə kāl-gālûṯ
yərûšālaim wîhûḏâ hammuḡəlîm bāḇelâ:

2 wayyiqq<sup>a</sup>ḥ raḇ-ṭabāḥîm ləyirəməyâû wayyō’mer ’ēlāyw yəhwâ
’ĕlōheyḵā diber ’eṯ-hārā‘â hazzō’ṯ ’el-hammāqwōm hazzeh:

3 wayyāḇē’ wayy<sup>a</sup>‘aś yəhwâ ka’ăšer dibēr kî-ḥăṭā’ṯem layhwâ
wəlō’-šəm<sup>a</sup>‘ətem bəqwōlwō wəhāyâ lāḵem dāḇār hadāḇār hazzeh:

4 wə‘atâ hinnēh fit<sup>a</sup>ḥətîḵā hayywōm min-hā’ziqqîm ’ăšer
‘al-yāḏeḵā ’im-ṭwōḇ bə‘êneyḵā lāḇwō’ ’itî ḇāḇel bō’ wə’āśîm ’eṯ-‘ênî
‘āleyḵā wə’im-r<sup>a</sup>‘ bə‘êneyḵā lāḇwō’-’itî ḇāḇel ḥăḏāl rə’ēh
kāl-hā’āreṣ ləfāneyḵā ’el-ṭwōḇ wə’el-hayyāšār bə‘êneyḵā lāleḵeṯ šāmmâ
lēḵə:

5 wə‘wōḏennû lō’-yāšûḇ wəšuḇâ ’el-gəḏaləyâ ḇen-’ăḥîqām ben-šāfān ’ăšer
hifəqîḏ meleḵə-bāḇel bə‘ārê yəhûḏâ wəšēḇ ’itwō bəṯwōḵə hā‘ām ’wō
’el-kāl-hayyāšār bə‘êneyḵā lāleḵeṯ lēḵə wayyiten-lwō raḇ-ṭabāḥîm ’ăruḥâ
ûmaśə’ēṯ wayəšalləḥēhû:

6 wayyāḇō’ yirəməyâû ’el-gəḏaləyâ ḇen-’ăḥîqām hammiṣəpāṯâ wayyēšeḇ ’itwō
bəṯwōḵə hā‘ām hannišə’ārîm bā’āreṣ: s

7 wayyišəmə‘û ḵāl-śārê h<sup>a</sup>ḥăyālîm ’ăšer baśśāḏeh hēmmâ
wə’anəšêhem kî-hifəqîḏ meleḵə-bāḇel ’eṯ-gəḏaləyâû ḇen-’ăḥîqām bā’āreṣ
wəḵî\| hifəqîḏ ’itwō ’ănāšîm wənāšîm wāṭāf ûmidallaṯ hā’āreṣ mē’ăšer
lō’-hāḡəlû bāḇelâ:

8 wayyāḇō’û ’el-gəḏaləyâ hammiṣəpāṯâ wəyišəmā‘ē’l ben-nəṯanəyâû
wəywōḥānān wəywōnāṯān bənê-qārēḥa ûśərāyâ ḇen-tanəḥumeṯ ûḇənê\| ‘wōfay
‘êfay hannəṭōfāṯî wîzanəyâû ben-hamm<sup>a</sup>‘ăḵāṯî hēmmâ
wə’anəšêhem:

9 wayyiššāḇ<sup>a</sup>‘ lâem gəḏaləyâû ḇen-’ăḥîqām ben-šāfān
ûlə’anəšêhem lē’mōr ’al-tîrə’û mē‘ăḇwōḏ hakaśədîm šəḇû ḇā’āreṣ wə‘iḇəḏû
’eṯ-meleḵə bāḇel wəyîṭaḇ lāḵem:

10 wa’ănî hinənî yōšēḇ bammiṣəpâ l<sup>a</sup>‘ămōḏ lifənê hakaśədîm
’ăšer yāḇō’û ’ēlênû wə’atem ’isəfû yayin wəqayiṣ wəšemen wəśimû
biḵəlêḵem ûšəḇû bə‘ārêḵem ’ăšer-təfaśətem:

11 wəḡam kāl-hayyəhûḏîm ’ăšer-bəmwō’āḇ\| ûḇiḇənê-‘ammwōn ûḇe’ĕḏwōm
wa’ăšer bəḵāl-hā’ărāṣwōṯ šāmə‘û kî-nāṯan meleḵə-bāḇel šə’ērîṯ lîhûḏâ
wəḵî hifəqîḏ ‘ălêhem ’eṯ-gəḏaləyâû ben-’ăḥîqām ben-šāfān:

12 wayyāšuḇû ḵāl-hayyəhûḏîm mikāl-hamməqōmwōṯ ’ăšer nidəḥû-šām wayyāḇō’û
’ereṣ-yəhûḏâ ’el-gəḏaləyâû hammiṣəpāṯâ wayya’asəfû yayin wāqayiṣ harəbēh
mə’ōḏ: f

13 wəywōḥānān ben-qārēḥa wəḵāl-śārê h<sup>a</sup>ḥăyālîm ’ăšer baśśāḏeh
bā’û ’el-gəḏaləyâû hammiṣəpāṯâ:

14 wayyō’mərû ’ēlāyw hăyāḏō‘a<sup>3</sup> tēḏ<sup>a</sup>‘ kî
b<sup>a</sup>‘ălîs\| meleḵə bənê-‘ammwōn šāl<sup>a</sup>ḥ ’eṯ-yišəmā‘ē’l
ben-nəṯanəyâ ləhakōṯəḵā nāfeš wəlō’-he’ĕmîn lâem gəḏaləyâû ben-’ăḥîqām:

15 wəywōḥānān ben-qārēḥa ’āmar ’el-gəḏaləyâû ḇassēṯer bammiṣəpâ lē’mōr
’ēləḵâ nnā’ wə’akeh ’eṯ-yišəmā‘ē’l ben-nəṯanəyâ wə’îš lō’ yēḏā‘ lāmmâ
yakekâ nnefeš wənāfōṣû kāl-yəhûḏâ hanniqəbāṣîm ’ēleyḵā wə’āḇəḏâ šə’ērîṯ
yəhûḏâ:

16 wayyō’mer gəḏaləyâû ḇen-’ăḥîqām ’el-ywōḥānān ben-qārēḥa
’al-t<sup>a</sup>‘aś t<sup>a</sup>‘ăśēh ’eṯ-hadāḇār hazzeh kî-šeqer ’atâ
ḏōḇēr ’el-yišəmā‘ē’l: s

------------------------------------------------------------------------

[Next: Jeremiah (Yermiyah) Chapter 41](jer041.md)
