[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job032)  [KJV](../kjv/job032)  [Sep](../sep/job032.md) 
[Vul](../vul/job032.md)   
  
[Job (Iyov) Index](job.md)  
  [Previous](job031)  [Next](job033.md) 

------------------------------------------------------------------------

### Tanach (Hebrew): Job (Iyov) Chapter 32

‎<span id="001">1</span> ‏וַֽיִּשְׁבְּת֡וּ שְׁלֹ֤שֶׁת הָאֲנָשִׁ֣ים
הָ֭אֵלֶּה מֵעֲנ֣וֹת אֶת־אִיּ֑וֹב כִּ֤י ה֖וּא צַדִּ֣יק בְּעֵינָֽיו׃ פ

‎<span id="002">2</span> ‏וַיִּ֤חַר אַ֨ף׀ אֱלִיה֣וּא בֶן־בַּרַכְאֵ֣ל
הַבּוּזִי֮ מִמִּשְׁפַּ֪חַ֫ת רָ֥ם בְּ֭אִיּוֹב חָרָ֣ה אַפּ֑וֹ
עַֽל־צַדְּק֥וֹ נַ֝פְשׁ֗וֹ מֵאֱלֹהִֽים׃

‎<span id="003">3</span> ‏וּבִשְׁלֹ֣שֶׁת רֵעָיו֮ חָרָ֪ה אַ֫פּ֥וֹ עַ֤ל
אֲשֶׁ֣ר לֹא־מָצְא֣וּ מַעֲנֶ֑ה וַ֝יַּרְשִׁ֗יעוּ אֶת־אִיּֽוֹב׃

‎<span id="004">4</span> ‏וֶֽאֱלִיה֗וּ<sup>3</sup> חִכָּ֣ה אֶת־אִ֭יּוֹב
בִּדְבָרִ֑ים כִּ֤י זְֽקֵנִים־הֵ֖מָּה מִמֶּ֣נּוּ לְיָמִֽים׃

‎<span id="005">5</span> ‏וַיַּ֤רְא אֱלִיה֗וּא כִּ֘י אֵ֤ין מַעֲנֶ֗ה
בְּ֭פִי שְׁלֹ֥שֶׁת הָאֲנָשִׁ֗ים וַיִּ֥חַר אַפּֽוֹ׃ פ

‎<span id="006">6</span> ‏וַיַּ֤עַן׀ אֱלִיה֖וּא בֶן־בַּֽרַכְאֵ֥ל
הַבּוּזִ֗י וַיֹּ֫אמַ֥ר צָ֘עִ֤יר אֲנִ֣י לְ֭יָמִים וְאַתֶּ֣ם יְשִׁישִׁ֑ים
עַל־כֵּ֖ן זָחַ֥לְתִּי וָֽאִירָ֓א׀<sup>1</sup> מֵחַוֹּ֖ת דֵּעִ֣י
אֶתְכֶֽם׃

‎<span id="007">7</span> ‏אָ֭מַרְתִּי יָמִ֣ים יְדַבֵּ֑רוּ וְרֹ֥ב
שָׁ֝נִ֗ים יֹדִ֥יעוּ חָכְמָֽה׃

‎<span id="008">8</span> ‏אָ֭כֵן רֽוּחַ־הִ֣יא בֶאֱנ֑וֹשׁ וְנִשְׁמַ֖ת
שַׁדַּ֣י תְּבִינֵֽם׃

‎<span id="009">9</span> ‏לֹֽא־רַבִּ֥ים יֶחְכָּ֑מוּ וּ֝זְקֵנִ֗ים
יָבִ֥ינוּ מִשְׁפָּֽט׃

‎<span id="010">10</span> ‏לָכֵ֣ן אָ֭מַרְתִּי שִׁמְעָה־לִּ֑י אֲחַוֶּ֖ה
דֵּעִ֣י אַף־אָֽנִי׃

‎<span id="011">11</span> ‏הֵ֤ן הוֹחַ֨לְתִּי לְֽדִבְרֵיכֶ֗ם אָ֭זִין
עַד־תְּב֥וּנֹֽתֵיכֶ֑ם<sup>3</sup> עַֽד־תַּחְקְר֥וּן מִלִּֽין׃

‎<span id="012">12</span> ‏וְעָֽדֵיכֶ֗ם אֶתְבּ֫וֹנָ֥ן וְהִנֵּ֤ה אֵ֣ין
לְאִיּ֣וֹב מוֹכִ֑יחַ עוֹנֶ֖ה אֲמָרָ֣יו מִכֶּֽם׃

‎<span id="013">13</span> ‏פֶּן־תֹּ֣֭אמְרוּ מָצָ֣אנוּ חָכְמָ֑ה אֵ֖ל
יִדְּפֶ֣נּוּ לֹא־אִֽישׁ׃

‎<span id="014">14</span> ‏וְלֹא־עָרַ֣ךְ אֵלַ֣י מִלִּ֑ין
וּ֝בְאִמְרֵיכֶ֗ם לֹ֣א אֲשִׁיבֶֽנּוּ׃

‎<span id="015">15</span> ‏חַ֭תּוּ לֹא־עָ֣נוּ ע֑וֹד הֶעְתִּ֖יקוּ מֵהֶ֣ם
מִלִּֽים׃

‎<span id="016">16</span> ‏וְ֭הוֹחַלְתִּי כִּי־לֹ֣א יְדַבֵּ֑רוּ כִּ֥י
עָ֝מְד֗וּ לֹא־עָ֥נוּ עֽוֹד׃

‎<span id="017">17</span> ‏אַעֲנֶ֣ה אַף־אֲנִ֣י חֶלְקִ֑י אֲחַוֶּ֖ה דֵעִ֣י
אַף־אָֽנִי׃

‎<span id="018">18</span> ‏כִּ֭י מָלֵ֣תִי מִלִּ֑ים הֱ֝צִיקַ֗תְנִי ר֣וּחַ
בִּטְנִֽי׃

‎<span id="019">19</span> ‏הִנֵּֽה־בִטְנִ֗י כְּיַ֥יִן לֹא־יִפָּתֵ֑חַ
כְּאֹב֥וֹת חֲ֝דָשִׁ֗ים יִבָּקֵֽעַ׃

‎<span id="020">20</span> ‏אֲדַבְּרָ֥ה וְיִֽרְוַֽח־לִ֑י אֶפְתַּ֖ח
שְׂפָתַ֣י וְאֶֽעֱנֶֽה׃

‎<span id="021">21</span> ‏אַל־נָ֭א אֶשָּׂ֣א פְנֵי־אִ֑ישׁ וְאֶל־אָ֝דָ֗ם
לֹ֣א אֲכַנֶּֽה׃

‎<span id="022">22</span> ‏כִּ֤י לֹ֣א יָדַ֣עְתִּי אֲכַנֶּ֑ה כִּ֝מְעַ֗ט
יִשָּׂאֵ֥נִי עֹשֵֽׂנִי׃

1 wayyišəbəṯû šəlōšeṯ hā’ănāšîm hā’ēlleh mē‘ănwōṯ ’eṯ-’îywōḇ kî hû’
ṣadîq bə‘ênāyw: f

2 wayyiḥar ’af\| ’ĕlîhû’ ḇen-baraḵə’ēl habûzî mimmišəp<sup>a</sup>ḥaṯ
rām bə’îywōḇ ḥārâ ’apwō ‘al-ṣadəqwō nafəšwō mē’ĕlōhîm:

3 ûḇišəlōšeṯ rē‘āyw ḥārâ ’apwō ‘al ’ăšer lō’-māṣə’û m<sup>a</sup>‘ăneh
wayyarəšî‘û ’eṯ-’îywōḇ:

4 we’ĕlîhû<sup>3</sup> ḥikâ ’eṯ-’îywōḇ biḏəḇārîm kî zəqēnîm-hēmmâ
mimmennû ləyāmîm:

5 wayyarə’ ’ĕlîhû’ kî ’ên m<sup>a</sup>‘ăneh bəfî šəlōšeṯ hā’ănāšîm
wayyiḥar ’apwō: f

6 wayy<sup>a</sup>‘an\| ’ĕlîhû’ ḇen-baraḵə’ēl habûzî wayyō’mar ṣā‘îr
’ănî ləyāmîm wə’atem yəšîšîm ‘al-kēn zāḥalətî wā’îrā’\|<sup>1</sup>
mēḥaûōṯ dē‘î ’eṯəḵem:

7 ’āmarətî yāmîm yəḏabērû wərōḇ šānîm yōḏî‘û ḥāḵəmâ:

8 ’āḵēn rûḥa-hî’ ḇe’ĕnwōš wənišəmaṯ šaday təḇînēm:

9 lō’-rabîm yeḥəkāmû ûzəqēnîm yāḇînû mišəpāṭ:

10 lāḵēn ’āmarətî šimə‘â-llî ’ăḥaûeh dē‘î ’af-’ānî:

11 hēn hwōḥalətî ləḏiḇərêḵem ’āzîn ‘aḏ-təḇûnōṯêḵem<sup>3</sup>
‘aḏ-t<sup>a</sup>ḥəqərûn millîn:

12 wə‘āḏêḵem ’eṯəbwōnān wəhinnēh ’ên lə’îywōḇ mwōḵîḥa ‘wōneh ’ămārāyw
mikem:

13 pen-tō’mərû māṣā’nû ḥāḵəmâ ’ēl yidəfennû lō’-’îš:

14 wəlō’-‘āraḵə ’ēlay millîn ûḇə’imərêḵem lō’ ’ăšîḇennû:

15 ḥatû lō’-‘ānû ‘wōḏ he‘ətîqû mēhem millîm:

16 wəhwōḥalətî kî-lō’ yəḏabērû kî ‘āməḏû lō’-‘ānû ‘wōḏ:

17 ’<sup>a</sup>‘ăneh ’af-’ănî ḥeləqî ’ăḥaûeh ḏē‘î ’af-’ānî:

18 kî mālēṯî millîm hĕṣîqaṯənî rûḥa biṭənî:

19 hinnēh-ḇiṭənî kəyayin lō’-yipāṯēḥa kə’ōḇwōṯ ḥăḏāšîm yibāqē‘a:

20 ’ăḏabərâ wəyirəw<sup>a</sup>ḥ-lî ’efət<sup>a</sup>ḥ śəfāṯay
wə’e‘ĕneh:

21 ’al-nā’ ’eśśā’ fənê-’îš wə’el-’āḏām lō’ ’ăḵanneh:

22 kî lō’ yāḏ<sup>a</sup>‘ətî ’ăḵanneh kimə‘aṭ yiśśā’ēnî ‘ōśēnî:

------------------------------------------------------------------------

[Next: Job (Iyov) Chapter 33](job033.md)
