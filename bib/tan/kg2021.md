[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg2021)  [KJV](../kjv/kg2021)  [Sep](../sep/kg2021) 
[Vul](../vul/kg2021)   
  
[2 Kings (2 Melakhim) Index](kg2)  
  [Previous](kg2020)  [Next](kg2022) 

------------------------------------------------------------------------

### Tanach (Hebrew): 2 Kings (2 Melakhim) Chapter 21

‎<span id="001">1</span> ‏בֶּן־שְׁתֵּ֨ים עֶשְׂרֵ֤ה שָׁנָה֙ מְנַשֶּׁ֣ה
בְמָלְכ֔וֹ וַחֲמִשִּׁ֤ים וְחָמֵשׁ֙ שָׁנָ֔ה מָלַ֖ךְ בִּירוּשָׁלִָ֑ם
וְשֵׁ֥ם אִמּ֖וֹ חֶפְצִי־בָֽהּ׃

‎<span id="002">2</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה
כְּתֽוֹעֲבֹת֙ הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י
יִשְׂרָאֵֽל׃

‎<span id="003">3</span> ‏וַיָּ֗שָׁב וַיִּ֙בֶן֙ אֶת־הַבָּמ֔וֹת אֲשֶׁ֥ר
אִבַּ֖ד חִזְקִיָּ֣הוּ אָבִ֑יו וַיָּ֨קֶם מִזְבְּחֹ֜ת לַבַּ֗עַל וַיַּ֤עַשׂ
אֲשֵׁרָה֙ כַּאֲשֶׁ֣ר עָשָׂ֗ה אַחְאָב֙ מֶ֣לֶךְ יִשְׂרָאֵ֔ל
וַיִּשְׁתַּ֙חוּ֙ לְכָל־צְבָ֣א הַשָּׁמַ֔יִם וַֽיַּעֲבֹ֖ד אֹתָֽם׃

‎<span id="004">4</span> ‏וּבָנָ֥ה מִזְבְּחֹ֖ת בְּבֵ֣ית יְהוָ֑ה אֲשֶׁר֙
אָמַ֣ר יְהוָ֔ה בִּירוּשָׁלִַ֖ם אָשִׂ֥ים אֶת־שְׁמִֽי׃

‎<span id="005">5</span> ‏וַיִּ֥בֶן מִזְבְּח֖וֹת לְכָל־צְבָ֣א
הַשָּׁמָ֑יִם בִּשְׁתֵּ֖י חַצְר֥וֹת בֵּית־יְהוָֽה׃

‎<span id="006">6</span> ‏וְהֶעֱבִ֤יר אֶת־בְּנוֹ֙ בָּאֵ֔שׁ וְעוֹנֵ֣ן
וְנִחֵ֔שׁ וְעָ֥שָׂה א֖וֹב וְיִדְּעֹנִ֑ים הִרְבָּ֗ה לַעֲשׂ֥וֹת הָרַ֛ע
בְּעֵינֵ֥י יְהוָ֖ה לְהַכְעִֽיס׃

‎<span id="007">7</span> ‏וַיָּ֕שֶׂם אֶת־פֶּ֥סֶל הָאֲשֵׁרָ֖ה אֲשֶׁ֣ר
עָשָׂ֑ה בַּבַּ֗יִת אֲשֶׁ֨ר אָמַ֤ר יְהוָה֙ אֶל־דָּוִד֙ וְאֶל־שְׁלֹמֹ֣ה
בְנ֔וֹ בַּבַּ֨יִת הַזֶּ֜ה וּבִירוּשָׁלִַ֗ם אֲשֶׁ֤ר בָּחַ֙רְתִּי֙ מִכֹּל֙
שִׁבְטֵ֣י יִשְׂרָאֵ֔ל אָשִׂ֥ים אֶת־שְׁמִ֖י לְעוֹלָֽם׃

‎<span id="008">8</span> ‏וְלֹ֣א אֹסִ֗יף לְהָנִיד֙ רֶ֣גֶל יִשְׂרָאֵ֔ל
מִן־הָ֣אֲדָמָ֔ה אֲשֶׁ֥ר נָתַ֖תִּי לַֽאֲבוֹתָ֑ם רַ֣ק׀ אִם־יִשְׁמְר֣וּ
לַעֲשׂ֗וֹת כְּכֹל֙ אֲשֶׁ֣ר צִוִּיתִ֔ים וּלְכָל־הַ֨תּוֹרָ֔ה
אֲשֶׁר־צִוָּ֥ה אֹתָ֖ם עַבְדִּ֥י מֹשֶֽׁה׃

‎<span id="009">9</span> ‏וְלֹ֖א שָׁמֵ֑עוּ וַיַּתְעֵ֤ם מְנַשֶּׁה֙
לַעֲשׂ֣וֹת אֶת־הָרָ֔ע מִן־הַ֨גּוֹיִ֔ם אֲשֶׁר֙ הִשְׁמִ֣יד יְהוָ֔ה
מִפְּנֵ֖י בְּנֵ֥י יִשְׂרָאֵֽל׃

‎<span id="010">10</span> ‏וַיְדַבֵּ֧ר יְהוָ֛ה בְּיַד־עֲבָדָ֥יו
הַנְּבִיאִ֖ים לֵאמֹֽר׃

‎<span id="011">11</span> ‏יַעַן֩ אֲשֶׁ֨ר עָשָׂ֜ה מְנַשֶּׁ֤ה
מֶֽלֶךְ־יְהוּדָה֙ הַתֹּעֵב֣וֹת הָאֵ֔לֶּה הֵרַ֕ע מִכֹּ֛ל אֲשֶׁר־עָשׂ֥וּ
הָאֱמֹרִ֖י אֲשֶׁ֣ר לְפָנָ֑יו וַיַּחֲטִ֥א גַֽם־אֶת־יְהוּדָ֖ה
בְּגִלּוּלָֽיו׃ פ

‎<span id="012">12</span> ‏לָכֵ֗ן כֹּֽה־אָמַ֤ר יְהוָה֙ אֱלֹהֵ֣י
יִשְׂרָאֵ֔ל הִנְנִי֙ מֵבִ֣יא רָעָ֔ה עַל־יְרוּשָׁלִַ֖ם וִֽיהוּדָ֑ה
אֲשֶׁר֙ כָּל־שמעיו שֹׁ֣מְעָ֔הּ תִּצַּ֖לְנָה שְׁתֵּ֥י אָזְנָֽיו׃

‎<span id="013">13</span> ‏וְנָטִ֣יתִי עַל־יְרוּשָׁלִַ֗ם אֵ֚ת קָ֣ו
שֹֽׁמְר֔וֹן וְאֶת־מִשְׁקֹ֖לֶת בֵּ֣ית אַחְאָ֑ב וּמָחִ֨יתִי
אֶת־יְרוּשָׁלִַ֜ם כַּֽאֲשֶׁר־יִמְחֶ֤ה אֶת־הַצַּלַּ֙חַת֙ מָחָ֔ה וְהָפַ֖ךְ
עַל־פָּנֶֽיהָ׃

‎<span id="014">14</span> ‏וְנָטַשְׁתִּ֗י אֵ֚ת שְׁאֵרִ֣ית נַחֲלָתִ֔י
וּנְתַתִּ֖ים בְּיַ֣ד אֹֽיְבֵיהֶ֑ם וְהָי֥וּ לְבַ֛ז וְלִמְשִׁסָּ֖ה
לְכָל־אֹיְבֵיהֶֽם׃

‎<span id="015">15</span> ‏יַ֗עַן אֲשֶׁ֨ר עָשׂ֤וּ אֶת־הָרַע֙ בְּעֵינַ֔י
וַיִּהְי֥וּ מַכְעִסִ֖ים אֹתִ֑י מִן־הַיּ֗וֹם אֲשֶׁ֨ר יָצְא֤וּ אֲבוֹתָם֙
מִמִּצְרַ֔יִם וְעַ֖ד הַיּ֥וֹם הַזֶּֽה׃

‎<span id="016">16</span> ‏וְגַם֩ דָּ֨ם נָקִ֜י שָׁפַ֤ךְ מְנַשֶּׁה֙
הַרְבֵּ֣ה מְאֹ֔ד עַ֛ד אֲשֶׁר־מִלֵּ֥א אֶת־יְרוּשָׁלִַ֖ם פֶּ֣ה לָפֶ֑ה
לְבַ֤ד מֵֽחַטָּאתוֹ֙ אֲשֶׁ֣ר הֶחֱטִ֣יא אֶת־יְהוּדָ֔ה לַעֲשׂ֥וֹת הָרַ֖ע
בְּעֵינֵ֥י יְהוָֽה׃

‎<span id="017">17</span> ‏וְיֶ֨תֶר דִּבְרֵ֤י מְנַשֶּׁה֙ וְכָל־אֲשֶׁ֣ר
עָשָׂ֔ה וְחַטָּאת֖וֹ אֲשֶׁ֣ר חָטָ֑א הֲלֹא־הֵ֣ם כְּתוּבִ֗ים עַל־סֵ֛פֶר
דִּבְרֵ֥י הַיָּמִ֖ים לְמַלְכֵ֥י יְהוּדָֽה׃

‎<span id="018">18</span> ‏וַיִּשְׁכַּ֤ב מְנַשֶּׁה֙ עִם־אֲבֹתָ֔יו
וַיִּקָּבֵ֥ר בְּגַן־בֵּית֖וֹ בְּגַן־עֻזָּ֑א וַיִּמְלֹ֛ךְ אָמ֥וֹן בְּנ֖וֹ
תַּחְתָּֽיו׃ פ

‎<span id="019">19</span> ‏בֶּן־עֶשְׂרִ֨ים וּשְׁתַּ֤יִם שָׁנָה֙ אָמ֣וֹן
בְּמָלְכ֔וֹ וּשְׁתַּ֣יִם שָׁנִ֔ים מָלַ֖ךְ בִּירוּשָׁלִָ֑ם וְשֵׁ֣ם
אִמּ֔וֹ מְשֻׁלֶּ֥מֶת בַּת־חָר֖וּץ מִן־יָטְבָֽה׃

‎<span id="020">20</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה
כַּאֲשֶׁ֥ר עָשָׂ֖ה מְנַשֶּׁ֥ה אָבִֽיו׃

‎<span id="021">21</span> ‏וַיֵּ֕לֶךְ בְּכָל־הַדֶּ֖רֶךְ אֲשֶׁר־הָלַ֣ךְ
אָבִ֑יו וַֽיַּעֲבֹ֗ד אֶת־הַגִּלֻּלִים֙ אֲשֶׁ֣ר עָבַ֣ד אָבִ֔יו
וַיִּשְׁתַּ֖חוּ לָהֶֽם׃

‎<span id="022">22</span> ‏וַיַּעֲזֹ֕ב אֶת־יְהוָ֖ה אֱלֹהֵ֣י אֲבֹתָ֑יו
וְלֹ֥א הָלַ֖ךְ בְּדֶ֥רֶךְ יְהוָֽה׃

‎<span id="023">23</span> ‏וַיִּקְשְׁר֥וּ עַבְדֵֽי־אָמ֖וֹן עָלָ֑יו
וַיָּמִ֥יתוּ אֶת־הַמֶּ֖לֶךְ בְּבֵיתֽוֹ׃

‎<span id="024">24</span> ‏וַיַּךְ֙ עַם־הָאָ֔רֶץ אֵ֥ת כָּל־הַקֹּשְׁרִ֖ים
עַל־הַמֶּ֣לֶךְ אָמ֑וֹן וַיַּמְלִ֧יכוּ עַם־הָאָ֛רֶץ אֶת־יֹאשִׁיָּ֥הוּ
בְנ֖וֹ תַּחְתָּֽיו׃

‎<span id="025">25</span> ‏וְיֶ֛תֶר דִּבְרֵ֥י אָמ֖וֹן אֲשֶׁ֣ר עָשָׂ֑ה
הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י
יְהוּדָֽה׃

‎<span id="026">26</span> ‏וַיִּקְבְֹּ֥ר<sup>1</sup> אֹת֛וֹ
בִּקְבֻרָת֖וֹ בְּגַן־עֻזָּ֑א וַיִּמְלֹ֛ךְ יֹאשִׁיָּ֥הוּ בְנ֖וֹ
תַּחְתָּֽיו׃ פ

1 ben-šətêm ‘eśərēh šānâ mənaššeh ḇəmāləḵwō w<sup>a</sup>ḥămiššîm
wəḥāmēš šānâ mālaḵə bîrûšālāim wəšēm ’immwō ḥefəṣî-ḇāh:

2 wayy<sup>a</sup>‘aś hār<sup>a</sup>‘ bə‘ênê yəhwâ kəṯwō‘ăḇōṯ hagwōyim
’ăšer hwōrîš yəhwâ mipənê bənê yiśərā’ēl:

3 wayyāšāḇ wayyiḇen ’eṯ-habāmwōṯ ’ăšer ’ibaḏ ḥizəqîyâû ’āḇîw wayyāqem
mizəbəḥōṯ lab<sup>a</sup>‘al wayy<sup>a</sup>‘aś ’ăšērâ ka’ăšer ‘āśâ
’<sup>a</sup>ḥə’āḇ meleḵə yiśərā’ēl wayyišət<sup>a</sup>ḥû ləḵāl-ṣəḇā’
haššāmayim wayy<sup>a</sup>‘ăḇōḏ ’ōṯām:

4 ûḇānâ mizəbəḥōṯ bəḇêṯ yəhwâ ’ăšer ’āmar yəhwâ bîrûšālaim ’āśîm
’eṯ-šəmî:

5 wayyiḇen mizəbəḥwōṯ ləḵāl-ṣəḇā’ haššāmāyim bišətê ḥaṣərwōṯ bêṯ-yəhwâ:

6 wəhe‘ĕḇîr ’eṯ-bənwō bā’ēš wə‘wōnēn wəniḥēš wə‘āśâ ’wōḇ wəyidə‘ōnîm
hirəbâ l<sup>a</sup>‘ăśwōṯ hār<sup>a</sup>‘ bə‘ênê yəhwâ ləhaḵə‘îs:

7 wayyāśem ’eṯ-pesel hā’ăšērâ ’ăšer ‘āśâ babayiṯ ’ăšer ’āmar yəhwâ
’el-dāwiḏ wə’el-šəlōmōh ḇənwō babayiṯ hazzeh ûḇîrûšālaim ’ăšer bāḥarətî
mikōl šiḇəṭê yiśərā’ēl ’āśîm ’eṯ-šəmî lə‘wōlām:

8 wəlō’ ’ōsîf ləhānîḏ reḡel yiśərā’ēl min-hā’ăḏāmâ ’ăšer nāṯatî
la’ăḇwōṯām raq\| ’im-yišəmərû l<sup>a</sup>‘ăśwōṯ kəḵōl ’ăšer ṣiûîṯîm
ûləḵāl-hatwōrâ ’ăšer-ṣiûâ ’ōṯām ‘aḇədî mōšeh:

9 wəlō’ šāmē‘û wayyaṯə‘ēm mənaššeh l<sup>a</sup>‘ăśwōṯ ’eṯ-hārā‘
min-hagwōyim ’ăšer hišəmîḏ yəhwâ mipənê bənê yiśərā’ēl:

10 wayəḏabēr yəhwâ bəyaḏ-‘ăḇāḏāyw hannəḇî’îm lē’mōr:

11 y<sup>a</sup>‘an ’ăšer ‘āśâ mənaššeh meleḵə-yəhûḏâ hatō‘ēḇwōṯ
hā’ēlleh hēr<sup>a</sup>‘ mikōl ’ăšer-‘āśû hā’ĕmōrî ’ăšer ləfānāyw
wayy<sup>a</sup>ḥăṭi’ ḡam-’eṯ-yəhûḏâ bəḡillûlāyw: f

12 lāḵēn kōh-’āmar yəhwâ ’ĕlōhê yiśərā’ēl hinənî mēḇî’ rā‘â
‘al-yərûšālaim wîhûḏâ ’ăšer kāl-šōmə‘āyw šōmə‘āh tiṣṣalənâ šətê
’āzənāyw:

13 wənāṭîṯî ‘al-yərûšālaim ’ēṯ qāw šōmərwōn wə’eṯ-mišəqōleṯ bêṯ
’<sup>a</sup>ḥə’āḇ ûmāḥîṯî ’eṯ-yərûšālaim ka’ăšer-yiməḥeh
’eṯ-haṣṣall<sup>a</sup>ḥaṯ māḥâ wəhāfaḵə ‘al-pāneyhā:

14 wənāṭašətî ’ēṯ šə’ērîṯ n<sup>a</sup>ḥălāṯî ûnəṯatîm bəyaḏ ’ōyəḇêhem
wəhāyû ləḇaz wəliməšissâ ləḵāl-’ōyəḇêhem:

15 y<sup>a</sup>‘an ’ăšer ‘āśû ’eṯ-hār<sup>a</sup>‘ bə‘ênay wayyihəyû
maḵə‘isîm ’ōṯî min-hayywōm ’ăšer yāṣə’û ’ăḇwōṯām mimmiṣərayim wə‘aḏ
hayywōm hazzeh:

16 wəḡam dām nāqî šāfaḵə mənaššeh harəbēh mə’ōḏ ‘aḏ ’ăšer-millē’
’eṯ-yərûšālaim peh lāfeh ləḇaḏ mēḥaṭṭā’ṯwō ’ăšer heḥĕṭî’ ’eṯ-yəhûḏâ
l<sup>a</sup>‘ăśwōṯ hār<sup>a</sup>‘ bə‘ênê yəhwâ:

17 wəyeṯer diḇərê mənaššeh wəḵāl-’ăšer ‘āśâ wəḥaṭṭā’ṯwō ’ăšer ḥāṭā’
hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ:

18 wayyišəkaḇ mənaššeh ‘im-’ăḇōṯāyw wayyiqqāḇēr bəḡan-bêṯwō bəḡan-‘uzzā’
wayyiməlōḵə ’āmwōn bənwō t<sup>a</sup>ḥətāyw: f

19 ben-‘eśərîm ûšətayim šānâ ’āmwōn bəmāləḵwō ûšətayim šānîm mālaḵə
bîrûšālāim wəšēm ’immwō məšullemeṯ baṯ-ḥārûṣ min-yāṭəḇâ:

20 wayy<sup>a</sup>‘aś hār<sup>a</sup>‘ bə‘ênê yəhwâ ka’ăšer ‘āśâ
mənaššeh ’āḇîw:

21 wayyēleḵə bəḵāl-hadereḵə ’ăšer-hālaḵə ’āḇîw wayy<sup>a</sup>‘ăḇōḏ
’eṯ-hagillulîm ’ăšer ‘āḇaḏ ’āḇîw wayyišət<sup>a</sup>ḥû lâem:

22 wayy<sup>a</sup>‘ăzōḇ ’eṯ-yəhwâ ’ĕlōhê ’ăḇōṯāyw wəlō’ hālaḵə bəḏereḵə
yəhwâ:

23 wayyiqəšərû ‘aḇəḏê-’āmwōn ‘ālāyw wayyāmîṯû ’eṯ-hammeleḵə bəḇêṯwō:

24 wayyaḵə ‘am-hā’āreṣ ’ēṯ kāl-haqqōšərîm ‘al-hammeleḵə ’āmwōn
wayyaməlîḵû ‘am-hā’āreṣ ’eṯ-yō’šîyâû ḇənwō t<sup>a</sup>ḥətāyw:

25 wəyeṯer diḇərê ’āmwōn ’ăšer ‘āśâ hălō’-hēm kəṯûḇîm ‘al-sēfer diḇərê
hayyāmîm ləmaləḵê yəhûḏâ:

26 wayyiqəbōər<sup>1</sup> ’ōṯwō biqəḇurāṯwō bəḡan-‘uzzā’ wayyiməlōḵə
yō’šîyâû ḇənwō t<sup>a</sup>ḥətāyw: f

------------------------------------------------------------------------

[Next: 2 Kings (2 Melakhim) Chapter 22](kg2022)
