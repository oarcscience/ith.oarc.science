[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1001)  [KJV](../kjv/ch1001)  [Sep](../sep/ch1001) 
[Vul](../vul/ch1001)   
  
[1 Chronicles (1 Divrey Yamim) Index](ch1)  
  [Previous](neh013)  [Next](ch1002) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 1

‎<span id="001">1</span> ‏אָדָ֥ם שֵׁ֖ת אֱנֽוֹשׁ׃

‎<span id="002">2</span> ‏קֵינָ֥ן מַהֲלַלְאֵ֖ל יָֽרֶד׃

‎<span id="003">3</span> ‏חֲנ֥וֹךְ מְתוּשֶׁ֖לַח לָֽמֶךְ׃

‎<span id="004">4</span> ‏נֹ֥חַ שֵׁ֖ם חָ֥ם וָיָֽפֶת׃ ס

‎<span id="005">5</span> ‏בְּנֵ֣י יֶ֔פֶת גֹּ֣מֶר וּמָג֔וֹג וּמָדַ֖י
וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃ ס

‎<span id="006">6</span> ‏וּבְנֵ֖י גֹּ֑מֶר אַשְׁכֲּנַ֥ז וְדִיפַ֖ת
וְתוֹגַרְמָֽה׃

‎<span id="007">7</span> ‏וּבְנֵ֥י יָוָ֖ן אֱלִישָׁ֣ה וְתַרְשִׁ֑ישָׁה
כִּתִּ֖ים וְרוֹדָנִֽים׃ ס

‎<span id="008">8</span> ‏בְּנֵ֖י חָ֑ם כּ֥וּשׁ וּמִצְרַ֖יִם פּ֥וּט
וּכְנָֽעַן׃

‎<span id="009">9</span> ‏וּבְנֵ֣י כ֔וּשׁ סְבָא֙ וַחֲוִילָ֔ה וְסַבְתָּ֥א
וְרַעְמָ֖א וְסַבְתְּכָ֑א וּבְנֵ֥י רַעְמָ֖א שְׁבָ֥א וּדְדָֽן׃ ס

‎<span id="010">10</span> ‏וְכ֖וּשׁ יָלַ֣ד אֶת־נִמְר֑וֹד ה֣וּא הֵחֵ֔ל
לִהְי֥וֹת גִּבּ֖וֹר בָּאָֽרֶץ׃ ס

‎<span id="011">11</span> ‏וּמִצְרַ֡יִם יָלַ֞ד אֶת־לודיים לוּדִ֧ים
וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃

‎<span id="012">12</span> ‏וְֽאֶת־פַּתְרֻסִ֞ים וְאֶת־כַּסְלֻחִ֗ים
אֲשֶׁ֨ר יָצְא֥וּ מִשָּׁ֛ם פְּלִשְׁתִּ֖ים וְאֶת־כַּפְתֹּרִֽים׃ ס

‎<span id="013">13</span> ‏וּכְנַ֗עַן יָלַ֛ד אֶת־צִיד֥וֹן בְּכֹר֖וֹ
וְאֶת־חֵֽת׃

‎<span id="014">14</span> ‏וְאֶת־הַיְבוּסִי֙ וְאֶת־הָ֣אֱמֹרִ֔י וְאֵ֖ת
הַגִּרְגָּשִֽׁי׃

‎<span id="015">15</span> ‏וְאֶת־הַחִוִּ֥י וְאֶת־הַֽעַרְקִ֖י
וְאֶת־הַסִּינִֽי׃

‎<span id="016">16</span> ‏וְאֶת־הָאַרְוָדִ֥י וְאֶת־הַצְּמָרִ֖י
וְאֶת־הַֽחֲמָתִֽי׃ ס

‎<span id="017">17</span> ‏בְּנֵ֣י שֵׁ֔ם עֵילָ֣ם וְאַשּׁ֔וּר
וְאַרְפַּכְשַׁ֖ד וְל֣וּד וַאֲרָ֑ם וְע֥וּץ וְח֖וּל וְגֶ֥תֶר וָמֶֽשֶׁךְ׃ ס

‎<span id="018">18</span> ‏וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח
יָלַ֥ד אֶת־עֵֽבֶר׃

‎<span id="019">19</span> ‏וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם
הָאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו
יָקְטָֽן׃

‎<span id="020">20</span> ‏וְיָקְטָ֣ן יָלַ֔ד אֶת־אַלְמוֹדָ֖ד
וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃

‎<span id="021">21</span> ‏וְאֶת־הֲדוֹרָ֥ם וְאֶת־אוּזָ֖ל
וְאֶת־דִּקְלָֽה׃

‎<span id="022">22</span> ‏וְאֶת־עֵיבָ֥ל וְאֶת־אֲבִימָאֵ֖ל
וְאֶת־שְׁבָֽא׃

‎<span id="023">23</span> ‏וְאֶת־אוֹפִ֥יר וְאֶת־חֲוִילָ֖ה וְאֶת־יוֹבָ֑ב
כָּל־אֵ֖לֶּה בְּנֵ֥י יָקְטָֽן׃ ס

‎<span id="024">24</span> ‏שֵׁ֥ם׀ אַרְפַּכְשַׁ֖ד שָֽׁלַח׃

‎<span id="025">25</span> ‏עֵ֥בֶר פֶּ֖לֶג רְעֽוּ׃

‎<span id="026">26</span> ‏שְׂר֥וּג נָח֖וֹר תָּֽרַח׃

‎<span id="027">27</span> ‏אַבְרָ֖ם ה֥וּא אַבְרָהָֽם׃ ס

‎<span id="028">28</span> ‏בְּנֵי֙ אַבְרָהָ֔ם יִצְחָ֖ק וְיִשְׁמָעֵֽאל׃ ס

‎<span id="029">29</span> ‏אֵ֖לֶּה תֹּלְדוֹתָ֑ם בְּכ֤וֹר יִשְׁמָעֵאל֙
נְבָי֔וֹת וְקֵדָ֥ר וְאַדְבְּאֵ֖ל וּמִבְשָֽׂם׃

‎<span id="030">30</span> ‏מִשְׁמָ֣ע וְדוּמָ֔ה מַשָּׂ֖א חֲדַ֥ד
וְתֵימָֽא׃

‎<span id="031">31</span> ‏יְט֥וּר נָפִ֖ישׁ וָקֵ֑דְמָה אֵ֥לֶּה הֵ֖ם
בְּנֵ֥י יִשְׁמָעֵֽאל׃ ס

‎<span id="032">32</span> ‏וּבְנֵ֨י קְטוּרָ֜ה פִּילֶ֣גֶשׁ אַבְרָהָ֗ם
יָלְדָ֞ה אֶת־זִמְרָ֧ן וְיָקְשָׁ֛ן וּמְדָ֥ן וּמִדְיָ֖ן וְיִשְׁבָּ֣ק
וְשׁ֑וּחַ וּבְנֵ֥י יָקְשָׁ֖ן שְׁבָ֥א וּדְדָֽן׃ ס

‎<span id="033">33</span> ‏וּבְנֵ֣י מִדְיָ֗ן עֵיפָ֤ה וָעֵ֙פֶר֙
וַחֲנ֔וֹךְ וַאֲבִידָ֖ע וְאֶלְדָּעָ֑ה כָּל־אֵ֖לֶּה בְּנֵ֥י קְטוּרָֽה׃ ס

‎<span id="034">34</span> ‏וַיּ֥וֹלֶד אַבְרָהָ֖ם אֶת־יִצְחָ֑ק סבְּנֵ֣י
יִצְחָ֔ק עֵשָׂ֖ו וְיִשְׂרָאֵֽל׃ ס

‎<span id="035">35</span> ‏בְּנֵ֖י עֵשָׂ֑ו אֱלִיפַ֛ז רְעוּאֵ֥ל וִיע֖וּשׁ
וְיַעְלָ֥ם וְקֹֽרַח׃ ס

‎<span id="036">36</span> ‏בְּנֵ֖י אֱלִיפָ֑ז תֵּימָ֤ן וְאוֹמָר֙ צְפִ֣י
וְגַעְתָּ֔ם קְנַ֖ז וְתִמְנָ֥ע וַעֲמָלֵֽק׃ ס

‎<span id="037">37</span> ‏בְּנֵ֖י רְעוּאֵ֑ל נַ֥חַת זֶ֖רַח שַׁמָּ֥ה
וּמִזָּֽה׃ ס

‎<span id="038">38</span> ‏וּבְנֵ֣י שֵׂעִ֔יר לוֹטָ֥ן וְשׁוֹבָ֖ל
וְצִבְע֣וֹן וַֽעֲנָ֑ה וְדִישֹׁ֥ן וְאֵ֖צֶר וְדִישָֽׁן׃

‎<span id="039">39</span> ‏וּבְנֵ֥י לוֹטָ֖ן חֹרִ֣י וְהוֹמָ֑ם וַאֲח֥וֹת
לוֹטָ֖ן תִּמְנָֽע׃ ס

‎<span id="040">40</span> ‏בְּנֵ֣י שׁוֹבָ֔ל עַלְיָ֧ן וּמָנַ֛חַת
וְעֵיבָ֖ל שְׁפִ֣י וְאוֹנָ֑ם סוּבְנֵ֥י צִבְע֖וֹן אַיָּ֥ה וַעֲנָֽה׃

‎<span id="041">41</span> ‏בְּנֵ֥י עֲנָ֖ה דִּישׁ֑וֹן סוּבְנֵ֣י דִישׁ֔וֹן
חַמְרָ֥ן וְאֶשְׁבָּ֖ן וְיִתְרָ֥ן וּכְרָֽן׃ ס

‎<span id="042">42</span> ‏בְּֽנֵי־אֵ֔צֶר בִּלְהָ֥ן וְזַעֲוָ֖ן
יַעֲקָ֑ן<sup>3</sup> בְּנֵ֥י דִישׁ֖וֹן ע֥וּץ וַאֲרָֽן׃ פ

‎<span id="043">43</span> ‏וְאֵ֣לֶּה הַמְּלָכִ֗ים אֲשֶׁ֤ר מָלְכוּ֙
בְּאֶ֣רֶץ אֱד֔וֹם לִפְנֵ֥י מְלָךְ־מֶ֖לֶךְ לִבְנֵ֣י יִשְׂרָאֵ֑ל בֶּ֚לַע
בֶּן־בְּע֔וֹר וְשֵׁ֥ם עִיר֖וֹ דִּנְהָֽבָה׃

‎<span id="044">44</span> ‏וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו
יוֹבָ֥ב בֶּן־זֶ֖רַח מִבָּצְרָֽה׃

‎<span id="045">45</span> ‏וַיָּ֖מָת יוֹבָ֑ב וַיִּמְלֹ֣ךְ תַּחְתָּ֔יו
חוּשָׁ֖ם מֵאֶ֥רֶץ הַתֵּימָנִֽי׃

‎<span id="046">46</span> ‏וַיָּ֖מָת חוּשָׁ֑ם וַיִּמְלֹ֨ךְ תַּחְתָּ֜יו
הֲדַ֣ד בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מוֹאָ֔ב וְשֵׁ֥ם
עִיר֖וֹ עיות עֲוִֽית׃

‎<span id="047">47</span> ‏וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו
שַׂמְלָ֖ה מִמַּשְׂרֵקָֽה׃

‎<span id="048">48</span> ‏וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו
שָׁא֖וּל מֵרְחֹב֥וֹת הַנָּהָֽר׃

‎<span id="049">49</span> ‏וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו
בַּ֥עַל חָנָ֖ן בֶּן־עַכְבּֽוֹר׃

‎<span id="050">50</span> ‏וַיָּ֙מָת֙ בַּ֣עַל חָנָ֔ן וַיִּמְלֹ֤ךְ
תַּחְתָּיו֙ הֲדַ֔ד וְשֵׁ֥ם עִיר֖וֹ פָּ֑עִי וְשֵׁ֨ם אִשְׁתּ֤וֹ
מְהֵיטַבְאֵל֙ בַּת־מַטְרֵ֔ד בַּ֖ת מֵ֥י זָהָֽב׃

‎<span id="051">51</span> ‏וַיָּ֖מָת הֲדָ֑ד סוַיִּהְיוּ֙ אַלּוּפֵ֣י
אֱד֔וֹם אַלּ֥וּף תִּמְנָ֛ע אַלּ֥וּף עליה עַֽלְוָ֖ה אַלּ֥וּף יְתֵֽת׃

‎<span id="052">52</span> ‏אַלּ֧וּף אָהֳלִיבָמָ֛ה אַלּ֥וּף אֵלָ֖ה
אַלּ֥וּף פִּינֹֽן׃

‎<span id="053">53</span> ‏אַלּ֥וּף קְנַ֛ז אַלּ֥וּף תֵּימָ֖ן אַלּ֣וּף
מִבְצָֽר׃

‎<span id="054">54</span> ‏אַלּ֥וּף מַגְדִּיאֵ֖ל אַלּ֣וּף עִירָ֑ם
אֵ֖לֶּה אַלּוּפֵ֥י אֱדֽוֹם׃ פ

1 ’āḏām šēṯ ’ĕnwōš:

2 qênān mahălalə’ēl yāreḏ:

3 ḥănwōḵə məṯûšel<sup>a</sup>ḥ lāmeḵə:

4 nōḥa šēm ḥām wāyāfeṯ: s

5 bənê yefeṯ gōmer ûmāḡwōḡ ûmāḏay wəyāwān wəṯuḇāl ûmešeḵə wəṯîrās: s

6 ûḇənê gōmer ’ašəkănaz wəḏîfaṯ wəṯwōḡarəmâ:

7 ûḇənê yāwān ’ĕlîšâ wəṯarəšîšâ kitîm wərwōḏānîm: s

8 bənê ḥām kûš ûmiṣərayim pûṭ ûḵənā‘an:

9 ûḇənê ḵûš səḇā’ w<sup>a</sup>ḥăwîlâ wəsaḇətā’ wər<sup>a</sup>‘əmā’
wəsaḇətəḵā’ ûḇənê r<sup>a</sup>‘əmā’ šəḇā’ ûḏəḏān: s

10 wəḵûš yālaḏ ’eṯ-nimərwōḏ hû’ hēḥēl lihəywōṯ gibwōr bā’āreṣ: s

11 ûmiṣərayim yālaḏ ’eṯ-lûḏîyîm lûḏîm wə’eṯ-‘ănāmîm wə’eṯ-ləhāḇîm
wə’eṯ-nafətuḥîm:

12 wə’eṯ-paṯərusîm wə’eṯ-kasəluḥîm ’ăšer yāṣə’û miššām pəlišətîm
wə’eṯ-kafətōrîm: s

13 ûḵən<sup>a</sup>‘an yālaḏ ’eṯ-ṣîḏwōn bəḵōrwō wə’eṯ-ḥēṯ:

14 wə’eṯ-hayəḇûsî wə’eṯ-hā’ĕmōrî wə’ēṯ hagirəgāšî:

15 wə’eṯ-h<sup>a</sup>ḥiûî wə’eṯ-h<sup>a</sup>‘arəqî wə’eṯ-hassînî:

16 wə’eṯ-hā’arəwāḏî wə’eṯ-haṣṣəmārî wə’eṯ-h<sup>a</sup>ḥămāṯî: s

17 bənê šēm ‘êlām wə’aššûr wə’arəpaḵəšaḏ wəlûḏ wa’ărām wə‘ûṣ wəḥûl
wəḡeṯer wāmešeḵə: s

18 wə’arəpaḵəšaḏ yālaḏ ’eṯ-šāl<sup>a</sup>ḥ wəšel<sup>a</sup>ḥ yālaḏ
’eṯ-‘ēḇer:

19 ûlə‘ēḇer yullaḏ šənê ḇānîm šēm hā’eḥāḏ peleḡ kî ḇəyāmāyw nifələḡâ
hā’āreṣ wəšēm ’āḥîw yāqəṭān:

20 wəyāqəṭān yālaḏ ’eṯ-’aləmwōḏāḏ wə’eṯ-šālef wə’eṯ-ḥăṣarəmāweṯ
wə’eṯ-yār<sup>a</sup>ḥ:

21 wə’eṯ-hăḏwōrām wə’eṯ-’ûzāl wə’eṯ-diqəlâ:

22 wə’eṯ-‘êḇāl wə’eṯ-’ăḇîmā’ēl wə’eṯ-šəḇā’:

23 wə’eṯ-’wōfîr wə’eṯ-ḥăwîlâ wə’eṯ-ywōḇāḇ kāl-’ēlleh bənê yāqəṭān: s

24 šēm\| ’arəpaḵəšaḏ šāl<sup>a</sup>ḥ:

25 ‘ēḇer peleḡ rə‘û:

26 śərûḡ nāḥwōr tār<sup>a</sup>ḥ:

27 ’aḇərām hû’ ’aḇərâām: s

28 bənê ’aḇərâām yiṣəḥāq wəyišəmā‘ē’l: s

29 ’ēlleh tōləḏwōṯām bəḵwōr yišəmā‘ē’l nəḇāywōṯ wəqēḏār wə’aḏəbə’ēl
ûmiḇəśām:

30 mišəmā‘ wəḏûmâ maśśā’ ḥăḏaḏ wəṯêmā’:

31 yəṭûr nāfîš wāqēḏəmâ ’ēlleh hēm bənê yišəmā‘ē’l: s

32 ûḇənê qəṭûrâ pîleḡeš ’aḇərâām yāləḏâ ’eṯ-zimərān wəyāqəšān ûməḏān
ûmiḏəyān wəyišəbāq wəšûḥa ûḇənê yāqəšān šəḇā’ ûḏəḏān: s

33 ûḇənê miḏəyān ‘êfâ wā‘ēfer w<sup>a</sup>ḥănwōḵə wa’ăḇîḏā‘ wə’elədā‘â
kāl-’ēlleh bənê qəṭûrâ: s

34 wayywōleḏ ’aḇərâām ’eṯ-yiṣəḥāq sbənê yiṣəḥāq ‘ēśāw wəyiśərā’ēl: s

35 bənê ‘ēśāw ’ĕlîfaz rə‘û’ēl wî‘ûš wəy<sup>a</sup>‘əlām
wəqōr<sup>a</sup>ḥ: s

36 bənê ’ĕlîfāz têmān wə’wōmār ṣəfî wəḡ<sup>a</sup>‘ətām qənaz wəṯimənā‘
w<sup>a</sup>‘ămālēq: s

37 bənê rə‘û’ēl n<sup>a</sup>ḥaṯ zer<sup>a</sup>ḥ šammâ ûmizzâ: s

38 ûḇənê śē‘îr lwōṭān wəšwōḇāl wəṣiḇə‘wōn w<sup>a</sup>‘ănâ wəḏîšōn
wə’ēṣer wəḏîšān:

39 ûḇənê lwōṭān ḥōrî wəhwōmām wa’ăḥwōṯ lwōṭān timənā‘: s

40 bənê šwōḇāl ‘aləyān ûmān<sup>a</sup>ḥaṯ wə‘êḇāl šəfî wə’wōnām sûḇənê
ṣiḇə‘wōn ’ayyâ w<sup>a</sup>‘ănâ:

41 bənê ‘ănâ dîšwōn sûḇənê ḏîšwōn ḥamərān wə’ešəbān wəyiṯərān ûḵərān: s

42 bənê-’ēṣer biləhān wəz<sup>a</sup>‘ăwān
y<sup>a</sup>‘ăqān<sup>3</sup> bənê ḏîšwōn ‘ûṣ wa’ărān: f

43 wə’ēlleh hamməlāḵîm ’ăšer māləḵû bə’ereṣ ’ĕḏwōm lifənê məlāḵə-meleḵə
liḇənê yiśərā’ēl bel<sup>a</sup>‘ ben-bə‘wōr wəšēm ‘îrwō dinəhāḇâ:

44 wayyāmāṯ bāl<sup>a</sup>‘ wayyiməlōḵə t<sup>a</sup>ḥətāyw ywōḇāḇ
ben-zer<sup>a</sup>ḥ mibāṣərâ:

45 wayyāmāṯ ywōḇāḇ wayyiməlōḵə t<sup>a</sup>ḥətāyw ḥûšām mē’ereṣ
hatêmānî:

46 wayyāmāṯ ḥûšām wayyiməlōḵə t<sup>a</sup>ḥətāyw hăḏaḏ ben-bəḏaḏ
hammakeh ’eṯ-miḏəyān biśəḏēh mwō’āḇ wəšēm ‘îrwō ‘ăywōṯ ‘ăwîṯ:

47 wayyāmāṯ hăḏāḏ wayyiməlōḵə t<sup>a</sup>ḥətāyw śaməlâ mimmaśərēqâ:

48 wayyāmāṯ śaməlâ wayyiməlōḵə t<sup>a</sup>ḥətāyw šā’ûl mērəḥōḇwōṯ
hannâār:

49 wayyāmāṯ šā’ûl wayyiməlōḵə t<sup>a</sup>ḥətāyw b<sup>a</sup>‘al ḥānān
ben-‘aḵəbwōr:

50 wayyāmāṯ b<sup>a</sup>‘al ḥānān wayyiməlōḵə t<sup>a</sup>ḥətāyw hăḏaḏ
wəšēm ‘îrwō pā‘î wəšēm ’išətwō məhêṭaḇə’ēl baṯ-maṭərēḏ baṯ mê zâāḇ:

51 wayyāmāṯ hăḏāḏ swayyihəyû ’allûfê ’ĕḏwōm ’allûf timənā‘ ’allûf ‘aləyâ
‘aləwâ ’allûf yəṯēṯ:

52 ’allûf ’âŏlîḇāmâ ’allûf ’ēlâ ’allûf pînōn:

53 ’allûf qənaz ’allûf têmān ’allûf miḇəṣār:

54 ’allûf maḡədî’ēl ’allûf ‘îrām ’ēlleh ’allûfê ’ĕḏwōm: f

------------------------------------------------------------------------

[Next: 1 Chronicles (1 Divrey Yamim) Chapter 2](ch1002)
