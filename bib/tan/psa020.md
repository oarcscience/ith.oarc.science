[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa020)  [KJV](../kjv/psa020)  [Sep](../sep/psa020) 
[Vul](../vul/psa020)   
  
[Psalms (Tehilim) Index](psa)  
  [Previous](psa019)  [Next](psa021) 

------------------------------------------------------------------------

### Tanach (Hebrew): Psalms (Tehilim) Chapter 20

‎<span id="001">1</span> ‏לַמְנַצֵּ֗חַ מִזְמ֥וֹר לְדָוִֽד׃

‎<span id="002">2</span> ‏יַֽעַנְךָ֣ יְ֭הוָה בְּי֣וֹם צָרָ֑ה
יְ֝שַׂגֶּבְךָ֗ שֵׁ֤ם׀ אֱלֹהֵ֬י יַעֲקֹֽב׃

‎<span id="003">3</span> ‏יִשְׁלַֽח־עֶזְרְךָ֥ מִקֹּ֑דֶשׁ וּ֝מִצִּיּ֗וֹן
יִסְעָדֶֽךָּ׃

‎<span id="004">4</span> ‏יִזְכֹּ֥ר כָּל־מִנְחֹתֶ֑ךָ וְעוֹלָתְךָ֖
יְדַשְּׁנֶ֣ה סֶֽלָה׃

‎<span id="005">5</span> ‏יִֽתֶּן־לְךָ֥ כִלְבָבֶ֑ךָ וְֽכָל־עֲצָתְךָ֥
יְמַלֵּֽא׃

‎<span id="006">6</span> ‏נְרַנְּנָ֤ה׀ בִּ֘ישׁ֤וּעָתֶ֗ךָ
וּבְשֵֽׁם־אֱלֹהֵ֥ינוּ נִדְגֹּ֑ל יְמַלֵּ֥א יְ֝הוָ֗ה
כָּל־מִשְׁאֲלוֹתֶֽיךָ׃

‎<span id="007">7</span> ‏עַתָּ֤ה יָדַ֗עְתִּי כִּ֤י הוֹשִׁ֥יעַ׀ יְהוָ֗ה
מְשִׁ֫יח֥וֹ יַ֭עֲנֵהוּ מִשְּׁמֵ֣י קָדְשׁ֑וֹ בִּ֝גְבֻר֗וֹת יֵ֣שַׁע
יְמִינֽוֹ׃

‎<span id="008">8</span> ‏אֵ֣לֶּה בָ֭רֶכֶב וְאֵ֣לֶּה בַסּוּסִ֑ים
וַאֲנַ֓חְנוּ׀ בְּשֵׁם־יְהוָ֖ה אֱלֹהֵ֣ינוּ נַזְכִּֽיר׃

‎<span id="009">9</span> ‏הֵ֭מָּה כָּרְע֣וּ וְנָפָ֑לוּ וַאֲנַ֥חְנוּ
קַּ֝֗מְנוּ וַנִּתְעוֹדָֽד׃

‎<span id="010">10</span> ‏יְהוָ֥ה הוֹשִׁ֑יעָה הַ֝מֶּ֗לֶךְ יַעֲנֵ֥נוּ
בְיוֹם־קָרְאֵֽנוּ׃

1 lamənaṣṣēḥa mizəmwōr ləḏāwiḏ:

2 y<sup>a</sup>‘anəḵā yəhwâ bəywōm ṣārâ yəśageḇəḵā šēm\| ’ĕlōhê
y<sup>a</sup>‘ăqōḇ:

3 yišəl<sup>a</sup>ḥ-‘ezərəḵā miqqōḏeš ûmiṣṣîywōn yisə‘āḏeḵḵā:

4 yizəkōr kāl-minəḥōṯeḵā wə‘wōlāṯəḵā yəḏaššəneh selâ:

5 yiten-ləḵā ḵiləḇāḇeḵā wəḵāl-‘ăṣāṯəḵā yəmallē’:

6 nərannənâ\| bîšû‘āṯeḵā ûḇəšēm-’ĕlōhênû niḏəgōl yəmallē’ yəhwâ
kāl-mišə’ălwōṯeyḵā:

7 ‘atâ yāḏ<sup>a</sup>‘ətî kî hwōšî‘a\| yəhwâ məšîḥwō
y<sup>a</sup>‘ănēhû miššəmê qāḏəšwō biḡəḇurwōṯ yēš<sup>a</sup>‘ yəmînwō:

8 ’ēlleh ḇāreḵeḇ wə’ēlleh ḇassûsîm wa’ăn<sup>a</sup>ḥənû\| bəšēm-yəhwâ
’ĕlōhênû nazəkîr:

9 hēmmâ kārə‘û wənāfālû wa’ăn<sup>a</sup>ḥənû qqamənû wanniṯə‘wōḏāḏ:

10 yəhwâ hwōšî‘â hammeleḵə y<sup>a</sup>‘ănēnû ḇəywōm-qārə’ēnû:

------------------------------------------------------------------------

[Next: Psalms (Tehilim) Chapter 21](psa021)
