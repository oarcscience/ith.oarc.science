<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 54</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa054.htm">Polyglot</A>&nbsp;
<A HREF="../kjv/isa054.htm">KJV</A>&nbsp;
<A HREF="../sep/isa054.htm">Sep</A>&nbsp;
<A HREF="../vul/isa054.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa053.htm">Previous</A>&nbsp;
<A HREF="isa055.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 54</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;רָנִּ֥י עֲקָרָ֖ה לֹ֣א יָלָ֑דָה פִּצְחִ֨י רִנָּ֤ה וְצַהֲלִי֙ לֹא־חָ֔לָה כִּֽי־רַבִּ֧ים בְּֽנֵי־שׁוֹמֵמָ֛ה מִבְּנֵ֥י בְעוּלָ֖ה אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַרְחִ֣יבִי׀ מְק֣וֹם אָהֳלֵ֗ךְ וִירִיע֧וֹת מִשְׁכְּנוֹתַ֛יִךְ יַטּ֖וּ אַל־תַּחְשֹׂ֑כִי הַאֲרִ֙יכִי֙ מֵֽיתָרַ֔יִךְ וִיתֵדֹתַ֖יִךְ חַזֵּֽקִי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּי־יָמִ֥ין וּשְׂמֹ֖אול תִּפְרֹ֑צִי וְזַרְעֵךְ֙ גּוֹיִ֣ם יִירָ֔שׁ וְעָרִ֥ים נְשַׁמּ֖וֹת יוֹשִֽׁיבוּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אַל־תִּֽירְאִי֙ כִּי־לֹ֣א תֵב֔וֹשִׁי וְאַל־תִּכָּלְמִ֖י כִּ֣י לֹ֣א תַחְפִּ֑ירִי כִּ֣י בֹ֤שֶׁת עֲלוּמַ֙יִךְ֙ תִּשְׁכָּ֔חִי וְחֶרְפַּ֥ת אַלְמְנוּתַ֖יִךְ לֹ֥א תִזְכְּרִי־עֽוֹד׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֤י בֹעֲלַ֙יִךְ֙ עֹשַׂ֔יִךְ יְהוָ֥ה צְבָא֖וֹת שְׁמ֑וֹ וְגֹֽאֲלֵךְ֙ קְד֣וֹשׁ יִשְׂרָאֵ֔ל אֱלֹהֵ֥י כָל־הָאָ֖רֶץ יִקָּרֵֽא׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּֽי־כְאִשָּׁ֧ה עֲזוּבָ֛ה וַעֲצ֥וּבַת ר֖וּחַ קְרָאָ֣ךְ יְהוָ֑ה וְאֵ֧שֶׁת נְעוּרִ֛ים כִּ֥י תִמָּאֵ֖ס אָמַ֥ר אֱלֹהָֽיִךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;בְּרֶ֥גַע קָטֹ֖ן עֲזַבְתִּ֑יךְ וּבְרַחֲמִ֥ים גְּדֹלִ֖ים אֲקַבְּצֵֽךְ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בְּשֶׁ֣צֶף קֶ֗צֶף הִסְתַּ֨רְתִּי פָנַ֥י רֶ֙גַע֙ מִמֵּ֔ךְ וּבְחֶ֥סֶד עוֹלָ֖ם רִֽחַמְתִּ֑יךְ אָמַ֥ר גֹּאֲלֵ֖ךְ יְהוָֽה׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּי־מֵ֥י נֹ֙חַ֙ זֹ֣את לִ֔י אֲשֶׁ֣ר נִשְׁבַּ֗עְתִּי מֵעֲבֹ֥ר מֵי־נֹ֛חַ ע֖וֹד עַל־הָאָ֑רֶץ כֵּ֥ן נִשְׁבַּ֛עְתִּי מִקְּצֹ֥ף עָלַ֖יִךְ וּמִגְּעָר־בָּֽךְ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּ֤י הֶֽהָרִים֙ יָמ֔וּשׁוּ וְהַגְּבָע֖וֹת תְּמוּטֶ֑נָה וְחַסְדִּ֞י מֵאִתֵּ֣ךְ לֹֽא־יָמ֗וּשׁ וּבְרִ֤ית שְׁלוֹמִי֙ לֹ֣א תָמ֔וּט אָמַ֥ר מְרַחֲמֵ֖ךְ יְהוָֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;עֲנִיָּ֥ה סֹעֲרָ֖ה לֹ֣א נֻחָ֑מָה הִנֵּ֨ה אָנֹכִ֜י מַרְבִּ֤יץ בַּפּוּךְ֙ אֲבָנַ֔יִךְ וִיסַדְתִּ֖יךְ בַּסַּפִּירִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְשַׂמְתִּ֤י כַּֽדְכֹד֙ שִׁמְשֹׁתַ֔יִךְ וּשְׁעָרַ֖יִךְ לְאַבְנֵ֣י אֶקְדָּ֑ח וְכָל־גְּבוּלֵ֖ךְ לְאַבְנֵי־חֵֽפֶץ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכָל־בָּנַ֖יִךְ לִמּוּדֵ֣י יְהוָ֑ה וְרַ֖ב שְׁל֥וֹם בָּנָֽיִךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;בִּצְדָקָ֖ה תִּכּוֹנָ֑נִי רַחֲקִ֤י מֵעֹ֙שֶׁק֙ כִּֽי־לֹ֣א תִירָ֔אִי וּמִ֨מְּחִתָּ֔ה כִּ֥י לֹֽא־תִקְרַ֖ב אֵלָֽיִךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הֵ֣ן גּ֥וֹר יָג֛וּר אֶ֖פֶס מֵֽאוֹתִ֑י מִי־גָ֥ר אִתָּ֖ךְ עָלַ֥יִךְ יִפּֽוֹל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;<font color="brown">הן</font> <font color="blue">הִנֵּ֤ה</font> אָֽנֹכִי֙ בָּרָ֣אתִי חָרָ֔שׁ נֹפֵ֙חַ֙ בְּאֵ֣שׁ פֶּחָ֔ם וּמוֹצִ֥יא כְלִ֖י לְמַעֲשֵׂ֑הוּ וְאָנֹכִ֛י בָּרָ֥אתִי מַשְׁחִ֖ית לְחַבֵּֽל׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כָּל־כְּלִ֞י יוּצַ֤ר עָלַ֙יִךְ֙ לֹ֣א יִצְלָ֔ח וְכָל־לָשׁ֛וֹן תָּֽקוּם־אִתָּ֥ךְ<font color="red"><sup>1</font></sup> לַמִּשְׁפָּ֖ט תַּרְשִׁ֑יעִי זֹ֡את נַחֲלַת֩ עַבְדֵ֨י יְהוָ֧ה וְצִדְקָתָ֛ם מֵאִתִּ֖י נְאֻם־יְהוָֽה׃ ס</P>
</TD>
<TD WIDTH="50%">
<P>1&nbsp;r&#257;nn&icirc; &#8216;&#259;q&#257;r&acirc; l&#333;&#8217; y&#257;l&#257;&#x1E0F;&acirc; pi&#x1E63;&#601;&#x1E25;&icirc; rinn&acirc; w&#601;&#x1E63;ah&#259;l&icirc; l&#333;&#8217;-&#x1E25;&#257;l&acirc; k&icirc;-rab&icirc;m b&#601;n&ecirc;-&#353;w&#333;m&#275;m&acirc; mib&#601;n&ecirc; &#x1E07;&#601;&#8216;&ucirc;l&acirc; &#8217;&#257;mar y&#601;hw&acirc;: </P>
<P>2&nbsp;har&#601;&#x1E25;&icirc;&#x1E07;&icirc;| m&#601;qw&#333;m &#8217;&acirc;&#335;l&#275;&#x1E35;&#601; w&icirc;r&icirc;&#8216;w&#333;&#x1E6F; mi&#353;&#601;k&#601;nw&#333;&#x1E6F;ayi&#x1E35;&#601; ya&#x1E6D;&#x1E6D;&ucirc; &#8217;al-t<sup>a</sup>&#x1E25;&#601;&#347;&#333;&#x1E35;&icirc; ha&#8217;&#259;r&icirc;&#x1E35;&icirc; m&ecirc;&#x1E6F;&#257;rayi&#x1E35;&#601; w&icirc;&#x1E6F;&#275;&#x1E0F;&#333;&#x1E6F;ayi&#x1E35;&#601; &#x1E25;azz&#275;q&icirc;: </P>
<P>3&nbsp;k&icirc;-y&#257;m&icirc;n &ucirc;&#347;&#601;m&#333;&#8217;wl tif&#601;r&#333;&#x1E63;&icirc; w&#601;zar&#601;&#8216;&#275;&#x1E35;&#601; gw&#333;yim y&icirc;r&#257;&#353; w&#601;&#8216;&#257;r&icirc;m n&#601;&#353;ammw&#333;&#x1E6F; yw&#333;&#353;&icirc;&#x1E07;&ucirc;: </P>
<P>4&nbsp;&#8217;al-t&icirc;r&#601;&#8217;&icirc; k&icirc;-l&#333;&#8217; &#x1E6F;&#275;&#x1E07;w&#333;&#353;&icirc; w&#601;&#8217;al-tik&#257;l&#601;m&icirc; k&icirc; l&#333;&#8217; &#x1E6F;<sup>a</sup>&#x1E25;&#601;p&icirc;r&icirc; k&icirc; &#x1E07;&#333;&#353;e&#x1E6F; &#8216;&#259;l&ucirc;mayi&#x1E35;&#601; ti&#353;&#601;k&#257;&#x1E25;&icirc; w&#601;&#x1E25;er&#601;pa&#x1E6F; &#8217;al&#601;m&#601;n&ucirc;&#x1E6F;ayi&#x1E35;&#601; l&#333;&#8217; &#x1E6F;iz&#601;k&#601;r&icirc;-&#8216;w&#333;&#x1E0F;: </P>
<P>5&nbsp;k&icirc; &#x1E07;&#333;&#8216;&#259;layi&#x1E35;&#601; &#8216;&#333;&#347;ayi&#x1E35;&#601; y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;mw&#333; w&#601;&#x1E21;&#333;&#8217;&#259;l&#275;&#x1E35;&#601; q&#601;&#x1E0F;w&#333;&#353; yi&#347;&#601;r&#257;&#8217;&#275;l &#8217;&#277;l&#333;h&ecirc; &#x1E35;&#257;l-h&#257;&#8217;&#257;re&#x1E63; yiqq&#257;r&#275;&#8217;: </P>
<P>6&nbsp;k&icirc;-&#x1E35;&#601;&#8217;i&#353;&#353;&acirc; &#8216;&#259;z&ucirc;&#x1E07;&acirc; w<sup>a</sup>&#8216;&#259;&#x1E63;&ucirc;&#x1E07;a&#x1E6F; r&ucirc;&#x1E25;a q&#601;r&#257;&#8217;&#257;&#x1E35;&#601; y&#601;hw&acirc; w&#601;&#8217;&#275;&#353;e&#x1E6F; n&#601;&#8216;&ucirc;r&icirc;m k&icirc; &#x1E6F;imm&#257;&#8217;&#275;s &#8217;&#257;mar &#8217;&#277;l&#333;h&#257;yi&#x1E35;&#601;: </P>
<P>7&nbsp;b&#601;re&#x1E21;<sup>a</sup>&#8216; q&#257;&#x1E6D;&#333;n &#8216;&#259;za&#x1E07;&#601;t&icirc;&#x1E35;&#601; &ucirc;&#x1E07;&#601;r<sup>a</sup>&#x1E25;&#259;m&icirc;m g&#601;&#x1E0F;&#333;l&icirc;m &#8217;&#259;qab&#601;&#x1E63;&#275;&#x1E35;&#601;: </P>
<P>8&nbsp;b&#601;&#353;e&#x1E63;ef qe&#x1E63;ef his&#601;tar&#601;t&icirc; f&#257;nay re&#x1E21;<sup>a</sup>&#8216; mimm&#275;&#x1E35;&#601; &ucirc;&#x1E07;&#601;&#x1E25;ese&#x1E0F; &#8216;w&#333;l&#257;m ri&#x1E25;am&#601;t&icirc;&#x1E35;&#601; &#8217;&#257;mar g&#333;&#8217;&#259;l&#275;&#x1E35;&#601; y&#601;hw&acirc;: s</P>
<P>9&nbsp;k&icirc;-m&ecirc; n&#333;&#x1E25;a z&#333;&#8217;&#x1E6F; l&icirc; &#8217;&#259;&#353;er ni&#353;&#601;b<sup>a</sup>&#8216;&#601;t&icirc; m&#275;&#8216;&#259;&#x1E07;&#333;r m&ecirc;-n&#333;&#x1E25;a &#8216;w&#333;&#x1E0F; &#8216;al-h&#257;&#8217;&#257;re&#x1E63; k&#275;n ni&#353;&#601;b<sup>a</sup>&#8216;&#601;t&icirc; miqq&#601;&#x1E63;&#333;f &#8216;&#257;layi&#x1E35;&#601; &ucirc;mig&#601;&#8216;&#257;r-b&#257;&#x1E35;&#601;: </P>
<P>10&nbsp;k&icirc; heh&#257;r&icirc;m y&#257;m&ucirc;&#353;&ucirc; w&#601;hag&#601;&#x1E07;&#257;&#8216;w&#333;&#x1E6F; t&#601;m&ucirc;&#x1E6D;en&acirc; w&#601;&#x1E25;as&#601;d&icirc; m&#275;&#8217;it&#275;&#x1E35;&#601; l&#333;&#8217;-y&#257;m&ucirc;&#353; &ucirc;&#x1E07;&#601;r&icirc;&#x1E6F; &#353;&#601;lw&#333;m&icirc; l&#333;&#8217; &#x1E6F;&#257;m&ucirc;&#x1E6D; &#8217;&#257;mar m&#601;r<sup>a</sup>&#x1E25;&#259;m&#275;&#x1E35;&#601; y&#601;hw&acirc;: s</P>
<P>11&nbsp;&#8216;&#259;n&icirc;y&acirc; s&#333;&#8216;&#259;r&acirc; l&#333;&#8217; nu&#x1E25;&#257;m&acirc; hinn&#275;h &#8217;&#257;n&#333;&#x1E35;&icirc; mar&#601;b&icirc;&#x1E63; bap&ucirc;&#x1E35;&#601; &#8217;&#259;&#x1E07;&#257;nayi&#x1E35;&#601; w&icirc;sa&#x1E0F;&#601;t&icirc;&#x1E35;&#601; bassap&icirc;r&icirc;m: </P>
<P>12&nbsp;w&#601;&#347;am&#601;t&icirc; ka&#x1E0F;&#601;&#x1E35;&#333;&#x1E0F; &#353;im&#601;&#353;&#333;&#x1E6F;ayi&#x1E35;&#601; &ucirc;&#353;&#601;&#8216;&#257;rayi&#x1E35;&#601; l&#601;&#8217;a&#x1E07;&#601;n&ecirc; &#8217;eq&#601;d&#257;&#x1E25; w&#601;&#x1E35;&#257;l-g&#601;&#x1E07;&ucirc;l&#275;&#x1E35;&#601; l&#601;&#8217;a&#x1E07;&#601;n&ecirc;-&#x1E25;&#275;fe&#x1E63;: </P>
<P>13&nbsp;w&#601;&#x1E35;&#257;l-b&#257;nayi&#x1E35;&#601; limm&ucirc;&#x1E0F;&ecirc; y&#601;hw&acirc; w&#601;ra&#x1E07; &#353;&#601;lw&#333;m b&#257;n&#257;yi&#x1E35;&#601;: </P>
<P>14&nbsp;bi&#x1E63;&#601;&#x1E0F;&#257;q&acirc; tikw&#333;n&#257;n&icirc; r<sup>a</sup>&#x1E25;&#259;q&icirc; m&#275;&#8216;&#333;&#353;eq k&icirc;-l&#333;&#8217; &#x1E6F;&icirc;r&#257;&#8217;&icirc; &ucirc;mimm&#601;&#x1E25;it&acirc; k&icirc; l&#333;&#8217;-&#x1E6F;iq&#601;ra&#x1E07; &#8217;&#275;l&#257;yi&#x1E35;&#601;: </P>
<P>15&nbsp;h&#275;n gw&#333;r y&#257;&#x1E21;&ucirc;r &#8217;efes m&#275;&#8217;w&#333;&#x1E6F;&icirc; m&icirc;-&#x1E21;&#257;r &#8217;it&#257;&#x1E35;&#601; &#8216;&#257;layi&#x1E35;&#601; yipw&#333;l: </P>
<P>16&nbsp;<font color="brown">h&#275;n</font> <font color="blue">hinn&#275;h</font> &#8217;&#257;n&#333;&#x1E35;&icirc; b&#257;r&#257;&#8217;&#x1E6F;&icirc; &#x1E25;&#257;r&#257;&#353; n&#333;f&#275;&#x1E25;a b&#601;&#8217;&#275;&#353; pe&#x1E25;&#257;m &ucirc;mw&#333;&#x1E63;&icirc;&#8217; &#x1E35;&#601;l&icirc; l&#601;m<sup>a</sup>&#8216;&#259;&#347;&#275;h&ucirc; w&#601;&#8217;&#257;n&#333;&#x1E35;&icirc; b&#257;r&#257;&#8217;&#x1E6F;&icirc; ma&#353;&#601;&#x1E25;&icirc;&#x1E6F; l&#601;&#x1E25;ab&#275;l: </P>
<P>17&nbsp;k&#257;l-k&#601;l&icirc; y&ucirc;&#x1E63;ar &#8216;&#257;layi&#x1E35;&#601; l&#333;&#8217; yi&#x1E63;&#601;l&#257;&#x1E25; w&#601;&#x1E35;&#257;l-l&#257;&#353;w&#333;n t&#257;q&ucirc;m-&#8217;it&#257;&#x1E35;&#601;<font color="red"><sup>1</font></sup> lammi&#353;&#601;p&#257;&#x1E6D; tar&#601;&#353;&icirc;&#8216;&icirc; z&#333;&#8217;&#x1E6F; n<sup>a</sup>&#x1E25;&#259;la&#x1E6F; &#8216;a&#x1E07;&#601;&#x1E0F;&ecirc; y&#601;hw&acirc; w&#601;&#x1E63;i&#x1E0F;&#601;q&#257;&#x1E6F;&#257;m m&#275;&#8217;it&icirc; n&#601;&#8217;um-y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="isa055.htm">Next: Isaiah (Yisheyah) Chapter 55</A></CENTER>
</BODY>
</HTML>
