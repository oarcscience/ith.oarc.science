[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/deu032)  [KJV](../kjv/deu032)  [Sep](../sep/deu032.md) 
[Vul](../vul/deu032.md)   
  
[Deuteronomy (Devarim) Index](deu.md)  
  [Previous](deu031)  [Next](deu033.md) 

------------------------------------------------------------------------

### Tanach (Hebrew): Deuteronomy (Devarim) Chapter 32

‎<span id="001">1</span> ‏הַאֲזִ֥ינוּ הַשָּׁמַ֖יִם וַאֲדַבֵּ֑רָה
וְתִשְׁמַ֥ע הָאָ֖רֶץ אִמְרֵי־פִֽי׃

‎<span id="002">2</span> ‏יַעֲרֹ֤ף כַּמָּטָר֙ לִקְחִ֔י תִּזַּ֥ל כַּטַּ֖ל
אִמְרָתִ֑י כִּשְׂעִירִ֣ם עֲלֵי־דֶ֔שֶׁא וְכִרְבִיבִ֖ים עֲלֵי־עֵֽשֶׂב׃

‎<span id="003">3</span> ‏כִּ֛י שֵׁ֥ם יְהוָ֖ה אֶקְרָ֑א הָב֥וּ גֹ֖דֶל
לֵאלֹהֵֽינוּ׃

‎<span id="004">4</span> ‏הַצּוּר֙ תָּמִ֣ים פָּעֳל֔וֹ כִּ֥י
כָל־דְּרָכָ֖יו מִשְׁפָּ֑ט אֵ֤ל אֱמוּנָה֙ וְאֵ֣ין עָ֔וֶל צַדִּ֥יק
וְיָשָׁ֖ר הֽוּא׃

‎<span id="005">5</span> ‏שִׁחֵ֥ת ל֛וֹ לֹ֖א בָּנָ֣יו מוּמָ֑ם דּ֥וֹר
עִקֵּ֖שׁ וּפְתַלְתֹּֽל׃

‎<span id="006">6</span> ‏הֲ־לַיְהוָה֙ תִּגְמְלוּ־זֹ֔את עַ֥ם נָבָ֖ל
וְלֹ֣א חָכָ֑ם הֲלוֹא־הוּא֙ אָבִ֣יךָ קָּנֶ֔ךָ ה֥וּא עָֽשְׂךָ֖
וַֽיְכֹנְנֶֽךָ׃

‎<span id="007">7</span> ‏זְכֹר֙ יְמ֣וֹת עוֹלָ֔ם בִּ֖ינוּ שְׁנ֣וֹת
דּוֹר־וָד֑וֹר שְׁאַ֤ל אָבִ֙יךָ֙ וְיַגֵּ֔דְךָ זְקֵנֶ֖יךָ וְיֹ֥אמְרוּ
לָֽךְ׃

‎<span id="008">8</span> ‏בְּהַנְחֵ֤ל עֶלְיוֹן֙ גּוֹיִ֔ם בְּהַפְרִיד֖וֹ
בְּנֵ֣י אָדָ֑ם יַצֵּב֙ גְּבֻלֹ֣ת עַמִּ֔ים לְמִסְפַּ֖ר בְּנֵ֥י
יִשְׂרָאֵֽל׃

‎<span id="009">9</span> ‏כִּ֛י חֵ֥לֶק יְהוָֹ֖ה עַמּ֑וֹ יַעֲקֹ֖ב חֶ֥בֶל
נַחֲלָתֽוֹ׃

‎<span id="010">10</span> ‏יִמְצָאֵ֙הוּ֙ בְּאֶ֣רֶץ מִדְבָּ֔ר וּבְתֹ֖הוּ
יְלֵ֣ל יְשִׁמֹ֑ן יְסֹֽבְבֶ֙נְהוּ֙ יְב֣וֹנְנֵ֔הוּ יִצְּרֶ֖נְהוּ
כְּאִישׁ֥וֹן עֵינֽוֹ׃

‎<span id="011">11</span> ‏כְּנֶ֙שֶׁר֙ יָעִ֣יר קִנּ֔וֹ עַל־גּוֹזָלָ֖יו
יְרַחֵ֑ף יִפְרֹ֤שׂ כְּנָפָיו֙ יִקָּחֵ֔הוּ יִשָּׂאֵ֖הוּ עַל־אֶבְרָתֽוֹ׃

‎<span id="012">12</span> ‏יְהוָ֖ה בָּדָ֣ד יַנְחֶ֑נּוּ וְאֵ֥ין עִמּ֖וֹ
אֵ֥ל נֵכָֽר׃

‎<span id="013">13</span> ‏יַרְכִּבֵ֙הוּ֙ עַל־במותי
בָּ֣מֳתֵי<sup>9</sup> אָ֔רֶץ וַיֹּאכַ֖ל תְּנוּבֹ֣ת שָׂדָ֑י
וַיֵּנִקֵ֤הֽוּ דְבַשׁ֙ מִסֶּ֔לַע וְשֶׁ֖מֶן מֵחַלְמִ֥ישׁ צֽוּר׃

‎<span id="014">14</span> ‏חֶמְאַ֨ת בָּקָ֜ר וַחֲלֵ֣ב צֹ֗אן עִם־חֵ֨לֶב
כָּרִ֜ים וְאֵילִ֤ים בְּנֵֽי־בָשָׁן֙ וְעַתּוּדִ֔ים עִם־חֵ֖לֶב כִּלְי֣וֹת
חִטָּ֑ה וְדַם־עֵנָ֖ב תִּשְׁתֶּה־חָֽמֶר׃

‎<span id="015">15</span> ‏וַיִּשְׁמַ֤ן יְשֻׁרוּן֙ וַיִּבְעָ֔ט
שָׁמַ֖נְתָּ עָבִ֣יתָ כָּשִׂ֑יתָ וַיִּטֹּשׁ֙ אֱל֣וֹהַ עָשָׂ֔הוּ
וַיְנַבֵּ֖ל צ֥וּר יְשֻׁעָתֽוֹ׃

‎<span id="016">16</span> ‏יַקְנִאֻ֖הוּ בְּזָרִ֑ים בְּתוֹעֵבֹ֖ת
יַכְעִיסֻֽהוּ׃

‎<span id="017">17</span> ‏יִזְבְּח֗וּ לַשֵּׁדִים֙ לֹ֣א אֱלֹ֔הַ
אֱלֹהִ֖ים לֹ֣א יְדָע֑וּם חֲדָשִׁים֙ מִקָּרֹ֣ב בָּ֔אוּ לֹ֥א שְׂעָר֖וּם
אֲבֹתֵיכֶֽם׃

‎<span id="018">18</span> ‏צ֥וּר יְלָדְךָ֖ תֶּ֑שִׁי וַתִּשְׁכַּ֖ח אֵ֥ל
מְחֹלְלֶֽךָ׃

‎<span id="019">19</span> ‏וַיַּ֥רְא יְהוָ֖ה וַיִּנְאָ֑ץ מִכַּ֥עַס
בָּנָ֖יו וּבְנֹתָֽיו׃

‎<span id="020">20</span> ‏וַיֹּ֗אמֶר אַסְתִּ֤ירָה פָנַי֙ מֵהֶ֔ם
אֶרְאֶ֖ה מָ֣ה אַחֲרִיתָ֑ם כִּ֣י ד֤וֹר תַּהְפֻּכֹת֙ הֵ֔מָּה בָּנִ֖ים
לֹא־אֵמֻ֥ן בָּֽם׃

‎<span id="021">21</span> ‏הֵ֚ם קִנְא֣וּנִי בְלֹא־אֵ֔ל כִּעֲס֖וּנִי
בְּהַבְלֵיהֶ֑ם וַאֲנִי֙ אַקְנִיאֵ֣ם בְּלֹא־עָ֔ם בְּג֥וֹי נָבָ֖ל
אַכְעִיסֵֽם׃

‎<span id="022">22</span> ‏כִּי־אֵשׁ֙ קָדְחָ֣ה בְאַפִּ֔י וַתִּיקַ֖ד
עַד־שְׁא֣וֹל תַּחְתִּ֑ית וַתֹּ֤אכַל אֶ֙רֶץ֙ וִֽיבֻלָ֔הּ וַתְּלַהֵ֖ט
מוֹסְדֵ֥י הָרִֽים׃

‎<span id="023">23</span> ‏אַסְפֶּ֥ה עָלֵ֖ימוֹ רָע֑וֹת חִצַּ֖י
אֲכַלֶּה־בָּֽם׃

‎<span id="024">24</span> ‏מְזֵ֥י רָעָ֛ב וּלְחֻ֥מֵי רֶ֖שֶׁף וְקֶ֣טֶב
מְרִירִ֑י וְשֶׁן־בְּהֵמוֹת֙ אֲשַׁלַּח־בָּ֔ם עִם־חֲמַ֖ת זֹחֲלֵ֥י עָפָֽר׃

‎<span id="025">25</span> ‏מִחוּץ֙ תְּשַׁכֶּל־חֶ֔רֶב וּמֵחֲדָרִ֖ים
אֵימָ֑ה גַּם־בָּחוּר֙ גַּם־בְּתוּלָ֔ה יוֹנֵ֖ק עִם־אִ֥ישׁ שֵׂיבָֽה׃

‎<span id="026">26</span> ‏אָמַ֖רְתִּי אַפְאֵיהֶ֑ם אַשְׁבִּ֥יתָה
מֵאֱנ֖וֹשׁ זִכְרָֽם׃

‎<span id="027">27</span> ‏לוּלֵ֗י כַּ֤עַס אוֹיֵב֙ אָג֔וּר
פֶּֽן־יְנַכְּר֖וּ צָרֵ֑ימוֹ פֶּן־יֹֽאמְרוּ֙ יָדֵ֣ינוּ רָ֔מָה וְלֹ֥א
יְהוָ֖ה פָּעַ֥ל כָּל־זֹֽאת׃

‎<span id="028">28</span> ‏כִּי־ג֛וֹי אֹבַ֥ד עֵצ֖וֹת הֵ֑מָּה וְאֵ֥ין
בָּהֶ֖ם תְּבוּנָֽה׃

‎<span id="029">29</span> ‏ל֥וּ חָכְמ֖וּ יַשְׂכִּ֣ילוּ זֹ֑את יָבִ֖ינוּ
לְאַחֲרִיתָֽם׃

‎<span id="030">30</span> ‏אֵיכָ֞ה יִרְדֹּ֤ף אֶחָד֙ אֶ֔לֶף וּשְׁנַ֖יִם
יָנִ֣יסוּ רְבָבָ֑ה אִם־לֹא֙ כִּי־צוּרָ֣ם מְכָרָ֔ם וַֽיהוָ֖ה
הִסְגִּירָֽם׃

‎<span id="031">31</span> ‏כִּ֛י לֹ֥א כְצוּרֵ֖נוּ צוּרָ֑ם וְאֹיְבֵ֖ינוּ
פְּלִילִֽים׃

‎<span id="032">32</span> ‏כִּֽי־מִגֶּ֤פֶן סְדֹם֙ גַּפְנָ֔ם
וּמִשַּׁדְמֹ֖ת עֲמֹרָ֑ה עֲנָבֵ֙מוֹ֙ עִנְּבֵי־ר֔וֹשׁ אַשְׁכְּלֹ֥ת
מְרֹרֹ֖ת לָֽמוֹ׃

‎<span id="033">33</span> ‏חֲמַ֥ת תַּנִּינִ֖ם יֵינָ֑ם וְרֹ֥אשׁ
פְּתָנִ֖ים אַכְזָֽר׃

‎<span id="034">34</span> ‏הֲלֹא־ה֖וּא כָּמֻ֣ס עִמָּדִ֑י חָתֻ֖ם
בְּאוֹצְרֹתָֽי׃

‎<span id="035">35</span> ‏לִ֤י נָקָם֙ וְשִׁלֵּ֔ם לְעֵ֖ת תָּמ֣וּט
רַגְלָ֑ם כִּ֤י קָרוֹב֙ י֣וֹם אֵידָ֔ם וְחָ֖שׁ עֲתִדֹ֥ת לָֽמוֹ׃

‎<span id="036">36</span> ‏כִּֽי־יָדִ֤ין יְהוָה֙ עַמּ֔וֹ וְעַל־עֲבָדָ֖יו
יִתְנֶחָ֑ם כִּ֤י יִרְאֶה֙ כִּי־אָ֣זְלַת יָ֔ד וְאֶ֖פֶס עָצ֥וּר וְעָזֽוּב׃

‎<span id="037">37</span> ‏וְאָמַ֖ר אֵ֣י אֱלֹהֵ֑ימוֹ צ֖וּר חָסָ֥יוּ
בֽוֹ׃

‎<span id="038">38</span> ‏אֲשֶׁ֨ר חֵ֤לֶב זְבָחֵ֙ימוֹ֙ יֹאכֵ֔לוּ
יִשְׁתּ֖וּ יֵ֣ין נְסִיכָ֑ם יָק֙וּמוּ֙ וְיַעְזְרֻכֶ֔ם יְהִ֥י עֲלֵיכֶ֖ם
סִתְרָֽה׃

‎<span id="039">39</span> ‏רְא֣וּ׀ עַתָּ֗ה כִּ֣י אֲנִ֤י<sup>3</sup>
אֲנִי֙ ה֔וּא וְאֵ֥ין אֱלֹהִ֖ים עִמָּדִ֑י אֲנִ֧י אָמִ֣ית וַאֲחַיֶּ֗ה
מָחַ֙צְתִּי֙ וַאֲנִ֣י אֶרְפָּ֔א וְאֵ֥ין מִיָּדִ֖י מַצִּֽיל׃

‎<span id="040">40</span> ‏כִּֽי־אֶשָּׂ֥א אֶל־שָׁמַ֖יִם יָדִ֑י
וְאָמַ֕רְתִּי חַ֥י אָנֹכִ֖י לְעֹלָֽם׃

‎<span id="041">41</span> ‏אִם־שַׁנּוֹתִי֙ בְּרַ֣ק חַרְבִּ֔י וְתֹאחֵ֥ז
בְּמִשְׁפָּ֖ט יָדִ֑י אָשִׁ֤יב נָקָם֙ לְצָרָ֔י וְלִמְשַׂנְאַ֖י
אֲשַׁלֵּֽם׃

‎<span id="042">42</span> ‏אַשְׁכִּ֤יר חִצַּי֙ מִדָּ֔ם וְחַרְבִּ֖י
תֹּאכַ֣ל בָּשָׂ֑ר מִדַּ֤ם חָלָל֙ וְשִׁבְיָ֔ה מֵרֹ֖אשׁ פַּרְע֥וֹת
אוֹיֵֽב׃

‎<span id="043">43</span> ‏הַרְנִ֤ינוּ גוֹיִם֙ עַמּ֔וֹ כִּ֥י
דַם־עֲבָדָ֖יו יִקּ֑וֹם וְנָקָם֙ יָשִׁ֣יב לְצָרָ֔יו וְכִפֶּ֥ר אַדְמָת֖וֹ
עַמּֽוֹ׃ פ

‎<span id="044">44</span> ‏וַיָּבֹ֣א מֹשֶׁ֗ה וַיְדַבֵּ֛ר
אֶת־כָּל־דִּבְרֵ֥י הַשִּׁירָֽה־הַזֹּ֖את בְּאָזְנֵ֣י הָעָ֑ם ה֖וּא
וְהוֹשֵׁ֥עַ בִּן־נֽוּן׃

‎<span id="045">45</span> ‏וַיְכַ֣ל מֹשֶׁ֗ה לְדַבֵּ֛ר
אֶת־כָּל־הַדְּבָרִ֥ים הָאֵ֖לֶּה אֶל־כָּל־יִשְׂרָאֵֽל׃

‎<span id="046">46</span> ‏וַיֹּ֤אמֶר אֲלֵהֶם֙ שִׂ֣ימוּ לְבַבְכֶ֔ם
לְכָל־הַדְּבָרִ֔ים אֲשֶׁ֧ר אָנֹכִ֛י מֵעִ֥יד בָּכֶ֖ם הַיּ֑וֹם אֲשֶׁ֤ר
תְּצַוֻּם֙ אֶת־בְּנֵיכֶ֔ם לִשְׁמֹ֣ר לַעֲשׂ֔וֹת אֶת־כָּל־דִּבְרֵ֖י
הַתּוֹרָ֥ה הַזֹּֽאת׃

‎<span id="047">47</span> ‏כִּ֠י לֹֽא־דָבָ֨ר רֵ֥ק הוּא֙ מִכֶּ֔ם
כִּי־ה֖וּא חַיֵּיכֶ֑ם וּבַדָּבָ֣ר הַזֶּ֗ה תַּאֲרִ֤יכוּ יָמִים֙
עַל־הָ֣אֲדָמָ֔ה אֲשֶׁ֨ר אַתֶּ֜ם עֹבְרִ֧ים אֶת־הַיַּרְדֵּ֛ן שָׁ֖מָּה
לְרִשְׁתָּֽהּ׃ פ

‎<span id="048">48</span> ‏וַיְדַבֵּ֤ר יְהוָה֙ אֶל־מֹשֶׁ֔ה בְּעֶ֛צֶם
הַיּ֥וֹם הַזֶּ֖ה לֵאמֹֽר׃

‎<span id="049">49</span> ‏עֲלֵ֡ה אֶל־הַר֩ הָעֲבָרִ֨ים הַזֶּ֜ה
הַר־נְב֗וֹ אֲשֶׁר֙ בְּאֶ֣רֶץ מוֹאָ֔ב אֲשֶׁ֖ר עַל־פְּנֵ֣י יְרֵח֑וֹ
וּרְאֵה֙ אֶת־אֶ֣רֶץ כְּנַ֔עַן אֲשֶׁ֨ר אֲנִ֥י נֹתֵ֛ן לִבְנֵ֥י יִשְׂרָאֵ֖ל
לַאֲחֻזָּֽה׃

‎<span id="050">50</span> ‏וּמֻ֗ת בָּהָר֙ אֲשֶׁ֤ר אַתָּה֙ עֹלֶ֣ה
שָׁ֔מָּה וְהֵאָסֵ֖ף אֶל־עַמֶּ֑יךָ כַּֽאֲשֶׁר־מֵ֞ת אַהֲרֹ֤ן אָחִ֙יךָ֙
בְּהֹ֣ר הָהָ֔ר וַיֵּאָ֖סֶף אֶל־עַמָּֽיו׃

‎<span id="051">51</span> ‏עַל֩ אֲשֶׁ֨ר מְעַלְתֶּ֜ם בִּ֗י בְּתוֹךְ֙
בְּנֵ֣י יִשְׂרָאֵ֔ל בְּמֵֽי־מְרִיבַ֥ת קָדֵ֖שׁ מִדְבַּר־צִ֑ן עַ֣ל אֲשֶׁ֤ר
לֹֽא־קִדַּשְׁתֶּם֙ אוֹתִ֔י בְּת֖וֹךְ בְּנֵ֥י יִשְׂרָאֵֽל׃

‎<span id="052">52</span> ‏כִּ֥י מִנֶּ֖גֶד תִּרְאֶ֣ה אֶת־הָאָ֑רֶץ
וְשָׁ֙מָּה֙ לֹ֣א תָב֔וֹא אֶל־הָאָ֕רֶץ אֲשֶׁר־אֲנִ֥י נֹתֵ֖ן לִבְנֵ֥י
יִשְׂרָאֵֽל׃ פ

1 ha’ăzînû haššāmayim wa’ăḏabērâ wəṯišəm<sup>a</sup>‘ hā’āreṣ ’imərê-fî:

2 y<sup>a</sup>‘ărōf kammāṭār liqəḥî tizzal kaṭṭal ’imərāṯî kiśə‘îrim
‘ălê-ḏeše’ wəḵirəḇîḇîm ‘ălê-‘ēśeḇ:

3 kî šēm yəhwâ ’eqərā’ hāḇû ḡōḏel lē’lōhênû:

4 haṣṣûr tāmîm pā‘ŏlwō kî ḵāl-dərāḵāyw mišəpāṭ ’ēl ’ĕmûnâ wə’ên ‘āwel
ṣadîq wəyāšār hû’:

5 šiḥēṯ lwō lō’ bānāyw mûmām dwōr ‘iqqēš ûfəṯalətōl:

6 hă-layəhwâ tiḡəməlû-zō’ṯ ‘am nāḇāl wəlō’ ḥāḵām hălwō’-hû’ ’āḇîḵā
qqāneḵā hû’ ‘āśəḵā wayəḵōnəneḵā:

7 zəḵōr yəmwōṯ ‘wōlām bînû šənwōṯ dwōr-wāḏwōr šə’al ’āḇîḵā wəyagēḏəḵā
zəqēneyḵā wəyō’mərû lāḵə:

8 bəhanəḥēl ‘eləywōn gwōyim bəhafərîḏwō bənê ’āḏām yaṣṣēḇ gəḇulōṯ ‘ammîm
ləmisəpar bənê yiśərā’ēl:

9 kî ḥēleq yəhwōâ ‘ammwō y<sup>a</sup>‘ăqōḇ ḥeḇel n<sup>a</sup>ḥălāṯwō:

10 yiməṣā’ēhû bə’ereṣ miḏəbār ûḇəṯōhû yəlēl yəšimōn yəsōḇəḇenəhû
yəḇwōnənēhû yiṣṣərenəhû kə’îšwōn ‘ênwō:

11 kənešer yā‘îr qinnwō ‘al-gwōzālāyw yər<sup>a</sup>ḥēf yifərōś
kənāfāyw yiqqāḥēhû yiśśā’ēhû ‘al-’eḇərāṯwō:

12 yəhwâ bāḏāḏ yanəḥennû wə’ên ‘immwō ’ēl nēḵār:

13 yarəkiḇēhû ‘al-bāmwōṯê bāmŏṯê<sup>9</sup> ’āreṣ wayyō’ḵal tənûḇōṯ
śāḏāy wayyēniqēhû ḏəḇaš missel<sup>a</sup>‘ wəšemen mēḥaləmîš ṣûr:

14 ḥemə’aṯ bāqār w<sup>a</sup>ḥălēḇ ṣō’n ‘im-ḥēleḇ kārîm wə’êlîm
bənê-ḇāšān wə‘atûḏîm ‘im-ḥēleḇ kiləywōṯ ḥiṭṭâ wəḏam-‘ēnāḇ tišəteh-ḥāmer:

15 wayyišəman yəšurûn wayyiḇə‘āṭ šāmanətā ‘āḇîṯā kāśîṯā wayyiṭṭōš
’ĕlwōha ‘āśâû wayənabēl ṣûr yəšu‘āṯwō:

16 yaqəni’uhû bəzārîm bəṯwō‘ēḇōṯ yaḵə‘îsuhû:

17 yizəbəḥû laššēḏîm lō’ ’ĕlōha ’ĕlōhîm lō’ yəḏā‘ûm ḥăḏāšîm miqqārōḇ
bā’û lō’ śə‘ārûm ’ăḇōṯêḵem:

18 ṣûr yəlāḏəḵā tešî watišək<sup>a</sup>ḥ ’ēl məḥōləleḵā:

19 wayyarə’ yəhwâ wayyinə’āṣ mik<sup>a</sup>‘as bānāyw ûḇənōṯāyw:

20 wayyō’mer ’asətîrâ fānay mēhem ’erə’eh mâ ’<sup>a</sup>ḥărîṯām kî
ḏwōr tahəpuḵōṯ hēmmâ bānîm lō’-’ēmun bām:

21 hēm qinə’ûnî ḇəlō’-’ēl ki‘ăsûnî bəhaḇəlêhem wa’ănî ’aqənî’ēm
bəlō’-‘ām bəḡwōy nāḇāl ’aḵə‘îsēm:

22 kî-’ēš qāḏəḥâ ḇə’apî watîqaḏ ‘aḏ-šə’wōl t<sup>a</sup>ḥətîṯ watō’ḵal
’ereṣ wîḇulāh watəlahēṭ mwōsəḏê hārîm:

23 ’asəpeh ‘ālêmwō rā‘wōṯ ḥiṣṣay ’ăḵalleh-bām:

24 məzê rā‘āḇ ûləḥumê rešef wəqeṭeḇ mərîrî wəšen-bəhēmwōṯ
’ăšall<sup>a</sup>ḥ-bām ‘im-ḥămaṯ zōḥălê ‘āfār:

25 miḥûṣ təšakel-ḥereḇ ûmēḥăḏārîm ’êmâ gam-bāḥûr gam-bəṯûlâ ywōnēq
‘im-’îš śêḇâ:

26 ’āmarətî ’afə’êhem ’ašəbîṯâ mē’ĕnwōš ziḵərām:

27 lûlê k<sup>a</sup>‘as ’wōyēḇ ’āḡûr pen-yənakərû ṣārêmwō pen-yō’mərû
yāḏênû rāmâ wəlō’ yəhwâ pā‘al kāl-zō’ṯ:

28 kî-ḡwōy ’ōḇaḏ ‘ēṣwōṯ hēmmâ wə’ên bâem təḇûnâ:

29 lû ḥāḵəmû yaśəkîlû zō’ṯ yāḇînû lə’<sup>a</sup>ḥărîṯām:

30 ’êḵâ yirədōf ’eḥāḏ ’elef ûšənayim yānîsû rəḇāḇâ ’im-lō’ kî-ṣûrām
məḵārām wayhwâ hisəgîrām:

31 kî lō’ ḵəṣûrēnû ṣûrām wə’ōyəḇênû pəlîlîm:

32 kî-migefen səḏōm gafənām ûmiššaḏəmōṯ ‘ămōrâ ‘ănāḇēmwō ‘innəḇê-rwōš
’ašəkəlōṯ mərōrōṯ lāmwō:

33 ḥămaṯ tannînim yênām wərō’š pəṯānîm ’aḵəzār:

34 hălō’-hû’ kāmus ‘immāḏî ḥāṯum bə’wōṣərōṯāy:

35 lî nāqām wəšillēm lə‘ēṯ tāmûṭ raḡəlām kî qārwōḇ ywōm ’êḏām wəḥāš
‘ăṯiḏōṯ lāmwō:

36 kî-yāḏîn yəhwâ ‘ammwō wə‘al-‘ăḇāḏāyw yiṯəneḥām kî yirə’eh kî-’āzəlaṯ
yāḏ wə’efes ‘āṣûr wə‘āzûḇ:

37 wə’āmar ’ê ’ĕlōhêmwō ṣûr ḥāsāyû ḇwō:

38 ’ăšer ḥēleḇ zəḇāḥêmwō yō’ḵēlû yišətû yên nəsîḵām yāqûmû
wəy<sup>a</sup>‘əzəruḵem yəhî ‘ălêḵem siṯərâ:

39 rə’û\| ‘atâ kî ’ănî<sup>3</sup> ’ănî hû’ wə’ên ’ĕlōhîm ‘immāḏî ’ănî
’āmîṯ wa’ăḥayyeh māḥaṣətî wa’ănî ’erəpā’ wə’ên mîyāḏî maṣṣîl:

40 kî-’eśśā’ ’el-šāmayim yāḏî wə’āmarətî ḥay ’ānōḵî lə‘ōlām:

41 ’im-šannwōṯî bəraq ḥarəbî wəṯō’ḥēz bəmišəpāṭ yāḏî ’āšîḇ nāqām ləṣārāy
wəliməśanə’ay ’ăšallēm:

42 ’ašəkîr ḥiṣṣay midām wəḥarəbî tō’ḵal bāśār midam ḥālāl wəšiḇəyâ
mērō’š parə‘wōṯ ’wōyēḇ:

43 harənînû ḡwōyim ‘ammwō kî ḏam-‘ăḇāḏāyw yiqqwōm wənāqām yāšîḇ ləṣārāyw
wəḵiper ’aḏəmāṯwō ‘ammwō: f

44 wayyāḇō’ mōšeh wayəḏabēr ’eṯ-kāl-diḇərê haššîrâ-hazzō’ṯ bə’āzənê
hā‘ām hû’ wəhwōšē‘a bin-nûn:

45 wayəḵal mōšeh ləḏabēr ’eṯ-kāl-hadəḇārîm hā’ēlleh ’el-kāl-yiśərā’ēl:

46 wayyō’mer ’ălēhem śîmû ləḇaḇəḵem ləḵāl-hadəḇārîm ’ăšer ’ānōḵî mē‘îḏ
bāḵem hayywōm ’ăšer təṣaûum ’eṯ-bənêḵem lišəmōr l<sup>a</sup>‘ăśwōṯ
’eṯ-kāl-diḇərê hatwōrâ hazzō’ṯ:

47 kî lō’-ḏāḇār rēq hû’ mikem kî-hû’ ḥayyêḵem ûḇadāḇār hazzeh ta’ărîḵû
yāmîm ‘al-hā’ăḏāmâ ’ăšer ’atem ‘ōḇərîm ’eṯ-hayyarədēn šāmmâ lərišətāh: f

48 wayəḏabēr yəhwâ ’el-mōšeh bə‘eṣem hayywōm hazzeh lē’mōr:

49 ‘ălēh ’el-har hā‘ăḇārîm hazzeh har-nəḇwō ’ăšer bə’ereṣ mwō’āḇ ’ăšer
‘al-pənê yərēḥwō ûrə’ēh ’eṯ-’ereṣ kən<sup>a</sup>‘an ’ăšer ’ănî nōṯēn
liḇənê yiśərā’ēl la’ăḥuzzâ:

50 ûmuṯ bâār ’ăšer ’atâ ‘ōleh šāmmâ wəhē’āsēf ’el-‘ammeyḵā ka’ăšer-mēṯ
’ahărōn ’āḥîḵā bəhōr hâār wayyē’āsef ’el-‘ammāyw:

51 ‘al ’ăšer mə‘alətem bî bəṯwōḵə bənê yiśərā’ēl bəmê-mərîḇaṯ qāḏēš
miḏəbar-ṣin ‘al ’ăšer lō’-qidašətem ’wōṯî bəṯwōḵə bənê yiśərā’ēl:

52 kî minneḡeḏ tirə’eh ’eṯ-hā’āreṣ wəšāmmâ lō’ ṯāḇwō’ ’el-hā’āreṣ
’ăšer-’ănî nōṯēn liḇənê yiśərā’ēl: f

------------------------------------------------------------------------

[Next: Deuteronomy (Devarim) Chapter 33](deu033.md)
