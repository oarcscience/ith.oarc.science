[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa090)  [KJV](../kjv/psa090)  [Sep](../sep/psa090.md) 
[Vul](../vul/psa090.md)   
  
[Psalms (Tehilim) Index](psa.md)  
  [Previous](psa089)  [Next](psa091.md) 

------------------------------------------------------------------------

### Tanach (Hebrew): Psalms (Tehilim) Chapter 90

‎<span id="001">1</span> ‏תְּפִלָּה֮ לְמֹשֶׁ֪ה אִֽישׁ־הָאֱלֹ֫הִ֥ים
אֲ‍ֽדֹנָ֗י מָע֣וֹן אַ֭תָּה הָיִ֥יתָ לָּ֗נוּ בְּדֹ֣ר וָדֹֽר׃

‎<span id="002">2</span> ‏בְּטֶ֤רֶם׀ הָ֘רִ֤ים יֻלָּ֗דוּ וַתְּח֣וֹלֵֽל
אֶ֣רֶץ וְתֵבֵ֑ל וּֽמֵעוֹלָ֥ם עַד־ע֝וֹלָ֗ם אַתָּ֥ה אֵֽל׃

‎<span id="003">3</span> ‏תָּשֵׁ֣ב אֱ֭נוֹשׁ עַד־דַּכָּ֑א וַ֝תֹּ֗אמֶר
שׁ֣וּבוּ בְנֵי־אָדָֽם׃

‎<span id="004">4</span> ‏כִּ֤י אֶ֪לֶף שָׁנִ֡ים בְּֽעֵינֶ֗יךָ כְּי֣וֹם
אֶ֭תְמוֹל כִּ֣י יַעֲבֹ֑ר וְאַשְׁמוּרָ֥ה בַלָּֽיְלָה׃

‎<span id="005">5</span> ‏זְ֭רַמְתָּם שֵׁנָ֣ה יִהְי֑וּ בַּ֝בֹּ֗קֶר
כֶּחָצִ֥יר יַחֲלֹֽף׃

‎<span id="006">6</span> ‏בַּ֭בֹּקֶר יָצִ֣יץ וְחָלָ֑ף לָ֝עֶ֗רֶב
יְמוֹלֵ֥ל וְיָבֵֽשׁ׃

‎<span id="007">7</span> ‏כִּֽי־כָלִ֥ינוּ בְאַפֶּ֑ךָ וּֽבַחֲמָתְךָ֥
נִבְהָֽלְנוּ׃

‎<span id="008">8</span> ‏שת שַׁתָּ֣ה עֲוֹנֹתֵ֣ינוּ לְנֶגְדֶּ֑ךָ
עֲ֝לֻמֵ֗נוּ לִמְא֥וֹר פָּנֶֽיךָ׃

‎<span id="009">9</span> ‏כִּ֣י כָל־יָ֭מֵינוּ פָּנ֣וּ בְעֶבְרָתֶ֑ךָ
כִּלִּ֖ינוּ שָׁנֵ֣ינוּ כְמוֹ־הֶֽגֶה׃

‎<span id="010">10</span> ‏יְמֵֽי־שְׁנוֹתֵ֨ינוּ בָהֶ֥ם שִׁבְעִ֪ים
שָׁנָ֡ה וְאִ֤ם בִּגְבוּרֹ֨ת׀ שְׁמ֘וֹנִ֤ים שָׁנָ֗ה וְ֭רָהְבָּם עָמָ֣ל
וָאָ֑וֶן כִּי־גָ֥ז חִ֝֗ישׁ וַנָּעֻֽפָה׃

‎<span id="011">11</span> ‏מִֽי־י֭וֹדֵעַ עֹ֣ז אַפֶּ֑ךָ וּ֝כְיִרְאָתְךָ֗
עֶבְרָתֶֽךָ׃

‎<span id="012">12</span> ‏לִמְנ֣וֹת יָ֭מֵינוּ כֵּ֣ן הוֹדַ֑ע וְ֝נָבִ֗א
לְבַ֣ב חָכְמָֽה׃

‎<span id="013">13</span> ‏שׁוּבָ֣ה יְ֭הוָה עַד־מָתָ֑י וְ֝הִנָּחֵ֗ם
עַל־עֲבָדֶֽיךָ׃

‎<span id="014">14</span> ‏שַׂבְּעֵ֣נוּ בַבֹּ֣קֶר חַסְדֶּ֑ךָ
וּֽנְרַנְּנָ֥ה וְ֝נִשְׂמְחָ֗ה בְּכָל־יָמֵֽינוּ׃

‎<span id="015">15</span> ‏שַׂ֭מְּחֵנוּ כִּימ֣וֹת עִנִּיתָ֑נוּ שְׁ֝נ֗וֹת
רָאִ֥ינוּ רָעָֽה׃

‎<span id="016">16</span> ‏יֵרָאֶ֣ה אֶל־עֲבָדֶ֣יךָ פָעֳלֶ֑ךָ
וַ֝הֲדָרְךָ֗ עַל־בְּנֵיהֶֽם׃

‎<span id="017">17</span> ‏וִיהִ֤י׀ נֹ֤עַם אֲדֹנָ֥י אֱלֹהֵ֗ינוּ
עָ֫לֵ֥ינוּ וּמַעֲשֵׂ֣ה יָ֭דֵינוּ כּוֹנְנָ֥ה עָלֵ֑ינוּ וּֽמַעֲשֵׂ֥ה
יָ֝דֵ֗ינוּ כּוֹנְנֵֽהוּ׃

1 təfillâ ləmōšeh ’îš-hā’ĕlōhîm ’ă‍ḏōnāy mā‘wōn ’atâ hāyîṯā llānû bəḏōr
wāḏōr:

2 bəṭerem\| hārîm yullāḏû watəḥwōlēl ’ereṣ wəṯēḇēl ûmē‘wōlām ‘aḏ-‘wōlām
’atâ ’ēl:

3 tāšēḇ ’ĕnwōš ‘aḏ-dakā’ watō’mer šûḇû ḇənê-’āḏām:

4 kî ’elef šānîm bə‘êneyḵā kəywōm ’eṯəmwōl kî y<sup>a</sup>‘ăḇōr
wə’ašəmûrâ ḇallāyəlâ:

5 zəramətām šēnâ yihəyû babōqer keḥāṣîr y<sup>a</sup>ḥălōf:

6 babōqer yāṣîṣ wəḥālāf lā‘ereḇ yəmwōlēl wəyāḇēš:

7 kî-ḵālînû ḇə’apeḵā ûḇ<sup>a</sup>ḥămāṯəḵā niḇəhālənû:

8 šatā šatâ ‘ăwōnōṯênû ləneḡədeḵā ‘ălumēnû limə’wōr pāneyḵā:

9 kî ḵāl-yāmênû pānû ḇə‘eḇərāṯeḵā killînû šānênû ḵəmwō-heḡeh:

10 yəmê-šənwōṯênû ḇâem šiḇə‘îm šānâ wə’im biḡəḇûrōṯ\| šəmwōnîm šānâ
wərâəbām ‘āmāl wā’āwen kî-ḡāz ḥîš wannā‘ufâ:

11 mî-ywōḏē‘a ‘ōz ’apeḵā ûḵəyirə’āṯəḵā ‘eḇərāṯeḵā:

12 limənwōṯ yāmênû kēn hwōḏ<sup>a</sup>‘ wənāḇi’ ləḇaḇ ḥāḵəmâ:

13 šûḇâ yəhwâ ‘aḏ-māṯāy wəhinnāḥēm ‘al-‘ăḇāḏeyḵā:

14 śabə‘ēnû ḇabōqer ḥasədeḵā ûnərannənâ wəniśəməḥâ bəḵāl-yāmênû:

15 śamməḥēnû kîmwōṯ ‘innîṯānû šənwōṯ rā’înû rā‘â:

16 yērā’eh ’el-‘ăḇāḏeyḵā fā‘ŏleḵā wahăḏārəḵā ‘al-bənêhem:

17 wîhî\| nō‘am ’ăḏōnāy ’ĕlōhênû ‘ālênû ûm<sup>a</sup>‘ăśēh yāḏênû
kwōnənâ ‘ālênû ûm<sup>a</sup>‘ăśēh yāḏênû kwōnənēhû:

------------------------------------------------------------------------

[Next: Psalms (Tehilim) Chapter 91](psa091.md)
