[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/amo009)  [KJV](../kjv/amo009)  [Sep](../sep/amo009.md) 
[Vul](../vul/amo009.md)   
  
[Amos Index](amo.md)  
  [Previous](amo008)  [Next](oba001.md) 

------------------------------------------------------------------------

### Tanach (Hebrew): Amos Chapter 9

‎<span id="001">1</span> ‏רָאִ֨יתִי אֶת־אֲדֹנָ֜י נִצָּ֣ב
עַֽל־הַמִּזְבֵּ֗חַ וַיֹּאמֶר֩ הַ֨ךְ הַכַּפְתּ֜וֹר וְיִרְעֲשׁ֣וּ
הַסִּפִּ֗ים וּבְצַ֙עַם֙ בְּרֹ֣אשׁ כֻּלָּ֔ם וְאַחֲרִיתָ֖ם בַּחֶ֣רֶב
אֶהֱרֹ֑ג לֹֽא־יָנ֤וּס לָהֶם֙ נָ֔ס וְלֹֽא־יִמָּלֵ֥ט לָהֶ֖ם פָּלִֽיט׃

‎<span id="002">2</span> ‏אִם־יַחְתְּר֣וּ בִשְׁא֔וֹל מִשָּׁ֖ם יָדִ֣י
תִקָּחֵ֑ם וְאִֽם־יַעֲלוּ֙ הַשָּׁמַ֔יִם מִשָּׁ֖ם אוֹרִידֵֽם׃

‎<span id="003">3</span> ‏וְאִם־יֵחָֽבְאוּ֙ בְּרֹ֣אשׁ הַכַּרְמֶ֔ל
מִשָּׁ֥ם אֲחַפֵּ֖שׂ וּלְקַחְתִּ֑ים וְאִם־יִסָּ֨תְר֜וּ מִנֶּ֤גֶד עֵינַי֙
בְּקַרְקַ֣ע הַיָּ֔ם מִשָּׁ֛ם אֲצַוֶּ֥ה אֶת־הַנָּחָ֖שׁ וּנְשָׁכָֽם׃

‎<span id="004">4</span> ‏וְאִם־יֵלְכ֤וּ בַשְּׁבִי֙ לִפְנֵ֣י
אֹֽיבֵיהֶ֔ם<sup>1</sup> מִשָּׁ֛ם אֲצַוֶּ֥ה אֶת־הַחֶ֖רֶב וַהֲרָגָ֑תַם
וְשַׂמְתִּ֨י עֵינִ֧י עֲלֵיהֶ֛ם לְרָעָ֖ה וְלֹ֥א לְטוֹבָֽה׃

‎<span id="005">5</span> ‏וַאדֹנָ֨י יְהוִ֜ה הַצְּבָא֗וֹת הַנּוֹגֵ֤עַ
בָּאָ֙רֶץ֙ וַתָּמ֔וֹג וְאָבְל֖וּ כָּל־י֣וֹשְׁבֵי בָ֑הּ וְעָלְתָ֤ה
כַיְאֹר֙ כֻּלָּ֔הּ וְשָׁקְעָ֖ה כִּיאֹ֥ר מִצְרָֽיִם׃

‎<span id="006">6</span> ‏הַבּוֹנֶ֤ה בַשָּׁמַ֙יִם֙ מעלותו מַעֲלוֹתָ֔יו
וַאֲגֻדָּת֖וֹ עַל־אֶ֣רֶץ יְסָדָ֑הּ הַקֹּרֵ֣א לְמֵֽי־הַיָּ֗ם
וַֽיִּשְׁפְּכֵ֛ם עַל־פְּנֵ֥י הָאָ֖רֶץ יְהוָ֥ה שְׁמֽוֹ׃

‎<span id="007">7</span> ‏הֲל֣וֹא כִבְנֵי֩ כֻשִׁיִּ֨ים אַתֶּ֥ם לִ֛י
בְּנֵ֥י יִשְׂרָאֵ֖ל נְאֻם־יְהוָ֑ה הֲל֣וֹא אֶת־יִשְׂרָאֵ֗ל הֶעֱלֵ֙יתִי֙
מֵאֶ֣רֶץ מִצְרַ֔יִם וּפְלִשְׁתִּיִּ֥ים מִכַּפְתּ֖וֹר וַאֲרָ֥ם מִקִּֽיר׃

‎<span id="008">8</span> ‏הִנֵּ֞ה עֵינֵ֣י׀ אֲדֹנָ֣י יְהוִ֗ה
בַּמַּמְלָכָה֙ הַֽחַטָּאָ֔ה וְהִשְׁמַדְתִּ֣י אֹתָ֔הּ מֵעַ֖ל פְּנֵ֣י
הָאֲדָמָ֑ה אֶ֗פֶס כִּ֠י לֹ֣א הַשְׁמֵ֥יד אַשְׁמִ֛יד אֶת־בֵּ֥ית יַעֲקֹ֖ב
נְאֻם־יְהוָֽה׃

‎<span id="009">9</span> ‏כִּֽי־הִנֵּ֤ה אָֽנֹכִי֙ מְצַוֶּ֔ה
וַהֲנִע֥וֹתִי בְכָֽל־הַגּוֹיִ֖ם אֶת־בֵּ֣ית יִשְׂרָאֵ֑ל כַּאֲשֶׁ֤ר
יִנּ֙וֹעַ֙ בַּכְּבָרָ֔ה וְלֹֽא־יִפּ֥וֹל<sup>1</sup> צְר֖וֹר אָֽרֶץ׃

‎<span id="010">10</span> ‏בַּחֶ֣רֶב יָמ֔וּתוּ כֹּ֖ל חַטָּאֵ֣י עַמִּ֑י
הָאֹמְרִ֗ים לֹֽא־תַגִּ֧ישׁ וְתַקְדִּ֛ים בַּעֲדֵ֖ינוּ הָרָעָֽה׃

‎<span id="011">11</span> ‏בַּיּ֣וֹם הַה֔וּא אָקִ֛ים אֶת־סֻכַּ֥ת
דָּוִ֖יד הַנֹּפֶ֑לֶת וְגָדַרְתִּ֣י אֶת־פִּרְצֵיהֶ֗ן וַהֲרִֽסֹתָיו֙
אָקִ֔ים וּבְנִיתִ֖יהָ כִּימֵ֥י עוֹלָֽם׃

‎<span id="012">12</span> ‏לְמַ֨עַן יִֽירְשׁ֜וּ אֶת־שְׁאֵרִ֤ית אֱדוֹם֙
וְכָל־הַגּוֹיִ֔ם אֲשֶׁר־נִקְרָ֥א שְׁמִ֖י עֲלֵיהֶ֑ם נְאֻם־יְהוָ֖ה עֹ֥שֶׂה
זֹּֽאת׃ פ

‎<span id="013">13</span> ‏הִנֵּ֨ה יָמִ֤ים בָּאִים֙ נְאֻם־יְהוָ֔ה
וְנִגַּ֤שׁ חוֹרֵשׁ֙ בַּקֹּצֵ֔ר וְדֹרֵ֥ךְ עֲנָבִ֖ים בְּמֹשֵׁ֣ךְ הַזָּ֑רַע
וְהִטִּ֤יפוּ הֶֽהָרִים֙ עָסִ֔יס וְכָל־הַגְּבָע֖וֹת תִּתְמוֹגַֽגְנָה׃

‎<span id="014">14</span> ‏וְשַׁבְתִּי֮ אֶת־שְׁב֣וּת עַמִּ֣י יִשְׂרָאֵל֒
וּבָנ֞וּ עָרִ֤ים נְשַׁמּוֹת֙ וְיָשָׁ֔בוּ וְנָטְע֣וּ כְרָמִ֔ים וְשָׁת֖וּ
אֶת־יֵינָ֑ם וְעָשׂ֣וּ גַנּ֔וֹת וְאָכְל֖וּ אֶת־פְּרִיהֶֽם׃

‎<span id="015">15</span> ‏וּנְטַעְתִּ֖ים עַל־אַדְמָתָ֑ם וְלֹ֨א
יִנָּתְשׁ֜וּ ע֗וֹד מֵעַ֤ל אַדְמָתָם֙ אֲשֶׁ֣ר נָתַ֣תִּי לָהֶ֔ם אָמַ֖ר
יְהוָ֥ה אֱלֹהֶֽיךָ׃

1 rā’îṯî ’eṯ-’ăḏōnāy niṣṣāḇ ‘al-hammizəbēḥa wayyō’mer haḵə hakafətwōr
wəyirə‘ăšû hassipîm ûḇəṣ<sup>a</sup>‘am bərō’š kullām
wə’<sup>a</sup>ḥărîṯām b<sup>a</sup>ḥereḇ ’ehĕrōḡ lō’-yānûs lâem nās
wəlō’-yimmālēṭ lâem pālîṭ:

2 ’im-y<sup>a</sup>ḥətərû ḇišə’wōl miššām yāḏî ṯiqqāḥēm
wə’im-y<sup>a</sup>‘ălû haššāmayim miššām ’wōrîḏēm:

3 wə’im-yēḥāḇə’û bərō’š hakarəmel miššām ’ăḥapēś ûləq<sup>a</sup>ḥətîm
wə’im-yissāṯərû minneḡeḏ ‘ênay bəqarəq<sup>a</sup>‘ hayyām miššām
’ăṣaûeh ’eṯ-hannāḥāš ûnəšāḵām:

4 wə’im-yēləḵû ḇaššəḇî lifənê ’ōyḇêhem<sup>1</sup> miššām ’ăṣaûeh
’eṯ-h<sup>a</sup>ḥereḇ wahărāḡāṯam wəśamətî ‘ênî ‘ălêhem lərā‘â wəlō’
ləṭwōḇâ:

5 wa’ḏōnāy yəhwih haṣṣəḇā’wōṯ hannwōḡē‘a bā’āreṣ watāmwōḡ wə’āḇəlû
kāl-ywōšəḇê ḇāh wə‘āləṯâ ḵayə’ōr kullāh wəšāqə‘â kî’ōr miṣərāyim:

6 habwōneh ḇaššāmayim m<sup>a</sup>‘ălwōṯāw m<sup>a</sup>‘ălwōṯāyw
wa’ăḡudāṯwō ‘al-’ereṣ yəsāḏāh haqqōrē’ ləmê-hayyām wayyišəpəḵēm ‘al-pənê
hā’āreṣ yəhwâ šəmwō:

7 hălwō’ ḵiḇənê ḵušîyîm ’atem lî bənê yiśərā’ēl nə’um-yəhwâ hălwō’
’eṯ-yiśərā’ēl he‘ĕlêṯî mē’ereṣ miṣərayim ûfəlišətîyîm mikafətwōr wa’ărām
miqqîr:

8 hinnēh ‘ênê\| ’ăḏōnāy yəhwih bammaməlāḵâ h<sup>a</sup>ḥaṭṭā’â
wəhišəmaḏətî ’ōṯāh mē‘al pənê hā’ăḏāmâ ’efes kî lō’ hašəmêḏ ’ašəmîḏ
’eṯ-bêṯ y<sup>a</sup>‘ăqōḇ nə’um-yəhwâ:

9 kî-hinnēh ’ānōḵî məṣaûeh wahăni‘wōṯî ḇəḵāl-hagwōyim ’eṯ-bêṯ yiśərā’ēl
ka’ăšer yinnwō‘a bakəḇārâ wəlō’-yipwōl<sup>1</sup> ṣərwōr ’āreṣ:

10 b<sup>a</sup>ḥereḇ yāmûṯû kōl ḥaṭṭā’ê ‘ammî hā’ōmərîm lō’-ṯagîš
wəṯaqədîm b<sup>a</sup>‘ăḏênû hārā‘â:

11 bayywōm hahû’ ’āqîm ’eṯ-sukaṯ dāwîḏ hannōfeleṯ wəḡāḏarətî
’eṯ-pirəṣêhen wahărisōṯāyw ’āqîm ûḇənîṯîhā kîmê ‘wōlām:

12 ləm<sup>a</sup>‘an yîrəšû ’eṯ-šə’ērîṯ ’ĕḏwōm wəḵāl-hagwōyim
’ăšer-niqərā’ šəmî ‘ălêhem nə’um-yəhwâ ‘ōśeh zzō’ṯ: f

13 hinnēh yāmîm bā’îm nə’um-yəhwâ wənigaš ḥwōrēš baqqōṣēr wəḏōrēḵə
‘ănāḇîm bəmōšēḵə hazzār<sup>a</sup>‘ wəhiṭṭîfû hehārîm ‘āsîs
wəḵāl-hagəḇā‘wōṯ tiṯəmwōḡaḡənâ:

14 wəšaḇətî ’eṯ-šəḇûṯ ‘ammî yiśərā’ēl ûḇānû ‘ārîm nəšammwōṯ wəyāšāḇû
wənāṭə‘û ḵərāmîm wəšāṯû ’eṯ-yênām wə‘āśû ḡannwōṯ wə’āḵəlû ’eṯ-pərîhem:

15 ûnəṭ<sup>a</sup>‘ətîm ‘al-’aḏəmāṯām wəlō’ yinnāṯəšû ‘wōḏ mē‘al
’aḏəmāṯām ’ăšer nāṯatî lâem ’āmar yəhwâ ’ĕlōheyḵā:

------------------------------------------------------------------------

[Next: Obadiah (Ovadyah) Chapter 1](oba001.md)
