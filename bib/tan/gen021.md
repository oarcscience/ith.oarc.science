[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/gen021)  [KJV](../kjv/gen021)  [Sep](../sep/gen021) 
[Vul](../vul/gen021)   
  
[Genesis (Bereshit) Index](gen)  
  [Previous](gen020)  [Next](gen022) 

------------------------------------------------------------------------

### Tanach (Hebrew): Genesis (Bereshit) Chapter 21

‎<span id="001">1</span> ‏וַֽיהוָ֛ה פָּקַ֥ד אֶת־שָׂרָ֖ה כַּאֲשֶׁ֣ר
אָמָ֑ר וַיַּ֧עַשׂ יְהוָ֛ה לְשָׂרָ֖ה כַּאֲשֶׁ֥ר דִּבֵּֽר׃

‎<span id="002">2</span> ‏וַתַּהַר֩ וַתֵּ֨לֶד שָׂרָ֧ה לְאַבְרָהָ֛ם בֵּ֖ן
לִזְקֻנָ֑יו לַמּוֹעֵ֕ד אֲשֶׁר־דִּבֶּ֥ר אֹת֖וֹ אֱלֹהִֽים׃

‎<span id="003">3</span> ‏וַיִּקְרָ֨א אַבְרָהָ֜ם אֶֽת־שֶׁם־בְּנ֧וֹ
הַנּֽוֹלַד־ל֛וֹ אֲשֶׁר־יָלְדָה־לּ֥וֹ שָׂרָ֖ה יִצְחָֽק׃

‎<span id="004">4</span> ‏וַיָּ֤מָל אַבְרָהָם֙ אֶת־יִצְחָ֣ק בְּנ֔וֹ
בֶּן־שְׁמֹנַ֖ת יָמִ֑ים כַּאֲשֶׁ֛ר צִוָּ֥ה אֹת֖וֹ אֱלֹהִֽים׃

‎<span id="005">5</span> ‏וְאַבְרָהָ֖ם בֶּן־מְאַ֣ת שָׁנָ֑ה בְּהִוָּ֣לֶד
ל֔וֹ אֵ֖ת יִצְחָ֥ק בְּנֽוֹ׃

‎<span id="006">6</span> ‏וַתֹּ֣אמֶר שָׂרָ֔ה צְחֹ֕ק עָ֥שָׂה לִ֖י
אֱלֹהִ֑ים כָּל־הַשֹּׁמֵ֖עַ יִֽצְחַק־לִֽי׃

‎<span id="007">7</span> ‏וַתֹּ֗אמֶר מִ֤י מִלֵּל֙ לְאַבְרָהָ֔ם
הֵינִ֥יקָה בָנִ֖ים שָׂרָ֑ה כִּֽי־יָלַ֥דְתִּי בֵ֖ן לִזְקֻנָֽיו׃

‎<span id="008">8</span> ‏וַיִּגְדַּ֥ל הַיֶּ֖לֶד וַיִּגָּמַ֑ל וַיַּ֤עַשׂ
אַבְרָהָם֙ מִשְׁתֶּ֣ה גָד֔וֹל בְּי֖וֹם הִגָּמֵ֥ל אֶת־יִצְחָֽק׃

‎<span id="009">9</span> ‏וַתֵּ֨רֶא שָׂרָ֜ה אֶֽת־בֶּן־הָגָ֧ר
הַמִּצְרִ֛ית אֲשֶׁר־יָלְדָ֥ה לְאַבְרָהָ֖ם מְצַחֵֽק׃

‎<span id="010">10</span> ‏וַתֹּ֙אמֶר֙ לְאַבְרָהָ֔ם גָּרֵ֛שׁ הָאָמָ֥ה
הַזֹּ֖את וְאֶת־בְּנָ֑הּ כִּ֣י לֹ֤א יִירַשׁ֙ בֶּן־הָאָמָ֣ה הַזֹּ֔את
עִם־בְּנִ֖י עִם־יִצְחָֽק׃

‎<span id="011">11</span> ‏וַיֵּ֧רַע הַדָּבָ֛ר מְאֹ֖ד בְּעֵינֵ֣י
אַבְרָהָ֑ם עַ֖ל אוֹדֹ֥ת בְּנֽוֹ׃

‎<span id="012">12</span> ‏וַיֹּ֨אמֶר אֱלֹהִ֜ים אֶל־אַבְרָהָ֗ם
אַל־יֵרַ֤ע בְּעֵינֶ֙יךָ֙ עַל־הַנַּ֣עַר וְעַל־אֲמָתֶ֔ךָ כֹּל֩ אֲשֶׁ֨ר
תֹּאמַ֥ר אֵלֶ֛יךָ שָׂרָ֖ה שְׁמַ֣ע בְּקֹלָ֑הּ כִּ֣י בְיִצְחָ֔ק יִקָּרֵ֥א
לְךָ֖ זָֽרַע׃

‎<span id="013">13</span> ‏וְגַ֥ם אֶת־בֶּן־הָאָמָ֖ה לְג֣וֹי
אֲשִׂימֶ֑נּוּ כִּ֥י זַרְעֲךָ֖ הֽוּא׃

‎<span id="014">14</span> ‏וַיַּשְׁכֵּ֣ם אַבְרָהָ֣ם׀ בַּבֹּ֡קֶר
וַיִּֽקַּֽח־לֶחֶם֩ וְחֵ֨מַת מַ֜יִם וַיִּתֵּ֣ן אֶל־הָ֠גָר שָׂ֧ם
עַל־שִׁכְמָ֛הּ וְאֶת־הַיֶּ֖לֶד וַֽיְשַׁלְּחֶ֑הָ וַתֵּ֣לֶךְ וַתֵּ֔תַע
בְּמִדְבַּ֖ר בְּאֵ֥ר שָֽׁבַע׃

‎<span id="015">15</span> ‏וַיִּכְל֥וּ הַמַּ֖יִם מִן־הַחֵ֑מֶת
וַתַּשְׁלֵ֣ךְ אֶת־הַיֶּ֔לֶד תַּ֖חַת אַחַ֥ד הַשִּׂיחִֽם׃

‎<span id="016">16</span> ‏וַתֵּלֶךְ֩ וַתֵּ֨שֶׁב לָ֜הּ מִנֶּ֗גֶד
הַרְחֵק֙ כִּמְטַחֲוֵ֣י קֶ֔שֶׁת כִּ֣י אָֽמְרָ֔ה אַל־אֶרְאֶ֖ה בְּמ֣וֹת
הַיָּ֑לֶד וַתֵּ֣שֶׁב מִנֶּ֔גֶד וַתִּשָּׂ֥א אֶת־קֹלָ֖הּ וַתֵּֽבְךְּ׃

‎<span id="017">17</span> ‏וַיִּשְׁמַ֣ע אֱלֹהִים֮ אֶת־ק֣וֹל הַנַּעַר֒
וַיִּקְרָא֩ מַלְאַ֨ךְ אֱלֹהִ֤ים׀ אֶל־הָגָר֙ מִן־הַשָּׁמַ֔יִם וַיֹּ֥אמֶר
לָ֖הּ מַה־לָּ֣ךְ הָגָ֑ר אַל־תִּ֣ירְאִ֔י כִּֽי־שָׁמַ֧ע אֱלֹהִ֛ים
אֶל־ק֥וֹל הַנַּ֖עַר בַּאֲשֶׁ֥ר הוּא־שָֽׁם׃

‎<span id="018">18</span> ‏ק֚וּמִי שְׂאִ֣י אֶת־הַנַּ֔עַר וְהַחֲזִ֥יקִי
אֶת־יָדֵ֖ךְ בּ֑וֹ כִּֽי־לְג֥וֹי גָּד֖וֹל אֲשִׂימֶֽנּוּ׃

‎<span id="019">19</span> ‏וַיִּפְקַ֤ח אֱלֹהִים֙ אֶת־עֵינֶ֔יהָ וַתֵּ֖רֶא
בְּאֵ֣ר מָ֑יִם וַתֵּ֜לֶךְ וַתְּמַלֵּ֤א אֶת־הַחֵ֙מֶת֙ מַ֔יִם וַתַּ֖שְׁקְ
אֶת־הַנָּֽעַר׃

‎<span id="020">20</span> ‏וַיְהִ֧י אֱלֹהִ֛ים אֶת־הַנַּ֖עַר וַיִּגְדָּ֑ל
וַיֵּ֙שֶׁב֙ בַּמִּדְבָּ֔ר וַיְהִ֖י רֹבֶ֥ה קַשָּֽׁת׃

‎<span id="021">21</span> ‏וַיֵּ֖שֶׁב בְּמִדְבַּ֣ר פָּארָ֑ן
וַתִּֽקַּֽח־ל֥וֹ אִמּ֛וֹ אִשָּׁ֖ה מֵאֶ֥רֶץ מִצְרָֽיִם׃ פ

‎<span id="022">22</span> ‏וַֽיְהִי֙ בָּעֵ֣ת הַהִ֔וא וַיֹּ֣אמֶר
אֲבִימֶ֗לֶךְ וּפִיכֹל֙ שַׂר־צְבָא֔וֹ אֶל־אַבְרָהָ֖ם לֵאמֹ֑ר אֱלֹהִ֣ים
עִמְּךָ֔ בְּכֹ֥ל אֲשֶׁר־אַתָּ֖ה עֹשֶֽׂה׃

‎<span id="023">23</span> ‏וְעַתָּ֗ה הִשָּׁ֨בְעָה לִּ֤י בֵֽאלֹהִים֙
הֵ֔נָּה אִם־תִּשְׁקֹ֣ר לִ֔י וּלְנִינִ֖י וּלְנֶכְדִּ֑י כַּחֶ֜סֶד
אֲשֶׁר־עָשִׂ֤יתִי עִמְּךָ֙ תַּעֲשֶׂ֣ה עִמָּדִ֔י וְעִם־הָאָ֖רֶץ
אֲשֶׁר־גַּ֥רְתָּה בָּֽהּ׃

‎<span id="024">24</span> ‏וַיֹּ֙אמֶר֙ אַבְרָהָ֔ם אָנֹכִ֖י אִשָּׁבֵֽעַ׃

‎<span id="025">25</span> ‏וְהוֹכִ֥חַ אַבְרָהָ֖ם אֶת־אֲבִימֶ֑לֶךְ
עַל־אֹדוֹת֙ בְּאֵ֣ר הַמַּ֔יִם אֲשֶׁ֥ר גָּזְל֖וּ עַבְדֵ֥י אֲבִימֶֽלֶךְ׃

‎<span id="026">26</span> ‏וַיֹּ֣אמֶר אֲבִימֶ֔לֶךְ לֹ֣א יָדַ֔עְתִּי מִ֥י
עָשָׂ֖ה אֶת־הַדָּבָ֣ר הַזֶּ֑ה וְגַם־אַתָּ֞ה לֹא־הִגַּ֣דְתָּ לִּ֗י וְגַ֧ם
אָנֹכִ֛י לֹ֥א שָׁמַ֖עְתִּי בִּלְתִּ֥י הַיּֽוֹם׃

‎<span id="027">27</span> ‏וַיִּקַּ֤ח אַבְרָהָם֙ צֹ֣אן וּבָקָ֔ר
וַיִּתֵּ֖ן לַאֲבִימֶ֑לֶךְ וַיִּכְרְת֥וּ שְׁנֵיהֶ֖ם בְּרִֽית׃

‎<span id="028">28</span> ‏וַיַּצֵּ֣ב אַבְרָהָ֗ם אֶת־שֶׁ֛בַע כִּבְשֹׂ֥ת
הַצֹּ֖אן לְבַדְּהֶֽן׃

‎<span id="029">29</span> ‏וַיֹּ֥אמֶר אֲבִימֶ֖לֶךְ אֶל־אַבְרָהָ֑ם מָ֣ה
הֵ֗נָּה שֶׁ֤בַע כְּבָשֹׂת֙ הָאֵ֔לֶּה אֲשֶׁ֥ר הִצַּ֖בְתָּ לְבַדָּֽנָה׃

‎<span id="030">30</span> ‏וַיֹּ֕אמֶר כִּ֚י אֶת־שֶׁ֣בַע כְּבָשֹׂ֔ת
תִּקַּ֖ח מִיָּדִ֑י בַּעֲבוּר֙ תִּֽהְיֶה־לִּ֣י לְעֵדָ֔ה כִּ֥י חָפַ֖רְתִּי
אֶת־הַבְּאֵ֥ר הַזֹּֽאת׃

‎<span id="031">31</span> ‏עַל־כֵּ֗ן קָרָ֛א לַמָּק֥וֹם הַה֖וּא בְּאֵ֣ר
שָׁ֑בַע כִּ֛י שָׁ֥ם נִשְׁבְּע֖וּ שְׁנֵיהֶֽם׃

‎<span id="032">32</span> ‏וַיִּכְרְת֥וּ בְרִ֖ית בִּבְאֵ֣ר שָׁ֑בַע
וַיָּ֣קָם אֲבִימֶ֗לֶךְ וּפִיכֹל֙ שַׂר־צְבָא֔וֹ וַיָּשֻׁ֖בוּ אֶל־אֶ֥רֶץ
פְּלִשְׁתִּֽים׃

‎<span id="033">33</span> ‏וַיִּטַּ֥ע אֶ֖שֶׁל בִּבְאֵ֣ר שָׁ֑בַע
וַיִּ֨קְרָא־שָׁ֔ם בְּשֵׁ֥ם יְהוָ֖ה אֵ֥ל עוֹלָֽם׃

‎<span id="034">34</span> ‏וַיָּ֧גָר אַבְרָהָ֛ם בְּאֶ֥רֶץ פְּלִשְׁתִּ֖ים
יָמִ֥ים רַבִּֽים׃ פ

1 wayhwâ pāqaḏ ’eṯ-śārâ ka’ăšer ’āmār wayy<sup>a</sup>‘aś yəhwâ ləśārâ
ka’ăšer dibēr:

2 watahar watēleḏ śārâ lə’aḇərâām bēn lizəqunāyw lammwō‘ēḏ ’ăšer-diber
’ōṯwō ’ĕlōhîm:

3 wayyiqərā’ ’aḇərâām ’eṯ-šem-bənwō hannwōlaḏ-lwō ’ăšer-yāləḏâ-llwō śārâ
yiṣəḥāq:

4 wayyāmāl ’aḇərâām ’eṯ-yiṣəḥāq bənwō ben-šəmōnaṯ yāmîm ka’ăšer ṣiûâ
’ōṯwō ’ĕlōhîm:

5 wə’aḇərâām ben-mə’aṯ šānâ bəhiûāleḏ lwō ’ēṯ yiṣəḥāq bənwō:

6 watō’mer śārâ ṣəḥōq ‘āśâ lî ’ĕlōhîm kāl-haššōmē‘a yiṣəḥaq-lî:

7 watō’mer mî millēl lə’aḇərâām hênîqâ ḇānîm śārâ kî-yālaḏətî ḇēn
lizəqunāyw:

8 wayyiḡədal hayyeleḏ wayyigāmal wayy<sup>a</sup>‘aś ’aḇərâām mišəteh
ḡāḏwōl bəywōm higāmēl ’eṯ-yiṣəḥāq:

9 watēre’ śārâ ’eṯ-ben-hāḡār hammiṣərîṯ ’ăšer-yāləḏâ lə’aḇərâām
məṣ<sup>a</sup>ḥēq:

10 watō’mer lə’aḇərâām gārēš hā’āmâ hazzō’ṯ wə’eṯ-bənāh kî lō’ yîraš
ben-hā’āmâ hazzō’ṯ ‘im-bənî ‘im-yiṣəḥāq:

11 wayyēr<sup>a</sup>‘ hadāḇār mə’ōḏ bə‘ênê ’aḇərâām ‘al ’wōḏōṯ bənwō:

12 wayyō’mer ’ĕlōhîm ’el-’aḇərâām ’al-yēr<sup>a</sup>‘ bə‘êneyḵā
‘al-hann<sup>a</sup>‘ar wə‘al-’ămāṯeḵā kōl ’ăšer tō’mar ’ēleyḵā śārâ
šəm<sup>a</sup>‘ bəqōlāh kî ḇəyiṣəḥāq yiqqārē’ ləḵā zār<sup>a</sup>‘:

13 wəḡam ’eṯ-ben-hā’āmâ ləḡwōy ’ăśîmennû kî zarə‘ăḵā hû’:

14 wayyašəkēm ’aḇərâām\| babōqer wayyiqq<sup>a</sup>ḥ-leḥem wəḥēmaṯ
mayim wayyitēn ’el-hāḡār śām ‘al-šiḵəmāh wə’eṯ-hayyeleḏ wayəšalləḥehā
watēleḵə watēṯ<sup>a</sup>‘ bəmiḏəbar bə’ēr šāḇ<sup>a</sup>‘:

15 wayyiḵəlû hammayim min-h<sup>a</sup>ḥēmeṯ watašəlēḵə ’eṯ-hayyeleḏ
t<sup>a</sup>ḥaṯ ’<sup>a</sup>ḥaḏ haśśîḥim:

16 watēleḵə watēšeḇ lāh minneḡeḏ harəḥēq kiməṭ<sup>a</sup>ḥăwê qešeṯ kî
’āmərâ ’al-’erə’eh bəmwōṯ hayyāleḏ watēšeḇ minneḡeḏ watiśśā’ ’eṯ-qōlāh
watēḇəḵḵə:

17 wayyišəm<sup>a</sup>‘ ’ĕlōhîm ’eṯ-qwōl hann<sup>a</sup>‘ar wayyiqərā’
malə’aḵə ’ĕlōhîm\| ’el-hāḡār min-haššāmayim wayyō’mer lāh mah-llāḵə
hāḡār ’al-tîrə’î kî-šām<sup>a</sup>‘ ’ĕlōhîm ’el-qwōl
hann<sup>a</sup>‘ar ba’ăšer hû’-šām:

18 qûmî śə’î ’eṯ-hann<sup>a</sup>‘ar wəh<sup>a</sup>ḥăzîqî ’eṯ-yāḏēḵə
bwō kî-ləḡwōy gāḏwōl ’ăśîmennû:

19 wayyifəq<sup>a</sup>ḥ ’ĕlōhîm ’eṯ-‘êneyhā watēre’ bə’ēr māyim
watēleḵə watəmallē’ ’eṯ-h<sup>a</sup>ḥēmeṯ mayim watašəqə ’eṯ-hannā‘ar:

20 wayəhî ’ĕlōhîm ’eṯ-hann<sup>a</sup>‘ar wayyiḡədāl wayyēšeḇ bammiḏəbār
wayəhî rōḇeh qaššāṯ:

21 wayyēšeḇ bəmiḏəbar pā’rān watiqq<sup>a</sup>ḥ-lwō ’immwō ’iššâ
mē’ereṣ miṣərāyim: f

22 wayəhî bā‘ēṯ hahiw’ wayyō’mer ’ăḇîmeleḵə ûfîḵōl śar-ṣəḇā’wō
’el-’aḇərâām lē’mōr ’ĕlōhîm ‘imməḵā bəḵōl ’ăšer-’atâ ‘ōśeh:

23 wə‘atâ hiššāḇə‘â llî ḇē’lōhîm hēnnâ ’im-tišəqōr lî ûlənînî ûləneḵədî
k<sup>a</sup>ḥeseḏ ’ăšer-‘āśîṯî ‘imməḵā t<sup>a</sup>‘ăśeh ‘immāḏî
wə‘im-hā’āreṣ ’ăšer-garətâ bāh:

24 wayyō’mer ’aḇərâām ’ānōḵî ’iššāḇē‘a:

25 wəhwōḵiḥa ’aḇərâām ’eṯ-’ăḇîmeleḵə ‘al-’ōḏwōṯ bə’ēr hammayim ’ăšer
gāzəlû ‘aḇəḏê ’ăḇîmeleḵə:

26 wayyō’mer ’ăḇîmeleḵə lō’ yāḏ<sup>a</sup>‘ətî mî ‘āśâ ’eṯ-hadāḇār
hazzeh wəḡam-’atâ lō’-higaḏətā llî wəḡam ’ānōḵî lō’ šām<sup>a</sup>‘ətî
bilətî hayywōm:

27 wayyiqq<sup>a</sup>ḥ ’aḇərâām ṣō’n ûḇāqār wayyitēn la’ăḇîmeleḵə
wayyiḵərəṯû šənêhem bərîṯ:

28 wayyaṣṣēḇ ’aḇərâām ’eṯ-šeḇ<sup>a</sup>‘ kiḇəśōṯ haṣṣō’n ləḇadəhen:

29 wayyō’mer ’ăḇîmeleḵə ’el-’aḇərâām mâ hēnnâ šeḇ<sup>a</sup>‘ kəḇāśōṯ
hā’ēlleh ’ăšer hiṣṣaḇətā ləḇadānâ:

30 wayyō’mer kî ’eṯ-šeḇ<sup>a</sup>‘ kəḇāśōṯ tiqq<sup>a</sup>ḥ mîyāḏî
b<sup>a</sup>‘ăḇûr tihəyeh-llî lə‘ēḏâ kî ḥāfarətî ’eṯ-habə’ēr hazzō’ṯ:

31 ‘al-kēn qārā’ lammāqwōm hahû’ bə’ēr šāḇ<sup>a</sup>‘ kî šām nišəbə‘û
šənêhem:

32 wayyiḵərəṯû ḇərîṯ biḇə’ēr šāḇ<sup>a</sup>‘ wayyāqām ’ăḇîmeleḵə ûfîḵōl
śar-ṣəḇā’wō wayyāšuḇû ’el-’ereṣ pəlišətîm:

33 wayyiṭṭ<sup>a</sup>‘ ’ešel biḇə’ēr šāḇ<sup>a</sup>‘ wayyiqərā’-šām
bəšēm yəhwâ ’ēl ‘wōlām:

34 wayyāḡār ’aḇərâām bə’ereṣ pəlišətîm yāmîm rabîm: f

------------------------------------------------------------------------

[Next: Genesis (Bereshit) Chapter 22](gen022)
