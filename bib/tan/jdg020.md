[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg020)  [KJV](../kjv/jdg020.md) 
[Sep:JdB](../sep/jdb020)  [Sep:JdA](../sep/jda020.md) 
[Vul](../vul/jdg020.md)   
  
[Judges (Shoftim) Index](jdg.md)  
  [Previous](jdg019)  [Next](jdg021.md) 

------------------------------------------------------------------------

### Tanach (Hebrew): Judges (Shoftim) Chapter 20

‎<span id="001">1</span> ‏וַיֵּצְאוּ֮ כָּל־בְּנֵ֣י יִשְׂרָאֵל֒
וַתִּקָּהֵ֨ל הָעֵדָ֜ה כְּאִ֣ישׁ אֶחָ֗ד לְמִדָּן֙ וְעַד־בְּאֵ֣ר שֶׁ֔בַע
וְאֶ֖רֶץ הַגִּלְעָ֑ד אֶל־יְהוָ֖ה הַמִּצְפָּֽה׃

‎<span id="002">2</span> ‏וַיִּֽתְיַצְּב֞וּ פִּנּ֣וֹת כָּל־הָעָ֗ם כֹּ֚ל
שִׁבְטֵ֣י יִשְׂרָאֵ֔ל בִּקְהַ֖ל עַ֣ם<sup>3</sup> הָאֱלֹהִ֑ים אַרְבַּ֨ע
מֵא֥וֹת אֶ֛לֶף אִ֥ישׁ רַגְלִ֖י שֹׁ֥לֵֽף חָֽרֶב׃ פ

‎<span id="003">3</span> ‏וַֽיִּשְׁמְעוּ֙ בְּנֵ֣י בִנְיָמִ֔ן
כִּֽי־עָל֥וּ בְנֵֽי־יִשְׂרָאֵ֖ל הַמִּצְפָּ֑ה וַיֹּֽאמְרוּ֙ בְּנֵ֣י
יִשְׂרָאֵ֔ל דַּבְּר֕וּ אֵיכָ֥ה נִהְיְתָ֖ה הָרָעָ֥ה הַזֹּֽאת׃

‎<span id="004">4</span> ‏וַיַּ֜עַן הָאִ֣ישׁ הַלֵּוִ֗י אִ֛ישׁ הָאִשָּׁ֥ה
הַנִּרְצָחָ֖ה וַיֹּאמַ֑ר הַגִּבְעָ֙תָה֙ אֲשֶׁ֣ר לְבִנְיָמִ֔ן בָּ֛אתִי
אֲנִ֥י וּפִֽילַגְשִׁ֖י לָלֽוּן׃

‎<span id="005">5</span> ‏וַיָּקֻ֤מוּ עָלַי֙ בַּעֲלֵ֣י הַגִּבְעָ֔ה
וַיָּסֹ֧בּוּ עָלַ֛י אֶת־הַבַּ֖יִת לָ֑יְלָה אוֹתִי֙ דִּמּ֣וּ לַהֲרֹ֔ג
וְאֶת־פִּילַגְשִׁ֥י עִנּ֖וּ וַתָּמֹֽת׃

‎<span id="006">6</span> ‏וָֽאֹחֵ֤ז בְּפִֽילַגְשִׁי֙ וָֽאֲנַתְּחֶ֔הָ
וָֽאֲשַׁלְּחֶ֔הָ בְּכָל־שְׂדֵ֖ה נַחֲלַ֣ת יִשְׂרָאֵ֑ל כִּ֥י עָשׂ֛וּ
זִמָּ֥ה וּנְבָלָ֖ה בְּיִשְׂרָאֵֽל׃

‎<span id="007">7</span> ‏הִנֵּ֥ה כֻלְּכֶ֖ם בְּנֵ֣י יִשְׂרָאֵ֑ל הָב֥וּ
לָכֶ֛ם דָּבָ֥ר וְעֵצָ֖ה הֲלֹֽם׃

‎<span id="008">8</span> ‏וַיָּ֙קָם֙ כָּל־הָעָ֔ם כְּאִ֥ישׁ אֶחָ֖ד
לֵאמֹ֑ר לֹ֤א נֵלֵךְ֙ אִ֣ישׁ לְאָהֳל֔וֹ וְלֹ֥א נָס֖וּר אִ֥ישׁ לְבֵיתֽוֹ׃

‎<span id="009">9</span> ‏וְעַתָּ֕ה זֶ֣ה הַדָּבָ֔ר אֲשֶׁ֥ר נַעֲשֶׂ֖ה
לַגִּבְעָ֑ה עָלֶ֖יהָ בְּגוֹרָֽל׃

‎<span id="010">10</span> ‏וְלָקַ֣חְנוּ עֲשָׂרָה֩ אֲנָשִׁ֨ים לַמֵּאָ֜ה
לְכֹ֣ל׀ שִׁבְטֵ֣י יִשְׂרָאֵ֗ל וּמֵאָ֤ה לָאֶ֙לֶף֙ וְאֶ֣לֶף לָרְבָבָ֔ה
לָקַ֥חַת צֵדָ֖ה לָעָ֑ם לַעֲשׂ֗וֹת לְבוֹאָם֙ לְגֶ֣בַע בִּנְיָמִ֔ן
כְּכָל־הַ֨נְּבָלָ֔ה אֲשֶׁ֥ר עָשָׂ֖ה בְּיִשְׂרָאֵֽל׃

‎<span id="011">11</span> ‏וַיֵּֽאָסֵ֞ף כָּל־אִ֤ישׁ יִשְׂרָאֵל֙
אֶל־הָעִ֔יר כְּאִ֥ישׁ אֶחָ֖ד חֲבֵרִֽים׃ פ

‎<span id="012">12</span> ‏וַֽיִּשְׁלְח֞וּ שִׁבְטֵ֤י יִשְׂרָאֵל֙
אֲנָשִׁ֔ים בְּכָל־שִׁבְטֵ֥י בִנְיָמִ֖ן לֵאמֹ֑ר מָ֚ה הָרָעָ֣ה הַזֹּ֔את
אֲשֶׁ֥ר נִהְיְתָ֖ה בָּכֶֽם׃

‎<span id="013">13</span> ‏וְעַתָּ֡ה תְּנוּ֩ אֶת־הָאֲנָשִׁ֨ים
בְּנֵֽי־בְלִיַּ֜עַל אֲשֶׁ֤ר בַּגִּבְעָה֙ וּנְמִיתֵ֔ם וּנְבַעֲרָ֥ה רָעָ֖ה
מִיִּשְׂרָאֵ֑ל וְלֹ֤א אָבוּ֙ בְּנֵ֣י<sup>a</sup> בִּנְיָמִ֔ן לִשְׁמֹ֕עַ
בְּק֖וֹל אֲחֵיהֶ֥ם בְּנֵֽי־יִשְׂרָאֵֽל׃

‎<span id="014">14</span> ‏וַיֵּאָסְפ֧וּ בְנֵֽי־בִנְיָמִ֛ן מִן־הֶעָרִ֖ים
הַגִּבְעָ֑תָה לָצֵ֥את לַמִּלְחָמָ֖ה עִם־בְּנֵ֥י יִשְׂרָאֵֽל׃

‎<span id="015">15</span> ‏וַיִּתְפָּֽקְדוּ֩ בְנֵ֨י בִנְיָמִ֜ן בַּיּ֤וֹם
הַהוּא֙ מֵהֶ֣עָרִ֔ים עֶשְׂרִ֨ים וְשִׁשָּׁ֥ה אֶ֛לֶף אִ֖ישׁ שֹׁ֣לֵֽף
חָ֑רֶב לְ֠בַד מִיֹּשְׁבֵ֤י הַגִּבְעָה֙ הִתְפָּ֣קְד֔וּ שְׁבַ֥ע מֵא֖וֹת
אִ֥ישׁ בָּחֽוּר׃

‎<span id="016">16</span> ‏מִכֹּ֣ל׀ הָעָ֣ם הַזֶּ֗ה שְׁבַ֤ע מֵאוֹת֙
אִ֣ישׁ בָּח֔וּר אִטֵּ֖ר יַד־יְמִינ֑וֹ כָּל־זֶ֗ה קֹלֵ֧עַ בָּאֶ֛בֶן
אֶל־הַֽשַּׂעֲרָ֖ה וְלֹ֥א יַחֲטִֽא׃ פ

‎<span id="017">17</span> ‏וְאִ֨ישׁ יִשְׂרָאֵ֜ל הִתְפָּֽקְד֗וּ לְבַד֙
מִבִּנְיָמִ֔ן אַרְבַּ֨ע מֵא֥וֹת אֶ֛לֶף אִ֖ישׁ שֹׁ֣לֵֽף חָ֑רֶב כָּל־זֶ֖ה
אִ֥ישׁ מִלְחָמָֽה׃

‎<span id="018">18</span> ‏וַיָּקֻ֜מוּ וַיַּעֲל֣וּ בֵֽית־אֵל֮
וַיִּשְׁאֲל֣וּ בֵאלֹהִים֒ וַיֹּֽאמְרוּ֙ בְּנֵ֣י יִשְׂרָאֵ֔ל מִ֚י
יַעֲלֶה־לָּ֣נוּ בַתְּחִלָּ֔ה לַמִּלְחָמָ֖ה עִם־בְּנֵ֣י בִנְיָמִ֑ן
וַיֹּ֥אמֶר יְהוָ֖ה יְהוּדָ֥ה בַתְּחִלָּֽה׃

‎<span id="019">19</span> ‏וַיָּק֥וּמוּ בְנֵֽי־יִשְׂרָאֵ֖ל בַּבֹּ֑קֶר
וַיַּֽחֲנ֖וּ עַל־הַגִּבְעָֽה׃ פ

‎<span id="020">20</span> ‏וַיֵּצֵא֙ אִ֣ישׁ יִשְׂרָאֵ֔ל לַמִּלְחָמָ֖ה
עִם־בִּנְיָמִ֑ן וַיַּעַרְכ֨וּ אִתָּ֧ם אִֽישׁ־יִשְׂרָאֵ֛ל מִלְחָמָ֖ה
אֶל־הַגִּבְעָֽה׃

‎<span id="021">21</span> ‏וַיֵּצְא֥וּ בְנֵֽי־בִנְיָמִ֖ן מִן־הַגִּבְעָ֑ה
וַיַּשְׁחִ֨יתוּ בְיִשְׂרָאֵ֜ל בַּיּ֣וֹם הַה֗וּא שְׁנַ֨יִם וְעֶשְׂרִ֥ים
אֶ֛לֶף אִ֖ישׁ אָֽרְצָה׃

‎<span id="022">22</span> ‏וַיִּתְחַזֵּ֥ק הָעָ֖ם אִ֣ישׁ יִשְׂרָאֵ֑ל
וַיֹּסִ֙פוּ֙ לַעֲרֹ֣ךְ מִלְחָמָ֔ה בַּמָּק֕וֹם אֲשֶׁר־עָ֥רְכוּ שָׁ֖ם
בַּיּ֥וֹם הָרִאשֽׁוֹן׃

‎<span id="023">23</span> ‏וַיַּעֲל֣וּ בְנֵֽי־יִשְׂרָאֵ֗ל וַיִּבְכּ֣וּ
לִפְנֵֽי־יְהוָה֮ עַד־הָעֶרֶב֒ וַיִּשְׁאֲל֤וּ בַֽיהוָה֙ לֵאמֹ֔ר
הַאוֹסִ֗יף לָגֶ֙שֶׁת֙ לַמִּלְחָמָ֔ה עִם־בְּנֵ֥י בִנְיָמִ֖ן אָחִ֑י
וַיֹּ֥אמֶר יְהוָ֖ה עֲל֥וּ אֵלָֽיו׃ פ

‎<span id="024">24</span> ‏וַיִּקְרְב֧וּ בְנֵֽי־יִשְׂרָאֵ֛ל אֶל־בְּנֵ֥י
בִנְיָמִ֖ן בַּיּ֥וֹם הַשֵּׁנִֽי׃

‎<span id="025">25</span> ‏וַיֵּצֵא֩ בִנְיָמִ֨ן׀ לִקְרָאתָ֥ם׀
מִֽן־הַגִּבְעָה֮ בַּיּ֣וֹם הַשֵּׁנִי֒ וַיַּשְׁחִיתוּ֩ בִבְנֵ֨י
יִשְׂרָאֵ֜ל ע֗וֹד שְׁמֹנַ֨ת עָשָׂ֥ר אֶ֛לֶף אִ֖ישׁ אָ֑רְצָה כָּל־אֵ֖לֶּה
שֹׁ֥לְפֵי חָֽרֶב׃

‎<span id="026">26</span> ‏וַיַּעֲל֣וּ כָל־בְּנֵי֩ יִשְׂרָאֵ֨ל
וְכָל־הָעָ֜ם וַיָּבֹ֣אוּ בֵֽית־אֵ֗ל וַיִּבְכּוּ֙ וַיֵּ֤שְׁבוּ שָׁם֙
לִפְנֵ֣י יְהוָ֔ה וַיָּצ֥וּמוּ בַיּוֹם־הַה֖וּא עַד־הָעָ֑רֶב וַֽיַּעֲל֛וּ
עֹל֥וֹת וּשְׁלָמִ֖ים לִפְנֵ֥י יְהוָֽה׃

‎<span id="027">27</span> ‏וַיִּשְׁאֲל֥וּ בְנֵֽי־יִשְׂרָאֵ֖ל בַּֽיהוָ֑ה
וְשָׁ֗ם אֲרוֹן֙ בְּרִ֣ית הָאֱלֹהִ֔ים בַּיָּמִ֖ים הָהֵֽם׃

‎<span id="028">28</span> ‏וּ֠פִינְחָס בֶּן־אֶלְעָזָ֨ר בֶּֽן־אַהֲרֹ֜ן
עֹמֵ֣ד׀ לְפָנָ֗יו בַּיָּמִ֣ים הָהֵם֮ לֵאמֹר֒ הַאוֹסִ֨ף ע֜וֹד לָצֵ֧את
לַמִּלְחָמָ֛ה עִם־בְּנֵֽי־בִנְיָמִ֥ן אָחִ֖י אִם־אֶחְדָּ֑ל וַיֹּ֤אמֶר
יְהוָה֙ עֲל֔וּ כִּ֥י מָחָ֖ר אֶתְּנֶ֥נּוּ בְיָדֶֽךָ׃

‎<span id="029">29</span> ‏וַיָּ֤שֶׂם יִשְׂרָאֵל֙ אֹֽרְבִ֔ים
אֶל־הַגִּבְעָ֖ה סָבִֽיב׃ פ

‎<span id="030">30</span> ‏וַיַּעֲל֧וּ בְנֵֽי־יִשְׂרָאֵ֛ל אֶל־בְּנֵ֥י
בִנְיָמִ֖ן בַּיּ֣וֹם הַשְּׁלִישִׁ֑י וַיַּעַרְכ֥וּ אֶל־הַגִּבְעָ֖ה
כְּפַ֥עַם בְּפָֽעַם׃

‎<span id="031">31</span> ‏וַיֵּצְא֤וּ בְנֵֽי־בִנְיָמִן֙ לִקְרַ֣את
הָעָ֔ם הָנְתְּק֖וּ מִן־הָעִ֑יר וַיָּחֵ֡לּוּ לְהַכּוֹת֩ מֵהָעָ֨ם
חֲלָלִ֜ים כְּפַ֣עַם׀ בְּפַ֗עַם בַּֽמְסִלּוֹת֙ אֲשֶׁ֨ר אַחַ֜ת עֹלָ֣ה
בֵֽית־אֵ֗ל וְאַחַ֤ת גִּבְעָ֙תָה֙ בַּשָּׂדֶ֔ה כִּשְׁלֹשִׁ֥ים אִ֖ישׁ
בְּיִשְׂרָאֵֽל׃

‎<span id="032">32</span> ‏וַיֹּֽאמְרוּ֙ בְּנֵ֣י בִנְיָמִ֔ן נִגָּפִ֥ים
הֵ֛ם לְפָנֵ֖ינוּ כְּבָרִאשֹׁנָ֑ה וּבְנֵ֧י יִשְׂרָאֵ֣ל אָמְר֗וּ
נָנ֙וּסָה֙ וּֽנְתַקְּנֻ֔הוּ מִן־הָעִ֖יר אֶל־הַֽמְסִלּֽוֹת׃

‎<span id="033">33</span> ‏וְכֹ֣ל׀ אִ֣ישׁ יִשְׂרָאֵ֗ל קָ֚מוּ
מִמְּקוֹמ֔וֹ וַיַּעַרְכ֖וּ בְּבַ֣עַל תָּמָ֑ר וְאֹרֵ֧ב יִשְׂרָאֵ֛ל
מֵגִ֥יחַ מִמְּקֹמ֖וֹ מִמַּֽעֲרֵה־גָֽבַע׃

‎<span id="034">34</span> ‏וַיָּבֹאוּ֩ מִנֶּ֨גֶד לַגִּבְעָ֜ה עֲשֶׂרֶת֩
אֲלָפִ֨ים אִ֤ישׁ בָּחוּר֙ מִכָּל־יִשְׂרָאֵ֔ל וְהַמִּלְחָמָ֖ה כָּבֵ֑דָה
וְהֵם֙ לֹ֣א יָדְע֔וּ כִּֽי־נֹגַ֥עַת עֲלֵיהֶ֖ם הָרָעָֽה׃ פ

‎<span id="035">35</span> ‏וַיִּגֹּ֨ף<sup>3</sup> יְהוָ֥ה׀
אֶֽת־בִּנְיָמִן֮ לִפְנֵ֣י יִשְׂרָאֵל֒ וַיַּשְׁחִיתוּ֩ בְנֵ֨י יִשְׂרָאֵ֤ל
בְּבִנְיָמִן֙ בַּיּ֣וֹם הַה֔וּא עֶשְׂרִ֨ים וַחֲמִשָּׁ֥ה אֶ֛לֶף וּמֵאָ֖ה
אִ֑ישׁ כָּל־אֵ֖לֶּה שֹׁ֥לֵף חָֽרֶב׃

‎<span id="036">36</span> ‏וַיִּרְא֥וּ בְנֵֽי־בִנְיָמִ֖ן כִּ֣י נִגָּ֑פוּ
וַיִּתְּנ֨וּ אִֽישׁ־יִשְׂרָאֵ֤ל מָקוֹם֙ לְבִנְיָמִ֔ן כִּ֤י בָֽטְחוּ֙
אֶל־הָ֣אֹרֵ֔ב אֲשֶׁר שָׂ֖מוּ אֶל־הַגִּבְעָֽה׃

‎<span id="037">37</span> ‏וְהָאֹרֵ֣ב הֵחִ֔ישׁוּ וַֽיִּפְשְׁט֖וּ
אֶל־הַגִּבְעָ֑ה וַיִּמְשֹׁךְ֙ הָאֹרֵ֔ב וַיַּ֥ךְ אֶת־כָּל־הָעִ֖יר
לְפִי־חָֽרֶב׃

‎<span id="038">38</span> ‏וְהַמּוֹעֵ֗ד הָיָ֛ה לְאִ֥ישׁ יִשְׂרָאֵ֖ל
עִם־הָאֹרֵ֑ב הֶ֕רֶב לְהַעֲלוֹתָ֛ם מַשְׂאַ֥ת הֶעָשָׁ֖ן מִן־הָעִֽיר׃

‎<span id="039">39</span> ‏וַיַּהֲפֹ֥ךְ אִֽישׁ־יִשְׂרָאֵ֖ל
בַּמִּלְחָמָ֑ה וּבִנְיָמִ֡ן הֵחֵל֩ לְהַכּ֨וֹת חֲלָלִ֤ים
בְּאִֽישׁ־יִשְׂרָאֵל֙ כִּשְׁלֹשִׁ֣ים אִ֔ישׁ כִּ֣י אָמְר֔וּ אַךְ֩
נִגּ֨וֹף נִגָּ֥ף הוּא֙ לְפָנֵ֔ינוּ כַּמִּלְחָמָ֖ה הָרִאשֹׁנָֽה׃

‎<span id="040">40</span> ‏וְהַמַּשְׂאֵ֗ת הֵחֵ֛לָּה לַעֲל֥וֹת
מִן־הָעִ֖יר עַמּ֣וּד עָשָׁ֑ן וַיִּ֤פֶן בִּנְיָמִן֙ אַחֲרָ֔יו וְהִנֵּ֛ה
עָלָ֥ה כְלִיל־הָעִ֖יר הַשָּׁמָֽיְמָה׃

‎<span id="041">41</span> ‏וְאִ֤ישׁ יִשְׂרָאֵל֙ הָפַ֔ךְ וַיִּבָּהֵ֖ל
אִ֣ישׁ בִּנְיָמִ֑ן כִּ֣י רָאָ֔ה כִּֽי־נָגְעָ֥ה עָלָ֖יו הָרָעָֽה׃

‎<span id="042">42</span> ‏וַיִּפְנ֞וּ לִפְנֵ֨י אִ֤ישׁ יִשְׂרָאֵל֙
אֶל־דֶּ֣רֶךְ הַמִּדְבָּ֔ר וְהַמִּלְחָמָ֖ה הִדְבִּיקָ֑תְהוּ וַאֲשֶׁר֙
מֵהֶ֣עָרִ֔ים מַשְׁחִיתִ֥ים אוֹת֖וֹ בְּתוֹכֽוֹ׃

‎<span id="043">43</span> ‏כִּתְּר֤וּ אֶת־בִּנְיָמִן֙ הִרְדִיפֻ֔הוּ
מְנוּחָ֖ה הִדְרִיכֻ֑הוּ עַ֛ד נֹ֥כַח הַגִּבְעָ֖ה מִמִּזְרַח־שָֽׁמֶשׁ׃

‎<span id="044">44</span> ‏וַֽיִּפְּלוּ֙ מִבִּנְיָמִ֔ן שְׁמֹנָֽה־עָשָׂ֥ר
אֶ֖לֶף אִ֑ישׁ אֶת־כָּל־אֵ֖לֶּה אַנְשֵׁי־חָֽיִל׃

‎<span id="045">45</span> ‏וַיִּפְנ֞וּ וַיָּנֻ֤סוּ הַמִּדְבָּ֙רָה֙
אֶל־סֶ֣לַע הָֽרִמּ֔וֹן וַיְעֹֽלְלֻ֙הוּ֙ בַּֽמְסִלּ֔וֹת חֲמֵ֥שֶׁת
אֲלָפִ֖ים אִ֑ישׁ וַיַּדְבִּ֤יקוּ אַחֲרָיו֙ עַד־גִּדְעֹ֔ם וַיַּכּ֥וּ
מִמֶּ֖נּוּ אַלְפַּ֥יִם אִֽישׁ׃

‎<span id="046">46</span> ‏וַיְהִי֩ כָל־הַנֹּ֨פְלִ֜ים מִבִּנְיָמִ֗ן
עֶשְׂרִים֩ וַחֲמִשָּׁ֨ה אֶ֥לֶף אִ֛ישׁ שֹׁ֥לֵֽף חֶ֖רֶב בַּיּ֣וֹם הַה֑וּא
אֶֽת־כָּל־אֵ֖לֶּה אַנְשֵׁי־חָֽיִל׃

‎<span id="047">47</span> ‏וַיִּפְנ֞וּ וַיָּנֻ֤סוּ הַמִּדְבָּ֙רָה֙
אֶל־סֶ֣לַע הָֽרִמּ֔וֹן שֵׁ֥שׁ מֵא֖וֹת אִ֑ישׁ וַיֵּֽשְׁבוּ֙ בְּסֶ֣לַע
רִמּ֔וֹן אַרְבָּעָ֖ה חֳדָשִֽׁים׃

‎<span id="048">48</span> ‏וְאִ֨ישׁ יִשְׂרָאֵ֜ל שָׁ֣בוּ אֶל־בְּנֵ֤י
בִנְיָמִן֙ וַיַּכּ֣וּם לְפִי־חֶ֔רֶב מֵעִ֤יר מְתֹם֙ עַד־בְּהֵמָ֔ה עַ֖ד
כָּל־הַנִּמְצָ֑א גַּ֛ם כָּל־הֶעָרִ֥ים הַנִּמְצָא֖וֹת שִׁלְּח֥וּ בָאֵֽשׁ׃
פ

1 wayyēṣə’û kāl-bənê yiśərā’ēl watiqqâēl hā‘ēḏâ kə’îš ’eḥāḏ ləmidān
wə‘aḏ-bə’ēr šeḇ<sup>a</sup>‘ wə’ereṣ hagilə‘āḏ ’el-yəhwâ hammiṣəpâ:

2 wayyiṯəyaṣṣəḇû pinnwōṯ kāl-hā‘ām kōl šiḇəṭê yiśərā’ēl biqəhal
‘am<sup>3</sup> hā’ĕlōhîm ’arəb<sup>a</sup>‘ mē’wōṯ ’elef ’îš raḡəlî
šōlēf ḥāreḇ: f

3 wayyišəmə‘û bənê ḇinəyāmin kî-‘ālû ḇənê-yiśərā’ēl hammiṣəpâ wayyō’mərû
bənê yiśərā’ēl dabərû ’êḵâ nihəyəṯâ hārā‘â hazzō’ṯ:

4 wayy<sup>a</sup>‘an hā’îš hallēwî ’îš hā’iššâ hannirəṣāḥâ wayyō’mar
hagiḇə‘āṯâ ’ăšer ləḇinəyāmin bā’ṯî ’ănî ûfîlaḡəšî lālûn:

5 wayyāqumû ‘ālay b<sup>a</sup>‘ălê hagiḇə‘â wayyāsōbû ‘ālay ’eṯ-habayiṯ
lāyəlâ ’wōṯî dimmû lahărōḡ wə’eṯ-pîlaḡəšî ‘innû watāmōṯ:

6 wā’ōḥēz bəfîlaḡəšî wā’ănatəḥehā wā’ăšalləḥehā bəḵāl-śəḏēh
n<sup>a</sup>ḥălaṯ yiśərā’ēl kî ‘āśû zimmâ ûnəḇālâ bəyiśərā’ēl:

7 hinnēh ḵulləḵem bənê yiśərā’ēl hāḇû lāḵem dāḇār wə‘ēṣâ hălōm:

8 wayyāqām kāl-hā‘ām kə’îš ’eḥāḏ lē’mōr lō’ nēlēḵə ’îš lə’âŏlwō wəlō’
nāsûr ’îš ləḇêṯwō:

9 wə‘atâ zeh hadāḇār ’ăšer n<sup>a</sup>‘ăśeh lagiḇə‘â ‘āleyhā bəḡwōrāl:

10 wəlāq<sup>a</sup>ḥənû ‘ăśārâ ’ănāšîm lammē’â ləḵōl\| šiḇəṭê yiśərā’ēl
ûmē’â lā’elef wə’elef lārəḇāḇâ lāq<sup>a</sup>ḥaṯ ṣēḏâ lā‘ām
l<sup>a</sup>‘ăśwōṯ ləḇwō’ām ləḡeḇ<sup>a</sup>‘ binəyāmin
kəḵāl-hannəḇālâ ’ăšer ‘āśâ bəyiśərā’ēl:

11 wayyē’āsēf kāl-’îš yiśərā’ēl ’el-hā‘îr kə’îš ’eḥāḏ ḥăḇērîm: f

12 wayyišələḥû šiḇəṭê yiśərā’ēl ’ănāšîm bəḵāl-šiḇəṭê ḇinəyāmin lē’mōr mâ
hārā‘â hazzō’ṯ ’ăšer nihəyəṯâ bāḵem:

13 wə‘atâ tənû ’eṯ-hā’ănāšîm bənê-ḇəlîy<sup>a</sup>‘al ’ăšer bagiḇə‘â
ûnəmîṯēm ûnəḇ<sup>a</sup>‘ărâ rā‘â mîyiśərā’ēl wəlō’ ’āḇû
bənê<sup>a</sup> binəyāmin lišəmō‘a bəqwōl ’ăḥêhem bənê-yiśərā’ēl:

14 wayyē’āsəfû ḇənê-ḇinəyāmin min-he‘ārîm hagiḇə‘āṯâ lāṣē’ṯ lammiləḥāmâ
‘im-bənê yiśərā’ēl:

15 wayyiṯəpāqəḏû ḇənê ḇinəyāmin bayywōm hahû’ mēhe‘ārîm ‘eśərîm wəšiššâ
’elef ’îš šōlēf ḥāreḇ ləḇaḏ mîyōšəḇê hagiḇə‘â hiṯəpāqəḏû
šəḇ<sup>a</sup>‘ mē’wōṯ ’îš bāḥûr:

16 mikōl\| hā‘ām hazzeh šəḇ<sup>a</sup>‘ mē’wōṯ ’îš bāḥûr ’iṭṭēr
yaḏ-yəmînwō kāl-zeh qōlē‘a bā’eḇen ’el-haśś<sup>a</sup>‘ărâ wəlō’
y<sup>a</sup>ḥăṭi’: f

17 wə’îš yiśərā’ēl hiṯəpāqəḏû ləḇaḏ mibinəyāmin ’arəb<sup>a</sup>‘
mē’wōṯ ’elef ’îš šōlēf ḥāreḇ kāl-zeh ’îš miləḥāmâ:

18 wayyāqumû wayy<sup>a</sup>‘ălû ḇêṯ-’ēl wayyišə’ălû ḇē’lōhîm
wayyō’mərû bənê yiśərā’ēl mî y<sup>a</sup>‘ăleh-llānû ḇatəḥillâ
lammiləḥāmâ ‘im-bənê ḇinəyāmin wayyō’mer yəhwâ yəhûḏâ ḇatəḥillâ:

19 wayyāqûmû ḇənê-yiśərā’ēl babōqer wayy<sup>a</sup>ḥănû ‘al-hagiḇə‘â: f

20 wayyēṣē’ ’îš yiśərā’ēl lammiləḥāmâ ‘im-binəyāmin
wayy<sup>a</sup>‘arəḵû ’itām ’îš-yiśərā’ēl miləḥāmâ ’el-hagiḇə‘â:

21 wayyēṣə’û ḇənê-ḇinəyāmin min-hagiḇə‘â wayyašəḥîṯû ḇəyiśərā’ēl bayywōm
hahû’ šənayim wə‘eśərîm ’elef ’îš ’ārəṣâ:

22 wayyiṯəḥazzēq hā‘ām ’îš yiśərā’ēl wayyōsifû l<sup>a</sup>‘ărōḵə
miləḥāmâ bammāqwōm ’ăšer-‘ārəḵû šām bayywōm hāri’šwōn:

23 wayy<sup>a</sup>‘ălû ḇənê-yiśərā’ēl wayyiḇəkû lifənê-yəhwâ
‘aḏ-hā‘ereḇ wayyišə’ălû ḇayhwâ lē’mōr ha’wōsîf lāḡešeṯ lammiləḥāmâ
‘im-bənê ḇinəyāmin ’āḥî wayyō’mer yəhwâ ‘ălû ’ēlāyw: f

24 wayyiqərəḇû ḇənê-yiśərā’ēl ’el-bənê ḇinəyāmin bayywōm haššēnî:

25 wayyēṣē’ ḇinəyāmin\| liqərā’ṯām\| min-hagiḇə‘â bayywōm haššēnî
wayyašəḥîṯû ḇiḇənê yiśərā’ēl ‘wōḏ šəmōnaṯ ‘āśār ’elef ’îš ’ārəṣâ
kāl-’ēlleh šōləfê ḥāreḇ:

26 wayy<sup>a</sup>‘ălû ḵāl-bənê yiśərā’ēl wəḵāl-hā‘ām wayyāḇō’û ḇêṯ-’ēl
wayyiḇəkû wayyēšəḇû šām lifənê yəhwâ wayyāṣûmû ḇayywōm-hahû’ ‘aḏ-hā‘āreḇ
wayy<sup>a</sup>‘ălû ‘ōlwōṯ ûšəlāmîm lifənê yəhwâ:

27 wayyišə’ălû ḇənê-yiśərā’ēl bayhwâ wəšām ’ărwōn bərîṯ hā’ĕlōhîm
bayyāmîm hâēm:

28 ûfînəḥās ben-’elə‘āzār ben-’ahărōn ‘ōmēḏ\| ləfānāyw bayyāmîm hâēm
lē’mōr ha’wōsif ‘wōḏ lāṣē’ṯ lammiləḥāmâ ‘im-bənê-ḇinəyāmin ’āḥî
’im-’eḥədāl wayyō’mer yəhwâ ‘ălû kî māḥār ’etənennû ḇəyāḏeḵā:

29 wayyāśem yiśərā’ēl ’ōrəḇîm ’el-hagiḇə‘â sāḇîḇ: f

30 wayy<sup>a</sup>‘ălû ḇənê-yiśərā’ēl ’el-bənê ḇinəyāmin bayywōm
haššəlîšî wayy<sup>a</sup>‘arəḵû ’el-hagiḇə‘â kəf<sup>a</sup>‘am
bəfā‘am:

31 wayyēṣə’û ḇənê-ḇinəyāmin liqəra’ṯ hā‘ām hānətəqû min-hā‘îr wayyāḥēllû
ləhakwōṯ mēhā‘ām ḥălālîm kəf<sup>a</sup>‘am\| bəf<sup>a</sup>‘am
baməsillwōṯ ’ăšer ’<sup>a</sup>ḥaṯ ‘ōlâ ḇêṯ-’ēl wə’<sup>a</sup>ḥaṯ
giḇə‘āṯâ baśśāḏeh kišəlōšîm ’îš bəyiśərā’ēl:

32 wayyō’mərû bənê ḇinəyāmin nigāfîm hēm ləfānênû kəḇāri’šōnâ ûḇənê
yiśərā’ēl ’āmərû nānûsâ ûnəṯaqqənuhû min-hā‘îr ’el-haməsillwōṯ:

33 wəḵōl\| ’îš yiśərā’ēl qāmû mimməqwōmwō wayy<sup>a</sup>‘arəḵû
bəḇ<sup>a</sup>‘al tāmār wə’ōrēḇ yiśərā’ēl mēḡîḥa mimməqōmwō
mimm<sup>a</sup>‘ărēh-ḡāḇ<sup>a</sup>‘:

34 wayyāḇō’û minneḡeḏ lagiḇə‘â ‘ăśereṯ ’ălāfîm ’îš bāḥûr mikāl-yiśərā’ēl
wəhammiləḥāmâ kāḇēḏâ wəhēm lō’ yāḏə‘û kî-nōḡ<sup>a</sup>‘aṯ ‘ălêhem
hārā‘â: f

35 wayyigōf<sup>3</sup> yəhwâ\| ’eṯ-binəyāmin lifənê yiśərā’ēl
wayyašəḥîṯû ḇənê yiśərā’ēl bəḇinəyāmin bayywōm hahû’ ‘eśərîm
w<sup>a</sup>ḥămiššâ ’elef ûmē’â ’îš kāl-’ēlleh šōlēf ḥāreḇ:

36 wayyirə’û ḇənê-ḇinəyāmin kî nigāfû wayyitənû ’îš-yiśərā’ēl māqwōm
ləḇinəyāmin kî ḇāṭəḥû ’el-hā’ōrēḇ ’ăšer śāmû ’el-hagiḇə‘â:

37 wəhā’ōrēḇ hēḥîšû wayyifəšəṭû ’el-hagiḇə‘â wayyiməšōḵə hā’ōrēḇ wayyaḵə
’eṯ-kāl-hā‘îr ləfî-ḥāreḇ:

38 wəhammwō‘ēḏ hāyâ lə’îš yiśərā’ēl ‘im-hā’ōrēḇ hereḇ
ləh<sup>a</sup>‘ălwōṯām maśə’aṯ he‘āšān min-hā‘îr:

39 wayyahăfōḵə ’îš-yiśərā’ēl bammiləḥāmâ ûḇinəyāmin hēḥēl ləhakwōṯ
ḥălālîm bə’îš-yiśərā’ēl kišəlōšîm ’îš kî ’āmərû ’aḵə nigwōf nigāf hû’
ləfānênû kammiləḥāmâ hāri’šōnâ:

40 wəhammaśə’ēṯ hēḥēllâ l<sup>a</sup>‘ălwōṯ min-hā‘îr ‘ammûḏ ‘āšān
wayyifen binəyāmin ’<sup>a</sup>ḥărāyw wəhinnēh ‘ālâ ḵəlîl-hā‘îr
haššāmāyəmâ:

41 wə’îš yiśərā’ēl hāfaḵə wayyibâēl ’îš binəyāmin kî rā’â kî-nāḡə‘â
‘ālāyw hārā‘â:

42 wayyifənû lifənê ’îš yiśərā’ēl ’el-dereḵə hammiḏəbār wəhammiləḥāmâ
hiḏəbîqāṯəhû wa’ăšer mēhe‘ārîm mašəḥîṯîm ’wōṯwō bəṯwōḵwō:

43 kitərû ’eṯ-binəyāmin hirəḏîfuhû mənûḥâ hiḏərîḵuhû ‘aḏ
nōḵ<sup>a</sup>ḥ hagiḇə‘â mimmizər<sup>a</sup>ḥ-šāmeš:

44 wayyipəlû mibinəyāmin šəmōnâ-‘āśār ’elef ’îš ’eṯ-kāl-’ēlleh
’anəšê-ḥāyil:

45 wayyifənû wayyānusû hammiḏəbārâ ’el-sel<sup>a</sup>‘ hārimmwōn
wayə‘ōləluhû baməsillwōṯ ḥămēšeṯ ’ălāfîm ’îš wayyaḏəbîqû
’<sup>a</sup>ḥărāyw ‘aḏ-giḏə‘ōm wayyakû mimmennû ’aləpayim ’îš:

46 wayəhî ḵāl-hannōfəlîm mibinəyāmin ‘eśərîm w<sup>a</sup>ḥămiššâ ’elef
’îš šōlēf ḥereḇ bayywōm hahû’ ’eṯ-kāl-’ēlleh ’anəšê-ḥāyil:

47 wayyifənû wayyānusû hammiḏəbārâ ’el-sel<sup>a</sup>‘ hārimmwōn šēš
mē’wōṯ ’îš wayyēšəḇû bəsel<sup>a</sup>‘ rimmwōn ’arəbā‘â ḥŏḏāšîm:

48 wə’îš yiśərā’ēl šāḇû ’el-bənê ḇinəyāmin wayyakûm ləfî-ḥereḇ mē‘îr
məṯōm ‘aḏ-bəhēmâ ‘aḏ kāl-hanniməṣā’ gam kāl-he‘ārîm hanniməṣā’wōṯ
šilləḥû ḇā’ēš: f

------------------------------------------------------------------------

[Next: Judges (Shoftim) Chapter 21](jdg021.md)
