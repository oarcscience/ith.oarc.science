[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job037)  [KJV](../kjv/job037)  [Sep](../sep/job037.md) 
[Vul](../vul/job037.md)   
  
[Job (Iyov) Index](job.md)  
  [Previous](job036)  [Next](job038.md) 

------------------------------------------------------------------------

### Tanach (Hebrew): Job (Iyov) Chapter 37

‎<span id="001">1</span> ‏אַף־לְ֭זֹאת יֶחֱרַ֣ד לִבִּ֑י וְ֝יִתַּ֗ר
מִמְּקוֹמֽוֹ׃

‎<span id="002">2</span> ‏שִׁמְע֤וּ שָׁמ֣וֹעַ בְּרֹ֣גֶז קֹל֑וֹ וְ֝הֶ֗גֶה
מִפִּ֥יו יֵצֵֽא׃

‎<span id="003">3</span> ‏תַּֽחַת־כָּל־הַשָּׁמַ֥יִם יִשְׁרֵ֑הוּ
וְ֝אוֹר֗וֹ עַל־כַּנְפ֥וֹת הָאָֽרֶץ׃

‎<span id="004">4</span> ‏אַחֲרָ֤יו׀ יִשְׁאַג־ק֗וֹל יַ֭רְעֵם בְּק֣וֹל
גְּאוֹנ֑וֹ וְלֹ֥א יְ֝עַקְּבֵ֗ם כִּֽי־יִשָּׁמַ֥ע קוֹלֽוֹ׃

‎<span id="005">5</span> ‏יַרְעֵ֤ם אֵ֣ל בְּ֭קוֹלוֹ נִפְלָא֑וֹת עֹשֶׂ֥ה
גְ֝דֹל֗וֹת וְלֹ֣א נֵדָֽע׃

‎<span id="006">6</span> ‏כִּ֤י לַשֶּׁ֨לַג׀<sup>1</sup> יֹאמַ֗ר הֱוֵ֫א
אָ֥רֶץ וְגֶ֥שֶׁם מָטָ֑ר וְ֝גֶ֗שֶׁם מִטְר֥וֹת עֻזּֽוֹ׃

‎<span id="007">7</span> ‏בְּיַד־כָּל־אָדָ֥ם יַחְתּ֑וֹם לָ֝דַ֗עַת
כָּל־אַנְשֵׁ֥י מַעֲשֵֽׂהוּ׃

‎<span id="008">8</span> ‏וַתָּבֹ֣א חַיָּ֣ה בְמוֹ־אָ֑רֶב
וּבִמְע֖וֹנֹתֶ֣יהָ תִשְׁכֹּֽן׃

‎<span id="009">9</span> ‏מִן־הַ֭חֶדֶר תָּב֣וֹא סוּפָ֑ה וּֽמִמְּזָרִ֥ים
קָרָֽה׃

‎<span id="010">10</span> ‏מִנִּשְׁמַת־אֵ֥ל יִתֶּן־קָ֑רַח וְרֹ֖חַב
מַ֣יִם בְּמוּצָֽק׃

‎<span id="011">11</span> ‏אַף־בְּ֭רִי יַטְרִ֣יחַ עָ֑ב יָ֝פִ֗יץ עֲנַ֣ן
אוֹרֽוֹ׃

‎<span id="012">12</span> ‏וְה֤וּא מְסִבּ֨וֹת׀ מִתְהַפֵּ֣ךְ בתחבולתו
בְּתַחְבּוּלֹתָ֣יו לְפָעֳלָ֑ם כֹּ֖ל אֲשֶׁ֥ר יְצַוֵּ֓ם׀ עַל־פְּנֵ֖י
תֵבֵ֣ל אָֽרְצָה׃

‎<span id="013">13</span> ‏אִם־לְשֵׁ֥בֶט אִם־לְאַרְצ֑וֹ אִם־לְ֝חֶ֗סֶד
יַמְצִאֵֽהוּ׃

‎<span id="014">14</span> ‏הַאֲזִ֣ינָה זֹּ֣את אִיּ֑וֹב עֲ֝מֹ֗ד
וְהִתְבּוֹנֵ֤ן׀ נִפְלְא֬וֹת אֵֽל׃

‎<span id="015">15</span> ‏הֲ֭תֵדַע בְּשׂוּם־אֱל֣וֹהַּ עֲלֵיהֶ֑ם
וְ֝הוֹפִ֗יעַ א֣וֹר עֲנָנֽוֹ׃

‎<span id="016">16</span> ‏הֲ֭תֵדַע עַל־מִפְלְשֵׂי־עָ֑ב מִ֝פְלְא֗וֹת
תְּמִ֣ים דֵּעִֽים׃

‎<span id="017">17</span> ‏אֲשֶׁר־בְּגָדֶ֥יךָ חַמִּ֑ים בְּהַשְׁקִ֥ט
אֶ֝֗רֶץ מִדָּרֽוֹם׃

‎<span id="018">18</span> ‏תַּרְקִ֣יעַ עִ֭מּוֹ לִשְׁחָקִ֑ים חֲ֝זָקִ֗ים
כִּרְאִ֥י מוּצָֽק׃

‎<span id="019">19</span> ‏ה֖וֹדִיעֵנוּ מַה־נֹּ֣אמַר ל֑וֹ
לֹ֥א־נַ֝עֲרֹ֗ךְ מִפְּנֵי־חֹֽשֶׁךְ׃

‎<span id="020">20</span> ‏הַֽיְסֻפַּר־ל֖וֹ כִּ֣י אֲדַבֵּ֑ר אִֽם־אָ֥מַר
אִ֝֗ישׁ כִּ֣י יְבֻלָּֽע׃

‎<span id="021">21</span> ‏וְעַתָּ֤ה׀ לֹ֘א רָ֤אוּ א֗וֹר בָּהִ֣יר
ה֭וּא<sup>3</sup> בַּשְּׁחָקִ֑ים וְר֥וּחַ עָ֝בְרָ֗ה וַֽתְּטַהֲרֵֽם׃

‎<span id="022">22</span> ‏מִ֭צָּפוֹן זָהָ֣ב יֶֽאֱתֶ֑ה עַל־אֱ֝ל֗וֹהַּ
נ֣וֹרָא הֽוֹד׃

‎<span id="023">23</span> ‏שַׁדַּ֣י לֹֽא־מְ֭צָאנֻהוּ שַׂגִּיא־כֹ֑חַ
וּמִשְׁפָּ֥ט וְרֹב־צְ֝דָקָ֗ה לֹ֣א יְעַנֶּֽה׃

‎<span id="024">24</span> ‏לָ֭כֵן יְרֵא֣וּהוּ אֲנָשִׁ֑ים לֹֽא־יִ֝רְאֶ֗ה
כָּל־חַכְמֵי־לֵֽב׃ פ

1 ’af-ləzō’ṯ yeḥĕraḏ libî wəyitar mimməqwōmwō:

2 šimə‘û šāmwō‘a bərōḡez qōlwō wəheḡeh mipîw yēṣē’:

3 t<sup>a</sup>ḥaṯ-kāl-haššāmayim yišərēhû wə’wōrwō ‘al-kanəfwōṯ
hā’āreṣ:

4 ’<sup>a</sup>ḥărāyw\| yišə’aḡ-qwōl yarə‘ēm bəqwōl gə’wōnwō wəlō’
yə‘aqqəḇēm kî-yiššām<sup>a</sup>‘ qwōlwō:

5 yarə‘ēm ’ēl bəqwōlwō nifəlā’wōṯ ‘ōśeh ḡəḏōlwōṯ wəlō’ nēḏā‘:

6 kî laššelaḡ\|<sup>1</sup> yō’mar hĕwē’ ’āreṣ wəḡešem māṭār wəḡešem
miṭərwōṯ ‘uzzwō:

7 bəyaḏ-kāl-’āḏām y<sup>a</sup>ḥətwōm lāḏ<sup>a</sup>‘aṯ kāl-’anəšê
m<sup>a</sup>‘ăśēhû:

8 watāḇō’ ḥayyâ ḇəmwō-’āreḇ ûḇimə‘wōnōṯeyhā ṯišəkōn:

9 min-h<sup>a</sup>ḥeḏer tāḇwō’ sûfâ ûmimməzārîm qārâ:

10 minnišəmaṯ-’ēl yiten-qār<sup>a</sup>ḥ wərōḥaḇ mayim bəmûṣāq:

11 ’af-bərî yaṭərîḥa ‘āḇ yāfîṣ ‘ănan ’wōrwō:

12 wəhû’ məsibwōṯ\| miṯəhapēḵə bəṯ<sup>a</sup>ḥəbûlāṯwō
bəṯ<sup>a</sup>ḥəbûlōṯāyw ləfā‘ŏlām kōl ’ăšer yəṣaûēm\| ‘al-pənê ṯēḇēl
’ārəṣâ:

13 ’im-ləšēḇeṭ ’im-lə’arəṣwō ’im-ləḥeseḏ yaməṣi’ēhû:

14 ha’ăzînâ zzō’ṯ ’îywōḇ ‘ămōḏ wəhiṯəbwōnēn\| nifələ’wōṯ ’ēl:

15 hăṯēḏ<sup>a</sup>‘ bəśûm-’ĕlwōhha ‘ălêhem wəhwōfî‘a ’wōr ‘ănānwō:

16 hăṯēḏ<sup>a</sup>‘ ‘al-mifələśê-‘āḇ mifələ’wōṯ təmîm dē‘îm:

17 ’ăšer-bəḡāḏeyḵā ḥammîm bəhašəqiṭ ’ereṣ midārwōm:

18 tarəqî‘a ‘immwō lišəḥāqîm ḥăzāqîm kirə’î mûṣāq:

19 hwōḏî‘ēnû mah-nnō’mar lwō lō’-n<sup>a</sup>‘ărōḵə mipənê-ḥōšeḵə:

20 hayəsupar-lwō kî ’ăḏabēr ’im-’āmar ’îš kî yəḇullā‘:

21 wə‘atâ\| lō’ rā’û ’wōr bâîr hû’<sup>3</sup> baššəḥāqîm wərûḥa ‘āḇərâ
watəṭahărēm:

22 miṣṣāfwōn zâāḇ ye’ĕṯeh ‘al-’ĕlwōhha nwōrā’ hwōḏ:

23 šaday lō’-məṣā’nuhû śagî’-ḵōḥa ûmišəpāṭ wərōḇ-ṣəḏāqâ lō’ yə‘anneh:

24 lāḵēn yərē’ûhû ’ănāšîm lō’-yirə’eh kāl-ḥaḵəmê-lēḇ: f

------------------------------------------------------------------------

[Next: Job (Iyov) Chapter 38](job038.md)
