[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg1001)  [KJV](../kjv/kg1001)  [Sep](../sep/kg1001) 
[Vul](../vul/kg1001)   
  
[1 Kings (1 Melakhim) Index](kg1)  
  [Previous](sa2024)  [Next](kg1002) 

------------------------------------------------------------------------

### Tanach (Hebrew): 1 Kings (1 Melakhim) Chapter 1

‎<span id="001">1</span> ‏וְהַמֶּ֤לֶךְ דָּוִד֙ זָקֵ֔ן בָּ֖א בַּיָּמִ֑ים
וַיְכַסֻּ֙הוּ֙ בַּבְּגָדִ֔ים וְלֹ֥א יִחַ֖ם לֽוֹ׃

‎<span id="002">2</span> ‏וַיֹּ֧אמְרוּ ל֣וֹ עֲבָדָ֗יו יְבַקְשׁ֞וּ
לַאדֹנִ֤י הַמֶּ֙לֶךְ֙ נַעֲרָ֣ה בְתוּלָ֔ה וְעָֽמְדָה֙ לִפְנֵ֣י הַמֶּ֔לֶךְ
וּתְהִי־ל֖וֹ סֹכֶ֑נֶת וְשָׁכְבָ֣ה בְחֵיקֶ֔ךָ וְחַ֖ם לַאדֹנִ֥י
הַמֶּֽלֶךְ׃

‎<span id="003">3</span> ‏וַיְבַקְשׁוּ֙ נַעֲרָ֣ה יָפָ֔ה בְּכֹ֖ל גְּב֣וּל
יִשְׂרָאֵ֑ל וַֽיִּמְצְא֗וּ אֶת־אֲבִישַׁג֙ הַשּׁ֣וּנַמִּ֔ית וַיָּבִ֥אוּ
אֹתָ֖הּ לַמֶּֽלֶךְ׃

‎<span id="004">4</span> ‏וְהַֽנַּעֲרָ֖ה יָפָ֣ה עַד־מְאֹ֑ד וַתְּהִ֨י
לַמֶּ֤לֶךְ סֹכֶ֙נֶת֙ וַתְּשָׁ֣רְתֵ֔הוּ וְהַמֶּ֖לֶךְ לֹ֥א יְדָעָֽהּ׃

‎<span id="005">5</span> ‏וַאֲדֹנִיָּ֧ה בֶן־חַגִּ֛ית מִתְנַשֵּׂ֥א
לֵאמֹ֖ר אֲנִ֣י אֶמְלֹ֑ךְ וַיַּ֣עַשׂ ל֗וֹ רֶ֚כֶב וּפָ֣רָשִׁ֔ים
וַחֲמִשִּׁ֥ים אִ֖ישׁ רָצִ֥ים לְפָנָֽיו׃

‎<span id="006">6</span> ‏וְלֹֽא־עֲצָב֨וֹ אָבִ֤יו מִיָּמָיו֙ לֵאמֹ֔ר
מַדּ֖וּעַ כָּ֣כָה עָשִׂ֑יתָ וְגַם־ה֤וּא טֽוֹב־תֹּ֙אַר֙ מְאֹ֔ד וְאֹת֥וֹ
יָלְדָ֖ה אַחֲרֵ֥י אַבְשָׁלֽוֹם׃

‎<span id="007">7</span> ‏וַיִּהְי֣וּ דְבָרָ֔יו עִ֚ם יוֹאָ֣ב
בֶּן־צְרוּיָ֔ה וְעִ֖ם אֶבְיָתָ֣ר הַכֹּהֵ֑ן וַֽיַּעְזְר֔וּ אַחֲרֵ֖י
אֲדֹנִיָּֽה׃

‎<span id="008">8</span> ‏וְצָד֣וֹק הַ֠כֹּהֵן וּבְנָיָ֨הוּ
בֶן־יְהוֹיָדָ֜ע וְנָתָ֤ן הַנָּבִיא֙ וְשִׁמְעִ֣י וְרֵעִ֔י
וְהַגִּבּוֹרִ֖ים אֲשֶׁ֣ר לְדָוִ֑ד לֹ֥א הָי֖וּ עִם־אֲדֹנִיָּֽהוּ׃

‎<span id="009">9</span> ‏וַיִּזְבַּ֣ח אֲדֹנִיָּ֗הוּ צֹ֤אן וּבָקָר֙
וּמְרִ֔יא עִ֚ם אֶ֣בֶן הַזֹּחֶ֔לֶת אֲשֶׁר־אֵ֖צֶל עֵ֣ין רֹגֵ֑ל וַיִּקְרָ֗א
אֶת־כָּל־אֶחָיו֙ בְּנֵ֣י הַמֶּ֔לֶךְ וּלְכָל־אַנְשֵׁ֥י יְהוּדָ֖ה עַבְדֵ֥י
הַמֶּֽלֶךְ׃

‎<span id="010">10</span> ‏וְֽאֶת־נָתָן֩ הַנָּבִ֨יא וּבְנָיָ֜הוּ
וְאֶת־הַגִּבּוֹרִ֛ים וְאֶת־שְׁלֹמֹ֥ה אָחִ֖יו לֹ֥א קָרָֽא׃

‎<span id="011">11</span> ‏וַיֹּ֣אמֶר נָתָ֗ן אֶל־בַּת־שֶׁ֤בַע
אֵם־שְׁלֹמֹה֙ לֵאמֹ֔ר הֲל֣וֹא שָׁמַ֔עַתְּ כִּ֥י מָלַ֖ךְ אֲדֹנִיָּ֣הוּ
בֶן־חַגִּ֑ית וַאֲדֹנֵ֥ינוּ דָוִ֖ד לֹ֥א יָדָֽע׃

‎<span id="012">12</span> ‏וְעַתָּ֕ה לְכִ֛י אִיעָצֵ֥ךְ נָ֖א עֵצָ֑ה
וּמַלְּטִי֙ אֶת־נַפְשֵׁ֔ךְ וְאֶת־נֶ֥פֶשׁ בְּנֵ֖ךְ שְׁלֹמֹֽה׃

‎<span id="013">13</span> ‏לְכִ֞י וּבֹ֣אִי׀ אֶל־הַמֶּ֣לֶךְ דָּוִ֗ד
וְאָמַ֤רְתְּ אֵלָיו֙ הֲלֹֽא־אַתָּ֞ה אֲדֹנִ֣י הַמֶּ֗לֶךְ נִשְׁבַּ֤עְתָּ
לַאֲמָֽתְךָ֙ לֵאמֹ֔ר כִּֽי־שְׁלֹמֹ֤ה בְנֵךְ֙ יִמְלֹ֣ךְ אַחֲרַ֔י וְה֖וּא
יֵשֵׁ֣ב עַל־כִּסְאִ֑י וּמַדּ֖וּעַ מָלַ֥ךְ אֲדֹנִיָֽהוּ׃<sup>1</sup>

‎<span id="014">14</span> ‏הִנֵּ֗ה עוֹדָ֛ךְ מְדַבֶּ֥רֶת שָׁ֖ם
עִם־הַמֶּ֑לֶךְ וַאֲנִי֙ אָב֣וֹא אַחֲרַ֔יִךְ וּמִלֵּאתִ֖י
אֶת־דְּבָרָֽיִךְ׃

‎<span id="015">15</span> ‏וַתָּבֹ֨א בַת־שֶׁ֤בֶע אֶל־הַמֶּ֙לֶךְ֙
הַחַ֔דְרָה וְהַמֶּ֖לֶךְ זָקֵ֣ן מְאֹ֑ד וַֽאֲבִישַׁג֙ הַשּׁ֣וּנַמִּ֔ית
מְשָׁרַ֖ת אֶת־הַמֶּֽלֶךְ׃

‎<span id="016">16</span> ‏וַתִּקֹּ֣ד בַּת־שֶׁ֔בַע וַתִּשְׁתַּ֖חוּ
לַמֶּ֑לֶךְ וַיֹּ֥אמֶר הַמֶּ֖לֶךְ מַה־לָּֽךְ׃

‎<span id="017">17</span> ‏וַתֹּ֣אמֶר ל֗וֹ אֲדֹנִי֙ אַתָּ֨ה
נִשְׁבַּ֜עְתָּ בַּֽיהוָ֤ה אֱלֹהֶ֙יךָ֙ לַֽאֲמָתֶ֔ךָ כִּֽי־שְׁלֹמֹ֥ה
בְנֵ֖ךְ יִמְלֹ֣ךְ אַחֲרָ֑י וְה֖וּא יֵשֵׁ֥ב עַל־כִּסְאִֽי׃

‎<span id="018">18</span> ‏וְעַתָּ֕ה הִנֵּ֥ה אֲדֹנִיָּ֖ה מָלָ֑ךְ
וְעַתָּ֛ה אֲדֹנִ֥י הַמֶּ֖לֶךְ לֹ֥א יָדָֽעְתָּ׃

‎<span id="019">19</span> ‏וַ֠יִּזְבַּח שׁ֥וֹר וּֽמְרִיא־וְצֹאן֮ לָרֹב֒
וַיִּקְרָא֙ לְכָל־בְּנֵ֣י הַמֶּ֔לֶךְ וּלְאֶבְיָתָר֙ הַכֹּהֵ֔ן וּלְיֹאָ֖ב
שַׂ֣ר הַצָּבָ֑א וְלִשְׁלֹמֹ֥ה עַבְדְּךָ֖ לֹ֥א קָרָֽא׃

‎<span id="020">20</span> ‏וְאַתָּה֙ אֲדֹנִ֣י הַמֶּ֔לֶךְ עֵינֵ֥י
כָל־יִשְׂרָאֵ֖ל עָלֶ֑יךָ לְהַגִּ֣יד לָהֶ֔ם מִ֗י יֵשֵׁ֛ב עַל־כִּסֵּ֥א
אֲדֹנִֽי־הַמֶּ֖לֶךְ אַחֲרָֽיו׃

‎<span id="021">21</span> ‏וְהָיָ֕ה כִּשְׁכַ֥ב אֲדֹנִֽי־הַמֶּ֖לֶךְ
עִם־אֲבֹתָ֑יו וְהָיִ֗יתִי אֲנִ֛י וּבְנִ֥י שְׁלֹמֹ֖ה חַטָּאִֽים׃

‎<span id="022">22</span> ‏וְהִנֵּ֛ה עוֹדֶ֥נָּה מְדַבֶּ֖רֶת
עִם־הַמֶּ֑לֶךְ וְנָתָ֥ן הַנָּבִ֖יא בָּֽא׃

‎<span id="023">23</span> ‏וַיַּגִּ֤ידוּ לַמֶּ֙לֶךְ֙ לֵאמֹ֔ר הִנֵּ֖ה
נָתָ֣ן הַנָּבִ֑יא וַיָּבֹא֙ לִפְנֵ֣י הַמֶּ֔לֶךְ וַיִּשְׁתַּ֧חוּ
לַמֶּ֛לֶךְ עַל־אַפָּ֖יו אָֽרְצָה׃

‎<span id="024">24</span> ‏וַיֹּאמֶר֮ נָתָן֒ אֲדֹנִ֣י הַמֶּ֔לֶךְ אַתָּ֣ה
אָמַ֔רְתָּ אֲדֹנִיָּ֖הוּ יִמְלֹ֣ךְ אַחֲרָ֑י וְה֖וּא יֵשֵׁ֥ב
עַל־כִּסְאִֽי׃

‎<span id="025">25</span> ‏כִּ֣י׀ יָרַ֣ד הַיּ֗וֹם וַ֠יִּזְבַּח שׁ֥וֹר
וּֽמְרִיא־וְצֹאן֮ לָרֹב֒ וַיִּקְרָא֩ לְכָל־בְּנֵ֨י הַמֶּ֜לֶךְ
וּלְשָׂרֵ֤י הַצָּבָא֙ וּלְאֶבְיָתָ֣ר הַכֹּהֵ֔ן וְהִנָּ֛ם אֹכְלִ֥ים
וְשֹׁתִ֖ים לְפָנָ֑יו וַיֹּ֣אמְר֔וּ יְחִ֖י הַמֶּ֥לֶךְ אֲדֹנִיָּֽהוּ׃

‎<span id="026">26</span> ‏וְלִ֣י אֲנִֽי־עַ֠בְדֶּךָ וּלְצָדֹ֨ק הַכֹּהֵ֜ן
וְלִבְנָיָ֧הוּ בֶן־יְהוֹיָדָ֛ע וְלִשְׁלֹמֹ֥ה עַבְדְּךָ֖ לֹ֥א קָרָֽא׃

‎<span id="027">27</span> ‏אִ֗ם מֵאֵת֙ אֲדֹנִ֣י הַמֶּ֔לֶךְ נִהְיָ֖ה
הַדָּבָ֣ר הַזֶּ֑ה וְלֹ֤א הוֹדַ֙עְתָּ֙ אֶֽת־עבדיך עַבְדְּךָ֔ מִ֗י יֵשֵׁ֛ב
עַל־כִּסֵּ֥א אֲדֹנִֽי־הַמֶּ֖לֶךְ אַחֲרָֽיו׃ ס

‎<span id="028">28</span> ‏וַיַּ֨עַן הַמֶּ֤לֶךְ דָּוִד֙ וַיֹּ֔אמֶר
קִרְאוּ־לִ֖י לְבַת־שָׁ֑בַע וַתָּבֹא֙ לִפְנֵ֣י הַמֶּ֔לֶךְ וַֽתַּעֲמֹ֖ד
לִפְנֵ֥י הַמֶּֽלֶךְ׃

‎<span id="029">29</span> ‏וַיִּשָּׁבַ֥ע הַמֶּ֖לֶךְ וַיֹּאמַ֑ר
חַי־יְהוָ֕ה אֲשֶׁר־פָּדָ֥ה אֶת־נַפְשִׁ֖י מִכָּל־צָרָֽה׃

‎<span id="030">30</span> ‏כִּ֡י כַּאֲשֶׁר֩ נִשְׁבַּ֨עְתִּי לָ֜ךְ
בַּיהוָ֨ה אֱלֹהֵ֤י יִשְׂרָאֵל֙ לֵאמֹ֔ר כִּֽי־שְׁלֹמֹ֤ה בְנֵךְ֙ יִמְלֹ֣ךְ
אַחֲרַ֔י וְה֛וּא יֵשֵׁ֥ב עַל־כִּסְאִ֖י תַּחְתָּ֑י כִּ֛י כֵּ֥ן אֶעֱשֶׂ֖ה
הַיּ֥וֹם הַזֶּֽה׃

‎<span id="031">31</span> ‏וַתִּקֹּ֨ד בַּת־שֶׁ֤בַע אַפַּ֙יִם֙ אֶ֔רֶץ
וַתִּשְׁתַּ֖חוּ לַמֶּ֑לֶךְ וַתֹּ֕אמֶר יְחִ֗י אֲדֹנִ֛י הַמֶּ֥לֶךְ דָּוִ֖ד
לְעֹלָֽם׃ פ

‎<span id="032">32</span> ‏וַיֹּ֣אמֶר׀ הַמֶּ֣לֶךְ דָּוִ֗ד קִרְאוּ־לִ֞י
לְצָד֤וֹק הַכֹּהֵן֙ וּלְנָתָ֣ן הַנָּבִ֔יא וְלִבְנָיָ֖הוּ
בֶּן־יְהוֹיָדָ֑ע וַיָּבֹ֖אוּ לִפְנֵ֥י הַמֶּֽלֶךְ׃

‎<span id="033">33</span> ‏וַיֹּ֨אמֶר הַמֶּ֜לֶךְ לָהֶ֗ם קְח֤וּ עִמָּכֶם֙
אֶת־עַבְדֵ֣י אֲדֹנֵיכֶ֔ם וְהִרְכַּבְתֶּם֙ אֶת־שְׁלֹמֹ֣ה בְנִ֔י
עַל־הַפִּרְדָּ֖ה אֲשֶׁר־לִ֑י וְהוֹרַדְתֶּ֥ם אֹת֖וֹ אֶל־גִּחֽוֹן׃

‎<span id="034">34</span> ‏וּמָשַׁ֣ח אֹת֣וֹ שָׁ֠ם צָד֨וֹק הַכֹּהֵ֜ן
וְנָתָ֧ן הַנָּבִ֛יא לְמֶ֖לֶךְ עַל־יִשְׂרָאֵ֑ל וּתְקַעְתֶּם֙ בַּשּׁוֹפָ֔ר
וַאֲמַרְתֶּ֕ם יְחִ֖י הַמֶּ֥לֶךְ שְׁלֹמֹֽה׃

‎<span id="035">35</span> ‏וַעֲלִיתֶ֣ם אַחֲרָ֗יו וּבָא֙ וְיָשַׁ֣ב
עַל־כִּסְאִ֔י וְה֥וּא יִמְלֹ֖ךְ תַּחְתָּ֑י וְאֹת֤וֹ צִוִּ֙יתִי֙
לִֽהְי֣וֹת נָגִ֔יד עַל־יִשְׂרָאֵ֖ל וְעַל־יְהוּדָֽה׃

‎<span id="036">36</span> ‏וַיַּ֨עַן בְּנָיָ֧הוּ בֶן־יְהֽוֹיָדָ֛ע
אֶת־הַמֶּ֖לֶךְ וַיֹּ֣אמֶר׀ אָמֵ֑ן כֵּ֚ן יֹאמַ֣ר יְהוָ֔ה אֱלֹהֵ֖י
אֲדֹנִ֥י הַמֶּֽלֶךְ׃

‎<span id="037">37</span> ‏כַּאֲשֶׁ֨ר הָיָ֤ה יְהוָה֙ עִם־אֲדֹנִ֣י
הַמֶּ֔לֶךְ כֵּ֖ן יהי יִֽהְיֶ֣ה עִם־שְׁלֹמֹ֑ה וִֽיגַדֵּל֙ אֶת־כִּסְא֔וֹ
מִ֨כִּסֵּ֔א אֲדֹנִ֖י הַמֶּ֥לֶךְ דָּוִֽד׃

‎<span id="038">38</span> ‏וַיֵּ֣רֶד צָד֣וֹק הַ֠כֹּהֵן וְנָתָ֨ן
הַנָּבִ֜יא וּבְנָיָ֣הוּ בֶן־יְהוֹיָדָ֗ע וְהַכְּרֵתִי֙ וְהַפְּלֵתִ֔י
וַיַּרְכִּ֙בוּ֙ אֶת־שְׁלֹמֹ֔ה עַל־פִּרְדַּ֖ת הַמֶּ֣לֶךְ דָּוִ֑ד
וַיֹּלִ֥כוּ אֹת֖וֹ עַל־גִּחֽוֹן׃

‎<span id="039">39</span> ‏וַיִּקַּח֩ צָד֨וֹק הַכֹּהֵ֜ן אֶת־קֶ֤רֶן
הַשֶּׁ֙מֶן֙ מִן־הָאֹ֔הֶל וַיִּמְשַׁ֖ח אֶת־שְׁלֹמֹ֑ה וַֽיִּתְקְעוּ֙
בַּשּׁוֹפָ֔ר וַיֹּֽאמְרוּ֙ כָּל־הָעָ֔ם יְחִ֖י הַמֶּ֥לֶךְ שְׁלֹמֹֽה׃

‎<span id="040">40</span> ‏וַיַּעֲל֤וּ כָל־הָעָם֙ אַֽחֲרָ֔יו וְהָעָם֙
מְחַלְּלִ֣ים בַּחֲלִלִ֔ים וּשְׂמֵחִ֖ים שִׂמְחָ֣ה גְדוֹלָ֑ה וַתִּבָּקַ֥ע
הָאָ֖רֶץ בְּקוֹלָֽם׃

‎<span id="041">41</span> ‏וַיִּשְׁמַ֣ע אֲדֹנִיָּ֗הוּ וְכָל־הַקְּרֻאִים֙
אֲשֶׁ֣ר אִתּ֔וֹ וְהֵ֖ם כִּלּ֣וּ לֶאֱכֹ֑ל וַיִּשְׁמַ֤ע יוֹאָב֙ אֶת־ק֣וֹל
הַשּׁוֹפָ֔ר וַיֹּ֕אמֶר מַדּ֥וּעַ קֽוֹל־הַקִּרְיָ֖ה הוֹמָֽה׃

‎<span id="042">42</span> ‏עוֹדֶ֣נּוּ מְדַבֵּ֔ר וְהִנֵּ֧ה יוֹנָתָ֛ן
בֶּן־אֶבְיָתָ֥ר הַכֹּהֵ֖ן בָּ֑א וַיֹּ֤אמֶר אֲדֹנִיָּ֙הוּ֙ בֹּ֔א כִּ֣י
אִ֥ישׁ חַ֛יִל אַ֖תָּה וְט֥וֹב תְּבַשֵּֽׂר׃

‎<span id="043">43</span> ‏וַיַּ֙עַן֙ יוֹנָתָ֔ן וַיֹּ֖אמֶר
לַאֲדֹנִיָּ֑הוּ אֲבָ֕ל אֲדֹנֵ֥ינוּ הַמֶּֽלֶךְ־דָּוִ֖ד הִמְלִ֥יךְ
אֶת־שְׁלֹמֹֽה׃

‎<span id="044">44</span> ‏וַיִּשְׁלַ֣ח אִתּֽוֹ־הַ֠מֶּלֶךְ אֶת־צָד֨וֹק
הַכֹּהֵ֜ן וְאֶת־נָתָ֣ן הַנָּבִ֗יא וּבְנָיָ֙הוּ֙ בֶּן־יְה֣וֹיָדָ֔ע
וְהַכְּרֵתִ֖י וְהַפְּלֵתִ֑י וַיַּרְכִּ֣בוּ אֹת֔וֹ עַ֖ל פִּרְדַּ֥ת
הַמֶּֽלֶךְ׃

‎<span id="045">45</span> ‏וַיִּמְשְׁח֣וּ אֹת֡וֹ צָד֣וֹק הַכֹּהֵ֣ן
וְנָתָן֩ הַנָּבִ֨יא לְמֶ֜לֶךְ בְּגִח֗וֹן וַיַּעֲל֤וּ מִשָּׁם֙ שְׂמֵחִ֔ים
וַתֵּהֹ֖ם הַקִּרְיָ֑ה ה֥וּא הַקּ֖וֹל אֲשֶׁ֥ר שְׁמַעְתֶּֽם׃

‎<span id="046">46</span> ‏וְגַם֙ יָשַׁ֣ב שְׁלֹמֹ֔ה עַ֖ל כִּסֵּ֥א
הַמְּלוּכָֽה׃

‎<span id="047">47</span> ‏וְגַם־בָּ֜אוּ עַבְדֵ֣י הַמֶּ֗לֶךְ לְ֠בָרֵךְ
אֶת־אֲדֹנֵ֜ינוּ הַמֶּ֣לֶךְ דָּוִד֮ לֵאמֹר֒ יֵיטֵ֨ב אלהיך אֱלֹהִ֜ים
אֶת־שֵׁ֤ם שְׁלֹמֹה֙ מִשְּׁמֶ֔ךָ וִֽיגַדֵּ֥ל אֶת־כִּסְא֖וֹ מִכִּסְאֶ֑ךָ
וַיִּשְׁתַּ֥חוּ הַמֶּ֖לֶךְ עַל־הַמִּשְׁכָּֽב׃

‎<span id="048">48</span> ‏וְגַם־כָּ֖כָה אָמַ֣ר הַמֶּ֑לֶךְ בָּר֨וּךְ
יְהוָ֜ה אֱלֹהֵ֣י יִשְׂרָאֵ֗ל אֲשֶׁ֨ר נָתַ֥ן הַיּ֛וֹם יֹשֵׁ֥ב
עַל־כִּסְאִ֖י וְעֵינַ֥י רֹאֽוֹת׃

‎<span id="049">49</span> ‏וַיֶּֽחֶרְדוּ֙ וַיָּקֻ֔מוּ כָּל־הַ֨קְּרֻאִ֔ים
אֲשֶׁ֖ר לַאֲדֹנִיָּ֑הוּ וַיֵּלְכ֖וּ אִ֥ישׁ לְדַרְכּֽוֹ׃

‎<span id="050">50</span> ‏וַאֲדֹ֣נִיָּ֔הוּ יָרֵ֖א מִפְּנֵ֣י שְׁלֹמֹ֑ה
וַיָּ֣קָם וַיֵּ֔לֶךְ וַֽיַּחֲזֵ֖ק בְּקַרְנ֥וֹת הַמִּזְבֵּֽחַ׃

‎<span id="051">51</span> ‏וַיֻּגַּ֤ד לִשְׁלֹמֹה֙ לֵאמֹ֔ר הִנֵּה֙
אֲדֹ֣נִיָּ֔הוּ יָרֵ֖א אֶת־הַמֶּ֣לֶךְ שְׁלֹמֹ֑ה וְ֠הִנֵּה אָחַ֞ז
בְּקַרְנ֤וֹת הַמִּזְבֵּ֙חַ֙ לֵאמֹ֔ר יִשָּֽׁבַֽע־לִ֤י כַיּוֹם֙ הַמֶּ֣לֶךְ
שְׁלֹמֹ֔ה אִם־יָמִ֥ית אֶת־עַבְדּ֖וֹ בֶּחָֽרֶב׃

‎<span id="052">52</span> ‏וַיֹּ֣אמֶר שְׁלֹמֹ֔ה אִ֚ם יִהְיֶ֣ה
לְבֶן־חַ֔יִל לֹֽא־יִפֹּ֥ל מִשַּׂעֲרָת֖וֹ אָ֑רְצָה וְאִם־רָעָ֥ה
תִמָּצֵא־ב֖וֹ וָמֵֽת׃

‎<span id="053">53</span> ‏וַיִּשְׁלַ֞ח הַמֶּ֣לֶךְ שְׁלֹמֹ֗ה
וַיֹּרִדֻ֙הוּ֙ מֵעַ֣ל הַמִּזְבֵּ֔חַ וַיָּבֹ֕א וַיִּשְׁתַּ֖חוּ לַמֶּ֣לֶךְ
שְׁלֹמֹ֑ה וַיֹּֽאמֶר־ל֥וֹ שְׁלֹמֹ֖ה לֵ֥ךְ לְבֵיתֶֽךָ׃ פ

1 wəhammeleḵə dāwiḏ zāqēn bā’ bayyāmîm wayəḵassuhû babəḡāḏîm wəlō’ yiḥam
lwō:

2 wayyō’mərû lwō ‘ăḇāḏāyw yəḇaqəšû la’ḏōnî hammeleḵə n<sup>a</sup>‘ărâ
ḇəṯûlâ wə‘āməḏâ lifənê hammeleḵə ûṯəhî-lwō sōḵeneṯ wəšāḵəḇâ ḇəḥêqeḵā
wəḥam la’ḏōnî hammeleḵə:

3 wayəḇaqəšû n<sup>a</sup>‘ărâ yāfâ bəḵōl gəḇûl yiśərā’ēl wayyiməṣə’û
’eṯ-’ăḇîšaḡ haššûnammîṯ wayyāḇi’û ’ōṯāh lammeleḵə:

4 wəhann<sup>a</sup>‘ărâ yāfâ ‘aḏ-mə’ōḏ watəhî lammeleḵə sōḵeneṯ
watəšārəṯēhû wəhammeleḵə lō’ yəḏā‘āh:

5 wa’ăḏōnîyâ ḇen-ḥagîṯ miṯənaśśē’ lē’mōr ’ănî ’eməlōḵə
wayy<sup>a</sup>‘aś lwō reḵeḇ ûfārāšîm w<sup>a</sup>ḥămiššîm ’îš rāṣîm
ləfānāyw:

6 wəlō’-‘ăṣāḇwō ’āḇîw mîyāmāyw lē’mōr madû‘a kāḵâ ‘āśîṯā wəḡam-hû’
ṭwōḇ-tō’ar mə’ōḏ wə’ōṯwō yāləḏâ ’<sup>a</sup>ḥărê ’aḇəšālwōm:

7 wayyihəyû ḏəḇārāyw ‘im ywō’āḇ ben-ṣərûyâ wə‘im ’eḇəyāṯār hakōhēn
wayy<sup>a</sup>‘əzərû ’<sup>a</sup>ḥărê ’ăḏōnîyâ:

8 wəṣāḏwōq hakōhēn ûḇənāyâû ḇen-yəhwōyāḏā‘ wənāṯān hannāḇî’ wəšimə‘î
wərē‘î wəhagibwōrîm ’ăšer ləḏāwiḏ lō’ hāyû ‘im-’ăḏōnîyâû:

9 wayyizəb<sup>a</sup>ḥ ’ăḏōnîyâû ṣō’n ûḇāqār ûmərî’ ‘im ’eḇen
hazzōḥeleṯ ’ăšer-’ēṣel ‘ên rōḡēl wayyiqərā’ ’eṯ-kāl-’eḥāyw bənê
hammeleḵə ûləḵāl-’anəšê yəhûḏâ ‘aḇəḏê hammeleḵə:

10 wə’eṯ-nāṯān hannāḇî’ ûḇənāyâû wə’eṯ-hagibwōrîm wə’eṯ-šəlōmōh ’āḥîw
lō’ qārā’:

11 wayyō’mer nāṯān ’el-baṯ-šeḇ<sup>a</sup>‘ ’ēm-šəlōmōh lē’mōr hălwō’
šām<sup>a</sup>‘atə kî mālaḵə ’ăḏōnîyâû ḇen-ḥagîṯ wa’ăḏōnênû ḏāwiḏ lō’
yāḏā‘:

12 wə‘atâ ləḵî ’î‘āṣēḵə nā’ ‘ēṣâ ûmalləṭî ’eṯ-nafəšēḵə wə’eṯ-nefeš
bənēḵə šəlōmōh:

13 ləḵî ûḇō’î\| ’el-hammeleḵə dāwiḏ wə’āmarətə ’ēlāyw hălō’-’atâ ’ăḏōnî
hammeleḵə nišəb<sup>a</sup>‘ətā la’ămāṯəḵā lē’mōr kî-šəlōmōh ḇənēḵə
yiməlōḵə ’<sup>a</sup>ḥăray wəhû’ yēšēḇ ‘al-kisə’î ûmadû‘a mālaḵə
’ăḏōnîâû:<sup>1</sup>

14 hinnēh ‘wōḏāḵə məḏabereṯ šām ‘im-hammeleḵə wa’ănî ’āḇwō’
’<sup>a</sup>ḥărayiḵə ûmillē’ṯî ’eṯ-dəḇārāyiḵə:

15 watāḇō’ ḇaṯ-šeḇe‘ ’el-hammeleḵə h<sup>a</sup>ḥaḏərâ wəhammeleḵə zāqēn
mə’ōḏ wa’ăḇîšaḡ haššûnammîṯ məšāraṯ ’eṯ-hammeleḵə:

16 watiqqōḏ baṯ-šeḇ<sup>a</sup>‘ watišət<sup>a</sup>ḥû lammeleḵə
wayyō’mer hammeleḵə mah-llāḵə:

17 watō’mer lwō ’ăḏōnî ’atâ nišəb<sup>a</sup>‘ətā bayhwâ ’ĕlōheyḵā
la’ămāṯeḵā kî-šəlōmōh ḇənēḵə yiməlōḵə ’<sup>a</sup>ḥărāy wəhû’ yēšēḇ
‘al-kisə’î:

18 wə‘atâ hinnēh ’ăḏōnîyâ mālāḵə wə‘atâ ’ăḏōnî hammeleḵə lō’ yāḏā‘ətā:

19 wayyizəb<sup>a</sup>ḥ šwōr ûmərî’-wəṣō’n lārōḇ wayyiqərā’ ləḵāl-bənê
hammeleḵə ûlə’eḇəyāṯār hakōhēn ûləyō’āḇ śar haṣṣāḇā’ wəlišəlōmōh
‘aḇədəḵā lō’ qārā’:

20 wə’atâ ’ăḏōnî hammeleḵə ‘ênê ḵāl-yiśərā’ēl ‘āleyḵā ləhagîḏ lâem mî
yēšēḇ ‘al-kissē’ ’ăḏōnî-hammeleḵə ’<sup>a</sup>ḥărāyw:

21 wəhāyâ kišəḵaḇ ’ăḏōnî-hammeleḵə ‘im-’ăḇōṯāyw wəhāyîṯî ’ănî ûḇənî
šəlōmōh ḥaṭṭā’îm:

22 wəhinnēh ‘wōḏennâ məḏabereṯ ‘im-hammeleḵə wənāṯān hannāḇî’ bā’:

23 wayyagîḏû lammeleḵə lē’mōr hinnēh nāṯān hannāḇî’ wayyāḇō’ lifənê
hammeleḵə wayyišət<sup>a</sup>ḥû lammeleḵə ‘al-’apāyw ’ārəṣâ:

24 wayyō’mer nāṯān ’ăḏōnî hammeleḵə ’atâ ’āmarətā ’ăḏōnîyâû yiməlōḵə
’<sup>a</sup>ḥărāy wəhû’ yēšēḇ ‘al-kisə’î:

25 kî\| yāraḏ hayywōm wayyizəb<sup>a</sup>ḥ šwōr ûmərî’-wəṣō’n lārōḇ
wayyiqərā’ ləḵāl-bənê hammeleḵə ûləśārê haṣṣāḇā’ ûlə’eḇəyāṯār hakōhēn
wəhinnām ’ōḵəlîm wəšōṯîm ləfānāyw wayyō’mərû yəḥî hammeleḵə ’ăḏōnîyâû:

26 wəlî ’ănî-‘aḇədeḵā ûləṣāḏōq hakōhēn wəliḇənāyâû ḇen-yəhwōyāḏā‘
wəlišəlōmōh ‘aḇədəḵā lō’ qārā’:

27 ’im mē’ēṯ ’ăḏōnî hammeleḵə nihəyâ hadāḇār hazzeh wəlō’
hwōḏ<sup>a</sup>‘ətā ’eṯ-‘ăḇāḏeyḵā ‘aḇədəḵā mî yēšēḇ ‘al-kissē’
’ăḏōnî-hammeleḵə ’<sup>a</sup>ḥărāyw: s

28 wayy<sup>a</sup>‘an hammeleḵə dāwiḏ wayyō’mer qirə’û-lî
ləḇaṯ-šāḇ<sup>a</sup>‘ watāḇō’ lifənê hammeleḵə wat<sup>a</sup>‘ămōḏ
lifənê hammeleḵə:

29 wayyiššāḇ<sup>a</sup>‘ hammeleḵə wayyō’mar ḥay-yəhwâ ’ăšer-pāḏâ
’eṯ-nafəšî mikāl-ṣārâ:

30 kî ka’ăšer nišəb<sup>a</sup>‘ətî lāḵə bayhwâ ’ĕlōhê yiśərā’ēl lē’mōr
kî-šəlōmōh ḇənēḵə yiməlōḵə ’<sup>a</sup>ḥăray wəhû’ yēšēḇ ‘al-kisə’î
t<sup>a</sup>ḥətāy kî kēn ’e‘ĕśeh hayywōm hazzeh:

31 watiqqōḏ baṯ-šeḇ<sup>a</sup>‘ ’apayim ’ereṣ watišət<sup>a</sup>ḥû
lammeleḵə watō’mer yəḥî ’ăḏōnî hammeleḵə dāwiḏ lə‘ōlām: f

32 wayyō’mer\| hammeleḵə dāwiḏ qirə’û-lî ləṣāḏwōq hakōhēn ûlənāṯān
hannāḇî’ wəliḇənāyâû ben-yəhwōyāḏā‘ wayyāḇō’û lifənê hammeleḵə:

33 wayyō’mer hammeleḵə lâem qəḥû ‘immāḵem ’eṯ-‘aḇəḏê ’ăḏōnêḵem
wəhirəkaḇətem ’eṯ-šəlōmōh ḇənî ‘al-hapirədâ ’ăšer-lî wəhwōraḏətem ’ōṯwō
’el-giḥwōn:

34 ûmāš<sup>a</sup>ḥ ’ōṯwō šām ṣāḏwōq hakōhēn wənāṯān hannāḇî’ ləmeleḵə
‘al-yiśərā’ēl ûṯəq<sup>a</sup>‘ətem baššwōfār wa’ămarətem yəḥî hammeleḵə
šəlōmōh:

35 w<sup>a</sup>‘ălîṯem ’<sup>a</sup>ḥărāyw ûḇā’ wəyāšaḇ ‘al-kisə’î
wəhû’ yiməlōḵə t<sup>a</sup>ḥətāy wə’ōṯwō ṣiûîṯî lihəywōṯ nāḡîḏ
‘al-yiśərā’ēl wə‘al-yəhûḏâ:

36 wayy<sup>a</sup>‘an bənāyâû ḇen-yəhwōyāḏā‘ ’eṯ-hammeleḵə wayyō’mer\|
’āmēn kēn yō’mar yəhwâ ’ĕlōhê ’ăḏōnî hammeleḵə:

37 ka’ăšer hāyâ yəhwâ ‘im-’ăḏōnî hammeleḵə kēn yəhî yihəyeh ‘im-šəlōmōh
wîḡadēl ’eṯ-kisə’wō mikissē’ ’ăḏōnî hammeleḵə dāwiḏ:

38 wayyēreḏ ṣāḏwōq hakōhēn wənāṯān hannāḇî’ ûḇənāyâû ḇen-yəhwōyāḏā‘
wəhakərēṯî wəhapəlēṯî wayyarəkiḇû ’eṯ-šəlōmōh ‘al-pirədaṯ hammeleḵə
dāwiḏ wayyōliḵû ’ōṯwō ‘al-giḥwōn:

39 wayyiqq<sup>a</sup>ḥ ṣāḏwōq hakōhēn ’eṯ-qeren haššemen min-hā’ōhel
wayyiməš<sup>a</sup>ḥ ’eṯ-šəlōmōh wayyiṯəqə‘û baššwōfār wayyō’mərû
kāl-hā‘ām yəḥî hammeleḵə šəlōmōh:

40 wayy<sup>a</sup>‘ălû ḵāl-hā‘ām ’<sup>a</sup>ḥărāyw wəhā‘ām məḥalləlîm
b<sup>a</sup>ḥălilîm ûśəmēḥîm śiməḥâ ḡəḏwōlâ watibāq<sup>a</sup>‘
hā’āreṣ bəqwōlām:

41 wayyišəm<sup>a</sup>‘ ’ăḏōnîyâû wəḵāl-haqqəru’îm ’ăšer ’itwō wəhēm
killû le’ĕḵōl wayyišəm<sup>a</sup>‘ ywō’āḇ ’eṯ-qwōl haššwōfār wayyō’mer
madû‘a qwōl-haqqirəyâ hwōmâ:

42 ‘wōḏennû məḏabēr wəhinnēh ywōnāṯān ben-’eḇəyāṯār hakōhēn bā’
wayyō’mer ’ăḏōnîyâû bō’ kî ’îš ḥayil ’atâ wəṭwōḇ təḇaśśēr:

43 wayy<sup>a</sup>‘an ywōnāṯān wayyō’mer la’ăḏōnîyâû ’ăḇāl ’ăḏōnênû
hammeleḵə-dāwiḏ himəlîḵə ’eṯ-šəlōmōh:

44 wayyišəl<sup>a</sup>ḥ ’itwō-hammeleḵə ’eṯ-ṣāḏwōq hakōhēn wə’eṯ-nāṯān
hannāḇî’ ûḇənāyâû ben-yəhwōyāḏā‘ wəhakərēṯî wəhapəlēṯî wayyarəkiḇû ’ōṯwō
‘al pirədaṯ hammeleḵə:

45 wayyiməšəḥû ’ōṯwō ṣāḏwōq hakōhēn wənāṯān hannāḇî’ ləmeleḵə bəḡiḥwōn
wayy<sup>a</sup>‘ălû miššām śəmēḥîm watēhōm haqqirəyâ hû’ haqqwōl ’ăšer
šəm<sup>a</sup>‘ətem:

46 wəḡam yāšaḇ šəlōmōh ‘al kissē’ hamməlûḵâ:

47 wəḡam-bā’û ‘aḇəḏê hammeleḵə ləḇārēḵə ’eṯ-’ăḏōnênû hammeleḵə dāwiḏ
lē’mōr yêṭēḇ ’ĕlōheyḵā ’ĕlōhîm ’eṯ-šēm šəlōmōh miššəmeḵā wîḡadēl
’eṯ-kisə’wō mikisə’eḵā wayyišət<sup>a</sup>ḥû hammeleḵə ‘al-hammišəkāḇ:

48 wəḡam-kāḵâ ’āmar hammeleḵə bārûḵə yəhwâ ’ĕlōhê yiśərā’ēl ’ăšer nāṯan
hayywōm yōšēḇ ‘al-kisə’î wə‘ênay rō’wōṯ:

49 wayyeḥerəḏû wayyāqumû kāl-haqqəru’îm ’ăšer la’ăḏōnîyâû wayyēləḵû ’îš
ləḏarəkwō:

50 wa’ăḏōnîyâû yārē’ mipənê šəlōmōh wayyāqām wayyēleḵə
wayy<sup>a</sup>ḥăzēq bəqarənwōṯ hammizəbēḥa:

51 wayyugaḏ lišəlōmōh lē’mōr hinnēh ’ăḏōnîyâû yārē’ ’eṯ-hammeleḵə
šəlōmōh wəhinnēh ’āḥaz bəqarənwōṯ hammizəbēḥa lē’mōr
yiššāḇ<sup>a</sup>‘-lî ḵayywōm hammeleḵə šəlōmōh ’im-yāmîṯ ’eṯ-‘aḇədwō
beḥāreḇ:

52 wayyō’mer šəlōmōh ’im yihəyeh ləḇen-ḥayil lō’-yipōl
miśś<sup>a</sup>‘ărāṯwō ’ārəṣâ wə’im-rā‘â ṯimmāṣē’-ḇwō wāmēṯ:

53 wayyišəl<sup>a</sup>ḥ hammeleḵə šəlōmōh wayyōriḏuhû mē‘al hammizəbēḥa
wayyāḇō’ wayyišət<sup>a</sup>ḥû lammeleḵə šəlōmōh wayyō’mer-lwō šəlōmōh
lēḵə ləḇêṯeḵā: f

------------------------------------------------------------------------

[Next: 1 Kings (1 Melakhim) Chapter 2](kg1002)
