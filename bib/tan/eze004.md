[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze004)  [KJV](../kjv/eze004)  [Sep](../sep/eze004.md) 
[Vul](../vul/eze004.md)   
  
[Ezekiel (Yechezqel) Index](eze.md)  
  [Previous](eze003)  [Next](eze005.md) 

------------------------------------------------------------------------

### Tanach (Hebrew): Ezekiel (Yechezqel) Chapter 4

‎<span id="001">1</span> ‏וְאַתָּ֤ה בֶן־אָדָם֙ קַח־לְךָ֣ לְבֵנָ֔ה
וְנָתַתָּ֥ה אוֹתָ֖הּ לְפָנֶ֑יךָ וְחַקּוֹתָ֥ עָלֶ֛יהָ עִ֖יר
אֶת־יְרוּשָׁלִָֽם׃

‎<span id="002">2</span> ‏וְנָתַתָּ֨ה עָלֶ֜יהָ מָצ֗וֹר וּבָנִ֤יתָ
עָלֶ֙יהָ֙ דָּיֵ֔ק וְשָׁפַכְתָּ֥ עָלֶ֖יהָ סֹֽלְלָ֑ה וְנָתַתָּ֨ה עָלֶ֧יהָ
מַחֲנ֛וֹת וְשִׂים־עָלֶ֥יהָ כָּרִ֖ים סָבִֽיב׃

‎<span id="003">3</span> ‏וְאַתָּ֤ה קַח־לְךָ֙ מַחֲבַ֣ת בַּרְזֶ֔ל
וְנָתַתָּ֤ה אוֹתָהּ֙ קִ֣יר בַּרְזֶ֔ל בֵּינְךָ֖ וּבֵ֣ין הָעִ֑יר
וַהֲכִינֹתָה֩ אֶת־פָּנֶ֨יךָ אֵלֶ֜יהָ וְהָיְתָ֤ה בַמָּצוֹר֙ וְצַרְתָּ֣
עָלֶ֔יהָ א֥וֹת הִ֖יא לְבֵ֥ית יִשְׂרָאֵֽל׃ ס

‎<span id="004">4</span> ‏וְאַתָּ֤ה שְׁכַב֙ עַל־צִדְּךָ֣ הַשְּׂמָאלִ֔י
וְשַׂמְתָּ֛ אֶת־עֲוֹ֥ן בֵּֽית־יִשְׂרָאֵ֖ל עָלָ֑יו מִסְפַּ֤ר הַיָּמִים֙
אֲשֶׁ֣ר תִּשְׁכַּ֣ב עָלָ֔יו תִּשָּׂ֖א אֶת־עֲוֹנָֽם׃

‎<span id="005">5</span> ‏וַאֲנִ֗י נָתַ֤תִּֽי לְךָ֙ אֶת־שְׁנֵ֣י עֲוֹנָ֔ם
לְמִסְפַּ֣ר יָמִ֔ים שְׁלֹשׁ־מֵא֥וֹת וְתִשְׁעִ֖ים י֑וֹם וְנָשָׂ֖אתָ
עֲוֹ֥ן בֵּֽית־יִשְׂרָאֵֽל׃

‎<span id="006">6</span> ‏וְכִלִּיתָ֣ אֶת־אֵ֗לֶּה וְשָׁ֨כַבְתָּ֜
עַל־צִדְּךָ֤ הימוני הַיְמָנִי֙ שֵׁנִ֔ית וְנָשָׂ֖אתָ אֶת־עֲוֹ֣ן
בֵּית־יְהוּדָ֑ה אַרְבָּעִ֣ים י֔וֹם י֧וֹם לַשָּׁנָ֛ה י֥וֹם לַשָּׁנָ֖ה
נְתַתִּ֥יו לָֽךְ׃

‎<span id="007">7</span> ‏וְאֶל־מְצ֤וֹר יְרוּשָׁלִַ֙ם֙ תָּכִ֣ין
פָּנֶ֔יךָ וּֽזְרֹעֲךָ֖ חֲשׂוּפָ֑ה וְנִבֵּאתָ֖ עָלֶֽיהָ׃

‎<span id="008">8</span> ‏וְהִנֵּ֛ה נָתַ֥תִּי עָלֶ֖יךָ עֲבוֹתִ֑ים
וְלֹֽא־תֵהָפֵ֤ךְ מִֽצִּדְּךָ֙ אֶל־צִדֶּ֔ךָ עַד־כַּלּוֹתְךָ֖ יְמֵ֥י
מְצוּרֶֽךָ׃

‎<span id="009">9</span> ‏וְאַתָּ֣ה קַח־לְךָ֡ חִטִּ֡ין וּ֠שְׂעֹרִים
וּפ֨וֹל וַעֲדָשִׁ֜ים וְדֹ֣חַן וְכֻסְּמִ֗ים וְנָתַתָּ֤ה אוֹתָם֙ בִּכְלִ֣י
אֶחָ֔ד וְעָשִׂ֧יתָ אוֹתָ֛ם לְךָ֖ לְלָ֑חֶם מִסְפַּ֨ר הַיָּמִ֜ים
אֲשֶׁר־אַתָּ֣ה׀ שׁוֹכֵ֣ב עַֽל־צִדְּךָ֗ שְׁלֹשׁ־מֵא֧וֹת וְתִשְׁעִ֛ים
י֖וֹם תֹּאכֲלֶֽנּוּ׃

‎<span id="010">10</span> ‏וּמַאֲכָֽלְךָ֙ אֲשֶׁ֣ר תֹּאכֲלֶ֔נּוּ
בְּמִשְׁק֕וֹל עֶשְׂרִ֥ים שֶׁ֖קֶל לַיּ֑וֹם מֵעֵ֥ת עַד־עֵ֖ת תֹּאכֲלֶֽנּוּ׃

‎<span id="011">11</span> ‏וּמַ֛יִם בִּמְשׂוּרָ֥ה תִשְׁתֶּ֖ה שִׁשִּׁ֣ית
הַהִ֑ין מֵעֵ֥ת עַד־עֵ֖ת תִּשְׁתֶּֽה׃

‎<span id="012">12</span> ‏וְעֻגַ֥ת שְׂעֹרִ֖ים תֹּֽאכֲלֶ֑נָּה וְהִ֗יא
בְּגֶֽלְלֵי֙ צֵאַ֣ת הָֽאָדָ֔ם תְּעֻגֶ֖נָה לְעֵינֵיהֶֽם׃ ס

‎<span id="013">13</span> ‏וַיֹּ֣אמֶר יְהוָ֔ה כָּ֣כָה יֹאכְל֧וּ
בְנֵֽי־יִשְׂרָאֵ֛ל אֶת־לַחְמָ֖ם טָמֵ֑א בַּגּוֹיִ֕ם אֲשֶׁ֥ר אַדִּיחֵ֖ם
שָֽׁם׃

‎<span id="014">14</span> ‏וָאֹמַ֗ר אֲהָהּ֙ אֲדֹנָ֣י יְהוִ֔ה הִנֵּ֥ה
נַפְשִׁ֖י לֹ֣א מְטֻמָּאָ֑ה וּנְבֵלָ֨ה וּטְרֵפָ֤ה לֹֽא־אָכַ֙לְתִּי֙
מִנְּעוּרַ֣י וְעַד־עַ֔תָּה וְלֹא־בָ֥א בְּפִ֖י בְּשַׂ֥ר פִּגּֽוּל׃ ס

‎<span id="015">15</span> ‏וַיֹּ֣אמֶר אֵלַ֔י רְאֵ֗ה נָתַ֤תִּֽי לְךָ֙
אֶת־צפועי צְפִיעֵ֣י הַבָּקָ֔ר תַּ֖חַת גֶּלְלֵ֣י הָֽאָדָ֑ם וְעָשִׂ֥יתָ
אֶֽת־לַחְמְךָ֖ עֲלֵיהֶֽם׃ ס

‎<span id="016">16</span> ‏וַיֹּ֣אמֶר אֵלַ֗י בֶּן־אָדָם֙ הִנְנִ֨י
שֹׁבֵ֤ר מַטֵּה־לֶ֙חֶם֙ בִּיר֣וּשָׁלִַ֔ם וְאָכְלוּ־לֶ֥חֶם בְּמִשְׁקָ֖ל
וּבִדְאָגָ֑ה וּמַ֕יִם בִּמְשׂוּרָ֥ה וּבְשִׁמָּמ֖וֹן יִשְׁתּֽוּ׃

‎<span id="017">17</span> ‏לְמַ֥עַן יַחְסְר֖וּ לֶ֣חֶם וָמָ֑יִם
וְנָשַׁ֙מּוּ֙ אִ֣ישׁ וְאָחִ֔יו וְנָמַ֖קּוּ בַּעֲוֹנָֽם׃ פ

1 wə’atâ ḇen-’āḏām q<sup>a</sup>ḥ-ləḵā ləḇēnâ wənāṯatâ ’wōṯāh ləfāneyḵā
wəḥaqqwōṯā ‘āleyhā ‘îr ’eṯ-yərûšālāim:

2 wənāṯatâ ‘āleyhā māṣwōr ûḇānîṯā ‘āleyhā dāyēq wəšāfaḵətā ‘āleyhā
sōləlâ wənāṯatâ ‘āleyhā m<sup>a</sup>ḥănwōṯ wəśîm-‘āleyhā kārîm sāḇîḇ:

3 wə’atâ q<sup>a</sup>ḥ-ləḵā m<sup>a</sup>ḥăḇaṯ barəzel wənāṯatâ ’wōṯāh
qîr barəzel bênəḵā ûḇên hā‘îr wahăḵînōṯâ ’eṯ-pāneyḵā ’ēleyhā wəhāyəṯâ
ḇammāṣwōr wəṣarətā ‘āleyhā ’wōṯ hî’ ləḇêṯ yiśərā’ēl: s

4 wə’atâ šəḵaḇ ‘al-ṣidəḵā haśśəmā’lî wəśamətā ’eṯ-‘ăwōn bêṯ-yiśərā’ēl
‘ālāyw misəpar hayyāmîm ’ăšer tišəkaḇ ‘ālāyw tiśśā’ ’eṯ-‘ăwōnām:

5 wa’ănî nāṯatî ləḵā ’eṯ-šənê ‘ăwōnām ləmisəpar yāmîm šəlōš-mē’wōṯ
wəṯišə‘îm ywōm wənāśā’ṯā ‘ăwōn bêṯ-yiśərā’ēl:

6 wəḵillîṯā ’eṯ-’ēlleh wəšāḵaḇətā ‘al-ṣidəḵā hayəmwōnî hayəmānî šēnîṯ
wənāśā’ṯā ’eṯ-‘ăwōn bêṯ-yəhûḏâ ’arəbā‘îm ywōm ywōm laššānâ ywōm laššānâ
nəṯatîw lāḵə:

7 wə’el-məṣwōr yərûšālaim tāḵîn pāneyḵā ûzərō‘ăḵā ḥăśûfâ wənibē’ṯā
‘āleyhā:

8 wəhinnēh nāṯatî ‘āleyḵā ‘ăḇwōṯîm wəlō’-ṯēhāfēḵə miṣṣidəḵā ’el-ṣideḵā
‘aḏ-kallwōṯəḵā yəmê məṣûreḵā:

9 wə’atâ q<sup>a</sup>ḥ-ləḵā ḥiṭṭîn ûśə‘ōrîm ûfwōl w<sup>a</sup>‘ăḏāšîm
wəḏōḥan wəḵussəmîm wənāṯatâ ’wōṯām biḵəlî ’eḥāḏ wə‘āśîṯā ’wōṯām ləḵā
ləlāḥem misəpar hayyāmîm ’ăšer-’atâ\| šwōḵēḇ ‘al-ṣidəḵā šəlōš-mē’wōṯ
wəṯišə‘îm ywōm tō’ḵălennû:

10 ûma’ăḵāləḵā ’ăšer tō’ḵălennû bəmišəqwōl ‘eśərîm šeqel layywōm mē‘ēṯ
‘aḏ-‘ēṯ tō’ḵălennû:

11 ûmayim biməśûrâ ṯišəteh šiššîṯ hahîn mē‘ēṯ ‘aḏ-‘ēṯ tišəteh:

12 wə‘uḡaṯ śə‘ōrîm tō’ḵălennâ wəhî’ bəḡeləlê ṣē’aṯ hā’āḏām tə‘uḡenâ
lə‘ênêhem: s

13 wayyō’mer yəhwâ kāḵâ yō’ḵəlû ḇənê-yiśərā’ēl ’eṯ-l<sup>a</sup>ḥəmām
ṭāmē’ bagwōyim ’ăšer ’adîḥēm šām:

14 wā’ōmar ’ăhāh ’ăḏōnāy yəhwih hinnēh nafəšî lō’ məṭummā’â ûnəḇēlâ
ûṭərēfâ lō’-’āḵalətî minnə‘ûray wə‘aḏ-‘atâ wəlō’-ḇā’ bəfî bəśar pigûl: s

15 wayyō’mer ’ēlay rə’ēh nāṯatî ləḵā ’eṯ-ṣəfû‘ê ṣəfî‘ê habāqār
t<sup>a</sup>ḥaṯ geləlê hā’āḏām wə‘āśîṯā ’eṯ-l<sup>a</sup>ḥəməḵā
‘ălêhem: s

16 wayyō’mer ’ēlay ben-’āḏām hinənî šōḇēr maṭṭēh-leḥem bîrûšālaim
wə’āḵəlû-leḥem bəmišəqāl ûḇiḏə’āḡâ ûmayim biməśûrâ ûḇəšimmāmwōn yišətû:

17 ləm<sup>a</sup>‘an y<sup>a</sup>ḥəsərû leḥem wāmāyim wənāšammû ’îš
wə’āḥîw wənāmaqqû b<sup>a</sup>‘ăwōnām: f

------------------------------------------------------------------------

[Next: Ezekiel (Yechezqel) Chapter 5](eze005.md)
