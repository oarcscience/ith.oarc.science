[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1003)  [KJV](../kjv/sa1003)  [Sep](../sep/sa1003) 
[Vul](../vul/sa1003)   
  
[1 Samuel (1 Shmuel) Index](sa1)  
  [Previous](sa1002)  [Next](sa1004) 

------------------------------------------------------------------------

### Tanach (Hebrew): 1 Samuel (1 Shmuel) Chapter 3

‎<span id="001">1</span> ‏וְהַנַּ֧עַר שְׁמוּאֵ֛ל מְשָׁרֵ֥ת אֶת־יְהוָ֖ה
לִפְנֵ֣י עֵלִ֑י וּדְבַר־יְהוָ֗ה הָיָ֤ה יָקָר֙ בַּיָּמִ֣ים הָהֵ֔ם אֵ֥ין
חָז֖וֹן נִפְרָֽץ׃ ס

‎<span id="002">2</span> ‏וַֽיְהִי֙ בַּיּ֣וֹם הַה֔וּא וְעֵלִ֖י שֹׁכֵ֣ב
בִּמְקֹמ֑וֹ<sup>1</sup> ועינו וְעֵינָיו֙ הֵחֵ֣לּוּ כֵה֔וֹת לֹ֥א יוּכַ֖ל
לִרְאֽוֹת׃

‎<span id="003">3</span> ‏וְנֵ֤ר אֱלֹהִים֙ טֶ֣רֶם יִכְבֶּ֔ה וּשְׁמוּאֵ֖ל
שֹׁכֵ֑ב בְּהֵיכַ֣ל יְהוָ֔ה אֲשֶׁר־שָׁ֖ם אֲר֥וֹן אֱלֹהִֽים׃ פ

‎<span id="004">4</span> ‏וַיִּקְרָ֧א יְהוָ֛ה אֶל־שְׁמוּאֵ֖ל וַיֹּ֥אמֶר
הִנֵּֽנִי׃

‎<span id="005">5</span> ‏וַיָּ֣רָץ אֶל־עֵלִ֗י וַיֹּ֤אמֶר הִנְנִי֙
כִּֽי־קָרָ֣אתָ לִּ֔י וַיֹּ֥אמֶר לֹֽא־קָרָ֖אתִי שׁ֣וּב שְׁכָ֑ב וַיֵּ֖לֶךְ
וַיִּשְׁכָּֽב׃ ס

‎<span id="006">6</span> ‏וַיֹּ֣סֶף יְהוָ֗ה קְרֹ֣א עוֹד֮ שְׁמוּאֵל֒
וַיָּ֤קָם שְׁמוּאֵל֙ וַיֵּ֣לֶךְ אֶל־עֵלִ֔י וַיֹּ֣אמֶר הִנְנִ֔י כִּ֥י
קָרָ֖אתָ לִ֑י וַיֹּ֛אמֶר לֹֽא־קָרָ֥אתִי בְנִ֖י שׁ֥וּב שְׁכָֽב׃

‎<span id="007">7</span> ‏וּשְׁמוּאֵ֕ל טֶ֖רֶם יָדַ֣ע אֶת־יְהוָ֑ה
וְטֶ֛רֶם יִגָּלֶ֥ה אֵלָ֖יו דְּבַר־יְהוָֽה׃

‎<span id="008">8</span> ‏וַיֹּ֨סֶף יְהוָ֥ה קְרֹא־שְׁמוּאֵל֮
בַּשְּׁלִשִׁית֒ וַיָּ֙קָם֙ וַיֵּ֣לֶךְ אֶל־עֵלִ֔י וַיֹּ֣אמֶר הִנְנִ֔י
כִּ֥י קָרָ֖אתָ לִ֑י וַיָּ֣בֶן עֵלִ֔י כִּ֥י יְהוָ֖ה קֹרֵ֥א לַנָּֽעַר׃

‎<span id="009">9</span> ‏וַיֹּ֨אמֶר עֵלִ֣י לִשְׁמוּאֵל֮ לֵ֣ךְ שְׁכָב֒
וְהָיָה֙ אִם־יִקְרָ֣א אֵלֶ֔יךָ וְאָֽמַרְתָּ֙ דַּבֵּ֣ר יְהוָ֔ה כִּ֥י
שֹׁמֵ֖עַ עַבְדֶּ֑ךָ וַיֵּ֣לֶךְ שְׁמוּאֵ֔ל וַיִּשְׁכַּ֖ב בִּמְקוֹמֽוֹ׃

‎<span id="010">10</span> ‏וַיָּבֹ֤א יְהוָה֙ וַיִּתְיַצַּ֔ב וַיִּקְרָ֥א
כְפַֽעַם־בְּפַ֖עַם שְׁמוּאֵ֣ל׀ שְׁמוּאֵ֑ל וַיֹּ֤אמֶר שְׁמוּאֵל֙ דַּבֵּ֔ר
כִּ֥י שֹׁמֵ֖עַ עַבְדֶּֽךָ׃ פ

‎<span id="011">11</span> ‏וַיֹּ֤אמֶר יְהוָה֙ אֶל־שְׁמוּאֵ֔ל הִנֵּ֧ה
אָנֹכִ֛י עֹשֶׂ֥ה דָבָ֖ר בְּיִשְׂרָאֵ֑ל אֲשֶׁר֙ כָּל־שֹׁ֣מְע֔וֹ
תְּצִלֶּ֖ינָה שְׁתֵּ֥י אָזְנָֽיו׃

‎<span id="012">12</span> ‏בַּיּ֤וֹם הַהוּא֙ אָקִ֣ים אֶל־עֵלִ֔י אֵ֛ת
כָּל־אֲשֶׁ֥ר דִּבַּ֖רְתִּי אֶל־בֵּית֑וֹ הָחֵ֖ל וְכַלֵּֽה׃

‎<span id="013">13</span> ‏וְהִגַּ֣דְתִּי ל֔וֹ כִּֽי־שֹׁפֵ֥ט אֲנִ֛י
אֶת־בֵּית֖וֹ עַד־עוֹלָ֑ם בַּעֲוֹ֣ן אֲשֶׁר־יָדַ֗ע כִּֽי־מְקַֽלְלִ֤ים
לָהֶם֙ בָּנָ֔יו וְלֹ֥א כִהָ֖ה בָּֽם׃

‎<span id="014">14</span> ‏וְלָכֵ֥ן נִשְׁבַּ֖עְתִּי לְבֵ֣ית עֵלִ֑י
אִֽם־יִתְכַּפֵּ֞ר עֲוֹ֧ן בֵּית־עֵלִ֛י בְּזֶ֥בַח וּבְמִנְחָ֖ה
עַד־עוֹלָֽם׃

‎<span id="015">15</span> ‏וַיִּשְׁכַּ֤ב שְׁמוּאֵל֙ עַד־הַבֹּ֔קֶר
וַיִּפְתַּ֖ח אֶת־דַּלְת֣וֹת בֵּית־יְהוָ֑ה וּשְׁמוּאֵ֣ל יָרֵ֔א מֵהַגִּ֥יד
אֶת־הַמַּרְאָ֖ה אֶל־עֵלִֽי׃

‎<span id="016">16</span> ‏וַיִּקְרָ֤א עֵלִי֙ אֶת־שְׁמוּאֵ֔ל וַיֹּ֖אמֶר
שְׁמוּאֵ֣ל בְּנִ֑י וַיֹּ֖אמֶר הִנֵּֽנִי׃

‎<span id="017">17</span> ‏וַיֹּ֗אמֶר מָ֤ה הַדָּבָר֙ אֲשֶׁ֣ר דִּבֶּ֣ר
אֵלֶ֔יךָ אַל־נָ֥א תְכַחֵ֖ד מִמֶּ֑נִּי כֹּ֣ה יַעֲשֶׂה־לְּךָ֤ אֱלֹהִים֙
וְכֹ֣ה יוֹסִ֔יף אִם־תְּכַחֵ֤ד מִמֶּ֙נִּי֙ דָּבָ֔ר מִכָּל־הַדָּבָ֖ר
אֲשֶׁר־דִּבֶּ֥ר אֵלֶֽיךָ׃

‎<span id="018">18</span> ‏וַיַּגֶּד־ל֤וֹ שְׁמוּאֵל֙
אֶת־כָּל־הַדְּבָרִ֔ים וְלֹ֥א כִחֵ֖ד מִמֶּ֑נּוּ וַיֹּאמַ֕ר יְהוָ֣ה ה֔וּא
הַטּ֥וֹב בְּעֵינָ֖ו<sup>q</sup> יַעֲשֶֽׂה׃ פ

‎<span id="019">19</span> ‏וַיִּגְדַּ֖ל שְׁמוּאֵ֑ל וַֽיהוָה֙ הָיָ֣ה
עִמּ֔וֹ וְלֹֽא־הִפִּ֥יל מִכָּל־דְּבָרָ֖יו אָֽרְצָה׃

‎<span id="020">20</span> ‏וַיֵּ֙דַע֙ כָּל־יִשְׂרָאֵ֔ל מִדָּ֖ן
וְעַד־בְּאֵ֣ר שָׁ֑בַע כִּ֚י נֶאֱמָ֣ן שְׁמוּאֵ֔ל לְנָבִ֖יא לַיהוָֽה׃

‎<span id="021">21</span> ‏וַיֹּ֥סֶף יְהוָ֖ה לְהֵרָאֹ֣ה בְשִׁלֹ֑ה
כִּֽי־נִגְלָ֨ה יְהוָ֧ה אֶל־שְׁמוּאֵ֛ל בְּשִׁל֖וֹ בִּדְבַ֥ר יְהוָֽה׃ פ

1 wəhann<sup>a</sup>‘ar šəmû’ēl məšārēṯ ’eṯ-yəhwâ lifənê ‘ēlî
ûḏəḇar-yəhwâ hāyâ yāqār bayyāmîm hâēm ’ên ḥāzwōn nifərāṣ: s

2 wayəhî bayywōm hahû’ wə‘ēlî šōḵēḇ biməqōmwō<sup>1</sup> wə‘ênāw
wə‘ênāyw hēḥēllû ḵēhwōṯ lō’ yûḵal lirə’wōṯ:

3 wənēr ’ĕlōhîm ṭerem yiḵəbeh ûšəmû’ēl šōḵēḇ bəhêḵal yəhwâ ’ăšer-šām
’ărwōn ’ĕlōhîm: f

4 wayyiqərā’ yəhwâ ’el-šəmû’ēl wayyō’mer hinnēnî:

5 wayyārāṣ ’el-‘ēlî wayyō’mer hinənî kî-qārā’ṯā llî wayyō’mer
lō’-qārā’ṯî šûḇ šəḵāḇ wayyēleḵə wayyišəkāḇ: s

6 wayyōsef yəhwâ qərō’ ‘wōḏ šəmû’ēl wayyāqām šəmû’ēl wayyēleḵə ’el-‘ēlî
wayyō’mer hinənî kî qārā’ṯā lî wayyō’mer lō’-qārā’ṯî ḇənî šûḇ šəḵāḇ:

7 ûšəmû’ēl ṭerem yāḏ<sup>a</sup>‘ ’eṯ-yəhwâ wəṭerem yigāleh ’ēlāyw
dəḇar-yəhwâ:

8 wayyōsef yəhwâ qərō’-šəmû’ēl baššəlišîṯ wayyāqām wayyēleḵə ’el-‘ēlî
wayyō’mer hinənî kî qārā’ṯā lî wayyāḇen ‘ēlî kî yəhwâ qōrē’ lannā‘ar:

9 wayyō’mer ‘ēlî lišəmû’ēl lēḵə šəḵāḇ wəhāyâ ’im-yiqərā’ ’ēleyḵā
wə’āmarətā dabēr yəhwâ kî šōmē‘a ‘aḇədeḵā wayyēleḵə šəmû’ēl wayyišəkaḇ
biməqwōmwō:

10 wayyāḇō’ yəhwâ wayyiṯəyaṣṣaḇ wayyiqərā’
ḵəf<sup>a</sup>‘am-bəf<sup>a</sup>‘am šəmû’ēl\| šəmû’ēl wayyō’mer
šəmû’ēl dabēr kî šōmē‘a ‘aḇədeḵā: f

11 wayyō’mer yəhwâ ’el-šəmû’ēl hinnēh ’ānōḵî ‘ōśeh ḏāḇār bəyiśərā’ēl
’ăšer kāl-šōmə‘wō təṣilleynâ šətê ’āzənāyw:

12 bayywōm hahû’ ’āqîm ’el-‘ēlî ’ēṯ kāl-’ăšer dibarətî ’el-bêṯwō hāḥēl
wəḵallēh:

13 wəhigaḏətî lwō kî-šōfēṭ ’ănî ’eṯ-bêṯwō ‘aḏ-‘wōlām b<sup>a</sup>‘ăwōn
’ăšer-yāḏ<sup>a</sup>‘ kî-məqaləlîm lâem bānāyw wəlō’ ḵihâ bām:

14 wəlāḵēn nišəb<sup>a</sup>‘ətî ləḇêṯ ‘ēlî ’im-yiṯəkapēr ‘ăwōn bêṯ-‘ēlî
bəzeḇ<sup>a</sup>ḥ ûḇəminəḥâ ‘aḏ-‘wōlām:

15 wayyišəkaḇ šəmû’ēl ‘aḏ-habōqer wayyifət<sup>a</sup>ḥ ’eṯ-daləṯwōṯ
bêṯ-yəhwâ ûšəmû’ēl yārē’ mēhagîḏ ’eṯ-hammarə’â ’el-‘ēlî:

16 wayyiqərā’ ‘ēlî ’eṯ-šəmû’ēl wayyō’mer šəmû’ēl bənî wayyō’mer hinnēnî:

17 wayyō’mer mâ hadāḇār ’ăšer diber ’ēleyḵā ’al-nā’ ṯəḵ<sup>a</sup>ḥēḏ
mimmennî kōh y<sup>a</sup>‘ăśeh-lləḵā ’ĕlōhîm wəḵōh ywōsîf
’im-təḵ<sup>a</sup>ḥēḏ mimmennî dāḇār mikāl-hadāḇār ’ăšer-diber ’ēleyḵā:

18 wayyageḏ-lwō šəmû’ēl ’eṯ-kāl-hadəḇārîm wəlō’ ḵiḥēḏ mimmennû wayyō’mar
yəhwâ hû’ haṭṭwōḇ bə‘ênāw<sup>q</sup> y<sup>a</sup>‘ăśeh: f

19 wayyiḡədal šəmû’ēl wayhwâ hāyâ ‘immwō wəlō’-hipîl mikāl-dəḇārāyw
’ārəṣâ:

20 wayyēḏ<sup>a</sup>‘ kāl-yiśərā’ēl midān wə‘aḏ-bə’ēr šāḇ<sup>a</sup>‘
kî ne’ĕmān šəmû’ēl lənāḇî’ layhwâ:

21 wayyōsef yəhwâ ləhērā’ōh ḇəšilōh kî-niḡəlâ yəhwâ ’el-šəmû’ēl bəšilwō
biḏəḇar yəhwâ: f

------------------------------------------------------------------------

[Next: 1 Samuel (1 Shmuel) Chapter 4](sa1004)
