[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg1005)  [KJV](../kjv/kg1005)  [Sep](../sep/kg1005.md) 
[Vul](../vul/kg1005.md)   
  
[1 Kings (1 Melakhim) Index](kg1.md)  
  [Previous](kg1004)  [Next](kg1006.md) 

------------------------------------------------------------------------

### Tanach (Hebrew): 1 Kings (1 Melakhim) Chapter 5

‎<span id="001">1</span> ‏וּשְׁלֹמֹ֗ה הָיָ֤ה מוֹשֵׁל֙
בְּכָל־הַמַּמְלָכ֔וֹת מִן־הַנָּהָר֙ אֶ֣רֶץ פְּלִשְׁתִּ֔ים וְעַ֖ד
גְּב֣וּל מִצְרָ֑יִם מַגִּשִׁ֥ים מִנְחָ֛ה וְעֹבְדִ֥ים אֶת־שְׁלֹמֹ֖ה
כָּל־יְמֵ֥י חַיָּֽיו׃ פ

‎<span id="002">2</span> ‏וַיְהִ֥י לֶֽחֶם־שְׁלֹמֹ֖ה לְי֣וֹם אֶחָ֑ד
שְׁלֹשִׁ֥ים כֹּר֙ סֹ֔לֶת וְשִׁשִּׁ֥ים כֹּ֖ר קָֽמַח׃

‎<span id="003">3</span> ‏עֲשָׂרָ֨ה בָקָ֜ר בְּרִאִ֗ים וְעֶשְׂרִ֥ים
בָּקָ֛ר רְעִ֖י וּמֵ֣אָה צֹ֑אן לְ֠בַד מֵֽאַיָּ֤ל וּצְבִי֙ וְיַחְמ֔וּר
וּבַרְבֻּרִ֖ים אֲבוּסִֽים׃

‎<span id="004">4</span> ‏כִּי־ה֞וּא רֹדֶ֣ה׀ בְּכָל־עֵ֣בֶר הַנָּהָ֗ר
מִתִּפְסַח֙ וְעַד־עַזָּ֔ה בְּכָל־מַלְכֵ֖י עֵ֣בֶר הַנָּהָ֑ר וְשָׁל֗וֹם
הָ֥יָה ל֛וֹ מִכָּל־עֲבָרָ֖יו מִסָּבִֽיב׃

‎<span id="005">5</span> ‏וַיֵּשֶׁב֩ יְהוּדָ֨ה וְיִשְׂרָאֵ֜ל לָבֶ֗טַח
אִ֣ישׁ תַּ֤חַת גַּפְנוֹ֙ וְתַ֣חַת תְּאֵֽנָת֔וֹ מִדָּ֖ן וְעַד־בְּאֵ֣ר
שָׁ֑בַע כֹּ֖ל יְמֵ֥י שְׁלֹמֹֽה׃ ס

‎<span id="006">6</span> ‏וַיְהִ֣י לִשְׁלֹמֹ֗ה אַרְבָּעִ֥ים אֶ֛לֶף
אֻרְוֹ֥ת סוּסִ֖ים לְמֶרְכָּב֑וֹ וּשְׁנֵים־עָשָׂ֥ר אֶ֖לֶף פָּרָשִֽׁים׃

‎<span id="007">7</span> ‏וְכִלְכְּלוּ֩ הַנִּצָּבִ֨ים הָאֵ֜לֶּה
אֶת־הַמֶּ֣לֶךְ שְׁלֹמֹ֗ה וְאֵ֧ת כָּל־הַקָּרֵ֛ב אֶל־שֻׁלְחַ֥ן
הַמֶּֽלֶךְ־שְׁלֹמֹ֖ה אִ֣ישׁ חָדְשׁ֑וֹ לֹ֥א יְעַדְּר֖וּ דָּבָֽר׃

‎<span id="008">8</span> ‏וְהַשְּׂעֹרִ֣ים וְהַתֶּ֔בֶן לַסּוּסִ֖ים
וְלָרָ֑כֶשׁ יָבִ֗אוּ אֶל־הַמָּקוֹם֙ אֲשֶׁ֣ר יִֽהְיֶה־שָּׁ֔ם אִ֖ישׁ
כְּמִשְׁפָּטֽוֹ׃ ס

‎<span id="009">9</span> ‏וַיִּתֵּן֩ אֱלֹהִ֨ים חָכְמָ֧ה לִשְׁלֹמֹ֛ה
וּתְבוּנָ֖ה הַרְבֵּ֣ה מְאֹ֑ד וְרֹ֣חַב לֵ֔ב כַּח֕וֹל אֲשֶׁ֖ר עַל־שְׂפַ֥ת
הַיָּֽם׃

‎<span id="010">10</span> ‏וַתֵּ֙רֶב֙ חָכְמַ֣ת שְׁלֹמֹ֔ה מֵֽחָכְמַ֖ת
כָּל־בְּנֵי־קֶ֑דֶם וּמִכֹּ֖ל חָכְמַ֥ת מִצְרָֽיִם׃

‎<span id="011">11</span> ‏וַיֶּחְכַּם֮ מִכָּל־הָֽאָדָם֒ מֵאֵיתָ֣ן
הָאֶזְרָחִ֗י וְהֵימָ֧ן וְכַלְכֹּ֛ל וְדַרְדַּ֖ע בְּנֵ֣י מָח֑וֹל
וַיְהִֽי־שְׁמ֥וֹ בְכָֽל־הַגּוֹיִ֖ם סָבִֽיב׃

‎<span id="012">12</span> ‏וַיְדַבֵּ֕ר שְׁלֹ֥שֶׁת אֲלָפִ֖ים מָשָׁ֑ל
וַיְהִ֥י שִׁיר֖וֹ חֲמִשָּׁ֥ה וָאָֽלֶף׃

‎<span id="013">13</span> ‏וַיְדַבֵּר֮ עַל־הָֽעֵצִים֒ מִן־הָאֶ֙רֶז֙
אֲשֶׁ֣ר בַּלְּבָנ֔וֹן וְעַד֙ הָאֵז֔וֹב אֲשֶׁ֥ר יֹצֵ֖א בַּקִּ֑יר
וַיְדַבֵּר֙ עַל־הַבְּהֵמָ֣ה וְעַל־הָע֔וֹף וְעַל־הָרֶ֖מֶשׂ
וְעַל־הַדָּגִֽים׃

‎<span id="014">14</span> ‏וַיָּבֹ֙אוּ֙ מִכָּל־הָ֣עַמִּ֔ים לִשְׁמֹ֕עַ
אֵ֖ת חָכְמַ֣ת שְׁלֹמֹ֑ה מֵאֵת֙ כָּל־מַלְכֵ֣י הָאָ֔רֶץ אֲשֶׁ֥ר שָׁמְע֖וּ
אֶת־חָכְמָתֽוֹ׃ ס

‎<span id="015">15</span> ‏וַ֠יִּשְׁלַח חִירָ֨ם מֶֽלֶךְ־צ֤וֹר
אֶת־עֲבָדָיו֙ אֶל־שְׁלֹמֹ֔ה כִּ֣י שָׁמַ֔ע כִּ֥י אֹת֛וֹ מָשְׁח֥וּ
לְמֶ֖לֶךְ תַּ֣חַת אָבִ֑יהוּ כִּ֣י אֹהֵ֗ב הָיָ֥ה חִירָ֛ם לְדָוִ֖ד
כָּל־הַיָּמִֽים׃ ס

‎<span id="016">16</span> ‏וַיִּשְׁלַ֣ח שְׁלֹמֹ֔ה אֶל־חִירָ֖ם לֵאמֹֽר׃

‎<span id="017">17</span> ‏אַתָּ֨ה יָדַ֜עְתָּ אֶת־דָּוִ֣ד אָבִ֗י כִּ֣י
לֹ֤א יָכֹל֙ לִבְנ֣וֹת בַּ֗יִת לְשֵׁם֙ יְהוָ֣ה אֱלֹהָ֔יו מִפְּנֵ֥י
הַמִּלְחָמָ֖ה אֲשֶׁ֣ר סְבָבֻ֑הוּ עַ֤ד תֵּת־יְהוָה֙ אֹתָ֔ם תַּ֖חַת
כַּפּ֥וֹת רגלו רַגְלָֽי׃

‎<span id="018">18</span> ‏וְעַתָּ֕ה הֵנִ֨יחַ יְהוָ֧ה אֱלֹהַ֛י לִ֖י
מִסָּבִ֑יב אֵ֣ין שָׂטָ֔ן וְאֵ֖ין פֶּ֥גַע רָֽע׃

‎<span id="019">19</span> ‏וְהִנְנִ֣י אֹמֵ֔ר לִבְנ֣וֹת בַּ֔יִת לְשֵׁ֖ם
יְהוָ֣ה אֱלֹהָ֑י כַּאֲשֶׁ֣ר׀ דִּבֶּ֣ר יְהוָ֗ה אֶל־דָּוִ֤ד אָבִי֙ לֵאמֹ֔ר
בִּנְךָ֗ אֲשֶׁ֨ר אֶתֵּ֤ן תַּחְתֶּ֙יךָ֙ עַל־כִּסְאֶ֔ךָ הֽוּא־יִבְנֶ֥ה
הַבַּ֖יִת לִשְׁמִֽי׃

‎<span id="020">20</span> ‏וְעַתָּ֡ה צַוֵּה֩ וְיִכְרְתוּ־לִ֨י אֲרָזִ֜ים
מִן־הַלְּבָנ֗וֹן וַֽעֲבָדַי֙ יִהְי֣וּ עִם־עֲבָדֶ֔יךָ וּשְׂכַ֤ר
עֲבָדֶ֙יךָ֙ אֶתֵּ֣ן לְךָ֔ כְּכֹ֖ל אֲשֶׁ֣ר תֹּאמֵ֑ר כִּ֣י׀ אַתָּ֣ה
יָדַ֗עְתָּ כִּ֣י אֵ֥ין בָּ֛נוּ אִ֛ישׁ יֹדֵ֥עַ לִכְרָת־עֵצִ֖ים
כַּצִּדֹנִֽים׃

‎<span id="021">21</span> ‏וַיְהִ֞י כִּשְׁמֹ֧עַ חִירָ֛ם אֶת־דִּבְרֵ֥י
שְׁלֹמֹ֖ה וַיִּשְׂמַ֣ח מְאֹ֑ד וַיֹּ֗אמֶר בָּר֤וּךְ יְהוָה֙ הַיּ֔וֹם
אֲשֶׁ֨ר נָתַ֤ן לְדָוִד֙ בֵּ֣ן חָכָ֔ם עַל־הָעָ֥ם הָרָ֖ב הַזֶּֽה׃

‎<span id="022">22</span> ‏וַיִּשְׁלַ֤ח חִירָם֙ אֶל־שְׁלֹמֹ֣ה לֵאמֹ֔ר
שָׁמַ֕עְתִּי אֵ֥ת אֲשֶׁר־שָׁלַ֖חְתָּ אֵלָ֑י אֲנִ֤י אֶֽעֱשֶׂה֙
אֶת־כָּל־חֶפְצְךָ֔ בַּעֲצֵ֥י אֲרָזִ֖ים וּבַעֲצֵ֥י בְרוֹשִֽׁים׃

‎<span id="023">23</span> ‏עֲ֠בָדַי יֹרִ֨דוּ מִן־הַלְּבָנ֜וֹן יָ֗מָּה
וַ֠אֲנִי אֲשִׂימֵ֨ם דֹּבְר֤וֹת בַּיָּם֙ עַֽד־הַמָּק֞וֹם
אֲשֶׁר־תִּשְׁלַ֥ח אֵלַ֛י וְנִפַּצְתִּ֥ים שָׁ֖ם וְאַתָּ֣ה תִשָּׂ֑א
וְאַתָּה֙ תַּעֲשֶׂ֣ה אֶת־חֶפְצִ֔י לָתֵ֖ת לֶ֥חֶם בֵּיתִֽי׃

‎<span id="024">24</span> ‏וַיְהִ֨י חִיר֜וֹם נֹתֵ֣ן לִשְׁלֹמֹ֗ה עֲצֵ֧י
אֲרָזִ֛ים וַעֲצֵ֥י בְרוֹשִׁ֖ים כָּל־חֶפְצֽוֹ׃

‎<span id="025">25</span> ‏וּשְׁלֹמֹה֩ נָתַ֨ן לְחִירָ֜ם עֶשְׂרִים֩
אֶ֨לֶף כֹּ֤ר חִטִּים֙ מַכֹּ֣לֶת לְבֵית֔וֹ וְעֶשְׂרִ֥ים כֹּ֖ר שֶׁ֣מֶן
כָּתִ֑ית כֹּֽה־יִתֵּ֧ן שְׁלֹמֹ֛ה לְחִירָ֖ם שָׁנָ֥ה בְשָׁנָֽה׃ פ

‎<span id="026">26</span> ‏וַיהוָ֗ה נָתַ֤ן חָכְמָה֙ לִשְׁלֹמֹ֔ה
כַּאֲשֶׁ֖ר דִּבֶּר־ל֑וֹ וַיְהִ֣י שָׁלֹ֗ם בֵּ֤ין חִירָם֙ וּבֵ֣ין
שְׁלֹמֹ֔ה וַיִּכְרְת֥וּ בְרִ֖ית שְׁנֵיהֶֽם׃

‎<span id="027">27</span> ‏וַיַּ֨עַל הַמֶּ֧לֶךְ שְׁלֹמֹ֛ה מַ֖ס
מִכָּל־יִשְׂרָאֵ֑ל וַיְהִ֣י הַמַּ֔ס שְׁלֹשִׁ֥ים אֶ֖לֶף אִֽישׁ׃

‎<span id="028">28</span> ‏וַיִּשְׁלָחֵ֣ם לְבָנ֗וֹנָה עֲשֶׂ֨רֶת
אֲלָפִ֤ים בַּחֹ֙דֶשׁ֙ חֲלִיפ֔וֹת חֹ֚דֶשׁ יִהְי֣וּ בַלְּבָנ֔וֹן שְׁנַ֥יִם
חֳדָשִׁ֖ים בְּבֵית֑וֹ וַאֲדֹנִירָ֖ם עַל־הַמַּֽס׃ ס

‎<span id="029">29</span> ‏וַיְהִ֧י לִשְׁלֹמֹ֛ה שִׁבְעִ֥ים אֶ֖לֶף
נֹשֵׂ֣א סַבָּ֑ל וּשְׁמֹנִ֥ים אֶ֖לֶף חֹצֵ֥ב בָּהָֽר׃

‎<span id="030">30</span> ‏לְ֠בַד מִשָּׂרֵ֨י הַנִּצָּבִ֤ים לִשְׁלֹמֹה֙
אֲשֶׁ֣ר עַל־הַמְּלָאכָ֔ה שְׁלֹ֥שֶׁת אֲלָפִ֖ים וּשְׁלֹ֣שׁ מֵא֑וֹת
הָרֹדִ֣ים בָּעָ֔ם הָעֹשִׂ֖ים בַּמְּלָאכָֽה׃

‎<span id="031">31</span> ‏וַיְצַ֣ו הַמֶּ֡לֶךְ וַיַּסִּעוּ֩ אֲבָנִ֨ים
גְּדֹל֜וֹת אֲבָנִ֧ים יְקָר֛וֹת לְיַסֵּ֥ד הַבָּ֖יִת אַבְנֵ֥י גָזִֽית׃

‎<span id="032">32</span> ‏וַֽיִּפְסְל֞וּ בֹּנֵ֧י שְׁלֹמֹ֛ה וּבֹנֵ֥י
חִיר֖וֹם וְהַגִּבְלִ֑ים וַיָּכִ֛ינוּ הָעֵצִ֥ים וְהָאֲבָנִ֖ים לִבְנ֥וֹת
הַבָּֽיִת׃ פ

1 ûšəlōmōh hāyâ mwōšēl bəḵāl-hammaməlāḵwōṯ min-hannâār ’ereṣ pəlišətîm
wə‘aḏ gəḇûl miṣərāyim magišîm minəḥâ wə‘ōḇəḏîm ’eṯ-šəlōmōh kāl-yəmê
ḥayyāyw: f

2 wayəhî leḥem-šəlōmōh ləywōm ’eḥāḏ šəlōšîm kōr sōleṯ wəšiššîm kōr
qām<sup>a</sup>ḥ:

3 ‘ăśārâ ḇāqār bəri’îm wə‘eśərîm bāqār rə‘î ûmē’â ṣō’n ləḇaḏ mē’ayyāl
ûṣəḇî wəy<sup>a</sup>ḥəmûr ûḇarəburîm ’ăḇûsîm:

4 kî-hû’ rōḏeh\| bəḵāl-‘ēḇer hannâār mitifəs<sup>a</sup>ḥ wə‘aḏ-‘azzâ
bəḵāl-maləḵê ‘ēḇer hannâār wəšālwōm hāyâ lwō mikāl-‘ăḇārāyw missāḇîḇ:

5 wayyēšeḇ yəhûḏâ wəyiśərā’ēl lāḇeṭ<sup>a</sup>ḥ ’îš t<sup>a</sup>ḥaṯ
gafənwō wəṯ<sup>a</sup>ḥaṯ tə’ēnāṯwō midān wə‘aḏ-bə’ēr šāḇ<sup>a</sup>‘
kōl yəmê šəlōmōh: s

6 wayəhî lišəlōmōh ’arəbā‘îm ’elef ’urəwōṯ sûsîm ləmerəkāḇwō
ûšənêm-‘āśār ’elef pārāšîm:

7 wəḵiləkəlû hanniṣṣāḇîm hā’ēlleh ’eṯ-hammeleḵə šəlōmōh wə’ēṯ
kāl-haqqārēḇ ’el-šuləḥan hammeleḵə-šəlōmōh ’îš ḥāḏəšwō lō’ yə‘adərû
dāḇār:

8 wəhaśśə‘ōrîm wəhateḇen lassûsîm wəlārāḵeš yāḇi’û ’el-hammāqwōm ’ăšer
yihəyeh-ššām ’îš kəmišəpāṭwō: s

9 wayyitēn ’ĕlōhîm ḥāḵəmâ lišəlōmōh ûṯəḇûnâ harəbēh mə’ōḏ wərōḥaḇ lēḇ
k<sup>a</sup>ḥwōl ’ăšer ‘al-śəfaṯ hayyām:

10 watēreḇ ḥāḵəmaṯ šəlōmōh mēḥāḵəmaṯ kāl-bənê-qeḏem ûmikōl ḥāḵəmaṯ
miṣərāyim:

11 wayyeḥəkam mikāl-hā’āḏām mē’êṯān hā’ezərāḥî wəhêmān wəḵaləkōl
wəḏarəd<sup>a</sup>‘ bənê māḥwōl wayəhî-šəmwō ḇəḵāl-hagwōyim sāḇîḇ:

12 wayəḏabēr šəlōšeṯ ’ălāfîm māšāl wayəhî šîrwō ḥămiššâ wā’ālef:

13 wayəḏabēr ‘al-hā‘ēṣîm min-hā’erez ’ăšer balləḇānwōn wə‘aḏ hā’ēzwōḇ
’ăšer yōṣē’ baqqîr wayəḏabēr ‘al-habəhēmâ wə‘al-hā‘wōf wə‘al-hāremeś
wə‘al-hadāḡîm:

14 wayyāḇō’û mikāl-hā‘ammîm lišəmō‘a ’ēṯ ḥāḵəmaṯ šəlōmōh mē’ēṯ
kāl-maləḵê hā’āreṣ ’ăšer šāmə‘û ’eṯ-ḥāḵəmāṯwō: s

15 wayyišəl<sup>a</sup>ḥ ḥîrām meleḵə-ṣwōr ’eṯ-‘ăḇāḏāyw ’el-šəlōmōh kî
šām<sup>a</sup>‘ kî ’ōṯwō māšəḥû ləmeleḵə t<sup>a</sup>ḥaṯ ’āḇîhû kî
’ōhēḇ hāyâ ḥîrām ləḏāwiḏ kāl-hayyāmîm: s

16 wayyišəl<sup>a</sup>ḥ šəlōmōh ’el-ḥîrām lē’mōr:

17 ’atâ yāḏ<sup>a</sup>‘ətā ’eṯ-dāwiḏ ’āḇî kî lō’ yāḵōl liḇənwōṯ bayiṯ
ləšēm yəhwâ ’ĕlōhāyw mipənê hammiləḥāmâ ’ăšer səḇāḇuhû ‘aḏ tēṯ-yəhwâ
’ōṯām t<sup>a</sup>ḥaṯ kapwōṯ raḡəlāw raḡəlāy:

18 wə‘atâ hēnîḥa yəhwâ ’ĕlōhay lî missāḇîḇ ’ên śāṭān wə’ên
peḡ<sup>a</sup>‘ rā‘:

19 wəhinənî ’ōmēr liḇənwōṯ bayiṯ ləšēm yəhwâ ’ĕlōhāy ka’ăšer\| diber
yəhwâ ’el-dāwiḏ ’āḇî lē’mōr binəḵā ’ăšer ’etēn t<sup>a</sup>ḥəteyḵā
‘al-kisə’eḵā hû’-yiḇəneh habayiṯ lišəmî:

20 wə‘atâ ṣaûēh wəyiḵərəṯû-lî ’ărāzîm min-halləḇānwōn
w<sup>a</sup>‘ăḇāḏay yihəyû ‘im-‘ăḇāḏeyḵā ûśəḵar ‘ăḇāḏeyḵā ’etēn ləḵā
kəḵōl ’ăšer tō’mēr kî\| ’atâ yāḏ<sup>a</sup>‘ətā kî ’ên bānû ’îš yōḏē‘a
liḵərāṯ-‘ēṣîm kaṣṣiḏōnîm:

21 wayəhî kišəmō‘a ḥîrām ’eṯ-diḇərê šəlōmōh wayyiśəm<sup>a</sup>ḥ mə’ōḏ
wayyō’mer bārûḵə yəhwâ hayywōm ’ăšer nāṯan ləḏāwiḏ bēn ḥāḵām ‘al-hā‘ām
hārāḇ hazzeh:

22 wayyišəl<sup>a</sup>ḥ ḥîrām ’el-šəlōmōh lē’mōr šām<sup>a</sup>‘ətî
’ēṯ ’ăšer-šāl<sup>a</sup>ḥətā ’ēlāy ’ănî ’e‘ĕśeh ’eṯ-kāl-ḥefəṣəḵā
b<sup>a</sup>‘ăṣê ’ărāzîm ûḇ<sup>a</sup>‘ăṣê ḇərwōšîm:

23 ‘ăḇāḏay yōriḏû min-halləḇānwōn yāmmâ wa’ănî ’ăśîmēm dōḇərwōṯ bayyām
‘aḏ-hammāqwōm ’ăšer-tišəl<sup>a</sup>ḥ ’ēlay wənipaṣətîm šām wə’atâ
ṯiśśā’ wə’atâ t<sup>a</sup>‘ăśeh ’eṯ-ḥefəṣî lāṯēṯ leḥem bêṯî:

24 wayəhî ḥîrwōm nōṯēn lišəlōmōh ‘ăṣê ’ărāzîm w<sup>a</sup>‘ăṣê ḇərwōšîm
kāl-ḥefəṣwō:

25 ûšəlōmōh nāṯan ləḥîrām ‘eśərîm ’elef kōr ḥiṭṭîm makōleṯ ləḇêṯwō
wə‘eśərîm kōr šemen kāṯîṯ kōh-yitēn šəlōmōh ləḥîrām šānâ ḇəšānâ: f

26 wayhwâ nāṯan ḥāḵəmâ lišəlōmōh ka’ăšer diber-lwō wayəhî šālōm bên
ḥîrām ûḇên šəlōmōh wayyiḵərəṯû ḇərîṯ šənêhem:

27 wayy<sup>a</sup>‘al hammeleḵə šəlōmōh mas mikāl-yiśərā’ēl wayəhî
hammas šəlōšîm ’elef ’îš:

28 wayyišəlāḥēm ləḇānwōnâ ‘ăśereṯ ’ălāfîm b<sup>a</sup>ḥōḏeš ḥălîfwōṯ
ḥōḏeš yihəyû ḇalləḇānwōn šənayim ḥŏḏāšîm bəḇêṯwō wa’ăḏōnîrām ‘al-hammas:
s

29 wayəhî lišəlōmōh šiḇə‘îm ’elef nōśē’ sabāl ûšəmōnîm ’elef ḥōṣēḇ bâār:

30 ləḇaḏ miśśārê hanniṣṣāḇîm lišəlōmōh ’ăšer ‘al-hamməlā’ḵâ šəlōšeṯ
’ălāfîm ûšəlōš mē’wōṯ hārōḏîm bā‘ām hā‘ōśîm bamməlā’ḵâ:

31 wayəṣaw hammeleḵə wayyassi‘û ’ăḇānîm gəḏōlwōṯ ’ăḇānîm yəqārwōṯ
ləyassēḏ habāyiṯ ’aḇənê ḡāzîṯ:

32 wayyifəsəlû bōnê šəlōmōh ûḇōnê ḥîrwōm wəhagiḇəlîm wayyāḵînû hā‘ēṣîm
wəhā’ăḇānîm liḇənwōṯ habāyiṯ: f

------------------------------------------------------------------------

[Next: 1 Kings (1 Melakhim) Chapter 6](kg1006.md)
