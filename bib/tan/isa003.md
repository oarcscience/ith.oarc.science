[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa003)  [KJV](../kjv/isa003)  [Sep](../sep/isa003) 
[Vul](../vul/isa003)   
  
[Isaiah (Yisheyah) Index](isa)  
  [Previous](isa002)  [Next](isa004) 

------------------------------------------------------------------------

### Tanach (Hebrew): Isaiah (Yisheyah) Chapter 3

‎<span id="001">1</span> ‏כִּי֩ הִנֵּ֨ה הָאָד֜וֹן יְהוָ֣ה צְבָא֗וֹת
מֵסִ֤יר מִירוּשָׁלִַ֙ם֙ וּמִ֣יהוּדָ֔ה מַשְׁעֵ֖ן וּמַשְׁעֵנָ֑ה כֹּ֚ל
מִשְׁעַן־לֶ֔חֶם וְכֹ֖ל מִשְׁעַן־מָֽיִם׃

‎<span id="002">2</span> ‏גִּבּ֖וֹר וְאִ֣ישׁ מִלְחָמָ֑ה שׁוֹפֵ֥ט
וְנָבִ֖יא וְקֹסֵ֥ם וְזָקֵֽן׃

‎<span id="003">3</span> ‏שַׂר־חֲמִשִּׁ֖ים וּנְשׂ֣וּא פָנִ֑ים וְיוֹעֵ֛ץ
וַחֲכַ֥ם חֲרָשִׁ֖ים וּנְב֥וֹן לָֽחַשׁ׃

‎<span id="004">4</span> ‏וְנָתַתִּ֥י נְעָרִ֖ים שָׂרֵיהֶ֑ם
וְתַעֲלוּלִ֖ים יִמְשְׁלוּ־בָֽם׃

‎<span id="005">5</span> ‏וְנִגַּ֣שׂ הָעָ֔ם אִ֥ישׁ בְּאִ֖ישׁ וְאִ֣ישׁ
בְּרֵעֵ֑הוּ יִרְהֲב֗וּ הַנַּ֙עַר֙ בַּזָּקֵ֔ן וְהַנִּקְלֶ֖ה
בַּנִּכְבָּֽד׃

‎<span id="006">6</span> ‏כִּֽי־יִתְפֹּ֨שׂ אִ֤ישׁ בְּאָחִיו֙ בֵּ֣ית
אָבִ֔יו שִׂמְלָ֣ה לְכָ֔ה קָצִ֖ין תִּֽהְיֶה־לָּ֑נוּ וְהַמַּכְשֵׁלָ֥ה
הַזֹּ֖את תַּ֥חַת יָדֶֽךָ׃

‎<span id="007">7</span> ‏יִשָּׂא֩ בַיּ֨וֹם הַה֤וּא׀ לֵאמֹר֙
לֹא־אֶהְיֶ֣ה חֹבֵ֔שׁ וּבְבֵיתִ֕י אֵ֥ין לֶ֖חֶם וְאֵ֣ין שִׂמְלָ֑ה לֹ֥א
תְשִׂימֻ֖נִי קְצִ֥ין עָֽם׃

‎<span id="008">8</span> ‏כִּ֤י כָשְׁלָה֙ יְר֣וּשָׁלִַ֔ם וִיהוּדָ֖ה
נָפָ֑ל כִּֽי־לְשׁוֹנָ֤ם וּמַֽעַלְלֵיהֶם֙ אֶל־יְהוָ֔ה לַמְר֖וֹת עֵנֵ֥י
כְבוֹדֽוֹ׃

‎<span id="009">9</span> ‏הַכָּרַ֤ת פְּנֵיהֶם֙ עָ֣נְתָה בָּ֔ם
וְחַטָּאתָ֛ם כִּסְדֹ֥ם הִגִּ֖ידוּ לֹ֣א כִחֵ֑דוּ א֣וֹי לְנַפְשָׁ֔ם
כִּֽי־גָמְל֥וּ לָהֶ֖ם רָעָֽה׃

‎<span id="010">10</span> ‏אִמְר֥וּ צַדִּ֖יק כִּי־ט֑וֹב כִּֽי־פְרִ֥י
מַעַלְלֵיהֶ֖ם יֹאכֵֽלוּ׃

‎<span id="011">11</span> ‏א֖וֹי לְרָשָׁ֣ע רָ֑ע כִּֽי־גְמ֥וּל יָדָ֖יו
יֵעָ֥שֶׂה לּֽוֹ׃

‎<span id="012">12</span> ‏עַמִּי֙ נֹגְשָׂ֣יו מְעוֹלֵ֔ל וְנָשִׁ֖ים
מָ֣שְׁלוּ ב֑וֹ עַמִּי֙ מְאַשְּׁרֶ֣יךָ מַתְעִ֔ים וְדֶ֥רֶךְ אֹֽרְחֹתֶ֖יךָ
בִּלֵּֽעוּ׃ ס

‎<span id="013">13</span> ‏נִצָּ֥ב לָרִ֖יב יְהוָ֑ה וְעֹמֵ֖ד לָדִ֥ין
עַמִּֽים׃

‎<span id="014">14</span> ‏יְהוָה֙ בְּמִשְׁפָּ֣ט יָב֔וֹא עִם־זִקְנֵ֥י
עַמּ֖וֹ וְשָׂרָ֑יו וְאַתֶּם֙ בִּֽעַרְתֶּ֣ם הַכֶּ֔רֶם גְּזֵלַ֥ת הֶֽעָנִ֖י
בְּבָתֵּיכֶֽם׃

‎<span id="015">15</span> ‏מלכם מַה־ לָּכֶם֙<sup>a</sup> תְּדַכְּא֣וּ
עַמִּ֔י וּפְנֵ֥י עֲנִיִּ֖ים תִּטְחָ֑נוּ נְאֻם־אֲדֹנָ֥י יְהוִ֖ה
צְבָאֽוֹת׃ ס

‎<span id="016">16</span> ‏וַיֹּ֣אמֶר יְהוָ֗ה יַ֚עַן כִּ֤י גָֽבְהוּ֙
בְּנ֣וֹת צִיּ֔וֹן וַתֵּלַ֙כְנָה֙ נטוות נְטוּי֣וֹת גָּר֔וֹן
וּֽמְשַׂקְּר֖וֹת עֵינָ֑יִם הָל֤וֹךְ וְטָפֹף֙ תֵּלַ֔כְנָה וּבְרַגְלֵיהֶ֖ם
תְּעַכַּֽסְנָה׃

‎<span id="017">17</span> ‏וְשִׂפַּ֣ח אֲדֹנָ֔י קָדְקֹ֖ד בְּנ֣וֹת
צִיּ֑וֹן וַיהוָ֖ה פָּתְהֵ֥ן יְעָרֶֽה׃ ס

‎<span id="018">18</span> ‏בַּיּ֨וֹם הַה֜וּא יָסִ֣יר אֲדֹנָ֗י אֵ֣ת
תִּפְאֶ֧רֶת הָעֲכָסִ֛ים וְהַשְּׁבִיסִ֖ים וְהַשַּׂהֲרֹנִֽים׃

‎<span id="019">19</span> ‏הַנְּטִיפ֥וֹת וְהַשֵּׁיר֖וֹת וְהָֽרְעָלֽוֹת׃

‎<span id="020">20</span> ‏הַפְּאֵרִ֤ים וְהַצְּעָדוֹת֙ וְהַקִּשֻּׁרִ֔ים
וּבָתֵּ֥י הַנֶּ֖פֶשׁ וְהַלְּחָשִֽׁים׃

‎<span id="021">21</span> ‏הַטַּבָּע֖וֹת וְנִזְמֵ֥י הָאָֽף׃

‎<span id="022">22</span> ‏הַמַּֽחֲלָצוֹת֙ וְהַמַּ֣עֲטָפ֔וֹת
וְהַמִּטְפָּח֖וֹת וְהָחֲרִיטִֽים׃

‎<span id="023">23</span> ‏וְהַגִּלְיֹנִים֙ וְהַסְּדִינִ֔ים
וְהַצְּנִיפ֖וֹת וְהָרְדִידִֽים׃

‎<span id="024">24</span> ‏וְהָיָה֩ תַ֨חַת בֹּ֜שֶׂם מַ֣ק יִֽהְיֶ֗ה
וְתַ֨חַת חֲגוֹרָ֤ה נִקְפָּה֙ וְתַ֨חַת מַעֲשֶׂ֤ה מִקְשֶׁה֙ קָרְחָ֔ה
וְתַ֥חַת פְּתִיגִ֖יל מַחֲגֹ֣רֶת שָׂ֑ק כִּי־תַ֖חַת יֹֽפִי׃

‎<span id="025">25</span> ‏מְתַ֖יִךְ בַּחֶ֣רֶב יִפֹּ֑לוּ וּגְבוּרָתֵ֖ךְ
בַּמִּלְחָמָֽה׃

‎<span id="026">26</span> ‏וְאָנ֥וּ וְאָבְל֖וּ פְּתָחֶ֑יהָ וְנִקָּ֖תָה
לָאָ֥רֶץ תֵּשֵֽׁב׃

1 kî hinnēh hā’āḏwōn yəhwâ ṣəḇā’wōṯ mēsîr mîrûšālaim ûmîhûḏâ mašə‘ēn
ûmašə‘ēnâ kōl mišə‘an-leḥem wəḵōl mišə‘an-māyim:

2 gibwōr wə’îš miləḥāmâ šwōfēṭ wənāḇî’ wəqōsēm wəzāqēn:

3 śar-ḥămiššîm ûnəśû’ fānîm wəywō‘ēṣ w<sup>a</sup>ḥăḵam ḥărāšîm ûnəḇwōn
lāḥaš:

4 wənāṯatî nə‘ārîm śārêhem wəṯ<sup>a</sup>‘ălûlîm yiməšəlû-ḇām:

5 wənigaś hā‘ām ’îš bə’îš wə’îš bərē‘ēhû yirəhăḇû hann<sup>a</sup>‘ar
bazzāqēn wəhanniqəleh banniḵəbāḏ:

6 kî-yiṯəpōś ’îš bə’āḥîw bêṯ ’āḇîw śiməlâ ləḵâ qāṣîn tihəyeh-llānû
wəhammaḵəšēlâ hazzō’ṯ t<sup>a</sup>ḥaṯ yāḏeḵā:

7 yiśśā’ ḇayywōm hahû’\| lē’mōr lō’-’ehəyeh ḥōḇēš ûḇəḇêṯî ’ên leḥem
wə’ên śiməlâ lō’ ṯəśîmunî qəṣîn ‘ām:

8 kî ḵāšəlâ yərûšālaim wîhûḏâ nāfāl kî-ləšwōnām ûm<sup>a</sup>‘aləlêhem
’el-yəhwâ lamərwōṯ ‘ēnê ḵəḇwōḏwō:

9 hakāraṯ pənêhem ‘ānəṯâ bām wəḥaṭṭā’ṯām kisəḏōm higîḏû lō’ ḵiḥēḏû ’wōy
lənafəšām kî-ḡāməlû lâem rā‘â:

10 ’imərû ṣadîq kî-ṭwōḇ kî-fərî m<sup>a</sup>‘aləlêhem yō’ḵēlû:

11 ’wōy lərāšā‘ rā‘ kî-ḡəmûl yāḏāyw yē‘āśeh llwō:

12 ‘ammî nōḡəśāyw mə‘wōlēl wənāšîm māšəlû ḇwō ‘ammî mə’aššəreyḵā maṯə‘îm
wəḏereḵə ’ōrəḥōṯeyḵā billē‘û: s

13 niṣṣāḇ lārîḇ yəhwâ wə‘ōmēḏ lāḏîn ‘ammîm:

14 yəhwâ bəmišəpāṭ yāḇwō’ ‘im-ziqənê ‘ammwō wəśārāyw wə’atem bi‘arətem
hakerem gəzēlaṯ he‘ānî bəḇātêḵem:

15 mallāḵem mah- llāḵem<sup>a</sup> təḏakə’û ‘ammî ûfənê ‘ănîyîm
tiṭəḥānû nə’um-’ăḏōnāy yəhwih ṣəḇā’wōṯ: s

16 wayyō’mer yəhwâ y<sup>a</sup>‘an kî ḡāḇəhû bənwōṯ ṣîywōn watēlaḵənâ
nəṭûwōṯ nəṭûywōṯ gārwōn ûməśaqqərwōṯ ‘ênāyim hālwōḵə wəṭāfōf tēlaḵənâ
ûḇəraḡəlêhem tə‘akasənâ:

17 wəśip<sup>a</sup>ḥ ’ăḏōnāy qāḏəqōḏ bənwōṯ ṣîywōn wayhwâ pāṯəhēn
yə‘āreh: s

18 bayywōm hahû’ yāsîr ’ăḏōnāy ’ēṯ tifə’ereṯ hā‘ăḵāsîm wəhaššəḇîsîm
wəhaśśahărōnîm:

19 hannəṭîfwōṯ wəhaššêrwōṯ wəhārə‘ālwōṯ:

20 hapə’ērîm wəhaṣṣə‘āḏwōṯ wəhaqqiššurîm ûḇātê hannefeš wəhalləḥāšîm:

21 haṭṭabā‘wōṯ wənizəmê hā’āf:

22 hamm<sup>a</sup>ḥălāṣwōṯ wəhamm<sup>a</sup>‘ăṭāfwōṯ wəhammiṭəpāḥwōṯ
wəhāḥărîṭîm:

23 wəhagiləyōnîm wəhassəḏînîm wəhaṣṣənîfwōṯ wəhārəḏîḏîm:

24 wəhāyâ ṯ<sup>a</sup>ḥaṯ bōśem maq yihəyeh wəṯ<sup>a</sup>ḥaṯ ḥăḡwōrâ
niqəpâ wəṯ<sup>a</sup>ḥaṯ m<sup>a</sup>‘ăśeh miqəšeh qārəḥâ
wəṯ<sup>a</sup>ḥaṯ pəṯîḡîl m<sup>a</sup>ḥăḡōreṯ śāq kî-ṯ<sup>a</sup>ḥaṯ
yōfî:

25 məṯayiḵə b<sup>a</sup>ḥereḇ yipōlû ûḡəḇûrāṯēḵə bammiləḥāmâ:

26 wə’ānû wə’āḇəlû pəṯāḥeyhā wəniqqāṯâ lā’āreṣ tēšēḇ:

------------------------------------------------------------------------

[Next: Isaiah (Yisheyah) Chapter 4](isa004)
