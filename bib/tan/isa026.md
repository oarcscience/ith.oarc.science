[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa026)  [KJV](../kjv/isa026)  [Sep](../sep/isa026.md) 
[Vul](../vul/isa026.md)   
  
[Isaiah (Yisheyah) Index](isa.md)  
  [Previous](isa025)  [Next](isa027.md) 

------------------------------------------------------------------------

### Tanach (Hebrew): Isaiah (Yisheyah) Chapter 26

‎<span id="001">1</span> ‏בַּיּ֣וֹם הַה֔וּא יוּשַׁ֥ר הַשִּׁיר־הַזֶּ֖ה
בְּאֶ֣רֶץ יְהוּדָ֑ה עִ֣יר עָז־לָ֔נוּ יְשׁוּעָ֥ה יָשִׁ֖ית חוֹמ֥וֹת
וָחֵֽל׃

‎<span id="002">2</span> ‏פִּתְח֖וּ שְׁעָרִ֑ים וְיָבֹ֥א גוֹי־צַדִּ֖יק
שֹׁמֵ֥ר אֱמֻנִֽים׃

‎<span id="003">3</span> ‏יֵ֣צֶר סָמ֔וּךְ תִּצֹּ֖ר שָׁל֣וֹם׀ שָׁל֑וֹם
כִּ֥י בְךָ֖ בָּטֽוּחַ׃

‎<span id="004">4</span> ‏בִּטְח֥וּ בַֽיהוָ֖ה עֲדֵי־עַ֑ד כִּ֚י בְּיָ֣הּ
יְהוָ֔ה צ֖וּר עוֹלָמִֽים׃

‎<span id="005">5</span> ‏כִּ֤י הֵשַׁח֙ יֹשְׁבֵ֣י מָר֔וֹם קִרְיָ֖ה
נִשְׂגָּבָ֑ה יַשְׁפִּילֶ֤נָּה יַשְׁפִּילָהּ֙ עַד־אֶ֔רֶץ יַגִּיעֶ֖נָּה
עַד־עָפָֽר׃

‎<span id="006">6</span> ‏תִּרְמְסֶ֖נָּה רָ֑גֶל רַגְלֵ֥י עָנִ֖י
פַּעֲמֵ֥י דַלִּֽים׃

‎<span id="007">7</span> ‏אֹ֥רַח לַצַּדִּ֖יק מֵֽישָׁרִ֑ים יָשָׁ֕ר
מַעְגַּ֥ל צַדִּ֖יק תְּפַלֵּֽס׃

‎<span id="008">8</span> ‏אַ֣ף אֹ֧רַח מִשְׁפָּטֶ֛יךָ יְהוָ֖ה
קִוִּינ֑וּךָ לְשִׁמְךָ֥ וּֽלְזִכְרְךָ֖ תַּאֲוַת־נָֽפֶשׁ׃

‎<span id="009">9</span> ‏נַפְשִׁ֤י אִוִּיתִ֙יךָ֙ בַּלַּ֔יְלָה
אַף־רוּחִ֥י בְקִרְבִּ֖י אֲשַֽׁחֲרֶ֑ךָּ כִּ֞י כַּאֲשֶׁ֤ר מִשְׁפָּטֶ֙יךָ֙
לָאָ֔רֶץ צֶ֥דֶק לָמְד֖וּ יֹשְׁבֵ֥י תֵבֵֽל׃

‎<span id="010">10</span> ‏יֻחַ֤ן רָשָׁע֙ בַּל־לָמַ֣ד צֶ֔דֶק בְּאֶ֥רֶץ
נְכֹח֖וֹת יְעַוֵּ֑ל וּבַל־יִרְאֶ֖ה גֵּא֥וּת יְהוָֽה׃ ס

‎<span id="011">11</span> ‏יְהוָ֛ה רָ֥מָה יָדְךָ֖ בַּל־יֶחֱזָי֑וּן
יֶחֱז֤וּ וְיֵבֹ֙שׁוּ֙ קִנְאַת־עָ֔ם אַף־אֵ֖שׁ צָרֶ֥יךָ תֹאכְלֵֽם׃ ס

‎<span id="012">12</span> ‏יְהוָ֕ה תִּשְׁפֹּ֥ת שָׁל֖וֹם לָ֑נוּ כִּ֛י
גַּ֥ם כָּֽל־מַעֲשֵׂ֖ינוּ פָּעַ֥לְתָּ לָּֽנוּ׃

‎<span id="013">13</span> ‏יְהוָ֣ה אֱלֹהֵ֔ינוּ בְּעָל֥וּנוּ אֲדֹנִ֖ים
זֽוּלָתֶ֑ךָ לְבַד־בְּךָ֖ נַזְכִּ֥יר שְׁמֶֽךָ׃

‎<span id="014">14</span> ‏מֵתִים֙ בַּל־יִחְי֔וּ רְפָאִ֖ים בַּל־יָקֻ֑מוּ
לָכֵ֤ן פָּקַ֙דְתָּ֙ וַתַּשְׁמִידֵ֔ם וַתְּאַבֵּ֥ד כָּל־זֵ֖כֶר לָֽמוֹ׃

‎<span id="015">15</span> ‏יָסַ֤פְתָּ לַגּוֹי֙ יְהוָ֔ה יָסַ֥פְתָּ
לַגּ֖וֹי נִכְבָּ֑דְתָּ רִחַ֖קְתָּ כָּל־קַצְוֵי־אָֽרֶץ׃

‎<span id="016">16</span> ‏יְהוָ֖ה בַּצַּ֣ר פְּקָד֑וּךָ צָק֣וּן לַ֔חַשׁ
מוּסָרְךָ֖ לָֽמוֹ׃

‎<span id="017">17</span> ‏כְּמ֤וֹ הָרָה֙ תַּקְרִ֣יב לָלֶ֔דֶת תָּחִ֥יל
תִּזְעַ֖ק בַּחֲבָלֶ֑יהָ כֵּ֛ן הָיִ֥ינוּ מִפָּנֶ֖יךָ יְהוָֽה׃

‎<span id="018">18</span> ‏הָרִ֣ינוּ חַ֔לְנוּ כְּמ֖וֹ יָלַ֣דְנוּ ר֑וּחַ
יְשׁוּעֹת֙ בַּל־נַ֣עֲשֶׂה אֶ֔רֶץ וּבַֽל־יִפְּל֖וּ יֹשְׁבֵ֥י תֵבֵֽל׃

‎<span id="019">19</span> ‏יִֽחְי֣וּ מֵתֶ֔יךָ נְבֵלָתִ֖י יְקוּמ֑וּן
הָקִ֨יצוּ וְרַנְּנ֜וּ שֹׁכְנֵ֣י עָפָ֗ר כִּ֣י טַ֤ל אוֹרֹת֙ טַלֶּ֔ךָ
וָאָ֖רֶץ רְפָאִ֥ים תַּפִּֽיל׃ ס

‎<span id="020">20</span> ‏לֵ֤ךְ עַמִּי֙ בֹּ֣א בַחֲדָרֶ֔יךָ וּֽסְגֹ֥ר
דלתיך דְּלָתְךָ֖ בַּעֲדֶ֑ךָ חֲבִ֥י כִמְעַט־רֶ֖גַע עַד־יעבור־ יַעֲבָר־
זָֽעַם׃

‎<span id="021">21</span> ‏כִּֽי־הִנֵּ֤ה יְהוָה֙ יֹצֵ֣א מִמְּקוֹמ֔וֹ
לִפְקֹ֛ד עֲוֹ֥ן יֹֽשֵׁב־הָאָ֖רֶץ עָלָ֑יו וְגִלְּתָ֤ה הָאָ֙רֶץ֙
אֶת־דָּמֶ֔יהָ וְלֹֽא־תְכַסֶּ֥ה ע֖וֹד עַל־הֲרוּגֶֽיהָ׃ ס

1 bayywōm hahû’ yûšar haššîr-hazzeh bə’ereṣ yəhûḏâ ‘îr ‘āz-lānû yəšû‘â
yāšîṯ ḥwōmwōṯ wāḥēl:

2 piṯəḥû šə‘ārîm wəyāḇō’ ḡwōy-ṣadîq šōmēr ’ĕmunîm:

3 yēṣer sāmûḵə tiṣṣōr šālwōm\| šālwōm kî ḇəḵā bāṭûḥa:

4 biṭəḥû ḇayhwâ ‘ăḏê-‘aḏ kî bəyāh yəhwâ ṣûr ‘wōlāmîm:

5 kî hēš<sup>a</sup>ḥ yōšəḇê mārwōm qirəyâ niśəgāḇâ yašəpîlennâ
yašəpîlāh ‘aḏ-’ereṣ yagî‘ennâ ‘aḏ-‘āfār:

6 tirəməsennâ rāḡel raḡəlê ‘ānî p<sup>a</sup>‘ămê ḏallîm:

7 ’ōr<sup>a</sup>ḥ laṣṣadîq mêšārîm yāšār m<sup>a</sup>‘əgal ṣadîq
təfallēs:

8 ’af ’ōr<sup>a</sup>ḥ mišəpāṭeyḵā yəhwâ qiûînûḵā ləšiməḵā ûləziḵərəḵā
ta’ăwaṯ-nāfeš:

9 nafəšî ’iûîṯîḵā ballayəlâ ’af-rûḥî ḇəqirəbî ’ăš<sup>a</sup>ḥăreḵḵā kî
ka’ăšer mišəpāṭeyḵā lā’āreṣ ṣeḏeq lāməḏû yōšəḇê ṯēḇēl:

10 yuḥan rāšā‘ bal-lāmaḏ ṣeḏeq bə’ereṣ nəḵōḥwōṯ yə‘aûēl ûḇal-yirə’eh
gē’ûṯ yəhwâ: s

11 yəhwâ rāmâ yāḏəḵā bal-yeḥĕzāyûn yeḥĕzû wəyēḇōšû qinə’aṯ-‘ām ’af-’ēš
ṣāreyḵā ṯō’ḵəlēm: s

12 yəhwâ tišəpōṯ šālwōm lānû kî gam kāl-m<sup>a</sup>‘ăśênû pā‘alətā
llānû:

13 yəhwâ ’ĕlōhênû bə‘ālûnû ’ăḏōnîm zûlāṯeḵā ləḇaḏ-bəḵā nazəkîr šəmeḵā:

14 mēṯîm bal-yiḥəyû rəfā’îm bal-yāqumû lāḵēn pāqaḏətā watašəmîḏēm
watə’abēḏ kāl-zēḵer lāmwō:

15 yāsafətā lagwōy yəhwâ yāsafətā lagwōy niḵəbāḏətā riḥaqətā
kāl-qaṣəwê-’āreṣ:

16 yəhwâ baṣṣar pəqāḏûḵā ṣāqûn l<sup>a</sup>ḥaš mûsārəḵā lāmwō:

17 kəmwō hārâ taqərîḇ lāleḏeṯ tāḥîl tizə‘aq b<sup>a</sup>ḥăḇāleyhā kēn
hāyînû mipāneyḵā yəhwâ:

18 hārînû ḥalənû kəmwō yālaḏənû rûḥa yəšû‘ōṯ bal-n<sup>a</sup>‘ăśeh
’ereṣ ûḇal-yipəlû yōšəḇê ṯēḇēl:

19 yiḥəyû mēṯeyḵā nəḇēlāṯî yəqûmûn hāqîṣû wərannənû šōḵənê ‘āfār kî ṭal
’wōrōṯ ṭalleḵā wā’āreṣ rəfā’îm tapîl: s

20 lēḵə ‘ammî bō’ ḇ<sup>a</sup>ḥăḏāreyḵā ûsəḡōr dəlāṯeyḵā dəlāṯəḵā
b<sup>a</sup>‘ăḏeḵā ḥăḇî ḵimə‘aṭ-reḡ<sup>a</sup>‘
‘aḏ-y<sup>a</sup>‘ăḇwōr- y<sup>a</sup>‘ăḇār- zā‘am:

21 kî-hinnēh yəhwâ yōṣē’ mimməqwōmwō lifəqōḏ ‘ăwōn yōšēḇ-hā’āreṣ ‘ālāyw
wəḡilləṯâ hā’āreṣ ’eṯ-dāmeyhā wəlō’-ṯəḵasseh ‘wōḏ ‘al-hărûḡeyhā: s

------------------------------------------------------------------------

[Next: Isaiah (Yisheyah) Chapter 27](isa027.md)
