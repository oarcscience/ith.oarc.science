[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ecc004)  [KJV](../kjv/ecc004)  [Sep](../sep/ecc004.md) 
[Vul](../vul/ecc004.md)   
  
[Ecclesiastes (Qohelet) Index](ecc.md)  
  [Previous](ecc003)  [Next](ecc005.md) 

------------------------------------------------------------------------

### Tanach (Hebrew): Ecclesiastes (Qohelet) Chapter 4

‎<span id="001">1</span> ‏וְשַׁ֣בְתִּֽי אֲנִ֗י וָאֶרְאֶה֙
אֶת־כָּל־הָ֣עֲשֻׁקִ֔ים אֲשֶׁ֥ר נַעֲשִׂ֖ים תַּ֣חַת הַשָּׁ֑מֶשׁ וְהִנֵּ֣ה׀
דִּמְעַ֣ת הָעֲשֻׁקִ֗ים וְאֵ֤ין לָהֶם֙ מְנַחֵ֔ם וּמִיַּ֤ד עֹֽשְׁקֵיהֶם֙
כֹּ֔חַ וְאֵ֥ין לָהֶ֖ם מְנַחֵֽם׃

‎<span id="002">2</span> ‏וְשַׁבֵּ֧חַ אֲנִ֛י אֶת־הַמֵּתִ֖ים שֶׁכְּבָ֣ר
מֵ֑תוּ מִן־הַ֣חַיִּ֔ים אֲשֶׁ֛ר הֵ֥מָּה חַיִּ֖ים עֲדֶֽנָה׃

‎<span id="003">3</span> ‏וְטוֹב֙ מִשְּׁנֵיהֶ֔ם אֵ֥ת אֲשֶׁר־עֲדֶ֖ן לֹ֣א
הָיָ֑ה אֲשֶׁ֤ר לֹֽא־רָאָה֙ אֶת־הַמַּעֲשֶׂ֣ה הָרָ֔ע אֲשֶׁ֥ר נַעֲשָׂ֖ה
תַּ֥חַת הַשָּֽׁמֶשׁ׃

‎<span id="004">4</span> ‏וְרָאִ֨יתִֽי אֲנִ֜י אֶת־כָּל־עָמָ֗ל וְאֵת֙
כָּל־כִּשְׁר֣וֹן הַֽמַּעֲשֶׂ֔ה כִּ֛י הִ֥יא קִנְאַת־אִ֖ישׁ מֵרֵעֵ֑הוּ
גַּם־זֶ֥ה הֶ֖בֶל וּרְע֥וּת רֽוּחַ׃

‎<span id="005">5</span> ‏הַכְּסִיל֙ חֹבֵ֣ק אֶת־יָדָ֔יו וְאֹכֵ֖ל
אֶת־בְּשָׂרֽוֹ׃

‎<span id="006">6</span> ‏ט֕וֹב מְלֹ֥א כַ֖ף נָ֑חַת מִמְּלֹ֥א חָפְנַ֛יִם
עָמָ֖ל וּרְע֥וּת רֽוּחַ׃

‎<span id="007">7</span> ‏וְשַׁ֧בְתִּי אֲנִ֛י וָאֶרְאֶ֥ה הֶ֖בֶל תַּ֥חַת
הַשָּֽׁמֶשׁ׃

‎<span id="008">8</span> ‏יֵ֣שׁ אֶחָד֩ וְאֵ֨ין שֵׁנִ֜י גַּ֣ם בֵּ֧ן
וָאָ֣ח אֵֽין־ל֗וֹ וְאֵ֥ין קֵץ֙ לְכָל־עֲמָל֔וֹ גַּם־עיניו עֵינ֖וֹ
לֹא־תִשְׂבַּ֣ע עֹ֑שֶׁר וּלְמִ֣י׀ אֲנִ֣י עָמֵ֗ל וּמְחַסֵּ֤ר אֶת־נַפְשִׁי֙
מִטּוֹבָ֔ה גַּם־זֶ֥ה הֶ֛בֶל וְעִנְיַ֥ן רָ֖ע הֽוּא׃

‎<span id="009">9</span> ‏טוֹבִ֥ים הַשְּׁנַ֖יִם מִן־הָאֶחָ֑ד אֲשֶׁ֧ר
יֵשׁ־לָהֶ֛ם שָׂכָ֥ר ט֖וֹב בַּעֲמָלָֽם׃

‎<span id="010">10</span> ‏כִּ֣י אִם־יִפֹּ֔לוּ הָאֶחָ֖ד יָקִ֣ים
אֶת־חֲבֵר֑וֹ וְאִ֣יל֗וֹ הָֽאֶחָד֙ שֶׁיִּפּ֔וֹל וְאֵ֥ין שֵׁנִ֖י
לַהֲקִימֽוֹ׃

‎<span id="011">11</span> ‏גַּ֛ם אִם־יִשְׁכְּב֥וּ שְׁנַ֖יִם וְחַ֣ם
לָהֶ֑ם וּלְאֶחָ֖ד אֵ֥יךְ יֵחָֽם׃

‎<span id="012">12</span> ‏וְאִֽם־יִתְקְפוֹ֙ הָאֶחָ֔ד הַשְּׁנַ֖יִם
יַעַמְד֣וּ נֶגְדּ֑וֹ וְהַחוּט֙ הַֽמְשֻׁלָּ֔שׁ לֹ֥א בִמְהֵרָ֖ה יִנָּתֵֽק׃

‎<span id="013">13</span> ‏ט֛וֹב יֶ֥לֶד מִסְכֵּ֖ן וְחָכָ֑ם מִמֶּ֤לֶךְ
זָקֵן֙ וּכְסִ֔יל אֲשֶׁ֛ר לֹא־יָדַ֥ע לְהִזָּהֵ֖ר עֽוֹד׃

‎<span id="014">14</span> ‏כִּֽי־מִבֵּ֥ית הָסוּרִ֖ים יָצָ֣א לִמְלֹ֑ךְ
כִּ֛י גַּ֥ם בְּמַלְכוּת֖וֹ נוֹלַ֥ד רָֽשׁ׃

‎<span id="015">15</span> ‏רָאִ֙יתִי֙ אֶת־כָּל־הַ֣חַיִּ֔ים
הַֽמְהַלְּכִ֖ים תַּ֣חַת הַשָּׁ֑מֶשׁ עִ֚ם הַיֶּ֣לֶד הַשֵּׁנִ֔י אֲשֶׁ֥ר
יַעֲמֹ֖ד תַּחְתָּֽיו׃

‎<span id="016">16</span> ‏אֵֽין־קֵ֣ץ לְכָל־הָעָ֗ם לְכֹ֤ל אֲשֶׁר־הָיָה֙
לִפְנֵיהֶ֔ם גַּ֥ם הָאַחֲרוֹנִ֖ים לֹ֣א יִשְׂמְחוּ־ב֑וֹ כִּֽי־גַם־זֶ֥ה
הֶ֖בֶל וְרַעְי֥וֹן רֽוּחַ׃

‎<span id="017">17</span> ‏שְׁמֹ֣ר רגליך רַגְלְךָ֗ כַּאֲשֶׁ֤ר תֵּלֵךְ֙
אֶל־בֵּ֣ית הָאֱלֹהִ֔ים וְקָר֣וֹב לִשְׁמֹ֔עַ מִתֵּ֥ת הַכְּסִילִ֖ים זָ֑בַח
כִּֽי־אֵינָ֥ם יוֹדְעִ֖ים לַעֲשׂ֥וֹת רָֽע׃

1 wəšaḇətî ’ănî wā’erə’eh ’eṯ-kāl-hā‘ăšuqîm ’ăšer n<sup>a</sup>‘ăśîm
t<sup>a</sup>ḥaṯ haššāmeš wəhinnēh\| dimə‘aṯ hā‘ăšuqîm wə’ên lâem
mən<sup>a</sup>ḥēm ûmîyaḏ ‘ōšəqêhem kōḥa wə’ên lâem mən<sup>a</sup>ḥēm:

2 wəšabēḥa ’ănî ’eṯ-hammēṯîm šekəḇār mēṯû min-h<sup>a</sup>ḥayyîm ’ăšer
hēmmâ ḥayyîm ‘ăḏenâ:

3 wəṭwōḇ miššənêhem ’ēṯ ’ăšer-‘ăḏen lō’ hāyâ ’ăšer lō’-rā’â
’eṯ-hamm<sup>a</sup>‘ăśeh hārā‘ ’ăšer n<sup>a</sup>‘ăśâ t<sup>a</sup>ḥaṯ
haššāmeš:

4 wərā’îṯî ’ănî ’eṯ-kāl-‘āmāl wə’ēṯ kāl-kišərwōn hamm<sup>a</sup>‘ăśeh
kî hî’ qinə’aṯ-’îš mērē‘ēhû gam-zeh heḇel ûrə‘ûṯ rûḥa:

5 hakəsîl ḥōḇēq ’eṯ-yāḏāyw wə’ōḵēl ’eṯ-bəśārwō:

6 ṭwōḇ məlō’ ḵaf nāḥaṯ mimməlō’ ḥāfənayim ‘āmāl ûrə‘ûṯ rûḥa:

7 wəšaḇətî ’ănî wā’erə’eh heḇel t<sup>a</sup>ḥaṯ haššāmeš:

8 yēš ’eḥāḏ wə’ên šēnî gam bēn wā’āḥ ’ên-lwō wə’ên qēṣ ləḵāl-‘ămālwō
gam-‘ênāyw ‘ênwō lō’-ṯiśəb<sup>a</sup>‘ ‘ōšer ûləmî\| ’ănî ‘āmēl
ûməḥassēr ’eṯ-nafəšî miṭṭwōḇâ gam-zeh heḇel wə‘inəyan rā‘ hû’:

9 ṭwōḇîm haššənayim min-hā’eḥāḏ ’ăšer yēš-lâem śāḵār ṭwōḇ
b<sup>a</sup>‘ămālām:

10 kî ’im-yipōlû hā’eḥāḏ yāqîm ’eṯ-ḥăḇērwō wə’îlwō hā’eḥāḏ šeyyipwōl
wə’ên šēnî lahăqîmwō:

11 gam ’im-yišəkəḇû šənayim wəḥam lâem ûlə’eḥāḏ ’êḵə yēḥām:

12 wə’im-yiṯəqəfwō hā’eḥāḏ haššənayim y<sup>a</sup>‘aməḏû neḡədwō
wəh<sup>a</sup>ḥûṭ haməšullāš lō’ ḇiməhērâ yinnāṯēq:

13 ṭwōḇ yeleḏ misəkēn wəḥāḵām mimmeleḵə zāqēn ûḵəsîl ’ăšer
lō’-yāḏ<sup>a</sup>‘ ləhizzâēr ‘wōḏ:

14 kî-mibêṯ hāsûrîm yāṣā’ liməlōḵə kî gam bəmaləḵûṯwō nwōlaḏ rāš:

15 rā’îṯî ’eṯ-kāl-h<sup>a</sup>ḥayyîm haməhalləḵîm t<sup>a</sup>ḥaṯ
haššāmeš ‘im hayyeleḏ haššēnî ’ăšer y<sup>a</sup>‘ămōḏ
t<sup>a</sup>ḥətāyw:

16 ’ên-qēṣ ləḵāl-hā‘ām ləḵōl ’ăšer-hāyâ lifənêhem gam
hā’<sup>a</sup>ḥărwōnîm lō’ yiśəməḥû-ḇwō kî-ḡam-zeh heḇel
wər<sup>a</sup>‘əywōn rûḥa:

17 šəmōr raḡəleyḵā raḡələḵā ka’ăšer tēlēḵə ’el-bêṯ hā’ĕlōhîm wəqārwōḇ
lišəmō‘a mitēṯ hakəsîlîm zāḇ<sup>a</sup>ḥ kî-’ênām ywōḏə‘îm
l<sup>a</sup>‘ăśwōṯ rā‘:

------------------------------------------------------------------------

[Next: Ecclesiastes (Qohelet) Chapter 5](ecc005.md)
