[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/neh002)  [KJV](../kjv/neh002.md) 
[Vul](../vul/neh002.md)   
  
[Nehemiah (Nechemiyah) Index](neh.md)  
  [Previous](neh001)  [Next](neh003.md) 

------------------------------------------------------------------------

### Tanach (Hebrew): Nehemiah (Nechemiyah) Chapter 2

‎<span id="001">1</span> ‏וַיְהִ֣י׀ בְּחֹ֣דֶשׁ נִיסָ֗ן שְׁנַ֥ת
עֶשְׂרִ֛ים לְאַרְתַּחְשַׁ֥סְתְּא<sup>1</sup> הַמֶּ֖לֶךְ יַ֣יִן לְפָנָ֑יו
וָאֶשָּׂ֤א אֶת־הַיַּ֙יִן֙ וָאֶתְּנָ֣ה לַמֶּ֔לֶךְ וְלֹא־הָיִ֥יתִי רַ֖ע
לְפָנָֽיו׃

‎<span id="002">2</span> ‏וַיֹּאמֶר֩ לִ֨י הַמֶּ֜לֶךְ מַדּ֣וּעַ׀
פָּנֶ֣יךָ רָעִ֗ים וְאַתָּה֙ אֵֽינְךָ֣ חוֹלֶ֔ה אֵ֣ין זֶ֔ה כִּי־אִ֖ם
רֹ֣עַֽ לֵ֑ב וָאִירָ֖א הַרְבֵּ֥ה מְאֹֽד׃

‎<span id="003">3</span> ‏וָאֹמַ֣ר לַמֶּ֔לֶךְ הַמֶּ֖לֶךְ לְעוֹלָ֣ם
יִחְיֶ֑ה מַדּ֜וּעַ לֹא־יֵרְע֣וּ פָנַ֗י אֲשֶׁ֨ר הָעִ֜יר בֵּית־קִבְר֤וֹת
אֲבֹתַי֙ חֲרֵבָ֔ה וּשְׁעָרֶ֖יהָ אֻכְּל֥וּ בָאֵֽשׁ׃ ס

‎<span id="004">4</span> ‏וַיֹּ֤אמֶר לִי֙ הַמֶּ֔לֶךְ עַל־מַה־זֶּ֖ה
אַתָּ֣ה מְבַקֵּ֑שׁ וָֽאֶתְפַּלֵּ֔ל אֶל־אֱלֹהֵ֖י הַשָּׁמָֽיִם׃

‎<span id="005">5</span> ‏וָאֹמַ֣ר לַמֶּ֔לֶךְ אִם־עַל־הַמֶּ֣לֶךְ ט֔וֹב
וְאִם־יִיטַ֥ב עַבְדְּךָ֖ לְפָנֶ֑יךָ אֲשֶׁ֧ר תִּשְׁלָחֵ֣נִי אֶל־יְהוּדָ֗ה
אֶל־עִ֛יר קִבְר֥וֹת אֲבֹתַ֖י וְאֶבְנֶֽנָּה׃

‎<span id="006">6</span> ‏וַיֹּאמֶר֩ לִ֨י הַמֶּ֜לֶךְ וְהַשֵּׁגַ֣ל׀
יוֹשֶׁ֣בֶת אֶצְל֗וֹ עַד־מָתַ֛י יִהְיֶ֥ה מַֽהֲלָכֲךָ֖ וּמָתַ֣י תָּשׁ֑וּב
וַיִּיטַ֤ב לִפְנֵֽי־הַמֶּ֙לֶךְ֙ וַיִּשְׁלָחֵ֔נִי וָֽאֶתְּנָ֥ה ל֖וֹ
זְמָֽן׃

‎<span id="007">7</span> ‏וָאוֹמַר֮ לַמֶּלֶךְ֒ אִם־עַל־הַמֶּ֣לֶךְ ט֔וֹב
אִגְּרוֹת֙ יִתְּנוּ־לִ֔י עַֽל־פַּחֲו֖וֹת עֵ֣בֶר הַנָּהָ֑ר אֲשֶׁר֙
יַעֲבִיר֔וּנִי עַ֥ד אֲשֶׁר־אָב֖וֹא אֶל־יְהוּדָֽה׃

‎<span id="008">8</span> ‏וְאִגֶּ֡רֶת אֶל־אָסָף֩ שֹׁמֵ֨ר הַפַּרְדֵּ֜ס
אֲשֶׁ֣ר לַמֶּ֗לֶךְ אֲשֶׁ֣ר יִתֶּן־לִ֣י עֵצִ֡ים לְ֠קָרוֹת אֶת־שַׁעֲרֵ֨י
הַבִּירָ֤ה אֲשֶׁר־לַבַּ֙יִת֙ וּלְחוֹמַ֣ת הָעִ֔יר וְלַבַּ֖יִת
אֲשֶׁר־אָב֣וֹא אֵלָ֑יו וַיִּתֶּן־לִ֣י הַמֶּ֔לֶךְ כְּיַד־אֱלֹהַ֖י
הַטּוֹבָ֥ה עָלָֽי׃

‎<span id="009">9</span> ‏וָֽאָב֗וֹא אֶֽל־פַּֽחֲווֹת֙<sup>3</sup> עֵ֣בֶר
הַנָּהָ֔ר וָאֶתְּנָ֣ה לָהֶ֔ם אֵ֖ת אִגְּר֣וֹת הַמֶּ֑לֶךְ וַיִּשְׁלַ֤ח
עִמִּי֙ הַמֶּ֔לֶךְ שָׂ֥רֵי חַ֖יִל וּפָרָשִֽׁים׃ פ

‎<span id="010">10</span> ‏וַיִּשְׁמַ֞ע סַנְבַלַּ֣ט הַחֹרֹנִ֗י
וְטֽוֹבִיָּה֙ הָעֶ֣בֶד הָֽעַמֹּנִ֔י וַיֵּ֥רַע לָהֶ֖ם רָעָ֣ה גְדֹלָ֑ה
אֲשֶׁר־בָּ֥א אָדָ֔ם לְבַקֵּ֥שׁ טוֹבָ֖ה לִבְנֵ֥י יִשְׂרָאֵֽל׃

‎<span id="011">11</span> ‏וָאָב֖וֹא אֶל־יְרוּשָׁלִָ֑ם וָאֱהִי־שָׁ֖ם
יָמִ֥ים שְׁלֹשָֽׁה׃

‎<span id="012">12</span> ‏וָאָק֣וּם׀ לַ֗יְלָה אֲנִי֮ וַאֲנָשִׁ֣ים׀
מְעַט֮ עִמִּי֒ וְלֹא־הִגַּ֣דְתִּי לְאָדָ֔ם מָ֗ה אֱלֹהַי֙ נֹתֵ֣ן
אֶל־לִבִּ֔י לַעֲשׂ֖וֹת לִירוּשָׁלִָ֑ם וּבְהֵמָה֙ אֵ֣ין עִמִּ֔י כִּ֚י
אִם־הַבְּהֵמָ֔ה אֲשֶׁ֥ר אֲנִ֖י רֹכֵ֥ב בָּֽהּ׃

‎<span id="013">13</span> ‏וָאֵצְאָ֨ה בְשַֽׁעַר־הַגַּ֜יא לַ֗יְלָה
וְאֶל־פְּנֵי֙ עֵ֣ין הַתַּנִּ֔ין וְאֶל־שַׁ֖עַר הָאַשְׁפֹּ֑ת וָאֱהִ֨י
שֹׂבֵ֜ר בְּחוֹמֹ֤ת יְרוּשָׁלִַ֙ם֙ אֲשֶׁר־המפרוצים הֵ֣ם׀ פְּרוּצִ֔ים
וּשְׁעָרֶ֖יהָ אֻכְּל֥וּ בָאֵֽשׁ׃

‎<span id="014">14</span> ‏וָאֶֽעֱבֹר֙ אֶל־שַׁ֣עַר הָעַ֔יִן
וְאֶל־בְּרֵכַ֖ת הַמֶּ֑לֶךְ וְאֵין־מָק֥וֹם לַבְּהֵמָ֖ה לַעֲבֹ֥ר
תַּחְתָּֽי׃

‎<span id="015">15</span> ‏וָאֱהִ֨י עֹלֶ֤ה בַנַּ֙חַל֙ לַ֔יְלָה וָאֱהִ֥י
שֹׂבֵ֖ר בַּחוֹמָ֑ה וָאָשׁ֗וּב וָאָב֛וֹא בְּשַׁ֥עַר הַגַּ֖יְא וָאָשֽׁוּב׃

‎<span id="016">16</span> ‏וְהַסְּגָנִ֗ים לֹ֤א יָדְעוּ֙ אָ֣נָה
הָלַ֔כְתִּי וּמָ֖ה אֲנִ֣י עֹשֶׂ֑ה וְלַיְּהוּדִ֨ים וְלַכֹּהֲנִ֜ים
וְלַחֹרִ֣ים וְלַסְּגָנִ֗ים וּלְיֶ֙תֶר֙ עֹשֵׂ֣ה הַמְּלָאכָ֔ה עַד־כֵּ֖ן
לֹ֥א הִגַּֽדְתִּי׃

‎<span id="017">17</span> ‏וָאוֹמַ֣ר אֲלֵהֶ֗ם אַתֶּ֤ם רֹאִים֙ הָרָעָה֙
אֲשֶׁ֣ר אֲנַ֣חְנוּ בָ֔הּ אֲשֶׁ֤ר יְרוּשָׁלִַ֙ם֙ חֲרֵבָ֔ה וּשְׁעָרֶ֖יהָ
נִצְּת֣וּ בָאֵ֑שׁ לְכ֗וּ וְנִבְנֶה֙ אֶת־חוֹמַ֣ת יְרוּשָׁלִַ֔ם
וְלֹא־נִהְיֶ֥ה ע֖וֹד חֶרְפָּֽה׃

‎<span id="018">18</span> ‏וָאַגִּ֨יד לָהֶ֜ם אֶת־יַ֣ד אֱלֹהַ֗י
אֲשֶׁר־הִיא֙ טוֹבָ֣ה עָלַ֔י וְאַף־דִּבְרֵ֥י הַמֶּ֖לֶךְ אֲשֶׁ֣ר
אָֽמַר־לִ֑י וַיֹּֽאמְרוּ֙ נָק֣וּם וּבָנִ֔ינוּ וַיְחַזְּק֥וּ יְדֵיהֶ֖ם
לַטּוֹבָֽה׃ פ

‎<span id="019">19</span> ‏וַיִּשְׁמַע֩ סַנְבַלַּ֨ט הַחֹרֹנִ֜י
וְטֹבִיָּ֣ה׀ הָעֶ֣בֶד הָֽעַמּוֹנִ֗י וְגֶ֙שֶׁם֙ הָֽעַרְבִ֔י וַיַּלְעִ֣גוּ
לָ֔נוּ וַיִּבְז֖וּ עָלֵ֑ינוּ וַיֹּאמְר֗וּ מָֽה־הַדָּבָ֤ר הַזֶּה֙ אֲשֶׁ֣ר
אַתֶּ֣ם עֹשִׂ֔ים הַעַ֥ל הַמֶּ֖לֶךְ אַתֶּ֥ם מֹרְדִֽים׃

‎<span id="020">20</span> ‏וָאָשִׁ֨יב אוֹתָ֜ם דָּבָ֗ר וָאוֹמַ֤ר לָהֶם֙
אֱלֹהֵ֣י הַשָּׁמַ֔יִם ה֚וּא יַצְלִ֣יחַֽ לָ֔נוּ וַאֲנַ֥חְנוּ עֲבָדָ֖יו
נָק֣וּם וּבָנִ֑ינוּ וְלָכֶ֗ם אֵֽין־חֵ֧לֶק וּצְדָקָ֛ה וְזִכָּר֖וֹן
בִּירוּשָׁלִָֽם׃

1 wayəhî\| bəḥōḏeš nîsān šənaṯ ‘eśərîm
lə’arət<sup>a</sup>ḥəšasətə’<sup>1</sup> hammeleḵə yayin ləfānāyw
wā’eśśā’ ’eṯ-hayyayin wā’etənâ lammeleḵə wəlō’-hāyîṯî r<sup>a</sup>‘
ləfānāyw:

2 wayyō’mer lî hammeleḵə madû‘a\| pāneyḵā rā‘îm wə’atâ ’ênəḵā ḥwōleh ’ên
zeh kî-’im rō‘a lēḇ wā’îrā’ harəbēh mə’ōḏ:

3 wā’ōmar lammeleḵə hammeleḵə lə‘wōlām yiḥəyeh madû‘a lō’-yērə‘û fānay
’ăšer hā‘îr bêṯ-qiḇərwōṯ ’ăḇōṯay ḥărēḇâ ûšə‘āreyhā ’ukəlû ḇā’ēš: s

4 wayyō’mer lî hammeleḵə ‘al-mah-zzeh ’atâ məḇaqqēš wā’eṯəpallēl
’el-’ĕlōhê haššāmāyim:

5 wā’ōmar lammeleḵə ’im-‘al-hammeleḵə ṭwōḇ wə’im-yîṭaḇ ‘aḇədəḵā
ləfāneyḵā ’ăšer tišəlāḥēnî ’el-yəhûḏâ ’el-‘îr qiḇərwōṯ ’ăḇōṯay
wə’eḇənennâ:

6 wayyō’mer lî hammeleḵə wəhaššēḡal\| ywōšeḇeṯ ’eṣəlwō ‘aḏ-māṯay yihəyeh
mahălāḵăḵā ûmāṯay tāšûḇ wayyîṭaḇ lifənê-hammeleḵə wayyišəlāḥēnî wā’etənâ
lwō zəmān:

7 wā’wōmar lammeleḵə ’im-‘al-hammeleḵə ṭwōḇ ’igərwōṯ yitənû-lî
‘al-p<sup>a</sup>ḥăwwōṯ ‘ēḇer hannâār ’ăšer y<sup>a</sup>‘ăḇîrûnî ‘aḏ
’ăšer-’āḇwō’ ’el-yəhûḏâ:

8 wə’igereṯ ’el-’āsāf šōmēr haparədēs ’ăšer lammeleḵə ’ăšer yiten-lî
‘ēṣîm ləqārwōṯ ’eṯ-š<sup>a</sup>‘ărê habîrâ ’ăšer-labayiṯ ûləḥwōmaṯ
hā‘îr wəlabayiṯ ’ăšer-’āḇwō’ ’ēlāyw wayyiten-lî hammeleḵə kəyaḏ-’ĕlōhay
haṭṭwōḇâ ‘ālāy:

9 wā’āḇwō’ ’el-p<sup>a</sup>ḥăwwōṯ<sup>3</sup> ‘ēḇer hannâār wā’etənâ
lâem ’ēṯ ’igərwōṯ hammeleḵə wayyišəl<sup>a</sup>ḥ ‘immî hammeleḵə śārê
ḥayil ûfārāšîm: f

10 wayyišəm<sup>a</sup>‘ sanəḇallaṭ h<sup>a</sup>ḥōrōnî wəṭwōḇîyâ
hā‘eḇeḏ hā‘ammōnî wayyēr<sup>a</sup>‘ lâem rā‘â ḡəḏōlâ ’ăšer-bā’ ’āḏām
ləḇaqqēš ṭwōḇâ liḇənê yiśərā’ēl:

11 wā’āḇwō’ ’el-yərûšālāim wā’ĕhî-šām yāmîm šəlōšâ:

12 wā’āqûm\| layəlâ ’ănî wa’ănāšîm\| mə‘aṭ ‘immî wəlō’-higaḏətî lə’āḏām
mâ ’ĕlōhay nōṯēn ’el-libî l<sup>a</sup>‘ăśwōṯ lîrûšālāim ûḇəhēmâ ’ên
‘immî kî ’im-habəhēmâ ’ăšer ’ănî rōḵēḇ bāh:

13 wā’ēṣə’â ḇəš<sup>a</sup>‘ar-hagay’ layəlâ wə’el-pənê ‘ên hatannîn
wə’el-š<sup>a</sup>‘ar hā’ašəpōṯ wā’ĕhî śōḇēr bəḥwōmōṯ yərûšālaim
’ăšer-haməfōrwāṣîm hēm\| pərûṣîm ûšə‘āreyhā ’ukəlû ḇā’ēš:

14 wā’e‘ĕḇōr ’el-š<sup>a</sup>‘ar hā‘ayin wə’el-bərēḵaṯ hammeleḵə
wə’ên-māqwōm labəhēmâ l<sup>a</sup>‘ăḇōr t<sup>a</sup>ḥətāy:

15 wā’ĕhî ‘ōleh ḇann<sup>a</sup>ḥal layəlâ wā’ĕhî śōḇēr
b<sup>a</sup>ḥwōmâ wā’āšûḇ wā’āḇwō’ bəš<sup>a</sup>‘ar hagayə’ wā’āšûḇ:

16 wəhassəḡānîm lō’ yāḏə‘û ’ānâ hālaḵətî ûmâ ’ănî ‘ōśeh wəlayyəhûḏîm
wəlakōhănîm wəl<sup>a</sup>ḥōrîm wəlassəḡānîm ûləyeṯer ‘ōśēh hamməlā’ḵâ
‘aḏ-kēn lō’ higaḏətî:

17 wā’wōmar ’ălēhem ’atem rō’îm hārā‘â ’ăšer ’ăn<sup>a</sup>ḥənû ḇāh
’ăšer yərûšālaim ḥărēḇâ ûšə‘āreyhā niṣṣəṯû ḇā’ēš ləḵû wəniḇəneh
’eṯ-ḥwōmaṯ yərûšālaim wəlō’-nihəyeh ‘wōḏ ḥerəpâ:

18 wā’agîḏ lâem ’eṯ-yaḏ ’ĕlōhay ’ăšer-hî’ ṭwōḇâ ‘ālay wə’af-diḇərê
hammeleḵə ’ăšer ’āmar-lî wayyō’mərû nāqûm ûḇānînû wayəḥazzəqû yəḏêhem
laṭṭwōḇâ: f

19 wayyišəm<sup>a</sup>‘ sanəḇallaṭ h<sup>a</sup>ḥōrōnî wəṭōḇîyâ\|
hā‘eḇeḏ hā‘ammwōnî wəḡešem hā‘arəḇî wayyalə‘iḡû lānû wayyiḇəzû ‘ālênû
wayyō’mərû mâ-hadāḇār hazzeh ’ăšer ’atem ‘ōśîm h<sup>a</sup>‘al
hammeleḵə ’atem mōrəḏîm:

20 wā’āšîḇ ’wōṯām dāḇār wā’wōmar lâem ’ĕlōhê haššāmayim hû’ yaṣəlîḥa
lānû wa’ăn<sup>a</sup>ḥənû ‘ăḇāḏāyw nāqûm ûḇānînû wəlāḵem ’ên-ḥēleq
ûṣəḏāqâ wəzikārwōn bîrûšālāim:

------------------------------------------------------------------------

[Next: Nehemiah (Nechemiyah) Chapter 3](neh003.md)
