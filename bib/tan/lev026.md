[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/lev026)  [KJV](../kjv/lev026)  [Sep](../sep/lev026.md) 
[Vul](../vul/lev026.md)   
  
[Leviticus (Vayikra) Index](lev.md)  
  [Previous](lev025)  [Next](lev027.md) 

------------------------------------------------------------------------

### Tanach (Hebrew): Leviticus (Vayikra) Chapter 26

‎<span id="001">1</span> ‏לֹֽא־תַעֲשׂ֨וּ לָכֶ֜ם אֱלִילִ֗ם וּפֶ֤סֶל
וּמַצֵּבָה֙ לֹֽא־תָקִ֣ימוּ לָכֶ֔ם וְאֶ֣בֶן מַשְׂכִּ֗ית לֹ֤א תִתְּנוּ֙
בְּאַרְצְכֶ֔ם לְהִֽשְׁתַּחֲוֹ֖ת עָלֶ֑יהָ כִּ֛י אֲנִ֥י יְהוָ֖ה
אֱלֹהֵיכֶֽם׃

‎<span id="002">2</span> ‏אֶת־שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י
תִּירָ֑אוּ אֲנִ֖י יְהוָֽה׃ ס

‎<span id="003">3</span> ‏אִם־בְּחֻקֹּתַ֖י תֵּלֵ֑כוּ וְאֶת־מִצְוֹתַ֣י
תִּשְׁמְר֔וּ וַעֲשִׂיתֶ֖ם אֹתָֽם׃

‎<span id="004">4</span> ‏וְנָתַתִּ֥י גִשְׁמֵיכֶ֖ם בְּעִתָּ֑ם וְנָתְנָ֤ה
הָאָ֙רֶץ֙ יְבוּלָ֔הּ וְעֵ֥ץ הַשָּׂדֶ֖ה יִתֵּ֥ן פִּרְיֽוֹ׃

‎<span id="005">5</span> ‏וְהִשִּׂ֨יג לָכֶ֥ם דַּ֙יִשׁ֙ אֶת־בָּצִ֔יר
וּבָצִ֖יר יַשִּׂ֣יג אֶת־זָ֑רַע וַאֲכַלְתֶּ֤ם לַחְמְכֶם֙ לָשֹׂ֔בַע
וִֽישַׁבְתֶּ֥ם לָבֶ֖טַח בְּאַרְצְכֶֽם׃

‎<span id="006">6</span> ‏וְנָתַתִּ֤י שָׁלוֹם֙ בָּאָ֔רֶץ וּשְׁכַבְתֶּ֖ם
וְאֵ֣ין מַחֲרִ֑יד וְהִשְׁבַּתִּ֞י חַיָּ֤ה רָעָה֙ מִן־הָאָ֔רֶץ וְחֶ֖רֶב
לֹא־תַעֲבֹ֥ר בְּאַרְצְכֶֽם׃

‎<span id="007">7</span> ‏וּרְדַפְתֶּ֖ם אֶת־אֹיְבֵיכֶ֑ם וְנָפְל֥וּ
לִפְנֵיכֶ֖ם לֶחָֽרֶב<sup>2</sup>

‎<span id="008">8</span> ‏וְרָדְפוּ֙ מִכֶּ֤ם חֲמִשָּׁה֙ מֵאָ֔ה וּמֵאָ֥ה
מִכֶּ֖ם רְבָבָ֣ה יִרְדֹּ֑פוּ וְנָפְל֧וּ אֹיְבֵיכֶ֛ם לִפְנֵיכֶ֖ם
לֶחָֽרֶב׃

‎<span id="009">9</span> ‏וּפָנִ֣יתִי אֲלֵיכֶ֔ם וְהִפְרֵיתִ֣י אֶתְכֶ֔ם
וְהִרְבֵּיתִ֖י אֶתְכֶ֑ם וַהֲקִימֹתִ֥י אֶת־בְּרִיתִ֖י אִתְּכֶֽם׃

‎<span id="010">10</span> ‏וַאֲכַלְתֶּ֥ם יָשָׁ֖ן נוֹשָׁ֑ן וְיָשָׁ֕ן
מִפְּנֵ֥י חָדָ֖שׁ תּוֹצִֽיאוּ׃

‎<span id="011">11</span> ‏וְנָתַתִּ֥י מִשְׁכָּנִ֖י בְּתוֹכְכֶ֑ם
וְלֹֽא־תִגְעַ֥ל נַפְשִׁ֖י אֶתְכֶֽם׃

‎<span id="012">12</span> ‏וְהִתְהַלַּכְתִּי֙ בְּת֣וֹכְכֶ֔ם וְהָיִ֥יתִי
לָכֶ֖ם לֵֽאלֹהִ֑ים וְאַתֶּ֖ם תִּהְיוּ־לִ֥י לְעָֽם׃

‎<span id="013">13</span> ‏אֲנִ֞י יְהוָ֣ה אֱלֹֽהֵיכֶ֗ם אֲשֶׁ֨ר
הוֹצֵ֤אתִי אֶתְכֶם֙ מֵאֶ֣רֶץ מִצְרַ֔יִם מִֽהְיֹ֥ת לָהֶ֖ם עֲבָדִ֑ים
וָאֶשְׁבֹּר֙ מֹטֹ֣ת עֻלְּכֶ֔ם וָאוֹלֵ֥ךְ אֶתְכֶ֖ם קֽוֹמְמִיּֽוּת׃ פ

‎<span id="014">14</span> ‏וְאִם־לֹ֥א תִשְׁמְע֖וּ לִ֑י וְלֹ֣א תַעֲשׂ֔וּ
אֵ֥ת כָּל־הַמִּצְוֹ֖ת הָאֵֽלֶּה׃

‎<span id="015">15</span> ‏וְאִם־בְּחֻקֹּתַ֣י תִּמְאָ֔סוּ וְאִ֥ם
אֶת־מִשְׁפָּטַ֖י תִּגְעַ֣ל נַפְשְׁכֶ֑ם לְבִלְתִּ֤י עֲשׂוֹת֙
אֶת־כָּל־מִצְוֹתַ֔י לְהַפְרְכֶ֖ם אֶת־בְּרִיתִֽי׃

‎<span id="016">16</span> ‏אַף־אֲנִ֞י אֶֽעֱשֶׂה־זֹּ֣את לָכֶ֗ם
וְהִפְקַדְתִּ֨י עֲלֵיכֶ֤ם בֶּֽהָלָה֙ אֶת־הַשַּׁחֶ֣פֶת וְאֶת־הַקַּדַּ֔חַת
מְכַלּ֥וֹת עֵינַ֖יִם וּמְדִיבֹ֣ת נָ֑פֶשׁ וּזְרַעְתֶּ֤ם לָרִיק֙
זַרְעֲכֶ֔ם וַאֲכָלֻ֖הוּ אֹיְבֵיכֶֽם׃

‎<span id="017">17</span> ‏וְנָתַתִּ֤י פָנַי֙ בָּכֶ֔ם וְנִגַּפְתֶּ֖ם
לִפְנֵ֣י אֹיְבֵיכֶ֑ם וְרָד֤וּ בָכֶם֙ שֹֽׂנְאֵיכֶ֔ם וְנַסְתֶּ֖ם
וְאֵין־רֹדֵ֥ף אֶתְכֶֽם׃ ס

‎<span id="018">18</span> ‏וְאִ֨ם־עַד־אֵ֔לֶּה לֹ֥א תִשְׁמְע֖וּ לִ֑י
וְיָסַפְתִּי֙ לְיַסְּרָ֣ה אֶתְכֶ֔ם שֶׁ֖בַע עַל־חַטֹּאתֵיכֶֽם׃

‎<span id="019">19</span> ‏וְשָׁבַרְתִּ֖י אֶת־גְּא֣וֹן עֻזְּכֶ֑ם
וְנָתַתִּ֤י אֶת־שְׁמֵיכֶם֙ כַּבַּרְזֶ֔ל וְאֶֽת־אַרְצְכֶ֖ם כַּנְּחֻשָֽׁה׃

‎<span id="020">20</span> ‏וְתַ֥ם לָרִ֖יק כֹּחֲכֶ֑ם וְלֹֽא־תִתֵּ֤ן
אַרְצְכֶם֙ אֶת־יְבוּלָ֔הּ וְעֵ֣ץ הָאָ֔רֶץ לֹ֥א יִתֵּ֖ן פִּרְיֽוֹ׃

‎<span id="021">21</span> ‏וְאִם־תֵּֽלְכ֤וּ עִמִּי֙ קֶ֔רִי וְלֹ֥א
תֹאב֖וּ לִשְׁמֹ֣עַֽ לִ֑י וְיָסַפְתִּ֤י עֲלֵיכֶם֙ מַכָּ֔ה שֶׁ֖בַע
כְּחַטֹּאתֵיכֶֽם׃

‎<span id="022">22</span> ‏וְהִשְׁלַחְתִּ֨י בָכֶ֜ם אֶת־חַיַּ֤ת
הַשָּׂדֶה֙ וְשִׁכְּלָ֣ה אֶתְכֶ֔ם וְהִכְרִ֙יתָה֙ אֶת־בְּהֶמְתְּכֶ֔ם
וְהִמְעִ֖יטָה אֶתְכֶ֑ם וְנָשַׁ֖מּוּ דַּרְכֵיכֶֽם׃

‎<span id="023">23</span> ‏וְאִ֨ם־בְּאֵ֔לֶּה לֹ֥א תִוָּסְר֖וּ לִ֑י
וַהֲלַכְתֶּ֥ם עִמִּ֖י קֶֽרִי׃

‎<span id="024">24</span> ‏וְהָלַכְתִּ֧י אַף־אֲנִ֛י עִמָּכֶ֖ם בְּקֶ֑רִי
וְהִכֵּיתִ֤י אֶתְכֶם֙ גַּם־אָ֔נִי שֶׁ֖בַע עַל־חַטֹּאתֵיכֶֽם׃

‎<span id="025">25</span> ‏וְהֵבֵאתִ֨י עֲלֵיכֶ֜ם חֶ֗רֶב נֹקֶ֙מֶת֙
נְקַם־בְּרִ֔ית וְנֶאֱסַפְתֶּ֖ם אֶל־עָרֵיכֶ֑ם וְשִׁלַּ֤חְתִּי דֶ֙בֶר֙
בְּת֣וֹכְכֶ֔ם וְנִתַּתֶּ֖ם בְּיַד־אוֹיֵֽב׃

‎<span id="026">26</span> ‏בְּשִׁבְרִ֣י לָכֶם֮ מַטֵּה־לֶחֶם֒ וְ֠אָפוּ
עֶ֣שֶׂר נָשִׁ֤ים לַחְמְכֶם֙ בְּתַנּ֣וּר אֶחָ֔ד וְהֵשִׁ֥יבוּ לַחְמְכֶ֖ם
בַּמִּשְׁקָ֑ל וַאֲכַלְתֶּ֖ם וְלֹ֥א תִשְׂבָּֽעוּ׃ ס

‎<span id="027">27</span> ‏וְאִ֨ם־בְּזֹ֔את לֹ֥א תִשְׁמְע֖וּ לִ֑י
וַהֲלַכְתֶּ֥ם עִמִּ֖י בְּקֶֽרִי׃

‎<span id="028">28</span> ‏וְהָלַכְתִּ֥י עִמָּכֶ֖ם בַּחֲמַת־קֶ֑רִי
וְיִסַּרְתִּ֤י אֶתְכֶם֙ אַף־אָ֔נִי שֶׁ֖בַע עַל־חַטֹּאתֵיכֶם׃<sup>1</sup>

‎<span id="029">29</span> ‏וַאֲכַלְתֶּ֖ם בְּשַׂ֣ר בְּנֵיכֶ֑ם וּבְשַׂ֥ר
בְּנֹתֵיכֶ֖ם תֹּאכֵֽלוּ׃

‎<span id="030">30</span> ‏וְהִשְׁמַדְתִּ֞י אֶת־בָּמֹֽתֵיכֶ֗ם
וְהִכְרַתִּי֙ אֶת־חַמָּ֣נֵיכֶ֔ם וְנָֽתַתִּי֙ אֶת־פִּגְרֵיכֶ֔ם
עַל־פִּגְרֵ֖י גִּלּוּלֵיכֶ֑ם וְגָעֲלָ֥ה נַפְשִׁ֖י אֶתְכֶֽם׃

‎<span id="031">31</span> ‏וְנָתַתִּ֤י אֶת־עָֽרֵיכֶם֙ חָרְבָּ֔ה
וַהֲשִׁמּוֹתִ֖י אֶת־מִקְדְּשֵׁיכֶ֑ם וְלֹ֣א אָרִ֔יחַ בְּרֵ֖יחַ
נִיחֹֽחֲכֶֽם׃

‎<span id="032">32</span> ‏וַהֲשִׁמֹּתִ֥י אֲנִ֖י אֶת־הָאָ֑רֶץ
וְשָֽׁמְמ֤וּ עָלֶ֙יהָ֙ אֹֽיְבֵיכֶ֔ם הַיֹּשְׁבִ֖ים בָּֽהּ׃

‎<span id="033">33</span> ‏וְאֶתְכֶם֙ אֱזָרֶ֣ה בַגּוֹיִ֔ם וַהֲרִיקֹתִ֥י
אַחֲרֵיכֶ֖ם חָ֑רֶב וְהָיְתָ֤ה אַרְצְכֶם֙ שְׁמָמָ֔ה וְעָרֵיכֶ֖ם יִהְי֥וּ
חָרְבָּֽה׃

‎<span id="034">34</span> ‏אָז֩ תִּרְצֶ֨ה הָאָ֜רֶץ אֶת־שַׁבְּתֹתֶ֗יהָ
כֹּ֚ל יְמֵ֣י הֳשַׁמָּ֔ה וְאַתֶּ֖ם בְּאֶ֣רֶץ אֹיְבֵיכֶ֑ם אָ֚ז תִּשְׁבַּ֣ת
הָאָ֔רֶץ וְהִרְצָ֖ת אֶת־שַׁבְּתֹתֶֽיהָ׃

‎<span id="035">35</span> ‏כָּל־יְמֵ֥י הָשַּׁמָּ֖ה תִּשְׁבֹּ֑ת אֵ֣ת
אֲשֶׁ֧ר לֹֽא־שָׁבְתָ֛ה בְּשַׁבְּתֹתֵיכֶ֖ם בְּשִׁבְתְּכֶ֥ם עָלֶֽיהָ׃

‎<span id="036">36</span> ‏וְהַנִּשְׁאָרִ֣ים בָּכֶ֔ם וְהֵבֵ֤אתִי
מֹ֙רֶךְ֙ בִּלְבָבָ֔ם בְּאַרְצֹ֖ת אֹיְבֵיהֶ֑ם וְרָדַ֣ף אֹתָ֗ם ק֚וֹל
עָלֶ֣ה נִדָּ֔ף וְנָס֧וּ מְנֻֽסַת־חֶ֛רֶב וְנָפְל֖וּ וְאֵ֥ין רֹדֵֽף׃

‎<span id="037">37</span> ‏וְכָשְׁל֧וּ אִישׁ־בְּאָחִ֛יו
כְּמִפְּנֵי־חֶ֖רֶב וְרֹדֵ֣ף אָ֑יִן וְלֹא־תִֽהְיֶ֤ה לָכֶם֙ תְּקוּמָ֔ה
לִפְנֵ֖י אֹֽיְבֵיכֶֽם׃

‎<span id="038">38</span> ‏וַאֲבַדְתֶּ֖ם בַּגּוֹיִ֑ם וְאָכְלָ֣ה אֶתְכֶ֔ם
אֶ֖רֶץ אֹיְבֵיכֶֽם׃

‎<span id="039">39</span> ‏וְהַנִּשְׁאָרִ֣ים בָּכֶ֗ם יִמַּ֙קּוּ֙
בַּֽעֲוֹנָ֔ם בְּאַרְצֹ֖ת אֹיְבֵיכֶ֑ם וְאַ֛ף בַּעֲוֹנֹ֥ת אֲבֹתָ֖ם אִתָּ֥ם
יִמָּֽקּוּ׃

‎<span id="040">40</span> ‏וְהִתְוַדּ֤וּ אֶת־עֲוֹנָם֙ וְאֶת־עֲוֹ֣ן
אֲבֹתָ֔ם בְּמַעֲלָ֖ם אֲשֶׁ֣ר מָֽעֲלוּ־בִ֑י וְאַ֕ף אֲשֶׁר־הָֽלְכ֥וּ
עִמִּ֖י בְּקֶֽרִי׃

‎<span id="041">41</span> ‏אַף־אֲנִ֗י אֵלֵ֤ךְ עִמָּם֙ בְּקֶ֔רִי
וְהֵבֵאתִ֣י אֹתָ֔ם בְּאֶ֖רֶץ אֹיְבֵיהֶ֑ם אוֹ־אָ֣ז יִכָּנַ֗ע לְבָבָם֙
הֶֽעָרֵ֔ל וְאָ֖ז יִרְצ֥וּ אֶת־עֲוֹנָֽם׃

‎<span id="042">42</span> ‏וְזָכַרְתִּ֖י אֶת־בְּרִיתִ֣י יַעֲק֑וֹב וְאַף֩
אֶת־בְּרִיתִ֨י יִצְחָ֜ק וְאַ֨ף אֶת־בְּרִיתִ֧י אַבְרָהָ֛ם אֶזְכֹּ֖ר
וְהָאָ֥רֶץ אֶזְכֹּֽר׃

‎<span id="043">43</span> ‏וְהָאָרֶץ֩ תֵּעָזֵ֨ב מֵהֶ֜ם וְתִ֣רֶץ
אֶת־שַׁבְּתֹתֶ֗יהָ בָּהְשַׁמָּה֙ מֵהֶ֔ם וְהֵ֖ם יִרְצ֣וּ אֶת־עֲוֹנָ֑ם
יַ֣עַן וּבְיַ֔עַן בְּמִשְׁפָּטַ֣י מָאָ֔סוּ וְאֶת־חֻקֹּתַ֖י גָּעֲלָ֥ה
נַפְשָֽׁם׃

‎<span id="044">44</span> ‏וְאַף־גַּם־זֹ֠את בִּֽהְיוֹתָ֞ם בְּאֶ֣רֶץ
אֹֽיְבֵיהֶ֗ם לֹֽא־מְאַסְתִּ֤ים וְלֹֽא־גְעַלְתִּים֙ לְכַלֹּתָ֔ם לְהָפֵ֥ר
בְּרִיתִ֖י אִתָּ֑ם כִּ֛י אֲנִ֥י יְהוָ֖ה אֱלֹהֵיהֶֽם׃

‎<span id="045">45</span> ‏וְזָכַרְתִּ֥י לָהֶ֖ם בְּרִ֣ית רִאשֹׁנִ֑ים
אֲשֶׁ֣ר הוֹצֵֽאתִי־אֹתָם֩ מֵאֶ֨רֶץ מִצְרַ֜יִם לְעֵינֵ֣י הַגּוֹיִ֗ם
לִהְיֹ֥ת לָהֶ֛ם לֵאלֹהִ֖ים אֲנִ֥י יְהוָֽה׃

‎<span id="046">46</span> ‏אֵ֠לֶּה הַֽחֻקִּ֣ים וְהַמִּשְׁפָּטִים֮
וְהַתּוֹרֹת֒ אֲשֶׁר֙ נָתַ֣ן יְהוָ֔ה בֵּינ֕וֹ וּבֵ֖ין בְּנֵ֣י יִשְׂרָאֵ֑ל
בְּהַ֥ר סִינַ֖י בְּיַד־מֹשֶֽׁה׃ פ

1 lō’-ṯ<sup>a</sup>‘ăśû lāḵem ’ĕlîlim ûfesel ûmaṣṣēḇâ lō’-ṯāqîmû lāḵem
wə’eḇen maśəkîṯ lō’ ṯitənû bə’arəṣəḵem ləhišət<sup>a</sup>ḥăwōṯ ‘āleyhā
kî ’ănî yəhwâ ’ĕlōhêḵem:

2 ’eṯ-šabəṯōṯay tišəmōrû ûmiqədāšî tîrā’û ’ănî yəhwâ: s

3 ’im-bəḥuqqōṯay tēlēḵû wə’eṯ-miṣəwōṯay tišəmərû w<sup>a</sup>‘ăśîṯem
’ōṯām:

4 wənāṯatî ḡišəmêḵem bə‘itām wənāṯənâ hā’āreṣ yəḇûlāh wə‘ēṣ haśśāḏeh
yitēn pirəywō:

5 wəhiśśîḡ lāḵem dayiš ’eṯ-bāṣîr ûḇāṣîr yaśśîḡ ’eṯ-zār<sup>a</sup>‘
wa’ăḵalətem l<sup>a</sup>ḥəməḵem lāśōḇ<sup>a</sup>‘ wîšaḇətem
lāḇeṭ<sup>a</sup>ḥ bə’arəṣəḵem:

6 wənāṯatî šālwōm bā’āreṣ ûšəḵaḇətem wə’ên m<sup>a</sup>ḥărîḏ wəhišəbatî
ḥayyâ rā‘â min-hā’āreṣ wəḥereḇ lō’-ṯ<sup>a</sup>‘ăḇōr bə’arəṣəḵem:

7 ûrəḏafətem ’eṯ-’ōyəḇêḵem wənāfəlû lifənêḵem leḥāreḇ<sup>2</sup>

8 wərāḏəfû mikem ḥămiššâ mē’â ûmē’â mikem rəḇāḇâ yirədōfû wənāfəlû
’ōyəḇêḵem lifənêḵem leḥāreḇ:

9 ûfānîṯî ’ălêḵem wəhifərêṯî ’eṯəḵem wəhirəbêṯî ’eṯəḵem wahăqîmōṯî
’eṯ-bərîṯî ’itəḵem:

10 wa’ăḵalətem yāšān nwōšān wəyāšān mipənê ḥāḏāš twōṣî’û:

11 wənāṯatî mišəkānî bəṯwōḵəḵem wəlō’-ṯiḡə‘al nafəšî ’eṯəḵem:

12 wəhiṯəhallaḵətî bəṯwōḵəḵem wəhāyîṯî lāḵem lē’lōhîm wə’atem tihəyû-lî
lə‘ām:

13 ’ănî yəhwâ ’ĕlōhêḵem ’ăšer hwōṣē’ṯî ’eṯəḵem mē’ereṣ miṣərayim mihəyōṯ
lâem ‘ăḇāḏîm wā’ešəbōr mōṭōṯ ‘ulləḵem wā’wōlēḵə ’eṯəḵem qwōməmîyûṯ: f

14 wə’im-lō’ ṯišəmə‘û lî wəlō’ ṯ<sup>a</sup>‘ăśû ’ēṯ kāl-hammiṣəwōṯ
hā’ēlleh:

15 wə’im-bəḥuqqōṯay timə’āsû wə’im ’eṯ-mišəpāṭay tiḡə‘al nafəšəḵem
ləḇilətî ‘ăśwōṯ ’eṯ-kāl-miṣəwōṯay ləhafərəḵem ’eṯ-bərîṯî:

16 ’af-’ănî ’e‘ĕśeh-zzō’ṯ lāḵem wəhifəqaḏətî ‘ălêḵem behālâ
’eṯ-hašš<sup>a</sup>ḥefeṯ wə’eṯ-haqqad<sup>a</sup>ḥaṯ məḵallwōṯ ‘ênayim
ûməḏîḇōṯ nāfeš ûzər<sup>a</sup>‘ətem lārîq zarə‘ăḵem wa’ăḵāluhû
’ōyəḇêḵem:

17 wənāṯatî fānay bāḵem wənigafətem lifənê ’ōyəḇêḵem wərāḏû ḇāḵem
śōnə’êḵem wənasətem wə’ên-rōḏēf ’eṯəḵem: s

18 wə’im-‘aḏ-’ēlleh lō’ ṯišəmə‘û lî wəyāsafətî ləyassərâ ’eṯəḵem
šeḇ<sup>a</sup>‘ ‘al-ḥaṭṭō’ṯêḵem:

19 wəšāḇarətî ’eṯ-gə’wōn ‘uzzəḵem wənāṯatî ’eṯ-šəmêḵem kabarəzel
wə’eṯ-’arəṣəḵem kannəḥušâ:

20 wəṯam lārîq kōḥăḵem wəlō’-ṯitēn ’arəṣəḵem ’eṯ-yəḇûlāh wə‘ēṣ hā’āreṣ
lō’ yitēn pirəywō:

21 wə’im-tēləḵû ‘immî qerî wəlō’ ṯō’ḇû lišəmō‘a lî wəyāsafətî ‘ălêḵem
makâ šeḇ<sup>a</sup>‘ kəḥaṭṭō’ṯêḵem:

22 wəhišəl<sup>a</sup>ḥətî ḇāḵem ’eṯ-ḥayyaṯ haśśāḏeh wəšikəlâ ’eṯəḵem
wəhiḵərîṯâ ’eṯ-bəhemətəḵem wəhimə‘îṭâ ’eṯəḵem wənāšammû darəḵêḵem:

23 wə’im-bə’ēlleh lō’ ṯiûāsərû lî wahălaḵətem ‘immî qerî:

24 wəhālaḵətî ’af-’ănî ‘immāḵem bəqerî wəhikêṯî ’eṯəḵem gam-’ānî
šeḇ<sup>a</sup>‘ ‘al-ḥaṭṭō’ṯêḵem:

25 wəhēḇē’ṯî ‘ălêḵem ḥereḇ nōqemeṯ nəqam-bərîṯ wəne’ĕsafətem ’el-‘ārêḵem
wəšill<sup>a</sup>ḥətî ḏeḇer bəṯwōḵəḵem wənitatem bəyaḏ-’wōyēḇ:

26 bəšiḇərî lāḵem maṭṭēh-leḥem wə’āfû ‘eśer nāšîm l<sup>a</sup>ḥəməḵem
bəṯannûr ’eḥāḏ wəhēšîḇû l<sup>a</sup>ḥəməḵem bammišəqāl wa’ăḵalətem
wəlō’ ṯiśəbā‘û: s

27 wə’im-bəzō’ṯ lō’ ṯišəmə‘û lî wahălaḵətem ‘immî bəqerî:

28 wəhālaḵətî ‘immāḵem b<sup>a</sup>ḥămaṯ-qerî wəyissarətî ’eṯəḵem
’af-’ānî šeḇ<sup>a</sup>‘ ‘al-ḥaṭṭō’ṯêḵem:<sup>1</sup>

29 wa’ăḵalətem bəśar bənêḵem ûḇəśar bənōṯêḵem tō’ḵēlû:

30 wəhišəmaḏətî ’eṯ-bāmōṯêḵem wəhiḵəratî ’eṯ-ḥammānêḵem wənāṯatî
’eṯ-piḡərêḵem ‘al-piḡərê gillûlêḵem wəḡā‘ălâ nafəšî ’eṯəḵem:

31 wənāṯatî ’eṯ-‘ārêḵem ḥārəbâ wahăšimmwōṯî ’eṯ-miqədəšêḵem wəlō’ ’ārîḥa
bərêḥa nîḥōḥăḵem:

32 wahăšimmōṯî ’ănî ’eṯ-hā’āreṣ wəšāməmû ‘āleyhā ’ōyəḇêḵem hayyōšəḇîm
bāh:

33 wə’eṯəḵem ’ĕzāreh ḇagwōyim wahărîqōṯî ’<sup>a</sup>ḥărêḵem ḥāreḇ
wəhāyəṯâ ’arəṣəḵem šəmāmâ wə‘ārêḵem yihəyû ḥārəbâ:

34 ’āz tirəṣeh hā’āreṣ ’eṯ-šabəṯōṯeyhā kōl yəmê hŏšammâ wə’atem bə’ereṣ
’ōyəḇêḵem ’āz tišəbaṯ hā’āreṣ wəhirəṣāṯ ’eṯ-šabəṯōṯeyhā:

35 kāl-yəmê hāššammâ tišəbōṯ ’ēṯ ’ăšer lō’-šāḇəṯâ bəšabəṯōṯêḵem
bəšiḇətəḵem ‘āleyhā:

36 wəhannišə’ārîm bāḵem wəhēḇē’ṯî mōreḵə biləḇāḇām bə’arəṣōṯ ’ōyəḇêhem
wərāḏaf ’ōṯām qwōl ‘āleh nidāf wənāsû mənusaṯ-ḥereḇ wənāfəlû wə’ên
rōḏēf:

37 wəḵāšəlû ’îš-bə’āḥîw kəmipənê-ḥereḇ wərōḏēf ’āyin wəlō’-ṯihəyeh lāḵem
təqûmâ lifənê ’ōyəḇêḵem:

38 wa’ăḇaḏətem bagwōyim wə’āḵəlâ ’eṯəḵem ’ereṣ ’ōyəḇêḵem:

39 wəhannišə’ārîm bāḵem yimmaqqû b<sup>a</sup>‘ăwōnām bə’arəṣōṯ
’ōyəḇêḵem wə’af b<sup>a</sup>‘ăwōnōṯ ’ăḇōṯām ’itām yimmāqqû:

40 wəhiṯəwadû ’eṯ-‘ăwōnām wə’eṯ-‘ăwōn ’ăḇōṯām bəm<sup>a</sup>‘ălām ’ăšer
mā‘ălû-ḇî wə’af ’ăšer-hāləḵû ‘immî bəqerî:

41 ’af-’ănî ’ēlēḵə ‘immām bəqerî wəhēḇē’ṯî ’ōṯām bə’ereṣ ’ōyəḇêhem
’wō-’āz yikān<sup>a</sup>‘ ləḇāḇām he‘ārēl wə’āz yirəṣû ’eṯ-‘ăwōnām:

42 wəzāḵarətî ’eṯ-bərîṯî y<sup>a</sup>‘ăqwōḇ wə’af ’eṯ-bərîṯî yiṣəḥāq
wə’af ’eṯ-bərîṯî ’aḇərâām ’ezəkōr wəhā’āreṣ ’ezəkōr:

43 wəhā’āreṣ tē‘āzēḇ mēhem wəṯireṣ ’eṯ-šabəṯōṯeyhā bâəšammâ mēhem wəhēm
yirəṣû ’eṯ-‘ăwōnām y<sup>a</sup>‘an ûḇəy<sup>a</sup>‘an bəmišəpāṭay
mā’āsû wə’eṯ-ḥuqqōṯay gā‘ălâ nafəšām:

44 wə’af-gam-zō’ṯ bihəywōṯām bə’ereṣ ’ōyəḇêhem lō’-mə’asətîm
wəlō’-ḡə‘alətîm ləḵallōṯām ləhāfēr bərîṯî ’itām kî ’ănî yəhwâ ’ĕlōhêhem:

45 wəzāḵarətî lâem bərîṯ ri’šōnîm ’ăšer hwōṣē’ṯî-’ōṯām mē’ereṣ miṣərayim
lə‘ênê hagwōyim lihəyōṯ lâem lē’lōhîm ’ănî yəhwâ:

46 ’ēlleh h<sup>a</sup>ḥuqqîm wəhammišəpāṭîm wəhatwōrōṯ ’ăšer nāṯan
yəhwâ bênwō ûḇên bənê yiśərā’ēl bəhar sînay bəyaḏ-mōšeh: f

------------------------------------------------------------------------

[Next: Leviticus (Vayikra) Chapter 27](lev027.md)
