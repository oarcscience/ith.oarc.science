[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job025)  [KJV](../kjv/job025)  [Sep](../sep/job025.md) 
[Vul](../vul/job025.md)   
  
[Job (Iyov) Index](job.md)  
  [Previous](job024)  [Next](job026.md) 

------------------------------------------------------------------------

### Tanach (Hebrew): Job (Iyov) Chapter 25

‎<span id="001">1</span> ‏וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃

‎<span id="002">2</span> ‏הַמְשֵׁ֣ל וָפַ֣חַד עִמּ֑וֹ עֹשֶׂ֥ה שָׁ֝ל֗וֹם
בִּמְרוֹמָֽיו׃

‎<span id="003">3</span> ‏הֲיֵ֣שׁ מִ֭סְפָּר לִגְדוּדָ֑יו וְעַל־מִ֝֗י
לֹא־יָק֥וּם אוֹרֵֽהוּ׃

‎<span id="004">4</span> ‏וּמַה־יִּצְדַּ֣ק אֱנ֣וֹשׁ עִם־אֵ֑ל
וּמַה־יִּ֝זְכֶּ֗ה יְל֣וּד אִשָּֽׁה׃

‎<span id="005">5</span> ‏הֵ֣ן עַד־יָ֭רֵחַ וְלֹ֣א יַאֲהִ֑יל
וְ֝כוֹכָבִ֗ים לֹא־זַכּ֥וּ בְעֵינָֽיו׃

‎<span id="006">6</span> ‏אַ֭ף כִּֽי־אֱנ֣וֹשׁ רִמָּ֑ה וּבֶן־אָ֝דָ֗ם
תּוֹלֵעָֽה׃ פ

1 wayy<sup>a</sup>‘an bilədaḏ haššuḥî wayyō’mar:

2 haməšēl wāf<sup>a</sup>ḥaḏ ‘immwō ‘ōśeh šālwōm bimərwōmāyw:

3 hăyēš misəpār liḡəḏûḏāyw wə‘al-mî lō’-yāqûm ’wōrēhû:

4 ûmah-yyiṣədaq ’ĕnwōš ‘im-’ēl ûmah-yyizəkeh yəlûḏ ’iššâ:

5 hēn ‘aḏ-yārēḥa wəlō’ ya’ăhîl wəḵwōḵāḇîm lō’-zakû ḇə‘ênāyw:

6 ’af kî-’ĕnwōš rimmâ ûḇen-’āḏām twōlē‘â: f

------------------------------------------------------------------------

[Next: Job (Iyov) Chapter 26](job026.md)
