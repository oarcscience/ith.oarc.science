<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 46</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa046.htm">Polyglot</A>&nbsp;
<A HREF="../kjv/psa046.htm">KJV</A>&nbsp;
<A HREF="../sep/psa046.htm">Sep</A>&nbsp;
<A HREF="../vul/psa046.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa045.htm">Previous</A>&nbsp;
<A HREF="psa047.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 46</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֥חַ לִבְנֵי־קֹ֑רַח עַֽל־עֲלָמ֥וֹת שִֽׁיר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֱלֹהִ֣ים לָ֭נוּ מַחֲסֶ֣ה וָעֹ֑ז עֶזְרָ֥ה בְ֝צָר֗וֹת נִמְצָ֥א מְאֹֽד׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַל־כֵּ֣ן לֹא־נִ֭ירָא בְּהָמִ֣יר אָ֑רֶץ וּבְמ֥וֹט הָ֝רִ֗ים בְּלֵ֣ב יַמִּֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;יֶהֱמ֣וּ יֶחְמְר֣וּ מֵימָ֑יו יִֽרְעֲשֽׁוּ־הָרִ֖ים בְּגַאֲוָת֣וֹ סֶֽלָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;נָהָ֗ר פְּלָגָ֗יו יְשַׂמְּח֥וּ עִיר־אֱלֹהִ֑ים קְ֝דֹ֗שׁ מִשְׁכְּנֵ֥י עֶלְיֽוֹן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֱלֹהִ֣ים בְּ֭קִרְבָּהּ בַּל־תִּמּ֑וֹט יַעְזְרֶ֥הָ אֱ֝לֹהִ֗ים לִפְנ֥וֹת בֹּֽקֶר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הָמ֣וּ ג֖וֹיִם מָ֣טוּ מַמְלָכ֑וֹת נָתַ֥ן בְּ֝קוֹל֗וֹ תָּמ֥וּג אָֽרֶץ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֝נוּ אֱלֹהֵ֖י יַעֲקֹ֣ב סֶֽלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לְֽכוּ־חֲ֭זוּ מִפְעֲל֣וֹת יְהוָ֑ה אֲשֶׁר־שָׂ֖ם שַׁמּ֣וֹת בָּאָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מַשְׁבִּ֥ית מִלְחָמוֹת֮ עַד־קְצֵ֪ה הָ֫אָ֥רֶץ קֶ֣שֶׁת יְ֭שַׁבֵּר וְקִצֵּ֣ץ חֲנִ֑ית עֲ֝גָל֗וֹת יִשְׂרֹ֥ף בָּאֵֽשׁ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הַרְפּ֣וּ וּ֭דְעוּ כִּי־אָנֹכִ֣י אֱלֹהִ֑ים אָר֥וּם בַּ֝גּוֹיִ֗ם אָר֥וּם בָּאָֽרֶץ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֝נוּ אֱלֹהֵ֖י יַעֲקֹ֣ב סֶֽלָה׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a li&#x1E07;&#601;n&ecirc;-q&#333;r<sup>a</sup>&#x1E25; &#8216;al-&#8216;&#259;l&#257;mw&#333;&#x1E6F; &#353;&icirc;r: </P>
<P>2&nbsp;&#8217;&#277;l&#333;h&icirc;m l&#257;n&ucirc; m<sup>a</sup>&#x1E25;&#259;seh w&#257;&#8216;&#333;z &#8216;ez&#601;r&acirc; &#x1E07;&#601;&#x1E63;&#257;rw&#333;&#x1E6F; nim&#601;&#x1E63;&#257;&#8217; m&#601;&#8217;&#333;&#x1E0F;: </P>
<P>3&nbsp;&#8216;al-k&#275;n l&#333;&#8217;-n&icirc;r&#257;&#8217; b&#601;h&#257;m&icirc;r &#8217;&#257;re&#x1E63; &ucirc;&#x1E07;&#601;mw&#333;&#x1E6D; h&#257;r&icirc;m b&#601;l&#275;&#x1E07; yamm&icirc;m: </P>
<P>4&nbsp;yeh&#277;m&ucirc; ye&#x1E25;&#601;m&#601;r&ucirc; m&ecirc;m&#257;yw yir&#601;&#8216;&#259;&#353;&ucirc;-h&#257;r&icirc;m b&#601;&#x1E21;a&#8217;&#259;w&#257;&#x1E6F;w&#333; sel&acirc;: </P>
<P>5&nbsp;n&acirc;&#257;r p&#601;l&#257;&#x1E21;&#257;yw y&#601;&#347;amm&#601;&#x1E25;&ucirc; &#8216;&icirc;r-&#8217;&#277;l&#333;h&icirc;m q&#601;&#x1E0F;&#333;&#353; mi&#353;&#601;k&#601;n&ecirc; &#8216;el&#601;yw&#333;n: </P>
<P>6&nbsp;&#8217;&#277;l&#333;h&icirc;m b&#601;qir&#601;b&#257;h bal-timmw&#333;&#x1E6D; y<sup>a</sup>&#8216;&#601;z&#601;reh&#257; &#8217;&#277;l&#333;h&icirc;m lif&#601;nw&#333;&#x1E6F; b&#333;qer: </P>
<P>7&nbsp;h&#257;m&ucirc; &#x1E21;w&#333;yim m&#257;&#x1E6D;&ucirc; mam&#601;l&#257;&#x1E35;w&#333;&#x1E6F; n&#257;&#x1E6F;an b&#601;qw&#333;lw&#333; t&#257;m&ucirc;&#x1E21; &#8217;&#257;re&#x1E63;: </P>
<P>8&nbsp;y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8216;imm&#257;n&ucirc; mi&#347;&#601;g&#257;&#x1E07;-l&#257;n&ucirc; &#8217;&#277;l&#333;h&ecirc; y<sup>a</sup>&#8216;&#259;q&#333;&#x1E07; sel&acirc;: </P>
<P>9&nbsp;l&#601;&#x1E35;&ucirc;-&#x1E25;&#259;z&ucirc; mif&#601;&#8216;&#259;lw&#333;&#x1E6F; y&#601;hw&acirc; &#8217;&#259;&#353;er-&#347;&#257;m &#353;ammw&#333;&#x1E6F; b&#257;&#8217;&#257;re&#x1E63;: </P>
<P>10&nbsp;ma&#353;&#601;b&icirc;&#x1E6F; mil&#601;&#x1E25;&#257;mw&#333;&#x1E6F; &#8216;a&#x1E0F;-q&#601;&#x1E63;&#275;h h&#257;&#8217;&#257;re&#x1E63; qe&#353;e&#x1E6F; y&#601;&#353;ab&#275;r w&#601;qi&#x1E63;&#x1E63;&#275;&#x1E63; &#x1E25;&#259;n&icirc;&#x1E6F; &#8216;&#259;&#x1E21;&#257;lw&#333;&#x1E6F; yi&#347;&#601;r&#333;f b&#257;&#8217;&#275;&#353;: </P>
<P>11&nbsp;har&#601;p&ucirc; &ucirc;&#x1E0F;&#601;&#8216;&ucirc; k&icirc;-&#8217;&#257;n&#333;&#x1E35;&icirc; &#8217;&#277;l&#333;h&icirc;m &#8217;&#257;r&ucirc;m bagw&#333;yim &#8217;&#257;r&ucirc;m b&#257;&#8217;&#257;re&#x1E63;: </P>
<P>12&nbsp;y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8216;imm&#257;n&ucirc; mi&#347;&#601;g&#257;&#x1E07;-l&#257;n&ucirc; &#8217;&#277;l&#333;h&ecirc; y<sup>a</sup>&#8216;&#259;q&#333;&#x1E07; sel&acirc;: </P>
</TD>
</TABLE>
<P><HR>
<CENTER>
<A HREF="psa047.htm">Next: Psalms (Tehilim) Chapter 47</A></CENTER>
</BODY>
</HTML>
