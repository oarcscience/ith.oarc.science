[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num034)  [KJV](../kjv/num034)  [Sep](../sep/num034) 
[Vul](../vul/num034)   
  
[Numbers (Bemidbar) Index](num)  
  [Previous](num033)  [Next](num035) 

------------------------------------------------------------------------

### Tanach (Hebrew): Numbers (Bemidbar) Chapter 34

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏צַ֞ו אֶת־בְּנֵ֤י יִשְׂרָאֵל֙ וְאָמַרְתָּ֣
אֲלֵהֶ֔ם כִּֽי־אַתֶּ֥ם בָּאִ֖ים אֶל־הָאָ֣רֶץ כְּנָ֑עַן זֹ֣את הָאָ֗רֶץ
אֲשֶׁ֨ר תִּפֹּ֤ל לָכֶם֙ בְּֽנַחֲלָ֔ה אֶ֥רֶץ כְּנַ֖עַן לִגְבֻלֹתֶֽיהָ׃

‎<span id="003">3</span> ‏וְהָיָ֨ה לָכֶ֧ם פְּאַת־נֶ֛גֶב מִמִּדְבַּר־צִ֖ן
עַל־יְדֵ֣י אֱד֑וֹם וְהָיָ֤ה לָכֶם֙ גְּב֣וּל נֶ֔גֶב מִקְצֵ֥ה
יָם־הַמֶּ֖לַח קֵֽדְמָה׃

‎<span id="004">4</span> ‏וְנָסַ֣ב לָכֶם֩ הַגְּב֨וּל מִנֶּ֜גֶב
לְמַעֲלֵ֤ה עַקְרַבִּים֙ וְעָ֣בַר צִ֔נָה והיה וְהָיוּ֙ תּֽוֹצְאֹתָ֔יו
מִנֶּ֖גֶב לְקָדֵ֣שׁ בַּרְנֵ֑עַ וְיָצָ֥א חֲצַר־אַדָּ֖ר וְעָבַ֥ר
עַצְמֹֽנָה׃

‎<span id="005">5</span> ‏וְנָסַ֧ב הַגְּב֛וּל מֵעַצְמ֖וֹן<sup>3</sup>
נַ֣חְלָה מִצְרָ֑יִם וְהָי֥וּ תוֹצְאֹתָ֖יו הַיָּֽמָּה׃

‎<span id="006">6</span> ‏וּגְב֣וּל יָ֔ם וְהָיָ֥ה לָכֶ֛ם הַיָּ֥ם
הַגָּד֖וֹל וּגְב֑וּל זֶֽה־יִהְיֶ֥ה לָכֶ֖ם גְּב֥וּל יָֽם׃

‎<span id="007">7</span> ‏וְזֶֽה־יִהְיֶ֥ה לָכֶ֖ם גְּב֣וּל צָפ֑וֹן
מִן־הַיָּם֙ הַגָּדֹ֔ל תְּתָא֥וּ לָכֶ֖ם הֹ֥ר הָהָֽר׃

‎<span id="008">8</span> ‏מֵהֹ֣ר הָהָ֔ר תְּתָא֖וּ לְבֹ֣א חֲמָ֑ת וְהָי֛וּ
תּוֹצְאֹ֥ת הַגְּבֻ֖ל צְדָֽדָה׃

‎<span id="009">9</span> ‏וְיָצָ֤א הַגְּבֻל֙ זִפְרֹ֔נָה וְהָי֥וּ
תוֹצְאֹתָ֖יו חֲצַ֣ר עֵינָ֑ן זֶֽה־יִהְיֶ֥ה לָכֶ֖ם גְּב֥וּל צָפֽוֹן׃

‎<span id="010">10</span> ‏וְהִתְאַוִּיתֶ֥ם לָכֶ֖ם לִגְב֣וּל קֵ֑דְמָה
מֵחֲצַ֥ר עֵינָ֖ן שְׁפָֽמָה׃

‎<span id="011">11</span> ‏וְיָרַ֨ד הַגְּבֻ֧ל מִשְּׁפָ֛ם הָרִבְלָ֖ה
מִקֶּ֣דֶם לָעָ֑יִן וְיָרַ֣ד הַגְּב֔וּל וּמָחָ֛ה עַל־כֶּ֥תֶף
יָם־כִּנֶּ֖רֶת קֵֽדְמָה׃

‎<span id="012">12</span> ‏וְיָרַ֤ד הַגְּבוּל֙ הַיַּרְדֵּ֔נָה וְהָי֥וּ
תוֹצְאֹתָ֖יו יָ֣ם הַמֶּ֑לַח זֹאת֩ תִּהְיֶ֨ה לָכֶ֥ם הָאָ֛רֶץ
לִגְבֻלֹתֶ֖יהָ סָבִֽיב׃

‎<span id="013">13</span> ‏וַיְצַ֣ו מֹשֶׁ֔ה אֶת־בְּנֵ֥י יִשְׂרָאֵ֖ל
לֵאמֹ֑ר זֹ֣את הָאָ֗רֶץ אֲשֶׁ֨ר תִּתְנַחֲל֤וּ אֹתָהּ֙ בְּגוֹרָ֔ל אֲשֶׁר֙
צִוָּ֣ה יְהוָ֔ה לָתֵ֛ת לְתִשְׁעַ֥ת הַמַּטּ֖וֹת וַחֲצִ֥י הַמַּטֶּֽה׃

‎<span id="014">14</span> ‏כִּ֣י לָקְח֞וּ מַטֵּ֨ה בְנֵ֤י הָראוּבֵנִי֙
לְבֵ֣ית אֲבֹתָ֔ם וּמַטֵּ֥ה בְנֵֽי־הַגָּדִ֖י לְבֵ֣ית אֲבֹתָ֑ם וַחֲצִי֙
מַטֵּ֣ה מְנַשֶּׁ֔ה לָקְח֖וּ נַחֲלָתָֽם׃

‎<span id="015">15</span> ‏שְׁנֵ֥י הַמַּטּ֖וֹת וַחֲצִ֣י הַמַּטֶּ֑ה
לָקְח֣וּ נַחֲלָתָ֗ם מֵעֵ֛בֶר לְיַרְדֵּ֥ן יְרֵח֖וֹ קֵ֥דְמָה מִזְרָֽחָה׃ פ

‎<span id="016">16</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="017">17</span> ‏אֵ֚לֶּה שְׁמ֣וֹת הָֽאֲנָשִׁ֔ים
אֲשֶׁר־יִנְחֲל֥וּ לָכֶ֖ם אֶת־הָאָ֑רֶץ אֶלְעָזָר֙ הַכֹּהֵ֔ן וִיהוֹשֻׁ֖עַ
בִּן־נֽוּן׃

‎<span id="018">18</span> ‏וְנָשִׂ֥יא אֶחָ֛ד נָשִׂ֥יא אֶחָ֖ד מִמַּטֶּ֑ה
תִּקְח֖וּ לִנְחֹ֥ל אֶת־הָאָֽרֶץ׃

‎<span id="019">19</span> ‏וְאֵ֖לֶּה שְׁמ֣וֹת הָאֲנָשִׁ֑ים לְמַטֵּ֣ה
יְהוּדָ֔ה כָּלֵ֖ב בֶּן־יְפֻנֶּֽה׃

‎<span id="020">20</span> ‏וּלְמַטֵּה֙ בְּנֵ֣י שִׁמְע֔וֹן שְׁמוּאֵ֖ל
בֶּן־עַמִּיהֽוּד׃

‎<span id="021">21</span> ‏לְמַטֵּ֣ה בִנְיָמִ֔ן אֱלִידָ֖ד
בֶּן־כִּסְלֽוֹן׃

‎<span id="022">22</span> ‏וּלְמַטֵּ֥ה בְנֵי־דָ֖ן נָשִׂ֑יא בֻּקִּ֖י
בֶּן־יָגְלִֽי׃

‎<span id="023">23</span> ‏לִבְנֵ֣י יוֹסֵ֔ף לְמַטֵּ֥ה בְנֵֽי־מְנַשֶּׁ֖ה
נָשִׂ֑יא חַנִּיאֵ֖ל בֶּן־אֵפֹֽד׃

‎<span id="024">24</span> ‏וּלְמַטֵּ֥ה בְנֵֽי־אֶפְרַ֖יִם נָשִׂ֑יא
קְמוּאֵ֖ל בֶּן־שִׁפְטָֽן׃

‎<span id="025">25</span> ‏וּלְמַטֵּ֥ה בְנֵֽי־זְבוּלֻ֖ן נָשִׂ֑יא
אֱלִיצָפָ֖ן בֶּן־פַּרְנָֽךְ׃

‎<span id="026">26</span> ‏וּלְמַטֵּ֥ה בְנֵֽי־יִשָׂשכָ֖ר נָשִׂ֑יא
פַּלְטִיאֵ֖ל בֶּן־עַזָּֽן׃

‎<span id="027">27</span> ‏וּלְמַטֵּ֥ה בְנֵי־אָשֵׁ֖ר נָשִׂ֑יא אֲחִיה֖וּד
בֶּן־שְׁלֹמִֽי׃

‎<span id="028">28</span> ‏וּלְמַטֵּ֥ה בְנֵֽי־נַפְתָּלִ֖י נָשִׂ֑יא
פְּדַהְאֵ֖ל בֶּן־עַמִּיהֽוּד׃

‎<span id="029">29</span> ‏אֵ֕לֶּה אֲשֶׁ֖ר צִוָּ֣ה יְהוָ֑ה לְנַחֵ֥ל
אֶת־בְּנֵֽי־יִשְׂרָאֵ֖ל בְּאֶ֥רֶץ כְּנָֽעַן׃ פ

1 wayəḏabēr yəhwâ ’el-mōšeh llē’mōr:

2 ṣaw ’eṯ-bənê yiśərā’ēl wə’āmarətā ’ălēhem kî-’atem bā’îm ’el-hā’āreṣ
kənā‘an zō’ṯ hā’āreṣ ’ăšer tipōl lāḵem bən<sup>a</sup>ḥălâ ’ereṣ
kən<sup>a</sup>‘an liḡəḇulōṯeyhā:

3 wəhāyâ lāḵem pə’aṯ-neḡeḇ mimmiḏəbar-ṣin ‘al-yəḏê ’ĕḏwōm wəhāyâ lāḵem
gəḇûl neḡeḇ miqəṣēh yām-hammel<sup>a</sup>ḥ qēḏəmâ:

4 wənāsaḇ lāḵem hagəḇûl minneḡeḇ ləm<sup>a</sup>‘ălēh ‘aqərabîm wə‘āḇar
ṣinâ wəhāyâ wəhāyû twōṣə’ōṯāyw minneḡeḇ ləqāḏēš barənē‘a wəyāṣā’
ḥăṣar-’adār wə‘āḇar ‘aṣəmōnâ:

5 wənāsaḇ hagəḇûl mē‘aṣəmwōn<sup>3</sup> n<sup>a</sup>ḥəlâ miṣərāyim
wəhāyû ṯwōṣə’ōṯāyw hayyāmmâ:

6 ûḡəḇûl yām wəhāyâ lāḵem hayyām hagāḏwōl ûḡəḇûl zeh-yihəyeh lāḵem gəḇûl
yām:

7 wəzeh-yihəyeh lāḵem gəḇûl ṣāfwōn min-hayyām hagāḏōl təṯā’û lāḵem hōr
hâār:

8 mēhōr hâār təṯā’û ləḇō’ ḥămāṯ wəhāyû twōṣə’ōṯ hagəḇul ṣəḏāḏâ:

9 wəyāṣā’ hagəḇul zifərōnâ wəhāyû ṯwōṣə’ōṯāyw ḥăṣar ‘ênān zeh-yihəyeh
lāḵem gəḇûl ṣāfwōn:

10 wəhiṯə’aûîṯem lāḵem liḡəḇûl qēḏəmâ mēḥăṣar ‘ênān šəfāmâ:

11 wəyāraḏ hagəḇul miššəfām hāriḇəlâ miqqeḏem lā‘āyin wəyāraḏ hagəḇûl
ûmāḥâ ‘al-keṯef yām-kinnereṯ qēḏəmâ:

12 wəyāraḏ hagəḇûl hayyarədēnâ wəhāyû ṯwōṣə’ōṯāyw yām
hammel<sup>a</sup>ḥ zō’ṯ tihəyeh lāḵem hā’āreṣ liḡəḇulōṯeyhā sāḇîḇ:

13 wayəṣaw mōšeh ’eṯ-bənê yiśərā’ēl lē’mōr zō’ṯ hā’āreṣ ’ăšer
tiṯən<sup>a</sup>ḥălû ’ōṯāh bəḡwōrāl ’ăšer ṣiûâ yəhwâ lāṯēṯ ləṯišə‘aṯ
hammaṭṭwōṯ w<sup>a</sup>ḥăṣî hammaṭṭeh:

14 kî lāqəḥû maṭṭēh ḇənê hār’ûḇēnî ləḇêṯ ’ăḇōṯām ûmaṭṭēh ḇənê-hagāḏî
ləḇêṯ ’ăḇōṯām w<sup>a</sup>ḥăṣî maṭṭēh mənaššeh lāqəḥû
n<sup>a</sup>ḥălāṯām:

15 šənê hammaṭṭwōṯ w<sup>a</sup>ḥăṣî hammaṭṭeh lāqəḥû
n<sup>a</sup>ḥălāṯām mē‘ēḇer ləyarədēn yərēḥwō qēḏəmâ mizərāḥâ: f

16 wayəḏabēr yəhwâ ’el-mōšeh llē’mōr:

17 ’ēlleh šəmwōṯ hā’ănāšîm ’ăšer-yinəḥălû lāḵem ’eṯ-hā’āreṣ ’elə‘āzār
hakōhēn wîhwōšu‘a bin-nûn:

18 wənāśî’ ’eḥāḏ nāśî’ ’eḥāḏ mimmaṭṭeh tiqəḥû linəḥōl ’eṯ-hā’āreṣ:

19 wə’ēlleh šəmwōṯ hā’ănāšîm ləmaṭṭēh yəhûḏâ kālēḇ ben-yəfunneh:

20 ûləmaṭṭēh bənê šimə‘wōn šəmû’ēl ben-‘ammîhûḏ:

21 ləmaṭṭēh ḇinəyāmin ’ĕlîḏāḏ ben-kisəlwōn:

22 ûləmaṭṭēh ḇənê-ḏān nāśî’ buqqî ben-yāḡəlî:

23 liḇənê ywōsēf ləmaṭṭēh ḇənê-mənaššeh nāśî’ ḥannî’ēl ben-’ēfōḏ:

24 ûləmaṭṭēh ḇənê-’efərayim nāśî’ qəmû’ēl ben-šifəṭān:

25 ûləmaṭṭēh ḇənê-zəḇûlun nāśî’ ’ĕlîṣāfān ben-parənāḵə:

26 ûləmaṭṭēh ḇənê-yiśāsḵār nāśî’ paləṭî’ēl ben-‘azzān:

27 ûləmaṭṭēh ḇənê-’āšēr nāśî’ ’ăḥîhûḏ ben-šəlōmî:

28 ûləmaṭṭēh ḇənê-nafətālî nāśî’ pəḏahə’ēl ben-‘ammîhûḏ:

29 ’ēlleh ’ăšer ṣiûâ yəhwâ lən<sup>a</sup>ḥēl ’eṯ-bənê-yiśərā’ēl bə’ereṣ
kənā‘an: f

------------------------------------------------------------------------

[Next: Numbers (Bemidbar) Chapter 35](num035)
