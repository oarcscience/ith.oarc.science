<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1004.htm">Polyglot</A>&nbsp;
<A HREF="../kjv/kg1004.htm">KJV</A>&nbsp;
<A HREF="../sep/kg1004.htm">Sep</A>&nbsp;
<A HREF="../vul/kg1004.htm">Vul</A>&nbsp;

<BR>
<BR><A HREF="kg1.htm">1 Kings (1 Melakhim) Index</A><BR>
&nbsp;
<A HREF="kg1003.htm">Previous</A>&nbsp;
<A HREF="kg1005.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 4</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִי֙ הַמֶּ֣לֶךְ שְׁלֹמֹ֔ה מֶ֖לֶךְ עַל־כָּל־יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאֵ֥לֶּה הַשָּׂרִ֖ים אֲשֶׁר־ל֑וֹ עֲזַרְיָ֥הוּ בֶן־צָד֖וֹק הַכֹּהֵֽן׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֱלִיחֹ֧רֶף וַאֲחִיָּ֛ה בְּנֵ֥י שִׁישָׁ֖א סֹפְרִ֑ים יְהוֹשָׁפָ֥ט בֶּן־אֲחִיל֖וּד הַמַּזְכִּֽיר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּבְנָיָ֥הוּ בֶן־יְהוֹיָדָ֖ע עַל־הַצָּבָ֑א וְצָד֥וֹק וְאֶבְיָתָ֖ר כֹּהֲנִֽים׃ ס</P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַעֲזַרְיָ֥הוּ בֶן־נָתָ֖ן עַל־הַנִּצָּבִ֑ים וְזָב֧וּד בֶּן־נָתָ֛ן כֹּהֵ֖ן רֵעֶ֥ה הַמֶּֽלֶךְ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַאֲחִישָׁ֖ר עַל־הַבָּ֑יִת וַאֲדֹנִירָ֥ם בֶּן־עַבְדָּ֖א עַל־הַמַּֽס׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְלִשְׁלֹמֹ֞ה שְׁנֵים־עָשָׂ֤ר נִצָּבִים֙ עַל־כָּל־יִשְׂרָאֵ֔ל וְכִלְכְּל֥וּ אֶת־הַמֶּ֖לֶךְ וְאֶת־בֵּית֑וֹ חֹ֧דֶשׁ בַּשָּׁנָ֛ה יִהְיֶ֥ה עַל־<font color="brown">אחד</font> <font color="blue">הָאֶחָ֖ד</font> לְכַלְכֵּֽל׃ ס</P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְאֵ֣לֶּה שְׁמוֹתָ֔ם בֶּן־ח֖וּר בְּהַ֥ר אֶפְרָֽיִם׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;בֶּן־דֶּ֛קֶר בְּמָקַ֥ץ וּבְשַֽׁעַלְבִ֖ים וּבֵ֣ית שָׁ֑מֶשׁ וְאֵיל֖וֹן בֵּ֥ית חָנָֽן׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;בֶּן־חֶ֖סֶד בָּֽאֲרֻבּ֑וֹת ל֥וֹ שֹׂכֹ֖ה וְכָל־אֶ֥רֶץ חֵֽפֶר׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;בֶּן־אֲבִֽינָדָ֖ב כָּל־נָ֣פַת דֹּ֑אר טָפַת֙ בַּת־שְׁלֹמֹ֔ה הָ֥יְתָה לּ֖וֹ לְאִשָּֽׁה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;בַּֽעֲנָא֙ בֶּן־אֲחִיל֔וּד תַּעְנַ֖ךְ וּמְגִדּ֑וֹ וְכָל־בֵּ֣ית שְׁאָ֡ן אֲשֶׁר֩ אֵ֨צֶל צָרְתַ֜נָה מִתַּ֣חַת לְיִזְרְעֶ֗אל מִבֵּ֤ית שְׁאָן֙ עַ֚ד אָבֵ֣ל מְחוֹלָ֔ה עַ֖ד מֵעֵ֥בֶר לְיָקְמֳעָֽם׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;בֶּן־גֶּ֖בֶר בְּרָמֹ֣ת גִּלְעָ֑ד ל֡וֹ חַוֹּת֩ יָאִ֨יר בֶּן־מְנַשֶּׁ֜ה אֲשֶׁ֣ר בַּגִּלְעָ֗ד ל֚וֹ<font color="red"><sup>3</font></sup> חֶ֤בֶל אַרְגֹּב֙ אֲשֶׁ֣ר בַּבָּשָׁ֔ן שִׁשִּׁים֙ עָרִ֣ים גְּדֹל֔וֹת חוֹמָ֖ה וּבְרִ֥יחַ נְחֹֽשֶׁת׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אֲחִֽינָדָ֥ב בֶּן־עִדֹּ֖א מַחֲנָֽיְמָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אֲחִימַ֖עַץ בְּנַפְתָּלִ֑י גַּם־ה֗וּא לָקַ֛ח אֶת־בָּשְׂמַ֥ת בַּת־שְׁלֹמֹ֖ה לְאִשָּֽׁה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;בַּֽעֲנָא֙ בֶּן־חוּשָׁ֔י בְּאָשֵׁ֖ר וּבְעָלֽוֹת׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;יְהוֹשָׁפָ֥ט בֶּן־פָּר֖וּחַ בְּיִשָׂשכָֽר׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;שִׁמְעִ֥י בֶן־אֵלָ֖א בְּבִנְיָמִֽן׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;גֶּ֥בֶר בֶּן־אֻרִ֖י בְּאֶ֣רֶץ גִּלְעָ֑ד אֶ֜רֶץ סִיח֣וֹן׀ מֶ֣לֶךְ הָאֱמֹרִ֗י וְעֹג֙ מֶ֣לֶךְ הַבָּשָׁ֔ן וּנְצִ֥יב אֶחָ֖ד אֲשֶׁ֥ר בָּאָֽרֶץ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;יְהוּדָ֤ה וְיִשְׂרָאֵל֙ רַבִּ֔ים כַּח֥וֹל אֲשֶׁר־עַל־הַיָּ֖ם לָרֹ֑ב אֹכְלִ֥ים וְשֹׁתִ֖ים וּשְׂמֵחִֽים׃ </P>
</TD>
<TD WIDTH="50%">
<P>1&nbsp;way&#601;h&icirc; hammele&#x1E35;&#601; &#353;&#601;l&#333;m&#333;h mele&#x1E35;&#601; &#8216;al-k&#257;l-yi&#347;&#601;r&#257;&#8217;&#275;l: s</P>
<P>2&nbsp;w&#601;&#8217;&#275;lleh ha&#347;&#347;&#257;r&icirc;m &#8217;&#259;&#353;er-lw&#333; &#8216;&#259;zar&#601;y&acirc;&ucirc; &#x1E07;en-&#x1E63;&#257;&#x1E0F;w&#333;q hak&#333;h&#275;n: s</P>
<P>3&nbsp;&#8217;&#277;l&icirc;&#x1E25;&#333;ref wa&#8217;&#259;&#x1E25;&icirc;y&acirc; b&#601;n&ecirc; &#353;&icirc;&#353;&#257;&#8217; s&#333;f&#601;r&icirc;m y&#601;hw&#333;&#353;&#257;f&#257;&#x1E6D; ben-&#8217;&#259;&#x1E25;&icirc;l&ucirc;&#x1E0F; hammaz&#601;k&icirc;r: </P>
<P>4&nbsp;&ucirc;&#x1E07;&#601;n&#257;y&acirc;&ucirc; &#x1E07;en-y&#601;hw&#333;y&#257;&#x1E0F;&#257;&#8216; &#8216;al-ha&#x1E63;&#x1E63;&#257;&#x1E07;&#257;&#8217; w&#601;&#x1E63;&#257;&#x1E0F;w&#333;q w&#601;&#8217;e&#x1E07;&#601;y&#257;&#x1E6F;&#257;r k&#333;h&#259;n&icirc;m: s</P>
<P>5&nbsp;w<sup>a</sup>&#8216;&#259;zar&#601;y&acirc;&ucirc; &#x1E07;en-n&#257;&#x1E6F;&#257;n &#8216;al-hanni&#x1E63;&#x1E63;&#257;&#x1E07;&icirc;m w&#601;z&#257;&#x1E07;&ucirc;&#x1E0F; ben-n&#257;&#x1E6F;&#257;n k&#333;h&#275;n r&#275;&#8216;eh hammele&#x1E35;&#601;: </P>
<P>6&nbsp;wa&#8217;&#259;&#x1E25;&icirc;&#353;&#257;r &#8216;al-hab&#257;yi&#x1E6F; wa&#8217;&#259;&#x1E0F;&#333;n&icirc;r&#257;m ben-&#8216;a&#x1E07;&#601;d&#257;&#8217; &#8216;al-hammas: s</P>
<P>7&nbsp;w&#601;li&#353;&#601;l&#333;m&#333;h &#353;&#601;n&ecirc;m-&#8216;&#257;&#347;&#257;r ni&#x1E63;&#x1E63;&#257;&#x1E07;&icirc;m &#8216;al-k&#257;l-yi&#347;&#601;r&#257;&#8217;&#275;l w&#601;&#x1E35;il&#601;k&#601;l&ucirc; &#8217;e&#x1E6F;-hammele&#x1E35;&#601; w&#601;&#8217;e&#x1E6F;-b&ecirc;&#x1E6F;w&#333; &#x1E25;&#333;&#x1E0F;e&#353; ba&#353;&#353;&#257;n&acirc; yih&#601;yeh &#8216;al-<font color="brown">&#8217;e&#x1E25;&#257;&#x1E0F;</font> <font color="blue">h&#257;&#8217;e&#x1E25;&#257;&#x1E0F;</font> l&#601;&#x1E35;al&#601;k&#275;l: s</P>
<P>8&nbsp;w&#601;&#8217;&#275;lleh &#353;&#601;mw&#333;&#x1E6F;&#257;m ben-&#x1E25;&ucirc;r b&#601;har &#8217;ef&#601;r&#257;yim: s</P>
<P>9&nbsp;ben-deqer b&#601;m&#257;qa&#x1E63; &ucirc;&#x1E07;&#601;&#353;<sup>a</sup>&#8216;al&#601;&#x1E07;&icirc;m &ucirc;&#x1E07;&ecirc;&#x1E6F; &#353;&#257;me&#353; w&#601;&#8217;&ecirc;lw&#333;n b&ecirc;&#x1E6F; &#x1E25;&#257;n&#257;n: s</P>
<P>10&nbsp;ben-&#x1E25;ese&#x1E0F; b&#257;&#8217;&#259;rubw&#333;&#x1E6F; lw&#333; &#347;&#333;&#x1E35;&#333;h w&#601;&#x1E35;&#257;l-&#8217;ere&#x1E63; &#x1E25;&#275;fer: s</P>
<P>11&nbsp;ben-&#8217;&#259;&#x1E07;&icirc;n&#257;&#x1E0F;&#257;&#x1E07; k&#257;l-n&#257;fa&#x1E6F; d&#333;&#8217;r &#x1E6D;&#257;fa&#x1E6F; ba&#x1E6F;-&#353;&#601;l&#333;m&#333;h h&#257;y&#601;&#x1E6F;&acirc; llw&#333; l&#601;&#8217;i&#353;&#353;&acirc;: s</P>
<P>12&nbsp;b<sup>a</sup>&#8216;&#259;n&#257;&#8217; ben-&#8217;&#259;&#x1E25;&icirc;l&ucirc;&#x1E0F; t<sup>a</sup>&#8216;&#601;na&#x1E35;&#601; &ucirc;m&#601;&#x1E21;idw&#333; w&#601;&#x1E35;&#257;l-b&ecirc;&#x1E6F; &#353;&#601;&#8217;&#257;n &#8217;&#259;&#353;er &#8217;&#275;&#x1E63;el &#x1E63;&#257;r&#601;&#x1E6F;an&acirc; mit<sup>a</sup>&#x1E25;a&#x1E6F; l&#601;yiz&#601;r&#601;&#8216;e&#8217;l mib&ecirc;&#x1E6F; &#353;&#601;&#8217;&#257;n &#8216;a&#x1E0F; &#8217;&#257;&#x1E07;&#275;l m&#601;&#x1E25;w&#333;l&acirc; &#8216;a&#x1E0F; m&#275;&#8216;&#275;&#x1E07;er l&#601;y&#257;q&#601;m&#335;&#8216;&#257;m: s</P>
<P>13&nbsp;ben-ge&#x1E07;er b&#601;r&#257;m&#333;&#x1E6F; gil&#601;&#8216;&#257;&#x1E0F; lw&#333; &#x1E25;a&ucirc;&#333;&#x1E6F; y&#257;&#8217;&icirc;r ben-m&#601;na&#353;&#353;eh &#8217;&#259;&#353;er bagil&#601;&#8216;&#257;&#x1E0F; lw&#333;<font color="red"><sup>3</font></sup> &#x1E25;e&#x1E07;el &#8217;ar&#601;g&#333;&#x1E07; &#8217;&#259;&#353;er bab&#257;&#353;&#257;n &#353;i&#353;&#353;&icirc;m &#8216;&#257;r&icirc;m g&#601;&#x1E0F;&#333;lw&#333;&#x1E6F; &#x1E25;w&#333;m&acirc; &ucirc;&#x1E07;&#601;r&icirc;&#x1E25;a n&#601;&#x1E25;&#333;&#353;e&#x1E6F;: s</P>
<P>14&nbsp;&#8217;&#259;&#x1E25;&icirc;n&#257;&#x1E0F;&#257;&#x1E07; ben-&#8216;id&#333;&#8217; m<sup>a</sup>&#x1E25;&#259;n&#257;y&#601;m&acirc;: </P>
<P>15&nbsp;&#8217;&#259;&#x1E25;&icirc;m<sup>a</sup>&#8216;a&#x1E63; b&#601;naf&#601;t&#257;l&icirc; gam-h&ucirc;&#8217; l&#257;q<sup>a</sup>&#x1E25; &#8217;e&#x1E6F;-b&#257;&#347;&#601;ma&#x1E6F; ba&#x1E6F;-&#353;&#601;l&#333;m&#333;h l&#601;&#8217;i&#353;&#353;&acirc;: </P>
<P>16&nbsp;b<sup>a</sup>&#8216;&#259;n&#257;&#8217; ben-&#x1E25;&ucirc;&#353;&#257;y b&#601;&#8217;&#257;&#353;&#275;r &ucirc;&#x1E07;&#601;&#8216;&#257;lw&#333;&#x1E6F;: s</P>
<P>17&nbsp;y&#601;hw&#333;&#353;&#257;f&#257;&#x1E6D; ben-p&#257;r&ucirc;&#x1E25;a b&#601;yi&#347;&#257;s&#x1E35;&#257;r: s</P>
<P>18&nbsp;&#353;im&#601;&#8216;&icirc; &#x1E07;en-&#8217;&#275;l&#257;&#8217; b&#601;&#x1E07;in&#601;y&#257;min: s</P>
<P>19&nbsp;ge&#x1E07;er ben-&#8217;ur&icirc; b&#601;&#8217;ere&#x1E63; gil&#601;&#8216;&#257;&#x1E0F; &#8217;ere&#x1E63; s&icirc;&#x1E25;w&#333;n| mele&#x1E35;&#601; h&#257;&#8217;&#277;m&#333;r&icirc; w&#601;&#8216;&#333;&#x1E21; mele&#x1E35;&#601; hab&#257;&#353;&#257;n &ucirc;n&#601;&#x1E63;&icirc;&#x1E07; &#8217;e&#x1E25;&#257;&#x1E0F; &#8217;&#259;&#353;er b&#257;&#8217;&#257;re&#x1E63;: </P>
<P>20&nbsp;y&#601;h&ucirc;&#x1E0F;&acirc; w&#601;yi&#347;&#601;r&#257;&#8217;&#275;l rab&icirc;m k<sup>a</sup>&#x1E25;w&#333;l &#8217;&#259;&#353;er-&#8216;al-hayy&#257;m l&#257;r&#333;&#x1E07; &#8217;&#333;&#x1E35;&#601;l&icirc;m w&#601;&#353;&#333;&#x1E6F;&icirc;m &ucirc;&#347;&#601;m&#275;&#x1E25;&icirc;m: </P>
</TD>
</TABLE>
<P><HR>
<CENTER>
<A HREF="kg1005.htm">Next: 1 Kings (1 Melakhim) Chapter 5</A></CENTER>
</BODY>
</HTML>
