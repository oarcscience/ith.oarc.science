<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Samuel (2 Shmuel): 2 Samuel (2 Shmuel) Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2020.htm">Polyglot</A>&nbsp;
<A HREF="../kjv/sa2020.htm">KJV</A>&nbsp;
<A HREF="../sep/sa2020.htm">Sep</A>&nbsp;
<A HREF="../vul/sa2020.htm">Vul</A>&nbsp;

<BR>
<BR><A HREF="sa2.htm">2 Samuel (2 Shmuel) Index</A><BR>
&nbsp;
<A HREF="sa2019.htm">Previous</A>&nbsp;
<A HREF="sa2021.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Samuel (2 Shmuel) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְשָׁ֨ם נִקְרָ֜א אִ֣ישׁ בְּלִיַּ֗עַל וּשְׁמ֛וֹ שֶׁ֥בַע בֶּן־בִּכְרִ֖י אִ֣ישׁ יְמִינִ֑י וַיִּתְקַ֣ע בַּשֹּׁפָ֗ר וַ֠יֹּאמֶר אֵֽין־לָ֨נוּ חֵ֜לֶק בְּדָוִ֗ד וְלֹ֤א נַֽחֲלָה־לָ֙נוּ֙ בְּבֶן־יִשַׁ֔י אִ֥ישׁ לְאֹהָלָ֖יו יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֜עַל כָּל־אִ֤ישׁ יִשְׂרָאֵל֙ מֵאַחֲרֵ֣י דָוִ֔ד אַחֲרֵ֖י שֶׁ֣בַע בֶּן־בִּכְרִ֑י וְאִ֤ישׁ יְהוּדָה֙ דָּבְק֣וּ בְמַלְכָּ֔ם מִן־הַיַּרְדֵּ֖ן וְעַד־יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּבֹ֨א דָוִ֣ד אֶל־בֵּיתוֹ֮ יְרֽוּשָׁלִַם֒ וַיִּקַּ֣ח הַמֶּ֡לֶךְ אֵ֣ת עֶֽשֶׂר־נָשִׁ֣ים׀ פִּלַגְשִׁ֡ים אֲשֶׁ֣ר הִנִּיחַ֩ לִשְׁמֹ֨ר הַבַּ֜יִת וַֽיִּתְּנֵ֤ם בֵּית־מִשְׁמֶ֙רֶת֙ וַֽיְכַלְכְּלֵ֔ם וַאֲלֵיהֶ֖ם לֹא־בָ֑א וַתִּהְיֶ֧ינָה צְרֻר֛וֹת עַד־י֥וֹם מֻתָ֖ן אַלְמְנ֥וּת חַיּֽוּת׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֤אמֶר הַמֶּ֙לֶךְ֙ אֶל־עֲמָשָׂ֔א הַזְעֶק־לִ֥י אֶת־אִישׁ־יְהוּדָ֖ה שְׁלֹ֣שֶׁת יָמִ֑ים וְאַתָּ֖ה פֹּ֥ה עֲמֹֽד׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּ֥לֶךְ עֲמָשָׂ֖א לְהַזְעִ֣יק אֶת־יְהוּדָ֑ה <font color="brown">וייחר</font> <font color="blue">וַיּ֕וֹחֶר</font> מִן־הַמּוֹעֵ֖ד אֲשֶׁ֥ר יְעָדֽוֹ׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֤אמֶר דָּוִד֙ אֶל־אֲבִישַׁ֔י עַתָּ֗ה יֵ֧רַֽע לָ֛נוּ שֶׁ֥בַע בֶּן־בִּכְרִ֖י מִן־אַבְשָׁל֑וֹם אַ֠תָּה קַ֞ח אֶת־עַבְדֵ֤י אֲדֹנֶ֙יךָ֙ וּרְדֹ֣ף אַחֲרָ֔יו פֶּן־מָ֥צָא ל֛וֹ עָרִ֥ים בְּצֻר֖וֹת וְהִצִּ֥יל עֵינֵֽנוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֵּצְא֤וּ אַֽחֲרָיו֙ אַנְשֵׁ֣י יוֹאָ֔ב וְהַכְּרֵתִ֥י וְהַפְּלֵתִ֖י וְכָל־הַגִּבֹּרִ֑ים וַיֵּֽצְאוּ֙ מִיר֣וּשָׁלִַ֔ם לִרְדֹּ֕ף אַחֲרֵ֖י שֶׁ֥בַע בֶּן־בִּכְרִֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הֵ֗ם עִם־הָאֶ֤בֶן הַגְּדוֹלָה֙ אֲשֶׁ֣ר בְּגִבְע֔וֹן וַעֲמָשָׂ֖א בָּ֣א לִפְנֵיהֶ֑ם וְיוֹאָ֞ב חָג֣וּר׀ מִדּ֣וֹ לְבֻשׁ֗וּ <font color="brown">ועלו</font> <font color="blue">וְעָלָ֞יו</font> חֲג֥וֹר חֶ֙רֶב֙ מְצֻמֶּ֤דֶת עַל־מָתְנָיו֙ בְּתַעְרָ֔הּ וְה֥וּא יָצָ֖א וַתִּפֹּֽל׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיֹּ֤אמֶר יוֹאָב֙ לַעֲמָשָׂ֔א הֲשָׁל֥וֹם אַתָּ֖ה אָחִ֑י וַתֹּ֜חֶז יַד־יְמִ֥ין יוֹאָ֛ב בִּזְקַ֥ן עֲמָשָׂ֖א לִנְשָׁק־לֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַעֲמָשָׂ֨א לֹֽא־נִשְׁמַ֜ר בַּחֶ֣רֶב׀ אֲשֶׁ֣ר בְּיַד־יוֹאָ֗ב וַיַּכֵּהוּ֩ בָ֨הּ אֶל־הַחֹ֜מֶשׁ וַיִּשְׁפֹּ֨ךְ מֵעָ֥יו אַ֛רְצָה וְלֹא־שָׁ֥נָה ל֖וֹ וַיָּמֹ֑ת סוְיוֹאָב֙ וַאֲבִישַׁ֣י אָחִ֔יו רָדַ֕ף אַחֲרֵ֖י שֶׁ֥בַע בֶּן־בִּכְרִֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִישׁ֙ עָמַ֣ד עָלָ֔יו מִֽנַּעֲרֵ֖י יוֹאָ֑ב וַיֹּ֗אמֶר מִי֩ אֲשֶׁ֨ר חָפֵ֧ץ בְּיוֹאָ֛ב וּמִ֥י אֲשֶׁר־לְדָוִ֖ד אַחֲרֵ֥י יוֹאָֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַעֲמָשָׂ֛א מִתְגֹּלֵ֥ל בַּדָּ֖ם בְּת֣וֹךְ הַֽמְּסִלָּ֑ה וַיַּ֨רְא הָאִ֜ישׁ כִּֽי־עָמַ֣ד כָּל־הָעָ֗ם וַיַּסֵּב֩ אֶת־עֲמָשָׂ֨א מִן־הַֽמְסִלָּ֤ה הַשָּׂדֶה֙ וַיַּשְׁלֵ֤ךְ עָלָיו֙ בֶּ֔גֶד כַּאֲשֶׁ֣ר רָאָ֔ה כָּל־הַבָּ֥א עָלָ֖יו וְעָמָֽד׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כַּאֲשֶׁ֥ר הֹגָ֖ה מִן־הַֽמְסִלָּ֑ה עָבַ֤ר כָּל־אִישׁ֙ אַחֲרֵ֣י יוֹאָ֔ב לִרְדֹּ֕ף אַחֲרֵ֖י שֶׁ֥בַע בֶּן־בִּכְרִֽי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַֽיַּעֲבֹ֞ר בְּכָל־שִׁבְטֵ֣י יִשְׂרָאֵ֗ל אָבֵ֛לָה וּבֵ֥ית מַעֲכָ֖ה וְכָל־הַבֵּרִ֑ים ס<font color="brown">ויקלהו</font> <font color="blue">וַיִּקָּ֣הֲל֔וּ</font> וַיָּבֹ֖אוּ אַף־אַחֲרָֽיו׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיָּבֹ֜אוּ וַיָּצֻ֣רוּ עָלָ֗יו בְּאָבֵ֙לָה֙ בֵּ֣ית הַֽמַּעֲכָ֔ה וַיִּשְׁפְּכ֤וּ סֹֽלְלָה֙ אֶל־הָעִ֔יר וַֽתַּעֲמֹ֖ד בַּחֵ֑ל וְכָל־הָעָם֙ אֲשֶׁ֣ר אֶת־יוֹאָ֔ב מַשְׁחִיתִ֖ם לְהַפִּ֥יל הַחוֹמָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַתִּקְרָ֛א אִשָּׁ֥ה חֲכָמָ֖ה מִן־הָעִ֑יר שִׁמְע֤וּ שִׁמְעוּ֙ אִמְרוּ־נָ֣א אֶל־יוֹאָ֔ב קְרַ֣ב עַד־הֵ֔נָּה וַאֲדַבְּרָ֖ה אֵלֶֽיךָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיִּקְרַ֣ב אֵלֶ֔יהָ וַתֹּ֧אמֶר הָאִשָּׁ֛ה הַאַתָּ֥ה יוֹאָ֖ב וַיֹּ֣אמֶר אָ֑נִי וַתֹּ֣אמֶר ל֗וֹ שְׁמַע֙ דִּבְרֵ֣י אֲמָתֶ֔ךָ וַיֹּ֖אמֶר שֹׁמֵ֥עַ אָנֹֽכִי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַתֹּ֖אמֶר לֵאמֹ֑ר דַּבֵּ֨ר יְדַבְּר֤וּ בָרִֽאשֹׁנָה֙ לֵאמֹ֔ר שָׁאֹ֧ל יְשָׁאֲל֛וּ בְּאָבֵ֖ל וְכֵ֥ן הֵתַֽמּוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אָנֹכִ֕י שְׁלֻמֵ֖י אֱמוּנֵ֣י יִשְׂרָאֵ֑ל אַתָּ֣ה מְבַקֵּ֗שׁ לְהָמִ֨ית עִ֤יר וְאֵם֙ בְּיִשְׂרָאֵ֔ל לָ֥מָּה תְבַלַּ֖ע נַחֲלַ֥ת יְהוָֽה׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּ֥עַן יוֹאָ֖ב וַיֹּאמַ֑ר חָלִ֤ילָה חָלִ֙ילָה֙ לִ֔י אִם־אֲבַלַּ֖ע וְאִם־אַשְׁחִֽית׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לֹא־כֵ֣ן הַדָּבָ֗ר כִּ֡י אִישׁ֩ מֵהַ֨ר אֶפְרַ֜יִם שֶׁ֧בַע בֶּן־בִּכְרִ֣י שְׁמ֗וֹ נָשָׂ֤א יָדוֹ֙ בַּמֶּ֣לֶךְ בְּדָוִ֔ד תְּנֽוּ־אֹת֣וֹ לְבַדּ֔וֹ וְאֵלְכָ֖ה מֵעַ֣ל הָעִ֑יר וַתֹּ֤אמֶר הָֽאִשָּׁה֙ אֶל־יוֹאָ֔ב הִנֵּ֥ה רֹאשׁ֛וֹ מֻשְׁלָ֥ךְ אֵלֶ֖יךָ בְּעַ֥ד הַחוֹמָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתָּבוֹא֩ הָאִשָּׁ֨ה אֶל־כָּל־הָעָ֜ם בְּחָכְמָתָ֗הּ וַֽיִּכְרְת֞וּ אֶת־רֹ֨אשׁ שֶׁ֤בַע בֶּן־בִּכְרִי֙ וַיַּשְׁלִ֣כוּ אֶל־יוֹאָ֔ב וַיִּתְקַע֙ בַּשּׁוֹפָ֔ר וַיָּפֻ֥צוּ מֵֽעַל־הָעִ֖יר אִ֣ישׁ לְאֹהָלָ֑יו וְיוֹאָ֛ב שָׁ֥ב יְרוּשָׁלִַ֖ם אֶל־הַמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְיוֹאָ֕ב אֶ֥ל כָּל־הַצָּבָ֖א יִשְׂרָאֵ֑ל וּבְנָיָה֙ בֶּן־יְה֣וֹיָדָ֔ע עַל־<font color="brown">הכרי</font> <font color="blue">הַכְּרֵתִ֖י</font> וְעַל־הַפְּלֵתִֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַאֲדֹרָ֖ם עַל־הַמַּ֑ס וִיהוֹשָׁפָ֥ט בֶּן־אֲחִיל֖וּד הַמַּזְכִּֽיר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;<font color="brown">ושיא</font> <font color="blue">וּשְׁוָ֖א</font> סֹפֵ֑ר וְצָד֥וֹק וְאֶבְיָתָ֖ר כֹּהֲנִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְגַ֗ם עִירָא֙ הַיָּ֣אִרִ֔י הָיָ֥ה כֹהֵ֖ן לְדָוִֽד׃ ס</P>
</TD>
<TD WIDTH="50%">
<P>1&nbsp;w&#601;&#353;&#257;m niq&#601;r&#257;&#8217; &#8217;&icirc;&#353; b&#601;l&icirc;y<sup>a</sup>&#8216;al &ucirc;&#353;&#601;mw&#333; &#353;e&#x1E07;<sup>a</sup>&#8216; ben-bi&#x1E35;&#601;r&icirc; &#8217;&icirc;&#353; y&#601;m&icirc;n&icirc; wayyi&#x1E6F;&#601;q<sup>a</sup>&#8216; ba&#353;&#353;&#333;f&#257;r wayy&#333;&#8217;mer &#8217;&ecirc;n-l&#257;n&ucirc; &#x1E25;&#275;leq b&#601;&#x1E0F;&#257;wi&#x1E0F; w&#601;l&#333;&#8217; n<sup>a</sup>&#x1E25;&#259;l&acirc;-l&#257;n&ucirc; b&#601;&#x1E07;en-yi&#353;ay &#8217;&icirc;&#353; l&#601;&#8217;&#333;h&#257;l&#257;yw yi&#347;&#601;r&#257;&#8217;&#275;l: </P>
<P>2&nbsp;wayy<sup>a</sup>&#8216;al k&#257;l-&#8217;&icirc;&#353; yi&#347;&#601;r&#257;&#8217;&#275;l m&#275;&#8217;<sup>a</sup>&#x1E25;&#259;r&ecirc; &#x1E0F;&#257;wi&#x1E0F; &#8217;<sup>a</sup>&#x1E25;&#259;r&ecirc; &#353;e&#x1E07;<sup>a</sup>&#8216; ben-bi&#x1E35;&#601;r&icirc; w&#601;&#8217;&icirc;&#353; y&#601;h&ucirc;&#x1E0F;&acirc; d&#257;&#x1E07;&#601;q&ucirc; &#x1E07;&#601;mal&#601;k&#257;m min-hayyar&#601;d&#275;n w&#601;&#8216;a&#x1E0F;-y&#601;r&ucirc;&#353;&#257;l&#257;im: </P>
<P>3&nbsp;wayy&#257;&#x1E07;&#333;&#8217; &#x1E0F;&#257;wi&#x1E0F; &#8217;el-b&ecirc;&#x1E6F;w&#333; y&#601;r&ucirc;&#353;&#257;laim wayyiqq<sup>a</sup>&#x1E25; hammele&#x1E35;&#601; &#8217;&#275;&#x1E6F; &#8216;e&#347;er-n&#257;&#353;&icirc;m| pila&#x1E21;&#601;&#353;&icirc;m &#8217;&#259;&#353;er hinn&icirc;&#x1E25;a li&#353;&#601;m&#333;r habayi&#x1E6F; wayyit&#601;n&#275;m b&ecirc;&#x1E6F;-mi&#353;&#601;mere&#x1E6F; way&#601;&#x1E35;al&#601;k&#601;l&#275;m wa&#8217;&#259;l&ecirc;hem l&#333;&#8217;-&#x1E07;&#257;&#8217; watih&#601;yeyn&acirc; &#x1E63;&#601;rurw&#333;&#x1E6F; &#8216;a&#x1E0F;-yw&#333;m mu&#x1E6F;&#257;n &#8217;al&#601;m&#601;n&ucirc;&#x1E6F; &#x1E25;ayy&ucirc;&#x1E6F;: s</P>
<P>4&nbsp;wayy&#333;&#8217;mer hammele&#x1E35;&#601; &#8217;el-&#8216;&#259;m&#257;&#347;&#257;&#8217; haz&#601;&#8216;eq-l&icirc; &#8217;e&#x1E6F;-&#8217;&icirc;&#353;-y&#601;h&ucirc;&#x1E0F;&acirc; &#353;&#601;l&#333;&#353;e&#x1E6F; y&#257;m&icirc;m w&#601;&#8217;at&acirc; p&#333;h &#8216;&#259;m&#333;&#x1E0F;: </P>
<P>5&nbsp;wayy&#275;le&#x1E35;&#601; &#8216;&#259;m&#257;&#347;&#257;&#8217; l&#601;haz&#601;&#8216;&icirc;q &#8217;e&#x1E6F;-y&#601;h&ucirc;&#x1E0F;&acirc; <font color="brown">wayy&ecirc;&#x1E25;ar</font> <font color="blue">wayyw&#333;&#x1E25;er</font> min-hammw&#333;&#8216;&#275;&#x1E0F; &#8217;&#259;&#353;er y&#601;&#8216;&#257;&#x1E0F;w&#333;: s</P>
<P>6&nbsp;wayy&#333;&#8217;mer d&#257;wi&#x1E0F; &#8217;el-&#8217;&#259;&#x1E07;&icirc;&#353;ay &#8216;at&acirc; y&#275;r<sup>a</sup>&#8216; l&#257;n&ucirc; &#353;e&#x1E07;<sup>a</sup>&#8216; ben-bi&#x1E35;&#601;r&icirc; min-&#8217;a&#x1E07;&#601;&#353;&#257;lw&#333;m &#8217;at&acirc; q<sup>a</sup>&#x1E25; &#8217;e&#x1E6F;-&#8216;a&#x1E07;&#601;&#x1E0F;&ecirc; &#8217;&#259;&#x1E0F;&#333;ney&#x1E35;&#257; &ucirc;r&#601;&#x1E0F;&#333;f &#8217;<sup>a</sup>&#x1E25;&#259;r&#257;yw pen-m&#257;&#x1E63;&#257;&#8217; lw&#333; &#8216;&#257;r&icirc;m b&#601;&#x1E63;urw&#333;&#x1E6F; w&#601;hi&#x1E63;&#x1E63;&icirc;l &#8216;&ecirc;n&#275;n&ucirc;: </P>
<P>7&nbsp;wayy&#275;&#x1E63;&#601;&#8217;&ucirc; &#8217;<sup>a</sup>&#x1E25;&#259;r&#257;yw &#8217;an&#601;&#353;&ecirc; yw&#333;&#8217;&#257;&#x1E07; w&#601;hak&#601;r&#275;&#x1E6F;&icirc; w&#601;hap&#601;l&#275;&#x1E6F;&icirc; w&#601;&#x1E35;&#257;l-hagib&#333;r&icirc;m wayy&#275;&#x1E63;&#601;&#8217;&ucirc; m&icirc;r&ucirc;&#353;&#257;laim lir&#601;d&#333;f &#8217;<sup>a</sup>&#x1E25;&#259;r&ecirc; &#353;e&#x1E07;<sup>a</sup>&#8216; ben-bi&#x1E35;&#601;r&icirc;: </P>
<P>8&nbsp;h&#275;m &#8216;im-h&#257;&#8217;e&#x1E07;en hag&#601;&#x1E0F;w&#333;l&acirc; &#8217;&#259;&#353;er b&#601;&#x1E21;i&#x1E07;&#601;&#8216;w&#333;n w<sup>a</sup>&#8216;&#259;m&#257;&#347;&#257;&#8217; b&#257;&#8217; lif&#601;n&ecirc;hem w&#601;yw&#333;&#8217;&#257;&#x1E07; &#x1E25;&#257;&#x1E21;&ucirc;r| midw&#333; l&#601;&#x1E07;u&#353;&ucirc; <font color="brown">w&#601;&#8216;&#257;lw&#333;</font> <font color="blue">w&#601;&#8216;&#257;l&#257;yw</font> &#x1E25;&#259;&#x1E21;w&#333;r &#x1E25;ere&#x1E07; m&#601;&#x1E63;umme&#x1E0F;e&#x1E6F; &#8216;al-m&#257;&#x1E6F;&#601;n&#257;yw b&#601;&#x1E6F;<sup>a</sup>&#8216;&#601;r&#257;h w&#601;h&ucirc;&#8217; y&#257;&#x1E63;&#257;&#8217; watip&#333;l: s</P>
<P>9&nbsp;wayy&#333;&#8217;mer yw&#333;&#8217;&#257;&#x1E07; l<sup>a</sup>&#8216;&#259;m&#257;&#347;&#257;&#8217; h&#259;&#353;&#257;lw&#333;m &#8217;at&acirc; &#8217;&#257;&#x1E25;&icirc; wat&#333;&#x1E25;ez ya&#x1E0F;-y&#601;m&icirc;n yw&#333;&#8217;&#257;&#x1E07; biz&#601;qan &#8216;&#259;m&#257;&#347;&#257;&#8217; lin&#601;&#353;&#257;q-lw&#333;: </P>
<P>10&nbsp;w<sup>a</sup>&#8216;&#259;m&#257;&#347;&#257;&#8217; l&#333;&#8217;-ni&#353;&#601;mar b<sup>a</sup>&#x1E25;ere&#x1E07;| &#8217;&#259;&#353;er b&#601;ya&#x1E0F;-yw&#333;&#8217;&#257;&#x1E07; wayyak&#275;h&ucirc; &#x1E07;&#257;h &#8217;el-h<sup>a</sup>&#x1E25;&#333;me&#353; wayyi&#353;&#601;p&#333;&#x1E35;&#601; m&#275;&#8216;&#257;yw &#8217;ar&#601;&#x1E63;&acirc; w&#601;l&#333;&#8217;-&#353;&#257;n&acirc; lw&#333; wayy&#257;m&#333;&#x1E6F; sw&#601;yw&#333;&#8217;&#257;&#x1E07; wa&#8217;&#259;&#x1E07;&icirc;&#353;ay &#8217;&#257;&#x1E25;&icirc;w r&#257;&#x1E0F;af &#8217;<sup>a</sup>&#x1E25;&#259;r&ecirc; &#353;e&#x1E07;<sup>a</sup>&#8216; ben-bi&#x1E35;&#601;r&icirc;: </P>
<P>11&nbsp;w&#601;&#8217;&icirc;&#353; &#8216;&#257;ma&#x1E0F; &#8216;&#257;l&#257;yw minn<sup>a</sup>&#8216;&#259;r&ecirc; yw&#333;&#8217;&#257;&#x1E07; wayy&#333;&#8217;mer m&icirc; &#8217;&#259;&#353;er &#x1E25;&#257;f&#275;&#x1E63; b&#601;yw&#333;&#8217;&#257;&#x1E07; &ucirc;m&icirc; &#8217;&#259;&#353;er-l&#601;&#x1E0F;&#257;wi&#x1E0F; &#8217;<sup>a</sup>&#x1E25;&#259;r&ecirc; yw&#333;&#8217;&#257;&#x1E07;: </P>
<P>12&nbsp;w<sup>a</sup>&#8216;&#259;m&#257;&#347;&#257;&#8217; mi&#x1E6F;&#601;g&#333;l&#275;l bad&#257;m b&#601;&#x1E6F;w&#333;&#x1E35;&#601; hamm&#601;sill&acirc; wayyar&#601;&#8217; h&#257;&#8217;&icirc;&#353; k&icirc;-&#8216;&#257;ma&#x1E0F; k&#257;l-h&#257;&#8216;&#257;m wayyass&#275;&#x1E07; &#8217;e&#x1E6F;-&#8216;&#259;m&#257;&#347;&#257;&#8217; min-ham&#601;sill&acirc; ha&#347;&#347;&#257;&#x1E0F;eh wayya&#353;&#601;l&#275;&#x1E35;&#601; &#8216;&#257;l&#257;yw be&#x1E21;e&#x1E0F; ka&#8217;&#259;&#353;er r&#257;&#8217;&acirc; k&#257;l-hab&#257;&#8217; &#8216;&#257;l&#257;yw w&#601;&#8216;&#257;m&#257;&#x1E0F;: </P>
<P>13&nbsp;ka&#8217;&#259;&#353;er h&#333;&#x1E21;&acirc; min-ham&#601;sill&acirc; &#8216;&#257;&#x1E07;ar k&#257;l-&#8217;&icirc;&#353; &#8217;<sup>a</sup>&#x1E25;&#259;r&ecirc; yw&#333;&#8217;&#257;&#x1E07; lir&#601;d&#333;f &#8217;<sup>a</sup>&#x1E25;&#259;r&ecirc; &#353;e&#x1E07;<sup>a</sup>&#8216; ben-bi&#x1E35;&#601;r&icirc;: </P>
<P>14&nbsp;wayy<sup>a</sup>&#8216;&#259;&#x1E07;&#333;r b&#601;&#x1E35;&#257;l-&#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l &#8217;&#257;&#x1E07;&#275;l&acirc; &ucirc;&#x1E07;&ecirc;&#x1E6F; m<sup>a</sup>&#8216;&#259;&#x1E35;&acirc; w&#601;&#x1E35;&#257;l-hab&#275;r&icirc;m s<font color="brown">wayyiqq&#257;l&#601;h&ucirc;</font> <font color="blue">wayyiqq&acirc;&#259;l&ucirc;</font> wayy&#257;&#x1E07;&#333;&#8217;&ucirc; &#8217;af-&#8217;<sup>a</sup>&#x1E25;&#259;r&#257;yw: </P>
<P>15&nbsp;wayy&#257;&#x1E07;&#333;&#8217;&ucirc; wayy&#257;&#x1E63;ur&ucirc; &#8216;&#257;l&#257;yw b&#601;&#8217;&#257;&#x1E07;&#275;l&acirc; b&ecirc;&#x1E6F; hamm<sup>a</sup>&#8216;&#259;&#x1E35;&acirc; wayyi&#353;&#601;p&#601;&#x1E35;&ucirc; s&#333;l&#601;l&acirc; &#8217;el-h&#257;&#8216;&icirc;r wat<sup>a</sup>&#8216;&#259;m&#333;&#x1E0F; b<sup>a</sup>&#x1E25;&#275;l w&#601;&#x1E35;&#257;l-h&#257;&#8216;&#257;m &#8217;&#259;&#353;er &#8217;e&#x1E6F;-yw&#333;&#8217;&#257;&#x1E07; ma&#353;&#601;&#x1E25;&icirc;&#x1E6F;im l&#601;hap&icirc;l h<sup>a</sup>&#x1E25;w&#333;m&acirc;: </P>
<P>16&nbsp;watiq&#601;r&#257;&#8217; &#8217;i&#353;&#353;&acirc; &#x1E25;&#259;&#x1E35;&#257;m&acirc; min-h&#257;&#8216;&icirc;r &#353;im&#601;&#8216;&ucirc; &#353;im&#601;&#8216;&ucirc; &#8217;im&#601;r&ucirc;-n&#257;&#8217; &#8217;el-yw&#333;&#8217;&#257;&#x1E07; q&#601;ra&#x1E07; &#8216;a&#x1E0F;-h&#275;nn&acirc; wa&#8217;&#259;&#x1E0F;ab&#601;r&acirc; &#8217;&#275;ley&#x1E35;&#257;: </P>
<P>17&nbsp;wayyiq&#601;ra&#x1E07; &#8217;&#275;leyh&#257; wat&#333;&#8217;mer h&#257;&#8217;i&#353;&#353;&acirc; ha&#8217;at&acirc; yw&#333;&#8217;&#257;&#x1E07; wayy&#333;&#8217;mer &#8217;&#257;n&icirc; wat&#333;&#8217;mer lw&#333; &#353;&#601;m<sup>a</sup>&#8216; di&#x1E07;&#601;r&ecirc; &#8217;&#259;m&#257;&#x1E6F;e&#x1E35;&#257; wayy&#333;&#8217;mer &#353;&#333;m&#275;&#8216;a &#8217;&#257;n&#333;&#x1E35;&icirc;: </P>
<P>18&nbsp;wat&#333;&#8217;mer l&#275;&#8217;m&#333;r dab&#275;r y&#601;&#x1E0F;ab&#601;r&ucirc; &#x1E07;&#257;ri&#8217;&#353;&#333;n&acirc; l&#275;&#8217;m&#333;r &#353;&#257;&#8217;&#333;l y&#601;&#353;&#257;&#8217;&#259;l&ucirc; b&#601;&#8217;&#257;&#x1E07;&#275;l w&#601;&#x1E35;&#275;n h&#275;&#x1E6F;amm&ucirc;: </P>
<P>19&nbsp;&#8217;&#257;n&#333;&#x1E35;&icirc; &#353;&#601;lum&ecirc; &#8217;&#277;m&ucirc;n&ecirc; yi&#347;&#601;r&#257;&#8217;&#275;l &#8217;at&acirc; m&#601;&#x1E07;aqq&#275;&#353; l&#601;h&#257;m&icirc;&#x1E6F; &#8216;&icirc;r w&#601;&#8217;&#275;m b&#601;yi&#347;&#601;r&#257;&#8217;&#275;l l&#257;mm&acirc; &#x1E6F;&#601;&#x1E07;all<sup>a</sup>&#8216; n<sup>a</sup>&#x1E25;&#259;la&#x1E6F; y&#601;hw&acirc;: f</P>
<P>20&nbsp;wayy<sup>a</sup>&#8216;an yw&#333;&#8217;&#257;&#x1E07; wayy&#333;&#8217;mar &#x1E25;&#257;l&icirc;l&acirc; &#x1E25;&#257;l&icirc;l&acirc; l&icirc; &#8217;im-&#8217;&#259;&#x1E07;all<sup>a</sup>&#8216; w&#601;&#8217;im-&#8217;a&#353;&#601;&#x1E25;&icirc;&#x1E6F;: </P>
<P>21&nbsp;l&#333;&#8217;-&#x1E35;&#275;n had&#257;&#x1E07;&#257;r k&icirc; &#8217;&icirc;&#353; m&#275;har &#8217;ef&#601;rayim &#353;e&#x1E07;<sup>a</sup>&#8216; ben-bi&#x1E35;&#601;r&icirc; &#353;&#601;mw&#333; n&#257;&#347;&#257;&#8217; y&#257;&#x1E0F;w&#333; bammele&#x1E35;&#601; b&#601;&#x1E0F;&#257;wi&#x1E0F; t&#601;n&ucirc;-&#8217;&#333;&#x1E6F;w&#333; l&#601;&#x1E07;adw&#333; w&#601;&#8217;&#275;l&#601;&#x1E35;&acirc; m&#275;&#8216;al h&#257;&#8216;&icirc;r wat&#333;&#8217;mer h&#257;&#8217;i&#353;&#353;&acirc; &#8217;el-yw&#333;&#8217;&#257;&#x1E07; hinn&#275;h r&#333;&#8217;&#353;w&#333; mu&#353;&#601;l&#257;&#x1E35;&#601; &#8217;&#275;ley&#x1E35;&#257; b&#601;&#8216;a&#x1E0F; h<sup>a</sup>&#x1E25;w&#333;m&acirc;: </P>
<P>22&nbsp;wat&#257;&#x1E07;w&#333;&#8217; h&#257;&#8217;i&#353;&#353;&acirc; &#8217;el-k&#257;l-h&#257;&#8216;&#257;m b&#601;&#x1E25;&#257;&#x1E35;&#601;m&#257;&#x1E6F;&#257;h wayyi&#x1E35;&#601;r&#601;&#x1E6F;&ucirc; &#8217;e&#x1E6F;-r&#333;&#8217;&#353; &#353;e&#x1E07;<sup>a</sup>&#8216; ben-bi&#x1E35;&#601;r&icirc; wayya&#353;&#601;li&#x1E35;&ucirc; &#8217;el-yw&#333;&#8217;&#257;&#x1E07; wayyi&#x1E6F;&#601;q<sup>a</sup>&#8216; ba&#353;&#353;w&#333;f&#257;r wayy&#257;fu&#x1E63;&ucirc; m&#275;&#8216;al-h&#257;&#8216;&icirc;r &#8217;&icirc;&#353; l&#601;&#8217;&#333;h&#257;l&#257;yw w&#601;yw&#333;&#8217;&#257;&#x1E07; &#353;&#257;&#x1E07; y&#601;r&ucirc;&#353;&#257;laim &#8217;el-hammele&#x1E35;&#601;: s</P>
<P>23&nbsp;w&#601;yw&#333;&#8217;&#257;&#x1E07; &#8217;el k&#257;l-ha&#x1E63;&#x1E63;&#257;&#x1E07;&#257;&#8217; yi&#347;&#601;r&#257;&#8217;&#275;l &ucirc;&#x1E07;&#601;n&#257;y&acirc; ben-y&#601;hw&#333;y&#257;&#x1E0F;&#257;&#8216; &#8216;al-<font color="brown">hak&#601;r&icirc;</font> <font color="blue">hak&#601;r&#275;&#x1E6F;&icirc;</font> w&#601;&#8216;al-hap&#601;l&#275;&#x1E6F;&icirc;: </P>
<P>24&nbsp;wa&#8217;&#259;&#x1E0F;&#333;r&#257;m &#8216;al-hammas w&icirc;hw&#333;&#353;&#257;f&#257;&#x1E6D; ben-&#8217;&#259;&#x1E25;&icirc;l&ucirc;&#x1E0F; hammaz&#601;k&icirc;r: </P>
<P>25&nbsp;<font color="brown">w&#601;&#353;&ecirc;&#257;&#8217;</font> <font color="blue">&ucirc;&#353;&#601;w&#257;&#8217;</font> s&#333;f&#275;r w&#601;&#x1E63;&#257;&#x1E0F;w&#333;q w&#601;&#8217;e&#x1E07;&#601;y&#257;&#x1E6F;&#257;r k&#333;h&#259;n&icirc;m: </P>
<P>26&nbsp;w&#601;&#x1E21;am &#8216;&icirc;r&#257;&#8217; hayy&#257;&#8217;ir&icirc; h&#257;y&acirc; &#x1E35;&#333;h&#275;n l&#601;&#x1E0F;&#257;wi&#x1E0F;: s</P>
</TD>
</TABLE>
<P><HR>
<CENTER>
<A HREF="sa2021.htm">Next: 2 Samuel (2 Shmuel) Chapter 21</A></CENTER>
</BODY>
</HTML>
