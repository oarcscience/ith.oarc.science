[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze022)  [KJV](../kjv/eze022)  [Sep](../sep/eze022.md) 
[Vul](../vul/eze022.md)   
  
[Ezekiel (Yechezqel) Index](eze.md)  
  [Previous](eze021)  [Next](eze023.md) 

------------------------------------------------------------------------

### Tanach (Hebrew): Ezekiel (Yechezqel) Chapter 22

‎<span id="001">1</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏וְאַתָּ֣ה בֶן־אָדָ֔ם הֲתִשְׁפֹּ֥ט הֲתִשְׁפֹּ֖ט
אֶת־עִ֣יר הַדָּמִ֑ים וְה֣וֹדַעְתָּ֔הּ אֵ֖ת כָּל־תּוֹעֲבוֹתֶֽיהָ׃

‎<span id="003">3</span> ‏וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה
עִ֣יר שֹׁפֶ֥כֶת דָּ֛ם בְּתוֹכָ֖הּ לָב֣וֹא עִתָּ֑הּ וְעָשְׂתָ֧ה
גִלּוּלִ֛ים עָלֶ֖יהָ לְטָמְאָֽה׃

‎<span id="004">4</span> ‏בְּדָמֵ֨ךְ אֲשֶׁר־שָׁפַ֜כְתְּ אָשַׁ֗מְתְּ
וּבְגִלּוּלַ֤יִךְ אֲשֶׁר־עָשִׂית֙ טָמֵ֔את וַתַּקְרִ֣יבִי יָמַ֔יִךְ
וַתָּב֖וֹא עַד־שְׁנוֹתָ֑יִךְ עַל־כֵּ֗ן נְתַתִּ֤יךְ חֶרְפָּה֙ לַגּוֹיִ֔ם
וְקַלָּסָ֖ה לְכָל־הָאֲרָצֽוֹת׃

‎<span id="005">5</span> ‏הַקְּרֹב֛וֹת וְהָרְחֹק֥וֹת מִמֵּ֖ךְ
יִתְקַלְּסוּ־בָ֑ךְ טְמֵאַ֣ת הַשֵּׁ֔ם רַבַּ֖ת הַמְּהוּמָֽה׃

‎<span id="006">6</span> ‏הִנֵּה֙ נְשִׂיאֵ֣י יִשְׂרָאֵ֔ל אִ֥ישׁ
לִזְרֹע֖וֹ הָ֣יוּ בָ֑ךְ לְמַ֖עַן שְׁפָךְ־דָּֽם׃

‎<span id="007">7</span> ‏אָ֤ב וָאֵם֙ הֵקַ֣לּוּ בָ֔ךְ לַגֵּ֛ר עָשׂ֥וּ
בַעֹ֖שֶׁק בְּתוֹכֵ֑ךְ יָת֥וֹם וְאַלְמָנָ֖ה ה֥וֹנוּ בָֽךְ׃

‎<span id="008">8</span> ‏קָדָשַׁ֖י בָּזִ֑ית וְאֶת־שַׁבְּתֹתַ֖י
חִלָּֽלְתְּ׃

‎<span id="009">9</span> ‏אַנְשֵׁ֥י רָכִ֛יל הָ֥יוּ בָ֖ךְ לְמַ֣עַן
שְׁפָךְ־דָּ֑ם וְאֶל־הֶֽהָרִים֙ אָ֣כְלוּ בָ֔ךְ זִמָּ֖ה עָשׂ֥וּ
בְתוֹכֵֽךְ׃

‎<span id="010">10</span> ‏עֶרְוַת־אָ֖ב גִּלָּה־בָ֑ךְ טְמֵאַ֥ת
הַנִּדָּ֖ה עִנּוּ־בָֽךְ׃

‎<span id="011">11</span> ‏וְאִ֣ישׁ׀ אֶת־אֵ֣שֶׁת רֵעֵ֗הוּ עָשָׂה֙
תּֽוֹעֵבָ֔ה וְאִ֥ישׁ אֶת־כַּלָּת֖וֹ טִמֵּ֣א בְזִמָּ֑ה וְאִ֛ישׁ
אֶת־אֲחֹת֥וֹ בַת־אָבִ֖יו עִנָּה־בָֽךְ׃

‎<span id="012">12</span> ‏שֹׁ֥חַד לָֽקְחוּ־בָ֖ךְ לְמַ֣עַן שְׁפָךְ־דָּ֑ם
נֶ֧שֶׁךְ וְתַרְבִּ֣ית לָקַ֗חַתְּ וַתְּבַצְּעִ֤י רֵעַ֙יִךְ֙ בַּעֹ֔שֶׁק
וְאֹתִ֣י שָׁכַ֔חַתְּ נְאֻ֖ם אֲדֹנָ֥י יְהוִֽה׃

‎<span id="013">13</span> ‏וְהִנֵּה֙ הִכֵּ֣יתִי כַפִּ֔י אֶל־בִּצְעֵ֖ךְ
אֲשֶׁ֣ר עָשִׂ֑ית וְעַ֨ל־דָּמֵ֔ךְ אֲשֶׁ֥ר הָי֖וּ בְּתוֹכֵֽךְ׃

‎<span id="014">14</span> ‏הֲיַעֲמֹ֤ד לִבֵּךְ֙ אִם־תֶּחֱזַ֣קְנָה
יָדַ֔יִךְ לַיָּמִ֕ים אֲשֶׁ֥ר אֲנִ֖י עֹשֶׂ֣ה אוֹתָ֑ךְ אֲנִ֥י יְהוָ֖ה
דִּבַּ֥רְתִּי וְעָשִֽׂיתִי׃

‎<span id="015">15</span> ‏וַהֲפִיצוֹתִ֤י אוֹתָךְ֙ בַּגּוֹיִ֔ם
וְזֵרִיתִ֖יךְ בָּאֲרָצ֑וֹת וַהֲתִמֹּתִ֥י טֻמְאָתֵ֖ךְ מִמֵּֽךְ׃

‎<span id="016">16</span> ‏וְנִחַ֥לְתְּ בָּ֖ךְ לְעֵינֵ֣י גוֹיִ֑ם
וְיָדַ֖עַתְּ כִּֽי־אֲנִ֥י יְהוָֽה׃ פ

‎<span id="017">17</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="018">18</span> ‏בֶּן־אָדָ֕ם הָיוּ־לִ֥י בֵֽית־יִשְׂרָאֵ֖ל לסוג
לְסִ֑יג כֻּלָּ֡ם נְ֠חֹשֶׁת וּבְדִ֨יל וּבַרְזֶ֤ל וְעוֹפֶ֙רֶת֙ בְּת֣וֹךְ
כּ֔וּר סִגִ֥ים כֶּ֖סֶף הָיֽוּ׃ ס

‎<span id="019">19</span> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֛עַן
הֱי֥וֹת כֻּלְּכֶ֖ם לְסִגִ֑ים לָכֵן֙ הִנְנִ֣י קֹבֵ֣ץ אֶתְכֶ֔ם אֶל־תּ֖וֹךְ
יְרוּשָׁלִָֽם׃

‎<span id="020">20</span> ‏קְבֻ֣צַת כֶּ֡סֶף וּ֠נְחֹשֶׁת וּבַרְזֶ֨ל
וְעוֹפֶ֤רֶת וּבְדִיל֙ אֶל־תּ֣וֹךְ כּ֔וּר לָפַֽחַת־עָלָ֥יו אֵ֖שׁ
לְהַנְתִּ֑יךְ כֵּ֤ן אֶקְבֹּץ֙ בְּאַפִּ֣י וּבַחֲמָתִ֔י וְהִנַּחְתִּ֥י
וְהִתַּכְתִּ֖י אֶתְכֶֽם׃

‎<span id="021">21</span> ‏וְכִנַּסְתִּ֣י אֶתְכֶ֔ם וְנָפַחְתִּ֥י
עֲלֵיכֶ֖ם בְּאֵ֣שׁ עֶבְרָתִ֑י וְנִתַּכְתֶּ֖ם בְּתוֹכָֽהּ׃

‎<span id="022">22</span> ‏כְּהִתּ֥וּךְ כֶּ֙סֶף֙ בְּת֣וֹךְ כּ֔וּר כֵּ֖ן
תֻּתְּכ֣וּ בְתוֹכָ֑הּ וִֽידַעְתֶּם֙ כִּֽי־אֲנִ֣י יְהוָ֔ה שָׁפַ֥כְתִּי
חֲמָתִ֖י עֲלֵיכֶֽם׃ פ

‎<span id="023">23</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="024">24</span> ‏בֶּן־אָדָ֕ם אֱמָר־לָ֕הּ אַ֣תְּ אֶ֔רֶץ לֹ֥א
מְטֹהָרָ֖ה הִ֑יא לֹ֥א גֻשְׁמָ֖הּ בְּי֥וֹם זָֽעַם׃

‎<span id="025">25</span> ‏קֶ֤שֶׁר נְבִיאֶ֙יהָ֙ בְּתוֹכָ֔הּ כַּאֲרִ֥י
שׁוֹאֵ֖ג טֹ֣רֵֽף טָ֑רֶף נֶ֣פֶשׁ אָכָ֗לוּ חֹ֤סֶן וִיקָר֙ יִקָּ֔חוּ
אַלְמְנוֹתֶ֖יהָ הִרְבּ֥וּ בְתוֹכָֽהּ׃

‎<span id="026">26</span> ‏כֹּהֲנֶ֜יהָ חָמְס֣וּ תוֹרָתִי֮ וַיְחַלְּל֣וּ
קָדָשַׁי֒ בֵּֽין־קֹ֤דֶשׁ לְחֹל֙ לֹ֣א הִבְדִּ֔ילוּ וּבֵין־הַטָּמֵ֥א
לְטָה֖וֹר לֹ֣א הוֹדִ֑יעוּ וּמִשַׁבְּתוֹתַי֙ הֶעְלִ֣ימוּ עֵֽינֵיהֶ֔ם
וָאֵחַ֖ל בְּתוֹכָֽם׃

‎<span id="027">27</span> ‏שָׂרֶ֣יהָ בְקִרְבָּ֔הּ כִּזְאֵבִ֖ים טֹ֣רְפֵי
טָ֑רֶף לִשְׁפָּךְ־דָּם֙ לְאַבֵּ֣ד נְפָשׁ֔וֹת לְמַ֖עַן בְּצֹ֥עַ בָּֽצַע׃

‎<span id="028">28</span> ‏וּנְבִיאֶ֗יהָ טָח֤וּ לָהֶם֙ תָּפֵ֔ל חֹזִ֣ים
שָׁ֔וְא וְקֹסְמִ֥ים לָהֶ֖ם כָּזָ֑ב אֹמְרִ֗ים כֹּ֤ה אָמַר֙ אֲדֹנָ֣י
יְהוִ֔ה וַֽיהוָ֖ה לֹ֥א דִבֵּֽר׃

‎<span id="029">29</span> ‏עַ֤ם הָאָ֙רֶץ֙ עָ֣שְׁקוּ עֹ֔שֶׁק וְגָזְל֖וּ
גָּזֵ֑ל וְעָנִ֤י וְאֶבְיוֹן֙ הוֹנ֔וּ וְאֶת־הַגֵּ֥ר עָשְׁק֖וּ בְּלֹ֥א
מִשְׁפָּֽט׃

‎<span id="030">30</span> ‏וָאֲבַקֵּ֣שׁ מֵהֶ֡ם אִ֣ישׁ גֹּֽדֵר־גָּדֵר֩
וְעֹמֵ֨ד בַּפֶּ֧רֶץ לְפָנַ֛י בְּעַ֥ד הָאָ֖רֶץ לְבִלְתִּ֣י שַׁחֲתָ֑הּ
וְלֹ֖א מָצָֽאתִי׃

‎<span id="031">31</span> ‏וָאֶשְׁפֹּ֤ךְ עֲלֵיהֶם֙ זַעְמִ֔י בְּאֵ֥שׁ
עֶבְרָתִ֖י כִּלִּיתִ֑ים דַּרְכָּם֙ בְּרֹאשָׁ֣ם נָתַ֔תִּי נְאֻ֖ם אֲדֹנָ֥י
יְהוִֹֽה׃ פ

1 wayəhî ḏəḇar-yəhwâ ’ēlay lē’mōr:

2 wə’atâ ḇen-’āḏām hăṯišəpōṭ hăṯišəpōṭ ’eṯ-‘îr hadāmîm
wəhwōḏ<sup>a</sup>‘ətāh ’ēṯ kāl-twō‘ăḇwōṯeyhā:

3 wə’āmarətā kōh ’āmar ’ăḏōnāy yəhwih ‘îr šōfeḵeṯ dām bəṯwōḵāh lāḇwō’
‘itāh wə‘āśəṯâ ḡillûlîm ‘āleyhā ləṭāmə’â:

4 bəḏāmēḵə ’ăšer-šāfaḵətə ’āšamətə ûḇəḡillûlayiḵə ’ăšer-‘āśîṯ ṭāmē’ṯ
wataqərîḇî yāmayiḵə watāḇwō’ ‘aḏ-šənwōṯāyiḵə ‘al-kēn nəṯatîḵə ḥerəpâ
lagwōyim wəqallāsâ ləḵāl-hā’ărāṣwōṯ:

5 haqqərōḇwōṯ wəhārəḥōqwōṯ mimmēḵə yiṯəqalləsû-ḇāḵə ṭəmē’aṯ haššēm rabaṯ
hamməhûmâ:

6 hinnēh nəśî’ê yiśərā’ēl ’îš lizərō‘wō hāyû ḇāḵə ləm<sup>a</sup>‘an
šəfāḵə-dām:

7 ’āḇ wā’ēm hēqallû ḇāḵə lagēr ‘āśû ḇ<sup>a</sup>‘ōšeq bəṯwōḵēḵə yāṯwōm
wə’aləmānâ hwōnû ḇāḵə:

8 qāḏāšay bāzîṯ wə’eṯ-šabəṯōṯay ḥillālətə:

9 ’anəšê rāḵîl hāyû ḇāḵə ləm<sup>a</sup>‘an šəfāḵə-dām wə’el-hehārîm
’āḵəlû ḇāḵə zimmâ ‘āśû ḇəṯwōḵēḵə:

10 ‘erəwaṯ-’āḇ gillâ-ḇāḵə ṭəmē’aṯ hannidâ ‘innû-ḇāḵə:

11 wə’îš\| ’eṯ-’ēšeṯ rē‘ēhû ‘āśâ twō‘ēḇâ wə’îš ’eṯ-kallāṯwō ṭimmē’
ḇəzimmâ wə’îš ’eṯ-’ăḥōṯwō ḇaṯ-’āḇîw ‘innâ-ḇāḵə:

12 šōḥaḏ lāqəḥû-ḇāḵə ləm<sup>a</sup>‘an šəfāḵə-dām nešeḵə wəṯarəbîṯ
lāq<sup>a</sup>ḥatə watəḇaṣṣə‘î rē‘ayiḵə b<sup>a</sup>‘ōšeq wə’ōṯî
šāḵ<sup>a</sup>ḥatə nə’um ’ăḏōnāy yəhwih:

13 wəhinnēh hikêṯî ḵapî ’el-biṣə‘ēḵə ’ăšer ‘āśîṯ wə‘al-dāmēḵə ’ăšer hāyû
bəṯwōḵēḵə:

14 hăy<sup>a</sup>‘ămōḏ libēḵə ’im-teḥĕzaqənâ yāḏayiḵə layyāmîm ’ăšer
’ănî ‘ōśeh ’wōṯāḵə ’ănî yəhwâ dibarətî wə‘āśîṯî:

15 wahăfîṣwōṯî ’wōṯāḵə bagwōyim wəzērîṯîḵə bā’ărāṣwōṯ wahăṯimmōṯî
ṭumə’āṯēḵə mimmēḵə:

16 wəniḥalətə bāḵə lə‘ênê ḡwōyim wəyāḏ<sup>a</sup>‘atə kî-’ănî yəhwâ: f

17 wayəhî ḏəḇar-yəhwâ ’ēlay lē’mōr:

18 ben-’āḏām hāyû-lî ḇêṯ-yiśərā’ēl ləsûḡ ləsîḡ kullām nəḥōšeṯ ûḇəḏîl
ûḇarəzel wə‘wōfereṯ bəṯwōḵə kûr siḡîm kesef hāyû: s

19 lāḵēn kōh ’āmar ’ăḏōnāy yəhwih y<sup>a</sup>‘an hĕywōṯ kulləḵem
ləsiḡîm lāḵēn hinənî qōḇēṣ ’eṯəḵem ’el-twōḵə yərûšālāim:

20 qəḇuṣaṯ kesef ûnəḥōšeṯ ûḇarəzel wə‘wōfereṯ ûḇəḏîl ’el-twōḵə kûr
lāf<sup>a</sup>ḥaṯ-‘ālāyw ’ēš ləhanətîḵə kēn ’eqəbōṣ bə’apî
ûḇ<sup>a</sup>ḥămāṯî wəhinn<sup>a</sup>ḥətî wəhitaḵətî ’eṯəḵem:

21 wəḵinnasətî ’eṯəḵem wənāf<sup>a</sup>ḥətî ‘ălêḵem bə’ēš ‘eḇərāṯî
wənitaḵətem bəṯwōḵāh:

22 kəhitûḵə kesef bəṯwōḵə kûr kēn tutəḵû ḇəṯwōḵāh wîḏ<sup>a</sup>‘ətem
kî-’ănî yəhwâ šāfaḵətî ḥămāṯî ‘ălêḵem: f

23 wayəhî ḏəḇar-yəhwâ ’ēlay lē’mōr:

24 ben-’āḏām ’ĕmār-lāh ’atə ’ereṣ lō’ məṭōhārâ hî’ lō’ ḡušəmāh bəywōm
zā‘am:

25 qešer nəḇî’eyhā bəṯwōḵāh ka’ărî šwō’ēḡ ṭōrēf ṭāref nefeš ’āḵālû ḥōsen
wîqār yiqqāḥû ’aləmənwōṯeyhā hirəbû ḇəṯwōḵāh:

26 kōhăneyhā ḥāməsû ṯwōrāṯî wayəḥalləlû qāḏāšay bên-qōḏeš ləḥōl lō’
hiḇədîlû ûḇên-haṭṭāmē’ ləṭâwōr lō’ hwōḏî‘û ûmišabəṯwōṯay he‘əlîmû
‘ênêhem wā’ēḥal bəṯwōḵām:

27 śāreyhā ḇəqirəbāh kizə’ēḇîm ṭōrəfê ṭāref lišəpāḵə-dām lə’abēḏ
nəfāšwōṯ ləm<sup>a</sup>‘an bəṣō‘a bāṣ<sup>a</sup>‘:

28 ûnəḇî’eyhā ṭāḥû lâem tāfēl ḥōzîm šāwə’ wəqōsəmîm lâem kāzāḇ ’ōmərîm
kōh ’āmar ’ăḏōnāy yəhwih wayhwâ lō’ ḏibēr:

29 ‘am hā’āreṣ ‘āšəqû ‘ōšeq wəḡāzəlû gāzēl wə‘ānî wə’eḇəywōn hwōnû
wə’eṯ-hagēr ‘āšəqû bəlō’ mišəpāṭ:

30 wā’ăḇaqqēš mēhem ’îš gōḏēr-gāḏēr wə‘ōmēḏ bapereṣ ləfānay bə‘aḏ
hā’āreṣ ləḇilətî š<sup>a</sup>ḥăṯāh wəlō’ māṣā’ṯî:

31 wā’ešəpōḵə ‘ălêhem z<sup>a</sup>‘əmî bə’ēš ‘eḇərāṯî killîṯîm darəkām
bərō’šām nāṯatî nə’um ’ăḏōnāy yəhwōih: f

------------------------------------------------------------------------

[Next: Ezekiel (Yechezqel) Chapter 23](eze023.md)
