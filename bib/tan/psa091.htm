<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 91</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa091.htm">Polyglot</A>&nbsp;
<A HREF="../kjv/psa091.htm">KJV</A>&nbsp;
<A HREF="../sep/psa091.htm">Sep</A>&nbsp;
<A HREF="../vul/psa091.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa090.htm">Previous</A>&nbsp;
<A HREF="psa092.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 91</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;יֹ֭שֵׁב בְּסֵ֣תֶר עֶלְי֑וֹן בְּצֵ֥ל שַׁ֝דַּ֗י יִתְלוֹנָֽן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אֹמַ֗ר לַֽ֭יהוָה מַחְסִ֣י וּמְצוּדָתִ֑י אֱ֝לֹהַ֗י אֶבְטַח־בּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֤י ה֣וּא יַ֭צִּֽילְךָ מִפַּ֥ח יָק֗וּשׁ מִדֶּ֥בֶר הַוּֽוֹת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בְּאֶבְרָת֨וֹ׀ יָ֣סֶךְ לָ֭ךְ וְתַֽחַת־כְּנָפָ֣יו תֶּחְסֶ֑ה צִנָּ֖ה וְֽסֹחֵרָ֣ה אֲמִתּֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֹא־תִ֭ירָא מִפַּ֣חַד לָ֑יְלָה מֵ֝חֵ֗ץ יָע֥וּף יוֹמָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;מִ֭דֶּבֶר בָּאֹ֣פֶל יַהֲלֹ֑ךְ מִ֝קֶּ֗טֶב יָשׁ֥וּד צָהֳרָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;יִפֹּ֤ל מִצִּדְּךָ֨׀ אֶ֗לֶף וּרְבָבָ֥ה מִימִינֶ֑ךָ אֵ֝לֶ֗יךָ לֹ֣א יִגָּֽשׁ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;רַ֭ק בְּעֵינֶ֣יךָ תַבִּ֑יט וְשִׁלֻּמַ֖ת רְשָׁעִ֣ים תִּרְאֶֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־אַתָּ֣ה יְהוָ֣ה מַחְסִ֑י עֶ֝לְי֗וֹן שַׂ֣מְתָּ מְעוֹנֶֽךָ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֹֽא־תְאֻנֶּ֣ה אֵלֶ֣יךָ רָעָ֑ה וְ֝נֶ֗גַע לֹא־יִקְרַ֥ב בְּאָהֳלֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;כִּ֣י מַ֭לְאָכָיו יְצַוֶּה־לָּ֑ךְ לִ֝שְׁמָרְךָ֗ בְּכָל־דְּרָכֶֽיךָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עַל־כַּפַּ֥יִם יִשָּׂא֑וּנְךָ פֶּן־תִּגֹּ֖ף בָּאֶ֣בֶן רַגְלֶֽךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;עַל־שַׁ֣חַל וָפֶ֣תֶן תִּדְרֹ֑ךְ תִּרְמֹ֖ס כְּפִ֣יר וְתַנִּֽין׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֤י בִ֣י חָ֭שַׁק וַאֲפַלְּטֵ֑הוּ אֲ֝שַׂגְּבֵ֗הוּ כִּֽי־יָדַ֥ע שְׁמִֽי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;יִקְרָאֵ֨נִי׀ וְֽאֶעֱנֵ֗הוּ עִמּֽוֹ־אָנֹכִ֥י בְצָרָ֑ה אֲ֝חַלְּצֵ֗הוּ וַֽאֲכַבְּדֵֽהוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֹ֣רֶךְ יָ֭מִים אַשְׂבִּיעֵ֑הוּ וְ֝אַרְאֵ֗הוּ בִּֽישׁוּעָתִֽי׃ </P>
</TD>
<TD WIDTH="50%">
<P>1&nbsp;y&#333;&#353;&#275;&#x1E07; b&#601;s&#275;&#x1E6F;er &#8216;el&#601;yw&#333;n b&#601;&#x1E63;&#275;l &#353;aday yi&#x1E6F;&#601;lw&#333;n&#257;n: </P>
<P>2&nbsp;&#8217;&#333;mar layhw&acirc; m<sup>a</sup>&#x1E25;&#601;s&icirc; &ucirc;m&#601;&#x1E63;&ucirc;&#x1E0F;&#257;&#x1E6F;&icirc; &#8217;&#277;l&#333;hay &#8217;e&#x1E07;&#601;&#x1E6D;<sup>a</sup>&#x1E25;-bw&#333;: </P>
<P>3&nbsp;k&icirc; h&ucirc;&#8217; ya&#x1E63;&#x1E63;&icirc;l&#601;&#x1E35;&#257; mip<sup>a</sup>&#x1E25; y&#257;q&ucirc;&#353; mide&#x1E07;er ha&ucirc;w&#333;&#x1E6F;: </P>
<P>4&nbsp;b&#601;&#8217;e&#x1E07;&#601;r&#257;&#x1E6F;w&#333;| y&#257;se&#x1E35;&#601; l&#257;&#x1E35;&#601; w&#601;&#x1E6F;<sup>a</sup>&#x1E25;a&#x1E6F;-k&#601;n&#257;f&#257;yw te&#x1E25;&#601;seh &#x1E63;inn&acirc; w&#601;s&#333;&#x1E25;&#275;r&acirc; &#8217;&#259;mitw&#333;: </P>
<P>5&nbsp;l&#333;&#8217;-&#x1E6F;&icirc;r&#257;&#8217; mip<sup>a</sup>&#x1E25;a&#x1E0F; l&#257;y&#601;l&acirc; m&#275;&#x1E25;&#275;&#x1E63; y&#257;&#8216;&ucirc;f yw&#333;m&#257;m: </P>
<P>6&nbsp;mide&#x1E07;er b&#257;&#8217;&#333;fel yah&#259;l&#333;&#x1E35;&#601; miqqe&#x1E6D;e&#x1E07; y&#257;&#353;&ucirc;&#x1E0F; &#x1E63;&acirc;&#335;r&#257;yim: </P>
<P>7&nbsp;yip&#333;l mi&#x1E63;&#x1E63;id&#601;&#x1E35;&#257;| &#8217;elef &ucirc;r&#601;&#x1E07;&#257;&#x1E07;&acirc; m&icirc;m&icirc;ne&#x1E35;&#257; &#8217;&#275;ley&#x1E35;&#257; l&#333;&#8217; yig&#257;&#353;: </P>
<P>8&nbsp;raq b&#601;&#8216;&ecirc;ney&#x1E35;&#257; &#x1E6F;ab&icirc;&#x1E6D; w&#601;&#353;illuma&#x1E6F; r&#601;&#353;&#257;&#8216;&icirc;m tir&#601;&#8217;eh: </P>
<P>9&nbsp;k&icirc;-&#8217;at&acirc; y&#601;hw&acirc; m<sup>a</sup>&#x1E25;&#601;s&icirc; &#8216;el&#601;yw&#333;n &#347;am&#601;t&#257; m&#601;&#8216;w&#333;ne&#x1E35;&#257;: </P>
<P>10&nbsp;l&#333;&#8217;-&#x1E6F;&#601;&#8217;unneh &#8217;&#275;ley&#x1E35;&#257; r&#257;&#8216;&acirc; w&#601;ne&#x1E21;<sup>a</sup>&#8216; l&#333;&#8217;-yiq&#601;ra&#x1E07; b&#601;&#8217;&acirc;&#335;le&#x1E35;&#257;: </P>
<P>11&nbsp;k&icirc; mal&#601;&#8217;&#257;&#x1E35;&#257;yw y&#601;&#x1E63;a&ucirc;eh-ll&#257;&#x1E35;&#601; li&#353;&#601;m&#257;r&#601;&#x1E35;&#257; b&#601;&#x1E35;&#257;l-d&#601;r&#257;&#x1E35;ey&#x1E35;&#257;: </P>
<P>12&nbsp;&#8216;al-kapayim yi&#347;&#347;&#257;&#8217;&ucirc;n&#601;&#x1E35;&#257; pen-tig&#333;f b&#257;&#8217;e&#x1E07;en ra&#x1E21;&#601;le&#x1E35;&#257;: </P>
<P>13&nbsp;&#8216;al-&#353;<sup>a</sup>&#x1E25;al w&#257;fe&#x1E6F;en ti&#x1E0F;&#601;r&#333;&#x1E35;&#601; tir&#601;m&#333;s k&#601;f&icirc;r w&#601;&#x1E6F;ann&icirc;n: </P>
<P>14&nbsp;k&icirc; &#x1E07;&icirc; &#x1E25;&#257;&#353;aq wa&#8217;&#259;fall&#601;&#x1E6D;&#275;h&ucirc; &#8217;&#259;&#347;ag&#601;&#x1E07;&#275;h&ucirc; k&icirc;-y&#257;&#x1E0F;<sup>a</sup>&#8216; &#353;&#601;m&icirc;: </P>
<P>15&nbsp;yiq&#601;r&#257;&#8217;&#275;n&icirc;| w&#601;&#8217;e&#8216;&#277;n&#275;h&ucirc; &#8216;immw&#333;-&#8217;&#257;n&#333;&#x1E35;&icirc; &#x1E07;&#601;&#x1E63;&#257;r&acirc; &#8217;&#259;&#x1E25;all&#601;&#x1E63;&#275;h&ucirc; wa&#8217;&#259;&#x1E35;ab&#601;&#x1E0F;&#275;h&ucirc;: </P>
<P>16&nbsp;&#8217;&#333;re&#x1E35;&#601; y&#257;m&icirc;m &#8217;a&#347;&#601;b&icirc;&#8216;&#275;h&ucirc; w&#601;&#8217;ar&#601;&#8217;&#275;h&ucirc; b&icirc;&#353;&ucirc;&#8216;&#257;&#x1E6F;&icirc;: </P>
</TD>
</TABLE>
<P><HR>
<CENTER>
<A HREF="psa092.htm">Next: Psalms (Tehilim) Chapter 92</A></CENTER>
</BODY>
</HTML>
