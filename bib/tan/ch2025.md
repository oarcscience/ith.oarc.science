[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2025)  [KJV](../kjv/ch2025)  [Sep](../sep/ch2025.md) 
[Vul](../vul/ch2025.md)   
  
[2 Chronicles (2 Divrey Yamim) Index](ch2.md)  
  [Previous](ch2024)  [Next](ch2026.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 25

‎<span id="001">1</span> ‏בֶּן־עֶשְׂרִ֨ים וְחָמֵ֤שׁ שָׁנָה֙ מָלַ֣ךְ
אֲמַצְיָ֔הוּ וְעֶשְׂרִ֣ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם
וְשֵׁ֣ם אִמּ֔וֹ יְהוֹעַדָּ֖ן מִירוּשָׁלָֽיִם׃

‎<span id="002">2</span> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה רַ֕ק
לֹ֖א בְּלֵבָ֥ב שָׁלֵֽם׃

‎<span id="003">3</span> ‏וַיְהִ֕י כַּאֲשֶׁ֛ר חָזְקָ֥ה הַמַּמְלָכָ֖ה
עָלָ֑יו וַֽיַּהֲרֹג֙ אֶת־עֲבָדָ֔יו הַמַּכִּ֖ים אֶת־הַמֶּ֥לֶךְ אָבִֽיו׃

‎<span id="004">4</span> ‏וְאֶת־בְּנֵיהֶ֖ם לֹ֣א הֵמִ֑ית כִּ֣י כַכָּת֣וּב
בַּתּוֹרָ֡ה בְּסֵ֣פֶר מֹשֶׁה֩ אֲשֶׁר־צִוָּ֨ה יְהוָ֜ה לֵאמֹ֗ר
לֹא־יָמ֨וּתוּ אָב֤וֹת עַל־בָּנִים֙ וּבָנִים֙ לֹא־יָמ֣וּתוּ עַל־אָב֔וֹת
כִּ֛י אִ֥ישׁ בְּחֶטְא֖וֹ יָמֽוּתוּ׃ פ

‎<span id="005">5</span> ‏וַיִּקְבֹּ֤ץ אֲמַצְיָ֙הוּ֙ אֶת־יְהוּדָ֔ה
וַיַּֽעֲמִידֵ֣ם לְבֵית־אָב֗וֹת לְשָׂרֵ֤י הָאֲלָפִים֙ וּלְשָׂרֵ֣י
הַמֵּא֔וֹת לְכָל־יְהוּדָ֖ה וּבִנְיָמִ֑ן וַֽיִּפְקְדֵ֗ם לְמִבֶּ֨ן
עֶשְׂרִ֤ים שָׁנָה֙ וָמַ֔עְלָה וַיִּמְצָאֵ֗ם שְׁלֹשׁ־מֵא֨וֹת אֶ֤לֶף
בָּחוּר֙ יוֹצֵ֣א צָבָ֔א אֹחֵ֖ז רֹ֥מַח וְצִנָּֽה׃

‎<span id="006">6</span> ‏וַיִּשְׂכֹּ֣ר מִיִּשְׂרָאֵ֗ל מֵ֥אָה אֶ֛לֶף
גִּבּ֥וֹר חָ֖יִל בְּמֵאָ֥ה כִכַּר־כָּֽסֶף׃

‎<span id="007">7</span> ‏וְאִ֣ישׁ הָאֱלֹהִ֗ים בָּ֤א אֵלָיו֙ לֵאמֹ֔ר
הַמֶּ֕לֶךְ אַל־יָבֹ֥א עִמְּךָ֖ צְבָ֣א יִשְׂרָאֵ֑ל כִּ֣י אֵ֤ין יְהוָה֙
עִם־יִשְׂרָאֵ֔ל כֹּ֖ל בְּנֵ֥י אֶפְרָֽיִם׃

‎<span id="008">8</span> ‏כִּ֚י אִם־בֹּ֣א אַתָּ֔ה עֲשֵׂ֖ה חֲזַ֣ק
לַמִּלְחָמָ֑ה יַכְשִֽׁילְךָ֤ הָֽאֱלֹהִים֙ לִפְנֵ֣י אוֹיֵ֔ב כִּ֥י
יֶשׁ־כֹּ֛חַ בֵּאלֹהִ֖ים לַעְז֥וֹר וּלְהַכְשִֽׁיל׃

‎<span id="009">9</span> ‏וַיֹּ֤אמֶר אֲמַצְיָ֙הוּ֙ לְאִ֣ישׁ הָאֱלֹהִ֔ים
וּמַֽה־לַּעֲשׂוֹת֙ לִמְאַ֣ת הַכִּכָּ֔ר אֲשֶׁ֥ר נָתַ֖תִּי לִגְד֣וּד
יִשְׂרָאֵ֑ל וַיֹּ֙אמֶר֙ אִ֣ישׁ הָֽאֱלֹהִ֔ים יֵ֚שׁ לַֽיהוָ֔ה לָ֥תֶת לְךָ֖
הַרְבֵּ֥ה מִזֶּֽה׃

‎<span id="010">10</span> ‏וַיַּבְדִּילֵ֣ם אֲמַצְיָ֗הוּ לְהַגְּדוּד֙
אֲשֶׁר־בָּ֤א אֵלָיו֙ מֵֽאֶפְרַ֔יִם לָלֶ֖כֶת לִמְקוֹמָ֑ם וַיִּ֨חַר
אַפָּ֤ם מְאֹד֙ בִּֽיהוּדָ֔ה וַיָּשׁ֥וּבוּ לִמְקוֹמָ֖ם בָּחֳרִי־אָֽף׃ פ

‎<span id="011">11</span> ‏וַאֲמַצְיָ֙הוּ֙ הִתְחַזַּ֔ק וַיִּנְהַג֙
אֶת־עַמּ֔וֹ וַיֵּ֖לֶךְ גֵּ֣יא הַמֶּ֑לַח וַיַּ֥ךְ אֶת־בְּנֵי־שֵׂעִ֖יר
עֲשֶׂ֥רֶת אֲלָפִֽים׃

‎<span id="012">12</span> ‏וַעֲשֶׂ֨רֶת אֲלָפִ֜ים חַיִּ֗ים שָׁבוּ֙
בְּנֵ֣י יְהוּדָ֔ה וַיְבִיא֖וּם לְרֹ֣אשׁ הַסָּ֑לַע וַיַּשְׁלִיכ֛וּם
מֵֽרֹאשׁ־הַסֶּ֖לַע וְכֻלָּ֥ם נִבְקָֽעוּ׃ ס

‎<span id="013">13</span> ‏וּבְנֵ֣י הַגְּד֗וּד אֲשֶׁ֨ר הֵשִׁ֤יב
אֲמַצְיָ֙הוּ֙ מִלֶּ֤כֶת עִמּוֹ֙ לַמִּלְחָמָ֔ה וַֽיִּפְשְׁטוּ֙ בְּעָרֵ֣י
יְהוּדָ֔ה מִשֹּׁמְר֖וֹן וְעַד־בֵּ֣ית חוֹר֑וֹן וַיַּכּ֤וּ מֵהֶם֙
שְׁלֹ֣שֶׁת אֲלָפִ֔ים וַיָּבֹ֖זּוּ בִּזָּ֥ה רַבָּֽה׃ ס

‎<span id="014">14</span> ‏וַיְהִ֗י אַחֲרֵ֨י ב֤וֹא אֲמַצְיָ֙הוּ֙
מֵֽהַכּ֣וֹת אֶת־אֲדוֹמִ֔ים וַיָּבֵ֗א אֶת־אֱלֹהֵי֙ בְּנֵ֣י שֵׂעִ֔יר
וַיַּֽעֲמִידֵ֥ם ל֖וֹ לֵאלֹהִ֑ים וְלִפְנֵיהֶ֥ם יִֽשְׁתַּחֲוֶ֖ה וְלָהֶ֥ם
יְקַטֵּֽר׃

‎<span id="015">15</span> ‏וַיִּֽחַר־אַ֥ף יְהוָ֖ה בַּאֲמַצְיָ֑הוּ
וַיִּשְׁלַ֤ח אֵלָיו֙ נָבִ֔יא וַיֹּ֣אמֶר ל֗וֹ לָ֤מָּה דָרַ֙שְׁתָּ֙
אֶת־אֱלֹהֵ֣י הָעָ֔ם אֲשֶׁ֛ר לֹא־הִצִּ֥ילוּ אֶת־עַמָּ֖ם מִיָּדֶֽךָ׃

‎<span id="016">16</span> ‏וַיְהִ֣י׀ בְּדַבְּר֣וֹ אֵלָ֗יו וַיֹּ֤אמֶר
לוֹ֙ הַלְיוֹעֵ֤ץ לַמֶּ֙לֶךְ֙ נְתַנּ֔וּךָ חֲדַל־לְךָ֖ לָ֣מָּה יַכּ֑וּךָ
וַיֶּחְדַּ֣ל הַנָּבִ֗יא וַיֹּ֙אמֶר֙ יָדַ֗עְתִּי כִּֽי־יָעַ֤ץ אֱלֹהִים֙
לְהַשְׁחִיתֶ֔ךָ כִּֽי־עָשִׂ֣יתָ זֹּ֔את וְלֹ֥א שָׁמַ֖עְתָּ לַעֲצָתִֽי׃ פ

‎<span id="017">17</span> ‏וַיִּוָּעַ֗ץ אֲמַצְיָ֙הוּ֙ מֶ֣לֶךְ יְהוּדָ֔ה
וַ֠יִּשְׁלַח אֶל־יוֹאָ֨שׁ בֶּן־יְהוֹאָחָ֧ז בֶּן־יֵה֛וּא מֶ֥לֶךְ
יִשְׂרָאֵ֖ל לֵאמֹ֑ר לך לְכָ֖ה נִתְרָאֶ֥ה פָנִֽים׃

‎<span id="018">18</span> ‏וַיִּשְׁלַ֞ח יוֹאָ֣שׁ מֶֽלֶךְ־יִשְׂרָאֵ֗ל
אֶל־אֲמַצְיָ֣הוּ מֶֽלֶךְ־יְהוּדָה֮ לֵאמֹר֒ הַח֜וֹחַ אֲשֶׁ֣ר
בַּלְּבָנ֗וֹן שָׁ֠לַח אֶל־הָאֶ֜רֶז אֲשֶׁ֤ר בַּלְּבָנוֹן֙ לֵאמֹ֔ר
תְּנָֽה־אֶת־בִּתְּךָ֥ לִבְנִ֖י לְאִשָּׁ֑ה וַֽתַּעֲבֹ֞ר חַיַּ֤ת
הַשָּׂדֶה֙ אֲשֶׁ֣ר בַּלְּבָנ֔וֹן וַתִּרְמֹ֖ס אֶת־הַחֽוֹחַ׃

‎<span id="019">19</span> ‏אָמַ֗רְתָּ הִנֵּ֤ה הִכִּ֙יתָ֙ אֶת־אֱד֔וֹם
וּנְשָׂאֲךָ֥ לִבְּךָ֖ לְהַכְבִּ֑יד עַתָּה֙ שְׁבָ֣ה בְּבֵיתֶ֔ךָ לָ֤מָּה
תִתְגָּרֶה֙ בְּרָעָ֔ה וְנָ֣פַלְתָּ֔ אַתָּ֖ה וִיהוּדָ֥ה עִמָּֽךְ׃

‎<span id="020">20</span> ‏וְלֹא־שָׁמַ֣ע אֲמַצְיָ֔הוּ כִּ֤י
מֵהָֽאֱלֹהִים֙ הִ֔יא לְמַ֖עַן תִּתָּ֣ם בְּיָ֑ד כִּ֣י דָֽרְשׁ֔וּ אֵ֖ת
אֱלֹהֵ֥י אֱדֽוֹם׃

‎<span id="021">21</span> ‏וַיַּ֨עַל יוֹאָ֤שׁ מֶֽלֶךְ־יִשְׂרָאֵל֙
וַיִּתְרָא֣וּ פָנִ֔ים ה֖וּא וַאֲמַצְיָ֣הוּ מֶֽלֶךְ־יְהוּדָ֑ה בְּבֵ֥ית
שֶׁ֖מֶשׁ אֲשֶׁ֥ר לִיהוּדָֽה׃

‎<span id="022">22</span> ‏וַיִּנָּ֥גֶף יְהוּדָ֖ה לִפְנֵ֣י יִשְׂרָאֵ֑ל
וַיָּנֻ֖סוּ אִ֥ישׁ לְאֹהָלָֽיו׃

‎<span id="023">23</span> ‏וְאֵת֩ אֲמַצְיָ֨הוּ מֶֽלֶךְ־יְהוּדָ֜ה
בֶּן־יוֹאָ֣שׁ בֶּן־יְהוֹאָחָ֗ז תָּפַ֛שׂ יוֹאָ֥שׁ מֶֽלֶךְ־יִשְׂרָאֵ֖ל
בְּבֵ֣ית שָׁ֑מֶשׁ וַיְבִיאֵ֙הוּ֙ יְר֣וּשָׁלִַ֔ם וַיִּפְרֹ֞ץ בְּחוֹמַ֣ת
יְרוּשָׁלִַ֗ם מִשַּׁ֤עַר אֶפְרַ֙יִם֙ עַד־שַׁ֣עַר הַפּוֹנֶ֔ה אַרְבַּ֥ע
מֵא֖וֹת אַמָּֽה׃

‎<span id="024">24</span> ‏וְכָֽל־הַזָּהָ֣ב וְהַכֶּ֡סֶף וְאֵ֣ת
כָּל־הַ֠כֵּלִים הַנִּמְצְאִ֨ים בְּבֵית־הָאֱלֹהִ֜ים עִם־עֹבֵ֣ד אֱד֗וֹם
וְאֶת־אֹצְרוֹת֙ בֵּ֣ית הַמֶּ֔לֶךְ וְאֵ֖ת בְּנֵ֣י הַתַּֽעֲרֻב֑וֹת
וַיָּ֖שָׁב שֹׁמְרֽוֹן׃ פ

‎<span id="025">25</span> ‏וַיְחִ֨י אֲמַצְיָ֤הוּ בֶן־יוֹאָשׁ֙ מֶ֣לֶךְ
יְהוּדָ֔ה אַחֲרֵ֣י מ֔וֹת יוֹאָ֥שׁ בֶּן־יְהוֹאָחָ֖ז מֶ֣לֶךְ יִשְׂרָאֵ֑ל
חֲמֵ֥שׁ עֶשְׂרֵ֖ה שָׁנָֽה׃

‎<span id="026">26</span> ‏וְיֶ֙תֶר֙ דִּבְרֵ֣י אֲמַצְיָ֔הוּ
הָרִאשֹׁנִ֖ים וְהָאַחֲרוֹנִ֑ים הֲלֹא֙ הִנָּ֣ם כְּתוּבִ֔ים עַל־סֵ֥פֶר
מַלְכֵי־יְהוּדָ֖ה וְיִשְׂרָאֵֽל׃

‎<span id="027">27</span> ‏וּמֵעֵ֗ת אֲשֶׁר־סָ֤ר אֲמַצְיָ֙הוּ֙ מֵאַחֲרֵ֣י
יְהוָ֔ה וַיִּקְשְׁר֨וּ עָלָ֥יו קֶ֛שֶׁר בִּירוּשָׁלִַ֖ם וַיָּ֣נָס
לָכִ֑ישָׁה וַיִּשְׁלְח֤וּ אַחֲרָיו֙ לָכִ֔ישָׁה וַיְמִיתֻ֖הוּ שָֽׁם׃

‎<span id="028">28</span> ‏וַיִּשָּׂאֻ֖הוּ עַל־הַסּוּסִ֑ים
וַֽיִּקְבְּר֥וּ אֹת֛וֹ עִם־אֲבֹתָ֖יו בְּעִ֥יר יְהוּדָֽה׃

1 ben-‘eśərîm wəḥāmēš šānâ mālaḵə ’ămaṣəyâû wə‘eśərîm wāṯēš<sup>a</sup>‘
šānâ mālaḵə bîrûšālāim wəšēm ’immwō yəhwō‘adān mîrûšālāyim:

2 wayy<sup>a</sup>‘aś hayyāšār bə‘ênê yəhwâ raq lō’ bəlēḇāḇ šālēm:

3 wayəhî ka’ăšer ḥāzəqâ hammaməlāḵâ ‘ālāyw wayyahărōḡ ’eṯ-‘ăḇāḏāyw
hammakîm ’eṯ-hammeleḵə ’āḇîw:

4 wə’eṯ-bənêhem lō’ hēmîṯ kî ḵakāṯûḇ batwōrâ bəsēfer mōšeh ’ăšer-ṣiûâ
yəhwâ lē’mōr lō’-yāmûṯû ’āḇwōṯ ‘al-bānîm ûḇānîm lō’-yāmûṯû ‘al-’āḇwōṯ kî
’îš bəḥeṭə’wō yāmûṯû: f

5 wayyiqəbōṣ ’ămaṣəyâû ’eṯ-yəhûḏâ wayy<sup>a</sup>‘ămîḏēm ləḇêṯ-’āḇwōṯ
ləśārê hā’ălāfîm ûləśārê hammē’wōṯ ləḵāl-yəhûḏâ ûḇinəyāmin wayyifəqəḏēm
ləmiben ‘eśərîm šānâ wām<sup>a</sup>‘əlâ wayyiməṣā’ēm šəlōš-mē’wōṯ ’elef
bāḥûr ywōṣē’ ṣāḇā’ ’ōḥēz rōm<sup>a</sup>ḥ wəṣinnâ:

6 wayyiśəkōr mîyiśərā’ēl mē’â ’elef gibwōr ḥāyil bəmē’â ḵikar-kāsef:

7 wə’îš hā’ĕlōhîm bā’ ’ēlāyw lē’mōr hammeleḵə ’al-yāḇō’ ‘imməḵā ṣəḇā’
yiśərā’ēl kî ’ên yəhwâ ‘im-yiśərā’ēl kōl bənê ’efərāyim:

8 kî ’im-bō’ ’atâ ‘ăśēh ḥăzaq lammiləḥāmâ yaḵəšîləḵā hā’ĕlōhîm lifənê
’wōyēḇ kî yeš-kōḥa bē’lōhîm l<sup>a</sup>‘əzwōr ûləhaḵəšîl:

9 wayyō’mer ’ămaṣəyâû lə’îš hā’ĕlōhîm ûmah-ll<sup>a</sup>‘ăśwōṯ limə’aṯ
hakikār ’ăšer nāṯatî liḡəḏûḏ yiśərā’ēl wayyō’mer ’îš hā’ĕlōhîm yēš
layhwâ lāṯeṯ ləḵā harəbēh mizzeh:

10 wayyaḇədîlēm ’ămaṣəyâû ləhagəḏûḏ ’ăšer-bā’ ’ēlāyw mē’efərayim lāleḵeṯ
liməqwōmām wayyiḥar ’apām mə’ōḏ bîhûḏâ wayyāšûḇû liməqwōmām bāḥŏrî-’āf:
f

11 wa’ămaṣəyâû hiṯəḥazzaq wayyinəhaḡ ’eṯ-‘ammwō wayyēleḵə gê’
hammel<sup>a</sup>ḥ wayyaḵə ’eṯ-bənê-śē‘îr ‘ăśereṯ ’ălāfîm:

12 w<sup>a</sup>‘ăśereṯ ’ălāfîm ḥayyîm šāḇû bənê yəhûḏâ wayəḇî’ûm lərō’š
hassāl<sup>a</sup>‘ wayyašəlîḵûm mērō’š-hassel<sup>a</sup>‘ wəḵullām
niḇəqā‘û: s

13 ûḇənê hagəḏûḏ ’ăšer hēšîḇ ’ămaṣəyâû milleḵeṯ ‘immwō lammiləḥāmâ
wayyifəšəṭû bə‘ārê yəhûḏâ miššōmərwōn wə‘aḏ-bêṯ ḥwōrwōn wayyakû mēhem
šəlōšeṯ ’ălāfîm wayyāḇōzzû bizzâ rabâ: s

14 wayəhî ’<sup>a</sup>ḥărê ḇwō’ ’ămaṣəyâû mēhakwōṯ ’eṯ-’ăḏwōmîm
wayyāḇē’ ’eṯ-’ĕlōhê bənê śē‘îr wayy<sup>a</sup>‘ămîḏēm lwō lē’lōhîm
wəlifənêhem yišət<sup>a</sup>ḥăweh wəlâem yəqaṭṭēr:

15 wayyiḥar-’af yəhwâ ba’ămaṣəyâû wayyišəl<sup>a</sup>ḥ ’ēlāyw nāḇî’
wayyō’mer lwō lāmmâ ḏārašətā ’eṯ-’ĕlōhê hā‘ām ’ăšer lō’-hiṣṣîlû
’eṯ-‘ammām mîyāḏeḵā:

16 wayəhî\| bəḏabərwō ’ēlāyw wayyō’mer lwō haləywō‘ēṣ lammeleḵə
nəṯannûḵā ḥăḏal-ləḵā lāmmâ yakûḵā wayyeḥədal hannāḇî’ wayyō’mer
yāḏ<sup>a</sup>‘ətî kî-yā‘aṣ ’ĕlōhîm ləhašəḥîṯeḵā kî-‘āśîṯā zzō’ṯ wəlō’
šām<sup>a</sup>‘ətā l<sup>a</sup>‘ăṣāṯî: f

17 wayyiûā‘aṣ ’ămaṣəyâû meleḵə yəhûḏâ wayyišəl<sup>a</sup>ḥ ’el-ywō’āš
ben-yəhwō’āḥāz ben-yēhû’ meleḵə yiśərā’ēl lē’mōr ləḵā ləḵâ niṯərā’eh
fānîm:

18 wayyišəl<sup>a</sup>ḥ ywō’āš meleḵə-yiśərā’ēl ’el-’ămaṣəyâû
meleḵə-yəhûḏâ lē’mōr h<sup>a</sup>ḥwōḥa ’ăšer balləḇānwōn
šāl<sup>a</sup>ḥ ’el-hā’erez ’ăšer balləḇānwōn lē’mōr tənâ-’eṯ-bitəḵā
liḇənî lə’iššâ wat<sup>a</sup>‘ăḇōr ḥayyaṯ haśśāḏeh ’ăšer balləḇānwōn
watirəmōs ’eṯ-h<sup>a</sup>ḥwōḥa:

19 ’āmarətā hinnēh hikîṯā ’eṯ-’ĕḏwōm ûnəśā’ăḵā libəḵā ləhaḵəbîḏ ‘atâ
šəḇâ bəḇêṯeḵā lāmmâ ṯiṯəgāreh bərā‘â wənāfalətā ’atâ wîhûḏâ ‘immāḵə:

20 wəlō’-šām<sup>a</sup>‘ ’ămaṣəyâû kî mēhā’ĕlōhîm hî’
ləm<sup>a</sup>‘an titām bəyāḏ kî ḏārəšû ’ēṯ ’ĕlōhê ’ĕḏwōm:

21 wayy<sup>a</sup>‘al ywō’āš meleḵə-yiśərā’ēl wayyiṯərā’û fānîm hû’
wa’ămaṣəyâû meleḵə-yəhûḏâ bəḇêṯ šemeš ’ăšer lîhûḏâ:

22 wayyinnāḡef yəhûḏâ lifənê yiśərā’ēl wayyānusû ’îš lə’ōhālāyw:

23 wə’ēṯ ’ămaṣəyâû meleḵə-yəhûḏâ ben-ywō’āš ben-yəhwō’āḥāz tāfaś ywō’āš
meleḵə-yiśərā’ēl bəḇêṯ šāmeš wayəḇî’ēhû yərûšālaim wayyifərōṣ bəḥwōmaṯ
yərûšālaim mišš<sup>a</sup>‘ar ’efərayim ‘aḏ-š<sup>a</sup>‘ar hapwōneh
’arəb<sup>a</sup>‘ mē’wōṯ ’ammâ:

24 wəḵāl-hazzâāḇ wəhakesef wə’ēṯ kāl-hakēlîm hanniməṣə’îm
bəḇêṯ-hā’ĕlōhîm ‘im-‘ōḇēḏ ’ĕḏwōm wə’eṯ-’ōṣərwōṯ bêṯ hammeleḵə wə’ēṯ bənê
hat<sup>a</sup>‘ăruḇwōṯ wayyāšāḇ šōmərwōn: f

25 wayəḥî ’ămaṣəyâû ḇen-ywō’āš meleḵə yəhûḏâ ’<sup>a</sup>ḥărê mwōṯ
ywō’āš ben-yəhwō’āḥāz meleḵə yiśərā’ēl ḥămēš ‘eśərēh šānâ:

26 wəyeṯer diḇərê ’ămaṣəyâû hāri’šōnîm wəhā’<sup>a</sup>ḥărwōnîm hălō’
hinnām kəṯûḇîm ‘al-sēfer maləḵê-yəhûḏâ wəyiśərā’ēl:

27 ûmē‘ēṯ ’ăšer-sār ’ămaṣəyâû mē’<sup>a</sup>ḥărê yəhwâ wayyiqəšərû
‘ālāyw qešer bîrûšālaim wayyānās lāḵîšâ wayyišələḥû ’<sup>a</sup>ḥărāyw
lāḵîšâ wayəmîṯuhû šām:

28 wayyiśśā’uhû ‘al-hassûsîm wayyiqəbərû ’ōṯwō ‘im-’ăḇōṯāyw bə‘îr
yəhûḏâ:

------------------------------------------------------------------------

[Next: 2 Chronicles (2 Divrey Yamim) Chapter 26](ch2026.md)
