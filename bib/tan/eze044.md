[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze044)  [KJV](../kjv/eze044)  [Sep](../sep/eze044) 
[Vul](../vul/eze044)   
  
[Ezekiel (Yechezqel) Index](eze)  
  [Previous](eze043)  [Next](eze045) 

------------------------------------------------------------------------

### Tanach (Hebrew): Ezekiel (Yechezqel) Chapter 44

‎<span id="001">1</span> ‏וַיָּ֣שֶׁב אֹתִ֗י דֶּ֣רֶךְ שַׁ֤עַר
הַמִּקְדָּשׁ֙ הַֽחִיצ֔וֹן הַפֹּנֶ֖ה קָדִ֑ים וְה֖וּא סָגֽוּר׃

‎<span id="002">2</span> ‏וַיֹּ֨אמֶר אֵלַ֜י יְהוָ֗ה הַשַּׁ֣עַר הַזֶּה֩
סָג֨וּר יִהְיֶ֜ה לֹ֣א יִפָּתֵ֗חַ וְאִישׁ֙ לֹא־יָ֣בֹא ב֔וֹ כִּ֛י יְהוָ֥ה
אֱלֹהֵֽי־יִשְׂרָאֵ֖ל בָּ֣א ב֑וֹ וְהָיָ֖ה סָגֽוּר׃

‎<span id="003">3</span> ‏אֶֽת־הַנָּשִׂ֗יא נָ֥שִׂיא ה֛וּא יֵֽשֶׁב־בּ֥וֹ
לאכול־ לֶאֱכָל־ לֶ֖חֶם<sup>9</sup> לִפְנֵ֣י יְהוָ֑ה מִדֶּ֨רֶךְ אֻלָ֤ם
הַשַּׁ֙עַר֙ יָב֔וֹא וּמִדַּרְכּ֖וֹ יֵצֵֽא׃

‎<span id="004">4</span> ‏וַיְבִיאֵ֜נִי דֶּֽרֶךְ־שַׁ֣עַר הַצָּפוֹן֮
אֶל־פְּנֵ֣י הַבַּיִת֒ וָאֵ֕רֶא וְהִנֵּ֛ה מָלֵ֥א כְבוֹד־יְהוָ֖ה
אֶת־בֵּ֣ית יְהוָ֑ה וָאֶפֹּ֖ל אֶל־פָּנָֽי׃

‎<span id="005">5</span> ‏וַיֹּ֨אמֶר אֵלַ֜י יְהוָֹ֗ה בֶּן־אָדָ֡ם שִׂ֣ים
לִבְּךָ֩ וּרְאֵ֨ה בְעֵינֶ֜יךָ וּבְאָזְנֶ֣יךָ שְּׁמָ֗ע אֵ֣ת כָּל־אֲשֶׁ֤ר
אֲנִי֙ מְדַבֵּ֣ר אֹתָ֔ךְ לְכָל־חֻקּ֥וֹת בֵּית־יְהוָ֖ה וּלְכָל־תורתו
תּֽוֹרֹתָ֑יו וְשַׂמְתָּ֤ לִבְּךָ֙ לִמְב֣וֹא הַבַּ֔יִת בְּכֹ֖ל מוֹצָאֵ֥י
הַמִּקְדָּֽשׁ׃

‎<span id="006">6</span> ‏וְאָמַרְתָּ֤ אֶל־מֶ֙רִי֙ אֶל־בֵּ֣ית
יִשְׂרָאֵ֔ל כֹּ֥ה אָמַ֖ר אֲדֹנָ֣י יְהוִ֑ה רַב־לָכֶ֛ם
מִֽכָּל־תּוֹעֲבֽוֹתֵיכֶ֖ם בֵּ֥ית יִשְׂרָאֵֽל׃

‎<span id="007">7</span> ‏בַּהֲבִיאֲכֶ֣ם בְּנֵֽי־נֵכָ֗ר עַרְלֵי־לֵב֙
וְעַרְלֵ֣י בָשָׂ֔ר לִהְי֥וֹת בְּמִקְדָּשִׁ֖י לְחַלְּל֣וֹ אֶת־בֵּיתִ֑י
בְּהַקְרִֽיבְכֶ֤ם אֶת־לַחְמִי֙ חֵ֣לֶב וָדָ֔ם וַיָּפֵ֙רוּ֙ אֶת־בְּרִיתִ֔י
אֶ֖ל כָּל־תּוֹעֲבוֹתֵיכֶֽם׃

‎<span id="008">8</span> ‏וְלֹ֥א שְׁמַרְתֶּ֖ם מִשְׁמֶ֣רֶת קָדָשָׁ֑י
וַתְּשִׂימ֗וּן לְשֹׁמְרֵ֧י מִשְׁמַרְתִּ֛י בְּמִקְדָּשִׁ֖י לָכֶֽם׃

‎<span id="009">9</span> ‏כֹּה־אָמַר֮ אֲדֹנָ֣י יְהוִה֒ כָּל־בֶּן־נֵכָ֗ר
עֶ֤רֶל לֵב֙ וְעֶ֣רֶל בָּשָׂ֔ר לֹ֥א יָב֖וֹא אֶל־מִקְדָּשִׁ֑י
לְכָל־בֶּן־נֵכָ֔ר אֲשֶׁ֕ר בְּת֖וֹךְ בְּנֵ֥י יִשְׂרָאֵֽל׃

‎<span id="010">10</span> ‏כִּ֣י אִם־הַלְוִיִּ֗ם אֲשֶׁ֤ר רָֽחֲקוּ֙
מֵֽעָלַ֔י בִּתְע֤וֹת יִשְׂרָאֵל֙ אֲשֶׁ֣ר תָּע֣וּ מֵֽעָלַ֔י אַחֲרֵ֖י
גִּלּֽוּלֵיהֶ֑ם וְנָשְׂא֖וּ עֲוֹנָֽם׃

‎<span id="011">11</span> ‏וְהָי֤וּ בְמִקְדָּשִׁי֙ מְשָׁ֣רְתִ֔ים
פְּקֻדּוֹת֙ אֶל־שַׁעֲרֵ֣י הַבַּ֔יִת וּֽמְשָׁרְתִ֖ים אֶת־הַבָּ֑יִת
הֵ֠מָּה יִשְׁחֲט֨וּ אֶת־הָעֹלָ֤ה וְאֶת־הַזֶּ֙בַח֙ לָעָ֔ם וְהֵ֛מָּה
יַעַמְד֥וּ לִפְנֵיהֶ֖ם לְשָֽׁרְתָֽם׃

‎<span id="012">12</span> ‏יַ֗עַן אֲשֶׁ֨ר יְשָׁרְת֤וּ אוֹתָם֙ לִפְנֵ֣י
גִלּֽוּלֵיהֶ֔ם וְהָי֥וּ לְבֵֽית־יִשְׂרָאֵ֖ל לְמִכְשׁ֣וֹל עָוֹ֑ן
עַל־כֵּן֩ נָשָׂ֨אתִי יָדִ֜י עֲלֵיהֶ֗ם נְאֻם֙ אֲדֹנָ֣י יְהוִ֔ה
וְנָשְׂא֖וּ עֲוֹנָֽם׃

‎<span id="013">13</span> ‏וְלֹֽא־יִגְּשׁ֤וּ אֵלַי֙ לְכַהֵ֣ן לִ֔י
וְלָגֶ֙שֶׁת֙ עַל־כָּל־קָ֣דָשַׁ֔י אֶל־קָדְשֵׁ֖י הַקְּדָשִׁ֑ים
וְנָֽשְׂאוּ֙ כְּלִמָּתָ֔ם וְתוֹעֲבוֹתָ֖ם אֲשֶׁ֥ר עָשֽׂוּ׃

‎<span id="014">14</span> ‏וְנָתַתִּ֣י אוֹתָ֔ם שֹׁמְרֵ֖י מִשְׁמֶ֣רֶת
הַבָּ֑יִת לְכֹל֙ עֲבֹ֣דָת֔וֹ וּלְכֹ֛ל אֲשֶׁ֥ר יֵעָשֶׂ֖ה בּֽוֹ׃ פ

‎<span id="015">15</span> ‏וְהַכֹּהֲנִ֨ים הַלְוִיִּ֜ם בְּנֵ֣י צָד֗וֹק
אֲשֶׁ֨ר שָׁמְר֜וּ אֶת־מִשְׁמֶ֤רֶת מִקְדָּשִׁי֙ בִּתְע֤וֹת
בְּנֵֽי־יִשְׂרָאֵל֙ מֵֽעָלַ֔י הֵ֛מָּה יִקְרְב֥וּ אֵלַ֖י לְשָֽׁרְתֵ֑נִי
וְעָמְד֣וּ לְפָנַ֗י לְהַקְרִ֥יב לִי֙ חֵ֣לֶב וָדָ֔ם נְאֻ֖ם אֲדֹנָ֥י
יְהוִֽה׃

‎<span id="016">16</span> ‏הֵ֜מָּה יָבֹ֣אוּ אֶל־מִקְדָּשִׁ֗י וְהֵ֛מָּה
יִקְרְב֥וּ אֶל־שֻׁלְחָנִ֖י לְשָׁרְתֵ֑נִי וְשָׁמְר֖וּ אֶת־מִשְׁמַרְתִּֽי׃

‎<span id="017">17</span> ‏וְהָיָ֗ה בְּבוֹאָם֙ אֶֽל־שַׁעֲרֵי֙ הֶחָצֵ֣ר
הַפְּנִימִ֔ית בִּגְדֵ֥י פִשְׁתִּ֖ים יִלְבָּ֑שׁוּ וְלֹֽא־יַעֲלֶ֤ה
עֲלֵיהֶם֙ צֶ֔מֶר בְּשָֽׁרְתָ֗ם בְּשַׁעֲרֵ֛י הֶחָצֵ֥ר הַפְּנִימִ֖ית
וָבָֽיְתָה׃

‎<span id="018">18</span> ‏פַּאֲרֵ֤י פִשְׁתִּים֙ יִהְי֣וּ עַל־רֹאשָׁ֔ם
וּמִכְנְסֵ֣י פִשְׁתִּ֔ים יִהְי֖וּ עַל־מָתְנֵיהֶ֑ם לֹ֥א יַחְגְּר֖וּ
בַּיָּֽזַע׃

‎<span id="019">19</span> ‏וּ֠בְצֵאתָם אֶל־הֶחָצֵ֨ר הַחִיצוֹנָ֜ה
אֶל־הֶחָצֵ֣ר הַחִיצוֹנָה֮ אֶל־הָעָם֒ יִפְשְׁט֣וּ אֶת־בִּגְדֵיהֶ֗ם
אֲשֶׁר־הֵ֙מָּה֙ מְשָׁרְתִ֣ם בָּ֔ם וְהִנִּ֥יחוּ אוֹתָ֖ם בְּלִֽשְׁכֹ֣ת
הַקֹּ֑דֶשׁ וְלָֽבְשׁוּ֙ בְּגָדִ֣ים אֲחֵרִ֔ים וְלֹֽא־יְקַדְּשׁ֥וּ
אֶת־הָעָ֖ם בְּבִגְדֵיהֶֽם׃

‎<span id="020">20</span> ‏וְרֹאשָׁם֙ לֹ֣א יְגַלֵּ֔חוּ וּפֶ֖רַע לֹ֣א
יְשַׁלֵּ֑חוּ כָּס֥וֹם יִכְסְמ֖וּ אֶת־רָאשֵׁיהֶֽם׃

‎<span id="021">21</span> ‏וְיַ֥יִן לֹֽא־יִשְׁתּ֖וּ כָּל־כֹּהֵ֑ן
בְּבוֹאָ֖ם אֶל־הֶחָצֵ֥ר הַפְּנִימִֽית׃

‎<span id="022">22</span> ‏וְאַלְמָנָה֙ וּגְרוּשָׁ֔ה לֹֽא־יִקְח֥וּ
לָהֶ֖ם לְנָשִׁ֑ים כִּ֣י אִם־בְּתוּלֹ֗ת מִזֶּ֙רַע֙ בֵּ֣ית יִשְׂרָאֵ֔ל
וְהָֽאַלְמָנָה֙ אֲשֶׁ֣ר תִּֽהְיֶ֣ה אַלְמָנָ֔ה מִכֹּהֵ֖ן יִקָּֽחוּ׃

‎<span id="023">23</span> ‏וְאֶת־עַמִּ֣י יוֹר֔וּ בֵּ֥ין קֹ֖דֶשׁ לְחֹ֑ל
וּבֵין־טָמֵ֥א לְטָה֖וֹר יוֹדִעֻֽם׃

‎<span id="024">24</span> ‏וְעַל־רִ֗יב הֵ֚מָּה יַעַמְד֣וּ לשפט
לְמִשְׁפָּ֔ט בְּמִשְׁפָּטַ֖י ושפטהו יִשְׁפְּט֑וּהוּ<sup>3</sup>
וְאֶת־תּוֹרֹתַ֤י וְאֶת־חֻקֹּתַי֙ בְּכָל־מוֹעֲדַ֣י יִשְׁמֹ֔רוּ
וְאֶת־שַׁבְּתוֹתַ֖י יְקַדֵּֽשׁוּ׃

‎<span id="025">25</span> ‏וְאֶל־מֵ֣ת אָדָ֔ם לֹ֥א יָב֖וֹא לְטָמְאָ֑ה
כִּ֣י אִם־לְאָ֡ב וּ֠לְאֵם וּלְבֵ֨ן וּלְבַ֜ת לְאָ֗ח וּלְאָח֛וֹת
אֲשֶֽׁר־לֹא־הָיְתָ֥ה לְאִ֖ישׁ יִטַּמָּֽאוּ׃

‎<span id="026">26</span> ‏וְאַחֲרֵ֖י טָֽהֳרָת֑וֹ שִׁבְעַ֥ת יָמִ֖ים
יִסְפְּרוּ־לֽוֹ׃

‎<span id="027">27</span> ‏וּבְיוֹם֩ בֹּא֨וֹ אֶל־הַקֹּ֜דֶשׁ אֶל־הֶחָצֵ֤ר
הַפְּנִימִית֙ לְשָׁרֵ֣ת בַּקֹּ֔דֶשׁ יַקְרִ֖יב חַטָּאת֑וֹ נְאֻ֖ם אֲדֹנָ֥י
יְהוִֽה׃

‎<span id="028">28</span> ‏וְהָיְתָ֤ה לָהֶם֙ לְֽנַחֲלָ֔ה אֲנִ֖י
נַֽחֲלָתָ֑ם וַאֲחֻזָּ֗ה לֹֽא־תִתְּנ֤וּ לָהֶם֙ בְּיִשְׂרָאֵ֔ל אֲנִ֖י
אֲחֻזָּתָֽם׃

‎<span id="029">29</span> ‏הַמִּנְחָה֙ וְהַחַטָּ֣את וְהָאָשָׁ֔ם הֵ֖מָּה
יֹֽאכְל֑וּם וְכָל־חֵ֥רֶם בְּיִשְׂרָאֵ֖ל לָהֶ֥ם יִהְיֶֽה׃

‎<span id="030">30</span> ‏וְרֵאשִׁית֩ כָּל־בִּכּ֨וּרֵי כֹ֜ל
וְכָל־תְּר֣וּמַת כֹּ֗ל מִכֹּל֙ תְּרוּמ֣וֹתֵיכֶ֔ם לַכֹּהֲנִ֖ים יִֽהְיֶ֑ה
וְרֵאשִׁ֤ית עֲרִסֽוֹתֵיכֶם֙ תִּתְּנ֣וּ לַכֹּהֵ֔ן לְהָנִ֥יחַ בְּרָכָ֖ה
אֶל־בֵּיתֶֽךָ׃

‎<span id="031">31</span> ‏כָּל־נְבֵלָה֙ וּטְרֵפָ֔ה מִן־הָע֖וֹף
וּמִן־הַבְּהֵמָ֑ה לֹ֥א יֹאכְל֖וּ הַכֹּהֲנִֽים׃ פ

1 wayyāšeḇ ’ōṯî dereḵə š<sup>a</sup>‘ar hammiqədāš h<sup>a</sup>ḥîṣwōn
hapōneh qāḏîm wəhû’ sāḡûr:

2 wayyō’mer ’ēlay yəhwâ hašš<sup>a</sup>‘ar hazzeh sāḡûr yihəyeh lō’
yipāṯēḥa wə’îš lō’-yāḇō’ ḇwō kî yəhwâ ’ĕlōhê-yiśərā’ēl bā’ ḇwō wəhāyâ
sāḡûr:

3 ’eṯ-hannāśî’ nāśî’ hû’ yēšeḇ-bwō le’ĕḵwōl- le’ĕḵāl- leḥem<sup>9</sup>
lifənê yəhwâ midereḵə ’ulām hašš<sup>a</sup>‘ar yāḇwō’ ûmidarəkwō yēṣē’:

4 wayəḇî’ēnî dereḵə-š<sup>a</sup>‘ar haṣṣāfwōn ’el-pənê habayiṯ wā’ēre’
wəhinnēh mālē’ ḵəḇwōḏ-yəhwâ ’eṯ-bêṯ yəhwâ wā’epōl ’el-pānāy:

5 wayyō’mer ’ēlay yəhwōâ ben-’āḏām śîm libəḵā ûrə’ēh ḇə‘êneyḵā
ûḇə’āzəneyḵā ššəmā‘ ’ēṯ kāl-’ăšer ’ănî məḏabēr ’ōṯāḵə ləḵāl-ḥuqqwōṯ
bêṯ-yəhwâ ûləḵāl-twōrōṯāw twōrōṯāyw wəśamətā libəḵā liməḇwō’ habayiṯ
bəḵōl mwōṣā’ê hammiqədāš:

6 wə’āmarətā ’el-merî ’el-bêṯ yiśərā’ēl kōh ’āmar ’ăḏōnāy yəhwih
raḇ-lāḵem mikāl-twō‘ăḇwōṯêḵem bêṯ yiśərā’ēl:

7 bahăḇî’ăḵem bənê-nēḵār ‘arəlê-lēḇ wə‘arəlê ḇāśār lihəywōṯ bəmiqədāšî
ləḥalləlwō ’eṯ-bêṯî bəhaqərîḇəḵem ’eṯ-l<sup>a</sup>ḥəmî ḥēleḇ wāḏām
wayyāfērû ’eṯ-bərîṯî ’el kāl-twō‘ăḇwōṯêḵem:

8 wəlō’ šəmarətem mišəmereṯ qāḏāšāy watəśîmûn ləšōmərê mišəmarətî
bəmiqədāšî lāḵem:

9 kōh-’āmar ’ăḏōnāy yəhwih kāl-ben-nēḵār ‘erel lēḇ wə‘erel bāśār lō’
yāḇwō’ ’el-miqədāšî ləḵāl-ben-nēḵār ’ăšer bəṯwōḵə bənê yiśərā’ēl:

10 kî ’im-haləwîyim ’ăšer rāḥăqû mē‘ālay biṯə‘wōṯ yiśərā’ēl ’ăšer tā‘û
mē‘ālay ’<sup>a</sup>ḥărê gillûlêhem wənāśə’û ‘ăwōnām:

11 wəhāyû ḇəmiqədāšî məšārəṯîm pəqudwōṯ ’el-š<sup>a</sup>‘ărê habayiṯ
ûməšārəṯîm ’eṯ-habāyiṯ hēmmâ yišəḥăṭû ’eṯ-hā‘ōlâ
wə’eṯ-hazzeḇ<sup>a</sup>ḥ lā‘ām wəhēmmâ y<sup>a</sup>‘aməḏû lifənêhem
ləšārəṯām:

12 y<sup>a</sup>‘an ’ăšer yəšārəṯû ’wōṯām lifənê ḡillûlêhem wəhāyû
ləḇêṯ-yiśərā’ēl ləmiḵəšwōl ‘āwōn ‘al-kēn nāśā’ṯî yāḏî ‘ălêhem nə’um
’ăḏōnāy yəhwih wənāśə’û ‘ăwōnām:

13 wəlō’-yigəšû ’ēlay ləḵahēn lî wəlāḡešeṯ ‘al-kāl-qāḏāšay ’el-qāḏəšê
haqqəḏāšîm wənāśə’û kəlimmāṯām wəṯwō‘ăḇwōṯām ’ăšer ‘āśû:

14 wənāṯatî ’wōṯām šōmərê mišəmereṯ habāyiṯ ləḵōl ‘ăḇōḏāṯwō ûləḵōl ’ăšer
yē‘āśeh bwō: f

15 wəhakōhănîm haləwîyim bənê ṣāḏwōq ’ăšer šāmərû ’eṯ-mišəmereṯ miqədāšî
biṯə‘wōṯ bənê-yiśərā’ēl mē‘ālay hēmmâ yiqərəḇû ’ēlay ləšārəṯēnî wə‘āməḏû
ləfānay ləhaqərîḇ lî ḥēleḇ wāḏām nə’um ’ăḏōnāy yəhwih:

16 hēmmâ yāḇō’û ’el-miqədāšî wəhēmmâ yiqərəḇû ’el-šuləḥānî ləšārəṯēnî
wəšāmərû ’eṯ-mišəmarətî:

17 wəhāyâ bəḇwō’ām ’el-š<sup>a</sup>‘ărê heḥāṣēr hapənîmîṯ biḡəḏê
fišətîm yiləbāšû wəlō’-y<sup>a</sup>‘ăleh ‘ălêhem ṣemer bəšārəṯām
bəš<sup>a</sup>‘ărê heḥāṣēr hapənîmîṯ wāḇāyəṯâ:

18 pa’ărê fišətîm yihəyû ‘al-rō’šām ûmiḵənəsê fišətîm yihəyû
‘al-māṯənêhem lō’ y<sup>a</sup>ḥəgərû bayyāz<sup>a</sup>‘:

19 ûḇəṣē’ṯām ’el-heḥāṣēr h<sup>a</sup>ḥîṣwōnâ ’el-heḥāṣēr
h<sup>a</sup>ḥîṣwōnâ ’el-hā‘ām yifəšəṭû ’eṯ-biḡəḏêhem ’ăšer-hēmmâ
məšārəṯim bām wəhinnîḥû ’wōṯām bəlišəḵōṯ haqqōḏeš wəlāḇəšû bəḡāḏîm
’ăḥērîm wəlō’-yəqadəšû ’eṯ-hā‘ām bəḇiḡəḏêhem:

20 wərō’šām lō’ yəḡallēḥû ûfer<sup>a</sup>‘ lō’ yəšallēḥû kāswōm
yiḵəsəmû ’eṯ-rā’šêhem:

21 wəyayin lō’-yišətû kāl-kōhēn bəḇwō’ām ’el-heḥāṣēr hapənîmîṯ:

22 wə’aləmānâ ûḡərûšâ lō’-yiqəḥû lâem lənāšîm kî ’im-bəṯûlōṯ
mizzer<sup>a</sup>‘ bêṯ yiśərā’ēl wəhā’aləmānâ ’ăšer tihəyeh ’aləmānâ
mikōhēn yiqqāḥû:

23 wə’eṯ-‘ammî ywōrû bên qōḏeš ləḥōl ûḇên-ṭāmē’ ləṭâwōr ywōḏi‘um:

24 wə‘al-rîḇ hēmmâ y<sup>a</sup>‘aməḏû lišəpōṭ ləmišəpāṭ bəmišəpāṭay
wəšāfəṭuhû yišəpəṭûhû<sup>3</sup> wə’eṯ-twōrōṯay wə’eṯ-ḥuqqōṯay
bəḵāl-mwō‘ăḏay yišəmōrû wə’eṯ-šabəṯwōṯay yəqadēšû:

25 wə’el-mēṯ ’āḏām lō’ yāḇwō’ ləṭāmə’â kî ’im-lə’āḇ ûlə’ēm ûləḇēn ûləḇaṯ
lə’āḥ ûlə’āḥwōṯ ’ăšer-lō’-hāyəṯâ lə’îš yiṭṭammā’û:

26 wə’<sup>a</sup>ḥărê ṭâŏrāṯwō šiḇə‘aṯ yāmîm yisəpərû-lwō:

27 ûḇəywōm bō’wō ’el-haqqōḏeš ’el-heḥāṣēr hapənîmîṯ ləšārēṯ baqqōḏeš
yaqərîḇ ḥaṭṭā’ṯwō nə’um ’ăḏōnāy yəhwih:

28 wəhāyəṯâ lâem lən<sup>a</sup>ḥălâ ’ănî n<sup>a</sup>ḥălāṯām wa’ăḥuzzâ
lō’-ṯitənû lâem bəyiśərā’ēl ’ănî ’ăḥuzzāṯām:

29 hamminəḥâ wəh<sup>a</sup>ḥaṭṭā’ṯ wəhā’āšām hēmmâ yō’ḵəlûm wəḵāl-ḥērem
bəyiśərā’ēl lâem yihəyeh:

30 wərē’šîṯ kāl-bikûrê ḵōl wəḵāl-tərûmaṯ kōl mikōl tərûmwōṯêḵem
lakōhănîm yihəyeh wərē’šîṯ ‘ăriswōṯêḵem titənû lakōhēn ləhānîḥa bərāḵâ
’el-bêṯeḵā:

31 kāl-nəḇēlâ ûṭərēfâ min-hā‘wōf ûmin-habəhēmâ lō’ yō’ḵəlû hakōhănîm: f

------------------------------------------------------------------------

[Next: Ezekiel (Yechezqel) Chapter 45](eze045)
