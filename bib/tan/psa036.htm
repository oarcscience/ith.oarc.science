<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 36</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa036.htm">Polyglot</A>&nbsp;
<A HREF="../kjv/psa036.htm">KJV</A>&nbsp;
<A HREF="../sep/psa036.htm">Sep</A>&nbsp;
<A HREF="../vul/psa036.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa035.htm">Previous</A>&nbsp;
<A HREF="psa037.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 36</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לַמְנַצֵּ֬חַ׀ לְעֶֽבֶד־יְהוָ֬ה לְדָוִֽד׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;נְאֻֽם־פֶּ֣שַׁע לָ֭רָשָׁע בְּקֶ֣רֶב לִבִּ֑י אֵֽין־פַּ֥חַד אֱ֝לֹהִ֗ים לְנֶ֣גֶד עֵינָֽיו׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּֽי־הֶחֱלִ֣יק אֵלָ֣יו בְּעֵינָ֑יו לִמְצֹ֖א עֲוֹנ֣וֹ לִשְׂנֹֽא׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;דִּבְרֵי־פִ֭יו אָ֣וֶן וּמִרְמָ֑ה חָדַ֖ל לְהַשְׂכִּ֣יל לְהֵיטִֽיב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אָ֤וֶן׀ יַחְשֹׁ֗ב עַֽל־מִשְׁכָּ֫ב֥וֹ יִ֭תְיַצֵּב עַל־דֶּ֣רֶךְ לֹא־ט֑וֹב רָ֝֗ע לֹ֣א יִמְאָֽס׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְ֭הוָה בְּהַשָּׁמַ֣יִם חַסְדֶּ֑ךָ אֱ֝מֽוּנָתְךָ֗ עַד־שְׁחָקִֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;צִדְקָֽתְךָ֨׀<font color="red"><sup>3</font></sup> כְּֽהַרְרֵי־אֵ֗ל מִ֭שְׁפָּטֶךָ תְּה֣וֹם רַבָּ֑ה אָ֤דָֽם־וּבְהֵמָ֖ה תוֹשִׁ֣יעַ יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מַה־יָּקָ֥ר חַסְדְּךָ֗ אֱלֹ֫הִ֥ים וּבְנֵ֥י אָדָ֑ם בְּצֵ֥ל כְּ֝נָפֶ֗יךָ יֶחֱסָיֽוּן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יִ֭רְוְיֻן מִדֶּ֣שֶׁן בֵּיתֶ֑ךָ וְנַ֖חַל עֲדָנֶ֣יךָ תַשְׁקֵֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־עִ֭מְּךָ מְק֣וֹר חַיִּ֑ים בְּ֝אוֹרְךָ֗ נִרְאֶה־אֽוֹר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מְשֹׁ֣ךְ חַ֭סְדְּךָ לְיֹדְעֶ֑יךָ וְ֝צִדְקָֽתְךָ֗ לְיִשְׁרֵי־לֵֽב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אַל־תְּ֭בוֹאֵנִי רֶ֣גֶל גַּאֲוָ֑ה וְיַד־רְ֝שָׁעִ֗ים אַל־תְּנִדֵֽנִי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;שָׁ֣ם נָ֭פְלוּ פֹּ֣עֲלֵי אָ֑וֶן דֹּ֝ח֗וּ וְלֹא־יָ֥כְלוּ קֽוּם׃ </P>
</TD>
<TD WIDTH="50%">
<P>1&nbsp;lam&#601;na&#x1E63;&#x1E63;&#275;&#x1E25;a| l&#601;&#8216;e&#x1E07;e&#x1E0F;-y&#601;hw&acirc; l&#601;&#x1E0F;&#257;wi&#x1E0F;: </P>
<P>2&nbsp;n&#601;&#8217;um-pe&#353;<sup>a</sup>&#8216; l&#257;r&#257;&#353;&#257;&#8216; b&#601;qere&#x1E07; lib&icirc; &#8217;&ecirc;n-p<sup>a</sup>&#x1E25;a&#x1E0F; &#8217;&#277;l&#333;h&icirc;m l&#601;ne&#x1E21;e&#x1E0F; &#8216;&ecirc;n&#257;yw: </P>
<P>3&nbsp;k&icirc;-he&#x1E25;&#277;l&icirc;q &#8217;&#275;l&#257;yw b&#601;&#8216;&ecirc;n&#257;yw lim&#601;&#x1E63;&#333;&#8217; &#8216;&#259;w&#333;nw&#333; li&#347;&#601;n&#333;&#8217;: </P>
<P>4&nbsp;di&#x1E07;&#601;r&ecirc;-f&icirc;w &#8217;&#257;wen &ucirc;mir&#601;m&acirc; &#x1E25;&#257;&#x1E0F;al l&#601;ha&#347;&#601;k&icirc;l l&#601;h&ecirc;&#x1E6D;&icirc;&#x1E07;: </P>
<P>5&nbsp;&#8217;&#257;wen| y<sup>a</sup>&#x1E25;&#601;&#353;&#333;&#x1E07; &#8216;al-mi&#353;&#601;k&#257;&#x1E07;w&#333; yi&#x1E6F;&#601;ya&#x1E63;&#x1E63;&#275;&#x1E07; &#8216;al-dere&#x1E35;&#601; l&#333;&#8217;-&#x1E6D;w&#333;&#x1E07; r&#257;&#8216; l&#333;&#8217; yim&#601;&#8217;&#257;s: </P>
<P>6&nbsp;y&#601;hw&acirc; b&#601;ha&#353;&#353;&#257;mayim &#x1E25;as&#601;de&#x1E35;&#257; &#8217;&#277;m&ucirc;n&#257;&#x1E6F;&#601;&#x1E35;&#257; &#8216;a&#x1E0F;-&#353;&#601;&#x1E25;&#257;q&icirc;m: </P>
<P>7&nbsp;&#x1E63;i&#x1E0F;&#601;q&#257;&#x1E6F;&#601;&#x1E35;&#257;|<font color="red"><sup>3</font></sup> k&#601;har&#601;r&ecirc;-&#8217;&#275;l mi&#353;&#601;p&#257;&#x1E6D;e&#x1E35;&#257; t&#601;hw&#333;m rab&acirc; &#8217;&#257;&#x1E0F;&#257;m-&ucirc;&#x1E07;&#601;h&#275;m&acirc; &#x1E6F;w&#333;&#353;&icirc;&#8216;a y&#601;hw&acirc;: </P>
<P>8&nbsp;mah-yy&#257;q&#257;r &#x1E25;as&#601;d&#601;&#x1E35;&#257; &#8217;&#277;l&#333;h&icirc;m &ucirc;&#x1E07;&#601;n&ecirc; &#8217;&#257;&#x1E0F;&#257;m b&#601;&#x1E63;&#275;l k&#601;n&#257;fey&#x1E35;&#257; ye&#x1E25;&#277;s&#257;y&ucirc;n: </P>
<P>9&nbsp;yir&#601;w&#601;yun mide&#353;en b&ecirc;&#x1E6F;e&#x1E35;&#257; w&#601;n<sup>a</sup>&#x1E25;al &#8216;&#259;&#x1E0F;&#257;ney&#x1E35;&#257; &#x1E6F;a&#353;&#601;q&#275;m: </P>
<P>10&nbsp;k&icirc;-&#8216;imm&#601;&#x1E35;&#257; m&#601;qw&#333;r &#x1E25;ayy&icirc;m b&#601;&#8217;w&#333;r&#601;&#x1E35;&#257; nir&#601;&#8217;eh-&#8217;w&#333;r: </P>
<P>11&nbsp;m&#601;&#353;&#333;&#x1E35;&#601; &#x1E25;as&#601;d&#601;&#x1E35;&#257; l&#601;y&#333;&#x1E0F;&#601;&#8216;ey&#x1E35;&#257; w&#601;&#x1E63;i&#x1E0F;&#601;q&#257;&#x1E6F;&#601;&#x1E35;&#257; l&#601;yi&#353;&#601;r&ecirc;-l&#275;&#x1E07;: </P>
<P>12&nbsp;&#8217;al-t&#601;&#x1E07;w&#333;&#8217;&#275;n&icirc; re&#x1E21;el ga&#8217;&#259;w&acirc; w&#601;ya&#x1E0F;-r&#601;&#353;&#257;&#8216;&icirc;m &#8217;al-t&#601;ni&#x1E0F;&#275;n&icirc;: </P>
<P>13&nbsp;&#353;&#257;m n&#257;f&#601;l&ucirc; p&#333;&#8216;&#259;l&ecirc; &#8217;&#257;wen d&#333;&#x1E25;&ucirc; w&#601;l&#333;&#8217;-y&#257;&#x1E35;&#601;l&ucirc; q&ucirc;m: </P>
</TD>
</TABLE>
<P><HR>
<CENTER>
<A HREF="psa037.htm">Next: Psalms (Tehilim) Chapter 37</A></CENTER>
</BODY>
</HTML>
