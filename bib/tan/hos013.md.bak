[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/hos013)  [KJV](../kjv/hos013)  [Sep](../sep/hos013.md) 
[Vul](../vul/hos013.md)   
  
[Hosea (Hoshea) Index](hos.md)  
  [Previous](hos012)  [Next](hos014.md) 

------------------------------------------------------------------------

### Tanach (Hebrew): Hosea (Hoshea) Chapter 13

‎<span id="001">1</span> ‏כְּדַבֵּ֤ר אֶפְרַ֙יִם֙ רְתֵ֔ת נָשָׂ֥א ה֖וּא
בְּיִשְׂרָאֵ֑ל וַיֶּאְשַׁ֥ם בַּבַּ֖עַל וַיָּמֹֽת׃

‎<span id="002">2</span> ‏וְעַתָּ֣ה׀ יוֹסִ֣פוּ לַחֲטֹ֗א וַיַּעְשׂ֣וּ
לָהֶם֩ מַסֵּכָ֨ה מִכַּסְפָּ֤ם כִּתְבוּנָם֙ עֲצַבִּ֔ים מַעֲשֵׂ֥ה
חָרָשִׁ֖ים כֻּלֹּ֑ה לָהֶם֙ הֵ֣ם אֹמְרִ֔ים זֹבְחֵ֣י אָדָ֔ם עֲגָלִ֖ים
יִשָּׁקֽוּן׃

‎<span id="003">3</span> ‏לָכֵ֗ן יִֽהְיוּ֙ כַּעֲנַן־בֹּ֔קֶר וְכַטַּ֖ל
מַשְׁכִּ֣ים הֹלֵ֑ךְ כְּמֹץ֙ יְסֹעֵ֣ר מִגֹּ֔רֶן וּכְעָשָׁ֖ן מֵאֲרֻבָּֽה׃

‎<span id="004">4</span> ‏וְאָנֹכִ֛י יְהוָ֥ה אֱלֹהֶ֖יךָ מֵאֶ֣רֶץ
מִצְרָ֑יִם וֵאלֹהִ֤ים זֽוּלָתִי֙ לֹ֣א תֵדָ֔ע וּמוֹשִׁ֥יעַ אַ֖יִן
בִּלְתִּֽי׃

‎<span id="005">5</span> ‏אֲנִ֥י יְדַעְתִּ֖יךָ בַּמִּדְבָּ֑ר בְּאֶ֖רֶץ
תַּלְאֻבֽוֹת׃

‎<span id="006">6</span> ‏כְּמַרְעִיתָם֙ וַיִּשְׂבָּ֔עוּ שָׂבְע֖וּ
וַיָּ֣רָם לִבָּ֑ם עַל־כֵּ֖ן שְׁכֵחֽוּנִי׃

‎<span id="007">7</span> ‏וָאֱהִ֥י לָהֶ֖ם כְּמוֹ־שָׁ֑חַל כְּנָמֵ֖ר
עַל־דֶּ֥רֶךְ אָשֽׁוּר׃

‎<span id="008">8</span> ‏אֶפְגְּשֵׁם֙ כְּדֹ֣ב שַׁכּ֔וּל וְאֶקְרַ֖ע
סְג֣וֹר לִבָּ֑ם וְאֹכְלֵ֥ם שָׁם֙ כְּלָבִ֔יא חַיַּ֥ת הַשָּׂדֶ֖ה
תְּבַקְּעֵֽם׃

‎<span id="009">9</span> ‏שִֽׁחֶתְךָ֥ יִשְׂרָאֵ֖ל כִּֽי־בִ֥י
בְעֶזְרֶֽךָ׃

‎<span id="010">10</span> ‏אֱהִ֤י מַלְכְּךָ֙ אֵפ֔וֹא וְיוֹשִֽׁיעֲךָ֖
בְּכָל־עָרֶ֑יךָ וְשֹׁ֣פְטֶ֔יךָ אֲשֶׁ֣ר אָמַ֔רְתָּ תְּנָה־לִּ֖י מֶ֥לֶךְ
וְשָׂרִֽים׃

‎<span id="011">11</span> ‏אֶֽתֶּן־לְךָ֥ מֶ֙לֶךְ֙ בְּאַפִּ֔י וְאֶקַּ֖ח
בְּעֶבְרָתִֽי׃ ס

‎<span id="012">12</span> ‏צָרוּר֙ עֲוֹ֣ן אֶפְרָ֔יִם צְפוּנָ֖ה
חַטָּאתֽוֹ׃

‎<span id="013">13</span> ‏חֶבְלֵ֥י יֽוֹלֵדָ֖ה יָבֹ֣אוּ ל֑וֹ הוּא־בֵן֙
לֹ֣א חָכָ֔ם כִּֽי־עֵ֥ת לֹֽא־יַעֲמֹ֖ד בְּמִשְׁבַּ֥ר בָּנִֽים׃

‎<span id="014">14</span> ‏מִיַּ֤ד שְׁאוֹל֙ אֶפְדֵּ֔ם מִמָּ֖וֶת
אֶגְאָלֵ֑ם אֱהִ֨י דְבָרֶיךָ֜ מָ֗וֶת אֱהִ֤י קָֽטָבְךָ֙ שְׁא֔וֹל נֹ֖חַם
יִסָּתֵ֥ר מֵעֵינָֽי׃

‎<span id="015">15</span> ‏כִּ֣י ה֔וּא בֵּ֥ן אַחִ֖ים יַפְרִ֑יא יָב֣וֹא
קָדִים֩ ר֨וּחַ יְהוָ֜ה מִמִּדְבָּ֣ר עֹלֶ֗ה וְיֵב֤וֹשׁ מְקוֹרוֹ֙
וְיֶחֱרַ֣ב מַעְיָנ֔וֹ ה֣וּא יִשְׁסֶ֔ה אוֹצַ֖ר כָּל־כְּלִ֥י חֶמְדָּֽה׃

1 kəḏabēr ’efərayim rəṯēṯ nāśā’ hû’ bəyiśərā’ēl wayye’əšam
bab<sup>a</sup>‘al wayyāmōṯ:

2 wə‘atâ\| ywōsifû l<sup>a</sup>ḥăṭō’ wayy<sup>a</sup>‘əśû lâem massēḵâ
mikasəpām kiṯəḇûnām ‘ăṣabîm m<sup>a</sup>‘ăśēh ḥārāšîm kullōh lâem hēm
’ōmərîm zōḇəḥê ’āḏām ‘ăḡālîm yiššāqûn:

3 lāḵēn yihəyû k<sup>a</sup>‘ănan-bōqer wəḵaṭṭal mašəkîm hōlēḵə kəmōṣ
yəsō‘ēr migōren ûḵə‘āšān mē’ărubâ:

4 wə’ānōḵî yəhwâ ’ĕlōheyḵā mē’ereṣ miṣərāyim wē’lōhîm zûlāṯî lō’ ṯēḏā‘
ûmwōšî‘a ’ayin bilətî:

5 ’ănî yəḏ<sup>a</sup>‘ətîḵā bammiḏəbār bə’ereṣ talə’uḇwōṯ:

6 kəmarə‘îṯām wayyiśəbā‘û śāḇə‘û wayyārām libām ‘al-kēn šəḵēḥûnî:

7 wā’ĕhî lâem kəmwō-šāḥal kənāmēr ‘al-dereḵə ’āšûr:

8 ’efəgəšēm kəḏōḇ šakûl wə’eqər<sup>a</sup>‘ səḡwōr libām wə’ōḵəlēm šām
kəlāḇî’ ḥayyaṯ haśśāḏeh təḇaqqə‘ēm:

9 šiḥeṯəḵā yiśərā’ēl kî-ḇî ḇə‘ezəreḵā:

10 ’ĕhî maləkəḵā ’ēfwō’ wəywōšî‘ăḵā bəḵāl-‘āreyḵā wəšōfəṭeyḵā ’ăšer
’āmarətā tənâ-llî meleḵə wəśārîm:

11 ’eten-ləḵā meleḵə bə’apî wə’eqq<sup>a</sup>ḥ bə‘eḇərāṯî: s

12 ṣārûr ‘ăwōn ’efərāyim ṣəfûnâ ḥaṭṭā’ṯwō:

13 ḥeḇəlê ywōlēḏâ yāḇō’û lwō hû’-ḇēn lō’ ḥāḵām kî-‘ēṯ
lō’-y<sup>a</sup>‘ămōḏ bəmišəbar bānîm:

14 mîyaḏ šə’wōl ’efədēm mimmāweṯ ’eḡə’ālēm ’ĕhî ḏəḇāreyḵā māweṯ ’ĕhî
qāṭāḇəḵā šə’wōl nōḥam yissāṯēr mē‘ênāy:

15 kî hû’ bēn ’<sup>a</sup>ḥîm yafərî’ yāḇwō’ qāḏîm rûḥa yəhwâ
mimmiḏəbār ‘ōleh wəyēḇwōš məqwōrwō wəyeḥĕraḇ m<sup>a</sup>‘əyānwō hû’
yišəseh ’wōṣar kāl-kəlî ḥemədâ:

------------------------------------------------------------------------

[Next: Hosea (Hoshea) Chapter 14](hos014.md)
