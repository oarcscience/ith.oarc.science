[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa036)  [KJV](../kjv/psa036)  [Sep](../sep/psa036.md) 
[Vul](../vul/psa036.md)   
  
[Psalms (Tehilim) Index](psa.md)  
  [Previous](psa035)  [Next](psa037.md) 

------------------------------------------------------------------------

### Tanach (Hebrew): Psalms (Tehilim) Chapter 36

‎<span id="001">1</span> ‏לַמְנַצֵּ֬חַ׀ לְעֶֽבֶד־יְהוָ֬ה לְדָוִֽד׃

‎<span id="002">2</span> ‏נְאֻֽם־פֶּ֣שַׁע לָ֭רָשָׁע בְּקֶ֣רֶב לִבִּ֑י
אֵֽין־פַּ֥חַד אֱ֝לֹהִ֗ים לְנֶ֣גֶד עֵינָֽיו׃

‎<span id="003">3</span> ‏כִּֽי־הֶחֱלִ֣יק אֵלָ֣יו בְּעֵינָ֑יו לִמְצֹ֖א
עֲוֹנ֣וֹ לִשְׂנֹֽא׃

‎<span id="004">4</span> ‏דִּבְרֵי־פִ֭יו אָ֣וֶן וּמִרְמָ֑ה חָדַ֖ל
לְהַשְׂכִּ֣יל לְהֵיטִֽיב׃

‎<span id="005">5</span> ‏אָ֤וֶן׀ יַחְשֹׁ֗ב עַֽל־מִשְׁכָּ֫ב֥וֹ
יִ֭תְיַצֵּב עַל־דֶּ֣רֶךְ לֹא־ט֑וֹב רָ֝֗ע לֹ֣א יִמְאָֽס׃

‎<span id="006">6</span> ‏יְ֭הוָה בְּהַשָּׁמַ֣יִם חַסְדֶּ֑ךָ
אֱ֝מֽוּנָתְךָ֗ עַד־שְׁחָקִֽים׃

‎<span id="007">7</span> ‏צִדְקָֽתְךָ֨׀<sup>3</sup> כְּֽהַרְרֵי־אֵ֗ל
מִ֭שְׁפָּטֶךָ תְּה֣וֹם רַבָּ֑ה אָ֤דָֽם־וּבְהֵמָ֖ה תוֹשִׁ֣יעַ יְהוָֽה׃

‎<span id="008">8</span> ‏מַה־יָּקָ֥ר חַסְדְּךָ֗ אֱלֹ֫הִ֥ים וּבְנֵ֥י
אָדָ֑ם בְּצֵ֥ל כְּ֝נָפֶ֗יךָ יֶחֱסָיֽוּן׃

‎<span id="009">9</span> ‏יִ֭רְוְיֻן מִדֶּ֣שֶׁן בֵּיתֶ֑ךָ וְנַ֖חַל
עֲדָנֶ֣יךָ תַשְׁקֵֽם׃

‎<span id="010">10</span> ‏כִּֽי־עִ֭מְּךָ מְק֣וֹר חַיִּ֑ים בְּ֝אוֹרְךָ֗
נִרְאֶה־אֽוֹר׃

‎<span id="011">11</span> ‏מְשֹׁ֣ךְ חַ֭סְדְּךָ לְיֹדְעֶ֑יךָ
וְ֝צִדְקָֽתְךָ֗ לְיִשְׁרֵי־לֵֽב׃

‎<span id="012">12</span> ‏אַל־תְּ֭בוֹאֵנִי רֶ֣גֶל גַּאֲוָ֑ה
וְיַד־רְ֝שָׁעִ֗ים אַל־תְּנִדֵֽנִי׃

‎<span id="013">13</span> ‏שָׁ֣ם נָ֭פְלוּ פֹּ֣עֲלֵי אָ֑וֶן דֹּ֝ח֗וּ
וְלֹא־יָ֥כְלוּ קֽוּם׃

1 lamənaṣṣēḥa\| lə‘eḇeḏ-yəhwâ ləḏāwiḏ:

2 nə’um-peš<sup>a</sup>‘ lārāšā‘ bəqereḇ libî ’ên-p<sup>a</sup>ḥaḏ
’ĕlōhîm ləneḡeḏ ‘ênāyw:

3 kî-heḥĕlîq ’ēlāyw bə‘ênāyw liməṣō’ ‘ăwōnwō liśənō’:

4 diḇərê-fîw ’āwen ûmirəmâ ḥāḏal ləhaśəkîl ləhêṭîḇ:

5 ’āwen\| y<sup>a</sup>ḥəšōḇ ‘al-mišəkāḇwō yiṯəyaṣṣēḇ ‘al-dereḵə
lō’-ṭwōḇ rā‘ lō’ yimə’ās:

6 yəhwâ bəhaššāmayim ḥasədeḵā ’ĕmûnāṯəḵā ‘aḏ-šəḥāqîm:

7 ṣiḏəqāṯəḵā\|<sup>3</sup> kəharərê-’ēl mišəpāṭeḵā təhwōm rabâ
’āḏām-ûḇəhēmâ ṯwōšî‘a yəhwâ:

8 mah-yyāqār ḥasədəḵā ’ĕlōhîm ûḇənê ’āḏām bəṣēl kənāfeyḵā yeḥĕsāyûn:

9 yirəwəyun midešen bêṯeḵā wən<sup>a</sup>ḥal ‘ăḏāneyḵā ṯašəqēm:

10 kî-‘imməḵā məqwōr ḥayyîm bə’wōrəḵā nirə’eh-’wōr:

11 məšōḵə ḥasədəḵā ləyōḏə‘eyḵā wəṣiḏəqāṯəḵā ləyišərê-lēḇ:

12 ’al-təḇwō’ēnî reḡel ga’ăwâ wəyaḏ-rəšā‘îm ’al-təniḏēnî:

13 šām nāfəlû pō‘ălê ’āwen dōḥû wəlō’-yāḵəlû qûm:

------------------------------------------------------------------------

[Next: Psalms (Tehilim) Chapter 37](psa037.md)
