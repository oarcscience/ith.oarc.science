[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen019)  [KJV](../kjv/gen019)  [Sep](../sep/gen019.md) 
[Vul](../vul/gen019.md)   
  
[Genesis (Bereshit) Index](gen.md)  
  [Previous](gen018)  [Next](gen020.md) 

------------------------------------------------------------------------

### Tanach (Hebrew): Genesis (Bereshit) Chapter 19

‎<span id="001">1</span> ‏וַ֠יָּבֹאוּ שְׁנֵ֨י הַמַּלְאָכִ֤ים סְדֹ֙מָה֙
בָּעֶ֔רֶב וְל֖וֹט יֹשֵׁ֣ב בְּשַֽׁעַר־סְדֹ֑ם וַיַּרְא־לוֹט֙ וַיָּ֣קָם
לִקְרָאתָ֔ם וַיִּשְׁתַּ֥חוּ אַפַּ֖יִם אָֽרְצָה׃

‎<span id="002">2</span> ‏וַיֹּ֜אמֶר הִנֶּ֣ה נָּא־אֲדֹנַ֗י ס֣וּרוּ נָ֠א
אֶל־בֵּ֨ית עַבְדְּכֶ֤ם וְלִ֙ינוּ֙ וְרַחֲצ֣וּ רַגְלֵיכֶ֔ם
וְהִשְׁכַּמְתֶּ֖ם וַהֲלַכְתֶּ֣ם<sup>3</sup> לְדַרְכְּכֶ֑ם וַיֹּאמְר֣וּ
לֹּ֔א כִּ֥י בָרְח֖וֹב נָלִֽין׃

‎<span id="003">3</span> ‏וַיִּפְצַר־בָּ֣ם מְאֹ֔ד וַיָּסֻ֣רוּ אֵלָ֔יו
וַיָּבֹ֖אוּ אֶל־בֵּית֑וֹ וַיַּ֤עַשׂ לָהֶם֙ מִשְׁתֶּ֔ה וּמַצּ֥וֹת אָפָ֖ה
וַיֹּאכֵֽלוּ׃

‎<span id="004">4</span> ‏טֶרֶם֮ יִשְׁכָּבוּ֒ וְאַנְשֵׁ֨י הָעִ֜יר
אַנְשֵׁ֤י סְדֹם֙ נָסַ֣בּוּ עַל־הַבַּ֔יִת מִנַּ֖עַר וְעַד־זָקֵ֑ן
כָּל־הָעָ֖ם מִקָּצֶֽה׃

‎<span id="005">5</span> ‏וַיִּקְרְא֤וּ אֶל־לוֹט֙ וַיֹּ֣אמְרוּ ל֔וֹ
אַיֵּ֧ה הָאֲנָשִׁ֛ים<sup>3</sup> אֲשֶׁר־בָּ֥אוּ אֵלֶ֖יךָ הַלָּ֑יְלָה
הוֹצִיאֵ֣ם אֵלֵ֔ינוּ וְנֵדְעָ֖ה אֹתָֽם׃

‎<span id="006">6</span> ‏וַיֵּצֵ֧א אֲלֵהֶ֛ם ל֖וֹט הַפֶּ֑תְחָה
וְהַדֶּ֖לֶת סָגַ֥ר אַחֲרָֽיו׃

‎<span id="007">7</span> ‏וַיֹּאמַ֑ר אַל־נָ֥א אַחַ֖י תָּרֵֽעוּ׃

‎<span id="008">8</span> ‏הִנֵּה־נָ֨א לִ֜י שְׁתֵּ֣י בָנ֗וֹת אֲשֶׁ֤ר
לֹֽא־יָדְעוּ֙ אִ֔ישׁ אוֹצִֽיאָה־נָּ֤א אֶתְהֶן֙ אֲלֵיכֶ֔ם וַעֲשׂ֣וּ
לָהֶ֔ן כַּטּ֖וֹב בְּעֵינֵיכֶ֑ם רַ֠ק לָֽאֲנָשִׁ֤ים הָאֵל֙ אַל־תַּעֲשׂ֣וּ
דָבָ֔ר כִּֽי־עַל־כֵּ֥ן בָּ֖אוּ בְּצֵ֥ל קֹרָתִֽי׃

‎<span id="009">9</span> ‏וַיֹּאמְר֣וּ׀ גֶּשׁ־הָ֗לְאָה וַיֹּֽאמְרוּ֙
הָאֶחָ֤ד בָּֽא־לָגוּר֙ וַיִּשְׁפֹּ֣ט שָׁפ֔וֹט עַתָּ֕ה נָרַ֥ע לְךָ֖
מֵהֶ֑ם וַיִּפְצְר֨וּ בָאִ֤ישׁ בְּלוֹט֙ מְאֹ֔ד וַֽיִּגְּשׁ֖וּ לִשְׁבֹּ֥ר
הַדָּֽלֶת׃

‎<span id="010">10</span> ‏וַיִּשְׁלְח֤וּ הָֽאֲנָשִׁים֙ אֶת־יָדָ֔ם
וַיָּבִ֧יאוּ אֶת־ל֛וֹט אֲלֵיהֶ֖ם הַבָּ֑יְתָה וְאֶת־הַדֶּ֖לֶת סָגָֽרוּ׃

‎<span id="011">11</span> ‏וְֽאֶת־הָאֲנָשִׁ֞ים אֲשֶׁר־פֶּ֣תַח הַבַּ֗יִת
הִכּוּ֙ בַּסַּנְוֵרִ֔ים מִקָּטֹ֖ן וְעַד־גָּד֑וֹל וַיִּלְא֖וּ לִמְצֹ֥א
הַפָּֽתַח׃

‎<span id="012">12</span> ‏וַיֹּאמְר֨וּ<sup>3</sup> הָאֲנָשִׁ֜ים
אֶל־ל֗וֹט עֹ֚ד מִֽי־לְךָ֣ פֹ֔ה חָתָן֙ וּבָנֶ֣יךָ וּבְנֹתֶ֔יךָ וְכֹ֥ל
אֲשֶׁר־לְךָ֖ בָּעִ֑יר הוֹצֵ֖א מִן־הַמָּקֽוֹם׃

‎<span id="013">13</span> ‏כִּֽי־מַשְׁחִתִ֣ים אֲנַ֔חְנוּ אֶת־הַמָּק֖וֹם
הַזֶּ֑ה כִּֽי־גָֽדְלָ֤ה צַעֲקָתָם֙ אֶת־פְּנֵ֣י יְהוָ֔ה וַיְשַׁלְּחֵ֥נוּ
יְהוָ֖ה לְשַׁחֲתָֽהּ׃

‎<span id="014">14</span> ‏וַיֵּצֵ֨א ל֜וֹט וַיְדַבֵּ֣ר׀ אֶל־חֲתָנָ֣יו׀
לֹקְחֵ֣י בְנֹתָ֗יו וַיֹּ֙אמֶר֙ ק֤וּמוּ צְּאוּ֙ מִן־הַמָּק֣וֹם הַזֶּ֔ה
כִּֽי־מַשְׁחִ֥ית יְהוָ֖ה אֶת־הָעִ֑יר וַיְהִ֥י כִמְצַחֵ֖ק בְּעֵינֵ֥י
חֲתָנָֽיו׃

‎<span id="015">15</span> ‏וּכְמוֹ֙ הַשַּׁ֣חַר עָלָ֔ה וַיָּאִ֥יצוּ
הַמַּלְאָכִ֖ים בְּל֣וֹט לֵאמֹ֑ר קוּם֩ קַ֨ח אֶֽת־אִשְׁתְּךָ֜
וְאֶת־שְׁתֵּ֤י בְנֹתֶ֙יךָ֙ הַנִּמְצָאֹ֔ת פֶּן־תִּסָּפֶ֖ה בַּעֲוֹ֥ן
הָעִֽיר׃

‎<span id="016">16</span> ‏וַֽיִּתְמַהְמָ֓הּ׀ וַיַּחֲזִ֨קוּ<sup>3</sup>
הָאֲנָשִׁ֜ים בְּיָד֣וֹ וּבְיַד־אִשְׁתּ֗וֹ וּבְיַד֙ שְׁתֵּ֣י בְנֹתָ֔יו
בְּחֶמְלַ֥ת יְהוָ֖ה עָלָ֑יו וַיֹּצִאֻ֥הוּ וַיַּנִּחֻ֖הוּ מִח֥וּץ
לָעִֽיר׃

‎<span id="017">17</span> ‏וַיְהִי֩ כְהוֹצִיאָ֨ם אֹתָ֜ם הַח֗וּצָה
וַיֹּ֙אמֶר֙ הִמָּלֵ֣ט עַל־נַפְשֶׁ֔ךָ אַל־תַּבִּ֣יט אַחֲרֶ֔יךָ
וְאַֽל־תַּעֲמֹ֖ד בְּכָל־הַכִּכָּ֑ר הָהָ֥רָה הִמָּלֵ֖ט פֶּן־תִּסָּפֶֽה׃

‎<span id="018">18</span> ‏וַיֹּ֥אמֶר ל֖וֹט אֲלֵהֶ֑ם אַל־נָ֖א אֲדֹנָֽי׃

‎<span id="019">19</span> ‏הִנֵּה־נָ֠א מָצָ֨א עַבְדְּךָ֣ חֵן֮
בְּעֵינֶיךָ֒ וַתַּגְדֵּ֣ל חַסְדְּךָ֗ אֲשֶׁ֤ר עָשִׂ֙יתָ֙ עִמָּדִ֔י
לְהַחֲי֖וֹת אֶת־נַפְשִׁ֑י וְאָנֹכִ֗י לֹ֤א אוּכַל֙ לְהִמָּלֵ֣ט הָהָ֔רָה
פֶּן־תִּדְבָּקַ֥נִי הָרָעָ֖ה וָמַֽתִּי׃

‎<span id="020">20</span> ‏הִנֵּה־נָ֠א הָעִ֨יר הַזֹּ֧את קְרֹבָ֛ה לָנ֥וּס
שָׁ֖מָּה וְהִ֣יא מִצְעָ֑ר אִמָּלְטָ֨ה נָּ֜א שָׁ֗מָּה הֲלֹ֥א מִצְעָ֛ר
הִ֖וא וּתְחִ֥י נַפְשִֽׁי׃

‎<span id="021">21</span> ‏וַיֹּ֣אמֶר אֵלָ֔יו הִנֵּה֙ נָשָׂ֣אתִי
פָנֶ֔יךָ גַּ֖ם לַדָּבָ֣ר הַזֶּ֑ה לְבִלְתִּ֛י הָפְכִּ֥י אֶת־הָעִ֖יר
אֲשֶׁ֥ר דִּבַּֽרְתָּ׃

‎<span id="022">22</span> ‏מַהֵר֙ הִמָּלֵ֣ט שָׁ֔מָּה כִּ֣י לֹ֤א אוּכַל֙
לַעֲשׂ֣וֹת דָּבָ֔ר עַד־בֹּאֲךָ֖ שָׁ֑מָּה עַל־כֵּ֛ן קָרָ֥א שֵׁם־הָעִ֖יר
צֽוֹעַר׃

‎<span id="023">23</span> ‏הַשֶּׁ֖מֶשׁ יָצָ֣א עַל־הָאָ֑רֶץ וְל֖וֹט בָּ֥א
צֹֽעֲרָה׃

‎<span id="024">24</span> ‏וַֽיהוָ֗ה הִמְטִ֧יר עַל־סְדֹ֛ם וְעַל־עֲמֹרָ֖ה
גָּפְרִ֣ית וָאֵ֑שׁ מֵאֵ֥ת יְהוָ֖ה מִן־הַשָּׁמָֽיִם׃

‎<span id="025">25</span> ‏וַֽיַּהֲפֹךְ֙ אֶת־הֶעָרִ֣ים הָאֵ֔ל וְאֵ֖ת
כָּל־הַכִּכָּ֑ר וְאֵת֙ כָּל־יֹשְׁבֵ֣י הֶעָרִ֔ים וְצֶ֖מַח הָאֲדָמָֽה׃

‎<span id="026">26</span> ‏וַתַּבֵּ֥ט אִשְׁתּ֖וֹ מֵאַחֲרָ֑יו וַתְּהִ֖י
נְצִ֥יב מֶֽלַח׃

‎<span id="027">27</span> ‏וַיַּשְׁכֵּ֥ם אַבְרָהָ֖ם בַּבֹּ֑קֶר
אֶל־הַ֨מָּק֔וֹם אֲשֶׁר־עָ֥מַד שָׁ֖ם אֶת־פְּנֵ֥י יְהוָֽה׃

‎<span id="028">28</span> ‏וַיַּשְׁקֵ֗ף עַל־פְּנֵ֤י סְדֹם֙ וַעֲמֹרָ֔ה
וְעַֽל־כָּל־פְּנֵ֖י אֶ֣רֶץ הַכִּכָּ֑ר וַיַּ֗רְא וְהִנֵּ֤ה עָלָה֙ קִיטֹ֣ר
הָאָ֔רֶץ כְּקִיטֹ֖ר הַכִּבְשָֽׁן׃

‎<span id="029">29</span> ‏וַיְהִ֗י בְּשַׁחֵ֤ת אֱלֹהִים֙ אֶת־עָרֵ֣י
הַכִּכָּ֔ר וַיִּזְכֹּ֥ר אֱלֹהִ֖ים אֶת־אַבְרָהָ֑ם וַיְשַׁלַּ֤ח אֶת־לוֹט֙
מִתּ֣וֹךְ הַהֲפֵכָ֔ה בַּהֲפֹךְ֙ אֶת־הֶ֣עָרִ֔ים אֲשֶׁר־יָשַׁ֥ב בָּהֵ֖ן
לֽוֹט׃

‎<span id="030">30</span> ‏וַיַּעַל֩ ל֨וֹט מִצּ֜וֹעַר וַיֵּ֣שֶׁב בָּהָ֗ר
וּשְׁתֵּ֤י בְנֹתָיו֙ עִמּ֔וֹ כִּ֥י יָרֵ֖א לָשֶׁ֣בֶת בְּצ֑וֹעַר
וַיֵּ֙שֶׁב֙ בַּמְּעָרָ֔ה ה֖וּא וּשְׁתֵּ֥י בְנֹתָֽיו׃

‎<span id="031">31</span> ‏וַתֹּ֧אמֶר הַבְּכִירָ֛ה אֶל־הַצְּעִירָ֖ה
אָבִ֣ינוּ זָקֵ֑ן וְאִ֨ישׁ אֵ֤ין בָּאָ֙רֶץ֙ לָב֣וֹא עָלֵ֔ינוּ כְּדֶ֖רֶךְ
כָּל־הָאָֽרֶץ׃

‎<span id="032">32</span> ‏לְכָ֨ה נַשְׁקֶ֧ה אֶת־אָבִ֛ינוּ יַ֖יִן
וְנִשְׁכְּבָ֣ה עִמּ֑וֹ וּנְחַיֶּ֥ה מֵאָבִ֖ינוּ זָֽרַע׃

‎<span id="033">33</span> ‏וַתַּשְׁקֶ֧יןָ אֶת־אֲבִיהֶ֛ן יַ֖יִן
בַּלַּ֣יְלָה ה֑וּא וַתָּבֹ֤א הַבְּכִירָה֙ וַתִּשְׁכַּ֣ב אֶת־אָבִ֔יהָ
וְלֹֽא־יָדַ֥ע בְּשִׁכְבָ֖הּ וּבְקוּׅמָֽהּ׃<sup>4</sup>

‎<span id="034">34</span> ‏וַֽיְהִי֙ מִֽמָּחֳרָ֔ת וַתֹּ֤אמֶר
הַבְּכִירָה֙ אֶל־הַצְּעִירָ֔ה הֵן־שָׁכַ֥בְתִּי אֶ֖מֶשׁ אֶת־אָבִ֑י
נַשְׁקֶ֨נּוּ יַ֜יִן גַּם־הַלַּ֗יְלָה וּבֹ֙אִי֙ שִׁכְבִ֣י עִמּ֔וֹ
וּנְחַיֶּ֥ה מֵאָבִ֖ינוּ זָֽרַע׃

‎<span id="035">35</span> ‏וַתַּשְׁקֶ֜יןָ גַּ֣ם בַּלַּ֧יְלָה הַה֛וּא
אֶת־אֲבִיהֶ֖ן יָ֑יִן וַתָּ֤קָם הַצְּעִירָה֙ וַתִּשְׁכַּ֣ב עִמּ֔וֹ
וְלֹֽא־יָדַ֥ע בְּשִׁכְבָ֖הּ וּבְקֻמָֽהּ׃

‎<span id="036">36</span> ‏וַֽתַּהֲרֶ֛יןָ שְׁתֵּ֥י בְנֽוֹת־ל֖וֹט
מֵאֲבִיהֶֽן׃

‎<span id="037">37</span> ‏וַתֵּ֤לֶד הַבְּכִירָה֙ בֵּ֔ן וַתִּקְרָ֥א
שְׁמ֖וֹ מוֹאָ֑ב ה֥וּא אֲבִֽי־מוֹאָ֖ב עַד־הַיּֽוֹם׃

‎<span id="038">38</span> ‏וְהַצְּעִירָ֤ה גַם־הִוא֙ יָ֣לְדָה בֵּ֔ן
וַתִּקְרָ֥א שְׁמ֖וֹ בֶּן־עַמִּ֑י ה֛וּא אֲבִ֥י בְנֵֽי־עַמּ֖וֹן
עַד־הַיּֽוֹם׃ ס

1 wayyāḇō’û šənê hammalə’āḵîm səḏōmâ bā‘ereḇ wəlwōṭ yōšēḇ
bəš<sup>a</sup>‘ar-səḏōm wayyarə’-lwōṭ wayyāqām liqərā’ṯām
wayyišət<sup>a</sup>ḥû ’apayim ’ārəṣâ:

2 wayyō’mer hinneh nnā’-’ăḏōnay sûrû nā’ ’el-bêṯ ‘aḇədəḵem wəlînû
wər<sup>a</sup>ḥăṣû raḡəlêḵem wəhišəkamətem wahălaḵətem<sup>3</sup>
ləḏarəkəḵem wayyō’mərû llō’ kî ḇārəḥwōḇ nālîn:

3 wayyifəṣar-bām mə’ōḏ wayyāsurû ’ēlāyw wayyāḇō’û ’el-bêṯwō
wayy<sup>a</sup>‘aś lâem mišəteh ûmaṣṣwōṯ ’āfâ wayyō’ḵēlû:

4 ṭerem yišəkāḇû wə’anəšê hā‘îr ’anəšê səḏōm nāsabû ‘al-habayiṯ
minn<sup>a</sup>‘ar wə‘aḏ-zāqēn kāl-hā‘ām miqqāṣeh:

5 wayyiqərə’û ’el-lwōṭ wayyō’mərû lwō ’ayyēh hā’ănāšîm<sup>3</sup>
’ăšer-bā’û ’ēleyḵā hallāyəlâ hwōṣî’ēm ’ēlênû wənēḏə‘â ’ōṯām:

6 wayyēṣē’ ’ălēhem lwōṭ hapeṯəḥâ wəhadeleṯ sāḡar ’<sup>a</sup>ḥărāyw:

7 wayyō’mar ’al-nā’ ’<sup>a</sup>ḥay tārē‘û:

8 hinnēh-nā’ lî šətê ḇānwōṯ ’ăšer lō’-yāḏə‘û ’îš ’wōṣî’â-nnā’ ’eṯəhen
’ălêḵem w<sup>a</sup>‘ăśû lâen kaṭṭwōḇ bə‘ênêḵem raq lā’ănāšîm hā’ēl
’al-t<sup>a</sup>‘ăśû ḏāḇār kî-‘al-kēn bā’û bəṣēl qōrāṯî:

9 wayyō’mərû\| geš-hālə’â wayyō’mərû hā’eḥāḏ bā’-lāḡûr wayyišəpōṭ šāfwōṭ
‘atâ nār<sup>a</sup>‘ ləḵā mēhem wayyifəṣərû ḇā’îš bəlwōṭ mə’ōḏ
wayyigəšû lišəbōr hadāleṯ:

10 wayyišələḥû hā’ănāšîm ’eṯ-yāḏām wayyāḇî’û ’eṯ-lwōṭ ’ălêhem habāyəṯâ
wə’eṯ-hadeleṯ sāḡārû:

11 wə’eṯ-hā’ănāšîm ’ăšer-peṯ<sup>a</sup>ḥ habayiṯ hikû bassanəwērîm
miqqāṭōn wə‘aḏ-gāḏwōl wayyilə’û liməṣō’ hapāṯ<sup>a</sup>ḥ:

12 wayyō’mərû<sup>3</sup> hā’ănāšîm ’el-lwōṭ ‘ōḏ mî-ləḵā fōh ḥāṯān
ûḇāneyḵā ûḇənōṯeyḵā wəḵōl ’ăšer-ləḵā bā‘îr hwōṣē’ min-hammāqwōm:

13 kî-mašəḥiṯîm ’ăn<sup>a</sup>ḥənû ’eṯ-hammāqwōm hazzeh kî-ḡāḏəlâ
ṣ<sup>a</sup>‘ăqāṯām ’eṯ-pənê yəhwâ wayəšalləḥēnû yəhwâ
ləš<sup>a</sup>ḥăṯāh:

14 wayyēṣē’ lwōṭ wayəḏabēr\| ’el-ḥăṯānāyw\| lōqəḥê ḇənōṯāyw wayyō’mer
qûmû ṣṣə’û min-hammāqwōm hazzeh kî-mašəḥîṯ yəhwâ ’eṯ-hā‘îr wayəhî
ḵiməṣ<sup>a</sup>ḥēq bə‘ênê ḥăṯānāyw:

15 ûḵəmwō hašš<sup>a</sup>ḥar ‘ālâ wayyā’îṣû hammalə’āḵîm bəlwōṭ lē’mōr
qûm q<sup>a</sup>ḥ ’eṯ-’išətəḵā wə’eṯ-šətê ḇənōṯeyḵā hanniməṣā’ōṯ
pen-tissāfeh b<sup>a</sup>‘ăwōn hā‘îr:

16 wayyiṯəmahəmāh\| wayy<sup>a</sup>ḥăziqû<sup>3</sup> hā’ănāšîm bəyāḏwō
ûḇəyaḏ-’išətwō ûḇəyaḏ šətê ḇənōṯāyw bəḥeməlaṯ yəhwâ ‘ālāyw wayyōṣi’uhû
wayyanniḥuhû miḥûṣ lā‘îr:

17 wayəhî ḵəhwōṣî’ām ’ōṯām h<sup>a</sup>ḥûṣâ wayyō’mer himmālēṭ
‘al-nafəšeḵā ’al-tabîṭ ’<sup>a</sup>ḥăreyḵā wə’al-t<sup>a</sup>‘ămōḏ
bəḵāl-hakikār hâārâ himmālēṭ pen-tissāfeh:

18 wayyō’mer lwōṭ ’ălēhem ’al-nā’ ’ăḏōnāy:

19 hinnēh-nā’ māṣā’ ‘aḇədəḵā ḥēn bə‘êneyḵā wataḡədēl ḥasədəḵā ’ăšer
‘āśîṯā ‘immāḏî ləh<sup>a</sup>ḥăywōṯ ’eṯ-nafəšî wə’ānōḵî lō’ ’ûḵal
ləhimmālēṭ hâārâ pen-tiḏəbāqanî hārā‘â wāmatî:

20 hinnēh-nā’ hā‘îr hazzō’ṯ qərōḇâ lānûs šāmmâ wəhî’ miṣə‘ār ’immāləṭâ
nnā’ šāmmâ hălō’ miṣə‘ār hiw’ ûṯəḥî nafəšî:

21 wayyō’mer ’ēlāyw hinnēh nāśā’ṯî fāneyḵā gam ladāḇār hazzeh ləḇilətî
hāfəkî ’eṯ-hā‘îr ’ăšer dibarətā:

22 mahēr himmālēṭ šāmmâ kî lō’ ’ûḵal l<sup>a</sup>‘ăśwōṯ dāḇār
‘aḏ-bō’ăḵā šāmmâ ‘al-kēn qārā’ šēm-hā‘îr ṣwō‘ar:

23 haššemeš yāṣā’ ‘al-hā’āreṣ wəlwōṭ bā’ ṣō‘ărâ:

24 wayhwâ himəṭîr ‘al-səḏōm wə‘al-‘ămōrâ gāfərîṯ wā’ēš mē’ēṯ yəhwâ
min-haššāmāyim:

25 wayyahăfōḵə ’eṯ-he‘ārîm hā’ēl wə’ēṯ kāl-hakikār wə’ēṯ kāl-yōšəḇê
he‘ārîm wəṣem<sup>a</sup>ḥ hā’ăḏāmâ:

26 watabēṭ ’išətwō mē’<sup>a</sup>ḥărāyw watəhî nəṣîḇ mel<sup>a</sup>ḥ:

27 wayyašəkēm ’aḇərâām babōqer ’el-hammāqwōm ’ăšer-‘āmaḏ šām ’eṯ-pənê
yəhwâ:

28 wayyašəqēf ‘al-pənê səḏōm w<sup>a</sup>‘ămōrâ wə‘al-kāl-pənê ’ereṣ
hakikār wayyarə’ wəhinnēh ‘ālâ qîṭōr hā’āreṣ kəqîṭōr hakiḇəšān:

29 wayəhî bəš<sup>a</sup>ḥēṯ ’ĕlōhîm ’eṯ-‘ārê hakikār wayyizəkōr ’ĕlōhîm
’eṯ-’aḇərâām wayəšall<sup>a</sup>ḥ ’eṯ-lwōṭ mitwōḵə hahăfēḵâ bahăfōḵə
’eṯ-he‘ārîm ’ăšer-yāšaḇ bâēn lwōṭ:

30 wayy<sup>a</sup>‘al lwōṭ miṣṣwō‘ar wayyēšeḇ bâār ûšətê ḇənōṯāyw
‘immwō kî yārē’ lāšeḇeṯ bəṣwō‘ar wayyēšeḇ bammə‘ārâ hû’ ûšətê ḇənōṯāyw:

31 watō’mer habəḵîrâ ’el-haṣṣə‘îrâ ’āḇînû zāqēn wə’îš ’ên bā’āreṣ lāḇwō’
‘ālênû kəḏereḵə kāl-hā’āreṣ:

32 ləḵâ našəqeh ’eṯ-’āḇînû yayin wənišəkəḇâ ‘immwō ûnəḥayyeh mē’āḇînû
zār<sup>a</sup>‘:

33 watašəqeynā ’eṯ-’ăḇîhen yayin ballayəlâ hû’ watāḇō’ habəḵîrâ
watišəkaḇ ’eṯ-’āḇîhā wəlō’-yāḏ<sup>a</sup>‘ bəšiḵəḇāh
ûḇəqûׅmāh:<sup>4</sup>

34 wayəhî mimmāḥŏrāṯ watō’mer habəḵîrâ ’el-haṣṣə‘îrâ hēn-šāḵaḇətî ’emeš
’eṯ-’āḇî našəqennû yayin gam-hallayəlâ ûḇō’î šiḵəḇî ‘immwō ûnəḥayyeh
mē’āḇînû zār<sup>a</sup>‘:

35 watašəqeynā gam ballayəlâ hahû’ ’eṯ-’ăḇîhen yāyin watāqām haṣṣə‘îrâ
watišəkaḇ ‘immwō wəlō’-yāḏ<sup>a</sup>‘ bəšiḵəḇāh ûḇəqumāh:

36 watahăreynā šətê ḇənwōṯ-lwōṭ mē’ăḇîhen:

37 watēleḏ habəḵîrâ bēn watiqərā’ šəmwō mwō’āḇ hû’ ’ăḇî-mwō’āḇ
‘aḏ-hayywōm:

38 wəhaṣṣə‘îrâ ḡam-hiw’ yāləḏâ bēn watiqərā’ šəmwō ben-‘ammî hû’ ’ăḇî
ḇənê-‘ammwōn ‘aḏ-hayywōm: s

------------------------------------------------------------------------

[Next: Genesis (Bereshit) Chapter 20](gen020.md)
