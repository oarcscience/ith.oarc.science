[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/exo025)  [KJV](../kjv/exo025)  [Sep](../sep/exo025) 
[Vul](../vul/exo025)   
  
[Exodus (Shemot) Index](exo)  
  [Previous](exo024)  [Next](exo026) 

------------------------------------------------------------------------

### Tanach (Hebrew): Exodus (Shemot) Chapter 25

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏דַּבֵּר֙ אֶל־בְּנֵ֣י יִשְׂרָאֵ֔ל
וְיִקְחוּ־לִ֖י תְּרוּמָ֑ה מֵאֵ֤ת כָּל־אִישׁ֙ אֲשֶׁ֣ר יִדְּבֶ֣נּוּ
לִבּ֔וֹ תִּקְח֖וּ אֶת־תְּרוּמָתִֽי׃

‎<span id="003">3</span> ‏וְזֹאת֙ הַתְּרוּמָ֔ה אֲשֶׁ֥ר תִּקְח֖וּ
מֵאִתָּ֑ם זָהָ֥ב וָכֶ֖סֶף וּנְחֹֽשֶׁת׃

‎<span id="004">4</span> ‏וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י
וְשֵׁ֥שׁ וְעִזִּֽים׃

‎<span id="005">5</span> ‏וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת
תְּחָשִׁ֖ים וַעֲצֵ֥י שִׁטִּֽים׃

‎<span id="006">6</span> ‏שֶׁ֖מֶן לַמָּאֹ֑ר בְּשָׂמִים֙ לְשֶׁ֣מֶן
הַמִּשְׁחָ֔ה וְלִקְטֹ֖רֶת הַסַּמִּֽים׃

‎<span id="007">7</span> ‏אַבְנֵי־שֹׁ֕הַם וְאַבְנֵ֖י מִלֻּאִ֑ים לָאֵפֹ֖ד
וְלַחֹֽשֶׁן׃

‎<span id="008">8</span> ‏וְעָ֥שׂוּ לִ֖י מִקְדָּ֑שׁ וְשָׁכַנְתִּ֖י
בְּתוֹכָֽם׃

‎<span id="009">9</span> ‏כְּכֹ֗ל אֲשֶׁ֤ר אֲנִי֙ מַרְאֶ֣ה אוֹתְךָ֔ אֵ֚ת
תַּבְנִ֣ית הַמִּשְׁכָּ֔ן וְאֵ֖ת תַּבְנִ֣ית כָּל־כֵּלָ֑יו וְכֵ֖ן
תַּעֲשֽׂוּ׃ ס

‎<span id="010">10</span> ‏וְעָשׂ֥וּ אֲר֖וֹן עֲצֵ֣י שִׁטִּ֑ים
אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֙צִי֙ רָחְבּ֔וֹ וְאַמָּ֥ה
וָחֵ֖צִי קֹמָתֽוֹ׃

‎<span id="011">11</span> ‏וְצִפִּיתָ֤ אֹתוֹ֙ זָהָ֣ב טָה֔וֹר מִבַּ֥יִת
וּמִח֖וּץ תְּצַפֶּ֑נּוּ וְעָשִׂ֧יתָ עָלָ֛יו זֵ֥ר זָהָ֖ב סָבִֽיב׃

‎<span id="012">12</span> ‏וְיָצַ֣קְתָּ לּ֗וֹ אַרְבַּע֙ טַבְּעֹ֣ת זָהָ֔ב
וְנָ֣תַתָּ֔ה עַ֖ל אַרְבַּ֣ע פַּעֲמֹתָ֑יו וּשְׁתֵּ֣י טַבָּעֹ֗ת
עַל־צַלְעוֹ֙ הָֽאֶחָ֔ת וּשְׁתֵּי֙ טַבָּעֹ֔ת עַל־צַלְע֖וֹ הַשֵּׁנִֽית׃

‎<span id="013">13</span> ‏וְעָשִׂ֥יתָ בַדֵּ֖י עֲצֵ֣י שִׁטִּ֑ים
וְצִפִּיתָ֥ אֹתָ֖ם זָהָֽב׃

‎<span id="014">14</span> ‏וְהֵבֵאתָ֤<sup>3</sup> אֶת־הַבַּדִּים֙
בַּטַּבָּעֹ֔ת עַ֖ל צַלְעֹ֣ת הָאָרֹ֑ן לָשֵׂ֥את אֶת־הָאָרֹ֖ן בָּהֶֽם׃

‎<span id="015">15</span> ‏בְּטַבְּעֹת֙ הָאָרֹ֔ן יִהְי֖וּ הַבַּדִּ֑ים
לֹ֥א יָסֻ֖רוּ מִמֶּֽנּוּ׃

‎<span id="016">16</span> ‏וְנָתַתָּ֖ אֶל־הָאָרֹ֑ן אֵ֚ת הָעֵדֻ֔ת אֲשֶׁ֥ר
אֶתֵּ֖ן אֵלֶֽיךָ׃

‎<span id="017">17</span> ‏וְעָשִׂ֥יתָ כַפֹּ֖רֶת זָהָ֣ב טָה֑וֹר
אַמָּתַ֤יִם וָחֵ֙צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃

‎<span id="018">18</span> ‏וְעָשִׂ֛יתָ שְׁנַ֥יִם כְּרֻבִ֖ים זָהָ֑ב
מִקְשָׁה֙ תַּעֲשֶׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃

‎<span id="019">19</span> ‏וַ֠עֲשֵׂה כְּר֨וּב אֶחָ֤ד מִקָּצָה֙ מִזֶּ֔ה
וּכְרוּב־אֶחָ֥ד מִקָּצָ֖ה מִזֶּ֑ה מִן־הַכַּפֹּ֛רֶת תַּעֲשׂ֥וּ
אֶת־הַכְּרֻבִ֖ים עַל־שְׁנֵ֥י קְצוֹתָֽיו׃

‎<span id="020">20</span> ‏וְהָי֣וּ הַכְּרֻבִים֩ פֹּרְשֵׂ֨י כְנָפַ֜יִם
לְמַ֗עְלָה סֹכְכִ֤ים בְּכַנְפֵיהֶם֙ עַל־הַכַּפֹּ֔רֶת וּפְנֵיהֶ֖ם אִ֣ישׁ
אֶל־אָחִ֑יו אֶל־הַכַּפֹּ֔רֶת יִהְי֖וּ פְּנֵ֥י הַכְּרֻבִֽים׃

‎<span id="021">21</span> ‏וְנָתַתָּ֧ אֶת־הַכַּפֹּ֛רֶת עַל־הָאָרֹ֖ן
מִלְמָ֑עְלָה וְאֶל־הָ֣אָרֹ֔ן תִּתֵּן֙ אֶת־הָ֣עֵדֻ֔ת אֲשֶׁ֥ר אֶתֵּ֖ן
אֵלֶֽיךָ׃

‎<span id="022">22</span> ‏וְנוֹעַדְתִּ֣י לְךָ֮ שָׁם֒ וְדִבַּרְתִּ֨י
אִתְּךָ֜ מֵעַ֣ל הַכַּפֹּ֗רֶת מִבֵּין֙ שְׁנֵ֣י הַכְּרֻבִ֔ים אֲשֶׁ֖ר
עַל־אֲרֹ֣ן הָעֵדֻ֑ת אֵ֣ת כָּל־אֲשֶׁ֧ר אֲצַוֶּ֛ה אוֹתְךָ֖ אֶל־בְּנֵ֥י
יִשְׂרָאֵֽל׃ פ

‎<span id="023">23</span> ‏וְעָשִׂ֥יתָ שֻׁלְחָ֖ן עֲצֵ֣י שִׁטִּ֑ים
אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃

‎<span id="024">24</span> ‏וְצִפִּיתָ֥ אֹת֖וֹ זָהָ֣ב טָה֑וֹר וְעָשִׂ֥יתָ
לּ֛וֹ זֵ֥ר זָהָ֖ב סָבִֽיב׃

‎<span id="025">25</span> ‏וְעָשִׂ֨יתָ לּ֥וֹ מִסְגֶּ֛רֶת טֹ֖פַח סָבִ֑יב
וְעָשִׂ֧יתָ זֵר־זָהָ֛ב לְמִסְגַּרְתּ֖וֹ סָבִֽיב׃

‎<span id="026">26</span> ‏וְעָשִׂ֣יתָ לּ֔וֹ אַרְבַּ֖ע טַבְּעֹ֣ת זָהָ֑ב
וְנָתַתָּ֙ אֶת־הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע
רַגְלָֽיו׃

‎<span id="027">27</span> ‏לְעֻמַּת֙ הַמִּסְגֶּ֔רֶת תִּהְיֶ֖יןָ
הַטַּבָּעֹ֑ת לְבָתִּ֣ים לְבַדִּ֔ים לָשֵׂ֖את אֶת־הַשֻּׁלְחָֽן׃

‎<span id="028">28</span> ‏וְעָשִׂ֤יתָ אֶת־הַבַּדִּים֙ עֲצֵ֣י שִׁטִּ֔ים
וְצִפִּיתָ֥ אֹתָ֖ם זָהָ֑ב וְנִשָּׂא־בָ֖ם אֶת־הַשֻּׁלְחָֽן׃

‎<span id="029">29</span> ‏וְעָשִׂ֨יתָ קְּעָרֹתָ֜יו וְכַפֹּתָ֗יו
וּקְשׂוֹתָיו֙ וּמְנַקִּיֹּתָ֔יו אֲשֶׁ֥ר יֻסַּ֖ךְ בָּהֵ֑ן זָהָ֥ב טָה֖וֹר
תַּעֲשֶׂ֥ה אֹתָֽם׃

‎<span id="030">30</span> ‏וְנָתַתָּ֧ עַֽל־הַשֻּׁלְחָ֛ן לֶ֥חֶם פָּנִ֖ים
לְפָנַ֥י תָּמִֽיד׃ פ

‎<span id="031">31</span> ‏וְעָשִׂ֥יתָ מְנֹרַ֖ת זָהָ֣ב טָה֑וֹר מִקְשָׁ֞ה
תֵּעָשֶׂ֤ה הַמְּנוֹרָה֙ יְרֵכָ֣הּ וְקָנָ֔הּ גְּבִיעֶ֛יהָ כַּפְתֹּרֶ֥יהָ
וּפְרָחֶ֖יהָ מִמֶּ֥נָּה יִהְיֽוּ׃

‎<span id="032">32</span> ‏וְשִׁשָּׁ֣ה קָנִ֔ים יֹצְאִ֖ים מִצִּדֶּ֑יהָ
שְׁלֹשָׁ֣ה׀ קְנֵ֣י מְנֹרָ֗ה מִצִּדָּהּ֙ הָאֶחָ֔ד וּשְׁלֹשָׁה֙ קְנֵ֣י
מְנֹרָ֔ה מִצִּדָּ֖הּ הַשֵּׁנִֽי׃

‎<span id="033">33</span> ‏שְׁלֹשָׁ֣ה גְ֠בִעִים מְֽשֻׁקָּדִ֞ים
בַּקָּנֶ֣ה הָאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים
מְשֻׁקָּדִ֛ים בַּקָּנֶ֥ה הָאֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת
הַקָּנִ֔ים הַיֹּצְאִ֖ים מִן־הַמְּנֹרָֽה׃

‎<span id="034">34</span> ‏וּבַמְּנֹרָ֖ה אַרְבָּעָ֣ה גְבִעִ֑ים
מְשֻׁקָּדִ֔ים כַּפְתֹּרֶ֖יהָ וּפְרָחֶֽיהָ׃

‎<span id="035">35</span> ‏וְכַפְתֹּ֡ר תַּחַת֩ שְׁנֵ֨י הַקָּנִ֜ים
מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר
תַּחַת־שְׁנֵ֥י הַקָּנִ֖ים מִמֶּ֑נָּה לְשֵׁ֙שֶׁת֙ הַקָּנִ֔ים הַיֹּצְאִ֖ים
מִן־הַמְּנֹרָֽה׃

‎<span id="036">36</span> ‏כַּפְתֹּרֵיהֶ֥ם וּקְנֹתָ֖ם מִמֶּ֣נָּה
יִהְי֑וּ כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃

‎<span id="037">37</span> ‏וְעָשִׂ֥יתָ אֶת־נֵרֹתֶ֖יהָ שִׁבְעָ֑ה
וְהֶֽעֱלָה֙ אֶת־נֵ֣רֹתֶ֔יהָ וְהֵאִ֖יר עַל־עֵ֥בֶר פָּנֶֽיהָ׃

‎<span id="038">38</span> ‏וּמַלְקָחֶ֥יהָ וּמַחְתֹּתֶ֖יהָ זָהָ֥ב
טָהֽוֹר׃

‎<span id="039">39</span> ‏כִּכָּ֛ר זָהָ֥ב טָה֖וֹר יַעֲשֶׂ֣ה אֹתָ֑הּ
אֵ֥ת כָּל־הַכֵּלִ֖ים הָאֵֽלֶּה׃

‎<span id="040">40</span> ‏וּרְאֵ֖ה וַעֲשֵׂ֑ה בְּתַ֨בְנִיתָ֔ם
אֲשֶׁר־אַתָּ֥ה מָרְאֶ֖ה בָּהָֽר׃ ס

1 wayəḏabēr yəhwâ ’el-mōšeh llē’mōr:

2 dabēr ’el-bənê yiśərā’ēl wəyiqəḥû-lî tərûmâ mē’ēṯ kāl-’îš ’ăšer
yidəḇennû libwō tiqəḥû ’eṯ-tərûmāṯî:

3 wəzō’ṯ hatərûmâ ’ăšer tiqəḥû mē’itām zâāḇ wāḵesef ûnəḥōšeṯ:

4 ûṯəḵēleṯ wə’arəgāmān wəṯwōl<sup>a</sup>‘aṯ šānî wəšēš wə‘izzîm:

5 wə‘ōrōṯ ’êlim mə’ādāmîm wə‘ōrōṯ təḥāšîm w<sup>a</sup>‘ăṣê šiṭṭîm:

6 šemen lammā’ōr bəśāmîm ləšemen hammišəḥâ wəliqəṭōreṯ hassammîm:

7 ’aḇənê-šōham wə’aḇənê millu’îm lā’ēfōḏ wəl<sup>a</sup>ḥōšen:

8 wə‘āśû lî miqədāš wəšāḵanətî bəṯwōḵām:

9 kəḵōl ’ăšer ’ănî marə’eh ’wōṯəḵā ’ēṯ taḇənîṯ hammišəkān wə’ēṯ taḇənîṯ
kāl-kēlāyw wəḵēn t<sup>a</sup>‘ăśû: s

10 wə‘āśû ’ărwōn ‘ăṣê šiṭṭîm ’ammāṯayim wāḥēṣî ’ārəkwō wə’ammâ wāḥēṣî
rāḥəbwō wə’ammâ wāḥēṣî qōmāṯwō:

11 wəṣipîṯā ’ōṯwō zâāḇ ṭâwōr mibayiṯ ûmiḥûṣ təṣapennû wə‘āśîṯā ‘ālāyw
zēr zâāḇ sāḇîḇ:

12 wəyāṣaqətā llwō ’arəb<sup>a</sup>‘ ṭabə‘ōṯ zâāḇ wənāṯatâ ‘al
’arəb<sup>a</sup>‘ p<sup>a</sup>‘ămōṯāyw ûšətê ṭabā‘ōṯ ‘al-ṣalə‘wō
hā’eḥāṯ ûšətê ṭabā‘ōṯ ‘al-ṣalə‘wō haššēnîṯ:

13 wə‘āśîṯā ḇadê ‘ăṣê šiṭṭîm wəṣipîṯā ’ōṯām zâāḇ:

14 wəhēḇē’ṯā<sup>3</sup> ’eṯ-habadîm baṭṭabā‘ōṯ ‘al ṣalə‘ōṯ hā’ārōn
lāśē’ṯ ’eṯ-hā’ārōn bâem:

15 bəṭabə‘ōṯ hā’ārōn yihəyû habadîm lō’ yāsurû mimmennû:

16 wənāṯatā ’el-hā’ārōn ’ēṯ hā‘ēḏuṯ ’ăšer ’etēn ’ēleyḵā:

17 wə‘āśîṯā ḵapōreṯ zâāḇ ṭâwōr ’ammāṯayim wāḥēṣî ’ārəkāh wə’ammâ wāḥēṣî
rāḥəbāh:

18 wə‘āśîṯā šənayim kəruḇîm zâāḇ miqəšâ t<sup>a</sup>‘ăśeh ’ōṯām miššənê
qəṣwōṯ hakapōreṯ:

19 w<sup>a</sup>‘ăśēh kərûḇ ’eḥāḏ miqqāṣâ mizzeh ûḵərûḇ-’eḥāḏ miqqāṣâ
mizzeh min-hakapōreṯ t<sup>a</sup>‘ăśû ’eṯ-hakəruḇîm ‘al-šənê qəṣwōṯāyw:

20 wəhāyû hakəruḇîm pōrəśê ḵənāfayim ləm<sup>a</sup>‘əlâ sōḵəḵîm
bəḵanəfêhem ‘al-hakapōreṯ ûfənêhem ’îš ’el-’āḥîw ’el-hakapōreṯ yihəyû
pənê hakəruḇîm:

21 wənāṯatā ’eṯ-hakapōreṯ ‘al-hā’ārōn miləmā‘əlâ wə’el-hā’ārōn titēn
’eṯ-hā‘ēḏuṯ ’ăšer ’etēn ’ēleyḵā:

22 wənwō‘aḏətî ləḵā šām wəḏibarətî ’itəḵā mē‘al hakapōreṯ mibên šənê
hakəruḇîm ’ăšer ‘al-’ărōn hā‘ēḏuṯ ’ēṯ kāl-’ăšer ’ăṣaûeh ’wōṯəḵā ’el-bənê
yiśərā’ēl: f

23 wə‘āśîṯā šuləḥān ‘ăṣê šiṭṭîm ’ammāṯayim ’ārəkwō wə’ammâ rāḥəbwō
wə’ammâ wāḥēṣî qōmāṯwō:

24 wəṣipîṯā ’ōṯwō zâāḇ ṭâwōr wə‘āśîṯā llwō zēr zâāḇ sāḇîḇ:

25 wə‘āśîṯā llwō misəgereṯ ṭōf<sup>a</sup>ḥ sāḇîḇ wə‘āśîṯā zēr-zâāḇ
ləmisəgarətwō sāḇîḇ:

26 wə‘āśîṯā llwō ’arəb<sup>a</sup>‘ ṭabə‘ōṯ zâāḇ wənāṯatā ’eṯ-haṭṭabā‘ōṯ
‘al ’arəb<sup>a</sup>‘ hapē’ōṯ ’ăšer lə’arəb<sup>a</sup>‘ raḡəlāyw:

27 lə‘ummaṯ hammisəgereṯ tihəyeynā haṭṭabā‘ōṯ ləḇātîm ləḇadîm lāśē’ṯ
’eṯ-haššuləḥān:

28 wə‘āśîṯā ’eṯ-habadîm ‘ăṣê šiṭṭîm wəṣipîṯā ’ōṯām zâāḇ wəniśśā’-ḇām
’eṯ-haššuləḥān:

29 wə‘āśîṯā qqə‘ārōṯāyw wəḵapōṯāyw ûqəśwōṯāyw ûmənaqqîyōṯāyw ’ăšer
yussaḵə bâēn zâāḇ ṭâwōr t<sup>a</sup>‘ăśeh ’ōṯām:

30 wənāṯatā ‘al-haššuləḥān leḥem pānîm ləfānay tāmîḏ: f

31 wə‘āśîṯā mənōraṯ zâāḇ ṭâwōr miqəšâ tē‘āśeh hammənwōrâ yərēḵāh wəqānāh
gəḇî‘eyhā kafətōreyhā ûfərāḥeyhā mimmennâ yihəyû:

32 wəšiššâ qānîm yōṣə’îm miṣṣideyhā šəlōšâ\| qənê mənōrâ miṣṣidāh
hā’eḥāḏ ûšəlōšâ qənê mənōrâ miṣṣidāh haššēnî:

33 šəlōšâ ḡəḇi‘îm məšuqqāḏîm baqqāneh hā’eḥāḏ kafətōr wāfer<sup>a</sup>ḥ
ûšəlōšâ ḡəḇi‘îm məšuqqāḏîm baqqāneh hā’eḥāḏ kafətōr wāfār<sup>a</sup>ḥ
kēn ləšēšeṯ haqqānîm hayyōṣə’îm min-hammənōrâ:

34 ûḇammənōrâ ’arəbā‘â ḡəḇi‘îm məšuqqāḏîm kafətōreyhā ûfərāḥeyhā:

35 wəḵafətōr t<sup>a</sup>ḥaṯ šənê haqqānîm mimmennâ wəḵafətōr
t<sup>a</sup>ḥaṯ šənê haqqānîm mimmennâ wəḵafətōr t<sup>a</sup>ḥaṯ-šənê
haqqānîm mimmennâ ləšēšeṯ haqqānîm hayyōṣə’îm min-hammənōrâ:

36 kafətōrêhem ûqənōṯām mimmennâ yihəyû kullāh miqəšâ ’<sup>a</sup>ḥaṯ
zâāḇ ṭâwōr:

37 wə‘āśîṯā ’eṯ-nērōṯeyhā šiḇə‘â wəhe‘ĕlâ ’eṯ-nērōṯeyhā wəhē’îr
‘al-‘ēḇer pāneyhā:

38 ûmaləqāḥeyhā ûm<sup>a</sup>ḥətōṯeyhā zâāḇ ṭâwōr:

39 kikār zâāḇ ṭâwōr y<sup>a</sup>‘ăśeh ’ōṯāh ’ēṯ kāl-hakēlîm hā’ēlleh:

40 ûrə’ēh w<sup>a</sup>‘ăśēh bəṯaḇənîṯām ’ăšer-’atâ mārə’eh bâār: s

------------------------------------------------------------------------

[Next: Exodus (Shemot) Chapter 26](exo026)
