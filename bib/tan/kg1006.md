[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg1006)  [KJV](../kjv/kg1006)  [Sep](../sep/kg1006) 
[Vul](../vul/kg1006)   
  
[1 Kings (1 Melakhim) Index](kg1)  
  [Previous](kg1005)  [Next](kg1007) 

------------------------------------------------------------------------

### Tanach (Hebrew): 1 Kings (1 Melakhim) Chapter 6

‎<span id="001">1</span> ‏וַיְהִ֣י בִשְׁמוֹנִ֣ים שָׁנָ֣ה וְאַרְבַּ֣ע
מֵא֣וֹת שָׁנָ֡ה לְצֵ֣את בְּנֵֽי־יִשְׂרָאֵ֣ל מֵאֶֽרֶץ־מִצְרַיִם֩
בַּשָּׁנָ֨ה הָרְבִיעִ֜ית בְּחֹ֣דֶשׁ זִ֗ו ה֚וּא הַחֹ֣דֶשׁ הַשֵּׁנִ֔י
לִמְלֹ֥ךְ שְׁלֹמֹ֖ה עַל־יִשְׂרָאֵ֑ל וַיִּ֥בֶן הַבַּ֖יִת לַיהוָֽה׃

‎<span id="002">2</span> ‏וְהַבַּ֗יִת אֲשֶׁ֨ר בָּנָ֜ה הַמֶּ֤לֶךְ
שְׁלֹמֹה֙ לַֽיהוָ֔ה שִׁשִּֽׁים־אַמָּ֥ה אָרְכּ֖וֹ וְעֶשְׂרִ֤ים רָחְבּ֑וֹ
וּשְׁלֹשִׁ֥ים אַמָּ֖ה קוֹמָתֽוֹ׃

‎<span id="003">3</span> ‏וְהָאוּלָ֗ם עַל־פְּנֵי֙ הֵיכַ֣ל הַבַּ֔יִת
עֶשְׂרִ֣ים אַמָּה֙ אָרְכּ֔וֹ עַל־פְּנֵ֖י רֹ֣חַב הַבָּ֑יִת עֶ֧שֶׂר
בָּאַמָּ֛ה רָחְבּ֖וֹ עַל־פְּנֵ֥י הַבָּֽיִת׃

‎<span id="004">4</span> ‏וַיַּ֣עַשׂ לַבָּ֔יִת חַלּוֹנֵ֖י שְׁקֻפִ֥ים
אֲטֻמִֽים׃

‎<span id="005">5</span> ‏וַיִּבֶן֩ עַל־קִ֨יר הַבַּ֤יִת יצוע יָצִ֙יעַ֙
סָבִ֔יב אֶת־קִיר֤וֹת הַבַּ֙יִת֙ סָבִ֔יב לַֽהֵיכָ֖ל וְלַדְּבִ֑יר
וַיַּ֥עַשׂ צְלָע֖וֹת סָבִֽיב׃

‎<span id="006">6</span> ‏היצוע הַיָּצִ֨יעַ הַתַּחְתֹּנָ֜ה חָמֵ֧שׁ
בָּאַמָּ֣ה רָחְבָּ֗הּ וְהַתִּֽיכֹנָה֙ שֵׁ֤שׁ בָּֽאַמָּה֙ רָחְבָּ֔הּ
וְהַ֨שְּׁלִישִׁ֔ית שֶׁ֥בַע בָּאַמָּ֖ה רָחְבָּ֑הּ כִּ֡י מִגְרָעוֹת֩
נָתַ֨ן לַבַּ֤יִת סָבִיב֙ ח֔וּצָה לְבִלְתִּ֖י אֲחֹ֥ז
בְּקִֽירוֹת־הַבָּֽיִת׃

‎<span id="007">7</span> ‏וְהַבַּ֙יִת֙ בְּהִבָּ֣נֹת֔וֹ אֶֽבֶן־שְׁלֵמָ֥ה
מַסָּ֖ע נִבְנָ֑ה וּמַקָּב֤וֹת וְהַגַּרְזֶן֙ כָּל־כְּלִ֣י בַרְזֶ֔ל
לֹֽא־נִשְׁמַ֥ע בַּבַּ֖יִת בְּהִבָּנֹתֽוֹ׃

‎<span id="008">8</span> ‏פֶּ֗תַח הַצֵּלָע֙ הַתִּ֣יכֹנָ֔ה אֶל־כֶּ֥תֶף
הַבַּ֖יִת הַיְמָנִ֑ית וּבְלוּלִּ֗ים יַֽעֲלוּ֙ עַל־הַתִּ֣יכֹנָ֔ה
וּמִן־הַתִּֽיכֹנָ֖ה אֶל־הַשְּׁלִשִֽׁים׃

‎<span id="009">9</span> ‏וַיִּ֥בֶן אֶת־הַבַּ֖יִת וַיְכַלֵּ֑הוּ
וַיִּסְפֹּ֤ן אֶת־הַבַּ֙יִת֙ גֵּבִ֔ים וּשְׂדֵרֹ֖ת בָּאֲרָזִֽים׃

‎<span id="010">10</span> ‏וַיִּ֤בֶן אֶת־היצוע הַיָּצִ֙יעַ֙
עַל־כָּל־הַבַּ֔יִת חָמֵ֥שׁ אַמּ֖וֹת קֽוֹמָת֑וֹ וַיֶּאֱחֹ֥ז אֶת־הַבַּ֖יִת
בַּעֲצֵ֥י אֲרָזִֽים׃ פ

‎<span id="011">11</span> ‏וַֽיְהִי֙ דְּבַר־יְהוָ֔ה אֶל־שְׁלֹמֹ֖ה
לֵאמֹֽר׃

‎<span id="012">12</span> ‏הַבַּ֨יִת הַזֶּ֜ה אֲשֶׁר־אַתָּ֣ה בֹנֶ֗ה
אִם־תֵּלֵ֤ךְ בְּחֻקֹּתַי֙ וְאֶת־מִשְׁפָּטַ֣י תַּֽעֲשֶׂ֔ה וְשָׁמַרְתָּ֥
אֶת־כָּל־מִצְוֹתַ֖י לָלֶ֣כֶת בָּהֶ֑ם וַהֲקִמֹתִ֤י אֶת־דְּבָרִי֙ אִתָּ֔ךְ
אֲשֶׁ֥ר דִּבַּ֖רְתִּי אֶל־דָּוִ֥ד אָבִֽיךָ׃

‎<span id="013">13</span> ‏וְשָׁ֣כַנְתִּ֔י בְּת֖וֹךְ בְּנֵ֣י יִשְׂרָאֵ֑ל
וְלֹ֥א אֶעֱזֹ֖ב אֶת־עַמִּ֥י יִשְׂרָאֵֽל׃ ס

‎<span id="014">14</span> ‏וַיִּ֧בֶן שְׁלֹמֹ֛ה אֶת־הַבַּ֖יִת
וַיְכַלֵּֽהוּ׃

‎<span id="015">15</span> ‏וַיִּבֶן֩ אֶת־קִיר֨וֹת הַבַּ֤יִת מִבַּ֙יְתָה֙
בְּצַלְע֣וֹת אֲרָזִ֔ים מִקַּרְקַ֤ע הַבַּ֙יִת֙ עַד־קִיר֣וֹת הַסִּפֻּ֔ן
צִפָּ֥ה עֵ֖ץ מִבָּ֑יִת וַיְצַ֛ף אֶת־קַרְקַ֥ע הַבַּ֖יִת בְּצַלְע֥וֹת
בְּרוֹשִֽׁים׃

‎<span id="016">16</span> ‏וַיִּבֶן֩ אֶת־עֶשְׂרִ֨ים אַמָּ֜ה מירכותי
מִֽיַּרְכְּתֵ֤י הַבַּ֙יִת֙ בְּצַלְע֣וֹת אֲרָזִ֔ים מִן־הַקַּרְקַ֖ע
עַד־הַקִּיר֑וֹת וַיִּ֤בֶן לוֹ֙ מִבַּ֣יִת לִדְבִ֔יר לְקֹ֖דֶשׁ
הַקֳּדָשִֽׁים׃

‎<span id="017">17</span> ‏וְאַרְבָּעִ֥ים בָּאַמָּ֖ה הָיָ֣ה הַבָּ֑יִת
ה֖וּא הַהֵיכָ֥ל לִפְנָֽי׃

‎<span id="018">18</span> ‏וְאֶ֤רֶז אֶל־הַבַּ֙יִת֙ פְּנִ֔ימָה מִקְלַ֣עַת
פְּקָעִ֔ים וּפְטוּרֵ֖י צִצִּ֑ים הַכֹּ֣ל אֶ֔רֶז אֵ֥ין אֶ֖בֶן נִרְאָֽה׃

‎<span id="019">19</span> ‏וּדְבִ֧יר בְּתוֹךְ־הַבַּ֛יִת מִפְּנִ֖ימָה
הֵכִ֑ין לְתִתֵּ֣ן שָׁ֔ם אֶת־אֲר֖וֹן בְּרִ֥ית יְהוָֽה׃

‎<span id="020">20</span> ‏וְלִפְנֵ֣י הַדְּבִ֡יר עֶשְׂרִים֩ אַמָּ֨ה
אֹ֜רֶךְ וְעֶשְׂרִ֧ים אַמָּ֣ה רֹ֗חַב וְעֶשְׂרִ֤ים אַמָּה֙ קֽוֹמָת֔וֹ
וַיְצַפֵּ֖הוּ זָהָ֣ב סָג֑וּר וַיְצַ֥ף מִזְבֵּ֖חַ אָֽרֶז׃

‎<span id="021">21</span> ‏וַיְצַ֨ף שְׁלֹמֹ֧ה אֶת־הַבַּ֛יִת מִפְּנִ֖ימָה
זָהָ֣ב סָג֑וּר וַיְעַבֵּ֞ר ברתיקות בְּרַתּוּק֤וֹת זָהָב֙ לִפְנֵ֣י
הַדְּבִ֔יר וַיְצַפֵּ֖הוּ זָהָֽב׃

‎<span id="022">22</span> ‏וְאֶת־כָּל־הַבַּ֛יִת צִפָּ֥ה זָהָ֖ב עַד־תֹּ֣ם
כָּל־הַבָּ֑יִת וְכָל־הַמִּזְבֵּ֥חַ אֲ‍ֽשֶׁר־לַדְּבִ֖יר צִפָּ֥ה זָהָֽב׃

‎<span id="023">23</span> ‏וַיַּ֣עַשׂ בַּדְּבִ֔יר שְׁנֵ֥י כְרוּבִ֖ים
עֲצֵי־שָׁ֑מֶן עֶ֥שֶׂר אַמּ֖וֹת קוֹמָתֽוֹ׃

‎<span id="024">24</span> ‏וְחָמֵ֣שׁ אַמּ֗וֹת כְּנַ֤ף הַכְּרוּב֙
הָֽאֶחָ֔ת וְחָמֵ֣שׁ אַמּ֔וֹת כְּנַ֥ף הַכְּר֖וּב הַשֵּׁנִ֑ית עֶ֣שֶׂר
אַמּ֔וֹת מִקְצ֥וֹת כְּנָפָ֖יו וְעַד־קְצ֥וֹת כְּנָפָֽיו׃

‎<span id="025">25</span> ‏וְעֶ֙שֶׂר֙ בָּֽאַמָּ֔ה הַכְּר֖וּב הַשֵּׁנִ֑י
מִדָּ֥ה אַחַ֛ת וְקֶ֥צֶב אֶחָ֖ד לִשְׁנֵ֥י הַכְּרֻבִֽים׃

‎<span id="026">26</span> ‏קוֹמַת֙ הַכְּר֣וּב הָֽאֶחָ֔ד עֶ֖שֶׂר
בָּֽאַמָּ֑ה וְכֵ֖ן הַכְּר֥וּב הַשֵּׁנִֽי׃

‎<span id="027">27</span> ‏וַיִּתֵּ֨ן אֶת־הַכְּרוּבִ֜ים בְּת֣וֹךְ׀
הַבַּ֣יִת הַפְּנִימִ֗י וַֽיִּפְרְשׂוּ֮ אֶת־כַּנְפֵ֣י הַכְּרֻבִים֒
וַתִּגַּ֤ע כְּנַף־הָֽאֶחָד֙ בַּקִּ֔יר וּכְנַף֙ הַכְּר֣וּב הַשֵּׁנִ֔י
נֹגַ֖עַת בַּקִּ֣יר הַשֵּׁנִ֑י<sup>3</sup> וְכַנְפֵיהֶם֙ אֶל־תּ֣וֹךְ
הַבַּ֔יִת נֹגְעֹ֖ת כָּנָ֥ף אֶל־כָּנָֽף׃

‎<span id="028">28</span> ‏וַיְצַ֥ף אֶת־הַכְּרוּבִ֖ים זָהָֽב׃

‎<span id="029">29</span> ‏וְאֵת֩ כָּל־קִיר֨וֹת הַבַּ֜יִת מֵסַ֣ב׀ קָלַ֗ע
פִּתּוּחֵי֙ מִקְלְעוֹת֙ כְּרוּבִ֣ים וְתִֽמֹרֹ֔ת וּפְטוּרֵ֖י צִצִּ֑ים
מִלִּפְנִ֖ים וְלַחִיצֽוֹן׃

‎<span id="030">30</span> ‏וְאֶת־קַרְקַ֥ע הַבַּ֖יִת צִפָּ֣ה זָהָ֑ב
לִפְנִ֖ימָה וְלַחִיצֽוֹן׃

‎<span id="031">31</span> ‏וְאֵת֙ פֶּ֣תַח הַדְּבִ֔יר עָשָׂ֖ה דַּלְת֣וֹת
עֲצֵי־שָׁ֑מֶן הָאַ֥יִל מְזוּז֖וֹת חֲמִשִֽׁית׃

‎<span id="032">32</span> ‏וּשְׁתֵּי֮ דַּלְת֣וֹת עֲצֵי־שֶׁמֶן֒ וְקָלַ֣ע
עֲ֠לֵיהֶם מִקְלְע֨וֹת כְּרוּבִ֧ים וְתִמֹר֛וֹת וּפְטוּרֵ֥י צִצִּ֖ים
וְצִפָּ֣ה זָהָ֑ב וַיָּ֛רֶד עַל־הַכְּרוּבִ֥ים וְעַל־הַתִּֽמֹר֖וֹת
אֶת־הַזָּהָֽב׃

‎<span id="033">33</span> ‏וְכֵ֥ן עָשָׂ֛ה לְפֶ֥תַח הַֽהֵיכָ֖ל מְזוּז֣וֹת
עֲצֵי־שָׁ֑מֶן מֵאֵ֖ת רְבִעִֽית׃

‎<span id="034">34</span> ‏וּשְׁתֵּ֥י דַלְת֖וֹת עֲצֵ֣י בְרוֹשִׁ֑ים
שְׁנֵ֨י צְלָעִ֜ים הַדֶּ֤לֶת הָֽאַחַת֙ גְּלִילִ֔ים וּשְׁנֵ֧י קְלָעִ֛ים
הַדֶּ֥לֶת הַשֵּׁנִ֖ית גְּלִילִֽים׃

‎<span id="035">35</span> ‏וְקָלַ֤ע כְּרוּבִים֙ וְתִ֣מֹר֔וֹת וּפְטֻרֵ֖י
צִצִּ֑ים וְצִפָּ֣ה זָהָ֔ב מְיֻשָּׁ֖ר עַל־הַמְּחֻקֶּֽה׃

‎<span id="036">36</span> ‏וַיִּ֙בֶן֙ אֶת־הֶחָצֵ֣ר הַפְּנִימִ֔ית
שְׁלֹשָׁ֖ה טוּרֵ֣י גָזִ֑ית וְט֖וּר כְּרֻתֹ֥ת אֲרָזִֽים׃

‎<span id="037">37</span> ‏בַּשָּׁנָה֙ הָֽרְבִיעִ֔ית יֻסַּ֖ד בֵּ֣ית
יְהוָ֑ה בְּיֶ֖רַח זִֽו׃

‎<span id="038">38</span> ‏וּבַשָּׁנָה֩ הָאַחַ֨ת עֶשְׂרֵ֜ה בְּיֶ֣רַח
בּ֗וּל ה֚וּא הַחֹ֣דֶשׁ הַשְּׁמִינִ֔י כָּלָ֣ה הַבַּ֔יִת לְכָל־דְּבָרָ֖יו
וּלְכָל־משפטו מִשְׁפָּטָ֑יו וַיִּבְנֵ֖הוּ שֶׁ֥בַע שָׁנִֽים׃

1 wayəhî ḇišəmwōnîm šānâ wə’arəb<sup>a</sup>‘ mē’wōṯ šānâ ləṣē’ṯ
bənê-yiśərā’ēl mē’ereṣ-miṣərayim baššānâ hārəḇî‘îṯ bəḥōḏeš ziw hû’
h<sup>a</sup>ḥōḏeš haššēnî liməlōḵə šəlōmōh ‘al-yiśərā’ēl wayyiḇen
habayiṯ layhwâ:

2 wəhabayiṯ ’ăšer bānâ hammeleḵə šəlōmōh layhwâ šiššîm-’ammâ ’ārəkwō
wə‘eśərîm rāḥəbwō ûšəlōšîm ’ammâ qwōmāṯwō:

3 wəhā’ûlām ‘al-pənê hêḵal habayiṯ ‘eśərîm ’ammâ ’ārəkwō ‘al-pənê rōḥaḇ
habāyiṯ ‘eśer bā’ammâ rāḥəbwō ‘al-pənê habāyiṯ:

4 wayy<sup>a</sup>‘aś labāyiṯ ḥallwōnê šəqufîm ’ăṭumîm:

5 wayyiḇen ‘al-qîr habayiṯ yāṣû‘a yāṣî‘a sāḇîḇ ’eṯ-qîrwōṯ habayiṯ sāḇîḇ
lahêḵāl wəladəḇîr wayy<sup>a</sup>‘aś ṣəlā‘wōṯ sāḇîḇ:

6 hayyāṣwō‘a hayyāṣî‘a hat<sup>a</sup>ḥətōnâ ḥāmēš bā’ammâ rāḥəbāh
wəhatîḵōnâ šēš bā’ammâ rāḥəbāh wəhaššəlîšîṯ šeḇ<sup>a</sup>‘ bā’ammâ
rāḥəbāh kî miḡərā‘wōṯ nāṯan labayiṯ sāḇîḇ ḥûṣâ ləḇilətî ’ăḥōz
bəqîrwōṯ-habāyiṯ:

7 wəhabayiṯ bəhibānōṯwō ’eḇen-šəlēmâ massā‘ niḇənâ ûmaqqāḇwōṯ
wəhagarəzen kāl-kəlî ḇarəzel lō’-nišəm<sup>a</sup>‘ babayiṯ bəhibānōṯwō:

8 peṯ<sup>a</sup>ḥ haṣṣēlā‘ hatîḵōnâ ’el-keṯef habayiṯ hayəmānîṯ
ûḇəlûllîm y<sup>a</sup>‘ălû ‘al-hatîḵōnâ ûmin-hatîḵōnâ ’el-haššəlišîm:

9 wayyiḇen ’eṯ-habayiṯ wayəḵallēhû wayyisəpōn ’eṯ-habayiṯ gēḇîm ûśəḏērōṯ
bā’ărāzîm:

10 wayyiḇen ’eṯ-hayyāṣû‘a hayyāṣî‘a ‘al-kāl-habayiṯ ḥāmēš ’ammwōṯ
qwōmāṯwō wayye’ĕḥōz ’eṯ-habayiṯ b<sup>a</sup>‘ăṣê ’ărāzîm: f

11 wayəhî dəḇar-yəhwâ ’el-šəlōmōh lē’mōr:

12 habayiṯ hazzeh ’ăšer-’atâ ḇōneh ’im-tēlēḵə bəḥuqqōṯay wə’eṯ-mišəpāṭay
t<sup>a</sup>‘ăśeh wəšāmarətā ’eṯ-kāl-miṣəwōṯay lāleḵeṯ bâem wahăqimōṯî
’eṯ-dəḇārî ’itāḵə ’ăšer dibarətî ’el-dāwiḏ ’āḇîḵā:

13 wəšāḵanətî bəṯwōḵə bənê yiśərā’ēl wəlō’ ’e‘ĕzōḇ ’eṯ-‘ammî yiśərā’ēl:
s

14 wayyiḇen šəlōmōh ’eṯ-habayiṯ wayəḵallēhû:

15 wayyiḇen ’eṯ-qîrwōṯ habayiṯ mibayəṯâ bəṣalə‘wōṯ ’ărāzîm
miqqarəq<sup>a</sup>‘ habayiṯ ‘aḏ-qîrwōṯ hassipun ṣipâ ‘ēṣ mibāyiṯ
wayəṣaf ’eṯ-qarəq<sup>a</sup>‘ habayiṯ bəṣalə‘wōṯ bərwōšîm:

16 wayyiḇen ’eṯ-‘eśərîm ’ammâ mîyarəkwōṯê mîyarəkəṯê habayiṯ bəṣalə‘wōṯ
’ărāzîm min-haqqarəq<sup>a</sup>‘ ‘aḏ-haqqîrwōṯ wayyiḇen lwō mibayiṯ
liḏəḇîr ləqōḏeš haqqŏḏāšîm:

17 wə’arəbā‘îm bā’ammâ hāyâ habāyiṯ hû’ hahêḵāl lifənāy:

18 wə’erez ’el-habayiṯ pənîmâ miqəl<sup>a</sup>‘aṯ pəqā‘îm ûfəṭûrê
ṣiṣṣîm hakōl ’erez ’ên ’eḇen nirə’â:

19 ûḏəḇîr bəṯwōḵə-habayiṯ mipənîmâ hēḵîn ləṯitēn šām ’eṯ-’ărwōn bərîṯ
yəhwâ:

20 wəlifənê hadəḇîr ‘eśərîm ’ammâ ’ōreḵə wə‘eśərîm ’ammâ rōḥaḇ wə‘eśərîm
’ammâ qwōmāṯwō wayəṣapēhû zâāḇ sāḡûr wayəṣaf mizəbēḥa ’ārez:

21 wayəṣaf šəlōmōh ’eṯ-habayiṯ mipənîmâ zâāḇ sāḡûr wayə‘abēr bəratîqwōṯ
bəratûqwōṯ zâāḇ lifənê hadəḇîr wayəṣapēhû zâāḇ:

22 wə’eṯ-kāl-habayiṯ ṣipâ zâāḇ ‘aḏ-tōm kāl-habāyiṯ wəḵāl-hammizəbēḥa
’ă‍šer-ladəḇîr ṣipâ zâāḇ:

23 wayy<sup>a</sup>‘aś badəḇîr šənê ḵərûḇîm ‘ăṣê-šāmen ‘eśer ’ammwōṯ
qwōmāṯwō:

24 wəḥāmēš ’ammwōṯ kənaf hakərûḇ hā’eḥāṯ wəḥāmēš ’ammwōṯ kənaf hakərûḇ
haššēnîṯ ‘eśer ’ammwōṯ miqəṣwōṯ kənāfāyw wə‘aḏ-qəṣwōṯ kənāfāyw:

25 wə‘eśer bā’ammâ hakərûḇ haššēnî midâ ’<sup>a</sup>ḥaṯ wəqeṣeḇ ’eḥāḏ
lišənê hakəruḇîm:

26 qwōmaṯ hakərûḇ hā’eḥāḏ ‘eśer bā’ammâ wəḵēn hakərûḇ haššēnî:

27 wayyitēn ’eṯ-hakərûḇîm bəṯwōḵə\| habayiṯ hapənîmî wayyifərəśû
’eṯ-kanəfê hakəruḇîm watig<sup>a</sup>‘ kənaf-hā’eḥāḏ baqqîr ûḵənaf
hakərûḇ haššēnî nōḡ<sup>a</sup>‘aṯ baqqîr haššēnî<sup>3</sup>
wəḵanəfêhem ’el-twōḵə habayiṯ nōḡə‘ōṯ kānāf ’el-kānāf:

28 wayəṣaf ’eṯ-hakərûḇîm zâāḇ:

29 wə’ēṯ kāl-qîrwōṯ habayiṯ mēsaḇ\| qāl<sup>a</sup>‘ pitûḥê miqələ‘wōṯ
kərûḇîm wəṯimōrōṯ ûfəṭûrê ṣiṣṣîm millifənîm wəl<sup>a</sup>ḥîṣwōn:

30 wə’eṯ-qarəq<sup>a</sup>‘ habayiṯ ṣipâ zâāḇ lifənîmâ
wəl<sup>a</sup>ḥîṣwōn:

31 wə’ēṯ peṯ<sup>a</sup>ḥ hadəḇîr ‘āśâ daləṯwōṯ ‘ăṣê-šāmen hā’ayil
məzûzwōṯ ḥămišîṯ:

32 ûšətê daləṯwōṯ ‘ăṣê-šemen wəqāl<sup>a</sup>‘ ‘ălêhem miqələ‘wōṯ
kərûḇîm wəṯimōrwōṯ ûfəṭûrê ṣiṣṣîm wəṣipâ zâāḇ wayyāreḏ ‘al-hakərûḇîm
wə‘al-hatimōrwōṯ ’eṯ-hazzâāḇ:

33 wəḵēn ‘āśâ ləfeṯ<sup>a</sup>ḥ hahêḵāl məzûzwōṯ ‘ăṣê-šāmen mē’ēṯ
rəḇi‘îṯ:

34 ûšətê ḏaləṯwōṯ ‘ăṣê ḇərwōšîm šənê ṣəlā‘îm hadeleṯ hā’<sup>a</sup>ḥaṯ
gəlîlîm ûšənê qəlā‘îm hadeleṯ haššēnîṯ gəlîlîm:

35 wəqāl<sup>a</sup>‘ kərûḇîm wəṯimōrwōṯ ûfəṭurê ṣiṣṣîm wəṣipâ zâāḇ
məyuššār ‘al-hamməḥuqqeh:

36 wayyiḇen ’eṯ-heḥāṣēr hapənîmîṯ šəlōšâ ṭûrê ḡāzîṯ wəṭûr kəruṯōṯ
’ărāzîm:

37 baššānâ hārəḇî‘îṯ yussaḏ bêṯ yəhwâ bəyer<sup>a</sup>ḥ ziw:

38 ûḇaššānâ hā’<sup>a</sup>ḥaṯ ‘eśərēh bəyer<sup>a</sup>ḥ bûl hû’
h<sup>a</sup>ḥōḏeš haššəmînî kālâ habayiṯ ləḵāl-dəḇārāyw
ûləḵāl-mišəpāṭāw mišəpāṭāyw wayyiḇənēhû šeḇ<sup>a</sup>‘ šānîm:

------------------------------------------------------------------------

[Next: 1 Kings (1 Melakhim) Chapter 7](kg1007)
