[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2002)  [KJV](../kjv/sa2002)  [Sep](../sep/sa2002.md) 
[Vul](../vul/sa2002.md)   
  
[2 Samuel (2 Shmuel) Index](sa2.md)  
  [Previous](sa2001)  [Next](sa2003.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 2

‎<span id="001">1</span> ‏וַיְהִ֣י אַֽחֲרֵי־כֵ֗ן וַיִּשְׁאַל֩ דָּוִ֨ד
בַּֽיהוָ֤ה׀ לֵאמֹר֙ הַאֶעֱלֶ֗ה בְּאַחַת֙ עָרֵ֣י יְהוּדָ֔ה וַיֹּ֧אמֶר
יְהוָ֛ה אֵלָ֖יו עֲלֵ֑ה וַיֹּ֧אמֶר דָּוִ֛ד אָ֥נָה אֶעֱלֶ֖ה וַיֹּ֥אמֶר
חֶבְרֹֽנָה׃

‎<span id="002">2</span> ‏וַיַּ֤עַל שָׁם֙ דָּוִ֔ד וְגַ֖ם שְׁתֵּ֣י
נָשָׁ֑יו אֲחִינֹ֙עַם֙ הַיִּזְרְעֵלִ֔ית וַאֲבִיגַ֕יִל אֵ֖שֶׁת נָבָ֥ל
הַֽכַּרְמְלִֽי׃

‎<span id="003">3</span> ‏וַאֲנָשָׁ֧יו אֲשֶׁר־עִמּ֛וֹ הֶעֱלָ֥ה דָוִ֖ד
אִ֣ישׁ וּבֵית֑וֹ וַיֵּשְׁב֖וּ בְּעָרֵ֥י חֶבְרֽוֹן׃

‎<span id="004">4</span> ‏וַיָּבֹ֙אוּ֙ אַנְשֵׁ֣י יְהוּדָ֔ה
וַיִּמְשְׁחוּ־שָׁ֧ם אֶת־דָּוִ֛ד לְמֶ֖לֶךְ עַל־בֵּ֣ית יְהוּדָ֑ה
וַיַּגִּ֤דוּ לְדָוִד֙ לֵאמֹ֔ר אַנְשֵׁי֙ יָבֵ֣ישׁ גִּלְעָ֔ד אֲשֶׁ֥ר
קָבְר֖וּ אֶת־שָׁאֽוּל׃ ס

‎<span id="005">5</span> ‏וַיִּשְׁלַ֤ח דָּוִד֙ מַלְאָכִ֔ים אֶל־אַנְשֵׁ֖י
יָבֵ֣ישׁ גִּלְעָ֑ד וַיֹּ֣אמֶר אֲלֵיהֶ֗ם בְּרֻכִ֤ים אַתֶּם֙ לַֽיהוָ֔ה
אֲשֶׁ֨ר עֲשִׂיתֶ֜ם הַחֶ֣סֶד הַזֶּ֗ה עִם־אֲדֹֽנֵיכֶם֙ עִם־שָׁא֔וּל
וַֽתִּקְבְּר֖וּ אֹתֽוֹ׃

‎<span id="006">6</span> ‏וְעַתָּ֕ה יַֽעַשׂ־יְהוָ֥ה עִמָּכֶ֖ם חֶ֣סֶד
וֶאֱמֶ֑ת וְגַ֣ם אָנֹכִ֗י אֶעֱשֶׂ֤ה אִתְּכֶם֙ הַטּוֹבָ֣ה הַזֹּ֔את אֲשֶׁ֥ר
עֲשִׂיתֶ֖ם הַדָּבָ֥ר הַזֶּֽה׃

‎<span id="007">7</span> ‏וְעַתָּ֣ה׀ תֶּחֱזַ֣קְנָה יְדֵיכֶ֗ם וִֽהְיוּ֙
לִבְנֵי־חַ֔יִל כִּי־מֵ֖ת אֲדֹנֵיכֶ֣ם שָׁא֑וּל וְגַם־אֹתִ֗י מָשְׁח֧וּ
בֵית־יְהוּדָ֛ה לְמֶ֖לֶךְ עֲלֵיהֶֽם׃ פ

‎<span id="008">8</span> ‏וְאַבְנֵ֣ר בֶּן־נֵ֔ר שַׂר־צָבָ֖א אֲשֶׁ֣ר
לְשָׁא֑וּל לָקַ֗ח אֶת־אִ֥ישׁ בֹּ֙שֶׁת֙ בֶּן־שָׁא֔וּל וַיַּעֲבִרֵ֖הוּ
מַחֲנָֽיִם׃

‎<span id="009">9</span> ‏וַיַּמְלִכֵ֙הוּ֙ אֶל־הַגִּלְעָ֔ד
וְאֶל־הָאֲשׁוּרִ֖י וְאֶֽל־יִזְרְעֶ֑אל וְעַל־אֶפְרַ֙יִם֙
וְעַל־בִּנְיָמִ֔ן וְעַל־יִשְׂרָאֵ֖ל כֻּלֹּֽה׃ פ

‎<span id="010">10</span> ‏בֶּן־אַרְבָּעִ֨ים שָׁנָ֜ה אִֽישׁ־בֹּ֣שֶׁת
בֶּן־שָׁא֗וּל בְּמָלְכוֹ֙ עַל־יִשְׂרָאֵ֔ל וּשְׁתַּ֥יִם שָׁנִ֖ים מָלָ֑ךְ
אַ֚ךְ בֵּ֣ית יְהוּדָ֔ה הָי֖וּ אַחֲרֵ֥י דָוִֽד׃

‎<span id="011">11</span> ‏וַֽיְהִי֙ מִסְפַּ֣ר הַיָּמִ֔ים אֲשֶׁר֩ הָיָ֨ה
דָוִ֥ד מֶ֛לֶךְ בְּחֶבְר֖וֹן עַל־בֵּ֣ית יְהוּדָ֑ה שֶׁ֥בַע שָׁנִ֖ים
וְשִׁשָּׁ֥ה חֳדָשִֽׁים׃ ס

‎<span id="012">12</span> ‏וַיֵּצֵא֙ אַבְנֵ֣ר בֶּן־נֵ֔ר וְעַבְדֵ֖י
אִֽישׁ־בֹּ֣שֶׁת בֶּן־שָׁא֑וּל מִֽמַּחֲנַ֖יִם גִּבְעֽוֹנָה׃

‎<span id="013">13</span> ‏וְיוֹאָ֨ב בֶּן־צְרוּיָ֜ה וְעַבְדֵ֤י דָוִד֙
יָֽצְא֔וּ וַֽיִּפְגְּשׁ֛וּם עַל־בְּרֵכַ֥ת גִּבְע֖וֹן יַחְדָּ֑ו
וַיֵּ֨שְׁב֜וּ אֵ֤לֶּה עַל־הַבְּרֵכָה֙ מִזֶּ֔ה וְאֵ֥לֶּה עַל־הַבְּרֵכָ֖ה
מִזֶּֽה׃

‎<span id="014">14</span> ‏וַיֹּ֤אמֶר אַבְנֵר֙ אֶל־יוֹאָ֔ב יָק֤וּמוּ
נָא֙ הַנְּעָרִ֔ים וִֽישַׂחֲק֖וּ לְפָנֵ֑ינוּ וַיֹּ֥אמֶר יוֹאָ֖ב יָקֻֽמוּ׃

‎<span id="015">15</span> ‏וַיָּקֻ֖מוּ וַיַּעַבְר֣וּ בְמִסְפָּ֑ר
שְׁנֵ֧ים עָשָׂ֣ר לְבִנְיָמִ֗ן וּלְאִ֥ישׁ בֹּ֙שֶׁת֙ בֶּן־שָׁא֔וּל
וּשְׁנֵ֥ים עָשָׂ֖ר מֵעַבְדֵ֥י דָוִֽד׃

‎<span id="016">16</span> ‏וַֽיַּחֲזִ֜קוּ אִ֣ישׁ׀ בְּרֹ֣אשׁ רֵעֵ֗הוּ
וְחַרְבּוֹ֙ בְּצַ֣ד רֵעֵ֔הוּ וַֽיִּפְּל֖וּ יַחְדָּ֑ו וַיִּקְרָא֙
לַמָּק֣וֹם הַה֔וּא חֶלְקַ֥ת הַצֻּרִ֖ים אֲשֶׁ֥ר בְּגִבְעֽוֹן׃

‎<span id="017">17</span> ‏וַתְּהִ֧י הַמִּלְחָמָ֛ה קָשָׁ֥ה עַד־מְאֹ֖ד
בַּיּ֣וֹם הַה֑וּא וַיִּנָּ֤גֶף אַבְנֵר֙ וְאַנְשֵׁ֣י יִשְׂרָאֵ֔ל לִפְנֵ֖י
עַבְדֵ֥י דָוִֽד׃

‎<span id="018">18</span> ‏וַיִּֽהְיוּ־שָׁ֗ם שְׁלֹשָׁה֙ בְּנֵ֣י
צְרוּיָ֔ה יוֹאָ֥ב וַאֲבִישַׁ֖י וַעֲשָׂהאֵ֑ל וַעֲשָׂהאֵל֙ קַ֣ל
בְּרַגְלָ֔יו כְּאַחַ֥ד הַצְּבָיִ֖ם אֲשֶׁ֥ר בַּשָּׂדֶֽה׃

‎<span id="019">19</span> ‏וַיִּרְדֹּ֥ף עֲשָׂהאֵ֖ל אַחֲרֵ֣י אַבְנֵ֑ר
וְלֹֽא־נָטָ֣ה לָלֶ֗כֶת עַל־הַיָּמִין֙ וְעַֽל־הַשְּׂמֹ֔אול מֵאַחֲרֵ֖י
אַבְנֵֽר׃

‎<span id="020">20</span> ‏וַיִּ֤פֶן אַבְנֵר֙ אַֽחֲרָ֔יו וַיֹּ֕אמֶר
הַאַתָּ֥ה זֶ֖ה עֲשָׂהאֵ֑ל וַיֹּ֖אמֶר אָנֹֽכִי׃

‎<span id="021">21</span> ‏וַיֹּ֧אמֶר ל֣וֹ אַבְנֵ֗ר נְטֵ֤ה לְךָ֙
עַל־יְמִֽינְךָ֙ א֣וֹ עַל־שְׂמֹאלֶ֔ךָ וֶאֱחֹ֣ז לְךָ֗ אֶחָד֙
מֵֽהַנְּעָרִ֔ים וְקַח־לְךָ֖ אֶת־חֲלִצָת֑וֹ וְלֹֽא־אָבָ֣ה עֲשָׂהאֵ֔ל
לָס֖וּר מֵאַחֲרָֽיו׃

‎<span id="022">22</span> ‏וַיֹּ֧סֶף ע֣וֹד אַבְנֵ֗ר לֵאמֹר֙
אֶל־עֲשָׂהאֵ֔ל ס֥וּר לְךָ֖ מֵאַֽחֲרָ֑י לָ֤מָּה אַכֶּ֙כָּה֙ אַ֔רְצָה
וְאֵיךְ֙ אֶשָּׂ֣א פָנַ֔י אֶל־יוֹאָ֖ב אָחִֽיךָ׃

‎<span id="023">23</span> ‏וַיְמָאֵ֣ן לָס֗וּר וַיַּכֵּ֣הוּ אַבְנֵר֩
בְּאַחֲרֵ֨י הַחֲנִ֜ית אֶל־הַחֹ֗מֶשׁ וַתֵּצֵ֤א הַֽחֲנִית֙ מֵאַחֲרָ֔יו
וַיִּפָּל־שָׁ֖ם וַיָּ֣מָת תחתו תַּחְתָּ֑יו וַיְהִ֡י כָּל־הַבָּ֣א
אֶֽל־הַמָּקוֹם֩ אֲשֶׁר־נָ֨פַל שָׁ֧ם עֲשָׂהאֵ֛ל וַיָּמֹ֖ת וַֽיַּעֲמֹֽדוּ׃

‎<span id="024">24</span> ‏וַֽיִּרְדְּפ֛וּ יוֹאָ֥ב וַאֲבִישַׁ֖י אַחֲרֵ֣י
אַבְנֵ֑ר וְהַשֶּׁ֣מֶשׁ בָּ֔אָה וְהֵ֗מָּה בָּ֚אוּ עַד־גִּבְעַ֣ת אַמָּ֔ה
אֲשֶׁר֙ עַל־פְּנֵי־גִ֔יחַ דֶּ֖רֶךְ מִדְבַּ֥ר גִּבְעֽוֹן׃

‎<span id="025">25</span> ‏וַיִּֽתְקַבְּצ֤וּ בְנֵֽי־בִנְיָמִן֙ אַחֲרֵ֣י
אַבְנֵ֔ר וַיִּהְי֖וּ לַאֲגֻדָּ֣ה אֶחָ֑ת וַיַּ֣עַמְד֔וּ עַ֥ל
רֹאשׁ־גִּבְעָ֖ה אֶחָֽת׃

‎<span id="026">26</span> ‏וַיִּקְרָ֨א אַבְנֵ֜ר אֶל־יוֹאָ֗ב וַיֹּ֙אמֶר֙
הֲלָנֶ֙צַח֙ תֹּ֣אכַל חֶ֔רֶב הֲל֣וֹא יָדַ֔עְתָּה כִּֽי־מָרָ֥ה תִהְיֶ֖ה
בָּאַחֲרוֹנָ֑ה וְעַד־מָתַי֙ לֹֽא־תֹאמַ֣ר לָעָ֔ם לָשׁ֖וּב מֵאַחֲרֵ֥י
אֲחֵיהֶֽם׃

‎<span id="027">27</span> ‏וַיֹּ֣אמֶר יוֹאָ֔ב חַ֚י הָֽאֱלֹהִ֔ים כִּ֥י
לוּלֵ֖א דִּבַּ֑רְתָּ כִּ֣י אָ֤ז מֵֽהַבֹּ֙קֶר֙ נַעֲלָ֣ה הָעָ֔ם אִ֖ישׁ
מֵאַחֲרֵ֥י אָחִֽיו׃

‎<span id="028">28</span> ‏וַיִּתְקַ֤ע יוֹאָב֙ בַּשּׁוֹפָ֔ר
וַיַּֽעַמְדוּ֙ כָּל־הָעָ֔ם וְלֹֽא־יִרְדְּפ֥וּ ע֖וֹד אַחֲרֵ֣י יִשְׂרָאֵ֑ל
וְלֹֽא־יָסְפ֥וּ ע֖וֹד לְהִלָּחֵֽם׃

‎<span id="029">29</span> ‏וְאַבְנֵ֣ר וַֽאֲנָשָׁ֗יו הָֽלְכוּ֙
בָּֽעֲרָבָ֔ה כֹּ֖ל הַלַּ֣יְלָה הַה֑וּא וַיַּעַבְר֣וּ אֶת־הַיַּרְדֵּ֗ן
וַיֵּֽלְכוּ֙ כָּל־הַבִּתְר֔וֹן וַיָּבֹ֖אוּ מַחֲנָֽיִם׃

‎<span id="030">30</span> ‏וְיוֹאָ֗ב שָׁ֚ב מֵאַחֲרֵ֣י אַבְנֵ֔ר
וַיִּקְבֹּ֖ץ אֶת־כָּל־הָעָ֑ם וַיִּפָּ֨קְד֜וּ מֵעַבְדֵ֥י דָוִ֛ד
תִּשְׁעָֽה־עָשָׂ֥ר אִ֖ישׁ וַעֲשָׂה־אֵֽל׃<sup>3</sup>

‎<span id="031">31</span> ‏וְעַבְדֵ֣י דָוִ֗ד הִכּוּ֙ מִבִּנְיָמִ֔ן
וּבְאַנְשֵׁ֖י אַבְנֵ֑ר שְׁלֹשׁ־מֵא֧וֹת וְשִׁשִּׁ֛ים אִ֖ישׁ מֵֽתוּ׃

‎<span id="032">32</span> ‏וַיִּשְׂאוּ֙ אֶת־עֲשָׂהאֵ֔ל
וַֽיִּקְבְּרֻ֙הוּ֙ בְּקֶ֣בֶר אָבִ֔יו אֲשֶׁ֖ר בֵּ֣ית לָ֑חֶם וַיֵּלְכ֣וּ
כָל־הַלַּ֗יְלָה יוֹאָב֙ וַֽאֲנָשָׁ֔יו וַיֵּאֹ֥ר לָהֶ֖ם בְּחֶבְרֽוֹן׃

1 wayəhî ’<sup>a</sup>ḥărê-ḵēn wayyišə’al dāwiḏ bayhwâ\| lē’mōr
ha’e‘ĕleh bə’<sup>a</sup>ḥaṯ ‘ārê yəhûḏâ wayyō’mer yəhwâ ’ēlāyw ‘ălēh
wayyō’mer dāwiḏ ’ānâ ’e‘ĕleh wayyō’mer ḥeḇərōnâ:

2 wayy<sup>a</sup>‘al šām dāwiḏ wəḡam šətê nāšāyw ’ăḥînō‘am
hayyizərə‘ēlîṯ wa’ăḇîḡayil ’ēšeṯ nāḇāl hakarəməlî:

3 wa’ănāšāyw ’ăšer-‘immwō he‘ĕlâ ḏāwiḏ ’îš ûḇêṯwō wayyēšəḇû bə‘ārê
ḥeḇərwōn:

4 wayyāḇō’û ’anəšê yəhûḏâ wayyiməšəḥû-šām ’eṯ-dāwiḏ ləmeleḵə ‘al-bêṯ
yəhûḏâ wayyagiḏû ləḏāwiḏ lē’mōr ’anəšê yāḇêš gilə‘āḏ ’ăšer qāḇərû
’eṯ-šā’ûl: s

5 wayyišəl<sup>a</sup>ḥ dāwiḏ malə’āḵîm ’el-’anəšê yāḇêš gilə‘āḏ
wayyō’mer ’ălêhem bəruḵîm ’atem layhwâ ’ăšer ‘ăśîṯem h<sup>a</sup>ḥeseḏ
hazzeh ‘im-’ăḏōnêḵem ‘im-šā’ûl watiqəbərû ’ōṯwō:

6 wə‘atâ y<sup>a</sup>‘aś-yəhwâ ‘immāḵem ḥeseḏ we’ĕmeṯ wəḡam ’ānōḵî
’e‘ĕśeh ’itəḵem haṭṭwōḇâ hazzō’ṯ ’ăšer ‘ăśîṯem hadāḇār hazzeh:

7 wə‘atâ\| teḥĕzaqənâ yəḏêḵem wihəyû liḇənê-ḥayil kî-mēṯ ’ăḏōnêḵem šā’ûl
wəḡam-’ōṯî māšəḥû ḇêṯ-yəhûḏâ ləmeleḵə ‘ălêhem: f

8 wə’aḇənēr ben-nēr śar-ṣāḇā’ ’ăšer ləšā’ûl lāq<sup>a</sup>ḥ ’eṯ-’îš
bōšeṯ ben-šā’ûl wayy<sup>a</sup>‘ăḇirēhû m<sup>a</sup>ḥănāyim:

9 wayyaməliḵēhû ’el-hagilə‘āḏ wə’el-hā’ăšûrî wə’el-yizərə‘e’l
wə‘al-’efərayim wə‘al-binəyāmin wə‘al-yiśərā’ēl kullōh: f

10 ben-’arəbā‘îm šānâ ’îš-bōšeṯ ben-šā’ûl bəmāləḵwō ‘al-yiśərā’ēl
ûšətayim šānîm mālāḵə ’aḵə bêṯ yəhûḏâ hāyû ’<sup>a</sup>ḥărê ḏāwiḏ:

11 wayəhî misəpar hayyāmîm ’ăšer hāyâ ḏāwiḏ meleḵə bəḥeḇərwōn ‘al-bêṯ
yəhûḏâ šeḇ<sup>a</sup>‘ šānîm wəšiššâ ḥŏḏāšîm: s

12 wayyēṣē’ ’aḇənēr ben-nēr wə‘aḇəḏê ’îš-bōšeṯ ben-šā’ûl
mimm<sup>a</sup>ḥănayim giḇə‘wōnâ:

13 wəywō’āḇ ben-ṣərûyâ wə‘aḇəḏê ḏāwiḏ yāṣə’û wayyifəgəšûm ‘al-bərēḵaṯ
giḇə‘wōn y<sup>a</sup>ḥədāw wayyēšəḇû ’ēlleh ‘al-habərēḵâ mizzeh
wə’ēlleh ‘al-habərēḵâ mizzeh:

14 wayyō’mer ’aḇənēr ’el-ywō’āḇ yāqûmû nā’ hannə‘ārîm
wîś<sup>a</sup>ḥăqû ləfānênû wayyō’mer ywō’āḇ yāqumû:

15 wayyāqumû wayy<sup>a</sup>‘aḇərû ḇəmisəpār šənêm ‘āśār ləḇinəyāmin
ûlə’îš bōšeṯ ben-šā’ûl ûšənêm ‘āśār mē‘aḇəḏê ḏāwiḏ:

16 wayy<sup>a</sup>ḥăziqû ’îš\| bərō’š rē‘ēhû wəḥarəbwō bəṣaḏ rē‘ēhû
wayyipəlû y<sup>a</sup>ḥədāw wayyiqərā’ lammāqwōm hahû’ ḥeləqaṯ haṣṣurîm
’ăšer bəḡiḇə‘wōn:

17 watəhî hammiləḥāmâ qāšâ ‘aḏ-mə’ōḏ bayywōm hahû’ wayyinnāḡef ’aḇənēr
wə’anəšê yiśərā’ēl lifənê ‘aḇəḏê ḏāwiḏ:

18 wayyihəyû-šām šəlōšâ bənê ṣərûyâ ywō’āḇ wa’ăḇîšay
w<sup>a</sup>‘ăśâ’ēl w<sup>a</sup>‘ăśâ’ēl qal bəraḡəlāyw
kə’<sup>a</sup>ḥaḏ haṣṣəḇāyim ’ăšer baśśāḏeh:

19 wayyirədōf ‘ăśâ’ēl ’<sup>a</sup>ḥărê ’aḇənēr wəlō’-nāṭâ lāleḵeṯ
‘al-hayyāmîn wə‘al-haśśəmō’wl mē’<sup>a</sup>ḥărê ’aḇənēr:

20 wayyifen ’aḇənēr ’<sup>a</sup>ḥărāyw wayyō’mer ha’atâ zeh ‘ăśâ’ēl
wayyō’mer ’ānōḵî:

21 wayyō’mer lwō ’aḇənēr nəṭēh ləḵā ‘al-yəmînəḵā ’wō ‘al-śəmō’leḵā
we’ĕḥōz ləḵā ’eḥāḏ mēhannə‘ārîm wəq<sup>a</sup>ḥ-ləḵā ’eṯ-ḥăliṣāṯwō
wəlō’-’āḇâ ‘ăśâ’ēl lāsûr mē’<sup>a</sup>ḥărāyw:

22 wayyōsef ‘wōḏ ’aḇənēr lē’mōr ’el-‘ăśâ’ēl sûr ləḵā
mē’<sup>a</sup>ḥărāy lāmmâ ’akekâ ’arəṣâ wə’êḵə ’eśśā’ fānay ’el-ywō’āḇ
’āḥîḵā:

23 wayəmā’ēn lāsûr wayyakēhû ’aḇənēr bə’<sup>a</sup>ḥărê
h<sup>a</sup>ḥănîṯ ’el-h<sup>a</sup>ḥōmeš watēṣē’ h<sup>a</sup>ḥănîṯ
mē’<sup>a</sup>ḥărāyw wayyipāl-šām wayyāmāṯ t<sup>a</sup>ḥətwō
t<sup>a</sup>ḥətāyw wayəhî kāl-habā’ ’el-hammāqwōm ’ăšer-nāfal šām
‘ăśâ’ēl wayyāmōṯ wayy<sup>a</sup>‘ămōḏû:

24 wayyirədəfû ywō’āḇ wa’ăḇîšay ’<sup>a</sup>ḥărê ’aḇənēr wəhaššemeš
bā’â wəhēmmâ bā’û ‘aḏ-giḇə‘aṯ ’ammâ ’ăšer ‘al-pənê-ḡîḥa dereḵə miḏəbar
giḇə‘wōn:

25 wayyiṯəqabəṣû ḇənê-ḇinəyāmin ’<sup>a</sup>ḥărê ’aḇənēr wayyihəyû
la’ăḡudâ ’eḥāṯ wayy<sup>a</sup>‘aməḏû ‘al rō’š-giḇə‘â ’eḥāṯ:

26 wayyiqərā’ ’aḇənēr ’el-ywō’āḇ wayyō’mer hălāneṣ<sup>a</sup>ḥ tō’ḵal
ḥereḇ hălwō’ yāḏ<sup>a</sup>‘ətâ kî-mārâ ṯihəyeh bā’<sup>a</sup>ḥărwōnâ
wə‘aḏ-māṯay lō’-ṯō’mar lā‘ām lāšûḇ mē’<sup>a</sup>ḥărê ’ăḥêhem:

27 wayyō’mer ywō’āḇ ḥay hā’ĕlōhîm kî lûlē’ dibarətā kî ’āz mēhabōqer
n<sup>a</sup>‘ălâ hā‘ām ’îš mē’<sup>a</sup>ḥărê ’āḥîw:

28 wayyiṯəq<sup>a</sup>‘ ywō’āḇ baššwōfār wayy<sup>a</sup>‘aməḏû
kāl-hā‘ām wəlō’-yirədəfû ‘wōḏ ’<sup>a</sup>ḥărê yiśərā’ēl wəlō’-yāsəfû
‘wōḏ ləhillāḥēm:

29 wə’aḇənēr wa’ănāšāyw hāləḵû bā‘ărāḇâ kōl hallayəlâ hahû’
wayy<sup>a</sup>‘aḇərû ’eṯ-hayyarədēn wayyēləḵû kāl-habiṯərwōn wayyāḇō’û
m<sup>a</sup>ḥănāyim:

30 wəywō’āḇ šāḇ mē’<sup>a</sup>ḥărê ’aḇənēr wayyiqəbōṣ ’eṯ-kāl-hā‘ām
wayyipāqəḏû mē‘aḇəḏê ḏāwiḏ tišə‘â-‘āśār ’îš
w<sup>a</sup>‘ăśâ-’ēl:<sup>3</sup>

31 wə‘aḇəḏê ḏāwiḏ hikû mibinəyāmin ûḇə’anəšê ’aḇənēr šəlōš-mē’wōṯ
wəšiššîm ’îš mēṯû:

32 wayyiśə’û ’eṯ-‘ăśâ’ēl wayyiqəbəruhû bəqeḇer ’āḇîw ’ăšer bêṯ lāḥem
wayyēləḵû ḵāl-hallayəlâ ywō’āḇ wa’ănāšāyw wayyē’ōr lâem bəḥeḇərwōn:

------------------------------------------------------------------------

[Next: 2 Samuel (2 Shmuel) Chapter 3](sa2003.md)
