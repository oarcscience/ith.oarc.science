[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg017)  [KJV](../kjv/jdg017.md) 
[Sep:JdB](../sep/jdb017)  [Sep:JdA](../sep/jda017.md) 
[Vul](../vul/jdg017.md)   
  
[Judges (Shoftim) Index](jdg.md)  
  [Previous](jdg016)  [Next](jdg018.md) 

------------------------------------------------------------------------

### Tanach (Hebrew): Judges (Shoftim) Chapter 17

‎<span id="001">1</span> ‏וַֽיְהִי־אִ֥ישׁ מֵֽהַר־אֶפְרָ֖יִם וּשְׁמ֥וֹ
מִיכָֽיְהוּ׃

‎<span id="002">2</span> ‏וַיֹּ֣אמֶר לְאִמּ֡וֹ אֶלֶף֩ וּמֵאָ֨ה הַכֶּ֜סֶף
אֲשֶׁ֣ר לֻֽקַּֽח־לָ֗ךְ ואתי וְאַ֤תְּ אָלִית֙ וְגַם֙ אָמַ֣רְתְּ
בְּאָזְנַ֔י הִנֵּֽה־הַכֶּ֥סֶף אִתִּ֖י אֲנִ֣י לְקַחְתִּ֑יו וַתֹּ֣אמֶר
אִמּ֔וֹ בָּר֥וּךְ בְּנִ֖י לַיהוָֽה׃

‎<span id="003">3</span> ‏וַיָּ֛שֶׁב אֶת־אֶֽלֶף־וּמֵאָ֥ה הַכֶּ֖סֶף
לְאִמּ֑וֹ וַתֹּ֣אמֶר אִמּ֡וֹ הַקְדֵּ֣שׁ הִקְדַּ֣שְׁתִּי אֶת־הַכֶּסֶף֩
לַיהוָ֨ה מִיָּדִ֜י לִבְנִ֗י לַֽעֲשׂוֹת֙ פֶּ֣סֶל וּמַסֵּכָ֔ה וְעַתָּ֖ה
אֲשִׁיבֶ֥נּוּ לָֽךְ׃

‎<span id="004">4</span> ‏וַיָּ֥שֶׁב אֶת־הַכֶּ֖סֶף לְאִמּ֑וֹ וַתִּקַּ֣ח
אִמּוֹ֩ מָאתַ֨יִם כֶּ֜סֶף וַתִּתְּנֵ֣הוּ לַצּוֹרֵ֗ף וַֽיַּעֲשֵׂ֙הוּ֙
פֶּ֣סֶל וּמַסֵּכָ֔ה וַיְהִ֖י בְּבֵ֥ית מִיכָֽיְהוּ׃

‎<span id="005">5</span> ‏וְהָאִ֣ישׁ מִיכָ֔ה ל֖וֹ בֵּ֣ית אֱלֹהִ֑ים
וַיַּ֤עַשׂ אֵפוֹד֙ וּתְרָפִ֔ים וַיְמַלֵּ֗א אֶת־יַ֤ד אַחַד֙ מִבָּנָ֔יו
וַיְהִי־ל֖וֹ לְכֹהֵֽן׃

‎<span id="006">6</span> ‏בַּיָּמִ֣ים הָהֵ֔ם אֵ֥ין מֶ֖לֶךְ
בְּיִשְׂרָאֵ֑ל אִ֛ישׁ הַיָּשָׁ֥ר בְּעֵינָ֖יו יַעֲשֶֽׂה׃ פ

‎<span id="007">7</span> ‏וַיְהִי־נַ֗עַר מִבֵּ֥ית לֶ֙חֶם֙ יְהוּדָ֔ה
מִמִּשְׁפַּ֖חַת יְהוּדָ֑ה וְה֥וּא לֵוִ֖י וְה֥וּא גָֽר־שָֽׁם׃

‎<span id="008">8</span> ‏וַיֵּ֨לֶךְ הָאִ֜ישׁ מֵהָעִ֗יר מִבֵּ֥ית לֶ֙חֶם֙
יְהוּדָ֔ה לָג֖וּר בַּאֲשֶׁ֣ר יִמְצָ֑א וַיָּבֹ֧א הַר־אֶפְרַ֛יִם
עַד־בֵּ֥ית מִיכָ֖ה לַעֲשׂ֥וֹת דַּרְכּֽוֹ׃

‎<span id="009">9</span> ‏וַיֹּאמֶר־ל֥וֹ מִיכָ֖ה מֵאַ֣יִן תָּב֑וֹא
וַיֹּ֨אמֶר אֵלָ֜יו לֵוִ֣י אָנֹ֗כִי מִבֵּ֥ית לֶ֙חֶם֙ יְהוּדָ֔ה וְאָנֹכִ֣י
הֹלֵ֔ךְ לָג֖וּר בַּאֲשֶׁ֥ר אֶמְצָֽא׃

‎<span id="010">10</span> ‏וַיֹּאמֶר֩ ל֨וֹ מִיכָ֜ה שְׁבָ֣ה עִמָּדִ֗י
וֶֽהְיֵה־לִי֮ לְאָ֣ב וּלְכֹהֵן֒ וְאָנֹכִ֨י אֶֽתֶּן־לְךָ֜ עֲשֶׂ֤רֶת
כֶּ֙סֶף֙ לַיָּמִ֔ים וְעֵ֥רֶךְ בְּגָדִ֖ים וּמִחְיָתֶ֑ךָ וַיֵּ֖לֶךְ
הַלֵּוִֽי׃

‎<span id="011">11</span> ‏וַיּ֥וֹאֶל הַלֵּוִ֖י לָשֶׁ֣בֶת אֶת־הָאִ֑ישׁ
וַיְהִ֤י הַנַּ֙עַר֙ ל֔וֹ כְּאַחַ֖ד מִבָּנָֽיו׃

‎<span id="012">12</span> ‏וַיְמַלֵּ֤א מִיכָה֙ אֶת־יַ֣ד הַלֵּוִ֔י
וַיְהִי־ל֥וֹ הַנַּ֖עַר לְכֹהֵ֑ן וַיְהִ֖י בְּבֵ֥ית מִיכָֽה׃

‎<span id="013">13</span> ‏וַיֹּ֣אמֶר מִיכָ֔ה עַתָּ֣ה יָדַ֔עְתִּי
כִּֽי־יֵיטִ֥יב יְהוָ֖ה לִ֑י כִּ֧י הָיָה־לִ֛י הַלֵּוִ֖י לְכֹהֵֽן׃

1 wayəhî-’îš mēhar-’efərāyim ûšəmwō mîḵāyəhû:

2 wayyō’mer lə’immwō ’elef ûmē’â hakesef ’ăšer luqq<sup>a</sup>ḥ-lāḵə
wə’atî wə’atə ’ālîṯ wəḡam ’āmarətə bə’āzənay hinnēh-hakesef ’itî ’ănî
ləq<sup>a</sup>ḥətîw watō’mer ’immwō bārûḵə bənî layhwâ:

3 wayyāšeḇ ’eṯ-’elef-ûmē’â hakesef lə’immwō watō’mer ’immwō haqədēš
hiqədašətî ’eṯ-hakesef layhwâ mîyāḏî liḇənî l<sup>a</sup>‘ăśwōṯ pesel
ûmassēḵâ wə‘atâ ’ăšîḇennû lāḵə:

4 wayyāšeḇ ’eṯ-hakesef lə’immwō watiqq<sup>a</sup>ḥ ’immwō mā’ṯayim
kesef watitənēhû laṣṣwōrēf wayy<sup>a</sup>‘ăśēhû pesel ûmassēḵâ wayəhî
bəḇêṯ mîḵāyəhû:

5 wəhā’îš mîḵâ lwō bêṯ ’ĕlōhîm wayy<sup>a</sup>‘aś ’ēfwōḏ ûṯərāfîm
wayəmallē’ ’eṯ-yaḏ ’<sup>a</sup>ḥaḏ mibānāyw wayəhî-lwō ləḵōhēn:

6 bayyāmîm hâēm ’ên meleḵə bəyiśərā’ēl ’îš hayyāšār bə‘ênāyw
y<sup>a</sup>‘ăśeh: f

7 wayəhî-n<sup>a</sup>‘ar mibêṯ leḥem yəhûḏâ mimmišəp<sup>a</sup>ḥaṯ
yəhûḏâ wəhû’ lēwî wəhû’ ḡār-šām:

8 wayyēleḵə hā’îš mēhā‘îr mibêṯ leḥem yəhûḏâ lāḡûr ba’ăšer yiməṣā’
wayyāḇō’ har-’efərayim ‘aḏ-bêṯ mîḵâ l<sup>a</sup>‘ăśwōṯ darəkwō:

9 wayyō’mer-lwō mîḵâ mē’ayin tāḇwō’ wayyō’mer ’ēlāyw lēwî ’ānōḵî mibêṯ
leḥem yəhûḏâ wə’ānōḵî hōlēḵə lāḡûr ba’ăšer ’eməṣā’:

10 wayyō’mer lwō mîḵâ šəḇâ ‘immāḏî wehəyēh-lî lə’āḇ ûləḵōhēn wə’ānōḵî
’eten-ləḵā ‘ăśereṯ kesef layyāmîm wə‘ēreḵə bəḡāḏîm ûmiḥəyāṯeḵā wayyēleḵə
hallēwî:

11 wayywō’el hallēwî lāšeḇeṯ ’eṯ-hā’îš wayəhî hann<sup>a</sup>‘ar lwō
kə’<sup>a</sup>ḥaḏ mibānāyw:

12 wayəmallē’ mîḵâ ’eṯ-yaḏ hallēwî wayəhî-lwō hann<sup>a</sup>‘ar
ləḵōhēn wayəhî bəḇêṯ mîḵâ:

13 wayyō’mer mîḵâ ‘atâ yāḏ<sup>a</sup>‘ətî kî-yêṭîḇ yəhwâ lî kî hāyâ-lî
hallēwî ləḵōhēn:

------------------------------------------------------------------------

[Next: Judges (Shoftim) Chapter 18](jdg018.md)
