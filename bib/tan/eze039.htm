<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 39</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze039.htm">Polyglot</A>&nbsp;
<A HREF="../kjv/eze039.htm">KJV</A>&nbsp;
<A HREF="../sep/eze039.htm">Sep</A>&nbsp;
<A HREF="../vul/eze039.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze038.htm">Previous</A>&nbsp;
<A HREF="eze040.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 39</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְאַתָּ֤ה בֶן־אָדָם֙ הִנָּבֵ֣א עַל־גּ֔וֹג וְאָ֣מַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה הִנְנִ֤י אֵלֶ֙יךָ֙ גּ֔וֹג נְשִׂ֕יא רֹ֖אשׁ מֶ֥שֶׁךְ וְתֻבָֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְשֹׁבַבְתִּ֙יךָ֙ וְשִׁשֵּׁאתִ֔יךָ וְהַעֲלִיתִ֖יךָ מִיַּרְכְּתֵ֣י צָפ֑וֹן וַהֲבִאוֹתִ֖ךָ עַל־הָרֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְהִכֵּיתִ֥י קַשְׁתְּךָ֖ מִיַּ֣ד שְׂמֹאולֶ֑ךָ וְחִצֶּ֕יךָ מִיַּ֥ד יְמִינְךָ֖ אַפִּֽיל׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;עַל־הָרֵ֨י יִשְׂרָאֵ֜ל תִּפּ֗וֹל אַתָּה֙ וְכָל־אֲגַפֶּ֔יךָ וְעַמִּ֖ים אֲשֶׁ֣ר אִתָּ֑ךְ לְעֵ֨יט צִפּ֧וֹר כָּל־כָּנָ֛ף וְחַיַּ֥ת הַשָּׂדֶ֖ה נְתַתִּ֥יךָ לְאָכְלָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;עַל־פְּנֵ֥י הַשָּׂדֶ֖ה תִּפּ֑וֹל כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְשִׁלַּחְתִּי־אֵ֣שׁ בְּמָג֔וֹג וּבְיֹשְׁבֵ֥י הָאִיִּ֖ים לָבֶ֑טַח וְיָדְע֖וּ כִּי־אֲנִ֥י יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאֶת־שֵׁ֨ם קָדְשִׁ֜י אוֹדִ֗יעַ בְּתוֹךְ֙ עַמִּ֣י יִשְׂרָאֵ֔ל וְלֹֽא־אַחֵ֥ל אֶת־שֵׁם־קָדְשִׁ֖י ע֑וֹד וְיָדְע֤וּ הַגּוֹיִם֙ כִּי־אֲנִ֣י יְהוָ֔ה קָד֖וֹשׁ בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִנֵּ֤ה בָאָה֙ וְנִֽהְיָ֔תָה נְאֻ֖ם אֲדֹנָ֣י יְהוִ֑ה ה֥וּא הַיּ֖וֹם אֲשֶׁ֥ר דִּבַּֽרְתִּי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְֽיָצְא֞וּ יֹשְׁבֵ֣י׀ עָרֵ֣י יִשְׂרָאֵ֗ל וּבִעֲר֡וּ וְ֠הִשִּׂיקוּ בְּנֶ֨שֶׁק וּמָגֵ֤ן וְצִנָּה֙ בְּקֶ֣שֶׁת וּבְחִצִּ֔ים וּבְמַקֵּ֥ל יָ֖ד וּבְרֹ֑מַח וּבִעֲר֥וּ בָהֶ֛ם אֵ֖שׁ שֶׁ֥בַע שָׁנִֽים׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְלֹֽא־יִשְׂא֨וּ עֵצִ֜ים מִן־הַשָּׂדֶ֗ה וְלֹ֤א יַחְטְבוּ֙ מִן־הַיְּעָרִ֔ים כִּ֥י בַנֶּ֖שֶׁק יְבַֽעֲרוּ־אֵ֑שׁ וְשָׁלְל֣וּ אֶת־שֹׁלְלֵיהֶ֗ם וּבָֽזְזוּ֙ אֶת־בֹּ֣זְזֵיהֶ֔ם נְאֻ֖ם אֲדֹנָ֥י יְהוִֽה׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָיָ֣ה בַיּ֣וֹם הַה֡וּא אֶתֵּ֣ן לְגוֹג֩׀ מְקֽוֹם־שָׁ֨ם קֶ֜בֶר בְּיִשְׂרָאֵ֗ל גֵּ֤י הָעֹֽבְרִים֙ קִדְמַ֣ת הַיָּ֔ם וְחֹסֶ֥מֶת הִ֖יא אֶת־הָעֹֽבְרִ֑ים וְקָ֣בְרוּ שָׁ֗ם אֶת־גּוֹג֙ וְאֶת־כָּל־הֲמוֹנֹ֔ה<font color="red"><sup>q</font></sup> וְקָ֣רְא֔וּ גֵּ֖יא הֲמ֥וֹן גּֽוֹג׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וּקְבָרוּם֙ בֵּ֣ית יִשְׂרָאֵ֔ל לְמַ֖עַן טַהֵ֣ר אֶת־הָאָ֑רֶץ שִׁבְעָ֖ה חֳדָשִֽׁים׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְקָֽבְרוּ֙ כָּל־עַ֣ם הָאָ֔רֶץ וְהָיָ֥ה לָהֶ֖ם לְשֵׁ֑ם י֚וֹם הִכָּ֣בְדִ֔י נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאַנְשֵׁ֨י תָמִ֤יד יַבְדִּ֙ילוּ֙ עֹבְרִ֣ים בָּאָ֔רֶץ מְקַבְּרִ֣ים אֶת־הָעֹבְרִ֗ים אֶת־הַנּוֹתָרִ֛ים עַל־פְּנֵ֥י הָאָ֖רֶץ לְטַֽהֲרָ֑הּ מִקְצֵ֥ה שִׁבְעָֽה־חֳדָשִׁ֖ים יַחְקֹֽרוּ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְעָבְר֤וּ הָעֹֽבְרִים֙ בָּאָ֔רֶץ וְרָאָה֙ עֶ֣צֶם אָדָ֔ם וּבָנָ֥ה אֶצְל֖וֹ צִיּ֑וּן עַ֣ד קָבְר֤וּ אֹתוֹ֙ הַֽמְקַבְּרִ֔ים אֶל־גֵּ֖יא הֲמ֥וֹן גּֽוֹג׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְגַ֥ם שֶׁם־עִ֛יר הֲמוֹנָ֖ה וְטִהֲר֥וּ הָאָֽרֶץ׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאַתָּ֨ה בֶן־אָדָ֜ם כֹּֽה־אָמַ֣ר׀ אֲדֹנָ֣י יְהוִֹ֗ה אֱמֹר֩ לְצִפּ֨וֹר כָּל־כָּנָ֜ף וּלְכֹ֣ל׀ חַיַּ֣ת הַשָּׂדֶ֗ה הִקָּבְצ֤וּ וָבֹ֙אוּ֙ הֵאָסְפ֣וּ מִסָּבִ֔יב עַל־זִבְחִ֗י אֲשֶׁ֨ר אֲנִ֜י זֹבֵ֤חַ לָכֶם֙ זֶ֣בַח גָּד֔וֹל עַ֖ל הָרֵ֣י יִשְׂרָאֵ֑ל וַאֲכַלְתֶּ֥ם בָּשָׂ֖ר וּשְׁתִ֥יתֶם דָּֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בְּשַׂ֤ר גִּבּוֹרִים֙ תֹּאכֵ֔לוּ וְדַם־נְשִׂיאֵ֥י הָאָ֖רֶץ תִּשְׁתּ֑וּ אֵילִ֨ים כָּרִ֤ים וְעַתּוּדִים֙ פָּרִ֔ים מְרִיאֵ֥י בָשָׁ֖ן כֻּלָּֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַאֲכַלְתֶּם־חֵ֣לֶב לְשָׂבְעָ֔ה וּשְׁתִ֥יתֶם דָּ֖ם לְשִׁכָּר֑וֹן מִזִּבְחִ֖י אֲשֶׁר־זָבַ֥חְתִּי לָכֶֽם׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּשְׂבַעְתֶּ֤ם עַל־שֻׁלְחָנִי֙ ס֣וּס וָרֶ֔כֶב גִּבּ֖וֹר וְכָל־אִ֣ישׁ מִלְחָמָ֑ה נְאֻ֖ם אֲדֹנָ֥י יְהוִֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְנָתַתִּ֥י אֶת־כְּבוֹדִ֖י בַּגּוֹיִ֑ם וְרָא֣וּ כָל־הַגּוֹיִ֗ם אֶת־מִשְׁפָּטִי֙ אֲשֶׁ֣ר עָשִׂ֔יתִי וְאֶת־יָדִ֖י אֲשֶׁר־שַׂ֥מְתִּי בָהֶֽם׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְיָֽדְעוּ֙ בֵּ֣ית יִשְׂרָאֵ֔ל כִּ֛י אֲנִ֥י יְהוָ֖ה אֱלֹֽהֵיהֶ֑ם מִן־הַיּ֥וֹם הַה֖וּא וָהָֽלְאָה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְיָדְע֣וּ הַ֠גּוֹיִם כִּ֣י בַעֲוֹנָ֞ם גָּל֣וּ בֵֽית־יִשְׂרָאֵ֗ל עַ֚ל אֲשֶׁ֣ר מָֽעֲלוּ־בִ֔י וָאַסְתִּ֥ר פָּנַ֖י מֵהֶ֑ם וָֽאֶתְּנֵם֙ בְּיַ֣ד צָרֵיהֶ֔ם וַיִּפְּל֥וּ בַחֶ֖רֶב כֻּלָּֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;כְּטֻמְאָתָ֥ם וּכְפִשְׁעֵיהֶ֖ם עָשִׂ֣יתִי אֹתָ֑ם וָאַסְתִּ֥ר פָּנַ֖י מֵהֶֽם׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;לָכֵ֗ן כֹּ֤ה אָמַר֙ אֲדֹנָ֣י יְהוִ֔ה עַתָּ֗ה אָשִׁיב֙ אֶת־<font color="brown">שבית</font> <font color="blue">שְׁב֣וּת</font> יַֽעֲקֹ֔ב וְרִֽחַמְתִּ֖י כָּל־בֵּ֣ית יִשְׂרָאֵ֑ל וְקִנֵּאתִ֖י לְשֵׁ֥ם קָדְשִֽׁי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְנָשׂוּ֙ אֶת־כְּלִמָּתָ֔ם וְאֶת־כָּל־מַעֲלָ֖ם אֲשֶׁ֣ר מָעֲלוּ־בִ֑י בְּשִׁבְתָּ֧ם עַל־אַדְמָתָ֛ם לָבֶ֖טַח וְאֵ֥ין מַחֲרִֽיד׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;בְּשׁוֹבְבִ֤י אוֹתָם֙ מִן־הָ֣עַמִּ֔ים וְקִבַּצְתִּ֣י אֹתָ֔ם מֵֽאַרְצ֖וֹת אֹֽיְבֵיהֶ֑ם וְנִקְדַּ֣שְׁתִּי בָ֔ם לְעֵינֵ֖י הַגּוֹיִ֥ם רַבִּֽים׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְיָדְע֗וּ כִּ֣י אֲנִ֤י יְהוָה֙ אֱלֹ֣הֵיהֶ֔ם בְּהַגְלוֹתִ֤י אֹתָם֙ אֶל־הַגּוֹיִ֔ם וְכִנַּסְתִּ֖ים עַל־אַדְמָתָ֑ם וְלֹֽא־אוֹתִ֥יר ע֛וֹד מֵהֶ֖ם שָֽׁם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְלֹֽא־אַסְתִּ֥יר ע֛וֹד פָּנַ֖י מֵהֶ֑ם אֲשֶׁ֨ר שָׁפַ֤כְתִּי אֶת־רוּחִי֙ עַל־בֵּ֣ית יִשְׂרָאֵ֔ל נְאֻ֖ם אֲדֹנָ֥י יְהוִֽה׃ פ</P>
</TD>
<TD WIDTH="50%">
<P>1&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m hinn&#257;&#x1E07;&#275;&#8217; &#8216;al-gw&#333;&#x1E21; w&#601;&#8217;&#257;mar&#601;t&#257; k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih hin&#601;n&icirc; &#8217;&#275;ley&#x1E35;&#257; gw&#333;&#x1E21; n&#601;&#347;&icirc;&#8217; r&#333;&#8217;&#353; me&#353;e&#x1E35;&#601; w&#601;&#x1E6F;u&#x1E07;&#257;l: </P>
<P>2&nbsp;w&#601;&#353;&#333;&#x1E07;a&#x1E07;&#601;t&icirc;&#x1E35;&#257; w&#601;&#353;i&#353;&#353;&#275;&#8217;&#x1E6F;&icirc;&#x1E35;&#257; w&#601;h<sup>a</sup>&#8216;&#259;l&icirc;&#x1E6F;&icirc;&#x1E35;&#257; m&icirc;yar&#601;k&#601;&#x1E6F;&ecirc; &#x1E63;&#257;fw&#333;n wah&#259;&#x1E07;i&#8217;w&#333;&#x1E6F;i&#x1E35;&#257; &#8216;al-h&#257;r&ecirc; yi&#347;&#601;r&#257;&#8217;&#275;l: </P>
<P>3&nbsp;w&#601;hik&ecirc;&#x1E6F;&icirc; qa&#353;&#601;t&#601;&#x1E35;&#257; m&icirc;ya&#x1E0F; &#347;&#601;m&#333;&#8217;wle&#x1E35;&#257; w&#601;&#x1E25;i&#x1E63;&#x1E63;ey&#x1E35;&#257; m&icirc;ya&#x1E0F; y&#601;m&icirc;n&#601;&#x1E35;&#257; &#8217;ap&icirc;l: </P>
<P>4&nbsp;&#8216;al-h&#257;r&ecirc; yi&#347;&#601;r&#257;&#8217;&#275;l tipw&#333;l &#8217;at&acirc; w&#601;&#x1E35;&#257;l-&#8217;&#259;&#x1E21;apey&#x1E35;&#257; w&#601;&#8216;amm&icirc;m &#8217;&#259;&#353;er &#8217;it&#257;&#x1E35;&#601; l&#601;&#8216;&ecirc;&#x1E6D; &#x1E63;ipw&#333;r k&#257;l-k&#257;n&#257;f w&#601;&#x1E25;ayya&#x1E6F; ha&#347;&#347;&#257;&#x1E0F;eh n&#601;&#x1E6F;at&icirc;&#x1E35;&#257; l&#601;&#8217;&#257;&#x1E35;&#601;l&acirc;: </P>
<P>5&nbsp;&#8216;al-p&#601;n&ecirc; ha&#347;&#347;&#257;&#x1E0F;eh tipw&#333;l k&icirc; &#8217;&#259;n&icirc; &#x1E0F;ibar&#601;t&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>6&nbsp;w&#601;&#353;ill<sup>a</sup>&#x1E25;&#601;t&icirc;-&#8217;&#275;&#353; b&#601;m&#257;&#x1E21;w&#333;&#x1E21; &ucirc;&#x1E07;&#601;y&#333;&#353;&#601;&#x1E07;&ecirc; h&#257;&#8217;&icirc;y&icirc;m l&#257;&#x1E07;e&#x1E6D;<sup>a</sup>&#x1E25; w&#601;y&#257;&#x1E0F;&#601;&#8216;&ucirc; k&icirc;-&#8217;&#259;n&icirc; y&#601;hw&acirc;: </P>
<P>7&nbsp;w&#601;&#8217;e&#x1E6F;-&#353;&#275;m q&#257;&#x1E0F;&#601;&#353;&icirc; &#8217;w&#333;&#x1E0F;&icirc;&#8216;a b&#601;&#x1E6F;w&#333;&#x1E35;&#601; &#8216;amm&icirc; yi&#347;&#601;r&#257;&#8217;&#275;l w&#601;l&#333;&#8217;-&#8217;<sup>a</sup>&#x1E25;&#275;l &#8217;e&#x1E6F;-&#353;&#275;m-q&#257;&#x1E0F;&#601;&#353;&icirc; &#8216;w&#333;&#x1E0F; w&#601;y&#257;&#x1E0F;&#601;&#8216;&ucirc; hagw&#333;yim k&icirc;-&#8217;&#259;n&icirc; y&#601;hw&acirc; q&#257;&#x1E0F;w&#333;&#353; b&#601;yi&#347;&#601;r&#257;&#8217;&#275;l: </P>
<P>8&nbsp;hinn&#275;h &#x1E07;&#257;&#8217;&acirc; w&#601;nih&#601;y&#257;&#x1E6F;&acirc; n&#601;&#8217;um &#8217;&#259;&#x1E0F;&#333;n&#257;y y&#601;hwih h&ucirc;&#8217; hayyw&#333;m &#8217;&#259;&#353;er dibar&#601;t&icirc;: </P>
<P>9&nbsp;w&#601;y&#257;&#x1E63;&#601;&#8217;&ucirc; y&#333;&#353;&#601;&#x1E07;&ecirc;| &#8216;&#257;r&ecirc; yi&#347;&#601;r&#257;&#8217;&#275;l &ucirc;&#x1E07;i&#8216;&#259;r&ucirc; w&#601;hi&#347;&#347;&icirc;q&ucirc; b&#601;ne&#353;eq &ucirc;m&#257;&#x1E21;&#275;n w&#601;&#x1E63;inn&acirc; b&#601;qe&#353;e&#x1E6F; &ucirc;&#x1E07;&#601;&#x1E25;i&#x1E63;&#x1E63;&icirc;m &ucirc;&#x1E07;&#601;maqq&#275;l y&#257;&#x1E0F; &ucirc;&#x1E07;&#601;r&#333;m<sup>a</sup>&#x1E25; &ucirc;&#x1E07;i&#8216;&#259;r&ucirc; &#x1E07;&acirc;em &#8217;&#275;&#353; &#353;e&#x1E07;<sup>a</sup>&#8216; &#353;&#257;n&icirc;m: </P>
<P>10&nbsp;w&#601;l&#333;&#8217;-yi&#347;&#601;&#8217;&ucirc; &#8216;&#275;&#x1E63;&icirc;m min-ha&#347;&#347;&#257;&#x1E0F;eh w&#601;l&#333;&#8217; y<sup>a</sup>&#x1E25;&#601;&#x1E6D;&#601;&#x1E07;&ucirc; min-hayy&#601;&#8216;&#257;r&icirc;m k&icirc; &#x1E07;anne&#353;eq y&#601;&#x1E07;<sup>a</sup>&#8216;&#259;r&ucirc;-&#8217;&#275;&#353; w&#601;&#353;&#257;l&#601;l&ucirc; &#8217;e&#x1E6F;-&#353;&#333;l&#601;l&ecirc;hem &ucirc;&#x1E07;&#257;z&#601;z&ucirc; &#8217;e&#x1E6F;-b&#333;z&#601;z&ecirc;hem n&#601;&#8217;um &#8217;&#259;&#x1E0F;&#333;n&#257;y y&#601;hwih: s</P>
<P>11&nbsp;w&#601;h&#257;y&acirc; &#x1E07;ayyw&#333;m hah&ucirc;&#8217; &#8217;et&#275;n l&#601;&#x1E21;w&#333;&#x1E21;| m&#601;qw&#333;m-&#353;&#257;m qe&#x1E07;er b&#601;yi&#347;&#601;r&#257;&#8217;&#275;l g&ecirc; h&#257;&#8216;&#333;&#x1E07;&#601;r&icirc;m qi&#x1E0F;&#601;ma&#x1E6F; hayy&#257;m w&#601;&#x1E25;&#333;seme&#x1E6F; h&icirc;&#8217; &#8217;e&#x1E6F;-h&#257;&#8216;&#333;&#x1E07;&#601;r&icirc;m w&#601;q&#257;&#x1E07;&#601;r&ucirc; &#353;&#257;m &#8217;e&#x1E6F;-gw&#333;&#x1E21; w&#601;&#8217;e&#x1E6F;-k&#257;l-h&#259;mw&#333;n&#333;h<font color="red"><sup>q</font></sup> w&#601;q&#257;r&#601;&#8217;&ucirc; g&ecirc;&#8217; h&#259;mw&#333;n gw&#333;&#x1E21;: </P>
<P>12&nbsp;&ucirc;q&#601;&#x1E07;&#257;r&ucirc;m b&ecirc;&#x1E6F; yi&#347;&#601;r&#257;&#8217;&#275;l l&#601;m<sup>a</sup>&#8216;an &#x1E6D;ah&#275;r &#8217;e&#x1E6F;-h&#257;&#8217;&#257;re&#x1E63; &#353;i&#x1E07;&#601;&#8216;&acirc; &#x1E25;&#335;&#x1E0F;&#257;&#353;&icirc;m: </P>
<P>13&nbsp;w&#601;q&#257;&#x1E07;&#601;r&ucirc; k&#257;l-&#8216;am h&#257;&#8217;&#257;re&#x1E63; w&#601;h&#257;y&acirc; l&acirc;em l&#601;&#353;&#275;m yw&#333;m hik&#257;&#x1E07;&#601;&#x1E0F;&icirc; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>14&nbsp;w&#601;&#8217;an&#601;&#353;&ecirc; &#x1E6F;&#257;m&icirc;&#x1E0F; ya&#x1E07;&#601;d&icirc;l&ucirc; &#8216;&#333;&#x1E07;&#601;r&icirc;m b&#257;&#8217;&#257;re&#x1E63; m&#601;qab&#601;r&icirc;m &#8217;e&#x1E6F;-h&#257;&#8216;&#333;&#x1E07;&#601;r&icirc;m &#8217;e&#x1E6F;-hannw&#333;&#x1E6F;&#257;r&icirc;m &#8216;al-p&#601;n&ecirc; h&#257;&#8217;&#257;re&#x1E63; l&#601;&#x1E6D;ah&#259;r&#257;h miq&#601;&#x1E63;&#275;h &#353;i&#x1E07;&#601;&#8216;&acirc;-&#x1E25;&#335;&#x1E0F;&#257;&#353;&icirc;m y<sup>a</sup>&#x1E25;&#601;q&#333;r&ucirc;: </P>
<P>15&nbsp;w&#601;&#8216;&#257;&#x1E07;&#601;r&ucirc; h&#257;&#8216;&#333;&#x1E07;&#601;r&icirc;m b&#257;&#8217;&#257;re&#x1E63; w&#601;r&#257;&#8217;&acirc; &#8216;e&#x1E63;em &#8217;&#257;&#x1E0F;&#257;m &ucirc;&#x1E07;&#257;n&acirc; &#8217;e&#x1E63;&#601;lw&#333; &#x1E63;&icirc;y&ucirc;n &#8216;a&#x1E0F; q&#257;&#x1E07;&#601;r&ucirc; &#8217;&#333;&#x1E6F;w&#333; ham&#601;qab&#601;r&icirc;m &#8217;el-g&ecirc;&#8217; h&#259;mw&#333;n gw&#333;&#x1E21;: </P>
<P>16&nbsp;w&#601;&#x1E21;am &#353;em-&#8216;&icirc;r h&#259;mw&#333;n&acirc; w&#601;&#x1E6D;ih&#259;r&ucirc; h&#257;&#8217;&#257;re&#x1E63;: s</P>
<P>17&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m k&#333;h-&#8217;&#257;mar| &#8217;&#259;&#x1E0F;&#333;n&#257;y y&#601;hw&#333;ih &#8217;&#277;m&#333;r l&#601;&#x1E63;ipw&#333;r k&#257;l-k&#257;n&#257;f &ucirc;l&#601;&#x1E35;&#333;l| &#x1E25;ayya&#x1E6F; ha&#347;&#347;&#257;&#x1E0F;eh hiqq&#257;&#x1E07;&#601;&#x1E63;&ucirc; w&#257;&#x1E07;&#333;&#8217;&ucirc; h&#275;&#8217;&#257;s&#601;f&ucirc; miss&#257;&#x1E07;&icirc;&#x1E07; &#8216;al-zi&#x1E07;&#601;&#x1E25;&icirc; &#8217;&#259;&#353;er &#8217;&#259;n&icirc; z&#333;&#x1E07;&#275;&#x1E25;a l&#257;&#x1E35;em ze&#x1E07;<sup>a</sup>&#x1E25; g&#257;&#x1E0F;w&#333;l &#8216;al h&#257;r&ecirc; yi&#347;&#601;r&#257;&#8217;&#275;l wa&#8217;&#259;&#x1E35;al&#601;tem b&#257;&#347;&#257;r &ucirc;&#353;&#601;&#x1E6F;&icirc;&#x1E6F;em d&#257;m: </P>
<P>18&nbsp;b&#601;&#347;ar gibw&#333;r&icirc;m t&#333;&#8217;&#x1E35;&#275;l&ucirc; w&#601;&#x1E0F;am-n&#601;&#347;&icirc;&#8217;&ecirc; h&#257;&#8217;&#257;re&#x1E63; ti&#353;&#601;t&ucirc; &#8217;&ecirc;l&icirc;m k&#257;r&icirc;m w&#601;&#8216;at&ucirc;&#x1E0F;&icirc;m p&#257;r&icirc;m m&#601;r&icirc;&#8217;&ecirc; &#x1E07;&#257;&#353;&#257;n kull&#257;m: </P>
<P>19&nbsp;wa&#8217;&#259;&#x1E35;al&#601;tem-&#x1E25;&#275;le&#x1E07; l&#601;&#347;&#257;&#x1E07;&#601;&#8216;&acirc; &ucirc;&#353;&#601;&#x1E6F;&icirc;&#x1E6F;em d&#257;m l&#601;&#353;ik&#257;rw&#333;n mizzi&#x1E07;&#601;&#x1E25;&icirc; &#8217;&#259;&#353;er-z&#257;&#x1E07;<sup>a</sup>&#x1E25;&#601;t&icirc; l&#257;&#x1E35;em: </P>
<P>20&nbsp;&ucirc;&#347;&#601;&#x1E07;<sup>a</sup>&#8216;&#601;tem &#8216;al-&#353;ul&#601;&#x1E25;&#257;n&icirc; s&ucirc;s w&#257;re&#x1E35;e&#x1E07; gibw&#333;r w&#601;&#x1E35;&#257;l-&#8217;&icirc;&#353; mil&#601;&#x1E25;&#257;m&acirc; n&#601;&#8217;um &#8217;&#259;&#x1E0F;&#333;n&#257;y y&#601;hwih: </P>
<P>21&nbsp;w&#601;n&#257;&#x1E6F;at&icirc; &#8217;e&#x1E6F;-k&#601;&#x1E07;w&#333;&#x1E0F;&icirc; bagw&#333;yim w&#601;r&#257;&#8217;&ucirc; &#x1E35;&#257;l-hagw&#333;yim &#8217;e&#x1E6F;-mi&#353;&#601;p&#257;&#x1E6D;&icirc; &#8217;&#259;&#353;er &#8216;&#257;&#347;&icirc;&#x1E6F;&icirc; w&#601;&#8217;e&#x1E6F;-y&#257;&#x1E0F;&icirc; &#8217;&#259;&#353;er-&#347;am&#601;t&icirc; &#x1E07;&acirc;em: </P>
<P>22&nbsp;w&#601;y&#257;&#x1E0F;&#601;&#8216;&ucirc; b&ecirc;&#x1E6F; yi&#347;&#601;r&#257;&#8217;&#275;l k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;hem min-hayyw&#333;m hah&ucirc;&#8217; w&acirc;&#257;l&#601;&#8217;&acirc;: </P>
<P>23&nbsp;w&#601;y&#257;&#x1E0F;&#601;&#8216;&ucirc; hagw&#333;yim k&icirc; &#x1E07;<sup>a</sup>&#8216;&#259;w&#333;n&#257;m g&#257;l&ucirc; &#x1E07;&ecirc;&#x1E6F;-yi&#347;&#601;r&#257;&#8217;&#275;l &#8216;al &#8217;&#259;&#353;er m&#257;&#8216;&#259;l&ucirc;-&#x1E07;&icirc; w&#257;&#8217;as&#601;tir p&#257;nay m&#275;hem w&#257;&#8217;et&#601;n&#275;m b&#601;ya&#x1E0F; &#x1E63;&#257;r&ecirc;hem wayyip&#601;l&ucirc; &#x1E07;<sup>a</sup>&#x1E25;ere&#x1E07; kull&#257;m: </P>
<P>24&nbsp;k&#601;&#x1E6D;um&#601;&#8217;&#257;&#x1E6F;&#257;m &ucirc;&#x1E35;&#601;fi&#353;&#601;&#8216;&ecirc;hem &#8216;&#257;&#347;&icirc;&#x1E6F;&icirc; &#8217;&#333;&#x1E6F;&#257;m w&#257;&#8217;as&#601;tir p&#257;nay m&#275;hem: s</P>
<P>25&nbsp;l&#257;&#x1E35;&#275;n k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hwih &#8216;at&acirc; &#8217;&#257;&#353;&icirc;&#x1E07; &#8217;e&#x1E6F;-<font color="brown">&#353;&#601;&#x1E07;&icirc;&#x1E6F;</font> <font color="blue">&#353;&#601;&#x1E07;&ucirc;&#x1E6F;</font> y<sup>a</sup>&#8216;&#259;q&#333;&#x1E07; w&#601;ri&#x1E25;am&#601;t&icirc; k&#257;l-b&ecirc;&#x1E6F; yi&#347;&#601;r&#257;&#8217;&#275;l w&#601;qinn&#275;&#8217;&#x1E6F;&icirc; l&#601;&#353;&#275;m q&#257;&#x1E0F;&#601;&#353;&icirc;: </P>
<P>26&nbsp;w&#601;n&#257;&#347;&ucirc; &#8217;e&#x1E6F;-k&#601;limm&#257;&#x1E6F;&#257;m w&#601;&#8217;e&#x1E6F;-k&#257;l-m<sup>a</sup>&#8216;&#259;l&#257;m &#8217;&#259;&#353;er m&#257;&#8216;&#259;l&ucirc;-&#x1E07;&icirc; b&#601;&#353;i&#x1E07;&#601;t&#257;m &#8216;al-&#8217;a&#x1E0F;&#601;m&#257;&#x1E6F;&#257;m l&#257;&#x1E07;e&#x1E6D;<sup>a</sup>&#x1E25; w&#601;&#8217;&ecirc;n m<sup>a</sup>&#x1E25;&#259;r&icirc;&#x1E0F;: </P>
<P>27&nbsp;b&#601;&#353;w&#333;&#x1E07;&#601;&#x1E07;&icirc; &#8217;w&#333;&#x1E6F;&#257;m min-h&#257;&#8216;amm&icirc;m w&#601;qiba&#x1E63;&#601;t&icirc; &#8217;&#333;&#x1E6F;&#257;m m&#275;&#8217;ar&#601;&#x1E63;w&#333;&#x1E6F; &#8217;&#333;y&#601;&#x1E07;&ecirc;hem w&#601;niq&#601;da&#353;&#601;t&icirc; &#x1E07;&#257;m l&#601;&#8216;&ecirc;n&ecirc; hagw&#333;yim rab&icirc;m: </P>
<P>28&nbsp;w&#601;y&#257;&#x1E0F;&#601;&#8216;&ucirc; k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;hem b&#601;ha&#x1E21;&#601;lw&#333;&#x1E6F;&icirc; &#8217;&#333;&#x1E6F;&#257;m &#8217;el-hagw&#333;yim w&#601;&#x1E35;innas&#601;t&icirc;m &#8216;al-&#8217;a&#x1E0F;&#601;m&#257;&#x1E6F;&#257;m w&#601;l&#333;&#8217;-&#8217;w&#333;&#x1E6F;&icirc;r &#8216;w&#333;&#x1E0F; m&#275;hem &#353;&#257;m: </P>
<P>29&nbsp;w&#601;l&#333;&#8217;-&#8217;as&#601;t&icirc;r &#8216;w&#333;&#x1E0F; p&#257;nay m&#275;hem &#8217;&#259;&#353;er &#353;&#257;fa&#x1E35;&#601;t&icirc; &#8217;e&#x1E6F;-r&ucirc;&#x1E25;&icirc; &#8216;al-b&ecirc;&#x1E6F; yi&#347;&#601;r&#257;&#8217;&#275;l n&#601;&#8217;um &#8217;&#259;&#x1E0F;&#333;n&#257;y y&#601;hwih: f</P>
</TD>
</TABLE>
<P><HR>
<CENTER>
<A HREF="eze040.htm">Next: Ezekiel (Yechezqel) Chapter 40</A></CENTER>
</BODY>
</HTML>
