[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/joe003)  [KJV](../kjv/joe003)  [Sep](../sep/joe003) 
[Vul](../vul/joe003)   
  
[Joel (Yoel) Index](joe)  
  [Previous](joe002)  [Next](joe004) 

------------------------------------------------------------------------

### Tanach (Hebrew): Joel (Yoel) Chapter 3

‎<span id="001">1</span> ‏וְהָיָ֣ה אַֽחֲרֵי־כֵ֗ן אֶשְׁפּ֤וֹךְ
אֶת־רוּחִי֙ עַל־כָּל־בָּשָׂ֔ר וְנִבְּא֖וּ בְּנֵיכֶ֣ם וּבְנֽוֹתֵיכֶ֑ם
זִקְנֵיכֶם֙ חֲלֹמ֣וֹת יַחֲלֹמ֔וּן בַּח֣וּרֵיכֶ֔ם חֶזְיֹנ֖וֹת יִרְאֽוּ׃

‎<span id="002">2</span> ‏וְגַ֥ם עַל־הָֽעֲבָדִ֖ים וְעַל־הַשְּׁפָח֑וֹת
בַּיָּמִ֣ים הָהֵ֔מָּה אֶשְׁפּ֖וֹךְ אֶת־רוּחִֽי׃

‎<span id="003">3</span> ‏וְנָֽתַתִּי֙ מֽוֹפְתִ֔ים בַּשָּׁמַ֖יִם
וּבָאָ֑רֶץ דָּ֣ם וָאֵ֔שׁ וְתִֽימֲר֖וֹת עָשָֽׁן׃

‎<span id="004">4</span> ‏הַשֶּׁ֙מֶשׁ֙ יֵהָפֵ֣ךְ לְחֹ֔שֶׁךְ וְהַיָּרֵ֖חַ
לְדָ֑ם לִפְנֵ֗י בּ֚וֹא י֣וֹם יְהוָ֔ה הַגָּד֖וֹל וְהַנּוֹרָֽא׃

‎<span id="005">5</span> ‏וְהָיָ֗ה כֹּ֧ל אֲשֶׁר־יִקְרָ֛א בְּשֵׁ֥ם
יְהוָ֖ה יִמָּלֵ֑ט כִּ֠י בְּהַר־צִיּ֨וֹן וּבִירוּשָׁלִַ֜ם תִּֽהְיֶ֣ה
פְלֵיטָ֗ה כַּֽאֲשֶׁר֙ אָמַ֣ר יְהוָ֔ה וּבַ֨שְּׂרִידִ֔ים אֲשֶׁ֥ר יְהוָ֖ה
קֹרֵֽא׃

1 wəhāyâ ’<sup>a</sup>ḥărê-ḵēn ’ešəpwōḵə ’eṯ-rûḥî ‘al-kāl-bāśār wənibə’û
bənêḵem ûḇənwōṯêḵem ziqənêḵem ḥălōmwōṯ y<sup>a</sup>ḥălōmûn
b<sup>a</sup>ḥûrêḵem ḥezəyōnwōṯ yirə’û:

2 wəḡam ‘al-hā‘ăḇāḏîm wə‘al-haššəfāḥwōṯ bayyāmîm hâēmmâ ’ešəpwōḵə
’eṯ-rûḥî:

3 wənāṯatî mwōfəṯîm baššāmayim ûḇā’āreṣ dām wā’ēš wəṯîmărwōṯ ‘āšān:

4 haššemeš yēhāfēḵə ləḥōšeḵə wəhayyārēḥa ləḏām lifənê bwō’ ywōm yəhwâ
hagāḏwōl wəhannwōrā’:

5 wəhāyâ kōl ’ăšer-yiqərā’ bəšēm yəhwâ yimmālēṭ kî bəhar-ṣîywōn
ûḇîrûšālaim tihəyeh fəlêṭâ ka’ăšer ’āmar yəhwâ ûḇaśśərîḏîm ’ăšer yəhwâ
qōrē’:

------------------------------------------------------------------------

[Next: Joel (Yoel) Chapter 4](joe004)
