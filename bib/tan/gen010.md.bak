[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen010)  [KJV](../kjv/gen010)  [Sep](../sep/gen010.md) 
[Vul](../vul/gen010.md)   
  
[Genesis (Bereshit) Index](gen.md)  
  [Previous](gen009)  [Next](gen011.md) 

------------------------------------------------------------------------

### Tanach (Hebrew): Genesis (Bereshit) Chapter 10

‎<span id="001">1</span> ‏וְאֵ֙לֶּה֙ תּוֹלְדֹ֣ת בְּנֵי־נֹ֔חַ שֵׁ֖ם חָ֣ם
וָיָ֑פֶת וַיִּוָּלְד֥וּ לָהֶ֛ם בָּנִ֖ים אַחַ֥ר הַמַּבּֽוּל׃

‎<span id="002">2</span> ‏בְּנֵ֣י יֶ֔פֶת גֹּ֣מֶר וּמָג֔וֹג וּמָדַ֖י
וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃

‎<span id="003">3</span> ‏וּבְנֵ֖י גֹּ֑מֶר אַשְׁכֲּנַ֥ז וְרִיפַ֖ת
וְתֹגַרְמָֽה׃

‎<span id="004">4</span> ‏וּבְנֵ֥י יָוָ֖ן אֱלִישָׁ֣ה וְתַרְשִׁ֑ישׁ
כִּתִּ֖ים וְדֹדָנִֽים׃

‎<span id="005">5</span> ‏מֵ֠אֵלֶּה נִפְרְד֞וּ אִיֵּ֤י הַגּוֹיִם֙
בְּאַרְצֹתָ֔ם אִ֖ישׁ לִלְשֹׁנ֑וֹ לְמִשְׁפְּחֹתָ֖ם בְּגוֹיֵהֶֽם׃

‎<span id="006">6</span> ‏וּבְנֵ֖י חָ֑ם כּ֥וּשׁ וּמִצְרַ֖יִם וּפ֥וּט
וּכְנָֽעַן׃

‎<span id="007">7</span> ‏וּבְנֵ֣י כ֔וּשׁ סְבָא֙ וַֽחֲוִילָ֔ה
וְסַבְתָּ֥ה וְרַעְמָ֖ה וְסַבְתְּכָ֑א וּבְנֵ֥י רַעְמָ֖ה שְׁבָ֥א וּדְדָֽן׃

‎<span id="008">8</span> ‏וְכ֖וּשׁ יָלַ֣ד אֶת־נִמְרֹ֑ד ה֣וּא הֵחֵ֔ל
לִֽהְי֥וֹת גִּבֹּ֖ר בָּאָֽרֶץ׃

‎<span id="009">9</span> ‏הֽוּא־הָיָ֥ה גִבֹּֽר־צַ֖יִד לִפְנֵ֣י יְהוָ֑ה
עַל־כֵּן֙ יֵֽאָמַ֔ר כְּנִמְרֹ֛ד גִּבּ֥וֹר צַ֖יִד לִפְנֵ֥י יְהוָֽה׃

‎<span id="010">10</span> ‏וַתְּהִ֨י רֵאשִׁ֤ית מַמְלַכְתּוֹ֙ בָּבֶ֔ל
וְאֶ֖רֶךְ וְאַכַּ֣ד וְכַלְנֵ֑ה בְּאֶ֖רֶץ שִׁנְעָֽר׃

‎<span id="011">11</span> ‏מִן־הָאָ֥רֶץ הַהִ֖וא יָצָ֣א אַשּׁ֑וּר
וַיִּ֙בֶן֙ אֶת־נִ֣ינְוֵ֔ה וְאֶת־רְחֹבֹ֥ת עִ֖יר וְאֶת־כָּֽלַח׃

‎<span id="012">12</span> ‏וְֽאֶת־רֶ֔סֶן בֵּ֥ין נִֽינְוֵ֖ה וּבֵ֣ין
כָּ֑לַח הִ֖וא הָעִ֥יר הַגְּדֹלָֽה׃

‎<span id="013">13</span> ‏וּמִצְרַ֡יִם יָלַ֞ד אֶת־לוּדִ֧ים
וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃

‎<span id="014">14</span> ‏וְֽאֶת־פַּתְרֻסִ֞ים וְאֶת־כַּסְלֻחִ֗ים
אֲשֶׁ֨ר יָצְא֥וּ מִשָּׁ֛ם פְּלִשְׁתִּ֖ים וְאֶת־כַּפְתֹּרִֽים׃ ס

‎<span id="015">15</span> ‏וּכְנַ֗עַן יָלַ֛ד אֶת־צִידֹ֥ן בְּכֹר֖וֹ
וְאֶת־חֵֽת׃

‎<span id="016">16</span> ‏וְאֶת־הַיְבוּסִי֙ וְאֶת־הָ֣אֱמֹרִ֔י וְאֵ֖ת
הַגִּרְגָּשִֽׁי׃

‎<span id="017">17</span> ‏וְאֶת־הַֽחִוִּ֥י וְאֶת־הַֽעַרְקִ֖י
וְאֶת־הַסִּינִֽי׃

‎<span id="018">18</span> ‏וְאֶת־הָֽאַרְוָדִ֥י וְאֶת־הַצְּמָרִ֖י
וְאֶת־הַֽחֲמָתִ֑י וְאַחַ֣ר נָפֹ֔צוּ מִשְׁפְּח֖וֹת הַֽכְּנַעֲנִֽי׃

‎<span id="019">19</span> ‏וַֽיְהִ֞י גְּב֤וּל הַֽכְּנַעֲנִי֙ מִצִּידֹ֔ן
בֹּאֲכָ֥ה גְרָ֖רָה עַד־עַזָּ֑ה בֹּאֲכָ֞ה סְדֹ֧מָה וַעֲמֹרָ֛ה וְאַדְמָ֥ה
וּצְבֹיִ֖ם עַד־לָֽשַׁע׃

‎<span id="020">20</span> ‏אֵ֣לֶּה בְנֵי־חָ֔ם לְמִשְׁפְּחֹתָ֖ם
לִלְשֹֽׁנֹתָ֑ם בְּאַרְצֹתָ֖ם בְּגוֹיֵהֶֽם׃ ס

‎<span id="021">21</span> ‏וּלְשֵׁ֥ם יֻלַּ֖ד גַּם־ה֑וּא אֲבִי֙
כָּל־בְּנֵי־עֵ֔בֶר אֲחִ֖י יֶ֥פֶת הַגָּדֽוֹל׃

‎<span id="022">22</span> ‏בְּנֵ֥י שֵׁ֖ם עֵילָ֣ם וְאַשּׁ֑וּר
וְאַרְפַּכְשַׁ֖ד וְל֥וּד וַֽאֲרָֽם׃

‎<span id="023">23</span> ‏וּבְנֵ֖י אֲרָ֑ם ע֥וּץ וְח֖וּל וְגֶ֥תֶר
וָמַֽשׁ׃

‎<span id="024">24</span> ‏וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח
יָלַ֥ד אֶת־עֵֽבֶר׃

‎<span id="025">25</span> ‏וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם
הָֽאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו
יָקְטָֽן׃

‎<span id="026">26</span> ‏וְיָקְטָ֣ן יָלַ֔ד אֶת־אַלְמוֹדָ֖ד
וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃

‎<span id="027">27</span> ‏וְאֶת־הֲדוֹרָ֥ם וְאֶת־אוּזָ֖ל
וְאֶת־דִּקְלָֽה׃

‎<span id="028">28</span> ‏וְאֶת־עוֹבָ֥ל וְאֶת־אֲבִֽימָאֵ֖ל
וְאֶת־שְׁבָֽא׃

‎<span id="029">29</span> ‏וְאֶת־אוֹפִ֥ר וְאֶת־חֲוִילָ֖ה וְאֶת־יוֹבָ֑ב
כָּל־אֵ֖לֶּה בְּנֵ֥י יָקְטָֽן׃

‎<span id="030">30</span> ‏וַֽיְהִ֥י מוֹשָׁבָ֖ם מִמֵּשָׁ֑א בֹּאֲכָ֥ה
סְפָ֖רָה הַ֥ר הַקֶּֽדֶם׃

‎<span id="031">31</span> ‏אֵ֣לֶּה בְנֵי־שֵׁ֔ם לְמִשְׁפְּחֹתָ֖ם
לִלְשֹׁנֹתָ֑ם בְּאַרְצֹתָ֖ם לְגוֹיֵהֶֽם׃

‎<span id="032">32</span> ‏אֵ֣לֶּה מִשְׁפְּחֹ֧ת בְּנֵי־נֹ֛חַ
לְתוֹלְדֹתָ֖ם בְּגוֹיֵהֶ֑ם וּמֵאֵ֜לֶּה נִפְרְד֧וּ הַגּוֹיִ֛ם בָּאָ֖רֶץ
אַחַ֥ר הַמַּבּֽוּל׃ פ

1 wə’ēlleh twōləḏōṯ bənê-nōḥa šēm ḥām wāyāfeṯ wayyiûāləḏû lâem bānîm
’<sup>a</sup>ḥar hammabûl:

2 bənê yefeṯ gōmer ûmāḡwōḡ ûmāḏay wəyāwān wəṯuḇāl ûmešeḵə wəṯîrās:

3 ûḇənê gōmer ’ašəkănaz wərîfaṯ wəṯōḡarəmâ:

4 ûḇənê yāwān ’ĕlîšâ wəṯarəšîš kitîm wəḏōḏānîm:

5 mē’ēlleh nifərəḏû ’îyê hagwōyim bə’arəṣōṯām ’îš liləšōnwō
ləmišəpəḥōṯām bəḡwōyēhem:

6 ûḇənê ḥām kûš ûmiṣərayim ûfûṭ ûḵənā‘an:

7 ûḇənê ḵûš səḇā’ w<sup>a</sup>ḥăwîlâ wəsaḇətâ wər<sup>a</sup>‘əmâ
wəsaḇətəḵā’ ûḇənê r<sup>a</sup>‘əmâ šəḇā’ ûḏəḏān:

8 wəḵûš yālaḏ ’eṯ-nimərōḏ hû’ hēḥēl lihəywōṯ gibōr bā’āreṣ:

9 hû’-hāyâ ḡibōr-ṣayiḏ lifənê yəhwâ ‘al-kēn yē’āmar kənimərōḏ gibwōr
ṣayiḏ lifənê yəhwâ:

10 watəhî rē’šîṯ maməlaḵətwō bāḇel wə’ereḵə wə’akaḏ wəḵalənēh bə’ereṣ
šinə‘ār:

11 min-hā’āreṣ hahiw’ yāṣā’ ’aššûr wayyiḇen ’eṯ-nînəwēh wə’eṯ-rəḥōḇōṯ
‘îr wə’eṯ-kāl<sup>a</sup>ḥ:

12 wə’eṯ-resen bên nînəwēh ûḇên kāl<sup>a</sup>ḥ hiw’ hā‘îr hagəḏōlâ:

13 ûmiṣərayim yālaḏ ’eṯ-lûḏîm wə’eṯ-‘ănāmîm wə’eṯ-ləhāḇîm
wə’eṯ-nafətuḥîm:

14 wə’eṯ-paṯərusîm wə’eṯ-kasəluḥîm ’ăšer yāṣə’û miššām pəlišətîm
wə’eṯ-kafətōrîm: s

15 ûḵən<sup>a</sup>‘an yālaḏ ’eṯ-ṣîḏōn bəḵōrwō wə’eṯ-ḥēṯ:

16 wə’eṯ-hayəḇûsî wə’eṯ-hā’ĕmōrî wə’ēṯ hagirəgāšî:

17 wə’eṯ-h<sup>a</sup>ḥiûî wə’eṯ-h<sup>a</sup>‘arəqî wə’eṯ-hassînî:

18 wə’eṯ-hā’arəwāḏî wə’eṯ-haṣṣəmārî wə’eṯ-h<sup>a</sup>ḥămāṯî
wə’<sup>a</sup>ḥar nāfōṣû mišəpəḥwōṯ hakən<sup>a</sup>‘ănî:

19 wayəhî gəḇûl hakən<sup>a</sup>‘ănî miṣṣîḏōn bō’ăḵâ ḡərārâ ‘aḏ-‘azzâ
bō’ăḵâ səḏōmâ w<sup>a</sup>‘ămōrâ wə’aḏəmâ ûṣəḇōyim
‘aḏ-lāš<sup>a</sup>‘:

20 ’ēlleh ḇənê-ḥām ləmišəpəḥōṯām liləšōnōṯām bə’arəṣōṯām bəḡwōyēhem: s

21 ûləšēm yullaḏ gam-hû’ ’ăḇî kāl-bənê-‘ēḇer ’ăḥî yefeṯ hagāḏwōl:

22 bənê šēm ‘êlām wə’aššûr wə’arəpaḵəšaḏ wəlûḏ wa’ărām:

23 ûḇənê ’ărām ‘ûṣ wəḥûl wəḡeṯer wāmaš:

24 wə’arəpaḵəšaḏ yālaḏ ’eṯ-šāl<sup>a</sup>ḥ wəšel<sup>a</sup>ḥ yālaḏ
’eṯ-‘ēḇer:

25 ûlə‘ēḇer yullaḏ šənê ḇānîm šēm hā’eḥāḏ peleḡ kî ḇəyāmāyw nifələḡâ
hā’āreṣ wəšēm ’āḥîw yāqəṭān:

26 wəyāqəṭān yālaḏ ’eṯ-’aləmwōḏāḏ wə’eṯ-šālef wə’eṯ-ḥăṣarəmāweṯ
wə’eṯ-yār<sup>a</sup>ḥ:

27 wə’eṯ-hăḏwōrām wə’eṯ-’ûzāl wə’eṯ-diqəlâ:

28 wə’eṯ-‘wōḇāl wə’eṯ-’ăḇîmā’ēl wə’eṯ-šəḇā’:

29 wə’eṯ-’wōfir wə’eṯ-ḥăwîlâ wə’eṯ-ywōḇāḇ kāl-’ēlleh bənê yāqəṭān:

30 wayəhî mwōšāḇām mimmēšā’ bō’ăḵâ səfārâ har haqqeḏem:

31 ’ēlleh ḇənê-šēm ləmišəpəḥōṯām liləšōnōṯām bə’arəṣōṯām ləḡwōyēhem:

32 ’ēlleh mišəpəḥōṯ bənê-nōḥa ləṯwōləḏōṯām bəḡwōyēhem ûmē’ēlleh nifərəḏû
hagwōyim bā’āreṣ ’<sup>a</sup>ḥar hammabûl: f

------------------------------------------------------------------------

[Next: Genesis (Bereshit) Chapter 11](gen011.md)
