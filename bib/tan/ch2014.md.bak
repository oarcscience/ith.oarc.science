[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2014)  [KJV](../kjv/ch2014)  [Sep](../sep/ch2014.md) 
[Vul](../vul/ch2014.md)   
  
[2 Chronicles (2 Divrey Yamim) Index](ch2.md)  
  [Previous](ch2013)  [Next](ch2015.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 14

‎<span id="001">1</span> ‏וַיַּ֤עַשׂ אָסָא֙ הַטּ֣וֹב וְהַיָּשָׁ֔ר
בְּעֵינֵ֖י יְהוָ֥ה אֱלֹהָֽיו׃

‎<span id="002">2</span> ‏וַיָּ֛סַר אֶת־מִזְבְּח֥וֹת הַנֵּכָ֖ר
וְהַבָּמ֑וֹת וַיְשַׁבֵּר֙ אֶת־הַמַּצֵּב֔וֹת וַיְגַדַּ֖ע
אֶת־הָאֲשֵׁרִֽים׃

‎<span id="003">3</span> ‏וַיֹּ֙אמֶר֙ לִֽיהוּדָ֔ה לִדְר֕וֹשׁ אֶת־יְהוָ֖ה
אֱלֹהֵ֣י אֲבוֹתֵיהֶ֑ם וְלַעֲשׂ֖וֹת הַתּוֹרָ֥ה וְהַמִּצְוָֽה׃

‎<span id="004">4</span> ‏וַיָּ֙סַר֙ מִכָּל־עָרֵ֣י יְהוּדָ֔ה
אֶת־הַבָּמ֖וֹת וְאֶת־הַֽחַמָּנִ֑ים וַתִּשְׁקֹ֥ט הַמַּמְלָכָ֖ה לְפָנָֽיו׃

‎<span id="005">5</span> ‏וַיִּ֛בֶן עָרֵ֥י מְצוּרָ֖ה בִּיהוּדָ֑ה
כִּֽי־שָׁקְטָ֣ה הָאָ֗רֶץ וְאֵין־עִמּ֤וֹ מִלְחָמָה֙ בַּשָּׁנִ֣ים
הָאֵ֔לֶּה כִּֽי־הֵנִ֥יחַ יְהוָ֖ה לֽוֹ׃

‎<span id="006">6</span> ‏וַיֹּ֨אמֶר לִֽיהוּדָ֜ה נִבְנֶ֣ה׀ אֶת־הֶעָרִ֣ים
הָאֵ֗לֶּה וְנָסֵ֨ב חוֹמָ֣ה וּמִגְדָּלִים֮ דְּלָתַ֣יִם וּבְרִיחִים֒
עוֹדֶ֨נּוּ הָאָ֜רֶץ לְפָנֵ֗ינוּ כִּ֤י דָרַ֙שְׁנוּ֙ אֶת־יְהוָ֣ה
אֱלֹהֵ֔ינוּ דָּרַ֕שְׁנוּ וַיָּ֥נַֽח לָ֖נוּ מִסָּבִ֑יב וַיִּבְנ֖וּ
וַיַּצְלִֽיחוּ׃ פ

‎<span id="007">7</span> ‏וַיְהִ֣י לְאָסָ֗א חַיִל֮ נֹשֵׂ֣א צִנָּ֣ה
וָרֹמַח֒ מִֽיהוּדָה֙ שְׁלֹ֣שׁ מֵא֣וֹת אֶ֔לֶף סוּמִבִּנְיָמִ֗ן נֹשְׂאֵ֤י
מָגֵן֙ וְדֹ֣רְכֵי קֶ֔שֶׁת מָאתַ֥יִם וּשְׁמוֹנִ֖ים אָ֑לֶף כָּל־אֵ֖לֶּה
גִּבּ֥וֹרֵי חָֽיִל׃

‎<span id="008">8</span> ‏וַיֵּצֵ֨א אֲלֵיהֶ֜ם זֶ֣רַח הַכּוּשִׁ֗י
בְּחַ֙יִל֙ אֶ֣לֶף אֲלָפִ֔ים וּמַרְכָּב֖וֹת שְׁלֹ֣שׁ מֵא֑וֹת וַיָּבֹ֖א
עַד־מָרֵשָֽׁה׃

‎<span id="009">9</span> ‏וַיֵּצֵ֥א אָסָ֖א לְפָנָ֑יו וַיַּֽעַרְכוּ֙
מִלְחָמָ֔ה בְּגֵ֥יא צְפַ֖תָה לְמָרֵשָֽׁה׃

‎<span id="010">10</span> ‏וַיִּקְרָ֨א אָסָ֜א אֶל־יְהוָ֣ה אֱלֹהָיו֮
וַיֹּאמַר֒ יְהוָ֗ה אֵֽין־עִמְּךָ֤ לַעְזוֹר֙ בֵּ֥ין רַב֙ לְאֵ֣ין כֹּ֔חַ
עָזְרֵ֜נוּ יְהוָ֤ה אֱלֹהֵ֙ינוּ֙ כִּֽי־עָלֶ֣יךָ נִשְׁעַ֔נּוּ וּבְשִׁמְךָ֣
בָ֔אנוּ עַל־הֶהָמ֖וֹן הַזֶּ֑ה יְהוָ֤ה אֱלֹהֵ֙ינוּ֙ אַ֔תָּה אַל־יַעְצֹ֥ר
עִמְּךָ֖ אֱנֽוֹשׁ׃ ס

‎<span id="011">11</span> ‏וַיִּגֹּ֤ף יְהוָה֙ אֶת־הַכּוּשִׁ֔ים לִפְנֵ֥י
אָסָ֖א וְלִפְנֵ֣י יְהוּדָ֑ה וַיָּנֻ֖סוּ הַכּוּשִֽׁים׃

‎<span id="012">12</span> ‏וַיִּרְדְּפֵ֨ם אָסָ֜א וְהָעָ֣ם אֲשֶׁר־עִמּוֹ֮
עַד־לִגְרָר֒ וַיִּפֹּ֤ל מִכּוּשִׁים֙ לְאֵ֣ין לָהֶ֣ם מִֽחְיָ֔ה
כִּֽי־נִשְׁבְּר֥וּ לִפְנֵֽי־יְהוָ֖ה וְלִפְנֵ֣י מַחֲנֵ֑הוּ וַיִּשְׂא֥וּ
שָׁלָ֖ל הַרְבֵּ֥ה מְאֹֽד׃

‎<span id="013">13</span> ‏וַיַּכּ֗וּ אֵ֤ת כָּל־הֶֽעָרִים֙ סְבִיב֣וֹת
גְּרָ֔ר כִּי־הָיָ֥ה פַֽחַד־יְהוָ֖ה עֲלֵיהֶ֑ם וַיָּבֹ֙זּוּ֙
אֶת־כָּל־הֶ֣עָרִ֔ים כִּֽי־בִזָּ֥ה רַבָּ֖ה הָיְתָ֥ה בָהֶֽם׃

‎<span id="014">14</span> ‏וְגַם־אָהֳלֵ֥י מִקְנֶ֖ה הִכּ֑וּ וַיִּשְׁבּ֨וּ
צֹ֤אן לָרֹב֙ וּגְמַלִּ֔ים וַיָּשֻׁ֖בוּ יְרוּשָׁלִָֽם׃ ס

1 wayy<sup>a</sup>‘aś ’āsā’ haṭṭwōḇ wəhayyāšār bə‘ênê yəhwâ ’ĕlōhāyw:

2 wayyāsar ’eṯ-mizəbəḥwōṯ hannēḵār wəhabāmwōṯ wayəšabēr ’eṯ-hammaṣṣēḇwōṯ
wayəḡad<sup>a</sup>‘ ’eṯ-hā’ăšērîm:

3 wayyō’mer lîhûḏâ liḏərwōš ’eṯ-yəhwâ ’ĕlōhê ’ăḇwōṯêhem
wəl<sup>a</sup>‘ăśwōṯ hatwōrâ wəhammiṣəwâ:

4 wayyāsar mikāl-‘ārê yəhûḏâ ’eṯ-habāmwōṯ wə’eṯ-h<sup>a</sup>ḥammānîm
watišəqōṭ hammaməlāḵâ ləfānāyw:

5 wayyiḇen ‘ārê məṣûrâ bîhûḏâ kî-šāqəṭâ hā’āreṣ wə’ên-‘immwō miləḥāmâ
baššānîm hā’ēlleh kî-hēnîḥa yəhwâ lwō:

6 wayyō’mer lîhûḏâ niḇəneh\| ’eṯ-he‘ārîm hā’ēlleh wənāsēḇ ḥwōmâ
ûmiḡədālîm dəlāṯayim ûḇərîḥîm ‘wōḏennû hā’āreṣ ləfānênû kî ḏārašənû
’eṯ-yəhwâ ’ĕlōhênû dārašənû wayyān<sup>a</sup>ḥ lānû missāḇîḇ wayyiḇənû
wayyaṣəlîḥû: f

7 wayəhî lə’āsā’ ḥayil nōśē’ ṣinnâ wārōm<sup>a</sup>ḥ mîhûḏâ šəlōš
mē’wōṯ ’elef sûmibinəyāmin nōśə’ê māḡēn wəḏōrəḵê qešeṯ mā’ṯayim
ûšəmwōnîm ’ālef kāl-’ēlleh gibwōrê ḥāyil:

8 wayyēṣē’ ’ălêhem zer<sup>a</sup>ḥ hakûšî bəḥayil ’elef ’ălāfîm
ûmarəkāḇwōṯ šəlōš mē’wōṯ wayyāḇō’ ‘aḏ-mārēšâ:

9 wayyēṣē’ ’āsā’ ləfānāyw wayy<sup>a</sup>‘arəḵû miləḥāmâ bəḡê’ ṣəfaṯâ
ləmārēšâ:

10 wayyiqərā’ ’āsā’ ’el-yəhwâ ’ĕlōhāyw wayyō’mar yəhwâ ’ên-‘imməḵā
l<sup>a</sup>‘əzwōr bên raḇ lə’ên kōḥa ‘āzərēnû yəhwâ ’ĕlōhênû
kî-‘āleyḵā nišə‘annû ûḇəšiməḵā ḇā’nû ‘al-hehāmwōn hazzeh yəhwâ ’ĕlōhênû
’atâ ’al-y<sup>a</sup>‘əṣōr ‘imməḵā ’ĕnwōš: s

11 wayyigōf yəhwâ ’eṯ-hakûšîm lifənê ’āsā’ wəlifənê yəhûḏâ wayyānusû
hakûšîm:

12 wayyirədəfēm ’āsā’ wəhā‘ām ’ăšer-‘immwō ‘aḏ-liḡərār wayyipōl mikûšîm
lə’ên lâem miḥəyâ kî-nišəbərû lifənê-yəhwâ wəlifənê m<sup>a</sup>ḥănēhû
wayyiśə’û šālāl harəbēh mə’ōḏ:

13 wayyakû ’ēṯ kāl-he‘ārîm səḇîḇwōṯ gərār kî-hāyâ f<sup>a</sup>ḥaḏ-yəhwâ
‘ălêhem wayyāḇōzzû ’eṯ-kāl-he‘ārîm kî-ḇizzâ rabâ hāyəṯâ ḇâem:

14 wəḡam-’âŏlê miqəneh hikû wayyišəbû ṣō’n lārōḇ ûḡəmallîm wayyāšuḇû
yərûšālāim: s

------------------------------------------------------------------------

[Next: 2 Chronicles (2 Divrey Yamim) Chapter 15](ch2015.md)
