[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2031)  [KJV](../kjv/ch2031)  [Sep](../sep/ch2031.md) 
[Vul](../vul/ch2031.md)   
  
[2 Chronicles (2 Divrey Yamim) Index](ch2.md)  
  [Previous](ch2030)  [Next](ch2032.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 31

‎<span id="001">1</span> ‏וּכְכַלּ֣וֹת כָּל־זֹ֗את יָצְא֨וּ
כָּל־יִשְׂרָאֵ֥ל<sup>3</sup> הַֽנִּמְצְאִים֮ לְעָרֵ֣י יְהוּדָה֒
וַיְשַׁבְּר֣וּ הַמַּצֵּב֣וֹת וַיְגַדְּע֣וּ הָאֲשֵׁרִ֡ים וַיְנַתְּצ֣וּ
אֶת־הַ֠בָּמוֹת וְאֶת־הַֽמִּזְבְּחֹ֞ת מִכָּל־יְהוּדָ֧ה וּבִנְיָמִ֛ן
וּבְאֶפְרַ֥יִם וּמְנַשֶּׁ֖ה עַד־לְכַלֵּ֑ה וַיָּשׁ֜וּבוּ כָּל־בְּנֵ֧י
יִשְׂרָאֵ֛ל אִ֥ישׁ לַאֲחֻזָּת֖וֹ לְעָרֵיהֶֽם׃ ס

‎<span id="002">2</span> ‏וַיַּעֲמֵ֣ד יְחִזְקִיָּ֡הוּ אֶת־מַחְלְק֣וֹת
הַכֹּהֲנִ֣ים וְ֠הַלְוִיִּם עַֽל־מַחְלְקוֹתָ֞ם אִ֣ישׁ׀ כְּפִ֣י עֲבֹדָת֗וֹ
לַכֹּהֲנִים֙ וְלַלְוִיִּ֔ם לְעֹלָ֖ה וְלִשְׁלָמִ֑ים לְשָׁרֵת֙ וּלְהֹד֣וֹת
וּלְהַלֵּ֔ל בְּשַׁעֲרֵ֖י מַחֲנ֥וֹת יְהוָֽה׃ ס

‎<span id="003">3</span> ‏וּמְנָת֩ הַמֶּ֨לֶךְ מִן־רְכוּשׁ֜וֹ לָעֹל֗וֹת
לְעֹלוֹת֙ הַבֹּ֣קֶר וְהָעֶ֔רֶב וְהָ֣עֹל֔וֹת לַשַּׁבָּת֖וֹת
וְלֶחֳדָשִׁ֣ים וְלַמֹּעֲדִ֑ים כַּכָּת֖וּב בְּתוֹרַ֥ת יְהוָֽה׃

‎<span id="004">4</span> ‏וַיֹּ֤אמֶר לָעָם֙ לְיוֹשְׁבֵ֣י יְרוּשָׁלִַ֔ם
לָתֵ֕ת מְנָ֥ת הַכֹּהֲנִ֖ים וְהַלְוִיִּ֑ם לְמַ֥עַן יֶחֶזְק֖וּ בְּתוֹרַ֥ת
יְהוָֽה׃

‎<span id="005">5</span> ‏וְכִפְרֹ֣ץ הַדָּבָ֗ר הִרְבּ֤וּ
בְנֵֽי־יִשְׂרָאֵל֙ רֵאשִׁ֣ית דָּגָ֗ן תִּיר֤וֹשׁ וְיִצְהָר֙ וּדְבַ֔שׁ
וְכֹ֖ל תְּבוּאַ֣ת שָׂדֶ֑ה וּמַעְשַׂ֥ר הַכֹּ֛ל לָרֹ֖ב הֵבִֽיאוּ׃

‎<span id="006">6</span> ‏וּבְנֵ֧י יִשְׂרָאֵ֣ל וִֽיהוּדָ֗ה
הַיּֽוֹשְׁבִים֮ בְּעָרֵ֣י יְהוּדָה֒ גַּם־הֵ֗ם מַעְשַׂ֤ר בָּקָר֙ וָצֹ֔אן
וּמַעְשַׂ֣ר קָֽדָשִׁ֔ים הַמְקֻדָּשִׁ֖ים לַיהוָ֣ה אֱלֹהֵיהֶ֑ם הֵבִ֕יאוּ
וַֽיִּתְּנ֖וּ עֲרֵמ֥וֹת עֲרֵמֽוֹת׃ ס

‎<span id="007">7</span> ‏בַּחֹ֙דֶשׁ֙ הַשְּׁלִשִׁ֔י הֵחֵ֥לּוּ
הָעֲרֵמ֖וֹת לְיִסּ֑וֹד וּבַחֹ֥דֶשׁ הַשְּׁבִיעִ֖י כִּלּֽוּ׃ ס

‎<span id="008">8</span> ‏וַיָּבֹ֙אוּ֙ יְחִזְקִיָּ֣הוּ וְהַשָּׂרִ֔ים
וַיִּרְא֖וּ אֶת־הָעֲרֵמ֑וֹת וַֽיְבָרֲכוּ֙ אֶת־יְהוָ֔ה וְאֵ֖ת עַמּ֥וֹ
יִשְׂרָאֵֽל׃ פ

‎<span id="009">9</span> ‏וַיִּדְרֹ֣שׁ יְחִזְקִיָּ֗הוּ עַל־הַכֹּֽהֲנִ֛ים
וְהַלְוִיִּ֖ם עַל־הָעֲרֵמֽוֹת׃

‎<span id="010">10</span> ‏וַיֹּ֣אמֶר אֵלָ֗יו עֲזַרְיָ֧הוּ הַכֹּהֵ֛ן
הָרֹ֖אשׁ לְבֵ֣ית צָד֑וֹק וַ֠יֹּאמֶר מֵהָחֵ֨ל הַתְּרוּמָ֜ה לָבִ֣יא
בֵית־יְהוָ֗ה אָכ֨וֹל וְשָׂב֤וֹעַ וְהוֹתֵר֙ עַד־לָר֔וֹב כִּ֤י יְהוָה֙
בֵּרַ֣ךְ אֶת־עַמּ֔וֹ וְהַנּוֹתָ֖ר אֶת־הֶהָמ֥וֹן הַזֶּֽה׃ ס

‎<span id="011">11</span> ‏וַיֹּ֣אמֶר יְחִזְקִיָּ֗הוּ לְהָכִ֧ין
לְשָׁכ֛וֹת בְּבֵ֥ית יְהוָ֖ה וַיָּכִֽינוּ׃

‎<span id="012">12</span> ‏וַיָּבִ֨יאוּ אֶת־הַתְּרוּמָ֧ה וְהַֽמַּעֲשֵׂ֛ר
וְהַקֳּדָשִׁ֖ים בֶּאֱמוּנָ֑ה וַעֲלֵיהֶ֤ם נָגִיד֙ כונניהו
כָּֽנַנְיָ֣הוּ<sup>y</sup> הַלֵּוִ֔י וְשִׁמְעִ֥י אָחִ֖יהוּ מִשְׁנֶֽה׃

‎<span id="013">13</span> ‏וִֽיחִיאֵ֡ל וַ֠עֲזַזְיָהוּ וְנַ֨חַת
וַעֲשָׂהאֵ֜ל וִֽירִימ֤וֹת וְיוֹזָבָד֙ וֶאֱלִיאֵ֣ל וְיִסְמַכְיָ֔הוּ
וּמַ֖חַת וּבְנָיָ֑הוּ פְּקִידִ֗ים מִיַּ֤ד כונניהו כָּֽנַנְיָ֙הוּ֙
וְשִׁמְעִ֣י אָחִ֔יו בְּמִפְקַד֙ יְחִזְקִיָּ֣הוּ הַמֶּ֔לֶךְ
וַעֲזַרְיָ֖הוּ נְגִ֥יד בֵּית־הָאֱלֹהִֽים׃

‎<span id="014">14</span> ‏וְקוֹרֵ֨א בֶן־יִמְנָ֤ה הַלֵּוִי֙ הַשּׁוֹעֵ֣ר
לַמִּזְרָ֔חָה עַ֖ל נִדְב֣וֹת הָאֱלֹהִ֑ים לָתֵת֙ תְּרוּמַ֣ת יְהוָ֔ה
וְקָדְשֵׁ֖י הַקֳּדָשִֽׁים׃

‎<span id="015">15</span> ‏וְעַל־יָד֡וֹ עֵ֣דֶן וּ֠מִנְיָמִן וְיֵשׁ֨וּעַ
וּֽשְׁמַֽעְיָ֜הוּ אֲמַרְיָ֧הוּ וּשְׁכַנְיָ֛הוּ בְּעָרֵ֥י הַכֹּהֲנִ֖ים
בֶּאֱמוּנָ֑ה לָתֵ֤ת לַאֲחֵיהֶם֙ בְּמַחְלְק֔וֹת כַּגָּד֖וֹל כַּקָּטָֽן׃

‎<span id="016">16</span> ‏מִלְּבַ֞ד הִתְיַחְשָׂ֣ם לִזְכָרִ֗ים מִבֶּ֨ן
שָׁל֤וֹשׁ שָׁנִים֙ וּלְמַ֔עְלָה לְכָל־הַבָּ֥א לְבֵית־יְהוָ֖ה
לִדְבַר־י֣וֹם בְּיוֹמ֑וֹ לַעֲב֣וֹדָתָ֔ם בְּמִשְׁמְרוֹתָ֖ם
כְּמַחְלְקוֹתֵיהֶֽם׃

‎<span id="017">17</span> ‏וְאֵ֨ת הִתְיַחֵ֤שׂ הַכֹּהֲנִים֙ לְבֵ֣ית
אֲבוֹתֵיהֶ֔ם וְהַ֨לְוִיִּ֔ם מִבֶּ֛ן עֶשְׂרִ֥ים שָׁנָ֖ה וּלְמָ֑עְלָה
בְּמִשְׁמְרוֹתֵיהֶ֖ם בְּמַחְלְקוֹתֵיהֶֽם׃

‎<span id="018">18</span> ‏וּלְהִתְיַחֵ֗שׂ בְּכָל־טַפָּ֧ם נְשֵׁיהֶ֛ם
וּבְנֵיהֶ֥ם וּבְנוֹתֵיהֶ֖ם לְכָל־קָהָ֑ל כִּ֥י בֶאֱמוּנָתָ֖ם
יִתְקַדְּשׁוּ־קֹֽדֶשׁ׃

‎<span id="019">19</span> ‏וְלִבְנֵי֩ אַהֲרֹ֨ן הַכֹּהֲנִ֜ים בִּשְׂדֵ֨י
מִגְרַ֤שׁ עָרֵיהֶם֙ בְּכָל־עִ֣יר וָעִ֔יר אֲנָשִׁ֕ים אֲשֶׁ֥ר נִקְּב֖וּ
בְּשֵׁמ֑וֹת לָתֵ֣ת מָנ֗וֹת לְכָל־זָכָר֙ בַּכֹּ֣הֲנִ֔ים
וּלְכָל־הִתְיַחֵ֖שׂ בַּלְוִיִּֽם׃

‎<span id="020">20</span> ‏וַיַּ֧עַשׂ כָּזֹ֛את יְחִזְקִיָּ֖הוּ
בְּכָל־יְהוּדָ֑ה וַיַּ֨עַשׂ הַטּ֤וֹב וְהַיָּשָׁר֙ וְהָ֣אֱמֶ֔ת לִפְנֵ֖י
יְהוָ֥ה אֱלֹהָֽיו׃

‎<span id="021">21</span> ‏וּבְכָֽל־מַעֲשֶׂ֞ה אֲשֶׁר־הֵחֵ֣ל׀
בַּעֲבוֹדַ֣ת בֵּית־הָאֱלֹהִ֗ים וּבַתּוֹרָה֙ וּבַמִּצְוָ֔ה לִדְרֹ֖שׁ
לֵֽאלֹהָ֑יו בְּכָל־לְבָב֥וֹ עָשָׂ֖ה וְהִצְלִֽיחַ׃ פ

1 ûḵəḵallwōṯ kāl-zō’ṯ yāṣə’û kāl-yiśərā’ēl<sup>3</sup> hanniməṣə’îm
lə‘ārê yəhûḏâ wayəšabərû hammaṣṣēḇwōṯ wayəḡadə‘û hā’ăšērîm wayənatəṣû
’eṯ-habāmwōṯ wə’eṯ-hammizəbəḥōṯ mikāl-yəhûḏâ ûḇinəyāmin ûḇə’efərayim
ûmənaššeh ‘aḏ-ləḵallēh wayyāšûḇû kāl-bənê yiśərā’ēl ’îš la’ăḥuzzāṯwō
lə‘ārêhem: s

2 wayy<sup>a</sup>‘ămēḏ yəḥizəqîyâû ’eṯ-m<sup>a</sup>ḥələqwōṯ hakōhănîm
wəhaləwîyim ‘al-m<sup>a</sup>ḥələqwōṯām ’îš\| kəfî ‘ăḇōḏāṯwō lakōhănîm
wəlaləwîyim lə‘ōlâ wəlišəlāmîm ləšārēṯ ûləhōḏwōṯ ûləhallēl
bəš<sup>a</sup>‘ărê m<sup>a</sup>ḥănwōṯ yəhwâ: s

3 ûmənāṯ hammeleḵə min-rəḵûšwō lā‘ōlwōṯ lə‘ōlwōṯ habōqer wəhā‘ereḇ
wəhā‘ōlwōṯ laššabāṯwōṯ wəleḥŏḏāšîm wəlammō‘ăḏîm kakāṯûḇ bəṯwōraṯ yəhwâ:

4 wayyō’mer lā‘ām ləywōšəḇê yərûšālaim lāṯēṯ mənāṯ hakōhănîm wəhaləwîyim
ləm<sup>a</sup>‘an yeḥezəqû bəṯwōraṯ yəhwâ:

5 wəḵifərōṣ hadāḇār hirəbû ḇənê-yiśərā’ēl rē’šîṯ dāḡān tîrwōš wəyiṣəhār
ûḏəḇaš wəḵōl təḇû’aṯ śāḏeh ûm<sup>a</sup>‘əśar hakōl lārōḇ hēḇî’û:

6 ûḇənê yiśərā’ēl wîhûḏâ hayywōšəḇîm bə‘ārê yəhûḏâ gam-hēm
m<sup>a</sup>‘əśar bāqār wāṣō’n ûm<sup>a</sup>‘əśar qāḏāšîm haməqudāšîm
layhwâ ’ĕlōhêhem hēḇî’û wayyitənû ‘ărēmwōṯ ‘ărēmwōṯ: s

7 b<sup>a</sup>ḥōḏeš haššəlišî hēḥēllû hā‘ărēmwōṯ ləyisswōḏ
ûḇ<sup>a</sup>ḥōḏeš haššəḇî‘î killû: s

8 wayyāḇō’û yəḥizəqîyâû wəhaśśārîm wayyirə’û ’eṯ-hā‘ărēmwōṯ wayəḇārăḵû
’eṯ-yəhwâ wə’ēṯ ‘ammwō yiśərā’ēl: f

9 wayyiḏərōš yəḥizəqîyâû ‘al-hakōhănîm wəhaləwîyim ‘al-hā‘ărēmwōṯ:

10 wayyō’mer ’ēlāyw ‘ăzarəyâû hakōhēn hārō’š ləḇêṯ ṣāḏwōq wayyō’mer
mēhāḥēl hatərûmâ lāḇî’ ḇêṯ-yəhwâ ’āḵwōl wəśāḇwō‘a wəhwōṯēr ‘aḏ-lārwōḇ kî
yəhwâ bēraḵə ’eṯ-‘ammwō wəhannwōṯār ’eṯ-hehāmwōn hazzeh: s

11 wayyō’mer yəḥizəqîyâû ləhāḵîn ləšāḵwōṯ bəḇêṯ yəhwâ wayyāḵînû:

12 wayyāḇî’û ’eṯ-hatərûmâ wəhamm<sup>a</sup>‘ăśēr wəhaqqŏḏāšîm be’ĕmûnâ
w<sup>a</sup>‘ălêhem nāḡîḏ kwōnanəyâû kānanəyâû<sup>y</sup> hallēwî
wəšimə‘î ’āḥîhû mišəneh:

13 wîḥî’ēl w<sup>a</sup>‘ăzazəyâû wən<sup>a</sup>ḥaṯ
w<sup>a</sup>‘ăśâ’ēl wîrîmwōṯ wəywōzāḇāḏ we’ĕlî’ēl wəyisəmaḵəyâû
ûm<sup>a</sup>ḥaṯ ûḇənāyâû pəqîḏîm mîyaḏ kwōnanəyâû kānanəyâû wəšimə‘î
’āḥîw bəmifəqaḏ yəḥizəqîyâû hammeleḵə w<sup>a</sup>‘ăzarəyâû nəḡîḏ
bêṯ-hā’ĕlōhîm:

14 wəqwōrē’ ḇen-yimənâ hallēwî haššwō‘ēr lammizərāḥâ ‘al niḏəḇwōṯ
hā’ĕlōhîm lāṯēṯ tərûmaṯ yəhwâ wəqāḏəšê haqqŏḏāšîm:

15 wə‘al-yāḏwō ‘ēḏen ûminəyāmin wəyēšû‘a ûšəm<sup>a</sup>‘əyâû ’ămarəyâû
ûšəḵanəyâû bə‘ārê hakōhănîm be’ĕmûnâ lāṯēṯ la’ăḥêhem
bəm<sup>a</sup>ḥələqwōṯ kagāḏwōl kaqqāṭān:

16 milləḇaḏ hiṯəy<sup>a</sup>ḥəśām lizəḵārîm miben šālwōš šānîm
ûləm<sup>a</sup>‘əlâ ləḵāl-habā’ ləḇêṯ-yəhwâ liḏəḇar-ywōm bəywōmwō
l<sup>a</sup>‘ăḇwōḏāṯām bəmišəmərwōṯām kəm<sup>a</sup>ḥələqwōṯêhem:

17 wə’ēṯ hiṯəy<sup>a</sup>ḥēś hakōhănîm ləḇêṯ ’ăḇwōṯêhem wəhaləwîyim
miben ‘eśərîm šānâ ûləmā‘əlâ bəmišəmərwōṯêhem
bəm<sup>a</sup>ḥələqwōṯêhem:

18 ûləhiṯəy<sup>a</sup>ḥēś bəḵāl-ṭapām nəšêhem ûḇənêhem ûḇənwōṯêhem
ləḵāl-qâāl kî ḇe’ĕmûnāṯām yiṯəqadəšû-qōḏeš:

19 wəliḇənê ’ahărōn hakōhănîm biśəḏê miḡəraš ‘ārêhem bəḵāl-‘îr wā‘îr
’ănāšîm ’ăšer niqqəḇû bəšēmwōṯ lāṯēṯ mānwōṯ ləḵāl-zāḵār bakōhănîm
ûləḵāl-hiṯəy<sup>a</sup>ḥēś baləwîyim:

20 wayy<sup>a</sup>‘aś kāzō’ṯ yəḥizəqîyâû bəḵāl-yəhûḏâ
wayy<sup>a</sup>‘aś haṭṭwōḇ wəhayyāšār wəhā’ĕmeṯ lifənê yəhwâ ’ĕlōhāyw:

21 ûḇəḵāl-m<sup>a</sup>‘ăśeh ’ăšer-hēḥēl\| b<sup>a</sup>‘ăḇwōḏaṯ
bêṯ-hā’ĕlōhîm ûḇatwōrâ ûḇammiṣəwâ liḏərōš lē’lōhāyw bəḵāl-ləḇāḇwō ‘āśâ
wəhiṣəlîḥa: f

------------------------------------------------------------------------

[Next: 2 Chronicles (2 Divrey Yamim) Chapter 32](ch2032.md)
