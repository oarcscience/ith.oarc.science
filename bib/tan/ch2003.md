[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2003)  [KJV](../kjv/ch2003)  [Sep](../sep/ch2003.md) 
[Vul](../vul/ch2003.md)   
  
[2 Chronicles (2 Divrey Yamim) Index](ch2.md)  
  [Previous](ch2002)  [Next](ch2004.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 3

‎<span id="001">1</span> ‏וַיָּ֣חֶל שְׁלֹמֹ֗ה לִבְנ֤וֹת
אֶת־בֵּית־יְהוָה֙ בִּיר֣וּשָׁלִַ֔ם בְּהַר֙ הַמּ֣וֹרִיָּ֔ה אֲשֶׁ֥ר
נִרְאָ֖ה לְדָוִ֣יד אָבִ֑יהוּ אֲשֶׁ֤ר הֵכִין֙ בִּמְק֣וֹם דָּוִ֔יד
בְּגֹ֖רֶן אָרְנָ֥ן הַיְבוּסִֽי׃

‎<span id="002">2</span> ‏וַ֠יָּחֶל לִבְנ֞וֹת בַּחֹ֤דֶשׁ הַשֵּׁנִי֙
בַּשֵּׁנִ֔י בִּשְׁנַ֥ת אַרְבַּ֖ע לְמַלְכוּתֽוֹ׃

‎<span id="003">3</span> ‏וְאֵ֙לֶּה֙ הוּסַ֣ד שְׁלֹמֹ֔ה לִבְנ֖וֹת
אֶת־בֵּ֣ית הָאֱלֹהִ֑ים הָאֹ֡רֶךְ אַמּ֞וֹת בַּמִּדָּ֤ה הָרִֽאשׁוֹנָה֙
אַמּ֣וֹת שִׁשִּׁ֔ים וְרֹ֖חַב אַמּ֥וֹת עֶשְׂרִֽים׃

‎<span id="004">4</span> ‏וְהָאוּלָ֡ם אֲשֶׁר֩ עַל־פְּנֵ֨י הָאֹ֜רֶךְ
עַל־פְּנֵ֤י רֹֽחַב־הַבַּ֙יִת֙ אַמּ֣וֹת עֶשְׂרִ֔ים וְהַגֹּ֖בַהּ מֵאָ֣ה
וְעֶשְׂרִ֑ים וַיְצַפֵּ֥הוּ מִפְּנִ֖ימָה זָהָ֥ב טָהֽוֹר׃

‎<span id="005">5</span> ‏וְאֵ֣ת׀ הַבַּ֣יִת הַגָּד֗וֹל חִפָּה֙ עֵ֣ץ
בְּרוֹשִׁ֔ים וַיְחַפֵּ֖הוּ זָהָ֣ב ט֑וֹב וַיַּ֧עַל עָלָ֛יו תִּמֹרִ֖ים
וְשַׁרְשְׁרֽוֹת׃

‎<span id="006">6</span> ‏וַיְצַ֧ף אֶת־הַבַּ֛יִת אֶ֥בֶן יְקָרָ֖ה
לְתִפְאָ֑רֶת וְהַזָּהָ֖ב זְהַ֥ב פַּרְוָֽיִם׃

‎<span id="007">7</span> ‏וַיְחַ֨ף אֶת־הַבַּ֜יִת הַקֹּר֧וֹת הַסִּפִּ֛ים
וְקִֽירוֹתָ֥יו וְדַלְתוֹתָ֖יו זָהָ֑ב וּפִתַּ֥ח כְּרוּבִ֖ים
עַל־הַקִּירֽוֹת׃ ס

‎<span id="008">8</span> ‏וַיַּ֙עַשׂ֙ אֶת־בֵּֽית־קֹ֣דֶשׁ הַקֳּדָשִׁ֔ים
אָרְכּ֞וֹ עַל־פְּנֵ֤י רֹֽחַב־הַבַּ֙יִת֙ אַמּ֣וֹת עֶשְׂרִ֔ים וְרָחְבּ֖וֹ
אַמּ֣וֹת עֶשְׂרִ֑ים וַיְחַפֵּ֙הוּ֙ זָהָ֣ב ט֔וֹב לְכִכָּרִ֖ים שֵׁ֥שׁ
מֵאֽוֹת׃

‎<span id="009">9</span> ‏וּמִשְׁקָ֛ל לְמִסְמְר֥וֹת לִשְׁקָלִ֖ים
חֲמִשִּׁ֣ים זָהָ֑ב וְהָעֲלִיּ֖וֹת חִפָּ֥ה זָהָֽב׃

‎<span id="010">10</span> ‏וַיַּ֜עַשׂ בְּבֵֽית־קֹ֤דֶשׁ הַקֳּדָשִׁים֙
כְּרוּבִ֣ים שְׁנַ֔יִם מַעֲשֵׂ֖ה צַעֲצֻעִ֑ים וַיְצַפּ֥וּ אֹתָ֖ם זָהָֽב׃

‎<span id="011">11</span> ‏וְכַנְפֵי֙ הַכְּרוּבִ֔ים אָרְכָּ֖ם אַמּ֣וֹת
עֶשְׂרִ֑ים כְּנַ֨ף הָאֶחָ֜ד לְאַמּ֣וֹת חָמֵ֗שׁ מַגַּ֙עַת֙ לְקִ֣יר
הַבַּ֔יִת וְהַכָּנָ֤ף הָאַחֶ֙רֶת֙ אַמּ֣וֹת חָמֵ֔שׁ מַגִּ֕יעַ לִכְנַ֖ף
הַכְּר֥וּב הָאַחֵֽר׃

‎<span id="012">12</span> ‏וּכְנַ֨ף הַכְּר֤וּב הָאֶחָד֙ אַמּ֣וֹת חָמֵ֔שׁ
מַגִּ֖יעַ לְקִ֣יר הַבָּ֑יִת וְהַכָּנָ֤ף הָאַחֶ֙רֶת֙ אַמּ֣וֹת חָמֵ֔שׁ
דְּבֵקָ֕ה לִכְנַ֖ף הַכְּר֥וּב הָאַחֵֽר׃

‎<span id="013">13</span> ‏כַּנְפֵי֙ הַכְּרוּבִ֣ים הָאֵ֔לֶּה
פֹּֽרְשִׂ֖ים אַמּ֣וֹת עֶשְׂרִ֑ים וְהֵ֛ם עֹמְדִ֥ים עַל־רַגְלֵיהֶ֖ם
וּפְנֵיהֶ֥ם לַבָּֽיִת׃ ס

‎<span id="014">14</span> ‏וַיַּ֙עַשׂ֙ אֶת־הַפָּרֹ֔כֶת תְּכֵ֥לֶת
וְאַרְגָּמָ֖ן וְכַרְמִ֣יל וּב֑וּץ וַיַּ֥עַל עָלָ֖יו כְּרוּבִֽים׃ ס

‎<span id="015">15</span> ‏וַיַּ֜עַשׂ לִפְנֵ֤י הַבַּ֙יִת֙ עַמּוּדִ֣ים
שְׁנַ֔יִם אַמּ֕וֹת שְׁלֹשִׁ֥ים וְחָמֵ֖שׁ אֹ֑רֶךְ וְהַצֶּ֥פֶת
אֲשֶׁר־עַל־רֹאשׁ֖וֹ אַמּ֥וֹת חָמֵֽשׁ׃ ס

‎<span id="016">16</span> ‏וַיַּ֤עַשׂ שַׁרְשְׁרוֹת֙ בַּדְּבִ֔יר
וַיִּתֵּ֖ן עַל־רֹ֣אשׁ הָעַמֻּדִ֑ים וַיַּ֤עַשׂ רִמּוֹנִים֙ מֵאָ֔ה
וַיִּתֵּ֖ן בַּֽשַּׁרְשְׁרֽוֹת׃

‎<span id="017">17</span> ‏וַיָּ֤קֶם אֶת־הָֽעַמּוּדִים֙ עַל־פְּנֵ֣י
הַהֵיכָ֔ל אֶחָ֥ד מִיָּמִ֖ין וְאֶחָ֣ד מֵֽהַשְּׂמֹ֑אול וַיִּקְרָ֤א
שֵׁם־הימיני הַיְמָנִי֙ יָכִ֔ין וְשֵׁ֥ם הַשְּׂמָאלִ֖י בֹּֽעַז׃ ס

1 wayyāḥel šəlōmōh liḇənwōṯ ’eṯ-bêṯ-yəhwâ bîrûšālaim bəhar hammwōrîyâ
’ăšer nirə’â ləḏāwîḏ ’āḇîhû ’ăšer hēḵîn biməqwōm dāwîḏ bəḡōren ’ārənān
hayəḇûsî:

2 wayyāḥel liḇənwōṯ b<sup>a</sup>ḥōḏeš haššēnî baššēnî bišənaṯ
’arəb<sup>a</sup>‘ ləmaləḵûṯwō:

3 wə’ēlleh hûsaḏ šəlōmōh liḇənwōṯ ’eṯ-bêṯ hā’ĕlōhîm hā’ōreḵə ’ammwōṯ
bammidâ hāri’šwōnâ ’ammwōṯ šiššîm wərōḥaḇ ’ammwōṯ ‘eśərîm:

4 wəhā’ûlām ’ăšer ‘al-pənê hā’ōreḵə ‘al-pənê rōḥaḇ-habayiṯ ’ammwōṯ
‘eśərîm wəhagōḇ<sup>a</sup>h mē’â wə‘eśərîm wayəṣapēhû mipənîmâ zâāḇ
ṭâwōr:

5 wə’ēṯ\| habayiṯ hagāḏwōl ḥipâ ‘ēṣ bərwōšîm wayəḥapēhû zâāḇ ṭwōḇ
wayy<sup>a</sup>‘al ‘ālāyw timōrîm wəšarəšərwōṯ:

6 wayəṣaf ’eṯ-habayiṯ ’eḇen yəqārâ ləṯifə’āreṯ wəhazzâāḇ zəhaḇ
parəwāyim:

7 wayəḥaf ’eṯ-habayiṯ haqqōrwōṯ hassipîm wəqîrwōṯāyw wəḏaləṯwōṯāyw zâāḇ
ûfit<sup>a</sup>ḥ kərûḇîm ‘al-haqqîrwōṯ: s

8 wayy<sup>a</sup>‘aś ’eṯ-bêṯ-qōḏeš haqqŏḏāšîm ’ārəkwō ‘al-pənê
rōḥaḇ-habayiṯ ’ammwōṯ ‘eśərîm wərāḥəbwō ’ammwōṯ ‘eśərîm wayəḥapēhû zâāḇ
ṭwōḇ ləḵikārîm šēš mē’wōṯ:

9 ûmišəqāl ləmisəmərwōṯ lišəqālîm ḥămiššîm zâāḇ wəhā‘ălîywōṯ ḥipâ zâāḇ:

10 wayy<sup>a</sup>‘aś bəḇêṯ-qōḏeš haqqŏḏāšîm kərûḇîm šənayim
m<sup>a</sup>‘ăśēh ṣ<sup>a</sup>‘ăṣu‘îm wayəṣapû ’ōṯām zâāḇ:

11 wəḵanəfê hakərûḇîm ’ārəkām ’ammwōṯ ‘eśərîm kənaf hā’eḥāḏ lə’ammwōṯ
ḥāmēš mag<sup>a</sup>‘aṯ ləqîr habayiṯ wəhakānāf hā’<sup>a</sup>ḥereṯ
’ammwōṯ ḥāmēš magî‘a liḵənaf hakərûḇ hā’<sup>a</sup>ḥēr:

12 ûḵənaf hakərûḇ hā’eḥāḏ ’ammwōṯ ḥāmēš magî‘a ləqîr habāyiṯ wəhakānāf
hā’<sup>a</sup>ḥereṯ ’ammwōṯ ḥāmēš dəḇēqâ liḵənaf hakərûḇ
hā’<sup>a</sup>ḥēr:

13 kanəfê hakərûḇîm hā’ēlleh pōrəśîm ’ammwōṯ ‘eśərîm wəhēm ‘ōməḏîm
‘al-raḡəlêhem ûfənêhem labāyiṯ: s

14 wayy<sup>a</sup>‘aś ’eṯ-hapārōḵeṯ təḵēleṯ wə’arəgāmān wəḵarəmîl ûḇûṣ
wayy<sup>a</sup>‘al ‘ālāyw kərûḇîm: s

15 wayy<sup>a</sup>‘aś lifənê habayiṯ ‘ammûḏîm šənayim ’ammwōṯ šəlōšîm
wəḥāmēš ’ōreḵə wəhaṣṣefeṯ ’ăšer-‘al-rō’šwō ’ammwōṯ ḥāmēš: s

16 wayy<sup>a</sup>‘aś šarəšərwōṯ badəḇîr wayyitēn ‘al-rō’š hā‘ammuḏîm
wayy<sup>a</sup>‘aś rimmwōnîm mē’â wayyitēn baššarəšərwōṯ:

17 wayyāqem ’eṯ-hā‘ammûḏîm ‘al-pənê hahêḵāl ’eḥāḏ mîyāmîn wə’eḥāḏ
mēhaśśəmō’wl wayyiqərā’ šēm-hayəmînî hayəmānî yāḵîn wəšēm haśśəmā’lî
bō‘az: s

------------------------------------------------------------------------

[Next: 2 Chronicles (2 Divrey Yamim) Chapter 4](ch2004.md)
