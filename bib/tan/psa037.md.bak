[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa037)  [KJV](../kjv/psa037)  [Sep](../sep/psa037.md) 
[Vul](../vul/psa037.md)   
  
[Psalms (Tehilim) Index](psa.md)  
  [Previous](psa036)  [Next](psa038.md) 

------------------------------------------------------------------------

### Tanach (Hebrew): Psalms (Tehilim) Chapter 37

‎<span id="001">1</span> ‏לְדָוִ֨ד׀ אַל־תִּתְחַ֥ר בַּמְּרֵעִ֑ים
אַל־תְּ֝קַנֵּ֗א בְּעֹשֵׂ֥י עַוְלָֽה׃

‎<span id="002">2</span> ‏כִּ֣י כֶ֭חָצִיר מְהֵרָ֣ה יִמָּ֑לוּ וּכְיֶ֥רֶק
דֶּ֝֗שֶׁא יִבּוֹלֽוּן׃

‎<span id="003">3</span> ‏בְּטַ֣ח בַּֽ֭יהוָה וַעֲשֵׂה־ט֑וֹב
שְׁכָן־אֶ֝֗רֶץ וּרְעֵ֥ה אֱמוּנָֽה׃

‎<span id="004">4</span> ‏וְהִתְעַנַּ֥ג עַל־יְהוָ֑ה וְיִֽתֶּן־לְ֝ךָ֗
מִשְׁאֲלֹ֥ת לִבֶּֽךָ׃

‎<span id="005">5</span> ‏גּ֣וֹל עַל־יְהוָ֣ה דַּרְכֶּ֑ךָ וּבְטַ֥ח
עָ֝לָ֗יו וְה֣וּא יַעֲשֶֽׂה׃

‎<span id="006">6</span> ‏וְהוֹצִ֣יא כָא֣וֹר צִדְקֶ֑ךָ וּ֝מִשְׁפָּטֶ֗ךָ
כַּֽצָּהֳרָֽיִם׃

‎<span id="007">7</span> ‏דּ֤וֹם׀ לַיהוָה֮ וְהִתְח֪וֹלֵ֫ל ל֥וֹ
אַל־תִּ֭תְחַר בְּמַצְלִ֣יחַ דַּרְכּ֑וֹ בְּ֝אִ֗ישׁ עֹשֶׂ֥ה מְזִמּֽוֹת׃

‎<span id="008">8</span> ‏הֶ֣רֶף מֵ֭אַף וַעֲזֹ֣ב חֵמָ֑ה אַל־תִּ֝תְחַ֗ר
אַךְ־לְהָרֵֽעַ׃

‎<span id="009">9</span> ‏כִּֽי־מְ֭רֵעִים יִכָּרֵת֑וּן וְקוֵֹ֥י יְ֝הוָ֗ה
הֵ֣מָּה יִֽירְשׁוּ־אָֽרֶץ׃

‎<span id="010">10</span> ‏וְע֣וֹד מְ֭עַט וְאֵ֣ין רָשָׁ֑ע
וְהִתְבּוֹנַ֖נְתָּ עַל־מְקוֹמ֣וֹ וְאֵינֶֽנּוּ׃

‎<span id="011">11</span> ‏וַעֲנָוִ֥ים יִֽירְשׁוּ־אָ֑רֶץ
וְ֝הִתְעַנְּג֗וּ עַל־רֹ֥ב שָׁלֽוֹם׃

‎<span id="012">12</span> ‏זֹמֵ֣ם רָ֭שָׁע לַצַּדִּ֑יק וְחֹרֵ֖ק עָלָ֣יו
שִׁנָּֽיו׃

‎<span id="013">13</span> ‏אֲדֹנָ֥י יִשְׂחַק־ל֑וֹ כִּֽי־רָ֝אָ֗ה
כִּֽי־יָבֹ֥א יוֹמֽוֹ׃

‎<span id="014">14</span> ‏חֶ֤רֶב׀ פָּֽתְח֣וּ רְשָׁעִים֮ וְדָרְכ֪וּ
קַ֫שְׁתָּ֥ם לְ֭הַפִּיל עָנִ֣י וְאֶבְי֑וֹן לִ֝טְב֗וֹחַ יִשְׁרֵי־דָֽרֶךְ׃

‎<span id="015">15</span> ‏חַ֭רְבָּם תָּב֣וֹא בְלִבָּ֑ם וְ֝קַשְּׁתוֹתָ֗ם
תִּשָּׁבַֽרְנָה׃

‎<span id="016">16</span> ‏טוֹב־מְ֭עַט לַצַּדִּ֑יק מֵ֝הֲמ֗וֹן רְשָׁעִ֥ים
רַבִּֽים׃

‎<span id="017">17</span> ‏כִּ֤י זְרוֹע֣וֹת רְ֭שָׁעִים תִּשָּׁבַ֑רְנָה
וְסוֹמֵ֖ךְ צַדִּיקִ֣ים יְהוָֽה׃

‎<span id="018">18</span> ‏יוֹדֵ֣עַ יְ֭הוָה יְמֵ֣י תְמִימִ֑ם
וְ֝נַחֲלָתָ֗ם לְעוֹלָ֥ם תִּהְיֶֽה׃

‎<span id="019">19</span> ‏לֹֽא־יֵ֭בֹשׁוּ בְּעֵ֣ת רָעָ֑ה וּבִימֵ֖י
רְעָב֣וֹן יִשְׂבָּֽעוּ׃

‎<span id="020">20</span> ‏כִּ֤י רְשָׁעִ֨ים׀ יֹאבֵ֗דוּ וְאֹיְבֵ֣י
יְ֭הוָה כִּיקַ֣ר כָּרִ֑ים כָּל֖וּ בֶעָשָׁ֣ן כָּֽלוּ׃

‎<span id="021">21</span> ‏לוֶֹ֣ה רָ֭שָׁע וְלֹ֣א יְשַׁלֵּ֑ם וְ֝צַדִּ֗יק
חוֹנֵ֥ן וְנוֹתֵֽן׃

‎<span id="022">22</span> ‏כִּ֣י מְ֭בֹרָכָיו יִ֣ירְשׁוּ אָ֑רֶץ
וּ֝מְקֻלָּלָ֗יו יִכָּרֵֽתוּ׃

‎<span id="023">23</span> ‏מֵ֭יְהוָה מִֽצְעֲדֵי־גֶ֥בֶר כּוֹנָ֗נוּ
וְדַרְכּ֥וֹ יֶחְפָּֽץ׃

‎<span id="024">24</span> ‏כִּֽי־יִפֹּ֥ל לֹֽא־יוּטָ֑ל כִּֽי־יְ֝הוָ֗ה
סוֹמֵ֥ךְ יָדֽוֹ׃

‎<span id="025">25</span> ‏נַ֤עַר׀ הָיִ֗יתִי גַּם־זָ֫קַ֥נְתִּי
וְֽלֹא־רָ֭אִיתִי צַדִּ֣יק נֶעֱזָ֑ב וְ֝זַרְע֗וֹ מְבַקֶּשׁ־לָֽחֶם׃

‎<span id="026">26</span> ‏כָּל־הַ֭יּוֹם חוֹנֵ֣ן וּמַלְוֶ֑ה וְ֝זַרְע֗וֹ
לִבְרָכָֽה׃

‎<span id="027">27</span> ‏ס֣וּר מֵ֭רָע וַעֲשֵׂה־ט֗וֹב וּשְׁכֹ֥ן
לְעוֹלָֽם׃

‎<span id="028">28</span> ‏כִּ֤י יְהוָ֨ה׀ אֹ֘הֵ֤ב מִשְׁפָּ֗ט
וְלֹא־יַעֲזֹ֣ב אֶת־חֲ֭סִידָיו לְעוֹלָ֣ם נִשְׁמָ֑רוּ וְזֶ֖רַע רְשָׁעִ֣ים
נִכְרָֽת׃

‎<span id="029">29</span> ‏צַדִּיקִ֥ים יִֽירְשׁוּ־אָ֑רֶץ וְיִשְׁכְּנ֖וּ
לָעַ֣ד עָלֶֽיהָ׃

‎<span id="030">30</span> ‏פִּֽי־צַ֭דִּיק יֶהְגֶּ֣ה חָכְמָ֑ה
וּ֝לְשׁוֹנ֗וֹ תְּדַבֵּ֥ר מִשְׁפָּֽט׃

‎<span id="031">31</span> ‏תּוֹרַ֣ת אֱלֹהָ֣יו בְּלִבּ֑וֹ לֹ֖א תִמְעַ֣ד
אֲשֻׁרָֽיו׃

‎<span id="032">32</span> ‏צוֹפֶ֣ה רָ֭שָׁע לַצַּדִּ֑יק וּ֝מְבַקֵּ֗שׁ
לַהֲמִיתוֹ׃<sup>1</sup>

‎<span id="033">33</span> ‏יְ֭הוָה לֹא־יַעַזְבֶ֣נּוּ בְיָד֑וֹ וְלֹ֥א
יַ֝רְשִׁיעֶ֗נּוּ בְּהִשָּׁפְטֽוֹ׃

‎<span id="034">34</span> ‏קַוֵּ֤ה אֶל־יְהוָ֨ה׀ וּשְׁמֹ֬ר דַּרְכּ֗וֹ
וִֽ֭ירוֹמִמְךָ לָרֶ֣שֶׁת אָ֑רֶץ בְּהִכָּרֵ֖ת רְשָׁעִ֣ים תִּרְאֶֽה׃

‎<span id="035">35</span> ‏רָ֭אִיתִי רָשָׁ֣ע עָרִ֑יץ וּ֝מִתְעָרֶ֗ה
כְּאֶזְרָ֥ח רַעֲנָֽן׃

‎<span id="036">36</span> ‏וַ֭יַּֽעֲבֹר וְהִנֵּ֣ה אֵינֶ֑נּוּ
וָֽ֝אֲבַקְשֵׁ֗הוּ וְלֹ֣א נִמְצָֽא׃

‎<span id="037">37</span> ‏שְׁמָר־תָּ֭ם וּרְאֵ֣ה יָשָׁ֑ר כִּֽי־אַחֲרִ֖ית
לְאִ֣ישׁ שָׁלֽוֹם׃

‎<span id="038">38</span> ‏וּֽ֭פֹשְׁעִים נִשְׁמְד֣וּ יַחְדָּ֑ו אַחֲרִ֖ית
רְשָׁעִ֣ים נִכְרָֽתָה׃

‎<span id="039">39</span> ‏וּתְשׁוּעַ֣ת צַ֭דִּיקִים מֵיְהוָ֑ה
מָֽ֝עוּזָּ֗ם בְּעֵ֣ת צָרָֽה׃

‎<span id="040">40</span> ‏וַֽיַּעְזְרֵ֥ם יְהוָ֗ה וַֽיְפַ֫לְּטֵ֥ם
יְפַלְּטֵ֣ם מֵ֭רְשָׁעִים וְיוֹשִׁיעֵ֑ם כִּי־חָ֥סוּ בֽוֹ׃

1 ləḏāwiḏ\| ’al-tiṯəḥar bammərē‘îm ’al-təqannē’ bə‘ōśê ‘awəlâ:

2 kî ḵeḥāṣîr məhērâ yimmālû ûḵəyereq deše’ yibwōlûn:

3 bəṭ<sup>a</sup>ḥ bayhwâ w<sup>a</sup>‘ăśēh-ṭwōḇ šəḵān-’ereṣ ûrə‘ēh
’ĕmûnâ:

4 wəhiṯə‘annaḡ ‘al-yəhwâ wəyiten-ləḵā mišə’ălōṯ libeḵā:

5 gwōl ‘al-yəhwâ darəkeḵā ûḇəṭ<sup>a</sup>ḥ ‘ālāyw wəhû’
y<sup>a</sup>‘ăśeh:

6 wəhwōṣî’ ḵā’wōr ṣiḏəqeḵā ûmišəpāṭeḵā kaṣṣâŏrāyim:

7 dwōm\| layhwâ wəhiṯəḥwōlēl lwō ’al-tiṯəḥar bəmaṣəlîḥa darəkwō bə’îš
‘ōśeh məzimmwōṯ:

8 heref mē’af w<sup>a</sup>‘ăzōḇ ḥēmâ ’al-tiṯəḥar ’aḵə-ləhārē‘a:

9 kî-mərē‘îm yikārēṯûn wəqwōê yəhwâ hēmmâ yîrəšû-’āreṣ:

10 wə‘wōḏ mə‘aṭ wə’ên rāšā‘ wəhiṯəbwōnanətā ‘al-məqwōmwō wə’ênennû:

11 w<sup>a</sup>‘ănāwîm yîrəšû-’āreṣ wəhiṯə‘annəḡû ‘al-rōḇ šālwōm:

12 zōmēm rāšā‘ laṣṣadîq wəḥōrēq ‘ālāyw šinnāyw:

13 ’ăḏōnāy yiśəḥaq-lwō kî-rā’â kî-yāḇō’ ywōmwō:

14 ḥereḇ\| pāṯəḥû rəšā‘îm wəḏārəḵû qašətām ləhapîl ‘ānî wə’eḇəywōn
liṭəḇwōḥa yišərê-ḏāreḵə:

15 ḥarəbām tāḇwō’ ḇəlibām wəqaššəṯwōṯām tiššāḇarənâ:

16 ṭwōḇ-mə‘aṭ laṣṣadîq mēhămwōn rəšā‘îm rabîm:

17 kî zərwō‘wōṯ rəšā‘îm tiššāḇarənâ wəswōmēḵə ṣadîqîm yəhwâ:

18 ywōḏē‘a yəhwâ yəmê ṯəmîmim wən<sup>a</sup>ḥălāṯām lə‘wōlām tihəyeh:

19 lō’-yēḇōšû bə‘ēṯ rā‘â ûḇîmê rə‘āḇwōn yiśəbā‘û:

20 kî rəšā‘îm\| yō’ḇēḏû wə’ōyəḇê yəhwâ kîqar kārîm kālû ḇe‘āšān kālû:

21 lwōeh rāšā‘ wəlō’ yəšallēm wəṣadîq ḥwōnēn wənwōṯēn:

22 kî məḇōrāḵāyw yîrəšû ’āreṣ ûməqullālāyw yikārēṯû:

23 mêəhwâ miṣə‘ăḏê-ḡeḇer kwōnānû wəḏarəkwō yeḥəpāṣ:

24 kî-yipōl lō’-yûṭāl kî-yəhwâ swōmēḵə yāḏwō:

25 n<sup>a</sup>‘ar\| hāyîṯî gam-zāqanətî wəlō’-rā’îṯî ṣadîq ne‘ĕzāḇ
wəzarə‘wō məḇaqqeš-lāḥem:

26 kāl-hayywōm ḥwōnēn ûmaləweh wəzarə‘wō liḇərāḵâ:

27 sûr mērā‘ w<sup>a</sup>‘ăśēh-ṭwōḇ ûšəḵōn lə‘wōlām:

28 kî yəhwâ\| ’ōhēḇ mišəpāṭ wəlō’-y<sup>a</sup>‘ăzōḇ ’eṯ-ḥăsîḏāyw
lə‘wōlām nišəmārû wəzer<sup>a</sup>‘ rəšā‘îm niḵərāṯ:

29 ṣadîqîm yîrəšû-’āreṣ wəyišəkənû lā‘aḏ ‘āleyhā:

30 pî-ṣadîq yehəgeh ḥāḵəmâ ûləšwōnwō təḏabēr mišəpāṭ:

31 twōraṯ ’ĕlōhāyw bəlibwō lō’ ṯimə‘aḏ ’ăšurāyw:

32 ṣwōfeh rāšā‘ laṣṣadîq ûməḇaqqēš lahămîṯwō:<sup>1</sup>

33 yəhwâ lō’-y<sup>a</sup>‘azəḇennû ḇəyāḏwō wəlō’ yarəšî‘ennû
bəhiššāfəṭwō:

34 qaûēh ’el-yəhwâ\| ûšəmōr darəkwō wîrwōmiməḵā lārešeṯ ’āreṣ bəhikārēṯ
rəšā‘îm tirə’eh:

35 rā’îṯî rāšā‘ ‘ārîṣ ûmiṯə‘āreh kə’ezərāḥ r<sup>a</sup>‘ănān:

36 wayy<sup>a</sup>‘ăḇōr wəhinnēh ’ênennû wā’ăḇaqəšēhû wəlō’ niməṣā’:

37 šəmār-tām ûrə’ēh yāšār kî-’<sup>a</sup>ḥărîṯ lə’îš šālwōm:

38 ûfōšə‘îm nišəməḏû y<sup>a</sup>ḥədāw ’<sup>a</sup>ḥărîṯ rəšā‘îm
niḵərāṯâ:

39 ûṯəšû‘aṯ ṣadîqîm mêəhwâ mā‘ûzzām bə‘ēṯ ṣārâ:

40 wayy<sup>a</sup>‘əzərēm yəhwâ wayəfalləṭēm yəfalləṭēm mērəšā‘îm
wəywōšî‘ēm kî-ḥāsû ḇwō:

------------------------------------------------------------------------

[Next: Psalms (Tehilim) Chapter 38](psa038.md)
