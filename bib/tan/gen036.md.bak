[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen036)  [KJV](../kjv/gen036)  [Sep](../sep/gen036.md) 
[Vul](../vul/gen036.md)   
  
[Genesis (Bereshit) Index](gen.md)  
  [Previous](gen035)  [Next](gen037.md) 

------------------------------------------------------------------------

### Tanach (Hebrew): Genesis (Bereshit) Chapter 36

‎<span id="001">1</span> ‏וְאֵ֛לֶּה תֹּלְד֥וֹת עֵשָׂ֖ו ה֥וּא אֱדֽוֹם׃

‎<span id="002">2</span> ‏עֵשָׂ֛ו לָקַ֥ח אֶת־נָשָׁ֖יו מִבְּנ֣וֹת
כְּנָ֑עַן אֶת־עָדָ֗ה בַּת־אֵילוֹן֙ הַֽחִתִּ֔י וְאֶת־אָהֳלִֽיבָמָה֙
בַּת־עֲנָ֔ה בַּת־צִבְע֖וֹן הַֽחִוִּֽי׃

‎<span id="003">3</span> ‏וְאֶת־בָּשְׂמַ֥ת בַּת־יִשְׁמָעֵ֖אל אֲח֥וֹת
נְבָיֽוֹת׃

‎<span id="004">4</span> ‏וַתֵּ֧לֶד עָדָ֛ה לְעֵשָׂ֖ו אֶת־אֱלִיפָ֑ז
וּבָ֣שְׂמַ֔ת יָלְדָ֖ה אֶת־רְעוּאֵֽל׃

‎<span id="005">5</span> ‏וְאָהֳלִֽיבָמָה֙ יָֽלְדָ֔ה אֶת־יעיש יְע֥וּשׁ
וְאֶת־יַעְלָ֖ם וְאֶת־קֹ֑רַח אֵ֚לֶּה בְּנֵ֣י עֵשָׂ֔ו אֲשֶׁ֥ר
יֻלְּדוּ־ל֖וֹ בְּאֶ֥רֶץ כְּנָֽעַן׃

‎<span id="006">6</span> ‏וַיִּקַּ֣ח עֵשָׂ֡ו אֶת־נָ֠שָׁיו וְאֶת־בָּנָ֣יו
וְאֶת־בְּנֹתָיו֮ וְאֶת־כָּל־נַפְשׁ֣וֹת בֵּיתוֹ֒ וְאֶת־מִקְנֵ֣הוּ
וְאֶת־כָּל־בְּהֶמְתּ֗וֹ וְאֵת֙ כָּל־קִנְיָנ֔וֹ אֲשֶׁ֥ר רָכַ֖שׁ בְּאֶ֣רֶץ
כְּנָ֑עַן וַיֵּ֣לֶךְ אֶל־אֶ֔רֶץ מִפְּנֵ֖י יַעֲקֹ֥ב אָחִֽיו׃

‎<span id="007">7</span> ‏כִּֽי־הָיָ֧ה רְכוּשָׁ֛ם רָ֖ב מִשֶּׁ֣בֶת
יַחְדָּ֑ו וְלֹ֨א יָֽכְלָ֜ה אֶ֤רֶץ מְגֽוּרֵיהֶם֙ לָשֵׂ֣את אֹתָ֔ם
מִפְּנֵ֖י מִקְנֵיהֶֽם׃

‎<span id="008">8</span> ‏וַיֵּ֤שֶׁב עֵשָׂו֙ בְּהַ֣ר שֵׂעִ֔יר עֵשָׂ֖ו
ה֥וּא אֱדֽוֹם׃

‎<span id="009">9</span> ‏וְאֵ֛לֶּה תֹּלְד֥וֹת עֵשָׂ֖ו אֲבִ֣י אֱד֑וֹם
בְּהַ֖ר שֵׂעִֽיר׃

‎<span id="010">10</span> ‏אֵ֖לֶּה שְׁמ֣וֹת בְּנֵֽי־עֵשָׂ֑ו אֱלִיפַ֗ז
בֶּן־עָדָה֙ אֵ֣שֶׁת עֵשָׂ֔ו רְעוּאֵ֕ל בֶּן־בָּשְׂמַ֖ת אֵ֥שֶׁת עֵשָֽׂו׃

‎<span id="011">11</span> ‏וַיִּהְי֖וּ בְּנֵ֣י אֱלִיפָ֑ז תֵּימָ֣ן
אוֹמָ֔ר צְפ֥וֹ וְגַעְתָּ֖ם וּקְנַֽז׃

‎<span id="012">12</span> ‏וְתִמְנַ֣ע׀ הָיְתָ֣ה פִילֶ֗גֶשׁ לֶֽאֱלִיפַז֙
בֶּן־עֵשָׂ֔ו וַתֵּ֥לֶד לֶאֱלִיפַ֖ז אֶת־עֲמָלֵ֑ק אֵ֕לֶּה בְּנֵ֥י עָדָ֖ה
אֵ֥שֶׁת עֵשָֽׂו׃

‎<span id="013">13</span> ‏וְאֵ֙לֶּה֙ בְּנֵ֣י רְעוּאֵ֔ל נַ֥חַת וָזֶ֖רַח
שַׁמָּ֣ה וּמִזָּ֑ה אֵ֣לֶּ֣ה<sup>1</sup> הָי֔וּ בְּנֵ֥י בָשְׂמַ֖ת אֵ֥שֶׁת
עֵשָֽׂו׃

‎<span id="014">14</span> ‏וְאֵ֣לֶּה הָי֗וּ בְּנֵ֨י אָהֳלִיבָמָ֧ה
בַת־עֲנָ֛ה בַּת־צִבְע֖וֹן אֵ֣שֶׁת עֵשָׂ֑ו וַתֵּ֣לֶד לְעֵשָׂ֔ו אֶת־יעיש
יְע֥וּשׁ וְאֶת־יַעְלָ֖ם וְאֶת־קֹֽרַח׃

‎<span id="015">15</span> ‏אֵ֖לֶּה אַלּוּפֵ֣י בְנֵֽי־עֵשָׂ֑ו בְּנֵ֤י
אֱלִיפַז֙ בְּכ֣וֹר עֵשָׂ֔ו אַלּ֤וּף תֵּימָן֙ אַלּ֣וּף אוֹמָ֔ר אַלּ֥וּף
צְפ֖וֹ אַלּ֥וּף קְנַֽז׃

‎<span id="016">16</span> ‏אַלּֽוּף־קֹ֛רַח<sup>3</sup> אַלּ֥וּף
גַּעְתָּ֖ם אַלּ֣וּף עֲמָלֵ֑ק אֵ֣לֶּה אַלּוּפֵ֤י אֱלִיפַז֙ בְּאֶ֣רֶץ
אֱד֔וֹם אֵ֖לֶּה בְּנֵ֥י עָדָֽה׃

‎<span id="017">17</span> ‏וְאֵ֗לֶּה בְּנֵ֤י רְעוּאֵל֙ בֶּן־עֵשָׂ֔ו
אַלּ֥וּף נַ֙חַת֙ אַלּ֣וּף זֶ֔רַח אַלּ֥וּף שַׁמָּ֖ה אַלּ֣וּף מִזָּ֑ה
אֵ֣לֶּה אַלּוּפֵ֤י רְעוּאֵל֙ בְּאֶ֣רֶץ אֱד֔וֹם אֵ֕לֶּה בְּנֵ֥י בָשְׂמַ֖ת
אֵ֥שֶׁת עֵשָֽׂו׃

‎<span id="018">18</span> ‏וְאֵ֗לֶּה בְּנֵ֤י אָהֳלִֽיבָמָה֙ אֵ֣שֶׁת
עֵשָׂ֔ו אַלּ֥וּף יְע֛וּשׁ אַלּ֥וּף יַעְלָ֖ם אַלּ֣וּף קֹ֑רַח אֵ֣לֶּה
אַלּוּפֵ֞י אָֽהֳלִיבָמָ֛ה בַּת־עֲנָ֖ה אֵ֥שֶׁת עֵשָֽׂו׃

‎<span id="019">19</span> ‏אֵ֧לֶּה בְנֵי־עֵשָׂ֛ו וְאֵ֥לֶּה אַלּוּפֵיהֶ֖ם
ה֥וּא אֱדֽוֹם׃ ס

‎<span id="020">20</span> ‏אֵ֤לֶּה בְנֵֽי־שֵׂעִיר֙ הַחֹרִ֔י<sup>3</sup>
יֹשְׁבֵ֖י הָאָ֑רֶץ לוֹטָ֥ן וְשׁוֹבָ֖ל וְצִבְע֥וֹן וַעֲנָֽה׃

‎<span id="021">21</span> ‏וְדִשׁ֥וֹן וְאֵ֖צֶר וְדִישָׁ֑ן אֵ֣לֶּה
אַלּוּפֵ֧י הַחֹרִ֛י בְּנֵ֥י שֵׂעִ֖יר בְּאֶ֥רֶץ אֱדֽוֹם׃

‎<span id="022">22</span> ‏וַיִּהְי֥וּ בְנֵי־לוֹטָ֖ן חֹרִ֣י וְהֵימָ֑ם
וַאֲח֥וֹת לוֹטָ֖ן תִּמְנָֽע׃

‎<span id="023">23</span> ‏וְאֵ֙לֶּה֙ בְּנֵ֣י שׁוֹבָ֔ל עַלְוָ֥ן
וּמָנַ֖חַת וְעֵיבָ֑ל שְׁפ֖וֹ וְאוֹנָֽם׃

‎<span id="024">24</span> ‏וְאֵ֥לֶּה בְנֵֽי־צִבְע֖וֹן
וְאַיָּ֣ה<sup>3</sup> וַעֲנָ֑ה ה֣וּא עֲנָ֗ה אֲשֶׁ֨ר מָצָ֤א אֶת־הַיֵּמִם֙
בַּמִּדְבָּ֔ר בִּרְעֹת֥וֹ אֶת־הַחֲמֹרִ֖ים לְצִבְע֥וֹן אָבִֽיו׃

‎<span id="025">25</span> ‏וְאֵ֥לֶּה בְנֵֽי־עֲנָ֖ה דִּשֹׁ֑ן
וְאָהֳלִיבָמָ֖ה בַּת־עֲנָֽה׃

‎<span id="026">26</span> ‏וְאֵ֖לֶּה בְּנֵ֣י דִישָׁ֑ן חֶמְדָּ֥ן
וְאֶשְׁבָּ֖ן וְיִתְרָ֥ן וּכְרָֽן׃

‎<span id="027">27</span> ‏אֵ֖לֶּה בְּנֵי־אֵ֑צֶר בִּלְהָ֥ן וְזַעֲוָ֖ן
וַעֲקָֽן׃

‎<span id="028">28</span> ‏אֵ֥לֶּה בְנֵֽי־דִישָׁ֖ן ע֥וּץ וַאֲרָֽן׃

‎<span id="029">29</span> ‏אֵ֖לֶּה אַלּוּפֵ֣י הַחֹרִ֑י אַלּ֤וּף לוֹטָן֙
אַלּ֣וּף שׁוֹבָ֔ל אַלּ֥וּף צִבְע֖וֹן אַלּ֥וּף עֲנָֽה׃

‎<span id="030">30</span> ‏אַלּ֥וּף דִּשֹׁ֛ן אַלּ֥וּף אֵ֖צֶר אַלּ֣וּף
דִּישָׁ֑ן אֵ֣לֶּה אַלּוּפֵ֧י הַחֹרִ֛י לְאַלֻּפֵיהֶ֖ם בְּאֶ֥רֶץ שֵׂעִֽיר׃
פ

‎<span id="031">31</span> ‏וְאֵ֙לֶּה֙ הַמְּלָכִ֔ים אֲשֶׁ֥ר מָלְכ֖וּ
בְּאֶ֣רֶץ אֱד֑וֹם לִפְנֵ֥י מְלָךְ־מֶ֖לֶךְ לִבְנֵ֥י יִשְׂרָאֵֽל׃

‎<span id="032">32</span> ‏וַיִּמְלֹ֣ךְ בֶּאֱד֔וֹם בֶּ֖לַע בֶּן־בְּע֑וֹר
וְשֵׁ֥ם עִיר֖וֹ דִּנְהָֽבָה׃

‎<span id="033">33</span> ‏וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו
יוֹבָ֥ב בֶּן־זֶ֖רַח מִבָּצְרָֽה׃

‎<span id="034">34</span> ‏וַיָּ֖מָת יוֹבָ֑ב וַיִּמְלֹ֣ךְ תַּחְתָּ֔יו
חֻשָׁ֖ם מֵאֶ֥רֶץ הַתֵּימָנִֽי׃

‎<span id="035">35</span> ‏וַיָּ֖מָת חֻשָׁ֑ם וַיִּמְלֹ֨ךְ תַּחְתָּ֜יו
הֲדַ֣ד בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מוֹאָ֔ב וְשֵׁ֥ם
עִיר֖וֹ עֲוִֽית׃

‎<span id="036">36</span> ‏וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו
שַׂמְלָ֖ה מִמַּשְׂרֵקָֽה׃

‎<span id="037">37</span> ‏וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו
שָׁא֖וּל מֵרְחֹב֥וֹת הַנָּהָֽר׃

‎<span id="038">38</span> ‏וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו
בַּ֥עַל חָנָ֖ן בֶּן־עַכְבּֽוֹר׃

‎<span id="039">39</span> ‏וַיָּמָת֮ בַּ֣עַל חָנָ֣ן בֶּן־עַכְבּוֹר֒
וַיִּמְלֹ֤ךְ תַּחְתָּיו֙ הֲדַ֔ר וְשֵׁ֥ם עִיר֖וֹ פָּ֑עוּ וְשֵׁ֨ם
אִשְׁתּ֤וֹ מְהֵֽיטַבְאֵל֙ בַּת־מַטְרֵ֔ד בַּ֖ת מֵ֥י זָהָֽב׃

‎<span id="040">40</span> ‏וְ֠אֵלֶּה שְׁמ֞וֹת אַלּוּפֵ֤י עֵשָׂו֙
לְמִשְׁפְּחֹתָ֔ם לִמְקֹמֹתָ֖ם בִּשְׁמֹתָ֑ם אַלּ֥וּף תִּמְנָ֛ע אַלּ֥וּף
עַֽלְוָ֖ה אַלּ֥וּף יְתֵֽת׃

‎<span id="041">41</span> ‏אַלּ֧וּף אָהֳלִיבָמָ֛ה אַלּ֥וּף אֵלָ֖ה
אַלּ֥וּף פִּינֹֽן׃

‎<span id="042">42</span> ‏אַלּ֥וּף קְנַ֛ז אַלּ֥וּף תֵּימָ֖ן אַלּ֥וּף
מִבְצָֽר׃

‎<span id="043">43</span> ‏אַלּ֥וּף מַגְדִּיאֵ֖ל אַלּ֣וּף עִירָ֑ם
אֵ֣לֶּה׀ אַלּוּפֵ֣י אֱד֗וֹם לְמֹֽשְׁבֹתָם֙ בְּאֶ֣רֶץ אֲחֻזָּתָ֔ם ה֥וּא
עֵשָׂ֖ו אֲבִ֥י אֱדֽוֹם׃ פ

1 wə’ēlleh tōləḏwōṯ ‘ēśāw hû’ ’ĕḏwōm:

2 ‘ēśāw lāq<sup>a</sup>ḥ ’eṯ-nāšāyw mibənwōṯ kənā‘an ’eṯ-‘āḏâ baṯ-’êlwōn
h<sup>a</sup>ḥitî wə’eṯ-’âŏlîḇāmâ baṯ-‘ănâ baṯ-ṣiḇə‘wōn
h<sup>a</sup>ḥiûî:

3 wə’eṯ-bāśəmaṯ baṯ-yišəmā‘ē’l ’ăḥwōṯ nəḇāywōṯ:

4 watēleḏ ‘āḏâ lə‘ēśāw ’eṯ-’ĕlîfāz ûḇāśəmaṯ yāləḏâ ’eṯ-rə‘û’ēl:

5 wə’âŏlîḇāmâ yāləḏâ ’eṯ-yə‘îš yə‘ûš wə’eṯ-y<sup>a</sup>‘əlām
wə’eṯ-qōr<sup>a</sup>ḥ ’ēlleh bənê ‘ēśāw ’ăšer yulləḏû-lwō bə’ereṣ
kənā‘an:

6 wayyiqq<sup>a</sup>ḥ ‘ēśāw ’eṯ-nāšāyw wə’eṯ-bānāyw wə’eṯ-bənōṯāyw
wə’eṯ-kāl-nafəšwōṯ bêṯwō wə’eṯ-miqənēhû wə’eṯ-kāl-bəhemətwō wə’ēṯ
kāl-qinəyānwō ’ăšer rāḵaš bə’ereṣ kənā‘an wayyēleḵə ’el-’ereṣ mipənê
y<sup>a</sup>‘ăqōḇ ’āḥîw:

7 kî-hāyâ rəḵûšām rāḇ miššeḇeṯ y<sup>a</sup>ḥədāw wəlō’ yāḵəlâ ’ereṣ
məḡûrêhem lāśē’ṯ ’ōṯām mipənê miqənêhem:

8 wayyēšeḇ ‘ēśāw bəhar śē‘îr ‘ēśāw hû’ ’ĕḏwōm:

9 wə’ēlleh tōləḏwōṯ ‘ēśāw ’ăḇî ’ĕḏwōm bəhar śē‘îr:

10 ’ēlleh šəmwōṯ bənê-‘ēśāw ’ĕlîfaz ben-‘āḏâ ’ēšeṯ ‘ēśāw rə‘û’ēl
ben-bāśəmaṯ ’ēšeṯ ‘ēśāw:

11 wayyihəyû bənê ’ĕlîfāz têmān ’wōmār ṣəfwō wəḡ<sup>a</sup>‘ətām
ûqənaz:

12 wəṯimən<sup>a</sup>‘\| hāyəṯâ fîleḡeš le’ĕlîfaz ben-‘ēśāw watēleḏ
le’ĕlîfaz ’eṯ-‘ămālēq ’ēlleh bənê ‘āḏâ ’ēšeṯ ‘ēśāw:

13 wə’ēlleh bənê rə‘û’ēl n<sup>a</sup>ḥaṯ wāzer<sup>a</sup>ḥ šammâ
ûmizzâ ’ēlleh<sup>1</sup> hāyû bənê ḇāśəmaṯ ’ēšeṯ ‘ēśāw:

14 wə’ēlleh hāyû bənê ’âŏlîḇāmâ ḇaṯ-‘ănâ baṯ-ṣiḇə‘wōn ’ēšeṯ ‘ēśāw
watēleḏ lə‘ēśāw ’eṯ-yə‘îš yə‘ûš wə’eṯ-y<sup>a</sup>‘əlām
wə’eṯ-qōr<sup>a</sup>ḥ:

15 ’ēlleh ’allûfê ḇənê-‘ēśāw bənê ’ĕlîfaz bəḵwōr ‘ēśāw ’allûf têmān
’allûf ’wōmār ’allûf ṣəfwō ’allûf qənaz:

16 ’allûf-qōr<sup>a</sup>ḥ<sup>3</sup> ’allûf g<sup>a</sup>‘ətām ’allûf
‘ămālēq ’ēlleh ’allûfê ’ĕlîfaz bə’ereṣ ’ĕḏwōm ’ēlleh bənê ‘āḏâ:

17 wə’ēlleh bənê rə‘û’ēl ben-‘ēśāw ’allûf n<sup>a</sup>ḥaṯ ’allûf
zer<sup>a</sup>ḥ ’allûf šammâ ’allûf mizzâ ’ēlleh ’allûfê rə‘û’ēl
bə’ereṣ ’ĕḏwōm ’ēlleh bənê ḇāśəmaṯ ’ēšeṯ ‘ēśāw:

18 wə’ēlleh bənê ’âŏlîḇāmâ ’ēšeṯ ‘ēśāw ’allûf yə‘ûš ’allûf
y<sup>a</sup>‘əlām ’allûf qōr<sup>a</sup>ḥ ’ēlleh ’allûfê ’âŏlîḇāmâ
baṯ-‘ănâ ’ēšeṯ ‘ēśāw:

19 ’ēlleh ḇənê-‘ēśāw wə’ēlleh ’allûfêhem hû’ ’ĕḏwōm: s

20 ’ēlleh ḇənê-śē‘îr h<sup>a</sup>ḥōrî<sup>3</sup> yōšəḇê hā’āreṣ lwōṭān
wəšwōḇāl wəṣiḇə‘wōn w<sup>a</sup>‘ănâ:

21 wəḏišwōn wə’ēṣer wəḏîšān ’ēlleh ’allûfê h<sup>a</sup>ḥōrî bənê śē‘îr
bə’ereṣ ’ĕḏwōm:

22 wayyihəyû ḇənê-lwōṭān ḥōrî wəhêmām wa’ăḥwōṯ lwōṭān timənā‘:

23 wə’ēlleh bənê šwōḇāl ‘aləwān ûmān<sup>a</sup>ḥaṯ wə‘êḇāl šəfwō
wə’wōnām:

24 wə’ēlleh ḇənê-ṣiḇə‘wōn wə’ayyâ<sup>3</sup> w<sup>a</sup>‘ănâ hû’ ‘ănâ
’ăšer māṣā’ ’eṯ-hayyēmim bammiḏəbār birə‘ōṯwō ’eṯ-h<sup>a</sup>ḥămōrîm
ləṣiḇə‘wōn ’āḇîw:

25 wə’ēlleh ḇənê-‘ănâ dišōn wə’âŏlîḇāmâ baṯ-‘ănâ:

26 wə’ēlleh bənê ḏîšān ḥemədān wə’ešəbān wəyiṯərān ûḵərān:

27 ’ēlleh bənê-’ēṣer biləhān wəz<sup>a</sup>‘ăwān w<sup>a</sup>‘ăqān:

28 ’ēlleh ḇənê-ḏîšān ‘ûṣ wa’ărān:

29 ’ēlleh ’allûfê h<sup>a</sup>ḥōrî ’allûf lwōṭān ’allûf šwōḇāl ’allûf
ṣiḇə‘wōn ’allûf ‘ănâ:

30 ’allûf dišōn ’allûf ’ēṣer ’allûf dîšān ’ēlleh ’allûfê
h<sup>a</sup>ḥōrî lə’allufêhem bə’ereṣ śē‘îr: f

31 wə’ēlleh hamməlāḵîm ’ăšer māləḵû bə’ereṣ ’ĕḏwōm lifənê məlāḵə-meleḵə
liḇənê yiśərā’ēl:

32 wayyiməlōḵə be’ĕḏwōm bel<sup>a</sup>‘ ben-bə‘wōr wəšēm ‘îrwō
dinəhāḇâ:

33 wayyāmāṯ bāl<sup>a</sup>‘ wayyiməlōḵə t<sup>a</sup>ḥətāyw ywōḇāḇ
ben-zer<sup>a</sup>ḥ mibāṣərâ:

34 wayyāmāṯ ywōḇāḇ wayyiməlōḵə t<sup>a</sup>ḥətāyw ḥušām mē’ereṣ
hatêmānî:

35 wayyāmāṯ ḥušām wayyiməlōḵə t<sup>a</sup>ḥətāyw hăḏaḏ ben-bəḏaḏ
hammakeh ’eṯ-miḏəyān biśəḏēh mwō’āḇ wəšēm ‘îrwō ‘ăwîṯ:

36 wayyāmāṯ hăḏāḏ wayyiməlōḵə t<sup>a</sup>ḥətāyw śaməlâ mimmaśərēqâ:

37 wayyāmāṯ śaməlâ wayyiməlōḵə t<sup>a</sup>ḥətāyw šā’ûl mērəḥōḇwōṯ
hannâār:

38 wayyāmāṯ šā’ûl wayyiməlōḵə t<sup>a</sup>ḥətāyw b<sup>a</sup>‘al ḥānān
ben-‘aḵəbwōr:

39 wayyāmāṯ b<sup>a</sup>‘al ḥānān ben-‘aḵəbwōr wayyiməlōḵə
t<sup>a</sup>ḥətāyw hăḏar wəšēm ‘îrwō pā‘û wəšēm ’išətwō məhêṭaḇə’ēl
baṯ-maṭərēḏ baṯ mê zâāḇ:

40 wə’ēlleh šəmwōṯ ’allûfê ‘ēśāw ləmišəpəḥōṯām liməqōmōṯām bišəmōṯām
’allûf timənā‘ ’allûf ‘aləwâ ’allûf yəṯēṯ:

41 ’allûf ’âŏlîḇāmâ ’allûf ’ēlâ ’allûf pînōn:

42 ’allûf qənaz ’allûf têmān ’allûf miḇəṣār:

43 ’allûf maḡədî’ēl ’allûf ‘îrām ’ēlleh\| ’allûfê ’ĕḏwōm ləmōšəḇōṯām
bə’ereṣ ’ăḥuzzāṯām hû’ ‘ēśāw ’ăḇî ’ĕḏwōm: f

------------------------------------------------------------------------

[Next: Genesis (Bereshit) Chapter 37](gen037.md)
