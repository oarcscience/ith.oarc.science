<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo008.htm">Polyglot</A>&nbsp;
<A HREF="../kjv/exo008.htm">KJV</A>&nbsp;
<A HREF="../sep/exo008.htm">Sep</A>&nbsp;
<A HREF="../vul/exo008.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo007.htm">Previous</A>&nbsp;
<A HREF="exo009.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 8</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֣אמֶר יְהוָה֮ אֶל־מֹשֶׁה֒ אֱמֹ֣ר אֶֽל־אַהֲרֹ֗ן נְטֵ֤ה אֶת־יָדְךָ֙ בְּמַטֶּ֔ךָ עַל־הַ֨נְּהָרֹ֔ת עַל־הַיְאֹרִ֖ים וְעַל־הָאֲגַמִּ֑ים וְהַ֥עַל אֶת־הַֽצְפַרְדְּעִ֖ים עַל־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיֵּ֤ט אַהֲרֹן֙ אֶת־יָד֔וֹ עַ֖ל מֵימֵ֣י מִצְרָ֑יִם וַתַּ֙עַל֙ הַצְּפַרְדֵּ֔עַ וַתְּכַ֖ס אֶת־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּֽעֲשׂוּ־כֵ֥ן הַֽחֲרְטֻמִּ֖ים בְּלָטֵיהֶ֑ם וַיַּעֲל֥וּ אֶת־הַֽצְפַרְדְּעִ֖ים עַל־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּקְרָ֨א פַרְעֹ֜ה לְמֹשֶׁ֣ה וּֽלְאַהֲרֹ֗ן וַיֹּ֙אמֶר֙ הַעְתִּ֣ירוּ אֶל־יְהוָ֔ה וְיָסֵר֙ הַֽצְפַרְדְּעִ֔ים מִמֶּ֖נִּי וּמֵֽעַמִּ֑י וַאֲשַׁלְּחָה֙ אֶת־הָעָ֔ם וְיִזְבְּח֖וּ לַיהוָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֣אמֶר מֹשֶׁ֣ה לְפַרְעֹה֮ הִתְפָּאֵ֣ר עָלַי֒ לְמָתַ֣י׀ אַעְתִּ֣יר לְךָ֗ וְלַעֲבָדֶ֙יךָ֙ וּֽלְעַמְּךָ֔ לְהַכְרִית֙ הַֽצֲפַרְדְּעִ֔ים מִמְּךָ֖ וּמִבָּתֶּ֑יךָ רַ֥ק בַּיְאֹ֖ר תִּשָּׁאַֽרְנָה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֖אמֶר לְמָחָ֑ר וַיֹּ֙אמֶר֙ כִּדְבָ֣רְךָ֔ לְמַ֣עַן תֵּדַ֔ע כִּי־אֵ֖ין כַּיהוָ֥ה אֱלֹהֵֽינוּ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְסָר֣וּ הַֽצְפַרְדְּעִ֗ים מִמְּךָ֙ וּמִבָּ֣תֶּ֔יךָ וּמֵעֲבָדֶ֖יךָ וּמֵעַמֶּ֑ךָ רַ֥ק בַּיְאֹ֖ר תִּשָּׁאַֽרְנָה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיֵּצֵ֥א מֹשֶׁ֛ה וְאַהֲרֹ֖ן מֵעִ֣ם פַּרְעֹ֑ה וַיִּצְעַ֤ק מֹשֶׁה֙ אֶל־יְהוָ֔ה עַל־דְּבַ֥ר הַֽצְפַרְדְּעִ֖ים אֲשֶׁר־שָׂ֥ם לְפַרְעֹֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּ֥עַשׂ יְהוָ֖ה כִּדְבַ֣ר מֹשֶׁ֑ה וַיָּמֻ֙תוּ֙ הַֽצְפַרְדְּעִ֔ים מִן־הַבָּתִּ֥ים מִן־הַחֲצֵרֹ֖ת וּמִן־הַשָּׂדֹֽת׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּצְבְּר֥וּ אֹתָ֖ם חֳמָרִ֣ם חֳמָרִ֑ם וַתִּבְאַ֖שׁ הָאָֽרֶץ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיַּ֣רְא פַּרְעֹ֗ה כִּ֤י הָֽיְתָה֙ הָֽרְוָחָ֔ה וְהַכְבֵּד֙ אֶת־לִבּ֔וֹ וְלֹ֥א שָׁמַ֖ע אֲלֵהֶ֑ם כַּאֲשֶׁ֖ר דִּבֶּ֥ר יְהוָֽה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֣אמֶר יְהוָה֮ אֶל־מֹשֶׁה֒ אֱמֹר֙ אֶֽל־אַהֲרֹ֔ן נְטֵ֣ה אֶֽת־מַטְּךָ֔ וְהַ֖ךְ אֶת־עֲפַ֣ר הָאָ֑רֶץ וְהָיָ֥ה לְכִנִּ֖ם בְּכָל־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיַּֽעֲשׂוּ־כֵ֗ן וַיֵּט֩ אַהֲרֹ֨ן אֶת־יָד֤וֹ בְמַטֵּ֙הוּ֙ וַיַּךְ֙ אֶת־עֲפַ֣ר הָאָ֔רֶץ וַתְּהִי֙ הַכִּנָּ֔ם בָּאָדָ֖ם וּבַבְּהֵמָ֑ה כָּל־עֲפַ֥ר הָאָ֛רֶץ הָיָ֥ה כִנִּ֖ים בְּכָל־אֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיַּעֲשׂוּ־כֵ֨ן הַחַרְטֻמִּ֧ים בְּלָטֵיהֶ֛ם לְהוֹצִ֥יא אֶת־הַכִּנִּ֖ים וְלֹ֣א יָכֹ֑לוּ וַתְּהִי֙ הַכִּנָּ֔ם בָּאָדָ֖ם וּבַבְּהֵמָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּאמְר֤וּ הַֽחַרְטֻמִּים֙ אֶל־פַּרְעֹ֔ה אֶצְבַּ֥ע אֱלֹהִ֖ים הִ֑וא וַיֶּחֱזַ֤ק לֵב־פַּרְעֹה֙ וְלֹֽא־שָׁמַ֣ע אֲלֵהֶ֔ם כַּאֲשֶׁ֖ר דִּבֶּ֥ר יְהוָֽה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֨אמֶר יְהוָ֜ה אֶל־מֹשֶׁ֗ה הַשְׁכֵּ֤ם בַּבֹּ֙קֶר֙ וְהִתְיַצֵּב֙ לִפְנֵ֣י פַרְעֹ֔ה הִנֵּ֖ה יוֹצֵ֣א הַמָּ֑יְמָה וְאָמַרְתָּ֣ אֵלָ֗יו כֹּ֚ה אָמַ֣ר יְהוָ֔ה שַׁלַּ֥ח עַמִּ֖י וְיַֽעַבְדֻֽנִי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;כִּ֣י אִם־אֵינְךָ֮ מְשַׁלֵּ֣חַ אֶת־עַמִּי֒ הִנְנִי֩ מַשְׁלִ֨יחַ בְּךָ֜ וּבַעֲבָדֶ֧יךָ וּֽבְעַמְּךָ֛ וּבְבָתֶּ֖יךָ אֶת־הֶעָרֹ֑ב וּמָ֨לְא֜וּ בָּתֵּ֤י מִצְרַ֙יִם֙ אֶת־הֶ֣עָרֹ֔ב וְגַ֥ם הָאֲדָמָ֖ה אֲשֶׁר־הֵ֥ם עָלֶֽיהָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהִפְלֵיתִי֩ בַיּ֨וֹם הַה֜וּא אֶת־אֶ֣רֶץ גֹּ֗שֶׁן אֲשֶׁ֤ר עַמִּי֙ עֹמֵ֣ד עָלֶ֔יהָ לְבִלְתִּ֥י הֱיֽוֹת־שָׁ֖ם עָרֹ֑ב לְמַ֣עַן תֵּדַ֔ע כִּ֛י אֲנִ֥י יְהוָ֖ה בְּקֶ֥רֶב הָאָֽרֶץ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְשַׂמְתִּ֣י פְדֻ֔ת בֵּ֥ין עַמִּ֖י וּבֵ֣ין עַמֶּ֑ךָ לְמָחָ֥ר יִהְיֶ֖ה<font color="red"><sup>3</font></sup> הָאֹ֥ת הַזֶּֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּ֤עַשׂ יְהוָה֙ כֵּ֔ן וַיָּבֹא֙ עָרֹ֣ב כָּבֵ֔ד בֵּ֥יתָה פַרְעֹ֖ה וּבֵ֣ית עֲבָדָ֑יו וּבְכָל־אֶ֧רֶץ מִצְרַ֛יִם תִּשָּׁחֵ֥ת הָאָ֖רֶץ מִפְּנֵ֥י הֶעָרֹֽב׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּקְרָ֣א פַרְעֹ֔ה אֶל־מֹשֶׁ֖ה וּֽלְאַהֲרֹ֑ן וַיֹּ֗אמֶר לְכ֛וּ זִבְח֥וּ לֵֽאלֹהֵיכֶ֖ם בָּאָֽרֶץ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֣אמֶר מֹשֶׁ֗ה לֹ֤א נָכוֹן֙ לַעֲשׂ֣וֹת כֵּ֔ן כִּ֚י תּוֹעֲבַ֣ת מִצְרַ֔יִם נִזְבַּ֖ח לַיהוָ֣ה אֱלֹהֵ֑ינוּ הֵ֣ן נִזְבַּ֞ח אֶת־תּוֹעֲבַ֥ת מִצְרַ֛יִם לְעֵינֵיהֶ֖ם וְלֹ֥א יִסְקְלֻֽנוּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;דֶּ֚רֶךְ שְׁלֹ֣שֶׁת יָמִ֔ים נֵלֵ֖ךְ בַּמִּדְבָּ֑ר וְזָבַ֙חְנוּ֙ לַֽיהוָ֣ה אֱלֹהֵ֔ינוּ כַּאֲשֶׁ֖ר יֹאמַ֥ר אֵלֵֽינוּ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֣אמֶר פַּרְעֹ֗ה אָנֹכִ֞י אֲשַׁלַּ֤ח אֶתְכֶם֙ וּזְבַחְתֶּ֞ם לַיהוָ֤ה אֱלֹֽהֵיכֶם֙ בַּמִּדְבָּ֔ר רַ֛ק הַרְחֵ֥ק לֹא־תַרְחִ֖יקוּ לָלֶ֑כֶת הַעְתִּ֖ירוּ בַּעֲדִֽי׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֣אמֶר מֹשֶׁ֗ה הִנֵּ֨ה אָנֹכִ֜י יוֹצֵ֤א מֵֽעִמָּךְ֙ וְהַעְתַּרְתִּ֣י אֶל־יְהוָ֔ה וְסָ֣ר הֶעָרֹ֗ב מִפַּרְעֹ֛ה מֵעֲבָדָ֥יו וּמֵעַמּ֖וֹ מָחָ֑ר רַ֗ק אַל־יֹסֵ֤ף פַּרְעֹה֙ הָתֵ֔ל לְבִלְתִּי֙ שַׁלַּ֣ח אֶת־הָעָ֔ם לִזְבֹּ֖חַ לַֽיהוָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֵּצֵ֥א מֹשֶׁ֖ה מֵעִ֣ם פַּרְעֹ֑ה וַיֶּעְתַּ֖ר אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּ֤עַשׂ יְהוָה֙ כִּדְבַ֣ר מֹשֶׁ֔ה וַיָּ֙סַר֙ הֶעָרֹ֔ב מִפַּרְעֹ֖ה מֵעֲבָדָ֣יו וּמֵעַמּ֑וֹ לֹ֥א נִשְׁאַ֖ר אֶחָֽד׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיַּכְבֵּ֤ד פַּרְעֹה֙ אֶת־לִבּ֔וֹ גַּ֖ם בַּפַּ֣עַם הַזֹּ֑את וְלֹ֥א שִׁלַּ֖ח אֶת־הָעָֽם׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8217;&#277;m&#333;r &#8217;el-&#8217;ah&#259;r&#333;n n&#601;&#x1E6D;&#275;h &#8217;e&#x1E6F;-y&#257;&#x1E0F;&#601;&#x1E35;&#257; b&#601;ma&#x1E6D;&#x1E6D;e&#x1E35;&#257; &#8216;al-hann&#601;h&#257;r&#333;&#x1E6F; &#8216;al-hay&#601;&#8217;&#333;r&icirc;m w&#601;&#8216;al-h&#257;&#8217;&#259;&#x1E21;amm&icirc;m w&#601;h<sup>a</sup>&#8216;al &#8217;e&#x1E6F;-ha&#x1E63;&#601;far&#601;d&#601;&#8216;&icirc;m &#8216;al-&#8217;ere&#x1E63; mi&#x1E63;&#601;r&#257;yim: </P>
<P>2&nbsp;wayy&#275;&#x1E6D; &#8217;ah&#259;r&#333;n &#8217;e&#x1E6F;-y&#257;&#x1E0F;w&#333; &#8216;al m&ecirc;m&ecirc; mi&#x1E63;&#601;r&#257;yim wat<sup>a</sup>&#8216;al ha&#x1E63;&#x1E63;&#601;far&#601;d&#275;&#8216;a wat&#601;&#x1E35;as &#8217;e&#x1E6F;-&#8217;ere&#x1E63; mi&#x1E63;&#601;r&#257;yim: </P>
<P>3&nbsp;wayy<sup>a</sup>&#8216;&#259;&#347;&ucirc;-&#x1E35;&#275;n h<sup>a</sup>&#x1E25;&#259;r&#601;&#x1E6D;umm&icirc;m b&#601;l&#257;&#x1E6D;&ecirc;hem wayy<sup>a</sup>&#8216;&#259;l&ucirc; &#8217;e&#x1E6F;-ha&#x1E63;&#601;far&#601;d&#601;&#8216;&icirc;m &#8216;al-&#8217;ere&#x1E63; mi&#x1E63;&#601;r&#257;yim: </P>
<P>4&nbsp;wayyiq&#601;r&#257;&#8217; far&#601;&#8216;&#333;h l&#601;m&#333;&#353;eh &ucirc;l&#601;&#8217;ah&#259;r&#333;n wayy&#333;&#8217;mer h<sup>a</sup>&#8216;&#601;t&icirc;r&ucirc; &#8217;el-y&#601;hw&acirc; w&#601;y&#257;s&#275;r ha&#x1E63;&#601;far&#601;d&#601;&#8216;&icirc;m mimmenn&icirc; &ucirc;m&#275;&#8216;amm&icirc; wa&#8217;&#259;&#353;all&#601;&#x1E25;&acirc; &#8217;e&#x1E6F;-h&#257;&#8216;&#257;m w&#601;yiz&#601;b&#601;&#x1E25;&ucirc; layhw&acirc;: </P>
<P>5&nbsp;wayy&#333;&#8217;mer m&#333;&#353;eh l&#601;far&#601;&#8216;&#333;h hi&#x1E6F;&#601;p&#257;&#8217;&#275;r &#8216;&#257;lay l&#601;m&#257;&#x1E6F;ay| &#8217;<sup>a</sup>&#8216;&#601;t&icirc;r l&#601;&#x1E35;&#257; w&#601;l<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; &ucirc;l&#601;&#8216;amm&#601;&#x1E35;&#257; l&#601;ha&#x1E35;&#601;r&icirc;&#x1E6F; ha&#x1E63;&#259;far&#601;d&#601;&#8216;&icirc;m mimm&#601;&#x1E35;&#257; &ucirc;mib&#257;tey&#x1E35;&#257; raq bay&#601;&#8217;&#333;r ti&#353;&#353;&#257;&#8217;ar&#601;n&acirc;: </P>
<P>6&nbsp;wayy&#333;&#8217;mer l&#601;m&#257;&#x1E25;&#257;r wayy&#333;&#8217;mer ki&#x1E0F;&#601;&#x1E07;&#257;r&#601;&#x1E35;&#257; l&#601;m<sup>a</sup>&#8216;an t&#275;&#x1E0F;<sup>a</sup>&#8216; k&icirc;-&#8217;&ecirc;n kayhw&acirc; &#8217;&#277;l&#333;h&ecirc;n&ucirc;: </P>
<P>7&nbsp;w&#601;s&#257;r&ucirc; ha&#x1E63;&#601;far&#601;d&#601;&#8216;&icirc;m mimm&#601;&#x1E35;&#257; &ucirc;mib&#257;tey&#x1E35;&#257; &ucirc;m&#275;&#8216;&#259;&#x1E07;&#257;&#x1E0F;ey&#x1E35;&#257; &ucirc;m&#275;&#8216;amme&#x1E35;&#257; raq bay&#601;&#8217;&#333;r ti&#353;&#353;&#257;&#8217;ar&#601;n&acirc;: </P>
<P>8&nbsp;wayy&#275;&#x1E63;&#275;&#8217; m&#333;&#353;eh w&#601;&#8217;ah&#259;r&#333;n m&#275;&#8216;im par&#601;&#8216;&#333;h wayyi&#x1E63;&#601;&#8216;aq m&#333;&#353;eh &#8217;el-y&#601;hw&acirc; &#8216;al-d&#601;&#x1E07;ar ha&#x1E63;&#601;far&#601;d&#601;&#8216;&icirc;m &#8217;&#259;&#353;er-&#347;&#257;m l&#601;far&#601;&#8216;&#333;h: </P>
<P>9&nbsp;wayy<sup>a</sup>&#8216;a&#347; y&#601;hw&acirc; ki&#x1E0F;&#601;&#x1E07;ar m&#333;&#353;eh wayy&#257;mu&#x1E6F;&ucirc; ha&#x1E63;&#601;far&#601;d&#601;&#8216;&icirc;m min-hab&#257;t&icirc;m min-h<sup>a</sup>&#x1E25;&#259;&#x1E63;&#275;r&#333;&#x1E6F; &ucirc;min-ha&#347;&#347;&#257;&#x1E0F;&#333;&#x1E6F;: </P>
<P>10&nbsp;wayyi&#x1E63;&#601;b&#601;r&ucirc; &#8217;&#333;&#x1E6F;&#257;m &#x1E25;&#335;m&#257;rim &#x1E25;&#335;m&#257;rim wati&#x1E07;&#601;&#8217;a&#353; h&#257;&#8217;&#257;re&#x1E63;: </P>
<P>11&nbsp;wayyar&#601;&#8217; par&#601;&#8216;&#333;h k&icirc; h&#257;y&#601;&#x1E6F;&acirc; h&#257;r&#601;w&#257;&#x1E25;&acirc; w&#601;ha&#x1E35;&#601;b&#275;&#x1E0F; &#8217;e&#x1E6F;-libw&#333; w&#601;l&#333;&#8217; &#353;&#257;m<sup>a</sup>&#8216; &#8217;&#259;l&#275;hem ka&#8217;&#259;&#353;er diber y&#601;hw&acirc;: s</P>
<P>12&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh &#8217;&#277;m&#333;r &#8217;el-&#8217;ah&#259;r&#333;n n&#601;&#x1E6D;&#275;h &#8217;e&#x1E6F;-ma&#x1E6D;&#x1E6D;&#601;&#x1E35;&#257; w&#601;ha&#x1E35;&#601; &#8217;e&#x1E6F;-&#8216;&#259;far h&#257;&#8217;&#257;re&#x1E63; w&#601;h&#257;y&acirc; l&#601;&#x1E35;innim b&#601;&#x1E35;&#257;l-&#8217;ere&#x1E63; mi&#x1E63;&#601;r&#257;yim: </P>
<P>13&nbsp;wayy<sup>a</sup>&#8216;&#259;&#347;&ucirc;-&#x1E35;&#275;n wayy&#275;&#x1E6D; &#8217;ah&#259;r&#333;n &#8217;e&#x1E6F;-y&#257;&#x1E0F;w&#333; &#x1E07;&#601;ma&#x1E6D;&#x1E6D;&#275;h&ucirc; wayya&#x1E35;&#601; &#8217;e&#x1E6F;-&#8216;&#259;far h&#257;&#8217;&#257;re&#x1E63; wat&#601;h&icirc; hakinn&#257;m b&#257;&#8217;&#257;&#x1E0F;&#257;m &ucirc;&#x1E07;ab&#601;h&#275;m&acirc; k&#257;l-&#8216;&#259;far h&#257;&#8217;&#257;re&#x1E63; h&#257;y&acirc; &#x1E35;inn&icirc;m b&#601;&#x1E35;&#257;l-&#8217;ere&#x1E63; mi&#x1E63;&#601;r&#257;yim: </P>
<P>14&nbsp;wayy<sup>a</sup>&#8216;&#259;&#347;&ucirc;-&#x1E35;&#275;n h<sup>a</sup>&#x1E25;ar&#601;&#x1E6D;umm&icirc;m b&#601;l&#257;&#x1E6D;&ecirc;hem l&#601;hw&#333;&#x1E63;&icirc;&#8217; &#8217;e&#x1E6F;-hakinn&icirc;m w&#601;l&#333;&#8217; y&#257;&#x1E35;&#333;l&ucirc; wat&#601;h&icirc; hakinn&#257;m b&#257;&#8217;&#257;&#x1E0F;&#257;m &ucirc;&#x1E07;ab&#601;h&#275;m&acirc;: </P>
<P>15&nbsp;wayy&#333;&#8217;m&#601;r&ucirc; h<sup>a</sup>&#x1E25;ar&#601;&#x1E6D;umm&icirc;m &#8217;el-par&#601;&#8216;&#333;h &#8217;e&#x1E63;&#601;b<sup>a</sup>&#8216; &#8217;&#277;l&#333;h&icirc;m hiw&#8217; wayye&#x1E25;&#277;zaq l&#275;&#x1E07;-par&#601;&#8216;&#333;h w&#601;l&#333;&#8217;-&#353;&#257;m<sup>a</sup>&#8216; &#8217;&#259;l&#275;hem ka&#8217;&#259;&#353;er diber y&#601;hw&acirc;: s</P>
<P>16&nbsp;wayy&#333;&#8217;mer y&#601;hw&acirc; &#8217;el-m&#333;&#353;eh ha&#353;&#601;k&#275;m bab&#333;qer w&#601;hi&#x1E6F;&#601;ya&#x1E63;&#x1E63;&#275;&#x1E07; lif&#601;n&ecirc; far&#601;&#8216;&#333;h hinn&#275;h yw&#333;&#x1E63;&#275;&#8217; hamm&#257;y&#601;m&acirc; w&#601;&#8217;&#257;mar&#601;t&#257; &#8217;&#275;l&#257;yw k&#333;h &#8217;&#257;mar y&#601;hw&acirc; &#353;all<sup>a</sup>&#x1E25; &#8216;amm&icirc; w&#601;y<sup>a</sup>&#8216;a&#x1E07;&#601;&#x1E0F;un&icirc;: </P>
<P>17&nbsp;k&icirc; &#8217;im-&#8217;&ecirc;n&#601;&#x1E35;&#257; m&#601;&#353;all&#275;&#x1E25;a &#8217;e&#x1E6F;-&#8216;amm&icirc; hin&#601;n&icirc; ma&#353;&#601;l&icirc;&#x1E25;a b&#601;&#x1E35;&#257; &ucirc;&#x1E07;<sup>a</sup>&#8216;&#259;&#x1E07;&#257;&#x1E0F;ey&#x1E35;&#257; &ucirc;&#x1E07;&#601;&#8216;amm&#601;&#x1E35;&#257; &ucirc;&#x1E07;&#601;&#x1E07;&#257;tey&#x1E35;&#257; &#8217;e&#x1E6F;-he&#8216;&#257;r&#333;&#x1E07; &ucirc;m&#257;l&#601;&#8217;&ucirc; b&#257;t&ecirc; mi&#x1E63;&#601;rayim &#8217;e&#x1E6F;-he&#8216;&#257;r&#333;&#x1E07; w&#601;&#x1E21;am h&#257;&#8217;&#259;&#x1E0F;&#257;m&acirc; &#8217;&#259;&#353;er-h&#275;m &#8216;&#257;leyh&#257;: </P>
<P>18&nbsp;w&#601;hif&#601;l&ecirc;&#x1E6F;&icirc; &#x1E07;ayyw&#333;m hah&ucirc;&#8217; &#8217;e&#x1E6F;-&#8217;ere&#x1E63; g&#333;&#353;en &#8217;&#259;&#353;er &#8216;amm&icirc; &#8216;&#333;m&#275;&#x1E0F; &#8216;&#257;leyh&#257; l&#601;&#x1E07;il&#601;t&icirc; h&#277;yw&#333;&#x1E6F;-&#353;&#257;m &#8216;&#257;r&#333;&#x1E07; l&#601;m<sup>a</sup>&#8216;an t&#275;&#x1E0F;<sup>a</sup>&#8216; k&icirc; &#8217;&#259;n&icirc; y&#601;hw&acirc; b&#601;qere&#x1E07; h&#257;&#8217;&#257;re&#x1E63;: </P>
<P>19&nbsp;w&#601;&#347;am&#601;t&icirc; f&#601;&#x1E0F;u&#x1E6F; b&ecirc;n &#8216;amm&icirc; &ucirc;&#x1E07;&ecirc;n &#8216;amme&#x1E35;&#257; l&#601;m&#257;&#x1E25;&#257;r yih&#601;yeh<font color="red"><sup>3</font></sup> h&#257;&#8217;&#333;&#x1E6F; hazzeh: </P>
<P>20&nbsp;wayy<sup>a</sup>&#8216;a&#347; y&#601;hw&acirc; k&#275;n wayy&#257;&#x1E07;&#333;&#8217; &#8216;&#257;r&#333;&#x1E07; k&#257;&#x1E07;&#275;&#x1E0F; b&ecirc;&#x1E6F;&acirc; far&#601;&#8216;&#333;h &ucirc;&#x1E07;&ecirc;&#x1E6F; &#8216;&#259;&#x1E07;&#257;&#x1E0F;&#257;yw &ucirc;&#x1E07;&#601;&#x1E35;&#257;l-&#8217;ere&#x1E63; mi&#x1E63;&#601;rayim ti&#353;&#353;&#257;&#x1E25;&#275;&#x1E6F; h&#257;&#8217;&#257;re&#x1E63; mip&#601;n&ecirc; he&#8216;&#257;r&#333;&#x1E07;: </P>
<P>21&nbsp;wayyiq&#601;r&#257;&#8217; far&#601;&#8216;&#333;h &#8217;el-m&#333;&#353;eh &ucirc;l&#601;&#8217;ah&#259;r&#333;n wayy&#333;&#8217;mer l&#601;&#x1E35;&ucirc; zi&#x1E07;&#601;&#x1E25;&ucirc; l&#275;&#8217;l&#333;h&ecirc;&#x1E35;em b&#257;&#8217;&#257;re&#x1E63;: </P>
<P>22&nbsp;wayy&#333;&#8217;mer m&#333;&#353;eh l&#333;&#8217; n&#257;&#x1E35;w&#333;n l<sup>a</sup>&#8216;&#259;&#347;w&#333;&#x1E6F; k&#275;n k&icirc; tw&#333;&#8216;&#259;&#x1E07;a&#x1E6F; mi&#x1E63;&#601;rayim niz&#601;b<sup>a</sup>&#x1E25; layhw&acirc; &#8217;&#277;l&#333;h&ecirc;n&ucirc; h&#275;n niz&#601;b<sup>a</sup>&#x1E25; &#8217;e&#x1E6F;-tw&#333;&#8216;&#259;&#x1E07;a&#x1E6F; mi&#x1E63;&#601;rayim l&#601;&#8216;&ecirc;n&ecirc;hem w&#601;l&#333;&#8217; yis&#601;q&#601;lun&ucirc;: </P>
<P>23&nbsp;dere&#x1E35;&#601; &#353;&#601;l&#333;&#353;e&#x1E6F; y&#257;m&icirc;m n&#275;l&#275;&#x1E35;&#601; bammi&#x1E0F;&#601;b&#257;r w&#601;z&#257;&#x1E07;<sup>a</sup>&#x1E25;&#601;n&ucirc; layhw&acirc; &#8217;&#277;l&#333;h&ecirc;n&ucirc; ka&#8217;&#259;&#353;er y&#333;&#8217;mar &#8217;&#275;l&ecirc;n&ucirc;: </P>
<P>24&nbsp;wayy&#333;&#8217;mer par&#601;&#8216;&#333;h &#8217;&#257;n&#333;&#x1E35;&icirc; &#8217;&#259;&#353;all<sup>a</sup>&#x1E25; &#8217;e&#x1E6F;&#601;&#x1E35;em &ucirc;z&#601;&#x1E07;<sup>a</sup>&#x1E25;&#601;tem layhw&acirc; &#8217;&#277;l&#333;h&ecirc;&#x1E35;em bammi&#x1E0F;&#601;b&#257;r raq har&#601;&#x1E25;&#275;q l&#333;&#8217;-&#x1E6F;ar&#601;&#x1E25;&icirc;q&ucirc; l&#257;le&#x1E35;e&#x1E6F; h<sup>a</sup>&#8216;&#601;t&icirc;r&ucirc; b<sup>a</sup>&#8216;&#259;&#x1E0F;&icirc;: </P>
<P>25&nbsp;wayy&#333;&#8217;mer m&#333;&#353;eh hinn&#275;h &#8217;&#257;n&#333;&#x1E35;&icirc; yw&#333;&#x1E63;&#275;&#8217; m&#275;&#8216;imm&#257;&#x1E35;&#601; w&#601;h<sup>a</sup>&#8216;&#601;tar&#601;t&icirc; &#8217;el-y&#601;hw&acirc; w&#601;s&#257;r he&#8216;&#257;r&#333;&#x1E07; mipar&#601;&#8216;&#333;h m&#275;&#8216;&#259;&#x1E07;&#257;&#x1E0F;&#257;yw &ucirc;m&#275;&#8216;ammw&#333; m&#257;&#x1E25;&#257;r raq &#8217;al-y&#333;s&#275;f par&#601;&#8216;&#333;h h&#257;&#x1E6F;&#275;l l&#601;&#x1E07;il&#601;t&icirc; &#353;all<sup>a</sup>&#x1E25; &#8217;e&#x1E6F;-h&#257;&#8216;&#257;m liz&#601;b&#333;&#x1E25;a layhw&acirc;: </P>
<P>26&nbsp;wayy&#275;&#x1E63;&#275;&#8217; m&#333;&#353;eh m&#275;&#8216;im par&#601;&#8216;&#333;h wayye&#8216;&#601;tar &#8217;el-y&#601;hw&acirc;: </P>
<P>27&nbsp;wayy<sup>a</sup>&#8216;a&#347; y&#601;hw&acirc; ki&#x1E0F;&#601;&#x1E07;ar m&#333;&#353;eh wayy&#257;sar he&#8216;&#257;r&#333;&#x1E07; mipar&#601;&#8216;&#333;h m&#275;&#8216;&#259;&#x1E07;&#257;&#x1E0F;&#257;yw &ucirc;m&#275;&#8216;ammw&#333; l&#333;&#8217; ni&#353;&#601;&#8217;ar &#8217;e&#x1E25;&#257;&#x1E0F;: </P>
<P>28&nbsp;wayya&#x1E35;&#601;b&#275;&#x1E0F; par&#601;&#8216;&#333;h &#8217;e&#x1E6F;-libw&#333; gam bap<sup>a</sup>&#8216;am hazz&#333;&#8217;&#x1E6F; w&#601;l&#333;&#8217; &#353;ill<sup>a</sup>&#x1E25; &#8217;e&#x1E6F;-h&#257;&#8216;&#257;m: f</P>
</TD>
</TABLE>
<P><HR>
<CENTER>
<A HREF="exo009.htm">Next: Exodus (Shemot) Chapter 9</A></CENTER>
</BODY>
</HTML>
