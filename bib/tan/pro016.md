[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro016)  [KJV](../kjv/pro016)  [Sep](../sep/pro016.md) 
[Vul](../vul/pro016.md)   
  
[Proverbs (Mishlei) Index](pro.md)  
  [Previous](pro015)  [Next](pro017.md) 

------------------------------------------------------------------------

### Tanach (Hebrew): Proverbs (Mishlei) Chapter 16

‎<span id="001">1</span> ‏לְאָדָ֥ם מַֽעַרְכֵי־לֵ֑ב וּ֝מֵיְהוָ֗ה מַעֲנֵ֥ה
לָשֽׁוֹן׃

‎<span id="002">2</span> ‏כָּֽל־דַּרְכֵי־אִ֭ישׁ זַ֣ךְ בְּעֵינָ֑יו
וְתֹכֵ֖ן רוּח֣וֹת יְהוָֽה׃

‎<span id="003">3</span> ‏גֹּ֣ל אֶל־יְהוָ֣ה מַעֲשֶׂ֑יךָ וְ֝יִכֹּ֗נוּ
מַחְשְׁבֹתֶֽיךָ׃

‎<span id="004">4</span> ‏כֹּ֤ל<sup>3</sup> פָּעַ֣ל יְ֭הוָה
לַֽמַּעֲנֵ֑הוּ וְגַם־רָ֝שָׁ֗ע לְי֣וֹם רָעָֽה׃

‎<span id="005">5</span> ‏תּוֹעֲבַ֣ת יְ֭הוָה כָּל־גְּבַהּ־לֵ֑ב יָ֥ד
לְ֝יָ֗ד לֹ֣א יִנָּקֶֽה׃

‎<span id="006">6</span> ‏בְּחֶ֣סֶד וֶ֭אֱמֶת יְכֻפַּ֣ר עָוֹ֑ן
וּבְיִרְאַ֥ת יְ֝הוָ֗ה ס֣וּר מֵרָֽע׃

‎<span id="007">7</span> ‏בִּרְצ֣וֹת יְ֭הוָה דַּרְכֵי־אִ֑ישׁ
גַּם־א֝וֹיְבָ֗יו יַשְׁלִ֥ם אִתּֽוֹ׃

‎<span id="008">8</span> ‏טוֹב־מְ֭עַט בִּצְדָקָ֑ה מֵרֹ֥ב תְּ֝בוּא֗וֹת
בְּלֹ֣א מִשְׁפָּֽט׃

‎<span id="009">9</span> ‏לֵ֣ב אָ֭דָם יְחַשֵּׁ֣ב דַּרְכּ֑וֹ וַֽ֝יהוָ֗ה
יָכִ֥ין צַעֲדֽוֹ׃

‎<span id="010">10</span> ‏קֶ֤סֶם׀ עַֽל־שִׂפְתֵי־מֶ֑לֶךְ בְּ֝מִשְׁפָּ֗ט
לֹ֣א יִמְעַל־פִּֽיו׃

‎<span id="011">11</span> ‏פֶּ֤לֶס׀ וּמֹאזְנֵ֣י מִ֭שְׁפָּט לַֽיהוָ֑ה
מַ֝עֲשֵׂ֗הוּ כָּל־אַבְנֵי־כִֽיס׃

‎<span id="012">12</span> ‏תּוֹעֲבַ֣ת מְ֭לָכִים עֲשׂ֣וֹת רֶ֑שַׁע כִּ֥י
בִ֝צְדָקָ֗ה יִכּ֥וֹן כִּסֵּֽא׃

‎<span id="013">13</span> ‏רְצ֣וֹן מְ֭לָכִים שִׂפְתֵי־צֶ֑דֶק וְדֹבֵ֖ר
יְשָׁרִ֣ים יֶאֱהָֽב׃

‎<span id="014">14</span> ‏חֲמַת־מֶ֥לֶךְ מַלְאֲכֵי־מָ֑וֶת וְאִ֖ישׁ
חָכָ֣ם יְכַפְּרֶֽנָּה׃

‎<span id="015">15</span> ‏בְּאוֹר־פְּנֵי־מֶ֥לֶךְ חַיִּ֑ים וּ֝רְצוֹנ֗וֹ
כְּעָ֣ב מַלְקֽוֹשׁ׃

‎<span id="016">16</span> ‏קְֽנֹה־חָכְמָ֗ה מַה־טּ֥וֹב מֵחָר֑וּץ
וּקְנ֥וֹת בִּ֝ינָ֗ה נִבְחָ֥ר מִכָּֽסֶף׃

‎<span id="017">17</span> ‏מְסִלַּ֣ת יְ֭שָׁרִים ס֣וּר מֵרָ֑ע שֹׁמֵ֥ר
נַ֝פְשׁ֗וֹ נֹצֵ֥ר דַּרְכּֽוֹ׃

‎<span id="018">18</span> ‏לִפְנֵי־שֶׁ֥בֶר גָּא֑וֹן וְלִפְנֵ֥י
כִ֝שָּׁל֗וֹן גֹּ֣בַהּ רֽוּחַ׃

‎<span id="019">19</span> ‏ט֣וֹב שְׁפַל־ר֭וּחַ אֶת־עניים עֲנָוִ֑ים
מֵֽחַלֵּ֥ק שָׁ֝לָ֗ל אֶת־גֵּאִֽים׃

‎<span id="020">20</span> ‏מַשְׂכִּ֣יל עַל־דָּ֭בָר יִמְצָא־ט֑וֹב
וּבוֹטֵ֖חַ בַּיהוָ֣ה אַשְׁרָֽיו׃

‎<span id="021">21</span> ‏לַחֲכַם־לֵ֭ב יִקָּרֵ֣א נָב֑וֹן וּמֶ֥תֶק
שְׂ֝פָתַ֗יִם יֹסִ֥יף לֶֽקַח׃

‎<span id="022">22</span> ‏מְק֣וֹר חַ֭יִּים שֵׂ֣כֶל בְּעָלָ֑יו וּמוּסַ֖ר
אֱוִלִ֣ים אִוֶּֽלֶת׃

‎<span id="023">23</span> ‏לֵ֣ב חָ֭כָם יַשְׂכִּ֣יל פִּ֑יהוּ
וְעַל־שְׂ֝פָתָ֗יו יֹסִ֥יף לֶֽקַח׃

‎<span id="024">24</span> ‏צוּף־דְּ֭בַשׁ אִמְרֵי־נֹ֑עַם מָת֥וֹק
לַ֝נֶּפֶשׁ וּמַרְפֵּ֥א לָעָֽצֶם׃

‎<span id="025">25</span> ‏יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ
וְ֝אַחֲרִיתָ֗הּ דַּרְכֵי־מָֽוֶת׃

‎<span id="026">26</span> ‏נֶ֣פֶשׁ עָ֭מֵל עָ֣מְלָה לּ֑וֹ כִּֽי־אָכַ֖ף
עָלָ֣יו פִּֽיהוּ׃

‎<span id="027">27</span> ‏אִ֣ישׁ בְּ֭לִיַּעַל כֹּרֶ֣ה רָעָ֑ה
וְעַל־שפתיו שְׂ֝פָת֗וֹ כְּאֵ֣שׁ צָרָֽבֶת׃

‎<span id="028">28</span> ‏אִ֣ישׁ תַּ֭הְפֻּכוֹת יְשַׁלַּ֣ח מָד֑וֹן
וְ֝נִרְגָּ֗ן<sup>6</sup> מַפְרִ֥יד אַלּֽוּף׃

‎<span id="029">29</span> ‏אִ֣ישׁ חָ֭מָס יְפַתֶּ֣ה רֵעֵ֑הוּ
וְ֝הוֹלִיכ֗וֹ בְּדֶ֣רֶךְ לֹא־טֽוֹב׃

‎<span id="030">30</span> ‏עֹצֶ֣ה עֵ֭ינָיו לַחְשֹׁ֣ב תַּהְפֻּכ֑וֹת
קֹרֵ֥ץ שְׂ֝פָתָ֗יו כִּלָּ֥ה רָעָֽה׃

‎<span id="031">31</span> ‏עֲטֶ֣רֶת תִּפְאֶ֣רֶת שֵׂיבָ֑ה בְּדֶ֥רֶךְ
צְ֝דָקָ֗ה תִּמָּצֵֽא׃

‎<span id="032">32</span> ‏ט֤וֹב אֶ֣רֶךְ אַ֭פַּיִם מִגִּבּ֑וֹר וּמֹשֵׁ֥ל
בְּ֝רוּח֗וֹ מִלֹּכֵ֥ד עִֽיר׃

‎<span id="033">33</span> ‏בַּ֭חֵיק יוּטַ֣ל אֶת־הַגּוֹרָ֑ל וּ֝מֵיְהוָ֗ה
כָּל־מִשְׁפָּטֽוֹ׃

1 lə’āḏām m<sup>a</sup>‘arəḵê-lēḇ ûmêəhwâ m<sup>a</sup>‘ănēh lāšwōn:

2 kāl-darəḵê-’îš zaḵə bə‘ênāyw wəṯōḵēn rûḥwōṯ yəhwâ:

3 gōl ’el-yəhwâ m<sup>a</sup>‘ăśeyḵā wəyikōnû m<sup>a</sup>ḥəšəḇōṯeyḵā:

4 kōl<sup>3</sup> pā‘al yəhwâ lamm<sup>a</sup>‘ănēhû wəḡam-rāšā‘ ləywōm
rā‘â:

5 twō‘ăḇaṯ yəhwâ kāl-gəḇ<sup>a</sup>h-lēḇ yāḏ ləyāḏ lō’ yinnāqeh:

6 bəḥeseḏ we’ĕmeṯ yəḵupar ‘āwōn ûḇəyirə’aṯ yəhwâ sûr mērā‘:

7 birəṣwōṯ yəhwâ darəḵê-’îš gam-’wōyəḇāyw yašəlim ’itwō:

8 ṭwōḇ-mə‘aṭ biṣəḏāqâ mērōḇ təḇû’wōṯ bəlō’ mišəpāṭ:

9 lēḇ ’āḏām yəḥaššēḇ darəkwō wayhwâ yāḵîn ṣ<sup>a</sup>‘ăḏwō:

10 qesem\| ‘al-śifəṯê-meleḵə bəmišəpāṭ lō’ yimə‘al-pîw:

11 peles\| ûmō’zənê mišəpāṭ layhwâ m<sup>a</sup>‘ăśēhû kāl-’aḇənê-ḵîs:

12 twō‘ăḇaṯ məlāḵîm ‘ăśwōṯ reš<sup>a</sup>‘ kî ḇiṣəḏāqâ yikwōn kissē’:

13 rəṣwōn məlāḵîm śifəṯê-ṣeḏeq wəḏōḇēr yəšārîm ye’ĕhāḇ:

14 ḥămaṯ-meleḵə malə’ăḵê-māweṯ wə’îš ḥāḵām yəḵapərennâ:

15 bə’wōr-pənê-meleḵə ḥayyîm ûrəṣwōnwō kə‘āḇ maləqwōš:

16 qənōh-ḥāḵəmâ mah-ṭṭwōḇ mēḥārûṣ ûqənwōṯ bînâ niḇəḥār mikāsef:

17 məsillaṯ yəšārîm sûr mērā‘ šōmēr nafəšwō nōṣēr darəkwō:

18 lifənê-šeḇer gā’wōn wəlifənê ḵiššālwōn gōḇ<sup>a</sup>h rûḥa:

19 ṭwōḇ šəfal-rûḥa ’eṯ-‘ănîyîm ‘ănāwîm mēḥallēq šālāl ’eṯ-gē’îm:

20 maśəkîl ‘al-dāḇār yiməṣā’-ṭwōḇ ûḇwōṭēḥa bayhwâ ’ašərāyw:

21 l<sup>a</sup>ḥăḵam-lēḇ yiqqārē’ nāḇwōn ûmeṯeq śəfāṯayim yōsîf
leq<sup>a</sup>ḥ:

22 məqwōr ḥayyîm śēḵel bə‘ālāyw ûmûsar ’ĕwilîm ’iûeleṯ:

23 lēḇ ḥāḵām yaśəkîl pîhû wə‘al-śəfāṯāyw yōsîf leq<sup>a</sup>ḥ:

24 ṣûf-dəḇaš ’imərê-nō‘am māṯwōq lannefeš ûmarəpē’ lā‘āṣem:

25 yēš dereḵə yāšār lifənê-’îš wə’<sup>a</sup>ḥărîṯāh darəḵê-māweṯ:

26 nefeš ‘āmēl ‘āməlâ llwō kî-’āḵaf ‘ālāyw pîhû:

27 ’îš bəlîy<sup>a</sup>‘al kōreh rā‘â wə‘al-śəfāṯāyw śəfāṯwō kə’ēš
ṣārāḇeṯ:

28 ’îš tahəpuḵwōṯ yəšall<sup>a</sup>ḥ māḏwōn wənirəgān<sup>6</sup>
mafərîḏ ’allûf:

29 ’îš ḥāmās yəfateh rē‘ēhû wəhwōlîḵwō bəḏereḵə lō’-ṭwōḇ:

30 ‘ōṣeh ‘ênāyw l<sup>a</sup>ḥəšōḇ tahəpuḵwōṯ qōrēṣ śəfāṯāyw killâ rā‘â:

31 ‘ăṭereṯ tifə’ereṯ śêḇâ bəḏereḵə ṣəḏāqâ timmāṣē’:

32 ṭwōḇ ’ereḵə ’apayim migibwōr ûmōšēl bərûḥwō millōḵēḏ ‘îr:

33 b<sup>a</sup>ḥêq yûṭal ’eṯ-hagwōrāl ûmêəhwâ kāl-mišəpāṭwō:

------------------------------------------------------------------------

[Next: Proverbs (Mishlei) Chapter 17](pro017.md)
