[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa142)  [KJV](../kjv/psa142)  [Sep](../sep/psa142) 
[Vul](../vul/psa142)   
  
[Psalms (Tehilim) Index](psa)  
  [Previous](psa141)  [Next](psa143) 

------------------------------------------------------------------------

### Tanach (Hebrew): Psalms (Tehilim) Chapter 142

‎<span id="001">1</span> ‏מַשְׂכִּ֥יל לְדָוִ֑ד בִּהְיוֹת֖וֹ בַמְּעָרָ֣ה
תְפִלָּֽה׃

‎<span id="002">2</span> ‏ק֭וֹלִי אֶל־יְהוָ֣ה אֶזְעָ֑ק ק֝וֹלִ֗י
אֶל־יְהוָ֥ה אֶתְחַנָּֽן׃

‎<span id="003">3</span> ‏אֶשְׁפֹּ֣ךְ לְפָנָ֣יו שִׂיחִ֑י צָ֝רָתִ֗י
לְפָנָ֥יו אַגִּֽיד׃

‎<span id="004">4</span> ‏בְּהִתְעַטֵּ֬ף עָלַ֨י׀ רוּחִ֗י וְאַתָּה֮
יָדַ֪עְתָּ נְֽתִיבָ֫תִ֥י בְּאֹֽרַח־ז֥וּ אֲהַלֵּ֑ךְ טָמְנ֖וּ פַ֣ח לִֽי׃

‎<span id="005">5</span> ‏הַבֵּ֤יט יָמִ֨ין׀ וּרְאֵה֮ וְאֵֽין־לִ֪י
מַ֫כִּ֥יר אָבַ֣ד מָנ֣וֹס מִמֶּ֑נִּי אֵ֖ין דּוֹרֵ֣שׁ לְנַפְשִֽׁי׃

‎<span id="006">6</span> ‏זָעַ֥קְתִּי אֵלֶ֗יךָ יְה֫וָ֥ה אָ֭מַרְתִּי
אַתָּ֣ה מַחְסִ֑י חֶ֝לְקִ֗י בְּאֶ֣רֶץ הַֽחַיִּים׃

‎<span id="007">7</span> ‏הַקְשִׁ֤יבָה׀ אֶֽל־רִנָּתִי֮ כִּֽי־דַלּ֪וֹתִ֫י
מְאֹ֥ד הַצִּילֵ֥נִי מֵרֹדְפַ֑י כִּ֖י אָמְצ֣וּ מִמֶּֽנִּי׃

‎<span id="008">8</span> ‏ה֘וֹצִ֤יאָה מִמַּסְגֵּ֨ר׀ נַפְשִׁי֮ לְהוֹד֪וֹת
אֶת־שְׁ֫מֶ֥ךָ בִּ֭י יַכְתִּ֣רוּ צַדִּיקִ֑ים כִּ֖י תִגְמֹ֣ל עָלָֽי׃

1 maśəkîl ləḏāwiḏ bihəywōṯwō ḇammə‘ārâ ṯəfillâ:

2 qwōlî ’el-yəhwâ ’ezə‘āq qwōlî ’el-yəhwâ ’eṯəḥannān:

3 ’ešəpōḵə ləfānāyw śîḥî ṣārāṯî ləfānāyw ’agîḏ:

4 bəhiṯə‘aṭṭēf ‘ālay\| rûḥî wə’atâ yāḏ<sup>a</sup>‘ətā nəṯîḇāṯî
bə’ōr<sup>a</sup>ḥ-zû ’ăhallēḵə ṭāmənû f<sup>a</sup>ḥ lî:

5 habêṭ yāmîn\| ûrə’ēh wə’ên-lî makîr ’āḇaḏ mānwōs mimmennî ’ên dwōrēš
lənafəšî:

6 zā‘aqətî ’ēleyḵā yəhwâ ’āmarətî ’atâ m<sup>a</sup>ḥəsî ḥeləqî bə’ereṣ
h<sup>a</sup>ḥayyîm:

7 haqəšîḇâ\| ’el-rinnāṯî kî-ḏallwōṯî mə’ōḏ haṣṣîlēnî mērōḏəfay kî ’āməṣû
mimmennî:

8 hwōṣî’â mimmasəgēr\| nafəšî ləhwōḏwōṯ ’eṯ-šəmeḵā bî yaḵətirû ṣadîqîm
kî ṯiḡəmōl ‘ālāy:

------------------------------------------------------------------------

[Next: Psalms (Tehilim) Chapter 143](psa143)
