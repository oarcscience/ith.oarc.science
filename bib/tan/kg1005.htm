<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Kings (1 Melakhim): 1 Kings (1 Melakhim) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1005.htm">Polyglot</A>&nbsp;
<A HREF="../kjv/kg1005.htm">KJV</A>&nbsp;
<A HREF="../sep/kg1005.htm">Sep</A>&nbsp;
<A HREF="../vul/kg1005.htm">Vul</A>&nbsp;

<BR>
<BR><A HREF="kg1.htm">1 Kings (1 Melakhim) Index</A><BR>
&nbsp;
<A HREF="kg1004.htm">Previous</A>&nbsp;
<A HREF="kg1006.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Kings (1 Melakhim) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וּשְׁלֹמֹ֗ה הָיָ֤ה מוֹשֵׁל֙ בְּכָל־הַמַּמְלָכ֔וֹת מִן־הַנָּהָר֙ אֶ֣רֶץ פְּלִשְׁתִּ֔ים וְעַ֖ד גְּב֣וּל מִצְרָ֑יִם מַגִּשִׁ֥ים מִנְחָ֛ה וְעֹבְדִ֥ים אֶת־שְׁלֹמֹ֖ה כָּל־יְמֵ֥י חַיָּֽיו׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֥י לֶֽחֶם־שְׁלֹמֹ֖ה לְי֣וֹם אֶחָ֑ד שְׁלֹשִׁ֥ים כֹּר֙ סֹ֔לֶת וְשִׁשִּׁ֥ים כֹּ֖ר קָֽמַח׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עֲשָׂרָ֨ה בָקָ֜ר בְּרִאִ֗ים וְעֶשְׂרִ֥ים בָּקָ֛ר רְעִ֖י וּמֵ֣אָה צֹ֑אן לְ֠בַד מֵֽאַיָּ֤ל וּצְבִי֙ וְיַחְמ֔וּר וּבַרְבֻּרִ֖ים אֲבוּסִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;כִּי־ה֞וּא רֹדֶ֣ה׀ בְּכָל־עֵ֣בֶר הַנָּהָ֗ר מִתִּפְסַח֙ וְעַד־עַזָּ֔ה בְּכָל־מַלְכֵ֖י עֵ֣בֶר הַנָּהָ֑ר וְשָׁל֗וֹם הָ֥יָה ל֛וֹ מִכָּל־עֲבָרָ֖יו מִסָּבִֽיב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּשֶׁב֩ יְהוּדָ֨ה וְיִשְׂרָאֵ֜ל לָבֶ֗טַח אִ֣ישׁ תַּ֤חַת גַּפְנוֹ֙ וְתַ֣חַת תְּאֵֽנָת֔וֹ מִדָּ֖ן וְעַד־בְּאֵ֣ר שָׁ֑בַע כֹּ֖ל יְמֵ֥י שְׁלֹמֹֽה׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיְהִ֣י לִשְׁלֹמֹ֗ה אַרְבָּעִ֥ים אֶ֛לֶף אֻרְוֹ֥ת סוּסִ֖ים לְמֶרְכָּב֑וֹ וּשְׁנֵים־עָשָׂ֥ר אֶ֖לֶף פָּרָשִֽׁים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְכִלְכְּלוּ֩ הַנִּצָּבִ֨ים הָאֵ֜לֶּה אֶת־הַמֶּ֣לֶךְ שְׁלֹמֹ֗ה וְאֵ֧ת כָּל־הַקָּרֵ֛ב אֶל־שֻׁלְחַ֥ן הַמֶּֽלֶךְ־שְׁלֹמֹ֖ה אִ֣ישׁ חָדְשׁ֑וֹ לֹ֥א יְעַדְּר֖וּ דָּבָֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהַשְּׂעֹרִ֣ים וְהַתֶּ֔בֶן לַסּוּסִ֖ים וְלָרָ֑כֶשׁ יָבִ֗אוּ אֶל־הַמָּקוֹם֙ אֲשֶׁ֣ר יִֽהְיֶה־שָּׁ֔ם אִ֖ישׁ כְּמִשְׁפָּטֽוֹ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּתֵּן֩ אֱלֹהִ֨ים חָכְמָ֧ה לִשְׁלֹמֹ֛ה וּתְבוּנָ֖ה הַרְבֵּ֣ה מְאֹ֑ד וְרֹ֣חַב לֵ֔ב כַּח֕וֹל אֲשֶׁ֖ר עַל־שְׂפַ֥ת הַיָּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַתֵּ֙רֶב֙ חָכְמַ֣ת שְׁלֹמֹ֔ה מֵֽחָכְמַ֖ת כָּל־בְּנֵי־קֶ֑דֶם וּמִכֹּ֖ל חָכְמַ֥ת מִצְרָֽיִם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֶּחְכַּם֮ מִכָּל־הָֽאָדָם֒ מֵאֵיתָ֣ן הָאֶזְרָחִ֗י וְהֵימָ֧ן וְכַלְכֹּ֛ל וְדַרְדַּ֖ע בְּנֵ֣י מָח֑וֹל וַיְהִֽי־שְׁמ֥וֹ בְכָֽל־הַגּוֹיִ֖ם סָבִֽיב׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיְדַבֵּ֕ר שְׁלֹ֥שֶׁת אֲלָפִ֖ים מָשָׁ֑ל וַיְהִ֥י שִׁיר֖וֹ חֲמִשָּׁ֥ה וָאָֽלֶף׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְדַבֵּר֮ עַל־הָֽעֵצִים֒ מִן־הָאֶ֙רֶז֙ אֲשֶׁ֣ר בַּלְּבָנ֔וֹן וְעַד֙ הָאֵז֔וֹב אֲשֶׁ֥ר יֹצֵ֖א בַּקִּ֑יר וַיְדַבֵּר֙ עַל־הַבְּהֵמָ֣ה וְעַל־הָע֔וֹף וְעַל־הָרֶ֖מֶשׂ וְעַל־הַדָּגִֽים׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיָּבֹ֙אוּ֙ מִכָּל־הָ֣עַמִּ֔ים לִשְׁמֹ֕עַ אֵ֖ת חָכְמַ֣ת שְׁלֹמֹ֑ה מֵאֵת֙ כָּל־מַלְכֵ֣י הָאָ֔רֶץ אֲשֶׁ֥ר שָׁמְע֖וּ אֶת־חָכְמָתֽוֹ׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַ֠יִּשְׁלַח חִירָ֨ם מֶֽלֶךְ־צ֤וֹר אֶת־עֲבָדָיו֙ אֶל־שְׁלֹמֹ֔ה כִּ֣י שָׁמַ֔ע כִּ֥י אֹת֛וֹ מָשְׁח֥וּ לְמֶ֖לֶךְ תַּ֣חַת אָבִ֑יהוּ כִּ֣י אֹהֵ֗ב הָיָ֥ה חִירָ֛ם לְדָוִ֖ד כָּל־הַיָּמִֽים׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּשְׁלַ֣ח שְׁלֹמֹ֔ה אֶל־חִירָ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אַתָּ֨ה יָדַ֜עְתָּ אֶת־דָּוִ֣ד אָבִ֗י כִּ֣י לֹ֤א יָכֹל֙ לִבְנ֣וֹת בַּ֗יִת לְשֵׁם֙ יְהוָ֣ה אֱלֹהָ֔יו מִפְּנֵ֥י הַמִּלְחָמָ֖ה אֲשֶׁ֣ר סְבָבֻ֑הוּ עַ֤ד תֵּת־יְהוָה֙ אֹתָ֔ם תַּ֖חַת כַּפּ֥וֹת <font color="brown">רגלו</font> <font color="blue">רַגְלָֽי׃</font> </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְעַתָּ֕ה הֵנִ֨יחַ יְהוָ֧ה אֱלֹהַ֛י לִ֖י מִסָּבִ֑יב אֵ֣ין שָׂטָ֔ן וְאֵ֖ין פֶּ֥גַע רָֽע׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהִנְנִ֣י אֹמֵ֔ר לִבְנ֣וֹת בַּ֔יִת לְשֵׁ֖ם יְהוָ֣ה אֱלֹהָ֑י כַּאֲשֶׁ֣ר׀ דִּבֶּ֣ר יְהוָ֗ה אֶל־דָּוִ֤ד אָבִי֙ לֵאמֹ֔ר בִּנְךָ֗ אֲשֶׁ֨ר אֶתֵּ֤ן תַּחְתֶּ֙יךָ֙ עַל־כִּסְאֶ֔ךָ הֽוּא־יִבְנֶ֥ה הַבַּ֖יִת לִשְׁמִֽי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְעַתָּ֡ה צַוֵּה֩ וְיִכְרְתוּ־לִ֨י אֲרָזִ֜ים מִן־הַלְּבָנ֗וֹן וַֽעֲבָדַי֙ יִהְי֣וּ עִם־עֲבָדֶ֔יךָ וּשְׂכַ֤ר עֲבָדֶ֙יךָ֙ אֶתֵּ֣ן לְךָ֔ כְּכֹ֖ל אֲשֶׁ֣ר תֹּאמֵ֑ר כִּ֣י׀ אַתָּ֣ה יָדַ֗עְתָּ כִּ֣י אֵ֥ין בָּ֛נוּ אִ֛ישׁ יֹדֵ֥עַ לִכְרָת־עֵצִ֖ים כַּצִּדֹנִֽים׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיְהִ֞י כִּשְׁמֹ֧עַ חִירָ֛ם אֶת־דִּבְרֵ֥י שְׁלֹמֹ֖ה וַיִּשְׂמַ֣ח מְאֹ֑ד וַיֹּ֗אמֶר בָּר֤וּךְ יְהוָה֙ הַיּ֔וֹם אֲשֶׁ֨ר נָתַ֤ן לְדָוִד֙ בֵּ֣ן חָכָ֔ם עַל־הָעָ֥ם הָרָ֖ב הַזֶּֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּשְׁלַ֤ח חִירָם֙ אֶל־שְׁלֹמֹ֣ה לֵאמֹ֔ר שָׁמַ֕עְתִּי אֵ֥ת אֲשֶׁר־שָׁלַ֖חְתָּ אֵלָ֑י אֲנִ֤י אֶֽעֱשֶׂה֙ אֶת־כָּל־חֶפְצְךָ֔ בַּעֲצֵ֥י אֲרָזִ֖ים וּבַעֲצֵ֥י בְרוֹשִֽׁים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;עֲ֠בָדַי יֹרִ֨דוּ מִן־הַלְּבָנ֜וֹן יָ֗מָּה וַ֠אֲנִי אֲשִׂימֵ֨ם דֹּבְר֤וֹת בַּיָּם֙ עַֽד־הַמָּק֞וֹם אֲשֶׁר־תִּשְׁלַ֥ח אֵלַ֛י וְנִפַּצְתִּ֥ים שָׁ֖ם וְאַתָּ֣ה תִשָּׂ֑א וְאַתָּה֙ תַּעֲשֶׂ֣ה אֶת־חֶפְצִ֔י לָתֵ֖ת לֶ֥חֶם בֵּיתִֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְהִ֨י חִיר֜וֹם נֹתֵ֣ן לִשְׁלֹמֹ֗ה עֲצֵ֧י אֲרָזִ֛ים וַעֲצֵ֥י בְרוֹשִׁ֖ים כָּל־חֶפְצֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וּשְׁלֹמֹה֩ נָתַ֨ן לְחִירָ֜ם עֶשְׂרִים֩ אֶ֨לֶף כֹּ֤ר חִטִּים֙ מַכֹּ֣לֶת לְבֵית֔וֹ וְעֶשְׂרִ֥ים כֹּ֖ר שֶׁ֣מֶן כָּתִ֑ית כֹּֽה־יִתֵּ֧ן שְׁלֹמֹ֛ה לְחִירָ֖ם שָׁנָ֥ה בְשָׁנָֽה׃ פ</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיהוָ֗ה נָתַ֤ן חָכְמָה֙ לִשְׁלֹמֹ֔ה כַּאֲשֶׁ֖ר דִּבֶּר־ל֑וֹ וַיְהִ֣י שָׁלֹ֗ם בֵּ֤ין חִירָם֙ וּבֵ֣ין שְׁלֹמֹ֔ה וַיִּכְרְת֥וּ בְרִ֖ית שְׁנֵיהֶֽם׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיַּ֨עַל הַמֶּ֧לֶךְ שְׁלֹמֹ֛ה מַ֖ס מִכָּל־יִשְׂרָאֵ֑ל וַיְהִ֣י הַמַּ֔ס שְׁלֹשִׁ֥ים אֶ֖לֶף אִֽישׁ׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּשְׁלָחֵ֣ם לְבָנ֗וֹנָה עֲשֶׂ֨רֶת אֲלָפִ֤ים בַּחֹ֙דֶשׁ֙ חֲלִיפ֔וֹת חֹ֚דֶשׁ יִהְי֣וּ בַלְּבָנ֔וֹן שְׁנַ֥יִם חֳדָשִׁ֖ים בְּבֵית֑וֹ וַאֲדֹנִירָ֖ם עַל־הַמַּֽס׃ ס</P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיְהִ֧י לִשְׁלֹמֹ֛ה שִׁבְעִ֥ים אֶ֖לֶף נֹשֵׂ֣א סַבָּ֑ל וּשְׁמֹנִ֥ים אֶ֖לֶף חֹצֵ֥ב בָּהָֽר׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;לְ֠בַד מִשָּׂרֵ֨י הַנִּצָּבִ֤ים לִשְׁלֹמֹה֙ אֲשֶׁ֣ר עַל־הַמְּלָאכָ֔ה שְׁלֹ֥שֶׁת אֲלָפִ֖ים וּשְׁלֹ֣שׁ מֵא֑וֹת הָרֹדִ֣ים בָּעָ֔ם הָעֹשִׂ֖ים בַּמְּלָאכָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיְצַ֣ו הַמֶּ֡לֶךְ וַיַּסִּעוּ֩ אֲבָנִ֨ים גְּדֹל֜וֹת אֲבָנִ֧ים יְקָר֛וֹת לְיַסֵּ֥ד הַבָּ֖יִת אַבְנֵ֥י גָזִֽית׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַֽיִּפְסְל֞וּ בֹּנֵ֧י שְׁלֹמֹ֛ה וּבֹנֵ֥י חִיר֖וֹם וְהַגִּבְלִ֑ים וַיָּכִ֛ינוּ הָעֵצִ֥ים וְהָאֲבָנִ֖ים לִבְנ֥וֹת הַבָּֽיִת׃ פ</P>
</TD>
<TD WIDTH="50%">
<P>1&nbsp;&ucirc;&#353;&#601;l&#333;m&#333;h h&#257;y&acirc; mw&#333;&#353;&#275;l b&#601;&#x1E35;&#257;l-hammam&#601;l&#257;&#x1E35;w&#333;&#x1E6F; min-hann&acirc;&#257;r &#8217;ere&#x1E63; p&#601;li&#353;&#601;t&icirc;m w&#601;&#8216;a&#x1E0F; g&#601;&#x1E07;&ucirc;l mi&#x1E63;&#601;r&#257;yim magi&#353;&icirc;m min&#601;&#x1E25;&acirc; w&#601;&#8216;&#333;&#x1E07;&#601;&#x1E0F;&icirc;m &#8217;e&#x1E6F;-&#353;&#601;l&#333;m&#333;h k&#257;l-y&#601;m&ecirc; &#x1E25;ayy&#257;yw: f</P>
<P>2&nbsp;way&#601;h&icirc; le&#x1E25;em-&#353;&#601;l&#333;m&#333;h l&#601;yw&#333;m &#8217;e&#x1E25;&#257;&#x1E0F; &#353;&#601;l&#333;&#353;&icirc;m k&#333;r s&#333;le&#x1E6F; w&#601;&#353;i&#353;&#353;&icirc;m k&#333;r q&#257;m<sup>a</sup>&#x1E25;: </P>
<P>3&nbsp;&#8216;&#259;&#347;&#257;r&acirc; &#x1E07;&#257;q&#257;r b&#601;ri&#8217;&icirc;m w&#601;&#8216;e&#347;&#601;r&icirc;m b&#257;q&#257;r r&#601;&#8216;&icirc; &ucirc;m&#275;&#8217;&acirc; &#x1E63;&#333;&#8217;n l&#601;&#x1E07;a&#x1E0F; m&#275;&#8217;ayy&#257;l &ucirc;&#x1E63;&#601;&#x1E07;&icirc; w&#601;y<sup>a</sup>&#x1E25;&#601;m&ucirc;r &ucirc;&#x1E07;ar&#601;bur&icirc;m &#8217;&#259;&#x1E07;&ucirc;s&icirc;m: </P>
<P>4&nbsp;k&icirc;-h&ucirc;&#8217; r&#333;&#x1E0F;eh| b&#601;&#x1E35;&#257;l-&#8216;&#275;&#x1E07;er hann&acirc;&#257;r mitif&#601;s<sup>a</sup>&#x1E25; w&#601;&#8216;a&#x1E0F;-&#8216;azz&acirc; b&#601;&#x1E35;&#257;l-mal&#601;&#x1E35;&ecirc; &#8216;&#275;&#x1E07;er hann&acirc;&#257;r w&#601;&#353;&#257;lw&#333;m h&#257;y&acirc; lw&#333; mik&#257;l-&#8216;&#259;&#x1E07;&#257;r&#257;yw miss&#257;&#x1E07;&icirc;&#x1E07;: </P>
<P>5&nbsp;wayy&#275;&#353;e&#x1E07; y&#601;h&ucirc;&#x1E0F;&acirc; w&#601;yi&#347;&#601;r&#257;&#8217;&#275;l l&#257;&#x1E07;e&#x1E6D;<sup>a</sup>&#x1E25; &#8217;&icirc;&#353; t<sup>a</sup>&#x1E25;a&#x1E6F; gaf&#601;nw&#333; w&#601;&#x1E6F;<sup>a</sup>&#x1E25;a&#x1E6F; t&#601;&#8217;&#275;n&#257;&#x1E6F;w&#333; mid&#257;n w&#601;&#8216;a&#x1E0F;-b&#601;&#8217;&#275;r &#353;&#257;&#x1E07;<sup>a</sup>&#8216; k&#333;l y&#601;m&ecirc; &#353;&#601;l&#333;m&#333;h: s</P>
<P>6&nbsp;way&#601;h&icirc; li&#353;&#601;l&#333;m&#333;h &#8217;ar&#601;b&#257;&#8216;&icirc;m &#8217;elef &#8217;ur&#601;w&#333;&#x1E6F; s&ucirc;s&icirc;m l&#601;mer&#601;k&#257;&#x1E07;w&#333; &ucirc;&#353;&#601;n&ecirc;m-&#8216;&#257;&#347;&#257;r &#8217;elef p&#257;r&#257;&#353;&icirc;m: </P>
<P>7&nbsp;w&#601;&#x1E35;il&#601;k&#601;l&ucirc; hanni&#x1E63;&#x1E63;&#257;&#x1E07;&icirc;m h&#257;&#8217;&#275;lleh &#8217;e&#x1E6F;-hammele&#x1E35;&#601; &#353;&#601;l&#333;m&#333;h w&#601;&#8217;&#275;&#x1E6F; k&#257;l-haqq&#257;r&#275;&#x1E07; &#8217;el-&#353;ul&#601;&#x1E25;an hammele&#x1E35;&#601;-&#353;&#601;l&#333;m&#333;h &#8217;&icirc;&#353; &#x1E25;&#257;&#x1E0F;&#601;&#353;w&#333; l&#333;&#8217; y&#601;&#8216;ad&#601;r&ucirc; d&#257;&#x1E07;&#257;r: </P>
<P>8&nbsp;w&#601;ha&#347;&#347;&#601;&#8216;&#333;r&icirc;m w&#601;hate&#x1E07;en lass&ucirc;s&icirc;m w&#601;l&#257;r&#257;&#x1E35;e&#353; y&#257;&#x1E07;i&#8217;&ucirc; &#8217;el-hamm&#257;qw&#333;m &#8217;&#259;&#353;er yih&#601;yeh-&#353;&#353;&#257;m &#8217;&icirc;&#353; k&#601;mi&#353;&#601;p&#257;&#x1E6D;w&#333;: s</P>
<P>9&nbsp;wayyit&#275;n &#8217;&#277;l&#333;h&icirc;m &#x1E25;&#257;&#x1E35;&#601;m&acirc; li&#353;&#601;l&#333;m&#333;h &ucirc;&#x1E6F;&#601;&#x1E07;&ucirc;n&acirc; har&#601;b&#275;h m&#601;&#8217;&#333;&#x1E0F; w&#601;r&#333;&#x1E25;a&#x1E07; l&#275;&#x1E07; k<sup>a</sup>&#x1E25;w&#333;l &#8217;&#259;&#353;er &#8216;al-&#347;&#601;fa&#x1E6F; hayy&#257;m: </P>
<P>10&nbsp;wat&#275;re&#x1E07; &#x1E25;&#257;&#x1E35;&#601;ma&#x1E6F; &#353;&#601;l&#333;m&#333;h m&#275;&#x1E25;&#257;&#x1E35;&#601;ma&#x1E6F; k&#257;l-b&#601;n&ecirc;-qe&#x1E0F;em &ucirc;mik&#333;l &#x1E25;&#257;&#x1E35;&#601;ma&#x1E6F; mi&#x1E63;&#601;r&#257;yim: </P>
<P>11&nbsp;wayye&#x1E25;&#601;kam mik&#257;l-h&#257;&#8217;&#257;&#x1E0F;&#257;m m&#275;&#8217;&ecirc;&#x1E6F;&#257;n h&#257;&#8217;ez&#601;r&#257;&#x1E25;&icirc; w&#601;h&ecirc;m&#257;n w&#601;&#x1E35;al&#601;k&#333;l w&#601;&#x1E0F;ar&#601;d<sup>a</sup>&#8216; b&#601;n&ecirc; m&#257;&#x1E25;w&#333;l way&#601;h&icirc;-&#353;&#601;mw&#333; &#x1E07;&#601;&#x1E35;&#257;l-hagw&#333;yim s&#257;&#x1E07;&icirc;&#x1E07;: </P>
<P>12&nbsp;way&#601;&#x1E0F;ab&#275;r &#353;&#601;l&#333;&#353;e&#x1E6F; &#8217;&#259;l&#257;f&icirc;m m&#257;&#353;&#257;l way&#601;h&icirc; &#353;&icirc;rw&#333; &#x1E25;&#259;mi&#353;&#353;&acirc; w&#257;&#8217;&#257;lef: </P>
<P>13&nbsp;way&#601;&#x1E0F;ab&#275;r &#8216;al-h&#257;&#8216;&#275;&#x1E63;&icirc;m min-h&#257;&#8217;erez &#8217;&#259;&#353;er ball&#601;&#x1E07;&#257;nw&#333;n w&#601;&#8216;a&#x1E0F; h&#257;&#8217;&#275;zw&#333;&#x1E07; &#8217;&#259;&#353;er y&#333;&#x1E63;&#275;&#8217; baqq&icirc;r way&#601;&#x1E0F;ab&#275;r &#8216;al-hab&#601;h&#275;m&acirc; w&#601;&#8216;al-h&#257;&#8216;w&#333;f w&#601;&#8216;al-h&#257;reme&#347; w&#601;&#8216;al-had&#257;&#x1E21;&icirc;m: </P>
<P>14&nbsp;wayy&#257;&#x1E07;&#333;&#8217;&ucirc; mik&#257;l-h&#257;&#8216;amm&icirc;m li&#353;&#601;m&#333;&#8216;a &#8217;&#275;&#x1E6F; &#x1E25;&#257;&#x1E35;&#601;ma&#x1E6F; &#353;&#601;l&#333;m&#333;h m&#275;&#8217;&#275;&#x1E6F; k&#257;l-mal&#601;&#x1E35;&ecirc; h&#257;&#8217;&#257;re&#x1E63; &#8217;&#259;&#353;er &#353;&#257;m&#601;&#8216;&ucirc; &#8217;e&#x1E6F;-&#x1E25;&#257;&#x1E35;&#601;m&#257;&#x1E6F;w&#333;: s</P>
<P>15&nbsp;wayyi&#353;&#601;l<sup>a</sup>&#x1E25; &#x1E25;&icirc;r&#257;m mele&#x1E35;&#601;-&#x1E63;w&#333;r &#8217;e&#x1E6F;-&#8216;&#259;&#x1E07;&#257;&#x1E0F;&#257;yw &#8217;el-&#353;&#601;l&#333;m&#333;h k&icirc; &#353;&#257;m<sup>a</sup>&#8216; k&icirc; &#8217;&#333;&#x1E6F;w&#333; m&#257;&#353;&#601;&#x1E25;&ucirc; l&#601;mele&#x1E35;&#601; t<sup>a</sup>&#x1E25;a&#x1E6F; &#8217;&#257;&#x1E07;&icirc;h&ucirc; k&icirc; &#8217;&#333;h&#275;&#x1E07; h&#257;y&acirc; &#x1E25;&icirc;r&#257;m l&#601;&#x1E0F;&#257;wi&#x1E0F; k&#257;l-hayy&#257;m&icirc;m: s</P>
<P>16&nbsp;wayyi&#353;&#601;l<sup>a</sup>&#x1E25; &#353;&#601;l&#333;m&#333;h &#8217;el-&#x1E25;&icirc;r&#257;m l&#275;&#8217;m&#333;r: </P>
<P>17&nbsp;&#8217;at&acirc; y&#257;&#x1E0F;<sup>a</sup>&#8216;&#601;t&#257; &#8217;e&#x1E6F;-d&#257;wi&#x1E0F; &#8217;&#257;&#x1E07;&icirc; k&icirc; l&#333;&#8217; y&#257;&#x1E35;&#333;l li&#x1E07;&#601;nw&#333;&#x1E6F; bayi&#x1E6F; l&#601;&#353;&#275;m y&#601;hw&acirc; &#8217;&#277;l&#333;h&#257;yw mip&#601;n&ecirc; hammil&#601;&#x1E25;&#257;m&acirc; &#8217;&#259;&#353;er s&#601;&#x1E07;&#257;&#x1E07;uh&ucirc; &#8216;a&#x1E0F; t&#275;&#x1E6F;-y&#601;hw&acirc; &#8217;&#333;&#x1E6F;&#257;m t<sup>a</sup>&#x1E25;a&#x1E6F; kapw&#333;&#x1E6F; <font color="brown">ra&#x1E21;&#601;l&#257;w</font> <font color="blue">ra&#x1E21;&#601;l&#257;y:</font> </P>
<P>18&nbsp;w&#601;&#8216;at&acirc; h&#275;n&icirc;&#x1E25;a y&#601;hw&acirc; &#8217;&#277;l&#333;hay l&icirc; miss&#257;&#x1E07;&icirc;&#x1E07; &#8217;&ecirc;n &#347;&#257;&#x1E6D;&#257;n w&#601;&#8217;&ecirc;n pe&#x1E21;<sup>a</sup>&#8216; r&#257;&#8216;: </P>
<P>19&nbsp;w&#601;hin&#601;n&icirc; &#8217;&#333;m&#275;r li&#x1E07;&#601;nw&#333;&#x1E6F; bayi&#x1E6F; l&#601;&#353;&#275;m y&#601;hw&acirc; &#8217;&#277;l&#333;h&#257;y ka&#8217;&#259;&#353;er| diber y&#601;hw&acirc; &#8217;el-d&#257;wi&#x1E0F; &#8217;&#257;&#x1E07;&icirc; l&#275;&#8217;m&#333;r bin&#601;&#x1E35;&#257; &#8217;&#259;&#353;er &#8217;et&#275;n t<sup>a</sup>&#x1E25;&#601;tey&#x1E35;&#257; &#8216;al-kis&#601;&#8217;e&#x1E35;&#257; h&ucirc;&#8217;-yi&#x1E07;&#601;neh habayi&#x1E6F; li&#353;&#601;m&icirc;: </P>
<P>20&nbsp;w&#601;&#8216;at&acirc; &#x1E63;a&ucirc;&#275;h w&#601;yi&#x1E35;&#601;r&#601;&#x1E6F;&ucirc;-l&icirc; &#8217;&#259;r&#257;z&icirc;m min-hall&#601;&#x1E07;&#257;nw&#333;n w<sup>a</sup>&#8216;&#259;&#x1E07;&#257;&#x1E0F;ay yih&#601;y&ucirc; &#8216;im-&#8216;&#259;&#x1E07;&#257;&#x1E0F;ey&#x1E35;&#257; &ucirc;&#347;&#601;&#x1E35;ar &#8216;&#259;&#x1E07;&#257;&#x1E0F;ey&#x1E35;&#257; &#8217;et&#275;n l&#601;&#x1E35;&#257; k&#601;&#x1E35;&#333;l &#8217;&#259;&#353;er t&#333;&#8217;m&#275;r k&icirc;| &#8217;at&acirc; y&#257;&#x1E0F;<sup>a</sup>&#8216;&#601;t&#257; k&icirc; &#8217;&ecirc;n b&#257;n&ucirc; &#8217;&icirc;&#353; y&#333;&#x1E0F;&#275;&#8216;a li&#x1E35;&#601;r&#257;&#x1E6F;-&#8216;&#275;&#x1E63;&icirc;m ka&#x1E63;&#x1E63;i&#x1E0F;&#333;n&icirc;m: </P>
<P>21&nbsp;way&#601;h&icirc; ki&#353;&#601;m&#333;&#8216;a &#x1E25;&icirc;r&#257;m &#8217;e&#x1E6F;-di&#x1E07;&#601;r&ecirc; &#353;&#601;l&#333;m&#333;h wayyi&#347;&#601;m<sup>a</sup>&#x1E25; m&#601;&#8217;&#333;&#x1E0F; wayy&#333;&#8217;mer b&#257;r&ucirc;&#x1E35;&#601; y&#601;hw&acirc; hayyw&#333;m &#8217;&#259;&#353;er n&#257;&#x1E6F;an l&#601;&#x1E0F;&#257;wi&#x1E0F; b&#275;n &#x1E25;&#257;&#x1E35;&#257;m &#8216;al-h&#257;&#8216;&#257;m h&#257;r&#257;&#x1E07; hazzeh: </P>
<P>22&nbsp;wayyi&#353;&#601;l<sup>a</sup>&#x1E25; &#x1E25;&icirc;r&#257;m &#8217;el-&#353;&#601;l&#333;m&#333;h l&#275;&#8217;m&#333;r &#353;&#257;m<sup>a</sup>&#8216;&#601;t&icirc; &#8217;&#275;&#x1E6F; &#8217;&#259;&#353;er-&#353;&#257;l<sup>a</sup>&#x1E25;&#601;t&#257; &#8217;&#275;l&#257;y &#8217;&#259;n&icirc; &#8217;e&#8216;&#277;&#347;eh &#8217;e&#x1E6F;-k&#257;l-&#x1E25;ef&#601;&#x1E63;&#601;&#x1E35;&#257; b<sup>a</sup>&#8216;&#259;&#x1E63;&ecirc; &#8217;&#259;r&#257;z&icirc;m &ucirc;&#x1E07;<sup>a</sup>&#8216;&#259;&#x1E63;&ecirc; &#x1E07;&#601;rw&#333;&#353;&icirc;m: </P>
<P>23&nbsp;&#8216;&#259;&#x1E07;&#257;&#x1E0F;ay y&#333;ri&#x1E0F;&ucirc; min-hall&#601;&#x1E07;&#257;nw&#333;n y&#257;mm&acirc; wa&#8217;&#259;n&icirc; &#8217;&#259;&#347;&icirc;m&#275;m d&#333;&#x1E07;&#601;rw&#333;&#x1E6F; bayy&#257;m &#8216;a&#x1E0F;-hamm&#257;qw&#333;m &#8217;&#259;&#353;er-ti&#353;&#601;l<sup>a</sup>&#x1E25; &#8217;&#275;lay w&#601;nipa&#x1E63;&#601;t&icirc;m &#353;&#257;m w&#601;&#8217;at&acirc; &#x1E6F;i&#347;&#347;&#257;&#8217; w&#601;&#8217;at&acirc; t<sup>a</sup>&#8216;&#259;&#347;eh &#8217;e&#x1E6F;-&#x1E25;ef&#601;&#x1E63;&icirc; l&#257;&#x1E6F;&#275;&#x1E6F; le&#x1E25;em b&ecirc;&#x1E6F;&icirc;: </P>
<P>24&nbsp;way&#601;h&icirc; &#x1E25;&icirc;rw&#333;m n&#333;&#x1E6F;&#275;n li&#353;&#601;l&#333;m&#333;h &#8216;&#259;&#x1E63;&ecirc; &#8217;&#259;r&#257;z&icirc;m w<sup>a</sup>&#8216;&#259;&#x1E63;&ecirc; &#x1E07;&#601;rw&#333;&#353;&icirc;m k&#257;l-&#x1E25;ef&#601;&#x1E63;w&#333;: </P>
<P>25&nbsp;&ucirc;&#353;&#601;l&#333;m&#333;h n&#257;&#x1E6F;an l&#601;&#x1E25;&icirc;r&#257;m &#8216;e&#347;&#601;r&icirc;m &#8217;elef k&#333;r &#x1E25;i&#x1E6D;&#x1E6D;&icirc;m mak&#333;le&#x1E6F; l&#601;&#x1E07;&ecirc;&#x1E6F;w&#333; w&#601;&#8216;e&#347;&#601;r&icirc;m k&#333;r &#353;emen k&#257;&#x1E6F;&icirc;&#x1E6F; k&#333;h-yit&#275;n &#353;&#601;l&#333;m&#333;h l&#601;&#x1E25;&icirc;r&#257;m &#353;&#257;n&acirc; &#x1E07;&#601;&#353;&#257;n&acirc;: f</P>
<P>26&nbsp;wayhw&acirc; n&#257;&#x1E6F;an &#x1E25;&#257;&#x1E35;&#601;m&acirc; li&#353;&#601;l&#333;m&#333;h ka&#8217;&#259;&#353;er diber-lw&#333; way&#601;h&icirc; &#353;&#257;l&#333;m b&ecirc;n &#x1E25;&icirc;r&#257;m &ucirc;&#x1E07;&ecirc;n &#353;&#601;l&#333;m&#333;h wayyi&#x1E35;&#601;r&#601;&#x1E6F;&ucirc; &#x1E07;&#601;r&icirc;&#x1E6F; &#353;&#601;n&ecirc;hem: </P>
<P>27&nbsp;wayy<sup>a</sup>&#8216;al hammele&#x1E35;&#601; &#353;&#601;l&#333;m&#333;h mas mik&#257;l-yi&#347;&#601;r&#257;&#8217;&#275;l way&#601;h&icirc; hammas &#353;&#601;l&#333;&#353;&icirc;m &#8217;elef &#8217;&icirc;&#353;: </P>
<P>28&nbsp;wayyi&#353;&#601;l&#257;&#x1E25;&#275;m l&#601;&#x1E07;&#257;nw&#333;n&acirc; &#8216;&#259;&#347;ere&#x1E6F; &#8217;&#259;l&#257;f&icirc;m b<sup>a</sup>&#x1E25;&#333;&#x1E0F;e&#353; &#x1E25;&#259;l&icirc;fw&#333;&#x1E6F; &#x1E25;&#333;&#x1E0F;e&#353; yih&#601;y&ucirc; &#x1E07;all&#601;&#x1E07;&#257;nw&#333;n &#353;&#601;nayim &#x1E25;&#335;&#x1E0F;&#257;&#353;&icirc;m b&#601;&#x1E07;&ecirc;&#x1E6F;w&#333; wa&#8217;&#259;&#x1E0F;&#333;n&icirc;r&#257;m &#8216;al-hammas: s</P>
<P>29&nbsp;way&#601;h&icirc; li&#353;&#601;l&#333;m&#333;h &#353;i&#x1E07;&#601;&#8216;&icirc;m &#8217;elef n&#333;&#347;&#275;&#8217; sab&#257;l &ucirc;&#353;&#601;m&#333;n&icirc;m &#8217;elef &#x1E25;&#333;&#x1E63;&#275;&#x1E07; b&acirc;&#257;r: </P>
<P>30&nbsp;l&#601;&#x1E07;a&#x1E0F; mi&#347;&#347;&#257;r&ecirc; hanni&#x1E63;&#x1E63;&#257;&#x1E07;&icirc;m li&#353;&#601;l&#333;m&#333;h &#8217;&#259;&#353;er &#8216;al-hamm&#601;l&#257;&#8217;&#x1E35;&acirc; &#353;&#601;l&#333;&#353;e&#x1E6F; &#8217;&#259;l&#257;f&icirc;m &ucirc;&#353;&#601;l&#333;&#353; m&#275;&#8217;w&#333;&#x1E6F; h&#257;r&#333;&#x1E0F;&icirc;m b&#257;&#8216;&#257;m h&#257;&#8216;&#333;&#347;&icirc;m bamm&#601;l&#257;&#8217;&#x1E35;&acirc;: </P>
<P>31&nbsp;way&#601;&#x1E63;aw hammele&#x1E35;&#601; wayyassi&#8216;&ucirc; &#8217;&#259;&#x1E07;&#257;n&icirc;m g&#601;&#x1E0F;&#333;lw&#333;&#x1E6F; &#8217;&#259;&#x1E07;&#257;n&icirc;m y&#601;q&#257;rw&#333;&#x1E6F; l&#601;yass&#275;&#x1E0F; hab&#257;yi&#x1E6F; &#8217;a&#x1E07;&#601;n&ecirc; &#x1E21;&#257;z&icirc;&#x1E6F;: </P>
<P>32&nbsp;wayyif&#601;s&#601;l&ucirc; b&#333;n&ecirc; &#353;&#601;l&#333;m&#333;h &ucirc;&#x1E07;&#333;n&ecirc; &#x1E25;&icirc;rw&#333;m w&#601;hagi&#x1E07;&#601;l&icirc;m wayy&#257;&#x1E35;&icirc;n&ucirc; h&#257;&#8216;&#275;&#x1E63;&icirc;m w&#601;h&#257;&#8217;&#259;&#x1E07;&#257;n&icirc;m li&#x1E07;&#601;nw&#333;&#x1E6F; hab&#257;yi&#x1E6F;: f</P>
</TD>
</TABLE>
<P><HR>
<CENTER>
<A HREF="kg1006.htm">Next: 1 Kings (1 Melakhim) Chapter 6</A></CENTER>
</BODY>
</HTML>
