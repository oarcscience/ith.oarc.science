[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1005)  [KJV](../kjv/ch1005)  [Sep](../sep/ch1005.md) 
[Vul](../vul/ch1005.md)   
  
[1 Chronicles (1 Divrey Yamim) Index](ch1.md)  
  [Previous](ch1004)  [Next](ch1006.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 5

‎<span id="001">1</span> ‏וּבְנֵ֨י רְאוּבֵ֥ן בְּכֽוֹר־יִשְׂרָאֵל֮ כִּ֣י
ה֣וּא הַבְּכוֹר֒ וּֽבְחַלְּלוֹ֙ יְצוּעֵ֣י אָבִ֔יו נִתְּנָה֙ בְּכֹ֣רָת֔וֹ
לִבְנֵ֥י יוֹסֵ֖ף בֶּן־יִשְׂרָאֵ֑ל וְלֹ֥א לְהִתְיַחֵ֖שׂ לַבְּכֹרָֽה׃

‎<span id="002">2</span> ‏כִּ֤י יְהוּדָה֙ גָּבַ֣ר בְּאֶחָ֔יו וּלְנָגִ֖יד
מִמֶּ֑נּוּ וְהַבְּכֹרָ֖ה לְיוֹסֵֽף׃ ס

‎<span id="003">3</span> ‏בְּנֵ֥י רְאוּבֵ֖ן בְּכ֣וֹר יִשְׂרָאֵ֑ל
חֲנ֥וֹךְ וּפַלּ֖וּא חֶצְר֥וֹן וְכַרְמִֽי׃

‎<span id="004">4</span> ‏בְּנֵ֖י יוֹאֵ֑ל שְׁמַֽעְיָ֥ה בְנ֛וֹ גּ֥וֹג
בְּנ֖וֹ שִׁמְעִ֥י בְנֽוֹ׃

‎<span id="005">5</span> ‏מִיכָ֥ה בְנ֛וֹ רְאָיָ֥ה בְנ֖וֹ בַּ֥עַל
בְּנֽוֹ׃

‎<span id="006">6</span> ‏בְּאֵרָ֣ה בְנ֔וֹ אֲשֶׁ֣ר הֶגְלָ֔ה תִּלְּגַ֥ת
פִּלְנְאֶ֖סֶר מֶ֣לֶךְ אַשֻּׁ֑ר ה֥וּא נָשִׂ֖יא לָרֽאוּבֵנִֽי׃

‎<span id="007">7</span> ‏וְאֶחָיו֙ לְמִשְׁפְּחֹתָ֔יו בְּהִתְיַחֵ֖שׂ
לְתֹלְדוֹתָ֑ם הָרֹ֥אשׁ יְעִיאֵ֖ל וּזְכַרְיָֽהוּ׃

‎<span id="008">8</span> ‏וּבֶ֙לַע֙ בֶּן־עָזָ֔ז בֶּן־שֶׁ֖מַע
בֶּן־יוֹאֵ֑ל ה֚וּא יוֹשֵׁ֣ב בַּעֲרֹעֵ֔ר וְעַד־נְב֖וֹ וּבַ֥עַל מְעֽוֹן׃

‎<span id="009">9</span> ‏וְלַמִּזְרָ֗ח יָשַׁב֙ עַד־לְב֣וֹא מִדְבָּ֔רָה
לְמִן־הַנָּהָ֖ר פְּרָ֑ת כִּ֧י מִקְנֵיהֶ֛ם רָב֖וּ בְּאֶ֥רֶץ גִּלְעָֽד׃

‎<span id="010">10</span> ‏וּבִימֵ֣י שָׁא֗וּל עָשׂ֤וּ מִלְחָמָה֙
עִם־הַֽהַגְרִאִ֔ים וַֽיִּפְּל֖וּ בְּיָדָ֑ם וַיֵּשְׁבוּ֙ בְּאָ֣הֳלֵיהֶ֔ם
עַֽל־כָּל־פְּנֵ֖י מִזְרָ֥ח לַגִּלְעָֽד׃ פ

‎<span id="011">11</span> ‏וּבְנֵי־גָ֣ד לְנֶגְדָּ֗ם יָֽשְׁב֛וּ בְּאֶ֥רֶץ
הַבָּשָׁ֖ן עַד־סַלְכָֽה׃

‎<span id="012">12</span> ‏יוֹאֵ֣ל הָרֹ֔אשׁ וְשָׁפָ֖ם הַמִּשְׁנֶ֑ה
וְיַעְנַ֥י וְשָׁפָ֖ט בַּבָּשָֽׁן׃

‎<span id="013">13</span> ‏וַאֲחֵיהֶ֞ם לְבֵ֣ית אֲבוֹתֵיהֶ֗ם מִֽיכָאֵ֡ל
וּמְשֻׁלָּ֡ם וְ֠שֶׁבַע וְיוֹרַ֧י וְיַעְכָּ֛ן וְזִ֥יעַ וָעֵ֖בֶר
שִׁבְעָֽה׃ ס

‎<span id="014">14</span> ‏אֵ֣לֶּה׀ בְּנֵ֣י אֲבִיחַ֗יִל בֶּן־חוּרִ֡י
בֶּן־יָ֠רוֹחַ בֶּן־גִּלְעָ֧ד בֶּן־מִיכָאֵ֛ל בֶּן־יְשִׁישַׁ֥י
בֶּן־יַחְדּ֖וֹ בֶּן־בּֽוּז׃

‎<span id="015">15</span> ‏אֲחִי֙ בֶּן־עַבְדִּיאֵ֣ל בֶּן־גּוּנִ֔י רֹ֖אשׁ
לְבֵ֥ית אֲבוֹתָֽם׃

‎<span id="016">16</span> ‏וַיֵּֽשְׁב֛וּ בַּגִּלְעָ֥ד בַּבָּשָׁ֖ן
וּבִבְנֹתֶ֑יהָ וּבְכָֽל־מִגְרְשֵׁ֥י שָׁר֖וֹן עַל־תּוֹצְאוֹתָֽם׃

‎<span id="017">17</span> ‏כֻּלָּם֙ הִתְיַחְשׂ֔וּ בִּימֵ֖י יוֹתָ֣ם
מֶֽלֶךְ־יְהוּדָ֑ה וּבִימֵ֖י יָרָבְעָ֥ם מֶֽלֶךְ־יִשְׂרָאֵֽל׃ פ

‎<span id="018">18</span> ‏בְּנֵֽי־רְאוּבֵ֨ן וְגָדִ֜י וַחֲצִ֥י
שֵֽׁבֶט־מְנַשֶּׁה֮ מִן־בְּנֵי־חַיִל֒ אֲ֠נָשִׁים נֹשְׂאֵ֨י מָגֵ֤ן
וְחֶ֙רֶב֙ וְדֹ֣רְכֵי קֶ֔שֶׁת וּלְמוּדֵ֖י מִלְחָמָ֑ה אַרְבָּעִ֨ים
וְאַרְבָּעָ֥ה אֶ֛לֶף וּשְׁבַע־מֵא֥וֹת וְשִׁשִּׁ֖ים יֹצְאֵ֥י צָבָֽא׃

‎<span id="019">19</span> ‏וַיַּעֲשׂ֥וּ מִלְחָמָ֖ה עִם־הַֽהַגְרִיאִ֑ים
וִיט֥וּר וְנָפִ֖ישׁ וְנוֹדָֽב׃

‎<span id="020">20</span> ‏וַיֵּעָזְר֣וּ עֲלֵיהֶ֔ם וַיִּנָּתְנ֤וּ
בְיָדָם֙ הַֽהַגְרִיאִ֔ים וְכֹ֖ל שֶׁ֣עִמָּהֶ֑ם כִּ֠י לֵאלֹהִ֤ים זָעֲקוּ֙
בַּמִּלְחָמָ֔ה וְנַעְתּ֥וֹר לָהֶ֖ם כִּי־בָ֥טְחוּ בֽוֹ׃

‎<span id="021">21</span> ‏וַיִּשְׁבּ֣וּ מִקְנֵיהֶ֗ם גְּֽמַלֵּיהֶ֞ם
חֲמִשִּׁ֥ים אֶ֙לֶף֙ וְצֹ֗אן מָאתַ֤יִם וַחֲמִשִּׁים֙ אֶ֔לֶף וַחֲמוֹרִ֖ים
אַלְפָּ֑יִם וְנֶ֥פֶשׁ אָדָ֖ם מֵ֥אָה אָֽלֶף׃

‎<span id="022">22</span> ‏כִּֽי־חֲלָלִ֤ים רַבִּים֙ נָפָ֔לוּ כִּ֥י
מֵהָאֱלֹהִ֖ים הַמִּלְחָמָ֑ה וַיֵּשְׁב֥וּ תַחְתֵּיהֶ֖ם עַד־הַגֹּלָֽה׃ פ

‎<span id="023">23</span> ‏וּבְנֵ֗י חֲצִי֙ שֵׁ֣בֶט מְנַשֶּׁ֔ה יָשְׁב֖וּ
בָּאָ֑רֶץ מִבָּשָׁ֞ן עַד־בַּ֧עַל חֶרְמ֛וֹן וּשְׂנִ֥יר וְהַר־חֶרְמ֖וֹן
הֵ֥מָּה רָבֽוּ׃

‎<span id="024">24</span> ‏וְאֵ֖לֶּה רָאשֵׁ֣י בֵית־אֲבוֹתָ֑ם וְעֵ֡פֶר
וְיִשְׁעִ֡י וֶאֱלִיאֵ֡ל וְ֠עַזְרִיאֵל וְיִרְמְיָ֨ה וְהוֹדַוְיָ֜ה
וְיַחְדִּיאֵ֗ל אֲנָשִׁים֙ גִּבּ֣וֹרֵי חַ֔יִל אַנְשֵׁ֣י שֵׁמ֔וֹת
רָאשִׁ֖ים לְבֵ֥ית אֲבוֹתָֽם׃

‎<span id="025">25</span> ‏וַיִּֽמְעֲל֔וּ בֵּאלֹהֵ֖י אֲבוֹתֵיהֶ֑ם
וַיִּזְנ֗וּ אַחֲרֵי֙ אֱלֹהֵ֣י עַמֵּי־הָאָ֔רֶץ אֲשֶׁר־הִשְׁמִ֥יד
אֱלֹהִ֖ים מִפְּנֵיהֶֽם׃

‎<span id="026">26</span> ‏וַיָּעַר֩ אֱלֹהֵ֨י יִשְׂרָאֵ֜ל אֶת־ר֣וּחַ׀
פּ֣וּל מֶֽלֶךְ־אַשּׁ֗וּר וְאֶת־ר֙וּחַ֙ תִּלְּגַ֤ת פִּלְנֶ֙סֶר֙ מֶ֣לֶךְ
אַשּׁ֔וּר וַיַּגְלֵם֙ לָראוּבֵנִ֣י וְלַגָּדִ֔י וְלַחֲצִ֖י שֵׁ֣בֶט
מְנַשֶּׁ֑ה וַ֠יְבִיאֵם לַחְלַ֨ח וְחָב֤וֹר וְהָרָא֙ וּנְהַ֣ר גּוֹזָ֔ן
עַ֖ד הַיּ֥וֹם הַזֶּֽה׃ פ

‎<span id="027">27</span> ‏בְּנֵ֖י לֵוִ֑י גֵּרְשׁ֕וֹן קְהָ֖ת וּמְרָרִֽי׃

‎<span id="028">28</span> ‏וּבְנֵ֖י קְהָ֑ת עַמְרָ֣ם יִצְהָ֔ר וְחֶבְר֖וֹן
וְעֻזִּיאֵֽל׃ ס

‎<span id="029">29</span> ‏וּבְנֵ֣י עַמְרָ֔ם אַהֲרֹ֥ן וּמֹשֶׁ֖ה
וּמִרְיָ֑ם סוּבְנֵ֣י אַהֲרֹ֔ן נָדָב֙ וַאֲבִיה֔וּא אֶלְעָזָ֖ר
וְאִיתָמָֽר׃ ס

‎<span id="030">30</span> ‏אֶלְעָזָר֙ הוֹלִ֣יד אֶת־פִּֽינְחָ֔ס
פִּֽינְחָ֖ס הֹלִ֥יד אֶת־אֲבִישֽׁוּעַ׃

‎<span id="031">31</span> ‏וַאֲבִישׁ֙וּעַ֙ הוֹלִ֣יד אֶת־בֻּקִּ֔י
וּבֻקִּ֖י הוֹלִ֥יד אֶת־עֻזִּֽי׃

‎<span id="032">32</span> ‏וְעֻזִּי֙ הוֹלִ֣יד אֶת־זְרַֽחְיָ֔ה
וּֽזְרַֽחְיָ֖ה הוֹלִ֥יד אֶת־מְרָיֽוֹת׃

‎<span id="033">33</span> ‏מְרָיוֹת֙ הוֹלִ֣יד אֶת־אֲמַרְיָ֔ה
וַאֲמַרְיָ֖ה הוֹלִ֥יד אֶת־אֲחִיטֽוּב׃

‎<span id="034">34</span> ‏וַאֲחִיטוּב֙ הוֹלִ֣יד אֶת־צָד֔וֹק וְצָד֖וֹק
הוֹלִ֥יד אֶת־אֲחִימָֽעַץ׃

‎<span id="035">35</span> ‏וַאֲחִימַ֙עַץ֙ הוֹלִ֣יד אֶת־עֲזַרְיָ֔ה
וַעֲזַרְיָ֖ה הוֹלִ֥יד אֶת־יוֹחָנָֽן׃

‎<span id="036">36</span> ‏וְיוֹחָנָ֖ן הוֹלִ֣יד אֶת־עֲזַרְיָ֑ה ה֚וּא
אֲשֶׁ֣ר כִּהֵ֔ן בַּבַּ֕יִת אֲשֶׁר־בָּנָ֥ה שְׁלֹמֹ֖ה בִּירוּשָׁלִָֽם׃

‎<span id="037">37</span> ‏וַיּ֥וֹלֶד עֲזַרְיָ֖ה אֶת־אֲמַרְיָ֑ה
וַאֲמַרְיָ֖ה הוֹלִ֥יד אֶת־אֲחִיטֽוּב׃

‎<span id="038">38</span> ‏וַאֲחִיטוּב֙ הוֹלִ֣יד אֶת־צָד֔וֹק וְצָד֖וֹק
הוֹלִ֥יד אֶת־שַׁלּֽוּם׃

‎<span id="039">39</span> ‏וְשַׁלּוּם֙ הוֹלִ֣יד אֶת־חִלְקִיָּ֔ה
וְחִלְקִיָּ֖ה הוֹלִ֥יד אֶת־עֲזַרְיָֽה׃

‎<span id="040">40</span> ‏וַעֲזַרְיָה֙ הוֹלִ֣יד אֶת־שְׂרָיָ֔ה
וּשְׂרָיָ֖ה הוֹלִ֥יד אֶת־יְהוֹצָדָֽק׃

‎<span id="041">41</span> ‏וִיהוֹצָדָ֣ק הָלַ֔ךְ בְּהַגְל֣וֹת יְהוָ֔ה
אֶת־יְהוּדָ֖ה וִירוּשָׁלִָ֑ם בְּיַ֖ד נְבֻכַדְנֶאצַּֽר׃ ס

1 ûḇənê rə’ûḇēn bəḵwōr-yiśərā’ēl kî hû’ habəḵwōr ûḇəḥalləlwō yəṣû‘ê
’āḇîw nitənâ bəḵōrāṯwō liḇənê ywōsēf ben-yiśərā’ēl wəlō’
ləhiṯəy<sup>a</sup>ḥēś labəḵōrâ:

2 kî yəhûḏâ gāḇar bə’eḥāyw ûlənāḡîḏ mimmennû wəhabəḵōrâ ləywōsēf: s

3 bənê rə’ûḇēn bəḵwōr yiśərā’ēl ḥănwōḵə ûfallû’ ḥeṣərwōn wəḵarəmî:

4 bənê ywō’ēl šəm<sup>a</sup>‘əyâ ḇənwō gwōḡ bənwō šimə‘î ḇənwō:

5 mîḵâ ḇənwō rə’āyâ ḇənwō b<sup>a</sup>‘al bənwō:

6 bə’ērâ ḇənwō ’ăšer heḡəlâ tilləḡaṯ pilənə’eser meleḵə ’aššur hû’ nāśî’
lār’ûḇēnî:

7 wə’eḥāyw ləmišəpəḥōṯāyw bəhiṯəy<sup>a</sup>ḥēś ləṯōləḏwōṯām hārō’š
yə‘î’ēl ûzəḵarəyâû:

8 ûḇel<sup>a</sup>‘ ben-‘āzāz ben-šem<sup>a</sup>‘ ben-ywō’ēl hû’ ywōšēḇ
b<sup>a</sup>‘ărō‘ēr wə‘aḏ-nəḇwō ûḇ<sup>a</sup>‘al mə‘wōn:

9 wəlammizərāḥ yāšaḇ ‘aḏ-ləḇwō’ miḏəbārâ ləmin-hannâār pərāṯ kî
miqənêhem rāḇû bə’ereṣ gilə‘āḏ:

10 ûḇîmê šā’ûl ‘āśû miləḥāmâ ‘im-hahaḡəri’îm wayyipəlû bəyāḏām wayyēšəḇû
bə’âŏlêhem ‘al-kāl-pənê mizərāḥ lagilə‘āḏ: f

11 ûḇənê-ḡāḏ ləneḡədām yāšəḇû bə’ereṣ habāšān ‘aḏ-saləḵâ:

12 ywō’ēl hārō’š wəšāfām hammišəneh wəy<sup>a</sup>‘ənay wəšāfāṭ
babāšān:

13 wa’ăḥêhem ləḇêṯ ’ăḇwōṯêhem mîḵā’ēl ûməšullām wəšeḇ<sup>a</sup>‘
wəywōray wəy<sup>a</sup>‘əkān wəzî‘a wā‘ēḇer šiḇə‘â: s

14 ’ēlleh\| bənê ’ăḇîḥayil ben-ḥûrî ben-yārwōḥa ben-gilə‘āḏ ben-mîḵā’ēl
ben-yəšîšay ben-y<sup>a</sup>ḥədwō ben-bûz:

15 ’ăḥî ben-‘aḇədî’ēl ben-gûnî rō’š ləḇêṯ ’ăḇwōṯām:

16 wayyēšəḇû bagilə‘āḏ babāšān ûḇiḇənōṯeyhā ûḇəḵāl-miḡərəšê šārwōn
‘al-twōṣə’wōṯām:

17 kullām hiṯəy<sup>a</sup>ḥəśû bîmê ywōṯām meleḵə-yəhûḏâ ûḇîmê
yārāḇə‘ām meleḵə-yiśərā’ēl: f

18 bənê-rə’ûḇēn wəḡāḏî w<sup>a</sup>ḥăṣî šēḇeṭ-mənaššeh min-bənê-ḥayil
’ănāšîm nōśə’ê māḡēn wəḥereḇ wəḏōrəḵê qešeṯ ûləmûḏê miləḥāmâ ’arəbā‘îm
wə’arəbā‘â ’elef ûšəḇ<sup>a</sup>‘-mē’wōṯ wəšiššîm yōṣə’ê ṣāḇā’:

19 wayy<sup>a</sup>‘ăśû miləḥāmâ ‘im-hahaḡərî’îm wîṭûr wənāfîš wənwōḏāḇ:

20 wayyē‘āzərû ‘ălêhem wayyinnāṯənû ḇəyāḏām hahaḡərî’îm wəḵōl še‘immâem
kî lē’lōhîm zā‘ăqû bammiləḥāmâ wən<sup>a</sup>‘ətwōr lâem kî-ḇāṭəḥû ḇwō:

21 wayyišəbû miqənêhem gəmallêhem ḥămiššîm ’elef wəṣō’n mā’ṯayim
w<sup>a</sup>ḥămiššîm ’elef w<sup>a</sup>ḥămwōrîm ’aləpāyim wənefeš
’āḏām mē’â ’ālef:

22 kî-ḥălālîm rabîm nāfālû kî mēhā’ĕlōhîm hammiləḥāmâ wayyēšəḇû
ṯ<sup>a</sup>ḥətêhem ‘aḏ-hagōlâ: f

23 ûḇənê ḥăṣî šēḇeṭ mənaššeh yāšəḇû bā’āreṣ mibāšān ‘aḏ-b<sup>a</sup>‘al
ḥerəmwōn ûśənîr wəhar-ḥerəmwōn hēmmâ rāḇû:

24 wə’ēlleh rā’šê ḇêṯ-’ăḇwōṯām wə‘ēfer wəyišə‘î we’ĕlî’ēl wə‘azərî’ēl
wəyirəməyâ wəhwōḏawəyâ wəy<sup>a</sup>ḥədî’ēl ’ănāšîm gibwōrê ḥayil
’anəšê šēmwōṯ rā’šîm ləḇêṯ ’ăḇwōṯām:

25 wayyimə‘ălû bē’lōhê ’ăḇwōṯêhem wayyizənû ’<sup>a</sup>ḥărê ’ĕlōhê
‘ammê-hā’āreṣ ’ăšer-hišəmîḏ ’ĕlōhîm mipənêhem:

26 wayyā‘ar ’ĕlōhê yiśərā’ēl ’eṯ-rûḥa\| pûl meleḵə-’aššûr wə’eṯ-rûḥa
tilləḡaṯ piləneser meleḵə ’aššûr wayyaḡəlēm lār’ûḇēnî wəlagāḏî
wəl<sup>a</sup>ḥăṣî šēḇeṭ mənaššeh wayəḇî’ēm
l<sup>a</sup>ḥəl<sup>a</sup>ḥ wəḥāḇwōr wəhārā’ ûnəhar gwōzān ‘aḏ hayywōm
hazzeh: f

27 bənê lēwî gērəšwōn qəhāṯ ûmərārî:

28 ûḇənê qəhāṯ ‘amərām yiṣəhār wəḥeḇərwōn wə‘uzzî’ēl: s

29 ûḇənê ‘amərām ’ahărōn ûmōšeh ûmirəyām sûḇənê ’ahărōn nāḏāḇ wa’ăḇîhû’
’elə‘āzār wə’îṯāmār: s

30 ’elə‘āzār hwōlîḏ ’eṯ-pînəḥās pînəḥās hōlîḏ ’eṯ-’ăḇîšû‘a:

31 wa’ăḇîšû‘a hwōlîḏ ’eṯ-buqqî ûḇuqqî hwōlîḏ ’eṯ-‘uzzî:

32 wə‘uzzî hwōlîḏ ’eṯ-zər<sup>a</sup>ḥəyâ ûzər<sup>a</sup>ḥəyâ hwōlîḏ
’eṯ-mərāywōṯ:

33 mərāywōṯ hwōlîḏ ’eṯ-’ămarəyâ wa’ămarəyâ hwōlîḏ ’eṯ-’ăḥîṭûḇ:

34 wa’ăḥîṭûḇ hwōlîḏ ’eṯ-ṣāḏwōq wəṣāḏwōq hwōlîḏ ’eṯ-’ăḥîmā‘aṣ:

35 wa’ăḥîm<sup>a</sup>‘aṣ hwōlîḏ ’eṯ-‘ăzarəyâ w<sup>a</sup>‘ăzarəyâ
hwōlîḏ ’eṯ-ywōḥānān:

36 wəywōḥānān hwōlîḏ ’eṯ-‘ăzarəyâ hû’ ’ăšer kihēn babayiṯ ’ăšer-bānâ
šəlōmōh bîrûšālāim:

37 wayywōleḏ ‘ăzarəyâ ’eṯ-’ămarəyâ wa’ămarəyâ hwōlîḏ ’eṯ-’ăḥîṭûḇ:

38 wa’ăḥîṭûḇ hwōlîḏ ’eṯ-ṣāḏwōq wəṣāḏwōq hwōlîḏ ’eṯ-šallûm:

39 wəšallûm hwōlîḏ ’eṯ-ḥiləqîyâ wəḥiləqîyâ hwōlîḏ ’eṯ-‘ăzarəyâ:

40 w<sup>a</sup>‘ăzarəyâ hwōlîḏ ’eṯ-śərāyâ ûśərāyâ hwōlîḏ
’eṯ-yəhwōṣāḏāq:

41 wîhwōṣāḏāq hālaḵə bəhaḡəlwōṯ yəhwâ ’eṯ-yəhûḏâ wîrûšālāim bəyaḏ
nəḇuḵaḏəne’ṣṣar: s

------------------------------------------------------------------------

[Next: 1 Chronicles (1 Divrey Yamim) Chapter 6](ch1006.md)
