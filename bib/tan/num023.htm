<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Numbers (Bemidbar): Numbers (Bemidbar) Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num023.htm">Polyglot</A>&nbsp;
<A HREF="../kjv/num023.htm">KJV</A>&nbsp;
<A HREF="../sep/num023.htm">Sep</A>&nbsp;
<A HREF="../vul/num023.htm">Vul</A>&nbsp;

<BR>
<BR><A HREF="num.htm">Numbers (Bemidbar) Index</A><BR>
&nbsp;
<A HREF="num022.htm">Previous</A>&nbsp;
<A HREF="num024.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Numbers (Bemidbar) Chapter 23</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה אֵילִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֣עַשׂ בָּלָ֔ק כַּאֲשֶׁ֖ר דִּבֶּ֣ר בִּלְעָ֑ם וַיַּ֨עַל בָּלָ֧ק וּבִלְעָ֛ם פָּ֥ר וָאַ֖יִל בַּמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֨אמֶר בִּלְעָ֜ם לְבָלָ֗ק הִתְיַצֵּב֮ עַל־עֹלָתֶךָ֒ וְאֵֽלְכָ֗ה אוּלַ֞י יִקָּרֵ֤ה<font color="red"><sup>3</font></sup> יְהוָה֙ לִקְרָאתִ֔י וּדְבַ֥ר מַה־יַּרְאֵ֖נִי וְהִגַּ֣דְתִּי לָ֑ךְ וַיֵּ֖לֶךְ שֶֽׁפִי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּקָּ֥ר אֱלֹהִ֖ים אֶל־בִּלְעָ֑ם וַיֹּ֣אמֶר אֵלָ֗יו אֶת־שִׁבְעַ֤ת הַֽמִּזְבְּחֹת֙ עָרַ֔כְתִּי וָאַ֛עַל פָּ֥ר וָאַ֖יִל בַּמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּ֧שֶׂם יְהוָ֛ה דָּבָ֖ר בְּפִ֣י בִלְעָ֑ם וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּ֣שָׁב אֵלָ֔יו וְהִנֵּ֥ה נִצָּ֖ב עַל־עֹלָת֑וֹ ה֖וּא וְכָל־שָׂרֵ֥י מוֹאָֽב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּשָּׂ֥א מְשָׁל֖וֹ וַיֹּאמַ֑ר מִן־אֲ֠רָם יַנְחֵ֨נִי בָלָ֤ק מֶֽלֶךְ־מוֹאָב֙ מֵֽהַרְרֵי־קֶ֔דֶם לְכָה֙ אָֽרָה־לִּ֣י יַעֲקֹ֔ב וּלְכָ֖ה זֹעֲמָ֥ה יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מָ֣ה אֶקֹּ֔ב לֹ֥א קַבֹּ֖ה אֵ֑ל וּמָ֣ה אֶזְעֹ֔ם לֹ֥א זָעַ֖ם יְהוָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־מֵרֹ֤אשׁ צֻרִים֙ אֶרְאֶ֔נּוּ וּמִגְּבָע֖וֹת אֲשׁוּרֶ֑נּוּ הֶן־עָם֙ לְבָדָ֣ד יִשְׁכֹּ֔ן וּבַגּוֹיִ֖ם לֹ֥א יִתְחַשָּֽׁב׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מִ֤י מָנָה֙ עֲפַ֣ר יַעֲקֹ֔ב וּמִסְפָּ֖ר אֶת־רֹ֣בַע יִשְׂרָאֵ֑ל תָּמֹ֤ת נַפְשִׁי֙ מ֣וֹת יְשָׁרִ֔ים וּתְהִ֥י אַחֲרִיתִ֖י כָּמֹֽהוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיֹּ֤אמֶר בָּלָק֙ אֶל־בִּלְעָ֔ם מֶ֥ה עָשִׂ֖יתָ לִ֑י לָקֹ֤ב אֹיְבַי֙ לְקַחְתִּ֔יךָ וְהִנֵּ֖ה בֵּרַ֥כְתָּ בָרֵֽךְ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּ֖עַן וַיֹּאמַ֑ר הֲלֹ֗א אֵת֩ אֲשֶׁ֨ר יָשִׂ֤ים יְהוָה֙ בְּפִ֔י אֹת֥וֹ אֶשְׁמֹ֖ר לְדַבֵּֽר׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיֹּ֨אמֶר אֵלָ֜יו בָּלָ֗ק <font color="brown">לך־</font> <font color="blue">לְכָה־</font> נָּ֨א אִתִּ֜י אֶל־מָק֤וֹם אַחֵר֙ אֲשֶׁ֣ר תִּרְאֶ֣נּוּ מִשָּׁ֔ם אֶ֚פֶס קָצֵ֣הוּ תִרְאֶ֔ה וְכֻלּ֖וֹ לֹ֣א תִרְאֶ֑ה וְקָבְנוֹ־לִ֖י מִשָּֽׁם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּקָּחֵ֙הוּ֙ שְׂדֵ֣ה צֹפִ֔ים אֶל־רֹ֖אשׁ הַפִּסְגָּ֑ה וַיִּ֙בֶן֙ שִׁבְעָ֣ה מִזְבְּחֹ֔ת וַיַּ֛עַל פָּ֥ר וָאַ֖יִל בַּמִּזְבֵּֽחַ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֙אמֶר֙ אֶל־בָּלָ֔ק הִתְיַצֵּ֥ב כֹּ֖ה עַל־עֹלָתֶ֑ךָ וְאָנֹכִ֖י אִקָּ֥רֶה כֹּֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיִּקָּ֤ר יְהוָה֙ אֶל־בִּלְעָ֔ם וַיָּ֥שֶׂם דָּבָ֖ר בְּפִ֑יו וַיֹּ֛אמֶר שׁ֥וּב אֶל־בָּלָ֖ק וְכֹ֥ה תְדַבֵּֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיָּבֹ֣א אֵלָ֗יו וְהִנּ֤וֹ נִצָּב֙ עַל־עֹ֣לָת֔וֹ וְשָׂרֵ֥י מוֹאָ֖ב אִתּ֑וֹ וַיֹּ֤אמֶר לוֹ֙ בָּלָ֔ק מַה־דִּבֶּ֖ר יְהוָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּשָּׂ֥א מְשָׁל֖וֹ וַיֹּאמַ֑ר ק֤וּם בָּלָק֙ וּֽשֲׁמָ֔ע<font color="red"><sup>3</font></sup> הַאֲזִ֥ינָה עָדַ֖י בְּנ֥וֹ צִפֹּֽר׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;לֹ֣א אִ֥ישׁ אֵל֙ וִֽיכַזֵּ֔ב וּבֶן־אָדָ֖ם וְיִתְנֶחָ֑ם הַה֤וּא אָמַר֙ וְלֹ֣א יַעֲשֶׂ֔ה וְדִבֶּ֖ר וְלֹ֥א יְקִימֶֽנָּה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;הִנֵּ֥ה בָרֵ֖ךְ לָקָ֑חְתִּי וּבֵרֵ֖ךְ וְלֹ֥א אֲשִׁיבֶֽנָּה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לֹֽא־הִבִּ֥יט אָ֙וֶן֙ בְּיַעֲקֹ֔ב וְלֹא־רָאָ֥ה עָמָ֖ל בְּיִשְׂרָאֵ֑ל יְהוָ֤ה אֱלֹהָיו֙ עִמּ֔וֹ וּתְרוּעַ֥ת מֶ֖לֶךְ בּֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֵ֖ל מוֹצִיאָ֣ם מִמִּצְרָ֑יִם כְּתוֹעֲפֹ֥ת רְאֵ֖ם לֽוֹ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֤י לֹא־נַ֙חַשׁ֙ בְּיַעֲקֹ֔ב וְלֹא־קֶ֖סֶם בְּיִשְׂרָאֵ֑ל כָּעֵ֗ת יֵאָמֵ֤ר לְיַעֲקֹב֙ וּלְיִשְׂרָאֵ֔ל מַה־פָּ֖עַל אֵֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הֶן־עָם֙ כְּלָבִ֣יא יָק֔וּם וְכַאֲרִ֖י יִתְנַשָּׂ֑א לֹ֤א יִשְׁכַּב֙ עַד־יֹ֣אכַל טֶ֔רֶף וְדַם־חֲלָלִ֖ים יִשְׁתֶּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֤אמֶר בָּלָק֙ אֶל־בִּלְעָ֔ם גַּם־קֹ֖ב לֹ֣א תִקֳּבֶ֑נּוּ גַּם־בָּרֵ֖ךְ לֹ֥א תְבָרֲכֶֽנּוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיַּ֣עַן בִּלְעָ֔ם וַיֹּ֖אמֶר אֶל־בָּלָ֑ק הֲלֹ֗א דִּבַּ֤רְתִּי אֵלֶ֙יךָ֙ לֵאמֹ֔ר כֹּ֛ל אֲשֶׁר־יְדַבֵּ֥ר יְהוָ֖ה אֹת֥וֹ אֶֽעֱשֶֽׂה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיֹּ֤אמֶר בָּלָק֙ אֶל־בִּלְעָ֔ם לְכָה־נָּא֙ אֶקָּ֣חֲךָ֔ אֶל־מָק֖וֹם אַחֵ֑ר אוּלַ֤י יִישַׁר֙ בְּעֵינֵ֣י הָאֱלֹהִ֔ים וְקַבֹּ֥תוֹ לִ֖י מִשָּֽׁם׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיִּקַּ֥ח בָּלָ֖ק אֶת־בִּלְעָ֑ם רֹ֣אשׁ הַפְּע֔וֹר הַנִּשְׁקָ֖ף עַל־פְּנֵ֥י הַיְשִׁימֹֽן׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיֹּ֤אמֶר בִּלְעָם֙ אֶל־בָּלָ֔ק בְּנֵה־לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים<font color="red"><sup>3</font></sup> וְשִׁבְעָ֥ה אֵילִֽים׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיַּ֣עַשׂ בָּלָ֔ק כַּאֲשֶׁ֖ר אָמַ֣ר בִּלְעָ֑ם וַיַּ֛עַל פָּ֥ר וָאַ֖יִל בַּמִּזְבֵּֽחַ׃ </P>
</TD>
<TD WIDTH="50%">
<P>1&nbsp;wayy&#333;&#8217;mer bil&#601;&#8216;&#257;m &#8217;el-b&#257;l&#257;q b&#601;n&#275;h-l&icirc; &#x1E07;&#257;zeh &#353;i&#x1E07;&#601;&#8216;&acirc; miz&#601;b&#601;&#x1E25;&#333;&#x1E6F; w&#601;h&#257;&#x1E35;&#275;n l&icirc; b&#257;zeh &#353;i&#x1E07;&#601;&#8216;&acirc; f&#257;r&icirc;m w&#601;&#353;i&#x1E07;&#601;&#8216;&acirc; &#8217;&ecirc;l&icirc;m: </P>
<P>2&nbsp;wayy<sup>a</sup>&#8216;a&#347; b&#257;l&#257;q ka&#8217;&#259;&#353;er diber bil&#601;&#8216;&#257;m wayy<sup>a</sup>&#8216;al b&#257;l&#257;q &ucirc;&#x1E07;il&#601;&#8216;&#257;m p&#257;r w&#257;&#8217;ayil bammiz&#601;b&#275;&#x1E25;a: </P>
<P>3&nbsp;wayy&#333;&#8217;mer bil&#601;&#8216;&#257;m l&#601;&#x1E07;&#257;l&#257;q hi&#x1E6F;&#601;ya&#x1E63;&#x1E63;&#275;&#x1E07; &#8216;al-&#8216;&#333;l&#257;&#x1E6F;e&#x1E35;&#257; w&#601;&#8217;&#275;l&#601;&#x1E35;&acirc; &#8217;&ucirc;lay yiqq&#257;r&#275;h<font color="red"><sup>3</font></sup> y&#601;hw&acirc; liq&#601;r&#257;&#8217;&#x1E6F;&icirc; &ucirc;&#x1E0F;&#601;&#x1E07;ar mah-yyar&#601;&#8217;&#275;n&icirc; w&#601;higa&#x1E0F;&#601;t&icirc; l&#257;&#x1E35;&#601; wayy&#275;le&#x1E35;&#601; &#353;ef&icirc;: </P>
<P>4&nbsp;wayyiqq&#257;r &#8217;&#277;l&#333;h&icirc;m &#8217;el-bil&#601;&#8216;&#257;m wayy&#333;&#8217;mer &#8217;&#275;l&#257;yw &#8217;e&#x1E6F;-&#353;i&#x1E07;&#601;&#8216;a&#x1E6F; hammiz&#601;b&#601;&#x1E25;&#333;&#x1E6F; &#8216;&#257;ra&#x1E35;&#601;t&icirc; w&#257;&#8217;<sup>a</sup>&#8216;al p&#257;r w&#257;&#8217;ayil bammiz&#601;b&#275;&#x1E25;a: </P>
<P>5&nbsp;wayy&#257;&#347;em y&#601;hw&acirc; d&#257;&#x1E07;&#257;r b&#601;f&icirc; &#x1E07;il&#601;&#8216;&#257;m wayy&#333;&#8217;mer &#353;&ucirc;&#x1E07; &#8217;el-b&#257;l&#257;q w&#601;&#x1E35;&#333;h &#x1E6F;&#601;&#x1E0F;ab&#275;r: </P>
<P>6&nbsp;wayy&#257;&#353;&#257;&#x1E07; &#8217;&#275;l&#257;yw w&#601;hinn&#275;h ni&#x1E63;&#x1E63;&#257;&#x1E07; &#8216;al-&#8216;&#333;l&#257;&#x1E6F;w&#333; h&ucirc;&#8217; w&#601;&#x1E35;&#257;l-&#347;&#257;r&ecirc; mw&#333;&#8217;&#257;&#x1E07;: </P>
<P>7&nbsp;wayyi&#347;&#347;&#257;&#8217; m&#601;&#353;&#257;lw&#333; wayy&#333;&#8217;mar min-&#8217;&#259;r&#257;m yan&#601;&#x1E25;&#275;n&icirc; &#x1E07;&#257;l&#257;q mele&#x1E35;&#601;-mw&#333;&#8217;&#257;&#x1E07; m&#275;har&#601;r&ecirc;-qe&#x1E0F;em l&#601;&#x1E35;&acirc; &#8217;&#257;r&acirc;-ll&icirc; y<sup>a</sup>&#8216;&#259;q&#333;&#x1E07; &ucirc;l&#601;&#x1E35;&acirc; z&#333;&#8216;&#259;m&acirc; yi&#347;&#601;r&#257;&#8217;&#275;l: </P>
<P>8&nbsp;m&acirc; &#8217;eqq&#333;&#x1E07; l&#333;&#8217; qab&#333;h &#8217;&#275;l &ucirc;m&acirc; &#8217;ez&#601;&#8216;&#333;m l&#333;&#8217; z&#257;&#8216;am y&#601;hw&acirc;: </P>
<P>9&nbsp;k&icirc;-m&#275;r&#333;&#8217;&#353; &#x1E63;ur&icirc;m &#8217;er&#601;&#8217;enn&ucirc; &ucirc;mig&#601;&#x1E07;&#257;&#8216;w&#333;&#x1E6F; &#8217;&#259;&#353;&ucirc;renn&ucirc; hen-&#8216;&#257;m l&#601;&#x1E07;&#257;&#x1E0F;&#257;&#x1E0F; yi&#353;&#601;k&#333;n &ucirc;&#x1E07;agw&#333;yim l&#333;&#8217; yi&#x1E6F;&#601;&#x1E25;a&#353;&#353;&#257;&#x1E07;: </P>
<P>10&nbsp;m&icirc; m&#257;n&acirc; &#8216;&#259;far y<sup>a</sup>&#8216;&#259;q&#333;&#x1E07; &ucirc;mis&#601;p&#257;r &#8217;e&#x1E6F;-r&#333;&#x1E07;<sup>a</sup>&#8216; yi&#347;&#601;r&#257;&#8217;&#275;l t&#257;m&#333;&#x1E6F; naf&#601;&#353;&icirc; mw&#333;&#x1E6F; y&#601;&#353;&#257;r&icirc;m &ucirc;&#x1E6F;&#601;h&icirc; &#8217;<sup>a</sup>&#x1E25;&#259;r&icirc;&#x1E6F;&icirc; k&#257;m&#333;h&ucirc;: </P>
<P>11&nbsp;wayy&#333;&#8217;mer b&#257;l&#257;q &#8217;el-bil&#601;&#8216;&#257;m meh &#8216;&#257;&#347;&icirc;&#x1E6F;&#257; l&icirc; l&#257;q&#333;&#x1E07; &#8217;&#333;y&#601;&#x1E07;ay l&#601;q<sup>a</sup>&#x1E25;&#601;t&icirc;&#x1E35;&#257; w&#601;hinn&#275;h b&#275;ra&#x1E35;&#601;t&#257; &#x1E07;&#257;r&#275;&#x1E35;&#601;: </P>
<P>12&nbsp;wayy<sup>a</sup>&#8216;an wayy&#333;&#8217;mar h&#259;l&#333;&#8217; &#8217;&#275;&#x1E6F; &#8217;&#259;&#353;er y&#257;&#347;&icirc;m y&#601;hw&acirc; b&#601;f&icirc; &#8217;&#333;&#x1E6F;w&#333; &#8217;e&#353;&#601;m&#333;r l&#601;&#x1E0F;ab&#275;r: </P>
<P>13&nbsp;wayy&#333;&#8217;mer &#8217;&#275;l&#257;yw b&#257;l&#257;q <font color="brown">l&#601;&#x1E35;&#257;-</font> <font color="blue">l&#601;&#x1E35;&acirc;-</font> nn&#257;&#8217; &#8217;it&icirc; &#8217;el-m&#257;qw&#333;m &#8217;<sup>a</sup>&#x1E25;&#275;r &#8217;&#259;&#353;er tir&#601;&#8217;enn&ucirc; mi&#353;&#353;&#257;m &#8217;efes q&#257;&#x1E63;&#275;h&ucirc; &#x1E6F;ir&#601;&#8217;eh w&#601;&#x1E35;ullw&#333; l&#333;&#8217; &#x1E6F;ir&#601;&#8217;eh w&#601;q&#257;&#x1E07;&#601;nw&#333;-l&icirc; mi&#353;&#353;&#257;m: </P>
<P>14&nbsp;wayyiqq&#257;&#x1E25;&#275;h&ucirc; &#347;&#601;&#x1E0F;&#275;h &#x1E63;&#333;f&icirc;m &#8217;el-r&#333;&#8217;&#353; hapis&#601;g&acirc; wayyi&#x1E07;en &#353;i&#x1E07;&#601;&#8216;&acirc; miz&#601;b&#601;&#x1E25;&#333;&#x1E6F; wayy<sup>a</sup>&#8216;al p&#257;r w&#257;&#8217;ayil bammiz&#601;b&#275;&#x1E25;a: </P>
<P>15&nbsp;wayy&#333;&#8217;mer &#8217;el-b&#257;l&#257;q hi&#x1E6F;&#601;ya&#x1E63;&#x1E63;&#275;&#x1E07; k&#333;h &#8216;al-&#8216;&#333;l&#257;&#x1E6F;e&#x1E35;&#257; w&#601;&#8217;&#257;n&#333;&#x1E35;&icirc; &#8217;iqq&#257;reh k&#333;h: </P>
<P>16&nbsp;wayyiqq&#257;r y&#601;hw&acirc; &#8217;el-bil&#601;&#8216;&#257;m wayy&#257;&#347;em d&#257;&#x1E07;&#257;r b&#601;f&icirc;w wayy&#333;&#8217;mer &#353;&ucirc;&#x1E07; &#8217;el-b&#257;l&#257;q w&#601;&#x1E35;&#333;h &#x1E6F;&#601;&#x1E0F;ab&#275;r: </P>
<P>17&nbsp;wayy&#257;&#x1E07;&#333;&#8217; &#8217;&#275;l&#257;yw w&#601;hinnw&#333; ni&#x1E63;&#x1E63;&#257;&#x1E07; &#8216;al-&#8216;&#333;l&#257;&#x1E6F;w&#333; w&#601;&#347;&#257;r&ecirc; mw&#333;&#8217;&#257;&#x1E07; &#8217;itw&#333; wayy&#333;&#8217;mer lw&#333; b&#257;l&#257;q mah-diber y&#601;hw&acirc;: </P>
<P>18&nbsp;wayyi&#347;&#347;&#257;&#8217; m&#601;&#353;&#257;lw&#333; wayy&#333;&#8217;mar q&ucirc;m b&#257;l&#257;q &ucirc;&#353;&#259;m&#257;&#8216;<font color="red"><sup>3</font></sup> ha&#8217;&#259;z&icirc;n&acirc; &#8216;&#257;&#x1E0F;ay b&#601;nw&#333; &#x1E63;ip&#333;r: </P>
<P>19&nbsp;l&#333;&#8217; &#8217;&icirc;&#353; &#8217;&#275;l w&icirc;&#x1E35;azz&#275;&#x1E07; &ucirc;&#x1E07;en-&#8217;&#257;&#x1E0F;&#257;m w&#601;yi&#x1E6F;&#601;ne&#x1E25;&#257;m hah&ucirc;&#8217; &#8217;&#257;mar w&#601;l&#333;&#8217; y<sup>a</sup>&#8216;&#259;&#347;eh w&#601;&#x1E0F;iber w&#601;l&#333;&#8217; y&#601;q&icirc;menn&acirc;: </P>
<P>20&nbsp;hinn&#275;h &#x1E07;&#257;r&#275;&#x1E35;&#601; l&#257;q&#257;&#x1E25;&#601;t&icirc; &ucirc;&#x1E07;&#275;r&#275;&#x1E35;&#601; w&#601;l&#333;&#8217; &#8217;&#259;&#353;&icirc;&#x1E07;enn&acirc;: </P>
<P>21&nbsp;l&#333;&#8217;-hib&icirc;&#x1E6D; &#8217;&#257;wen b&#601;y<sup>a</sup>&#8216;&#259;q&#333;&#x1E07; w&#601;l&#333;&#8217;-r&#257;&#8217;&acirc; &#8216;&#257;m&#257;l b&#601;yi&#347;&#601;r&#257;&#8217;&#275;l y&#601;hw&acirc; &#8217;&#277;l&#333;h&#257;yw &#8216;immw&#333; &ucirc;&#x1E6F;&#601;r&ucirc;&#8216;a&#x1E6F; mele&#x1E35;&#601; bw&#333;: </P>
<P>22&nbsp;&#8217;&#275;l mw&#333;&#x1E63;&icirc;&#8217;&#257;m mimmi&#x1E63;&#601;r&#257;yim k&#601;&#x1E6F;w&#333;&#8216;&#259;f&#333;&#x1E6F; r&#601;&#8217;&#275;m lw&#333;: </P>
<P>23&nbsp;k&icirc; l&#333;&#8217;-n<sup>a</sup>&#x1E25;a&#353; b&#601;y<sup>a</sup>&#8216;&#259;q&#333;&#x1E07; w&#601;l&#333;&#8217;-qesem b&#601;yi&#347;&#601;r&#257;&#8217;&#275;l k&#257;&#8216;&#275;&#x1E6F; y&#275;&#8217;&#257;m&#275;r l&#601;y<sup>a</sup>&#8216;&#259;q&#333;&#x1E07; &ucirc;l&#601;yi&#347;&#601;r&#257;&#8217;&#275;l mah-p&#257;&#8216;al &#8217;&#275;l: </P>
<P>24&nbsp;hen-&#8216;&#257;m k&#601;l&#257;&#x1E07;&icirc;&#8217; y&#257;q&ucirc;m w&#601;&#x1E35;a&#8217;&#259;r&icirc; yi&#x1E6F;&#601;na&#347;&#347;&#257;&#8217; l&#333;&#8217; yi&#353;&#601;ka&#x1E07; &#8216;a&#x1E0F;-y&#333;&#8217;&#x1E35;al &#x1E6D;eref w&#601;&#x1E0F;am-&#x1E25;&#259;l&#257;l&icirc;m yi&#353;&#601;teh: </P>
<P>25&nbsp;wayy&#333;&#8217;mer b&#257;l&#257;q &#8217;el-bil&#601;&#8216;&#257;m gam-q&#333;&#x1E07; l&#333;&#8217; &#x1E6F;iqq&#335;&#x1E07;enn&ucirc; gam-b&#257;r&#275;&#x1E35;&#601; l&#333;&#8217; &#x1E6F;&#601;&#x1E07;&#257;r&#259;&#x1E35;enn&ucirc;: </P>
<P>26&nbsp;wayy<sup>a</sup>&#8216;an bil&#601;&#8216;&#257;m wayy&#333;&#8217;mer &#8217;el-b&#257;l&#257;q h&#259;l&#333;&#8217; dibar&#601;t&icirc; &#8217;&#275;ley&#x1E35;&#257; l&#275;&#8217;m&#333;r k&#333;l &#8217;&#259;&#353;er-y&#601;&#x1E0F;ab&#275;r y&#601;hw&acirc; &#8217;&#333;&#x1E6F;w&#333; &#8217;e&#8216;&#277;&#347;eh: </P>
<P>27&nbsp;wayy&#333;&#8217;mer b&#257;l&#257;q &#8217;el-bil&#601;&#8216;&#257;m l&#601;&#x1E35;&acirc;-nn&#257;&#8217; &#8217;eqq&#257;&#x1E25;&#259;&#x1E35;&#257; &#8217;el-m&#257;qw&#333;m &#8217;<sup>a</sup>&#x1E25;&#275;r &#8217;&ucirc;lay y&icirc;&#353;ar b&#601;&#8216;&ecirc;n&ecirc; h&#257;&#8217;&#277;l&#333;h&icirc;m w&#601;qab&#333;&#x1E6F;w&#333; l&icirc; mi&#353;&#353;&#257;m: </P>
<P>28&nbsp;wayyiqq<sup>a</sup>&#x1E25; b&#257;l&#257;q &#8217;e&#x1E6F;-bil&#601;&#8216;&#257;m r&#333;&#8217;&#353; hap&#601;&#8216;w&#333;r hanni&#353;&#601;q&#257;f &#8216;al-p&#601;n&ecirc; hay&#601;&#353;&icirc;m&#333;n: </P>
<P>29&nbsp;wayy&#333;&#8217;mer bil&#601;&#8216;&#257;m &#8217;el-b&#257;l&#257;q b&#601;n&#275;h-l&icirc; &#x1E07;&#257;zeh &#353;i&#x1E07;&#601;&#8216;&acirc; miz&#601;b&#601;&#x1E25;&#333;&#x1E6F; w&#601;h&#257;&#x1E35;&#275;n l&icirc; b&#257;zeh &#353;i&#x1E07;&#601;&#8216;&acirc; f&#257;r&icirc;m<font color="red"><sup>3</font></sup> w&#601;&#353;i&#x1E07;&#601;&#8216;&acirc; &#8217;&ecirc;l&icirc;m: </P>
<P>30&nbsp;wayy<sup>a</sup>&#8216;a&#347; b&#257;l&#257;q ka&#8217;&#259;&#353;er &#8217;&#257;mar bil&#601;&#8216;&#257;m wayy<sup>a</sup>&#8216;al p&#257;r w&#257;&#8217;ayil bammiz&#601;b&#275;&#x1E25;a: </P>
</TD>
</TABLE>
<P><HR>
<CENTER>
<A HREF="num024.htm">Next: Numbers (Bemidbar) Chapter 24</A></CENTER>
</BODY>
</HTML>
