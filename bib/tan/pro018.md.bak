[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro018)  [KJV](../kjv/pro018)  [Sep](../sep/pro018.md) 
[Vul](../vul/pro018.md)   
  
[Proverbs (Mishlei) Index](pro.md)  
  [Previous](pro017)  [Next](pro019.md) 

------------------------------------------------------------------------

### Tanach (Hebrew): Proverbs (Mishlei) Chapter 18

‎<span id="001">1</span> ‏לְֽ֭תַאֲוָה יְבַקֵּ֣שׁ נִפְרָ֑ד
בְּכָל־תּ֝וּשִׁיָּ֗ה יִתְגַּלָּֽע׃

‎<span id="002">2</span> ‏לֹֽא־יַחְפֹּ֣ץ כְּ֭סִיל בִּתְבוּנָ֑ה כִּ֝֗י
אִֽם־בְּהִתְגַּלּ֥וֹת לִבּֽוֹ׃

‎<span id="003">3</span> ‏בְּֽבוֹא־רָ֭שָׁע בָּ֣א גַם־בּ֑וּז
וְֽעִם־קָל֥וֹן חֶרְפָּֽה׃

‎<span id="004">4</span> ‏מַ֣יִם עֲ֭מֻקִּים דִּבְרֵ֣י פִי־אִ֑ישׁ נַ֥חַל
נֹ֝בֵ֗עַ מְק֣וֹר חָכְמָֽה׃

‎<span id="005">5</span> ‏שְׂאֵ֣ת פְּנֵי־רָשָׁ֣ע לֹא־ט֑וֹב לְהַטּ֥וֹת
צַ֝דִּ֗יק בַּמִּשְׁפָּֽט׃

‎<span id="006">6</span> ‏שִׂפְתֵ֣י כְ֭סִיל יָבֹ֣אֽוּ בְרִ֑יב וּ֝פִ֗יו
לְֽמַהֲלֻמ֥וֹת יִקְרָֽא׃

‎<span id="007">7</span> ‏פִּֽי־כְ֭סִיל מְחִתָּה־ל֑וֹ וּ֝שְׂפָתָ֗יו
מוֹקֵ֥שׁ נַפְשֽׁוֹ׃

‎<span id="008">8</span> ‏דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם
יָרְד֥וּ חַדְרֵי־בָֽטֶן׃

‎<span id="009">9</span> ‏גַּ֭ם מִתְרַפֶּ֣ה בִמְלַאכְתּ֑וֹ אָ֥ח ה֝֗וּא
לְבַ֣עַל מַשְׁחִֽית׃

‎<span id="010">10</span> ‏מִגְדַּל־עֹ֭ז<sup>3</sup> שֵׁ֣ם יְהוָ֑ה
בּֽוֹ־יָר֖וּץ צַדִּ֣יק וְנִשְׂגָּֽב׃

‎<span id="011">11</span> ‏ה֣וֹן עָ֭שִׁיר קִרְיַ֣ת עֻזּ֑וֹ וּכְחוֹמָ֥ה
נִ֝שְׂגָּבָ֗ה בְּמַשְׂכִּיתֽוֹ׃

‎<span id="012">12</span> ‏לִפְנֵי־שֶׁ֭בֶר יִגְבַּ֣הּ לֵב־אִ֑ישׁ
וְלִפְנֵ֖י כָב֣וֹד עֲנָוָֽה׃

‎<span id="013">13</span> ‏מֵשִׁ֣יב דָּ֭בָר בְּטֶ֣רֶם יִשְׁמָ֑ע
אִוֶּ֥לֶת הִיא־ל֝֗וֹ וּכְלִמָּֽה׃

‎<span id="014">14</span> ‏רֽוּחַ־אִ֭ישׁ יְכַלְכֵּ֣ל מַחֲלֵ֑הוּ וְר֥וּחַ
נְ֝כֵאָ֗ה מִ֣י יִשָּׂאֶֽנָּה׃

‎<span id="015">15</span> ‏לֵ֣ב נָ֭בוֹן יִקְנֶה־דָּ֑עַת וְאֹ֥זֶן
חֲ֝כָמִ֗ים תְּבַקֶּשׁ־דָּֽעַת׃

‎<span id="016">16</span> ‏מַתָּ֣ן אָ֭דָם יַרְחִ֣יב ל֑וֹ וְלִפְנֵ֖י
גְדֹלִ֣ים יַנְחֶֽנּוּ׃

‎<span id="017">17</span> ‏צַדִּ֣יק הָרִאשׁ֣וֹן בְּרִיב֑וֹ יבא־ וּבָֽא־
רֵ֝עֵ֗הוּ וַחֲקָרֽוֹ׃

‎<span id="018">18</span> ‏מִ֭דְיָנִים יַשְׁבִּ֣ית הַגּוֹרָ֑ל וּבֵ֖ין
עֲצוּמִ֣ים יַפְרִֽיד׃

‎<span id="019">19</span> ‏אָ֗ח נִפְשָׁ֥ע מִקִּרְיַת־עֹ֑ז ומדונים
וּ֝מִדְיָנִ֗ים כִּבְרִ֥יחַ אַרְמֽוֹן׃

‎<span id="020">20</span> ‏מִפְּרִ֣י פִי־אִ֭ישׁ תִּשְׂבַּ֣ע בִּטְנ֑וֹ
תְּבוּאַ֖ת שְׂפָתָ֣יו יִשְׂבָּֽע׃

‎<span id="021">21</span> ‏מָ֣וֶת וְ֭חַיִּים בְּיַד־לָשׁ֑וֹן
וְ֝אֹהֲבֶ֗יהָ יֹאכַ֥ל פִּרְיָֽהּ׃

‎<span id="022">22</span> ‏מָצָ֣א אִ֭שָּׁה מָ֣צָא ט֑וֹב וַיָּ֥פֶק
רָ֝צ֗וֹן מֵיְהוָֽה׃

‎<span id="023">23</span> ‏תַּחֲנוּנִ֥ים יְדַבֶּר־רָ֑שׁ וְ֝עָשִׁ֗יר
יַעֲנֶ֥ה עַזּֽוֹת׃

‎<span id="024">24</span> ‏אִ֣ישׁ רֵ֭עִים לְהִתְרֹעֵ֑עַ וְיֵ֥שׁ אֹ֝הֵ֗ב
דָּבֵ֥ק מֵאָֽח׃

1 ləṯa’ăwâ yəḇaqqēš nifərāḏ bəḵāl-tûšîyâ yiṯəgallā‘:

2 lō’-y<sup>a</sup>ḥəpōṣ kəsîl biṯəḇûnâ kî ’im-bəhiṯəgallwōṯ libwō:

3 bəḇwō’-rāšā‘ bā’ ḡam-bûz wə‘im-qālwōn ḥerəpâ:

4 mayim ‘ămuqqîm diḇərê fî-’îš n<sup>a</sup>ḥal nōḇē‘a məqwōr ḥāḵəmâ:

5 śə’ēṯ pənê-rāšā‘ lō’-ṭwōḇ ləhaṭṭwōṯ ṣadîq bammišəpāṭ:

6 śifəṯê ḵəsîl yāḇō’û ḇərîḇ ûfîw ləmahălumwōṯ yiqərā’:

7 pî-ḵəsîl məḥitâ-lwō ûśəfāṯāyw mwōqēš nafəšwō:

8 diḇərê nirəgān kəmiṯəlahămîm wəhēm yārəḏû ḥaḏərê-ḇāṭen:

9 gam miṯərapeh ḇiməla’ḵətwō ’āḥ hû’ ləḇ<sup>a</sup>‘al mašəḥîṯ:

10 miḡədal-‘ōz<sup>3</sup> šēm yəhwâ bwō-yārûṣ ṣadîq wəniśəgāḇ:

11 hwōn ‘āšîr qirəyaṯ ‘uzzwō ûḵəḥwōmâ niśəgāḇâ bəmaśəkîṯwō:

12 lifənê-šeḇer yiḡəb<sup>a</sup>h lēḇ-’îš wəlifənê ḵāḇwōḏ ‘ănāwâ:

13 mēšîḇ dāḇār bəṭerem yišəmā‘ ’iûeleṯ hî’-lwō ûḵəlimmâ:

14 rûḥa-’îš yəḵaləkēl m<sup>a</sup>ḥălēhû wərûḥa nəḵē’â mî yiśśā’ennâ:

15 lēḇ nāḇwōn yiqəneh-dā‘aṯ wə’ōzen ḥăḵāmîm təḇaqqeš-dā‘aṯ:

16 matān ’āḏām yarəḥîḇ lwō wəlifənê ḡəḏōlîm yanəḥennû:

17 ṣadîq hāri’šwōn bərîḇwō yāḇō’- ûḇā’- rē‘ēhû w<sup>a</sup>ḥăqārwō:

18 miḏəyānîm yašəbîṯ hagwōrāl ûḇên ‘ăṣûmîm yafərîḏ:

19 ’āḥ nifəšā‘ miqqirəyaṯ-‘ōz ûməḏwōnîm ûmiḏəyānîm kiḇərîḥa ’arəmwōn:

20 mipərî fî-’îš tiśəb<sup>a</sup>‘ biṭənwō təḇû’aṯ śəfāṯāyw yiśəbā‘:

21 māweṯ wəḥayyîm bəyaḏ-lāšwōn wə’ōhăḇeyhā yō’ḵal pirəyāh:

22 māṣā’ ’iššâ māṣā’ ṭwōḇ wayyāfeq rāṣwōn mêəhwâ:

23 t<sup>a</sup>ḥănûnîm yəḏaber-rāš wə‘āšîr y<sup>a</sup>‘ăneh ‘azzwōṯ:

24 ’îš rē‘îm ləhiṯərō‘ē‘a wəyēš ’ōhēḇ dāḇēq mē’āḥ:

------------------------------------------------------------------------

[Next: Proverbs (Mishlei) Chapter 19](pro019.md)
