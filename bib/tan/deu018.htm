<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Deuteronomy (Devarim): Deuteronomy (Devarim) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu018.htm">Polyglot</A>&nbsp;
<A HREF="../kjv/deu018.htm">KJV</A>&nbsp;
<A HREF="../sep/deu018.htm">Sep</A>&nbsp;
<A HREF="../vul/deu018.htm">Vul</A>&nbsp;

<BR>
<BR><A HREF="deu.htm">Deuteronomy (Devarim) Index</A><BR>
&nbsp;
<A HREF="deu017.htm">Previous</A>&nbsp;
<A HREF="deu019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Deuteronomy (Devarim) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לֹֽא־יִ֠הְיֶה לַכֹּהֲנִ֨ים הַלְוִיִּ֜ם כָּל־שֵׁ֧בֶט לֵוִ֛י חֵ֥לֶק וְנַחֲלָ֖ה עִם־יִשְׂרָאֵ֑ל אִשֵּׁ֧י יְהוָ֛ה וְנַחֲלָת֖וֹ יֹאכֵלֽוּן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְנַחֲלָ֥ה לֹא־יִֽהְיֶה־לּ֖וֹ בְּקֶ֣רֶב אֶחָ֑יו יְהוָה֙ ה֣וּא נַחֲלָת֔וֹ כַּאֲשֶׁ֖ר דִּבֶּר־לֽוֹ׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְזֶ֡ה יִהְיֶה֩ מִשְׁפַּ֨ט הַכֹּהֲנִ֜ים מֵאֵ֣ת הָעָ֗ם מֵאֵ֛ת זֹבְחֵ֥י הַזֶּ֖בַח אִם־שׁ֣וֹר אִם־שֶׂ֑ה וְנָתַן֙ לַכֹּהֵ֔ן הַזְּרֹ֥עַ וְהַלְּחָיַ֖יִם וְהַקֵּבָֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;רֵאשִׁ֨ית דְּגָֽנְךָ֜ תִּֽירֹשְׁךָ֣ וְיִצְהָרֶ֗ךָ וְרֵאשִׁ֛ית גֵּ֥ז צֹאנְךָ֖ תִּתֶּן־לּֽוֹ׃<font color="red"><sup>3</font></sup> </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֣י ב֗וֹ בָּחַ֛ר יְהוָ֥ה אֱלֹהֶ֖יךָ מִכָּל־שְׁבָטֶ֑יךָ לַעֲמֹ֨ד לְשָׁרֵ֧ת בְּשֵׁם־יְהוָ֛ה ה֥וּא וּבָנָ֖יו כָּל־הַיָּמִֽים׃ ס</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְכִֽי־יָבֹ֨א הַלֵּוִ֜י מֵאַחַ֤ד שְׁעָרֶ֙יךָ֙ מִכָּל־יִשְׂרָאֵ֔ל אֲשֶׁר־ה֖וּא גָּ֣ר שָׁ֑ם וּבָא֙ בְּכָל־אַוַּ֣ת נַפְשׁ֔וֹ אֶל־הַמָּק֖וֹם אֲשֶׁר־יִבְחַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְשֵׁרֵ֕ת בְּשֵׁ֖ם יְהוָ֣ה אֱלֹהָ֑יו כְּכָל־אֶחָיו֙ הַלְוִיִּ֔ם הָעֹמְדִ֥ים שָׁ֖ם לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;חֵ֥לֶק כְּחֵ֖לֶק יֹאכֵ֑לוּ לְבַ֥ד מִמְכָּרָ֖יו עַל־הָאָבֽוֹת׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּ֤י אַתָּה֙ בָּ֣א אֶל־הָאָ֔רֶץ אֲשֶׁר־יְהוָ֥ה אֱלֹהֶ֖יךָ נֹתֵ֣ן לָ֑ךְ לֹֽא־תִלְמַ֣ד לַעֲשׂ֔וֹת כְּתוֹעֲבֹ֖ת הַגּוֹיִ֥ם הָהֵֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;לֹֽא־יִמָּצֵ֣א בְךָ֔ מַעֲבִ֥יר בְּנֽוֹ־וּבִתּ֖וֹ בָּאֵ֑שׁ קֹסֵ֣ם קְסָמִ֔ים מְעוֹנֵ֥ן וּמְנַחֵ֖שׁ וּמְכַשֵּֽׁף׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְחֹבֵ֖ר חָ֑בֶר וְשֹׁאֵ֥ל אוֹב֙ וְיִדְּעֹנִ֔י וְדֹרֵ֖שׁ אֶל־הַמֵּתִֽים׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּֽי־תוֹעֲבַ֥ת יְהוָ֖ה כָּל־עֹ֣שֵׂה אֵ֑לֶּה וּבִגְלַל֙ הַתּוֹעֵבֹ֣ת הָאֵ֔לֶּה יְהוָ֣ה אֱלֹהֶ֔יךָ מוֹרִ֥ישׁ אוֹתָ֖ם מִפָּנֶֽיךָ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;תָּמִ֣ים תִּֽהְיֶ֔ה עִ֖ם יְהוָ֥ה אֱלֹהֶֽיךָ׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּ֣י׀ הַגּוֹיִ֣ם הָאֵ֗לֶּה אֲשֶׁ֤ר אַתָּה֙ יוֹרֵ֣שׁ אוֹתָ֔ם אֶל־מְעֹנְנִ֥ים וְאֶל־קֹסְמִ֖ים יִשְׁמָ֑עוּ וְאַתָּ֕ה לֹ֣א כֵ֔ן נָ֥תַן לְךָ֖ יְהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;נָבִ֨יא מִקִּרְבְּךָ֤ מֵאַחֶ֙יךָ֙ כָּמֹ֔נִי יָקִ֥ים לְךָ֖ יְהוָ֣ה אֱלֹהֶ֑יךָ אֵלָ֖יו תִּשְׁמָעֽוּן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;כְּכֹ֨ל אֲשֶׁר־שָׁאַ֜לְתָּ מֵעִ֨ם יְהוָ֤ה אֱלֹהֶ֙יךָ֙ בְּחֹרֵ֔ב בְּי֥וֹם הַקָּהָ֖ל לֵאמֹ֑ר לֹ֣א אֹסֵ֗ף לִשְׁמֹ֙עַ֙ אֶת־קוֹל֙ יְהוָ֣ה אֱלֹהָ֔י וְאֶת־הָאֵ֨שׁ הַגְּדֹלָ֥ה הַזֹּ֛את לֹֽא־אֶרְאֶ֥ה ע֖וֹד וְלֹ֥א אָמֽוּת׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֥אמֶר יְהוָ֖ה אֵלָ֑י הֵיטִ֖יבוּ אֲשֶׁ֥ר דִּבֵּֽרוּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;נָבִ֨יא אָקִ֥ים לָהֶ֛ם מִקֶּ֥רֶב אֲחֵיהֶ֖ם כָּמ֑וֹךָ וְנָתַתִּ֤י דְבָרַי֙ בְּפִ֔יו וְדִבֶּ֣ר אֲלֵיהֶ֔ם אֵ֖ת כָּל־אֲשֶׁ֥ר אֲצַוֶּֽנּוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְהָיָ֗ה הָאִישׁ֙ אֲשֶׁ֤ר לֹֽא־יִשְׁמַע֙ אֶל־דְּבָרַ֔י אֲשֶׁ֥ר יְדַבֵּ֖ר בִּשְׁמִ֑י אָנֹכִ֖י אֶדְרֹ֥שׁ מֵעִמּֽוֹ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אַ֣ךְ הַנָּבִ֡יא אֲשֶׁ֣ר יָזִיד֩ לְדַבֵּ֨ר דָּבָ֜ר בִּשְׁמִ֗י אֵ֣ת אֲשֶׁ֤ר לֹֽא־צִוִּיתִיו֙ לְדַבֵּ֔ר וַאֲשֶׁ֣ר יְדַבֵּ֔ר בְּשֵׁ֖ם אֱלֹהִ֣ים אֲחֵרִ֑ים וּמֵ֖ת הַנָּבִ֥יא הַהֽוּא׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְכִ֥י תֹאמַ֖ר בִּלְבָבֶ֑ךָ אֵיכָה֙ נֵדַ֣ע אֶת־הַדָּבָ֔ר אֲשֶׁ֥ר לֹא־דִבְּר֖וֹ יְהוָֽה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֲשֶׁר֩ יְדַבֵּ֨ר הַנָּבִ֜יא בְּשֵׁ֣ם יְהוָ֗ה וְלֹֽא־יִהְיֶ֤ה הַדָּבָר֙ וְלֹ֣א יָב֔וֹא ה֣וּא הַדָּבָ֔ר אֲשֶׁ֥ר לֹא־דִבְּר֖וֹ יְהוָ֑ה בְּזָדוֹן֙ דִּבְּר֣וֹ הַנָּבִ֔יא לֹ֥א תָג֖וּר מִמֶּֽנּוּ׃ ס</P>
</TD>
<TD WIDTH="50%">
<P>1&nbsp;l&#333;&#8217;-yih&#601;yeh lak&#333;h&#259;n&icirc;m hal&#601;w&icirc;yim k&#257;l-&#353;&#275;&#x1E07;e&#x1E6D; l&#275;w&icirc; &#x1E25;&#275;leq w&#601;n<sup>a</sup>&#x1E25;&#259;l&acirc; &#8216;im-yi&#347;&#601;r&#257;&#8217;&#275;l &#8217;i&#353;&#353;&ecirc; y&#601;hw&acirc; w&#601;n<sup>a</sup>&#x1E25;&#259;l&#257;&#x1E6F;w&#333; y&#333;&#8217;&#x1E35;&#275;l&ucirc;n: </P>
<P>2&nbsp;w&#601;n<sup>a</sup>&#x1E25;&#259;l&acirc; l&#333;&#8217;-yih&#601;yeh-llw&#333; b&#601;qere&#x1E07; &#8217;e&#x1E25;&#257;yw y&#601;hw&acirc; h&ucirc;&#8217; n<sup>a</sup>&#x1E25;&#259;l&#257;&#x1E6F;w&#333; ka&#8217;&#259;&#353;er diber-lw&#333;: s</P>
<P>3&nbsp;w&#601;zeh yih&#601;yeh mi&#353;&#601;pa&#x1E6D; hak&#333;h&#259;n&icirc;m m&#275;&#8217;&#275;&#x1E6F; h&#257;&#8216;&#257;m m&#275;&#8217;&#275;&#x1E6F; z&#333;&#x1E07;&#601;&#x1E25;&ecirc; hazze&#x1E07;<sup>a</sup>&#x1E25; &#8217;im-&#353;w&#333;r &#8217;im-&#347;eh w&#601;n&#257;&#x1E6F;an lak&#333;h&#275;n hazz&#601;r&#333;&#8216;a w&#601;hall&#601;&#x1E25;&#257;yayim w&#601;haqq&#275;&#x1E07;&acirc;: </P>
<P>4&nbsp;r&#275;&#8217;&#353;&icirc;&#x1E6F; d&#601;&#x1E21;&#257;n&#601;&#x1E35;&#257; t&icirc;r&#333;&#353;&#601;&#x1E35;&#257; w&#601;yi&#x1E63;&#601;h&#257;re&#x1E35;&#257; w&#601;r&#275;&#8217;&#353;&icirc;&#x1E6F; g&#275;z &#x1E63;&#333;&#8217;n&#601;&#x1E35;&#257; titen-llw&#333;:<font color="red"><sup>3</font></sup> </P>
<P>5&nbsp;k&icirc; &#x1E07;w&#333; b&#257;&#x1E25;ar y&#601;hw&acirc; &#8217;&#277;l&#333;hey&#x1E35;&#257; mik&#257;l-&#353;&#601;&#x1E07;&#257;&#x1E6D;ey&#x1E35;&#257; l<sup>a</sup>&#8216;&#259;m&#333;&#x1E0F; l&#601;&#353;&#257;r&#275;&#x1E6F; b&#601;&#353;&#275;m-y&#601;hw&acirc; h&ucirc;&#8217; &ucirc;&#x1E07;&#257;n&#257;yw k&#257;l-hayy&#257;m&icirc;m: s</P>
<P>6&nbsp;w&#601;&#x1E35;&icirc;-y&#257;&#x1E07;&#333;&#8217; hall&#275;w&icirc; m&#275;&#8217;<sup>a</sup>&#x1E25;a&#x1E0F; &#353;&#601;&#8216;&#257;rey&#x1E35;&#257; mik&#257;l-yi&#347;&#601;r&#257;&#8217;&#275;l &#8217;&#259;&#353;er-h&ucirc;&#8217; g&#257;r &#353;&#257;m &ucirc;&#x1E07;&#257;&#8217; b&#601;&#x1E35;&#257;l-&#8217;a&ucirc;a&#x1E6F; naf&#601;&#353;w&#333; &#8217;el-hamm&#257;qw&#333;m &#8217;&#259;&#353;er-yi&#x1E07;&#601;&#x1E25;ar y&#601;hw&acirc;: </P>
<P>7&nbsp;w&#601;&#353;&#275;r&#275;&#x1E6F; b&#601;&#353;&#275;m y&#601;hw&acirc; &#8217;&#277;l&#333;h&#257;yw k&#601;&#x1E35;&#257;l-&#8217;e&#x1E25;&#257;yw hal&#601;w&icirc;yim h&#257;&#8216;&#333;m&#601;&#x1E0F;&icirc;m &#353;&#257;m lif&#601;n&ecirc; y&#601;hw&acirc;: </P>
<P>8&nbsp;&#x1E25;&#275;leq k&#601;&#x1E25;&#275;leq y&#333;&#8217;&#x1E35;&#275;l&ucirc; l&#601;&#x1E07;a&#x1E0F; mim&#601;k&#257;r&#257;yw &#8216;al-h&#257;&#8217;&#257;&#x1E07;w&#333;&#x1E6F;: s</P>
<P>9&nbsp;k&icirc; &#8217;at&acirc; b&#257;&#8217; &#8217;el-h&#257;&#8217;&#257;re&#x1E63; &#8217;&#259;&#353;er-y&#601;hw&acirc; &#8217;&#277;l&#333;hey&#x1E35;&#257; n&#333;&#x1E6F;&#275;n l&#257;&#x1E35;&#601; l&#333;&#8217;-&#x1E6F;il&#601;ma&#x1E0F; l<sup>a</sup>&#8216;&#259;&#347;w&#333;&#x1E6F; k&#601;&#x1E6F;w&#333;&#8216;&#259;&#x1E07;&#333;&#x1E6F; hagw&#333;yim h&acirc;&#275;m: </P>
<P>10&nbsp;l&#333;&#8217;-yimm&#257;&#x1E63;&#275;&#8217; &#x1E07;&#601;&#x1E35;&#257; m<sup>a</sup>&#8216;&#259;&#x1E07;&icirc;r b&#601;nw&#333;-&ucirc;&#x1E07;itw&#333; b&#257;&#8217;&#275;&#353; q&#333;s&#275;m q&#601;s&#257;m&icirc;m m&#601;&#8216;w&#333;n&#275;n &ucirc;m&#601;n<sup>a</sup>&#x1E25;&#275;&#353; &ucirc;m&#601;&#x1E35;a&#353;&#353;&#275;f: </P>
<P>11&nbsp;w&#601;&#x1E25;&#333;&#x1E07;&#275;r &#x1E25;&#257;&#x1E07;er w&#601;&#353;&#333;&#8217;&#275;l &#8217;w&#333;&#x1E07; w&#601;yid&#601;&#8216;&#333;n&icirc; w&#601;&#x1E0F;&#333;r&#275;&#353; &#8217;el-hamm&#275;&#x1E6F;&icirc;m: </P>
<P>12&nbsp;k&icirc;-&#x1E6F;w&#333;&#8216;&#259;&#x1E07;a&#x1E6F; y&#601;hw&acirc; k&#257;l-&#8216;&#333;&#347;&#275;h &#8217;&#275;lleh &ucirc;&#x1E07;i&#x1E21;&#601;lal hatw&#333;&#8216;&#275;&#x1E07;&#333;&#x1E6F; h&#257;&#8217;&#275;lleh y&#601;hw&acirc; &#8217;&#277;l&#333;hey&#x1E35;&#257; mw&#333;r&icirc;&#353; &#8217;w&#333;&#x1E6F;&#257;m mip&#257;ney&#x1E35;&#257;: </P>
<P>13&nbsp;t&#257;m&icirc;m tih&#601;yeh &#8216;im y&#601;hw&acirc; &#8217;&#277;l&#333;hey&#x1E35;&#257;: s</P>
<P>14&nbsp;k&icirc;| hagw&#333;yim h&#257;&#8217;&#275;lleh &#8217;&#259;&#353;er &#8217;at&acirc; yw&#333;r&#275;&#353; &#8217;w&#333;&#x1E6F;&#257;m &#8217;el-m&#601;&#8216;&#333;n&#601;n&icirc;m w&#601;&#8217;el-q&#333;s&#601;m&icirc;m yi&#353;&#601;m&#257;&#8216;&ucirc; w&#601;&#8217;at&acirc; l&#333;&#8217; &#x1E35;&#275;n n&#257;&#x1E6F;an l&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257;: </P>
<P>15&nbsp;n&#257;&#x1E07;&icirc;&#8217; miqqir&#601;b&#601;&#x1E35;&#257; m&#275;&#8217;<sup>a</sup>&#x1E25;ey&#x1E35;&#257; k&#257;m&#333;n&icirc; y&#257;q&icirc;m l&#601;&#x1E35;&#257; y&#601;hw&acirc; &#8217;&#277;l&#333;hey&#x1E35;&#257; &#8217;&#275;l&#257;yw ti&#353;&#601;m&#257;&#8216;&ucirc;n: </P>
<P>16&nbsp;k&#601;&#x1E35;&#333;l &#8217;&#259;&#353;er-&#353;&#257;&#8217;al&#601;t&#257; m&#275;&#8216;im y&#601;hw&acirc; &#8217;&#277;l&#333;hey&#x1E35;&#257; b&#601;&#x1E25;&#333;r&#275;&#x1E07; b&#601;yw&#333;m haqq&acirc;&#257;l l&#275;&#8217;m&#333;r l&#333;&#8217; &#8217;&#333;s&#275;f li&#353;&#601;m&#333;&#8216;a &#8217;e&#x1E6F;-qw&#333;l y&#601;hw&acirc; &#8217;&#277;l&#333;h&#257;y w&#601;&#8217;e&#x1E6F;-h&#257;&#8217;&#275;&#353; hag&#601;&#x1E0F;&#333;l&acirc; hazz&#333;&#8217;&#x1E6F; l&#333;&#8217;-&#8217;er&#601;&#8217;eh &#8216;w&#333;&#x1E0F; w&#601;l&#333;&#8217; &#8217;&#257;m&ucirc;&#x1E6F;: </P>
<P>17&nbsp;wayy&#333;&#8217;mer y&#601;hw&acirc; &#8217;&#275;l&#257;y h&ecirc;&#x1E6D;&icirc;&#x1E07;&ucirc; &#8217;&#259;&#353;er dib&#275;r&ucirc;: </P>
<P>18&nbsp;n&#257;&#x1E07;&icirc;&#8217; &#8217;&#257;q&icirc;m l&acirc;em miqqere&#x1E07; &#8217;&#259;&#x1E25;&ecirc;hem k&#257;mw&#333;&#x1E35;&#257; w&#601;n&#257;&#x1E6F;at&icirc; &#x1E0F;&#601;&#x1E07;&#257;ray b&#601;f&icirc;w w&#601;&#x1E0F;iber &#8217;&#259;l&ecirc;hem &#8217;&#275;&#x1E6F; k&#257;l-&#8217;&#259;&#353;er &#8217;&#259;&#x1E63;a&ucirc;enn&ucirc;: </P>
<P>19&nbsp;w&#601;h&#257;y&acirc; h&#257;&#8217;&icirc;&#353; &#8217;&#259;&#353;er l&#333;&#8217;-yi&#353;&#601;m<sup>a</sup>&#8216; &#8217;el-d&#601;&#x1E07;&#257;ray &#8217;&#259;&#353;er y&#601;&#x1E0F;ab&#275;r bi&#353;&#601;m&icirc; &#8217;&#257;n&#333;&#x1E35;&icirc; &#8217;e&#x1E0F;&#601;r&#333;&#353; m&#275;&#8216;immw&#333;: </P>
<P>20&nbsp;&#8217;a&#x1E35;&#601; hann&#257;&#x1E07;&icirc;&#8217; &#8217;&#259;&#353;er y&#257;z&icirc;&#x1E0F; l&#601;&#x1E0F;ab&#275;r d&#257;&#x1E07;&#257;r bi&#353;&#601;m&icirc; &#8217;&#275;&#x1E6F; &#8217;&#259;&#353;er l&#333;&#8217;-&#x1E63;i&ucirc;&icirc;&#x1E6F;&icirc;w l&#601;&#x1E0F;ab&#275;r wa&#8217;&#259;&#353;er y&#601;&#x1E0F;ab&#275;r b&#601;&#353;&#275;m &#8217;&#277;l&#333;h&icirc;m &#8217;&#259;&#x1E25;&#275;r&icirc;m &ucirc;m&#275;&#x1E6F; hann&#257;&#x1E07;&icirc;&#8217; hah&ucirc;&#8217;: </P>
<P>21&nbsp;w&#601;&#x1E35;&icirc; &#x1E6F;&#333;&#8217;mar bil&#601;&#x1E07;&#257;&#x1E07;e&#x1E35;&#257; &#8217;&ecirc;&#x1E35;&acirc; n&#275;&#x1E0F;<sup>a</sup>&#8216; &#8217;e&#x1E6F;-had&#257;&#x1E07;&#257;r &#8217;&#259;&#353;er l&#333;&#8217;-&#x1E0F;ib&#601;rw&#333; y&#601;hw&acirc;: </P>
<P>22&nbsp;&#8217;&#259;&#353;er y&#601;&#x1E0F;ab&#275;r hann&#257;&#x1E07;&icirc;&#8217; b&#601;&#353;&#275;m y&#601;hw&acirc; w&#601;l&#333;&#8217;-yih&#601;yeh had&#257;&#x1E07;&#257;r w&#601;l&#333;&#8217; y&#257;&#x1E07;w&#333;&#8217; h&ucirc;&#8217; had&#257;&#x1E07;&#257;r &#8217;&#259;&#353;er l&#333;&#8217;-&#x1E0F;ib&#601;rw&#333; y&#601;hw&acirc; b&#601;z&#257;&#x1E0F;w&#333;n dib&#601;rw&#333; hann&#257;&#x1E07;&icirc;&#8217; l&#333;&#8217; &#x1E6F;&#257;&#x1E21;&ucirc;r mimmenn&ucirc;: s</P>
</TD>
</TABLE>
<P><HR>
<CENTER>
<A HREF="deu019.htm">Next: Deuteronomy (Devarim) Chapter 19</A></CENTER>
</BODY>
</HTML>
