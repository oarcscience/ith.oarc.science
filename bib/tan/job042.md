[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job042)  [KJV](../kjv/job042)  [Sep](../sep/job042.md) 
[Vul](../vul/job042.md)   
  
[Job (Iyov) Index](job.md)  
  [Previous](job041)  [Next](sol001.md) 

------------------------------------------------------------------------

### Tanach (Hebrew): Job (Iyov) Chapter 42

‎<span id="001">1</span> ‏וַיַּ֖עַן אִיּ֥וֹב אֶת־יְהוָ֗ה וַיֹּאמַֽר׃

‎<span id="002">2</span> ‏ידעת יָ֭דַעְתִּי כִּי־כֹ֣ל תּוּכָ֑ל
וְלֹא־יִבָּצֵ֖ר מִמְּךָ֣ מְזִמָּֽה׃

‎<span id="003">3</span> ‏מִ֤י זֶ֨ה׀ מַעְלִ֥ים עֵצָ֗ה בְּֽלִ֫י דָ֥עַת
לָכֵ֣ן הִ֭גַּדְתִּי וְלֹ֣א אָבִ֑ין נִפְלָא֥וֹת מִ֝מֶּ֗נִּי וְלֹ֣א
אֵדָֽע׃

‎<span id="004">4</span> ‏שְֽׁמַֽע־נָ֭א וְאָנֹכִ֣י אֲדַבֵּ֑ר
אֶ֝שְׁאָלְךָ֗ וְהוֹדִיעֵֽנִי׃

‎<span id="005">5</span> ‏לְשֵֽׁמַע־אֹ֥זֶן שְׁמַעְתִּ֑יךָ וְ֝עַתָּ֗ה
עֵינִ֥י רָאָֽתְךָ׃

‎<span id="006">6</span> ‏עַל־כֵּ֭ן אֶמְאַ֣ס וְנִחַ֑מְתִּי עַל־עָפָ֥ר
וָאֵֽפֶר׃ פ

‎<span id="007">7</span> ‏וַיְהִ֗י אַחַ֨ר דִּבֶּ֧ר יְהוָ֛ה
אֶת־הַדְּבָרִ֥ים הָאֵ֖לֶּה אֶל־אִיּ֑וֹב וַיֹּ֨אמֶר יְהוָ֜ה אֶל־אֱלִיפַ֣ז
הַתֵּֽימָנִ֗י חָרָ֨ה אַפִּ֤י בְךָ֙ וּבִשְׁנֵ֣י רֵעֶ֔יךָ כִּ֠י לֹ֣א
דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃

‎<span id="008">8</span> ‏וְעַתָּ֡ה קְחֽוּ־לָכֶ֣ם שִׁבְעָֽה־פָרִים֩
וְשִׁבְעָ֨ה אֵילִ֜ים וּלְכ֣וּ׀ אֶל־עַבְדִּ֣י אִיּ֗וֹב וְהַעֲלִיתֶ֤ם
עוֹלָה֙ בַּֽעַדְכֶ֔ם וְאִיּ֣וֹב עַבְדִּ֔י יִתְפַּלֵּ֖ל עֲלֵיכֶ֑ם כִּ֧י
אִם־פָּנָ֣יו אֶשָּׂ֗א לְבִלְתִּ֞י עֲשׂ֤וֹת עִמָּכֶם֙ נְבָלָ֔ה כִּ֠י לֹ֣א
דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃

‎<span id="009">9</span> ‏וַיֵּלְכוּ֩ אֱלִיפַ֨ז הַתֵּֽימָנִ֜י
וּבִלְדַּ֣ד הַשּׁוּחִ֗י צֹפַר֙ הַנַּ֣עֲמָתִ֔י וַֽיַּעֲשׂ֔וּ כַּאֲשֶׁ֛ר
דִּבֶּ֥ר אֲלֵיהֶ֖ם יְהוָ֑ה וַיִּשָּׂ֥א יְהוָ֖ה אֶת־פְּנֵ֥י אִיּֽוֹב׃

‎<span id="010">10</span> ‏וַֽיהוָ֗ה שָׁ֚ב אֶת־שבית שְׁב֣וּת אִיּ֔וֹב
בְּהִֽתְפַּֽלְל֖וֹ בְּעַ֣ד רֵעֵ֑הוּ וַ֧יֹּסֶף יְהוָ֛ה אֶת־כָּל־אֲשֶׁ֥ר
לְאִיּ֖וֹב לְמִשְׁנֶֽה׃

‎<span id="011">11</span> ‏וַיָּבֹ֣אוּ אֵ֠לָיו כָּל־אֶחָ֨יו וְכָל־אחיתיו
אַחְיוֹתָ֜יו וְכָל־יֹדְעָ֣יו לְפָנִ֗ים וַיֹּאכְל֨וּ עִמּ֣וֹ לֶחֶם֮
בְּבֵיתוֹ֒ וַיָּנֻ֤דוּ לוֹ֙ וַיְנַחֲמ֣וּ אֹת֔וֹ עַ֚ל כָּל־הָ֣רָעָ֔ה
אֲשֶׁר־הֵבִ֥יא יְהוָ֖ה עָלָ֑יו וַיִּתְּנוּ־ל֗וֹ אִ֚ישׁ קְשִׂיטָ֣ה אֶחָ֔ת
וְאִ֕ישׁ נֶ֥זֶם זָהָ֖ב אֶחָֽד׃ <sup>3</sup>ס

‎<span id="012">12</span> ‏וַֽיהוָ֗ה בֵּרַ֛ךְ אֶת־אַחֲרִ֥ית אִיּ֖וֹב
מֵרֵאשִׁת֑וֹ וַֽיְהִי־ל֡וֹ אַרְבָּעָה֩ עָשָׂ֨ר אֶ֜לֶף צֹ֗אן וְשֵׁ֤שֶׁת
אֲלָפִים֙ גְּמַלִּ֔ים וְאֶֽלֶף־צֶ֥מֶד בָּקָ֖ר וְאֶ֥לֶף אֲתוֹנֽוֹת׃

‎<span id="013">13</span> ‏וַֽיְהִי־ל֛וֹ שִׁבְעָ֥נָה בָנִ֖ים וְשָׁל֥וֹשׁ
בָּנֽוֹת׃

‎<span id="014">14</span> ‏וַיִּקְרָ֤א שֵׁם־הָֽאַחַת֙ יְמִימָ֔ה וְשֵׁ֥ם
הַשֵּׁנִ֖ית קְצִיעָ֑ה וְשֵׁ֥ם הַשְּׁלִישִׁ֖ית קֶ֥רֶן הַפּֽוּךְ׃

‎<span id="015">15</span> ‏וְלֹ֨א נִמְצָ֜א נָשִׁ֥ים יָפ֛וֹת כִּבְנ֥וֹת
אִיּ֖וֹב בְּכָל־הָאָ֑רֶץ וַיִּתֵּ֨ן לָהֶ֧ם אֲבִיהֶ֛ם נַחֲלָ֖ה בְּת֥וֹךְ
אֲחֵיהֶֽם׃ ס

‎<span id="016">16</span> ‏וַיְחִ֤י אִיּוֹב֙ אַֽחֲרֵי־זֹ֔את מֵאָ֥ה
וְאַרְבָּעִ֖ים שָׁנָ֑ה וירא וַיִּרְאֶ֗ה אֶת־בָּנָיו֙ וְאֶת־בְּנֵ֣י
בָנָ֔יו אַרְבָּעָ֖ה דֹּרֽוֹת׃

‎<span id="017">17</span> ‏וַיָּ֣מָת אִיּ֔וֹב זָקֵ֖ן וּשְׂבַ֥ע יָמִֽים׃

1 wayy<sup>a</sup>‘an ’îywōḇ ’eṯ-yəhwâ wayyō’mar:

2 yāḏ<sup>a</sup>‘ətā yāḏ<sup>a</sup>‘ətî kî-ḵōl tûḵāl wəlō’-yibāṣēr
mimməḵā məzimmâ:

3 mî zeh\| m<sup>a</sup>‘əlîm ‘ēṣâ bəlî ḏā‘aṯ lāḵēn higaḏətî wəlō’ ’āḇîn
nifəlā’wōṯ mimmennî wəlō’ ’ēḏā‘:

4 šəm<sup>a</sup>‘-nā’ wə’ānōḵî ’ăḏabēr ’ešə’āləḵā wəhwōḏî‘ēnî:

5 ləšēm<sup>a</sup>‘-’ōzen šəm<sup>a</sup>‘ətîḵā wə‘atâ ‘ênî rā’āṯəḵā:

6 ‘al-kēn ’emə’as wəniḥamətî ‘al-‘āfār wā’ēfer: f

7 wayəhî ’<sup>a</sup>ḥar diber yəhwâ ’eṯ-hadəḇārîm hā’ēlleh ’el-’îywōḇ
wayyō’mer yəhwâ ’el-’ĕlîfaz hatêmānî ḥārâ ’apî ḇəḵā ûḇišənê rē‘eyḵā kî
lō’ ḏibarətem ’ēlay nəḵwōnâ kə‘aḇədî ’îywōḇ:

8 wə‘atâ qəḥû-lāḵem šiḇə‘â-fārîm wəšiḇə‘â ’êlîm ûləḵû\| ’el-‘aḇədî
’îywōḇ wəh<sup>a</sup>‘ălîṯem ‘wōlâ b<sup>a</sup>‘aḏəḵem wə’îywōḇ ‘aḇədî
yiṯəpallēl ‘ălêḵem kî ’im-pānāyw ’eśśā’ ləḇilətî ‘ăśwōṯ ‘immāḵem nəḇālâ
kî lō’ ḏibarətem ’ēlay nəḵwōnâ kə‘aḇədî ’îywōḇ:

9 wayyēləḵû ’ĕlîfaz hatêmānî ûḇilədaḏ haššûḥî ṣōfar
hann<sup>a</sup>‘ămāṯî wayy<sup>a</sup>‘ăśû ka’ăšer diber ’ălêhem yəhwâ
wayyiśśā’ yəhwâ ’eṯ-pənê ’îywōḇ:

10 wayhwâ šāḇ ’eṯ-šəḇîṯ šəḇûṯ ’îywōḇ bəhiṯəpaləlwō bə‘aḏ rē‘ēhû wayyōsef
yəhwâ ’eṯ-kāl-’ăšer lə’îywōḇ ləmišəneh:

11 wayyāḇō’û ’ēlāyw kāl-’eḥāyw wəḵāl-’<sup>a</sup>ḥəyōṯāyw
’<sup>a</sup>ḥəywōṯāyw wəḵāl-yōḏə‘āyw ləfānîm wayyō’ḵəlû ‘immwō leḥem
bəḇêṯwō wayyānuḏû lwō wayən<sup>a</sup>ḥămû ’ōṯwō ‘al kāl-hārā‘â
’ăšer-hēḇî’ yəhwâ ‘ālāyw wayyitənû-lwō ’îš qəśîṭâ ’eḥāṯ wə’îš nezem zâāḇ
’eḥāḏ: <sup>3</sup>s

12 wayhwâ bēraḵə ’eṯ-’<sup>a</sup>ḥărîṯ ’îywōḇ mērē’šiṯwō wayəhî-lwō
’arəbā‘â ‘āśār ’elef ṣō’n wəšēšeṯ ’ălāfîm gəmallîm wə’elef-ṣemeḏ bāqār
wə’elef ’ăṯwōnwōṯ:

13 wayəhî-lwō šiḇə‘ānâ ḇānîm wəšālwōš bānwōṯ:

14 wayyiqərā’ šēm-hā’<sup>a</sup>ḥaṯ yəmîmâ wəšēm haššēnîṯ qəṣî‘â wəšēm
haššəlîšîṯ qeren hapûḵə:

15 wəlō’ niməṣā’ nāšîm yāfwōṯ kiḇənwōṯ ’îywōḇ bəḵāl-hā’āreṣ wayyitēn
lâem ’ăḇîhem n<sup>a</sup>ḥălâ bəṯwōḵə ’ăḥêhem: s

16 wayəḥî ’îywōḇ ’<sup>a</sup>ḥărê-zō’ṯ mē’â wə’arəbā‘îm šānâ wayyarə’
wayyirə’eh ’eṯ-bānāyw wə’eṯ-bənê ḇānāyw ’arəbā‘â dōrwōṯ:

17 wayyāmāṯ ’îywōḇ zāqēn ûśəḇ<sup>a</sup>‘ yāmîm:

------------------------------------------------------------------------

[Next: Song of Solomon (Shir Hashirim) Chapter 1](sol001.md)
