[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job027)  [KJV](../kjv/job027)  [Sep](../sep/job027.md) 
[Vul](../vul/job027.md)   
  
[Job (Iyov) Index](job.md)  
  [Previous](job026)  [Next](job028.md) 

------------------------------------------------------------------------

### Tanach (Hebrew): Job (Iyov) Chapter 27

‎<span id="001">1</span> ‏וַיֹּ֣סֶף אִ֭יּוֹב שְׂאֵ֥ת מְשָׁל֗וֹ
וַיֹּאמַֽר׃

‎<span id="002">2</span> ‏חַי־אֵ֭ל הֵסִ֣יר מִשְׁפָּטִ֑י וְ֝שַׁדַּ֗י
הֵמַ֥ר נַפְשִֽׁי׃

‎<span id="003">3</span> ‏כִּֽי־כָל־ע֣וֹד נִשְׁמָתִ֣י בִ֑י וְר֖וּחַ
אֱל֣וֹהַּ בְּאַפִּֽי׃

‎<span id="004">4</span> ‏אִם־תְּדַבֵּ֣רְנָה שְׂפָתַ֣י עַוְלָ֑ה
וּ֝לְשׁוֹנִ֗י אִם־יֶהְגֶּ֥ה רְמִיָּֽה׃

‎<span id="005">5</span> ‏חָלִ֣ילָה לִּי֮ אִם־אַצְדִּ֪יק אֶ֫תְכֶ֥ם
עַד־אֶגְוָ֑ע לֹא־אָסִ֖יר תֻּמָּתִ֣י מִמֶּֽנִּי׃

‎<span id="006">6</span> ‏בְּצִדְקָתִ֣י הֶ֭חֱזַקְתִּי וְלֹ֣א אַרְפֶּ֑הָ
לֹֽא־יֶחֱרַ֥ף לְ֝בָבִ֗י מִיָּמָֽי׃

‎<span id="007">7</span> ‏יְהִ֣י כְ֭רָשָׁע אֹ֣יְבִ֑י וּמִתְקוֹמְמִ֥י
כְעַוָּֽל׃

‎<span id="008">8</span> ‏כִּ֤י מַה־תִּקְוַ֣ת חָ֭נֵף כִּ֣י יִבְצָ֑ע
כִּ֤י יֵ֖שֶׁל אֱל֣וֹהַּ נַפְשֽׁוֹ׃

‎<span id="009">9</span> ‏הַֽ֭צַעֲקָתוֹ יִשְׁמַ֥ע׀ אֵ֑ל כִּֽי־תָב֖וֹא
עָלָ֣יו צָרָֽה׃

‎<span id="010">10</span> ‏אִם־עַל־שַׁדַּ֥י יִתְעַנָּ֑ג יִקְרָ֖א
אֱל֣וֹהַּ בְּכָל־עֵֽת׃

‎<span id="011">11</span> ‏אוֹרֶ֣ה אֶתְכֶ֣ם בְּיַד־אֵ֑ל אֲשֶׁ֥ר
עִם־שַׁ֝דַּ֗י לֹ֣א אֲכַחֵֽד׃

‎<span id="012">12</span> ‏הֵן־אַתֶּ֣ם כֻּלְּכֶ֣ם חֲזִיתֶ֑ם
וְלָמָּה־זֶּ֝֗ה הֶ֣בֶל תֶּהְבָּֽלוּ׃

‎<span id="013">13</span> ‏זֶ֤ה׀ חֵֽלֶק־אָדָ֖ם רָשָׁ֥ע׀ עִם־אֵ֑ל
וְֽנַחֲלַ֥ת עָ֝רִיצִ֗ים מִשַּׁדַּ֥י יִקָּֽחוּ׃

‎<span id="014">14</span> ‏אִם־יִרְבּ֣וּ בָנָ֣יו לְמוֹ־חָ֑רֶב
וְ֝צֶאֱצָאָ֗יו לֹ֣א יִשְׂבְּעוּ־לָֽחֶם׃

‎<span id="015">15</span> ‏שרידו שְׂ֭רִידָיו בַּמָּ֣וֶת יִקָּבֵ֑רוּ
וְ֝אַלְמְנֹתָ֗יו לֹ֣א תִבְכֶּֽינָה׃

‎<span id="016">16</span> ‏אִם־יִצְבֹּ֣ר כֶּעָפָ֣ר כָּ֑סֶף וְ֝כַחֹ֗מֶר
יָכִ֥ין מַלְבּֽוּשׁ׃

‎<span id="017">17</span> ‏יָ֭כִין וְצַדִּ֣יק יִלְבָּ֑שׁ וְ֝כֶ֗סֶף
נָקִ֥י יַחֲלֹֽק׃

‎<span id="018">18</span> ‏בָּנָ֣ה כָעָ֣שׁ בֵּית֑וֹ וּ֝כְסֻכָּ֗ה עָשָׂ֥ה
נֹצֵֽר׃

‎<span id="019">19</span> ‏עָשִׁ֣יר יִ֭שְׁכַּב וְלֹ֣א יֵאָסֵ֑ף עֵינָ֖יו
פָּקַ֣ח וְאֵינֶֽנּוּ׃

‎<span id="020">20</span> ‏תַּשִּׂיגֵ֣הוּ<sup>3</sup> כַ֭מַּיִם
בַּלָּה֑וֹת לַ֝֗יְלָה גְּנָבַ֥תּוּ סוּפָֽה׃

‎<span id="021">21</span> ‏יִשָּׂאֵ֣הוּ קָדִ֣ים וְיֵלַ֑ךְ
וִֽ֝ישָׂעֲרֵ֗הוּ מִמְּקֹמֽוֹ׃

‎<span id="022">22</span> ‏וְיַשְׁלֵ֣ךְ עָ֭לָיו וְלֹ֣א יַחְמֹ֑ל
מִ֝יָּד֗וֹ בָּר֥וֹחַ יִבְרָֽח׃

‎<span id="023">23</span> ‏יִשְׂפֹּ֣ק עָלֵ֣ימוֹ כַפֵּ֑ימוֹ וְיִשְׁרֹ֥ק
עָ֝לָ֗יו מִמְּקֹמֽוֹ׃

1 wayyōsef ’îywōḇ śə’ēṯ məšālwō wayyō’mar:

2 ḥay-’ēl hēsîr mišəpāṭî wəšaday hēmar nafəšî:

3 kî-ḵāl-‘wōḏ nišəmāṯî ḇî wərûḥa ’ĕlwōhha bə’apî:

4 ’im-təḏabērənâ śəfāṯay ‘awəlâ ûləšwōnî ’im-yehəgeh rəmîyâ:

5 ḥālîlâ llî ’im-’aṣədîq ’eṯəḵem ‘aḏ-’eḡəwā‘ lō’-’āsîr tummāṯî mimmennî:

6 bəṣiḏəqāṯî heḥĕzaqətî wəlō’ ’arəpehā lō’-yeḥĕraf ləḇāḇî mîyāmāy:

7 yəhî ḵərāšā‘ ’ōyəḇî ûmiṯəqwōməmî ḵə‘aûāl:

8 kî mah-tiqəwaṯ ḥānēf kî yiḇəṣā‘ kî yēšel ’ĕlwōhha nafəšwō:

9 haṣ<sup>a</sup>‘ăqāṯwō yišəm<sup>a</sup>‘\| ’ēl kî-ṯāḇwō’ ‘ālāyw ṣārâ:

10 ’im-‘al-šaday yiṯə‘annāḡ yiqərā’ ’ĕlwōhha bəḵāl-‘ēṯ:

11 ’wōreh ’eṯəḵem bəyaḏ-’ēl ’ăšer ‘im-šaday lō’ ’ăḵ<sup>a</sup>ḥēḏ:

12 hēn-’atem kulləḵem ḥăzîṯem wəlāmmâ-zzeh heḇel tehəbālû:

13 zeh\| ḥēleq-’āḏām rāšā‘\| ‘im-’ēl wən<sup>a</sup>ḥălaṯ ‘ārîṣîm
miššaday yiqqāḥû:

14 ’im-yirəbû ḇānāyw ləmwō-ḥāreḇ wəṣe’ĕṣā’āyw lō’ yiśəbə‘û-lāḥem:

15 śərîḏwō śərîḏāyw bammāweṯ yiqqāḇērû wə’aləmənōṯāyw lō’ ṯiḇəkeynâ:

16 ’im-yiṣəbōr ke‘āfār kāsef wəḵ<sup>a</sup>ḥōmer yāḵîn maləbûš:

17 yāḵîn wəṣadîq yiləbāš wəḵesef nāqî y<sup>a</sup>ḥălōq:

18 bānâ ḵā‘āš bêṯwō ûḵəsukâ ‘āśâ nōṣēr:

19 ‘āšîr yišəkaḇ wəlō’ yē’āsēf ‘ênāyw pāq<sup>a</sup>ḥ wə’ênennû:

20 taśśîḡēhû<sup>3</sup> ḵammayim ballâwōṯ layəlâ gənāḇatû sûfâ:

21 yiśśā’ēhû qāḏîm wəyēlaḵə wîśā‘ărēhû mimməqōmwō:

22 wəyašəlēḵə ‘ālāyw wəlō’ y<sup>a</sup>ḥəmōl mîyāḏwō bārwōḥa yiḇərāḥ:

23 yiśəpōq ‘ālêmwō ḵapêmwō wəyišərōq ‘ālāyw mimməqōmwō:

------------------------------------------------------------------------

[Next: Job (Iyov) Chapter 28](job028.md)
