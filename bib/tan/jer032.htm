<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer032.htm">Polyglot</A>&nbsp;
<A HREF="../kjv/jer032.htm">KJV</A>&nbsp;
<A HREF="../sep/jer032.htm">Sep</A>&nbsp;
<A HREF="../vul/jer032.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer031.htm">Previous</A>&nbsp;
<A HREF="jer033.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 32</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַדָּבָ֞ר אֲשֶׁר־הָיָ֤ה אֶֽל־יִרְמְיָ֙הוּ֙ מֵאֵ֣ת יְהוָ֔ה <font color="brown">בשנת</font> <font color="blue">בַּשָּׁנָה֙</font> הָעֲשִׂרִ֔ית לְצִדְקִיָּ֖הוּ מֶ֣לֶךְ יְהוּדָ֑ה הִ֧יא הַשָּׁנָ֛ה שְׁמֹנֶֽה־עֶשְׂרֵ֥ה שָׁנָ֖ה לִנְבֽוּכַדְרֶאצַּֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאָ֗ז חֵ֚יל מֶ֣לֶךְ בָּבֶ֔ל צָרִ֖ים עַל־יְרוּשָׁלִָ֑ם וְיִרְמְיָ֣הוּ הַנָּבִ֗יא הָיָ֤ה כָלוּא֙ בַּחֲצַ֣ר הַמַּטָּרָ֔ה אֲשֶׁ֖ר בֵּֽית־מֶ֥לֶךְ יְהוּדָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אֲשֶׁ֣ר כְּלָא֔וֹ צִדְקִיָּ֥הוּ מֶֽלֶךְ־יְהוּדָ֖ה לֵאמֹ֑ר מַדּוּעַ֩ אַתָּ֨ה נִבָּ֜א לֵאמֹ֗ר כֹּ֚ה אָמַ֣ר יְהוָ֔ה הִנְנִ֨י נֹתֵ֜ן אֶת־הָעִ֥יר הַזֹּ֛את בְּיַ֥ד מֶֽלֶךְ־בָּבֶ֖ל וּלְכָדָֽהּ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְצִדְקִיָּ֙הוּ֙ מֶ֣לֶךְ יְהוּדָ֔ה לֹ֥א יִמָּלֵ֖ט מִיַּ֣ד הַכַּשְׂדִּ֑ים כִּ֣י הִנָּתֹ֤ן יִנָּתֵן֙ בְּיַ֣ד מֶֽלֶךְ־בָּבֶ֔ל וְדִבֶּר־פִּ֣יו עִם־פִּ֔יו וְעֵינָ֖יו אֶת־<font color="brown">עינו</font> <font color="blue">עֵינָ֥יו</font> תִּרְאֶֽינָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וּבָבֶ֞ל יוֹלִ֤ךְ אֶת־צִדְקִיָּ֙הוּ֙ וְשָׁ֣ם יִֽהְיֶ֔ה עַד־פָּקְדִ֥י אֹת֖וֹ נְאֻם־יְהוָ֑ה כִּ֧י תִֽלָּחֲמ֛וּ אֶת־הַכַּשְׂדִּ֖ים לֹ֥א תַצְלִֽיחוּ׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֖אמֶר יִרְמְיָ֑הוּ הָיָ֥ה דְּבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הִנֵּ֣ה חֲנַמְאֵ֗ל בֶּן־שַׁלֻּם֙ דֹּֽדְךָ֔ בָּ֥א אֵלֶ֖יךָ לֵאמֹ֑ר קְנֵ֣ה לְךָ֗ אֶת־שָׂדִי֙ אֲשֶׁ֣ר בַּעֲנָת֔וֹת כִּ֥י לְךָ֛ מִשְׁפַּ֥ט הַגְּאֻלָּ֖ה לִקְנֽוֹת׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּבֹ֣א אֵ֠לַי חֲנַמְאֵ֨ל בֶּן־דֹּדִ֜י כִּדְבַ֣ר יְהוָה֮ אֶל־חֲצַ֣ר הַמַּטָּרָה֒ וַיֹּ֣אמֶר אֵלַ֡י קְנֵ֣ה נָ֠א אֶת־שָׂדִ֨י אֲשֶׁר־בַּעֲנָת֜וֹת אֲשֶׁ֣ר׀ בְּאֶ֣רֶץ בִּנְיָמִ֗ין כִּֽי־לְךָ֞ מִשְׁפַּ֧ט הַיְרֻשָּׁ֛ה וּלְךָ֥ הַגְּאֻלָּ֖ה קְנֵה־לָ֑ךְ וָאֵדַ֕ע כִּ֥י דְבַר־יְהוָ֖ה הֽוּא׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וָֽאֶקְנֶה֙ אֶת־הַשָּׂדֶ֔ה מֵאֵ֛ת חֲנַמְאֵ֥ל בֶּן־דֹּדִ֖י אֲשֶׁ֣ר בַּעֲנָת֑וֹת וָֽאֶשְׁקֲלָה־לּוֹ֙ אֶת־הַכֶּ֔סֶף שִׁבְעָ֥ה שְׁקָלִ֖ים וַעֲשָׂרָ֥ה הַכָּֽסֶף׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וָאֶכְתֹּ֤ב בַּסֵּ֙פֶר֙ וָֽאֶחְתֹּ֔ם וָאָעֵ֖ד עֵדִ֑ים וָאֶשְׁקֹ֥ל הַכֶּ֖סֶף בְּמֹאזְנָֽיִם׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וָאֶקַּ֖ח אֶת־סֵ֣פֶר הַמִּקְנָ֑ה אֶת־הֶֽחָת֛וּם הַמִּצְוָ֥ה וְהַחֻקִּ֖ים וְאֶת־הַגָּלֽוּי׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וָאֶתֵּ֞ן אֶת־הַסֵּ֣פֶר הַמִּקְנָ֗ה אֶל־בָּר֣וּךְ בֶּן־נֵרִיָּה֮ בֶּן־מַחְסֵיָה֒ לְעֵינֵי֙ חֲנַמְאֵ֣ל דֹּדִ֔י וּלְעֵינֵי֙ הָֽעֵדִ֔ים הַכֹּתְבִ֖ים בְּסֵ֣פֶר הַמִּקְנָ֑ה לְעֵינֵי֙ כָּל־הַיְּהוּדִ֔ים הַיֹּשְׁבִ֖ים בַּחֲצַ֥ר הַמַּטָּרָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וָֽאֲצַוֶּה֙ אֶת<font color="red"><sup>1</font></sup> בָּר֔וּךְ לְעֵינֵיהֶ֖ם לֵאמֹֽר׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כֹּֽה־אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל לָק֣וֹחַ אֶת־הַסְּפָרִ֣ים הָאֵ֡לֶּה אֵ֣ת סֵפֶר֩ הַמִּקְנָ֨ה הַזֶּ֜ה וְאֵ֣ת הֶחָת֗וּם וְאֵ֨ת סֵ֤פֶר הַגָּלוּי֙ הַזֶּ֔ה וּנְתַתָּ֖ם בִּכְלִי־חָ֑רֶשׂ לְמַ֥עַן יַעַמְד֖וּ יָמִ֥ים רַבִּֽים׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּ֣י כֹ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל ע֣וֹד יִקָּנ֥וּ בָתִּ֛ים וְשָׂד֥וֹת וּכְרָמִ֖ים בָּאָ֥רֶץ הַזֹּֽאת׃ פ</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וָאֶתְפַּלֵּ֖ל אֶל־יְהוָ֑ה אַחֲרֵ֤י תִתִּי֙ אֶת־סֵ֣פֶר הַמִּקְנָ֔ה אֶל־בָּר֥וּךְ בֶּן־נֵרִיָּ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;אֲהָהּ֮ אֲדֹנָ֣י יְהוִה֒ הִנֵּ֣ה׀ אַתָּ֣ה עָשִׂ֗יתָ אֶת־הַשָּׁמַ֙יִם֙ וְאֶת־הָאָ֔רֶץ בְּכֹֽחֲךָ֙ הַגָּד֔וֹל וּבִֽזְרֹעֲךָ֖ הַנְּטוּיָ֑ה לֹֽא־יִפָּלֵ֥א מִמְּךָ֖ כָּל־דָּבָֽר׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;עֹ֤שֶׂה חֶ֙סֶד֙ לַֽאֲלָפִ֔ים וּמְשַׁלֵּם֙ עֲוֹ֣ן אָב֔וֹת אֶל־חֵ֥יק בְּנֵיהֶ֖ם אַחֲרֵיהֶ֑ם הָאֵ֤ל הַגָּדוֹל֙ הַגִּבּ֔וֹר יְהוָ֥ה צְבָא֖וֹת שְׁמֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;גְּדֹל֙ הָֽעֵצָ֔ה וְרַ֖ב הָעֲלִֽילִיָּ֑ה אֲשֶׁר־עֵינֶ֣יךָ פְקֻח֗וֹת עַל־כָּל־דַּרְכֵי֙ בְּנֵ֣י אָדָ֔ם לָתֵ֤ת לְאִישׁ֙ כִּדְרָכָ֔יו וְכִפְרִ֖י מַעֲלָלָֽיו׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אֲשֶׁר־שַׂ֠מְתָּ אֹת֨וֹת וּמֹפְתִ֤ים בְּאֶֽרֶץ־מִצְרַ֙יִם֙ עַד־הַיּ֣וֹם הַזֶּ֔ה וּבְיִשְׂרָאֵ֖ל וּבָֽאָדָ֑ם וַתַּעֲשֶׂה־לְּךָ֥ שֵׁ֖ם כַּיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַתֹּצֵ֛א אֶת־עַמְּךָ֥ אֶת־יִשְׂרָאֵ֖ל מֵאֶ֣רֶץ מִצְרָ֑יִם בְּאֹת֣וֹת וּבְמוֹפְתִ֗ים וּבְיָ֤ד חֲזָקָה֙ וּבְאֶזְר֣וֹעַ נְטוּיָ֔ה וּבְמוֹרָ֖א גָּדֽוֹל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתִּתֵּ֤ן לָהֶם֙ אֶת־הָאָ֣רֶץ הַזֹּ֔את אֲשֶׁר־נִשְׁבַּ֥עְתָּ לַאֲבוֹתָ֖ם לָתֵ֣ת לָהֶ֑ם אֶ֛רֶץ זָבַ֥ת חָלָ֖ב וּדְבָֽשׁ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֹ֜אוּ וַיִּֽרְשׁ֣וּ אֹתָ֗הּ וְלֹֽא־שָׁמְע֤וּ בְקוֹלֶ֙ךָ֙ <font color="brown">ובתרותך</font> <font color="blue">וּבְתוֹרָתְךָ֣</font> לֹא־הָלָ֔כוּ אֵת֩ כָּל־אֲשֶׁ֨ר צִוִּ֧יתָה לָהֶ֛ם לַעֲשׂ֖וֹת לֹ֣א עָשׂ֑וּ וַתַּקְרֵ֣א אֹתָ֔ם אֵ֥ת כָּל־הָרָעָ֖ה הַזֹּֽאת׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;הִנֵּ֣ה הַסֹּלְל֗וֹת בָּ֣אוּ הָעִיר֮ לְלָכְדָהּ֒ וְהָעִ֣יר נִתְּנָ֗ה בְּיַ֤ד הַכַּשְׂדִּים֙ הַנִּלְחָמִ֣ים עָלֶ֔יהָ מִפְּנֵ֛י הַחֶ֥רֶב וְהָרָעָ֖ב וְהַדָּ֑בֶר וַאֲשֶׁ֥ר דִּבַּ֛רְתָּ הָיָ֖ה וְהִנְּךָ֥ רֹאֶֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאַתָּ֞ה אָמַ֤רְתָּ אֵלַי֙ אֲדֹנָ֣י יְהוִ֔ה קְנֵֽה־לְךָ֧ הַשָּׂדֶ֛ה בַּכֶּ֖סֶף וְהָעֵ֣ד עֵדִ֑ים וְהָעִ֥יר נִתְּנָ֖ה בְּיַ֥ד הַכַּשְׂדִּֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיְהִי֙ דְּבַר־יְהוָ֔ה אֶֽל־יִרְמְיָ֖הוּ לֵאמֹֽר׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;הִנֵּה֙ אֲנִ֣י יְהוָ֔ה אֱלֹהֵ֖י כָּל־בָּשָׂ֑ר הֲ‍ֽמִמֶּ֔נִּי יִפָּלֵ֖א כָּל־דָּבָֽר׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;לָכֵ֕ן כֹּ֖ה אָמַ֣ר יְהוָ֑ה הִנְנִ֣י נֹתֵן֩ אֶת־הָעִ֨יר הַזֹּ֜את בְּיַ֣ד הַכַּשְׂדִּ֗ים וּבְיַ֛ד נְבֽוּכַדְרֶאצַּ֥ר מֶֽלֶךְ־בָּבֶ֖ל וּלְכָדָֽהּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וּבָ֣אוּ הַכַּשְׂדִּ֗ים הַנִּלְחָמִים֙ עַל־הָעִ֣יר הַזֹּ֔את וְהִצִּ֜יתוּ אֶת־הָעִ֥יר הַזֹּ֛את בָּאֵ֖שׁ וּשְׂרָפ֑וּהָ וְאֵ֣ת הַבָּתִּ֡ים אֲשֶׁר֩ קִטְּר֨וּ עַל־גַּגּֽוֹתֵיהֶ֜ם לַבַּ֗עַל וְהִסִּ֤כוּ נְסָכִים֙ לֵאלֹהִ֣ים אֲחֵרִ֔ים לְמַ֖עַן הַכְעִסֵֽנִי׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;כִּֽי־הָי֨וּ בְנֵֽי־יִשְׂרָאֵ֜ל וּבְנֵ֣י יְהוּדָ֗ה אַ֣ךְ עֹשִׂ֥ים הָרַ֛ע בְּעֵינַ֖י מִנְּעֻרֹֽתֵיהֶ֑ם כִּ֣י בְנֵֽי־יִשְׂרָאֵ֗ל אַ֣ךְ מַכְעִסִ֥ים אֹתִ֛י בְּמַעֲשֵׂ֥ה יְדֵיהֶ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּ֧י עַל־אַפִּ֣י וְעַל־חֲמָתִ֗י הָ֤יְתָה לִּי֙ הָעִ֣יר הַזֹּ֔את לְמִן־הַיּוֹם֙ אֲשֶׁ֣ר בָּנ֣וּ אוֹתָ֔הּ וְעַ֖ד הַיּ֣וֹם הַזֶּ֑ה לַהֲסִירָ֖הּ מֵעַ֥ל פָּנָֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;עַל֩ כָּל־רָעַ֨ת בְּנֵֽי־יִשְׂרָאֵ֜ל וּבְנֵ֣י יְהוּדָ֗ה אֲשֶׁ֤ר עָשׂוּ֙ לְהַכְעִסֵ֔נִי הֵ֤מָּה מַלְכֵיהֶם֙ שָֽׂרֵיהֶ֔ם כֹּהֲנֵיהֶ֖ם וּנְבִֽיאֵיהֶ֑ם וְאִ֣ישׁ יְהוּדָ֔ה וְיֹשְׁבֵ֖י יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיִּפְנ֥וּ אֵלַ֛י עֹ֖רֶף וְלֹ֣א פָנִ֑ים וְלַמֵּ֤ד אֹתָם֙ הַשְׁכֵּ֣ם וְלַמֵּ֔ד וְאֵינָ֥ם שֹׁמְעִ֖ים לָקַ֥חַת מוּסָֽר׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיָּשִׂ֣ימוּ שִׁקּֽוּצֵיהֶ֗ם בַּבַּ֛יִת אֲשֶׁר־נִקְרָֽא־שְׁמִ֥י עָלָ֖יו לְטַמְּאֽוֹ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וַיִּבְנוּ֩ אֶת־בָּמ֨וֹת הַבַּ֜עַל אֲשֶׁ֣ר׀ בְּגֵ֣יא בֶן־הִנֹּ֗ם לְ֠הַעֲבִיר אֶת־בְּנֵיהֶ֣ם וְאֶת־בְּנוֹתֵיהֶם֮ לַמֹּלֶךְ֒ אֲשֶׁ֣ר לֹֽא־צִוִּיתִ֗ים וְלֹ֤א עָֽלְתָה֙ עַל־לִבִּ֔י לַעֲשׂ֖וֹת הַתּוֹעֵבָ֣ה הַזֹּ֑את לְמַ֖עַן <font color="brown">החטי</font> <font color="blue">הַחֲטִ֥יא</font> אֶת־יְהוּדָֽה׃ ס</P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְעַתָּ֕ה לָכֵ֛ן כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אֶל־הָעִ֨יר הַזֹּ֜את אֲשֶׁ֣ר׀ אַתֶּ֣ם אֹמְרִ֗ים נִתְּנָה֙ בְּיַ֣ד מֶֽלֶךְ־בָּבֶ֔ל בַּחֶ֖רֶב וּבָרָעָ֥ב וּבַדָּֽבֶר׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;הִנְנִ֤י מְקַבְּצָם֙ מִכָּל־הָ֣אֲרָצ֔וֹת אֲשֶׁ֨ר הִדַּחְתִּ֥ים שָׁ֛ם בְּאַפִּ֥י וּבַחֲמָתִ֖י וּבְקֶ֣צֶף גָּד֑וֹל וַהֲשִֽׁבֹתִים֙ אֶל־הַמָּק֣וֹם הַזֶּ֔ה וְהֹשַׁבְתִּ֖ים לָבֶֽטַח׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְהָ֥יוּ לִ֖י לְעָ֑ם וַאֲנִ֕י אֶהְיֶ֥ה לָהֶ֖ם לֵאלֹהִֽים׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְנָתַתִּ֨י לָהֶ֜ם לֵ֤ב אֶחָד֙ וְדֶ֣רֶךְ אֶחָ֔ד לְיִרְאָ֥ה אוֹתִ֖י כָּל־הַיָּמִ֑ים לְט֣וֹב לָהֶ֔ם וְלִבְנֵיהֶ֖ם אַחֲרֵיהֶֽם׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְכָרַתִּ֤י לָהֶם֙ בְּרִ֣ית עוֹלָ֔ם אֲשֶׁ֤ר לֹֽא־אָשׁוּב֙ מֵאַ֣חֲרֵיהֶ֔ם לְהֵיטִיבִ֖י אוֹתָ֑ם וְאֶת־יִרְאָתִי֙ אֶתֵּ֣ן בִּלְבָבָ֔ם לְבִלְתִּ֖י ס֥וּר מֵעָלָֽי׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְשַׂשְׂתִּ֥י עֲלֵיהֶ֖ם לְהֵטִ֣יב אוֹתָ֑ם וּנְטַעְתִּ֞ים בָּאָ֤רֶץ הַזֹּאת֙ בֶּאֱמֶ֔ת בְּכָל־לִבִּ֖י וּבְכָל־נַפְשִֽׁי׃ ס</P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;כִּֽי־כֹה֙ אָמַ֣ר יְהוָ֔ה כַּאֲשֶׁ֤ר הֵבֵ֙אתִי֙ אֶל־הָעָ֣ם הַזֶּ֔ה אֵ֛ת כָּל־הָרָעָ֥ה הַגְּדוֹלָ֖ה הַזֹּ֑את כֵּ֣ן אָנֹכִ֞י מֵבִ֤יא עֲלֵיהֶם֙ אֶת־כָּל־הַטּוֹבָ֔ה אֲשֶׁ֥ר אָנֹכִ֖י דֹּבֵ֥ר עֲלֵיהֶֽם׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וְנִקְנָ֥ה הַשָּׂדֶ֖ה בָּאָ֣רֶץ הַזֹּ֑את אֲשֶׁ֣ר׀ אַתֶּ֣ם אֹמְרִ֗ים שְׁמָמָ֥ה הִיא֙ מֵאֵ֤ין אָדָם֙ וּבְהֵמָ֔ה נִתְּנָ֖ה בְּיַ֥ד הַכַּשְׂדִּֽים׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;שָׂד֞וֹת בַּכֶּ֣סֶף יִקְנ֗וּ וְכָת֨וֹב בַּסֵּ֥פֶר׀ וְחָתוֹם֮ וְהָעֵ֣ד עֵדִים֒ בְּאֶ֨רֶץ בִּנְיָמִ֜ן וּבִסְבִיבֵ֣י יְרוּשָׁלִַ֗ם וּבְעָרֵ֤י יְהוּדָה֙ וּבְעָרֵ֣י הָהָ֔ר וּבְעָרֵ֥י הַשְּׁפֵלָ֖ה וּבְעָרֵ֣י הַנֶּ֑גֶב כִּֽי־אָשִׁ֥יב אֶת־שְׁבוּתָ֖ם נְאֻם־יְהוָֽה׃ פ</P>
</TD>
<TD WIDTH="50%">
<P>1&nbsp;had&#257;&#x1E07;&#257;r &#8217;&#259;&#353;er-h&#257;y&acirc; &#8217;el-yir&#601;m&#601;y&acirc;&ucirc; m&#275;&#8217;&#275;&#x1E6F; y&#601;hw&acirc; <font color="brown">bi&#353;&#601;na&#x1E6F;</font> <font color="blue">ba&#353;&#353;&#257;n&acirc;</font> h&#257;&#8216;&#259;&#347;ir&icirc;&#x1E6F; l&#601;&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; h&icirc;&#8217; ha&#353;&#353;&#257;n&acirc; &#353;&#601;m&#333;neh-&#8216;e&#347;&#601;r&#275;h &#353;&#257;n&acirc; lin&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar: </P>
<P>2&nbsp;w&#601;&#8217;&#257;z &#x1E25;&ecirc;l mele&#x1E35;&#601; b&#257;&#x1E07;el &#x1E63;&#257;r&icirc;m &#8216;al-y&#601;r&ucirc;&#353;&#257;l&#257;im w&#601;yir&#601;m&#601;y&acirc;&ucirc; hann&#257;&#x1E07;&icirc;&#8217; h&#257;y&acirc; &#x1E35;&#257;l&ucirc;&#8217; b<sup>a</sup>&#x1E25;&#259;&#x1E63;ar hamma&#x1E6D;&#x1E6D;&#257;r&acirc; &#8217;&#259;&#353;er b&ecirc;&#x1E6F;-mele&#x1E35;&#601; y&#601;h&ucirc;&#x1E0F;&acirc;: </P>
<P>3&nbsp;&#8217;&#259;&#353;er k&#601;l&#257;&#8217;w&#333; &#x1E63;i&#x1E0F;&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; l&#275;&#8217;m&#333;r mad&ucirc;&#8216;a &#8217;at&acirc; nib&#257;&#8217; l&#275;&#8217;m&#333;r k&#333;h &#8217;&#257;mar y&#601;hw&acirc; hin&#601;n&icirc; n&#333;&#x1E6F;&#275;n &#8217;e&#x1E6F;-h&#257;&#8216;&icirc;r hazz&#333;&#8217;&#x1E6F; b&#601;ya&#x1E0F; mele&#x1E35;&#601;-b&#257;&#x1E07;el &ucirc;l&#601;&#x1E35;&#257;&#x1E0F;&#257;h: </P>
<P>4&nbsp;w&#601;&#x1E63;i&#x1E0F;&#601;q&icirc;y&acirc;&ucirc; mele&#x1E35;&#601; y&#601;h&ucirc;&#x1E0F;&acirc; l&#333;&#8217; yimm&#257;l&#275;&#x1E6D; m&icirc;ya&#x1E0F; haka&#347;&#601;d&icirc;m k&icirc; hinn&#257;&#x1E6F;&#333;n yinn&#257;&#x1E6F;&#275;n b&#601;ya&#x1E0F; mele&#x1E35;&#601;-b&#257;&#x1E07;el w&#601;&#x1E0F;iber-p&icirc;w &#8216;im-p&icirc;w w&#601;&#8216;&ecirc;n&#257;yw &#8217;e&#x1E6F;-<font color="brown">&#8216;&ecirc;n&#257;w</font> <font color="blue">&#8216;&ecirc;n&#257;yw</font> tir&#601;&#8217;eyn&acirc;: </P>
<P>5&nbsp;&ucirc;&#x1E07;&#257;&#x1E07;el yw&#333;li&#x1E35;&#601; &#8217;e&#x1E6F;-&#x1E63;i&#x1E0F;&#601;q&icirc;y&acirc;&ucirc; w&#601;&#353;&#257;m yih&#601;yeh &#8216;a&#x1E0F;-p&#257;q&#601;&#x1E0F;&icirc; &#8217;&#333;&#x1E6F;w&#333; n&#601;&#8217;um-y&#601;hw&acirc; k&icirc; &#x1E6F;ill&#257;&#x1E25;&#259;m&ucirc; &#8217;e&#x1E6F;-haka&#347;&#601;d&icirc;m l&#333;&#8217; &#x1E6F;a&#x1E63;&#601;l&icirc;&#x1E25;&ucirc;: f</P>
<P>6&nbsp;wayy&#333;&#8217;mer yir&#601;m&#601;y&acirc;&ucirc; h&#257;y&acirc; d&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>7&nbsp;hinn&#275;h &#x1E25;&#259;nam&#601;&#8217;&#275;l ben-&#353;allum d&#333;&#x1E0F;&#601;&#x1E35;&#257; b&#257;&#8217; &#8217;&#275;ley&#x1E35;&#257; l&#275;&#8217;m&#333;r q&#601;n&#275;h l&#601;&#x1E35;&#257; &#8217;e&#x1E6F;-&#347;&#257;&#x1E0F;&icirc; &#8217;&#259;&#353;er b<sup>a</sup>&#8216;&#259;n&#257;&#x1E6F;w&#333;&#x1E6F; k&icirc; l&#601;&#x1E35;&#257; mi&#353;&#601;pa&#x1E6D; hag&#601;&#8217;ull&acirc; liq&#601;nw&#333;&#x1E6F;: </P>
<P>8&nbsp;wayy&#257;&#x1E07;&#333;&#8217; &#8217;&#275;lay &#x1E25;&#259;nam&#601;&#8217;&#275;l ben-d&#333;&#x1E0F;&icirc; ki&#x1E0F;&#601;&#x1E07;ar y&#601;hw&acirc; &#8217;el-&#x1E25;&#259;&#x1E63;ar hamma&#x1E6D;&#x1E6D;&#257;r&acirc; wayy&#333;&#8217;mer &#8217;&#275;lay q&#601;n&#275;h n&#257;&#8217; &#8217;e&#x1E6F;-&#347;&#257;&#x1E0F;&icirc; &#8217;&#259;&#353;er-b<sup>a</sup>&#8216;&#259;n&#257;&#x1E6F;w&#333;&#x1E6F; &#8217;&#259;&#353;er| b&#601;&#8217;ere&#x1E63; bin&#601;y&#257;m&icirc;n k&icirc;-l&#601;&#x1E35;&#257; mi&#353;&#601;pa&#x1E6D; hay&#601;ru&#353;&#353;&acirc; &ucirc;l&#601;&#x1E35;&#257; hag&#601;&#8217;ull&acirc; q&#601;n&#275;h-l&#257;&#x1E35;&#601; w&#257;&#8217;&#275;&#x1E0F;<sup>a</sup>&#8216; k&icirc; &#x1E0F;&#601;&#x1E07;ar-y&#601;hw&acirc; h&ucirc;&#8217;: </P>
<P>9&nbsp;w&#257;&#8217;eq&#601;neh &#8217;e&#x1E6F;-ha&#347;&#347;&#257;&#x1E0F;eh m&#275;&#8217;&#275;&#x1E6F; &#x1E25;&#259;nam&#601;&#8217;&#275;l ben-d&#333;&#x1E0F;&icirc; &#8217;&#259;&#353;er b<sup>a</sup>&#8216;&#259;n&#257;&#x1E6F;w&#333;&#x1E6F; w&#257;&#8217;e&#353;&#601;q&#259;l&acirc;-llw&#333; &#8217;e&#x1E6F;-hakesef &#353;i&#x1E07;&#601;&#8216;&acirc; &#353;&#601;q&#257;l&icirc;m w<sup>a</sup>&#8216;&#259;&#347;&#257;r&acirc; hak&#257;sef: </P>
<P>10&nbsp;w&#257;&#8217;e&#x1E35;&#601;t&#333;&#x1E07; bass&#275;fer w&#257;&#8217;e&#x1E25;&#601;t&#333;m w&#257;&#8217;&#257;&#8216;&#275;&#x1E0F; &#8216;&#275;&#x1E0F;&icirc;m w&#257;&#8217;e&#353;&#601;q&#333;l hakesef b&#601;m&#333;&#8217;z&#601;n&#257;yim: </P>
<P>11&nbsp;w&#257;&#8217;eqq<sup>a</sup>&#x1E25; &#8217;e&#x1E6F;-s&#275;fer hammiq&#601;n&acirc; &#8217;e&#x1E6F;-he&#x1E25;&#257;&#x1E6F;&ucirc;m hammi&#x1E63;&#601;w&acirc; w&#601;h<sup>a</sup>&#x1E25;uqq&icirc;m w&#601;&#8217;e&#x1E6F;-hag&#257;l&ucirc;y: </P>
<P>12&nbsp;w&#257;&#8217;et&#275;n &#8217;e&#x1E6F;-hass&#275;fer hammiq&#601;n&acirc; &#8217;el-b&#257;r&ucirc;&#x1E35;&#601; ben-n&#275;r&icirc;y&acirc; ben-m<sup>a</sup>&#x1E25;&#601;s&ecirc;&acirc; l&#601;&#8216;&ecirc;n&ecirc; &#x1E25;&#259;nam&#601;&#8217;&#275;l d&#333;&#x1E0F;&icirc; &ucirc;l&#601;&#8216;&ecirc;n&ecirc; h&#257;&#8216;&#275;&#x1E0F;&icirc;m hak&#333;&#x1E6F;&#601;&#x1E07;&icirc;m b&#601;s&#275;fer hammiq&#601;n&acirc; l&#601;&#8216;&ecirc;n&ecirc; k&#257;l-hayy&#601;h&ucirc;&#x1E0F;&icirc;m hayy&#333;&#353;&#601;&#x1E07;&icirc;m b<sup>a</sup>&#x1E25;&#259;&#x1E63;ar hamma&#x1E6D;&#x1E6D;&#257;r&acirc;: </P>
<P>13&nbsp;w&#257;&#8217;&#259;&#x1E63;a&ucirc;eh &#8217;e&#x1E6F;<font color="red"><sup>1</font></sup> b&#257;r&ucirc;&#x1E35;&#601; l&#601;&#8216;&ecirc;n&ecirc;hem l&#275;&#8217;m&#333;r: </P>
<P>14&nbsp;k&#333;h-&#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l l&#257;qw&#333;&#x1E25;a &#8217;e&#x1E6F;-hass&#601;f&#257;r&icirc;m h&#257;&#8217;&#275;lleh &#8217;&#275;&#x1E6F; s&#275;fer hammiq&#601;n&acirc; hazzeh w&#601;&#8217;&#275;&#x1E6F; he&#x1E25;&#257;&#x1E6F;&ucirc;m w&#601;&#8217;&#275;&#x1E6F; s&#275;fer hag&#257;l&ucirc;y hazzeh &ucirc;n&#601;&#x1E6F;at&#257;m bi&#x1E35;&#601;l&icirc;-&#x1E25;&#257;re&#347; l&#601;m<sup>a</sup>&#8216;an y<sup>a</sup>&#8216;am&#601;&#x1E0F;&ucirc; y&#257;m&icirc;m rab&icirc;m: s</P>
<P>15&nbsp;k&icirc; &#x1E35;&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8216;w&#333;&#x1E0F; yiqq&#257;n&ucirc; &#x1E07;&#257;t&icirc;m w&#601;&#347;&#257;&#x1E0F;w&#333;&#x1E6F; &ucirc;&#x1E35;&#601;r&#257;m&icirc;m b&#257;&#8217;&#257;re&#x1E63; hazz&#333;&#8217;&#x1E6F;: f</P>
<P>16&nbsp;w&#257;&#8217;e&#x1E6F;&#601;pall&#275;l &#8217;el-y&#601;hw&acirc; &#8217;<sup>a</sup>&#x1E25;&#259;r&ecirc; &#x1E6F;it&icirc; &#8217;e&#x1E6F;-s&#275;fer hammiq&#601;n&acirc; &#8217;el-b&#257;r&ucirc;&#x1E35;&#601; ben-n&#275;r&icirc;y&acirc; l&#275;&#8217;m&#333;r: </P>
<P>17&nbsp;&#8217;&#259;h&#257;h &#8217;&#259;&#x1E0F;&#333;n&#257;y y&#601;hwih hinn&#275;h| &#8217;at&acirc; &#8216;&#257;&#347;&icirc;&#x1E6F;&#257; &#8217;e&#x1E6F;-ha&#353;&#353;&#257;mayim w&#601;&#8217;e&#x1E6F;-h&#257;&#8217;&#257;re&#x1E63; b&#601;&#x1E35;&#333;&#x1E25;&#259;&#x1E35;&#257; hag&#257;&#x1E0F;w&#333;l &ucirc;&#x1E07;iz&#601;r&#333;&#8216;&#259;&#x1E35;&#257; hann&#601;&#x1E6D;&ucirc;y&acirc; l&#333;&#8217;-yip&#257;l&#275;&#8217; mimm&#601;&#x1E35;&#257; k&#257;l-d&#257;&#x1E07;&#257;r: </P>
<P>18&nbsp;&#8216;&#333;&#347;eh &#x1E25;ese&#x1E0F; la&#8217;&#259;l&#257;f&icirc;m &ucirc;m&#601;&#353;all&#275;m &#8216;&#259;w&#333;n &#8217;&#257;&#x1E07;w&#333;&#x1E6F; &#8217;el-&#x1E25;&ecirc;q b&#601;n&ecirc;hem &#8217;<sup>a</sup>&#x1E25;&#259;r&ecirc;hem h&#257;&#8217;&#275;l hag&#257;&#x1E0F;w&#333;l hagibw&#333;r y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;mw&#333;: </P>
<P>19&nbsp;g&#601;&#x1E0F;&#333;l h&#257;&#8216;&#275;&#x1E63;&acirc; w&#601;ra&#x1E07; h&#257;&#8216;&#259;l&icirc;l&icirc;y&acirc; &#8217;&#259;&#353;er-&#8216;&ecirc;ney&#x1E35;&#257; f&#601;qu&#x1E25;w&#333;&#x1E6F; &#8216;al-k&#257;l-dar&#601;&#x1E35;&ecirc; b&#601;n&ecirc; &#8217;&#257;&#x1E0F;&#257;m l&#257;&#x1E6F;&#275;&#x1E6F; l&#601;&#8217;&icirc;&#353; ki&#x1E0F;&#601;r&#257;&#x1E35;&#257;yw w&#601;&#x1E35;if&#601;r&icirc; m<sup>a</sup>&#8216;&#259;l&#257;l&#257;yw: </P>
<P>20&nbsp;&#8217;&#259;&#353;er-&#347;am&#601;t&#257; &#8217;&#333;&#x1E6F;w&#333;&#x1E6F; &ucirc;m&#333;f&#601;&#x1E6F;&icirc;m b&#601;&#8217;ere&#x1E63;-mi&#x1E63;&#601;rayim &#8216;a&#x1E0F;-hayyw&#333;m hazzeh &ucirc;&#x1E07;&#601;yi&#347;&#601;r&#257;&#8217;&#275;l &ucirc;&#x1E07;&#257;&#8217;&#257;&#x1E0F;&#257;m wat<sup>a</sup>&#8216;&#259;&#347;eh-ll&#601;&#x1E35;&#257; &#353;&#275;m kayyw&#333;m hazzeh: </P>
<P>21&nbsp;wat&#333;&#x1E63;&#275;&#8217; &#8217;e&#x1E6F;-&#8216;amm&#601;&#x1E35;&#257; &#8217;e&#x1E6F;-yi&#347;&#601;r&#257;&#8217;&#275;l m&#275;&#8217;ere&#x1E63; mi&#x1E63;&#601;r&#257;yim b&#601;&#8217;&#333;&#x1E6F;w&#333;&#x1E6F; &ucirc;&#x1E07;&#601;mw&#333;f&#601;&#x1E6F;&icirc;m &ucirc;&#x1E07;&#601;y&#257;&#x1E0F; &#x1E25;&#259;z&#257;q&acirc; &ucirc;&#x1E07;&#601;&#8217;ez&#601;rw&#333;&#8216;a n&#601;&#x1E6D;&ucirc;y&acirc; &ucirc;&#x1E07;&#601;mw&#333;r&#257;&#8217; g&#257;&#x1E0F;w&#333;l: </P>
<P>22&nbsp;watit&#275;n l&acirc;em &#8217;e&#x1E6F;-h&#257;&#8217;&#257;re&#x1E63; hazz&#333;&#8217;&#x1E6F; &#8217;&#259;&#353;er-ni&#353;&#601;b<sup>a</sup>&#8216;&#601;t&#257; la&#8217;&#259;&#x1E07;w&#333;&#x1E6F;&#257;m l&#257;&#x1E6F;&#275;&#x1E6F; l&acirc;em &#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353;: </P>
<P>23&nbsp;wayy&#257;&#x1E07;&#333;&#8217;&ucirc; wayyir&#601;&#353;&ucirc; &#8217;&#333;&#x1E6F;&#257;h w&#601;l&#333;&#8217;-&#353;&#257;m&#601;&#8216;&ucirc; &#x1E07;&#601;qw&#333;le&#x1E35;&#257; <font color="brown">&ucirc;&#x1E07;&#601;&#x1E6F;&#333;rw&#333;&#x1E6F;e&#x1E35;&#257;</font> <font color="blue">&ucirc;&#x1E07;&#601;&#x1E6F;w&#333;r&#257;&#x1E6F;&#601;&#x1E35;&#257;</font> l&#333;&#8217;-h&#257;l&#257;&#x1E35;&ucirc; &#8217;&#275;&#x1E6F; k&#257;l-&#8217;&#259;&#353;er &#x1E63;i&ucirc;&icirc;&#x1E6F;&acirc; l&acirc;em l<sup>a</sup>&#8216;&#259;&#347;w&#333;&#x1E6F; l&#333;&#8217; &#8216;&#257;&#347;&ucirc; wataq&#601;r&#275;&#8217; &#8217;&#333;&#x1E6F;&#257;m &#8217;&#275;&#x1E6F; k&#257;l-h&#257;r&#257;&#8216;&acirc; hazz&#333;&#8217;&#x1E6F;: </P>
<P>24&nbsp;hinn&#275;h hass&#333;l&#601;lw&#333;&#x1E6F; b&#257;&#8217;&ucirc; h&#257;&#8216;&icirc;r l&#601;l&#257;&#x1E35;&#601;&#x1E0F;&#257;h w&#601;h&#257;&#8216;&icirc;r nit&#601;n&acirc; b&#601;ya&#x1E0F; haka&#347;&#601;d&icirc;m hannil&#601;&#x1E25;&#257;m&icirc;m &#8216;&#257;leyh&#257; mip&#601;n&ecirc; h<sup>a</sup>&#x1E25;ere&#x1E07; w&#601;h&#257;r&#257;&#8216;&#257;&#x1E07; w&#601;had&#257;&#x1E07;er wa&#8217;&#259;&#353;er dibar&#601;t&#257; h&#257;y&acirc; w&#601;hinn&#601;&#x1E35;&#257; r&#333;&#8217;eh: </P>
<P>25&nbsp;w&#601;&#8217;at&acirc; &#8217;&#257;mar&#601;t&#257; &#8217;&#275;lay &#8217;&#259;&#x1E0F;&#333;n&#257;y y&#601;hwih q&#601;n&#275;h-l&#601;&#x1E35;&#257; ha&#347;&#347;&#257;&#x1E0F;eh bakesef w&#601;h&#257;&#8216;&#275;&#x1E0F; &#8216;&#275;&#x1E0F;&icirc;m w&#601;h&#257;&#8216;&icirc;r nit&#601;n&acirc; b&#601;ya&#x1E0F; haka&#347;&#601;d&icirc;m: </P>
<P>26&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-yir&#601;m&#601;y&acirc;&ucirc; l&#275;&#8217;m&#333;r: </P>
<P>27&nbsp;hinn&#275;h &#8217;&#259;n&icirc; y&#601;hw&acirc; &#8217;&#277;l&#333;h&ecirc; k&#257;l-b&#257;&#347;&#257;r h&#259;&#x200D;mimmenn&icirc; yip&#257;l&#275;&#8217; k&#257;l-d&#257;&#x1E07;&#257;r: </P>
<P>28&nbsp;l&#257;&#x1E35;&#275;n k&#333;h &#8217;&#257;mar y&#601;hw&acirc; hin&#601;n&icirc; n&#333;&#x1E6F;&#275;n &#8217;e&#x1E6F;-h&#257;&#8216;&icirc;r hazz&#333;&#8217;&#x1E6F; b&#601;ya&#x1E0F; haka&#347;&#601;d&icirc;m &ucirc;&#x1E07;&#601;ya&#x1E0F; n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el &ucirc;l&#601;&#x1E35;&#257;&#x1E0F;&#257;h: </P>
<P>29&nbsp;&ucirc;&#x1E07;&#257;&#8217;&ucirc; haka&#347;&#601;d&icirc;m hannil&#601;&#x1E25;&#257;m&icirc;m &#8216;al-h&#257;&#8216;&icirc;r hazz&#333;&#8217;&#x1E6F; w&#601;hi&#x1E63;&#x1E63;&icirc;&#x1E6F;&ucirc; &#8217;e&#x1E6F;-h&#257;&#8216;&icirc;r hazz&#333;&#8217;&#x1E6F; b&#257;&#8217;&#275;&#353; &ucirc;&#347;&#601;r&#257;f&ucirc;h&#257; w&#601;&#8217;&#275;&#x1E6F; hab&#257;t&icirc;m &#8217;&#259;&#353;er qi&#x1E6D;&#x1E6D;&#601;r&ucirc; &#8216;al-gagw&#333;&#x1E6F;&ecirc;hem lab<sup>a</sup>&#8216;al w&#601;hissi&#x1E35;&ucirc; n&#601;s&#257;&#x1E35;&icirc;m l&#275;&#8217;l&#333;h&icirc;m &#8217;&#259;&#x1E25;&#275;r&icirc;m l&#601;m<sup>a</sup>&#8216;an ha&#x1E35;&#601;&#8216;is&#275;n&icirc;: </P>
<P>30&nbsp;k&icirc;-h&#257;y&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l &ucirc;&#x1E07;&#601;n&ecirc; y&#601;h&ucirc;&#x1E0F;&acirc; &#8217;a&#x1E35;&#601; &#8216;&#333;&#347;&icirc;m h&#257;r<sup>a</sup>&#8216; b&#601;&#8216;&ecirc;nay minn&#601;&#8216;ur&#333;&#x1E6F;&ecirc;hem k&icirc; &#x1E07;&#601;n&ecirc;-yi&#347;&#601;r&#257;&#8217;&#275;l &#8217;a&#x1E35;&#601; ma&#x1E35;&#601;&#8216;is&icirc;m &#8217;&#333;&#x1E6F;&icirc; b&#601;m<sup>a</sup>&#8216;&#259;&#347;&#275;h y&#601;&#x1E0F;&ecirc;hem n&#601;&#8217;um-y&#601;hw&acirc;: </P>
<P>31&nbsp;k&icirc; &#8216;al-&#8217;ap&icirc; w&#601;&#8216;al-&#x1E25;&#259;m&#257;&#x1E6F;&icirc; h&#257;y&#601;&#x1E6F;&acirc; ll&icirc; h&#257;&#8216;&icirc;r hazz&#333;&#8217;&#x1E6F; l&#601;min-hayyw&#333;m &#8217;&#259;&#353;er b&#257;n&ucirc; &#8217;w&#333;&#x1E6F;&#257;h w&#601;&#8216;a&#x1E0F; hayyw&#333;m hazzeh lah&#259;s&icirc;r&#257;h m&#275;&#8216;al p&#257;n&#257;y: </P>
<P>32&nbsp;&#8216;al k&#257;l-r&#257;&#8216;a&#x1E6F; b&#601;n&ecirc;-yi&#347;&#601;r&#257;&#8217;&#275;l &ucirc;&#x1E07;&#601;n&ecirc; y&#601;h&ucirc;&#x1E0F;&acirc; &#8217;&#259;&#353;er &#8216;&#257;&#347;&ucirc; l&#601;ha&#x1E35;&#601;&#8216;is&#275;n&icirc; h&#275;mm&acirc; mal&#601;&#x1E35;&ecirc;hem &#347;&#257;r&ecirc;hem k&#333;h&#259;n&ecirc;hem &ucirc;n&#601;&#x1E07;&icirc;&#8217;&ecirc;hem w&#601;&#8217;&icirc;&#353; y&#601;h&ucirc;&#x1E0F;&acirc; w&#601;y&#333;&#353;&#601;&#x1E07;&ecirc; y&#601;r&ucirc;&#353;&#257;l&#257;im: </P>
<P>33&nbsp;wayyif&#601;n&ucirc; &#8217;&#275;lay &#8216;&#333;ref w&#601;l&#333;&#8217; f&#257;n&icirc;m w&#601;lamm&#275;&#x1E0F; &#8217;&#333;&#x1E6F;&#257;m ha&#353;&#601;k&#275;m w&#601;lamm&#275;&#x1E0F; w&#601;&#8217;&ecirc;n&#257;m &#353;&#333;m&#601;&#8216;&icirc;m l&#257;q<sup>a</sup>&#x1E25;a&#x1E6F; m&ucirc;s&#257;r: </P>
<P>34&nbsp;wayy&#257;&#347;&icirc;m&ucirc; &#353;iqq&ucirc;&#x1E63;&ecirc;hem babayi&#x1E6F; &#8217;&#259;&#353;er-niq&#601;r&#257;&#8217;-&#353;&#601;m&icirc; &#8216;&#257;l&#257;yw l&#601;&#x1E6D;amm&#601;&#8217;w&#333;: </P>
<P>35&nbsp;wayyi&#x1E07;&#601;n&ucirc; &#8217;e&#x1E6F;-b&#257;mw&#333;&#x1E6F; hab<sup>a</sup>&#8216;al &#8217;&#259;&#353;er| b&#601;&#x1E21;&ecirc;&#8217; &#x1E07;en-hinn&#333;m l&#601;h<sup>a</sup>&#8216;&#259;&#x1E07;&icirc;r &#8217;e&#x1E6F;-b&#601;n&ecirc;hem w&#601;&#8217;e&#x1E6F;-b&#601;nw&#333;&#x1E6F;&ecirc;hem lamm&#333;le&#x1E35;&#601; &#8217;&#259;&#353;er l&#333;&#8217;-&#x1E63;i&ucirc;&icirc;&#x1E6F;&icirc;m w&#601;l&#333;&#8217; &#8216;&#257;l&#601;&#x1E6F;&acirc; &#8216;al-lib&icirc; l<sup>a</sup>&#8216;&#259;&#347;w&#333;&#x1E6F; hatw&#333;&#8216;&#275;&#x1E07;&acirc; hazz&#333;&#8217;&#x1E6F; l&#601;m<sup>a</sup>&#8216;an <font color="brown">h<sup>a</sup>&#x1E25;&#259;&#x1E6D;&icirc;</font> <font color="blue">h<sup>a</sup>&#x1E25;&#259;&#x1E6D;&icirc;&#8217;</font> &#8217;e&#x1E6F;-y&#601;h&ucirc;&#x1E0F;&acirc;: s</P>
<P>36&nbsp;w&#601;&#8216;at&acirc; l&#257;&#x1E35;&#275;n k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#8217;el-h&#257;&#8216;&icirc;r hazz&#333;&#8217;&#x1E6F; &#8217;&#259;&#353;er| &#8217;atem &#8217;&#333;m&#601;r&icirc;m nit&#601;n&acirc; b&#601;ya&#x1E0F; mele&#x1E35;&#601;-b&#257;&#x1E07;el b<sup>a</sup>&#x1E25;ere&#x1E07; &ucirc;&#x1E07;&#257;r&#257;&#8216;&#257;&#x1E07; &ucirc;&#x1E07;ad&#257;&#x1E07;er: </P>
<P>37&nbsp;hin&#601;n&icirc; m&#601;qab&#601;&#x1E63;&#257;m mik&#257;l-h&#257;&#8217;&#259;r&#257;&#x1E63;w&#333;&#x1E6F; &#8217;&#259;&#353;er hid<sup>a</sup>&#x1E25;&#601;t&icirc;m &#353;&#257;m b&#601;&#8217;ap&icirc; &ucirc;&#x1E07;<sup>a</sup>&#x1E25;&#259;m&#257;&#x1E6F;&icirc; &ucirc;&#x1E07;&#601;qe&#x1E63;ef g&#257;&#x1E0F;w&#333;l wah&#259;&#353;i&#x1E07;&#333;&#x1E6F;&icirc;m &#8217;el-hamm&#257;qw&#333;m hazzeh w&#601;h&#333;&#353;a&#x1E07;&#601;t&icirc;m l&#257;&#x1E07;e&#x1E6D;<sup>a</sup>&#x1E25;: </P>
<P>38&nbsp;w&#601;h&#257;y&ucirc; l&icirc; l&#601;&#8216;&#257;m wa&#8217;&#259;n&icirc; &#8217;eh&#601;yeh l&acirc;em l&#275;&#8217;l&#333;h&icirc;m: </P>
<P>39&nbsp;w&#601;n&#257;&#x1E6F;at&icirc; l&acirc;em l&#275;&#x1E07; &#8217;e&#x1E25;&#257;&#x1E0F; w&#601;&#x1E0F;ere&#x1E35;&#601; &#8217;e&#x1E25;&#257;&#x1E0F; l&#601;yir&#601;&#8217;&acirc; &#8217;w&#333;&#x1E6F;&icirc; k&#257;l-hayy&#257;m&icirc;m l&#601;&#x1E6D;w&#333;&#x1E07; l&acirc;em w&#601;li&#x1E07;&#601;n&ecirc;hem &#8217;<sup>a</sup>&#x1E25;&#259;r&ecirc;hem: </P>
<P>40&nbsp;w&#601;&#x1E35;&#257;rat&icirc; l&acirc;em b&#601;r&icirc;&#x1E6F; &#8216;w&#333;l&#257;m &#8217;&#259;&#353;er l&#333;&#8217;-&#8217;&#257;&#353;&ucirc;&#x1E07; m&#275;&#8217;<sup>a</sup>&#x1E25;&#259;r&ecirc;hem l&#601;h&ecirc;&#x1E6D;&icirc;&#x1E07;&icirc; &#8217;w&#333;&#x1E6F;&#257;m w&#601;&#8217;e&#x1E6F;-yir&#601;&#8217;&#257;&#x1E6F;&icirc; &#8217;et&#275;n bil&#601;&#x1E07;&#257;&#x1E07;&#257;m l&#601;&#x1E07;il&#601;t&icirc; s&ucirc;r m&#275;&#8216;&#257;l&#257;y: </P>
<P>41&nbsp;w&#601;&#347;a&#347;&#601;t&icirc; &#8216;&#259;l&ecirc;hem l&#601;h&#275;&#x1E6D;&icirc;&#x1E07; &#8217;w&#333;&#x1E6F;&#257;m &ucirc;n&#601;&#x1E6D;<sup>a</sup>&#8216;&#601;t&icirc;m b&#257;&#8217;&#257;re&#x1E63; hazz&#333;&#8217;&#x1E6F; be&#8217;&#277;me&#x1E6F; b&#601;&#x1E35;&#257;l-lib&icirc; &ucirc;&#x1E07;&#601;&#x1E35;&#257;l-naf&#601;&#353;&icirc;: s</P>
<P>42&nbsp;k&icirc;-&#x1E35;&#333;h &#8217;&#257;mar y&#601;hw&acirc; ka&#8217;&#259;&#353;er h&#275;&#x1E07;&#275;&#8217;&#x1E6F;&icirc; &#8217;el-h&#257;&#8216;&#257;m hazzeh &#8217;&#275;&#x1E6F; k&#257;l-h&#257;r&#257;&#8216;&acirc; hag&#601;&#x1E0F;w&#333;l&acirc; hazz&#333;&#8217;&#x1E6F; k&#275;n &#8217;&#257;n&#333;&#x1E35;&icirc; m&#275;&#x1E07;&icirc;&#8217; &#8216;&#259;l&ecirc;hem &#8217;e&#x1E6F;-k&#257;l-ha&#x1E6D;&#x1E6D;w&#333;&#x1E07;&acirc; &#8217;&#259;&#353;er &#8217;&#257;n&#333;&#x1E35;&icirc; d&#333;&#x1E07;&#275;r &#8216;&#259;l&ecirc;hem: </P>
<P>43&nbsp;w&#601;niq&#601;n&acirc; ha&#347;&#347;&#257;&#x1E0F;eh b&#257;&#8217;&#257;re&#x1E63; hazz&#333;&#8217;&#x1E6F; &#8217;&#259;&#353;er| &#8217;atem &#8217;&#333;m&#601;r&icirc;m &#353;&#601;m&#257;m&acirc; h&icirc;&#8217; m&#275;&#8217;&ecirc;n &#8217;&#257;&#x1E0F;&#257;m &ucirc;&#x1E07;&#601;h&#275;m&acirc; nit&#601;n&acirc; b&#601;ya&#x1E0F; haka&#347;&#601;d&icirc;m: </P>
<P>44&nbsp;&#347;&#257;&#x1E0F;w&#333;&#x1E6F; bakesef yiq&#601;n&ucirc; w&#601;&#x1E35;&#257;&#x1E6F;w&#333;&#x1E07; bass&#275;fer| w&#601;&#x1E25;&#257;&#x1E6F;w&#333;m w&#601;h&#257;&#8216;&#275;&#x1E0F; &#8216;&#275;&#x1E0F;&icirc;m b&#601;&#8217;ere&#x1E63; bin&#601;y&#257;min &ucirc;&#x1E07;is&#601;&#x1E07;&icirc;&#x1E07;&ecirc; y&#601;r&ucirc;&#353;&#257;laim &ucirc;&#x1E07;&#601;&#8216;&#257;r&ecirc; y&#601;h&ucirc;&#x1E0F;&acirc; &ucirc;&#x1E07;&#601;&#8216;&#257;r&ecirc; h&acirc;&#257;r &ucirc;&#x1E07;&#601;&#8216;&#257;r&ecirc; ha&#353;&#353;&#601;f&#275;l&acirc; &ucirc;&#x1E07;&#601;&#8216;&#257;r&ecirc; hanne&#x1E21;e&#x1E07; k&icirc;-&#8217;&#257;&#353;&icirc;&#x1E07; &#8217;e&#x1E6F;-&#353;&#601;&#x1E07;&ucirc;&#x1E6F;&#257;m n&#601;&#8217;um-y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="jer033.htm">Next: Jeremiah (Yermiyah) Chapter 33</A></CENTER>
</BODY>
</HTML>
