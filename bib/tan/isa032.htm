<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa032.htm">Polyglot</A>&nbsp;
<A HREF="../kjv/isa032.htm">KJV</A>&nbsp;
<A HREF="../sep/isa032.htm">Sep</A>&nbsp;
<A HREF="../vul/isa032.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa031.htm">Previous</A>&nbsp;
<A HREF="isa033.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 32</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הֵ֥ן לְצֶ֖דֶק יִמְלָךְ־מֶ֑לֶךְ וּלְשָׂרִ֖ים לְמִשְׁפָּ֥ט יָשֹֽׂרוּ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְהָיָה־אִ֥ישׁ כְּמַֽחֲבֵא־ר֖וּחַ וְסֵ֣תֶר זָ֑רֶם כְּפַלְגֵי־מַ֣יִם בְּצָי֔וֹן כְּצֵ֥ל סֶֽלַע־כָּבֵ֖ד בְּאֶ֥רֶץ עֲיֵפָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְלֹ֥א תִשְׁעֶ֖ינָה עֵינֵ֣י רֹאִ֑ים וְאָזְנֵ֥י שֹׁמְעִ֖ים תִּקְשַֽׁבְנָה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וּלְבַ֥ב נִמְהָרִ֖ים יָבִ֣ין לָדָ֑עַת וּלְשׁ֣וֹן עִלְּגִ֔ים תְּמַהֵ֖ר לְדַבֵּ֥ר צָחֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;לֹֽא־יִקָּרֵ֥א ע֛וֹד לְנָבָ֖ל נָדִ֑יב וּלְכִילַ֕י לֹ֥א יֵֽאָמֵ֖ר שֽׁוֹעַ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כִּ֤י נָבָל֙ נְבָלָ֣ה יְדַבֵּ֔ר וְלִבּ֖וֹ יַעֲשֶׂה־אָ֑וֶן לַעֲשׂ֣וֹת חֹ֗נֶף וּלְדַבֵּ֤ר אֶל־יְהוָה֙ תּוֹעָ֔ה לְהָרִיק֙ נֶ֣פֶשׁ רָעֵ֔ב וּמַשְׁקֶ֥ה צָמֵ֖א יַחְסִֽיר׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְכֵלַ֖י כֵּלָ֣יו רָעִ֑ים ה֚וּא זִמּ֣וֹת יָעָ֔ץ לְחַבֵּ֤ל <font color="brown">ענוים</font> <font color="blue">עֲנִיִּים֙</font> בְּאִמְרֵי־שֶׁ֔קֶר וּבְדַבֵּ֥ר אֶבְי֖וֹן מִשְׁפָּֽט׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְנָדִ֖יב נְדִיב֣וֹת יָעָ֑ץ וְה֖וּא עַל־נְדִיב֥וֹת יָקֽוּם׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;נָשִׁים֙ שַֽׁאֲנַנּ֔וֹת קֹ֖מְנָה שְׁמַ֣עְנָה קוֹלִ֑י בָּנוֹת֙ בֹּֽטח֔וֹת הַאְזֵ֖נָּה אִמְרָתִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;יָמִים֙ עַל־שָׁנָ֔ה תִּרְגַּ֖זְנָה בֹּֽטְח֑וֹת כִּ֚י כָּלָ֣ה בָצִ֔יר אֹ֖סֶף בְּלִ֥י יָבֽוֹא׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חִרְדוּ֙ שַֽׁאֲנַנּ֔וֹת רְגָ֖זָה בֹּֽטְח֑וֹת פְּשֹׁ֣טָֽה וְעֹ֔רָה וַחֲג֖וֹרָה עַל־חֲלָצָֽיִם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;עַל־שָׁדַ֖יִם סֹֽפְדִ֑ים עַל־שְׂדֵי־חֶ֕מֶד עַל־גֶּ֖פֶן פֹּרִיָּֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;עַ֚ל אַדְמַ֣ת עַמִּ֔י ק֥וֹץ שָׁמִ֖יר תַּֽעֲלֶ֑ה כִּ֚י עַל־כָּל־בָּתֵּ֣י מָשׂ֔וֹשׂ קִרְיָ֖ה עַלִּיזָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כִּֽי־אַרְמ֣וֹן נֻטָּ֔שׁ הֲמ֥וֹן עִ֖יר עֻזָּ֑ב עֹ֣פֶל וָבַ֜חַן הָיָ֨ה בְעַ֤ד מְעָרוֹת֙ עַד־עוֹלָ֔ם מְשׂ֥וֹשׂ פְּרָאִ֖ים מִרְעֵ֥ה עֲדָרִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;עַד־יֵ֨עָרֶ֥ה עָלֵ֛ינוּ ר֖וּחַ מִמָּר֑וֹם וְהָיָ֤ה מִדְבָּר֙ לַכַּרְמֶ֔ל <font color="brown">וכרמל</font> <font color="blue">וְהַכַּרְמֶ֖ל</font> לַיַּ֥עַר יֵחָשֵֽׁב׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְשָׁכַ֥ן בַּמִּדְבָּ֖ר מִשְׁפָּ֑ט וּצְדָקָ֖ה בַּכַּרְמֶ֥ל תֵּשֵֽׁב׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָיָ֛ה מַעֲשֵׂ֥ה הַצְּדָקָ֖ה שָׁל֑וֹם וַֽעֲבֹדַת֙ הַצְּדָקָ֔ה הַשְׁקֵ֥ט וָבֶ֖טַח עַד־עוֹלָֽם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְיָשַׁ֥ב עַמִּ֖י בִּנְוֵ֣ה שָׁל֑וֹם וּֽבְמִשְׁכְּנוֹת֙ מִבְטַחִ֔ים וּבִמְנוּחֹ֖ת שַׁאֲנַנּֽוֹת׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וּבָרַ֖ד בְּרֶ֣דֶת הַיָּ֑עַר וּבַשִּׁפְלָ֖ה תִּשְׁפַּ֥ל הָעִֽיר׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;אַשְׁרֵיכֶ֕ם זֹרְעֵ֖י עַל־כָּל־מָ֑יִם מְשַׁלְּחֵ֥י רֶֽגֶל־הַשּׁ֖וֹר וְהַחֲמֽוֹר׃ ס</P>
</TD>
<TD WIDTH="50%">
<P>1&nbsp;h&#275;n l&#601;&#x1E63;e&#x1E0F;eq yim&#601;l&#257;&#x1E35;&#601;-mele&#x1E35;&#601; &ucirc;l&#601;&#347;&#257;r&icirc;m l&#601;mi&#353;&#601;p&#257;&#x1E6D; y&#257;&#347;&#333;r&ucirc;: </P>
<P>2&nbsp;w&#601;h&#257;y&acirc;-&#8217;&icirc;&#353; k&#601;m<sup>a</sup>&#x1E25;&#259;&#x1E07;&#275;&#8217;-r&ucirc;&#x1E25;a w&#601;s&#275;&#x1E6F;er z&#257;rem k&#601;fal&#601;&#x1E21;&ecirc;-mayim b&#601;&#x1E63;&#257;yw&#333;n k&#601;&#x1E63;&#275;l sel<sup>a</sup>&#8216;-k&#257;&#x1E07;&#275;&#x1E0F; b&#601;&#8217;ere&#x1E63; &#8216;&#259;y&#275;f&acirc;: </P>
<P>3&nbsp;w&#601;l&#333;&#8217; &#x1E6F;i&#353;&#601;&#8216;eyn&acirc; &#8216;&ecirc;n&ecirc; r&#333;&#8217;&icirc;m w&#601;&#8217;&#257;z&#601;n&ecirc; &#353;&#333;m&#601;&#8216;&icirc;m tiq&#601;&#353;a&#x1E07;&#601;n&acirc;: </P>
<P>4&nbsp;&ucirc;l&#601;&#x1E07;a&#x1E07; nim&#601;h&#257;r&icirc;m y&#257;&#x1E07;&icirc;n l&#257;&#x1E0F;&#257;&#8216;a&#x1E6F; &ucirc;l&#601;&#353;w&#333;n &#8216;ill&#601;&#x1E21;&icirc;m t&#601;mah&#275;r l&#601;&#x1E0F;ab&#275;r &#x1E63;&#257;&#x1E25;w&#333;&#x1E6F;: </P>
<P>5&nbsp;l&#333;&#8217;-yiqq&#257;r&#275;&#8217; &#8216;w&#333;&#x1E0F; l&#601;n&#257;&#x1E07;&#257;l n&#257;&#x1E0F;&icirc;&#x1E07; &ucirc;l&#601;&#x1E35;&icirc;lay l&#333;&#8217; y&#275;&#8217;&#257;m&#275;r &#353;w&#333;&#8216;a: </P>
<P>6&nbsp;k&icirc; n&#257;&#x1E07;&#257;l n&#601;&#x1E07;&#257;l&acirc; y&#601;&#x1E0F;ab&#275;r w&#601;libw&#333; y<sup>a</sup>&#8216;&#259;&#347;eh-&#8217;&#257;wen l<sup>a</sup>&#8216;&#259;&#347;w&#333;&#x1E6F; &#x1E25;&#333;nef &ucirc;l&#601;&#x1E0F;ab&#275;r &#8217;el-y&#601;hw&acirc; tw&#333;&#8216;&acirc; l&#601;h&#257;r&icirc;q nefe&#353; r&#257;&#8216;&#275;&#x1E07; &ucirc;ma&#353;&#601;qeh &#x1E63;&#257;m&#275;&#8217; y<sup>a</sup>&#x1E25;&#601;s&icirc;r: </P>
<P>7&nbsp;w&#601;&#x1E35;&#275;lay k&#275;l&#257;yw r&#257;&#8216;&icirc;m h&ucirc;&#8217; zimmw&#333;&#x1E6F; y&#257;&#8216;&#257;&#x1E63; l&#601;&#x1E25;ab&#275;l <font color="brown">&#8216;&#259;n&#257;w&icirc;m</font> <font color="blue">&#8216;&#259;n&icirc;y&icirc;m</font> b&#601;&#8217;im&#601;r&ecirc;-&#353;eqer &ucirc;&#x1E07;&#601;&#x1E0F;ab&#275;r &#8217;e&#x1E07;&#601;yw&#333;n mi&#353;&#601;p&#257;&#x1E6D;: </P>
<P>8&nbsp;w&#601;n&#257;&#x1E0F;&icirc;&#x1E07; n&#601;&#x1E0F;&icirc;&#x1E07;w&#333;&#x1E6F; y&#257;&#8216;&#257;&#x1E63; w&#601;h&ucirc;&#8217; &#8216;al-n&#601;&#x1E0F;&icirc;&#x1E07;w&#333;&#x1E6F; y&#257;q&ucirc;m: f</P>
<P>9&nbsp;n&#257;&#353;&icirc;m &#353;a&#8217;&#259;nannw&#333;&#x1E6F; q&#333;m&#601;n&acirc; &#353;&#601;m<sup>a</sup>&#8216;&#601;n&acirc; qw&#333;l&icirc; b&#257;nw&#333;&#x1E6F; b&#333;&#x1E6D;&#x1E25;w&#333;&#x1E6F; ha&#8217;&#601;z&#275;nn&acirc; &#8217;im&#601;r&#257;&#x1E6F;&icirc;: </P>
<P>10&nbsp;y&#257;m&icirc;m &#8216;al-&#353;&#257;n&acirc; tir&#601;gaz&#601;n&acirc; b&#333;&#x1E6D;&#601;&#x1E25;w&#333;&#x1E6F; k&icirc; k&#257;l&acirc; &#x1E07;&#257;&#x1E63;&icirc;r &#8217;&#333;sef b&#601;l&icirc; y&#257;&#x1E07;w&#333;&#8217;: </P>
<P>11&nbsp;&#x1E25;ir&#601;&#x1E0F;&ucirc; &#353;a&#8217;&#259;nannw&#333;&#x1E6F; r&#601;&#x1E21;&#257;z&acirc; b&#333;&#x1E6D;&#601;&#x1E25;w&#333;&#x1E6F; p&#601;&#353;&#333;&#x1E6D;&acirc; w&#601;&#8216;&#333;r&acirc; w<sup>a</sup>&#x1E25;&#259;&#x1E21;w&#333;r&acirc; &#8216;al-&#x1E25;&#259;l&#257;&#x1E63;&#257;yim: </P>
<P>12&nbsp;&#8216;al-&#353;&#257;&#x1E0F;ayim s&#333;f&#601;&#x1E0F;&icirc;m &#8216;al-&#347;&#601;&#x1E0F;&ecirc;-&#x1E25;eme&#x1E0F; &#8216;al-gefen p&#333;r&icirc;y&acirc;: </P>
<P>13&nbsp;&#8216;al &#8217;a&#x1E0F;&#601;ma&#x1E6F; &#8216;amm&icirc; qw&#333;&#x1E63; &#353;&#257;m&icirc;r t<sup>a</sup>&#8216;&#259;leh k&icirc; &#8216;al-k&#257;l-b&#257;t&ecirc; m&#257;&#347;w&#333;&#347; qir&#601;y&acirc; &#8216;all&icirc;z&acirc;: </P>
<P>14&nbsp;k&icirc;-&#8217;ar&#601;mw&#333;n nu&#x1E6D;&#x1E6D;&#257;&#353; h&#259;mw&#333;n &#8216;&icirc;r &#8216;uzz&#257;&#x1E07; &#8216;&#333;fel w&#257;&#x1E07;<sup>a</sup>&#x1E25;an h&#257;y&acirc; &#x1E07;&#601;&#8216;a&#x1E0F; m&#601;&#8216;&#257;rw&#333;&#x1E6F; &#8216;a&#x1E0F;-&#8216;w&#333;l&#257;m m&#601;&#347;w&#333;&#347; p&#601;r&#257;&#8217;&icirc;m mir&#601;&#8216;&#275;h &#8216;&#259;&#x1E0F;&#257;r&icirc;m: </P>
<P>15&nbsp;&#8216;a&#x1E0F;-y&#275;&#8216;&#257;reh &#8216;&#257;l&ecirc;n&ucirc; r&ucirc;&#x1E25;a mimm&#257;rw&#333;m w&#601;h&#257;y&acirc; mi&#x1E0F;&#601;b&#257;r lakar&#601;mel <font color="brown">w&#601;&#x1E35;ar&#601;mel</font> <font color="blue">w&#601;hakar&#601;mel</font> layy<sup>a</sup>&#8216;ar y&#275;&#x1E25;&#257;&#353;&#275;&#x1E07;: </P>
<P>16&nbsp;w&#601;&#353;&#257;&#x1E35;an bammi&#x1E0F;&#601;b&#257;r mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; bakar&#601;mel t&#275;&#353;&#275;&#x1E07;: </P>
<P>17&nbsp;w&#601;h&#257;y&acirc; m<sup>a</sup>&#8216;&#259;&#347;&#275;h ha&#x1E63;&#x1E63;&#601;&#x1E0F;&#257;q&acirc; &#353;&#257;lw&#333;m w<sup>a</sup>&#8216;&#259;&#x1E07;&#333;&#x1E0F;a&#x1E6F; ha&#x1E63;&#x1E63;&#601;&#x1E0F;&#257;q&acirc; ha&#353;&#601;q&#275;&#x1E6D; w&#257;&#x1E07;e&#x1E6D;<sup>a</sup>&#x1E25; &#8216;a&#x1E0F;-&#8216;w&#333;l&#257;m: </P>
<P>18&nbsp;w&#601;y&#257;&#353;a&#x1E07; &#8216;amm&icirc; bin&#601;w&#275;h &#353;&#257;lw&#333;m &ucirc;&#x1E07;&#601;mi&#353;&#601;k&#601;nw&#333;&#x1E6F; mi&#x1E07;&#601;&#x1E6D;<sup>a</sup>&#x1E25;&icirc;m &ucirc;&#x1E07;im&#601;n&ucirc;&#x1E25;&#333;&#x1E6F; &#353;a&#8217;&#259;nannw&#333;&#x1E6F;: </P>
<P>19&nbsp;&ucirc;&#x1E07;&#257;ra&#x1E0F; b&#601;re&#x1E0F;e&#x1E6F; hayy&#257;&#8216;ar &ucirc;&#x1E07;a&#353;&#353;if&#601;l&acirc; ti&#353;&#601;pal h&#257;&#8216;&icirc;r: </P>
<P>20&nbsp;&#8217;a&#353;&#601;r&ecirc;&#x1E35;em z&#333;r&#601;&#8216;&ecirc; &#8216;al-k&#257;l-m&#257;yim m&#601;&#353;all&#601;&#x1E25;&ecirc; re&#x1E21;el-ha&#353;&#353;w&#333;r w&#601;h<sup>a</sup>&#x1E25;&#259;mw&#333;r: s</P>
</TD>
</TABLE>
<P><HR>
<CENTER>
<A HREF="isa033.htm">Next: Isaiah (Yisheyah) Chapter 33</A></CENTER>
</BODY>
</HTML>
