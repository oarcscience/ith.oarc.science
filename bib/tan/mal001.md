[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/mal001)  [KJV](../kjv/mal001)  [Sep](../sep/mal001) 
[Vul](../vul/mal001)   
  
[Malachi (Malakhi) Index](mal)  
  [Previous](zac014)  [Next](mal002) 

------------------------------------------------------------------------

### Tanach (Hebrew): Malachi (Malakhi) Chapter 1

‎<span id="001">1</span> ‏מַשָּׂ֥א דְבַר־יְהוָ֖ה אֶל־יִשְׂרָאֵ֑ל בְּיַ֖ד
מַלְאָכִֽי׃

‎<span id="002">2</span> ‏אָהַ֤בְתִּי אֶתְכֶם֙ אָמַ֣ר יְהוָ֔ה
וַאֲמַרְתֶּ֖ם בַּמָּ֣ה אֲהַבְתָּ֑נוּ הֲלוֹא־אָ֨ח עֵשָׂ֤ו לְיַֽעֲקֹב֙
נְאֻם־יְהוָ֔ה וָאֹהַ֖ב אֶֽת־יַעֲקֹֽב׃

‎<span id="003">3</span> ‏וְאֶת־עֵשָׂ֖ו שָׂנֵ֑אתִי וָאָשִׂ֤ים
אֶת־הָרָיו֙ שְׁמָמָ֔ה וְאֶת־נַחֲלָת֖וֹ לְתַנּ֥וֹת מִדְבָּֽר׃

‎<span id="004">4</span> ‏כִּֽי־תֹאמַ֨ר אֱד֜וֹם רֻשַּׁ֗שְׁנוּ וְנָשׁוּב֙
וְנִבְנֶ֣ה חֳרָב֔וֹת כֹּ֤ה אָמַר֙ יְהוָ֣ה צְבָא֔וֹת הֵ֥מָּה יִבְנ֖וּ
וַאֲנִ֣י אֶהֱר֑וֹס וְקָרְא֤וּ לָהֶם֙ גְּב֣וּל רִשְׁעָ֔ה וְהָעָ֛ם
אֲשֶׁר־זָעַ֥ם יְהוָ֖ה עַד־עוֹלָֽם׃

‎<span id="005">5</span> ‏וְעֵינֵיכֶ֖ם תִּרְאֶ֑ינָה וְאַתֶּ֤ם
תֹּֽאמְרוּ֙ יִגְדַּ֣ל יְהוָ֔ה מֵעַ֖ל לִגְב֥וּל יִשְׂרָאֵֽל׃

‎<span id="006">6</span> ‏בֵּ֛ן יְכַבֵּ֥ד אָ֖ב וְעֶ֣בֶד אֲדֹנָ֑יו
וְאִם־אָ֣ב אָ֣נִי אַיֵּ֣ה כְבוֹדִ֡י וְאִם־אֲדוֹנִ֣ים אָנִי֩ אַיֵּ֨ה
מוֹרָאִ֜י אָמַ֣ר׀ יְהוָ֣ה צְבָא֗וֹת לָכֶם֙ הַכֹּֽהֲנִים֙ בּוֹזֵ֣י
שְׁמִ֔י וַאֲמַרְתֶּ֕ם בַּמֶּ֥ה בָזִ֖ינוּ אֶת־שְׁמֶֽךָ׃

‎<span id="007">7</span> ‏מַגִּישִׁ֤ים עַֽל־מִזְבְּחִי֙ לֶ֣חֶם מְגֹאָ֔ל
וַאֲמַרְתֶּ֖ם בַּמֶּ֣ה גֵֽאַלְנ֑וּךָ בֶּאֱמָרְכֶ֕ם שֻׁלְחַ֥ן יְהוָ֖ה
נִבְזֶ֥ה הֽוּא׃

‎<span id="008">8</span> ‏וְכִֽי־תַגִּשׁ֨וּן עִוֵּ֤ר לִזְבֹּ֙חַ֙ אֵ֣ין
רָ֔ע וְכִ֥י תַגִּ֛ישׁוּ פִּסֵּ֥חַ וְחֹלֶ֖ה אֵ֣ין רָ֑ע הַקְרִיבֵ֨הוּ נָ֜א
לְפֶחָתֶ֗ךָ הֲיִרְצְךָ֙ א֚וֹ הֲיִשָּׂ֣א פָנֶ֔יךָ אָמַ֖ר יְהוָ֥ה
צְבָאֽוֹת׃

‎<span id="009">9</span> ‏וְעַתָּ֛ה חַלּוּ־נָ֥א פְנֵי־אֵ֖ל וִֽיחָנֵ֑נוּ
מִיֶּדְכֶם֙ הָ֣יְתָה זֹּ֔את הֲיִשָּׂ֤א מִכֶּם֙ פָּנִ֔ים אָמַ֖ר יְהוָ֥ה
צְבָאֽוֹת׃

‎<span id="010">10</span> ‏מִ֤י גַם־בָּכֶם֙ וְיִסְגֹּ֣ר דְּלָתַ֔יִם
וְלֹֽא־תָאִ֥ירוּ מִזְבְּחִ֖י חִנָּ֑ם אֵֽין־לִ֨י חֵ֜פֶץ בָּכֶ֗ם אָמַר֙
יְהוָ֣ה צְבָא֔וֹת וּמִנְחָ֖ה לֹֽא־אֶרְצֶ֥ה מִיֶּדְכֶֽם׃

‎<span id="011">11</span> ‏כִּ֣י מִמִּזְרַח־שֶׁ֜מֶשׁ וְעַד־מְבוֹא֗וֹ
גָּד֤וֹל שְׁמִי֙ בַּגּוֹיִ֔ם וּבְכָל־מָק֗וֹם מֻקְטָ֥ר מֻגָּ֛שׁ לִשְׁמִ֖י
וּמִנְחָ֣ה טְהוֹרָ֑ה כִּֽי־גָד֤וֹל שְׁמִי֙ בַּגּוֹיִ֔ם אָמַ֖ר יְהוָ֥ה
צְבָאֽוֹת׃

‎<span id="012">12</span> ‏וְאַתֶּ֖ם מְחַלְּלִ֣ים אוֹת֑וֹ בֶּאֱמָרְכֶ֗ם
שֻׁלְחַ֤ן אֲדֹנָי֙ מְגֹאָ֣ל ה֔וּא וְנִיב֖וֹ נִבְזֶ֥ה אָכְלֽוֹ׃

‎<span id="013">13</span> ‏וַאֲמַרְתֶּם֩ הִנֵּ֨ה מַתְּלָאָ֜ה
וְהִפַּחְתֶּ֣ם אוֹת֗וֹ אָמַר֙ יְהוָ֣ה צְבָא֔וֹת וַהֲבֵאתֶ֣ם גָּז֗וּל
וְאֶת־הַפִּסֵּ֙חַ֙ וְאֶת־הַ֣חוֹלֶ֔ה וַהֲבֵאתֶ֖ם אֶת־הַמִּנְחָ֑ה
הַאֶרְצֶ֥ה אוֹתָ֛הּ מִיֶּדְכֶ֖ם אָמַ֥ר יְהוָֽה׃ ס

‎<span id="014">14</span> ‏וְאָר֣וּר נוֹכֵ֗ל וְיֵ֤שׁ בְּעֶדְרוֹ֙ זָכָ֔ר
וְנֹדֵ֛ר וְזֹבֵ֥חַ מָשְׁחָ֖ת לַֽאדֹנָ֑י כִּי֩ מֶ֨לֶךְ גָּד֜וֹל אָ֗נִי
אָמַר֙ יְהוָ֣ה צְבָא֔וֹת וּשְׁמִ֖י נוֹרָ֥א בַגּוֹיִֽם׃

1 maśśā’ ḏəḇar-yəhwâ ’el-yiśərā’ēl bəyaḏ malə’āḵî:

2 ’âaḇətî ’eṯəḵem ’āmar yəhwâ wa’ămarətem bammâ ’ăhaḇətānû hălwō’-’āḥ
‘ēśāw ləy<sup>a</sup>‘ăqōḇ nə’um-yəhwâ wā’ōhaḇ ’eṯ-y<sup>a</sup>‘ăqōḇ:

3 wə’eṯ-‘ēśāw śānē’ṯî wā’āśîm ’eṯ-hārāyw šəmāmâ
wə’eṯ-n<sup>a</sup>ḥălāṯwō ləṯannwōṯ miḏəbār:

4 kî-ṯō’mar ’ĕḏwōm ruššašənû wənāšûḇ wəniḇəneh ḥŏrāḇwōṯ kōh ’āmar yəhwâ
ṣəḇā’wōṯ hēmmâ yiḇənû wa’ănî ’ehĕrwōs wəqārə’û lâem gəḇûl rišə‘â wəhā‘ām
’ăšer-zā‘am yəhwâ ‘aḏ-‘wōlām:

5 wə‘ênêḵem tirə’eynâ wə’atem tō’mərû yiḡədal yəhwâ mē‘al liḡəḇûl
yiśərā’ēl:

6 bēn yəḵabēḏ ’āḇ wə‘eḇeḏ ’ăḏōnāyw wə’im-’āḇ ’ānî ’ayyēh ḵəḇwōḏî
wə’im-’ăḏwōnîm ’ānî ’ayyēh mwōrā’î ’āmar\| yəhwâ ṣəḇā’wōṯ lāḵem
hakōhănîm bwōzê šəmî wa’ămarətem bammeh ḇāzînû ’eṯ-šəmeḵā:

7 magîšîm ‘al-mizəbəḥî leḥem məḡō’āl wa’ămarətem bammeh ḡē’alənûḵā
be’ĕmārəḵem šuləḥan yəhwâ niḇəzeh hû’:

8 wəḵî-ṯagišûn ‘iûēr lizəbōḥa ’ên rā‘ wəḵî ṯagîšû pissēḥa wəḥōleh ’ên
rā‘ haqərîḇēhû nā’ ləfeḥāṯeḵā hăyirəṣəḵā ’wō hăyiśśā’ fāneyḵā ’āmar
yəhwâ ṣəḇā’wōṯ:

9 wə‘atâ ḥallû-nā’ fənê-’ēl wîḥānēnû mîyeḏəḵem hāyəṯâ zzō’ṯ hăyiśśā’
mikem pānîm ’āmar yəhwâ ṣəḇā’wōṯ:

10 mî ḡam-bāḵem wəyisəgōr dəlāṯayim wəlō’-ṯā’îrû mizəbəḥî ḥinnām ’ên-lî
ḥēfeṣ bāḵem ’āmar yəhwâ ṣəḇā’wōṯ ûminəḥâ lō’-’erəṣeh mîyeḏəḵem:

11 kî mimmizər<sup>a</sup>ḥ-šemeš wə‘aḏ-məḇwō’wō gāḏwōl šəmî bagwōyim
ûḇəḵāl-māqwōm muqəṭār mugāš lišəmî ûminəḥâ ṭəhwōrâ kî-ḡāḏwōl šəmî
bagwōyim ’āmar yəhwâ ṣəḇā’wōṯ:

12 wə’atem məḥalləlîm ’wōṯwō be’ĕmārəḵem šuləḥan ’ăḏōnāy məḡō’āl hû’
wənîḇwō niḇəzeh ’āḵəlwō:

13 wa’ămarətem hinnēh matəlā’â wəhip<sup>a</sup>ḥətem ’wōṯwō ’āmar yəhwâ
ṣəḇā’wōṯ wahăḇē’ṯem gāzûl wə’eṯ-hapissēḥa wə’eṯ-h<sup>a</sup>ḥwōleh
wahăḇē’ṯem ’eṯ-hamminəḥâ ha’erəṣeh ’wōṯāh mîyeḏəḵem ’āmar yəhwâ: s

14 wə’ārûr nwōḵēl wəyēš bə‘eḏərwō zāḵār wənōḏēr wəzōḇēḥa māšəḥāṯ
la’ḏōnāy kî meleḵə gāḏwōl ’ānî ’āmar yəhwâ ṣəḇā’wōṯ ûšəmî nwōrā’
ḇagwōyim:

------------------------------------------------------------------------

[Next: Malachi (Malakhi) Chapter 2](mal002)
