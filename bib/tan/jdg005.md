[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg005)  [KJV](../kjv/jdg005.md) 
[Sep:JdB](../sep/jdb005)  [Sep:JdA](../sep/jda005.md) 
[Vul](../vul/jdg005.md)   
  
[Judges (Shoftim) Index](jdg.md)  
  [Previous](jdg004)  [Next](jdg006.md) 

------------------------------------------------------------------------

### Tanach (Hebrew): Judges (Shoftim) Chapter 5

‎<span id="001">1</span> ‏וַתָּ֣שַׁר דְּבוֹרָ֔ה וּבָרָ֖ק
בֶּן־אֲבִינֹ֑עַם בַּיּ֥וֹם הַה֖וּא לֵאמֹֽר׃

‎<span id="002">2</span> ‏בִּפְרֹ֤עַ פְּרָעוֹת֙ בְּיִשְׂרָאֵ֔ל
בְּהִתְנַדֵּ֖ב עָ֑ם בָּרֲכ֖וּ יְהוָֽה׃

‎<span id="003">3</span> ‏שִׁמְע֣וּ מְלָכִ֔ים הַאֲזִ֖ינוּ רֹֽזְנִ֑ים
אָֽנֹכִ֗י לַֽיהוָה֙ אָנֹכִ֣י אָשִׁ֔ירָה אֲזַמֵּ֕ר לַֽיהוָ֖ה אֱלֹהֵ֥י
יִשְׂרָאֵֽל׃

‎<span id="004">4</span> ‏יְהוָ֗ה בְּצֵאתְךָ֤ מִשֵּׂעִיר֙ בְּצַעְדְּךָ֙
מִשְּׂדֵ֣ה אֱד֔וֹם אֶ֣רֶץ רָעָ֔שָׁה גַּם־שָׁמַ֖יִם נָטָ֑פוּ גַּם־עָבִ֖ים
נָ֥טְפוּ מָֽיִם׃

‎<span id="005">5</span> ‏הָרִ֥ים נָזְל֖וּ מִפְּנֵ֣י יְהוָ֑ה זֶ֣ה
סִינַ֔י מִפְּנֵ֕י יְהוָ֖ה אֱלֹהֵ֥י יִשְׂרָאֵֽל׃

‎<span id="006">6</span> ‏בִּימֵ֞י שַׁמְגַּ֤ר בֶּן־עֲנָת֙ בִּימֵ֣י
יָעֵ֔ל חָדְל֖וּ אֳרָח֑וֹת וְהֹלְכֵ֣י נְתִיב֔וֹת יֵלְכ֕וּ אֳרָח֖וֹת
עֲקַלְקַלּֽוֹת׃

‎<span id="007">7</span> ‏חָדְל֧וּ פְרָז֛וֹן בְּיִשְׂרָאֵ֖ל חָדֵ֑לּוּ
עַ֤ד שַׁקַּ֙מְתִּי֙ דְּבוֹרָ֔ה שַׁקַּ֥מְתִּי אֵ֖ם בְּיִשְׂרָאֵֽל׃

‎<span id="008">8</span> ‏יִבְחַר֙ אֱלֹהִ֣ים חֲדָשִׁ֔ים אָ֖ז לָחֶ֣ם
שְׁעָרִ֑ים מָגֵ֤ן אִם־יֵֽרָאֶה֙ וָרֹ֔מַח בְּאַרְבָּעִ֥ים אֶ֖לֶף
בְּיִשְׂרָאֵֽל׃

‎<span id="009">9</span> ‏לִבִּי֙ לְחוֹקְקֵ֣י יִשְׂרָאֵ֔ל
הַמִּֽתְנַדְּבִ֖ים בָּעָ֑ם בָּרֲכ֖וּ יְהוָֽה׃

‎<span id="010">10</span> ‏רֹכְבֵי֩ אֲתֹנ֨וֹת צְחֹר֜וֹת יֹשְׁבֵ֧י
עַל־מִדִּ֛ין וְהֹלְכֵ֥י עַל־דֶּ֖רֶךְ שִֽׂיחוּ׃

‎<span id="011">11</span> ‏מִקּ֣וֹל מְחַֽצְצִ֗ים בֵּ֚ין מַשְׁאַבִּ֔ים
שָׁ֤ם יְתַנּוּ֙ צִדְק֣וֹת יְהוָ֔ה צִדְקֹ֥ת פִּרְזֹנ֖וֹ בְּיִשְׂרָאֵ֑ל
אָ֛ז יָרְד֥וּ לַשְּׁעָרִ֖ים עַם־יְהוָֽה׃

‎<span id="012">12</span> ‏עוּרִ֤י עוּרִי֙ דְּבוֹרָ֔ה ע֥וּרִי ע֖וּרִי
דַּבְּרִי־שִׁ֑יר ק֥וּם בָּרָ֛ק וּֽשֲׁבֵ֥ה שֶׁבְיְךָ֖ בֶּן־אֲבִינֹֽעַם׃

‎<span id="013">13</span> ‏אָ֚ז יְרַ֣ד שָׂרִ֔יד לְאַדִּירִ֖ים עָ֑ם
יְהוָ֕ה יְרַד־לִ֖י בַּגִּבּוֹרִֽים׃

‎<span id="014">14</span> ‏מִנִּ֣י אֶפְרַ֗יִם שָׁרְשָׁם֙ בַּעֲמָלֵ֔ק
אַחֲרֶ֥יךָ בִנְיָמִ֖ין בַּֽעֲמָמֶ֑יךָ מִנִּ֣י מָכִ֗יר יָֽרְדוּ֙
מְחֹ֣קְקִ֔ים וּמִ֨זְּבוּלֻ֔ן מֹשְׁכִ֖ים בְּשֵׁ֥בֶט סֹפֵֽר׃

‎<span id="015">15</span> ‏וְשָׂרַ֤י בְּיִשָּׂשכָר֙ עִם־דְּבֹרָ֔ה
וְיִשָּׂשכָר֙ כֵּ֣ן בָּרָ֔ק בָּעֵ֖מֶק שֻׁלַּ֣ח בְּרַגְלָ֑יו
בִּפְלַגּ֣וֹת רְאוּבֵ֔ן גְּדֹלִ֖ים חִקְקֵי־לֵֽב׃

‎<span id="016">16</span> ‏לָ֣מָּה יָשַׁ֗בְתָּ בֵּ֚ין הַֽמִּשְׁפְּתַ֔יִם
לִשְׁמֹ֖עַ שְׁרִק֣וֹת עֲדָרִ֑ים לִפְלַגּ֣וֹת רְאוּבֵ֔ן גְּדוֹלִ֖ים
חִקְרֵי־לֵֽב׃

‎<span id="017">17</span> ‏גִּלְעָ֗ד בְּעֵ֤בֶר הַיַּרְדֵּן֙ שָׁכֵ֔ן
וְדָ֕ן לָ֥מָּה יָג֖וּר אֳנִיּ֑וֹת אָשֵׁ֗ר יָשַׁב֙ לְח֣וֹף יַמִּ֔ים
וְעַ֥ל מִפְרָצָ֖יו יִשְׁכּֽוֹן׃

‎<span id="018">18</span> ‏זְבֻל֗וּן עַ֣ם חֵרֵ֥ף נַפְשׁ֛וֹ לָמ֖וּת
וְנַפְתָּלִ֑י עַ֖ל מְרוֹמֵ֥י שָׂדֶֽה׃

‎<span id="019">19</span> ‏בָּ֤אוּ מְלָכִים֙ נִלְחָ֔מוּ אָ֤ז נִלְחֲמוּ֙
מַלְכֵ֣י כְנַ֔עַן בְּתַעְנַ֖ךְ עַל־מֵ֣י מְגִדּ֑וֹ בֶּ֥צַע כֶּ֖סֶף לֹ֥א
לָקָֽחוּ׃

‎<span id="020">20</span> ‏מִן־שָׁמַ֖יִם נִלְחָ֑מוּ הַכּֽוֹכָבִים֙
מִמְּסִלּוֹתָ֔ם נִלְחֲמ֖וּ עִם־סִיסְרָֽא׃

‎<span id="021">21</span> ‏נַ֤חַל קִישׁוֹן֙ גְּרָפָ֔ם נַ֥חַל קְדוּמִ֖ים
נַ֣חַל קִישׁ֑וֹן תִּדְרְכִ֥י נַפְשִׁ֖י עֹֽז׃

‎<span id="022">22</span> ‏אָ֥ז הָלְמ֖וּ עִקְּבֵי־ס֑וּס מִֽדַּהֲר֖וֹת
דַּהֲר֥וֹת אַבִּירָֽיו׃

‎<span id="023">23</span> ‏א֣וֹרוּ מֵר֗וֹז אָמַר֙ מַלְאַ֣ךְ יְהוָ֔ה
אֹ֥רוּ אָר֖וֹר יֹשְׁבֶ֑יהָ כִּ֤י לֹֽא־בָ֙אוּ֙ לְעֶזְרַ֣ת יְהוָ֔ה
לְעֶזְרַ֥ת יְהוָ֖ה בַּגִּבּוֹרִֽים׃

‎<span id="024">24</span> ‏תְּבֹרַךְ֙ מִנָּשִׁ֔ים יָעֵ֕ל אֵ֖שֶׁת חֶ֣בֶר
הַקֵּינִ֑י מִנָּשִׁ֥ים בָּאֹ֖הֶל תְּבֹרָֽךְ׃

‎<span id="025">25</span> ‏מַ֥יִם שָׁאַ֖ל חָלָ֣ב נָתָ֑נָה בְּסֵ֥פֶל
אַדִּירִ֖ים הִקְרִ֥יבָה חֶמְאָֽה׃

‎<span id="026">26</span> ‏יָדָהּ֙ לַיָּתֵ֣ד תִּשְׁלַ֔חְנָה וִֽימִינָ֖הּ
לְהַלְמ֣וּת עֲמֵלִ֑ים וְהָלְמָ֤ה סִֽיסְרָא֙ מָחֲקָ֣ה רֹאשׁ֔וֹ וּמָחֲצָ֥ה
וְחָלְפָ֖ה רַקָּתֽוֹ׃

‎<span id="027">27</span> ‏בֵּ֣ין רַגְלֶ֔יהָ כָּרַ֥ע נָפַ֖ל שָׁכָ֑ב
בֵּ֤ין רַגְלֶ֙יהָ֙ כָּרַ֣ע נָפָ֔ל בַּאֲשֶׁ֣ר כָּרַ֔ע שָׁ֖ם נָפַ֥ל
שָׁדֽוּד׃

‎<span id="028">28</span> ‏בְּעַד֩ הַחַלּ֨וֹן נִשְׁקְפָ֧ה וַתְּיַבֵּ֛ב
אֵ֥ם סִֽיסְרָ֖א בְּעַ֣ד הָֽאֶשְׁנָ֑ב מַדּ֗וּעַ בֹּשֵׁ֤שׁ רִכְבּוֹ֙
לָב֔וֹא מַדּ֣וּעַ אֶֽחֱר֔וּ פַּעֲמֵ֖י מַרְכְּבוֹתָֽיו׃

‎<span id="029">29</span> ‏חַכְמ֥וֹת שָׂרוֹתֶ֖יהָ תַּעֲנֶ֑ינָּה
אַף־הִ֕יא תָּשִׁ֥יב אֲמָרֶ֖יהָ לָֽהּ׃

‎<span id="030">30</span> ‏הֲלֹ֨א יִמְצְא֜וּ יְחַלְּק֣וּ שָׁלָ֗ל רַ֤חַם
רַחֲמָתַ֙יִם֙ לְרֹ֣אשׁ גֶּ֔בֶר שְׁלַ֤ל צְבָעִים֙ לְסִ֣יסְרָ֔א שְׁלַ֥ל
צְבָעִ֖ים רִקְמָ֑ה צֶ֥בַע רִקְמָתַ֖יִם לְצַוְּארֵ֥י שָׁלָֽל׃

‎<span id="031">31</span> ‏כֵּ֠ן יֹאבְד֤וּ כָל־אוֹיְבֶ֙יךָ֙ יְהוָ֔ה
וְאֹ֣הֲבָ֔יו כְּצֵ֥את הַשֶּׁ֖מֶשׁ בִּגְבֻרָת֑וֹ וַתִּשְׁקֹ֥ט הָאָ֖רֶץ
אַרְבָּעִ֥ים שָׁנָֽה׃ פ

1 watāšar dəḇwōrâ ûḇārāq ben-’ăḇînō‘am bayywōm hahû’ lē’mōr:

2 bifərō‘a pərā‘wōṯ bəyiśərā’ēl bəhiṯənadēḇ ‘ām bārăḵû yəhwâ:

3 šimə‘û məlāḵîm ha’ăzînû rōzənîm ’ānōḵî layhwâ ’ānōḵî ’āšîrâ ’ăzammēr
layhwâ ’ĕlōhê yiśərā’ēl:

4 yəhwâ bəṣē’ṯəḵā miśśē‘îr bəṣ<sup>a</sup>‘ədəḵā miśśəḏēh ’ĕḏwōm ’ereṣ
rā‘āšâ gam-šāmayim nāṭāfû gam-‘āḇîm nāṭəfû māyim:

5 hārîm nāzəlû mipənê yəhwâ zeh sînay mipənê yəhwâ ’ĕlōhê yiśərā’ēl:

6 bîmê šaməgar ben-‘ănāṯ bîmê yā‘ēl ḥāḏəlû ’ŏrāḥwōṯ wəhōləḵê nəṯîḇwōṯ
yēləḵû ’ŏrāḥwōṯ ‘ăqaləqallwōṯ:

7 ḥāḏəlû fərāzwōn bəyiśərā’ēl ḥāḏēllû ‘aḏ šaqqamətî dəḇwōrâ šaqqamətî
’ēm bəyiśərā’ēl:

8 yiḇəḥar ’ĕlōhîm ḥăḏāšîm ’āz lāḥem šə‘ārîm māḡēn ’im-yērā’eh
wārōm<sup>a</sup>ḥ bə’arəbā‘îm ’elef bəyiśərā’ēl:

9 libî ləḥwōqəqê yiśərā’ēl hammiṯənadəḇîm bā‘ām bārăḵû yəhwâ:

10 rōḵəḇê ’ăṯōnwōṯ ṣəḥōrwōṯ yōšəḇê ‘al-midîn wəhōləḵê ‘al-dereḵə śîḥû:

11 miqqwōl məḥaṣəṣîm bên mašə’abîm šām yəṯannû ṣiḏəqwōṯ yəhwâ ṣiḏəqōṯ
pirəzōnwō bəyiśərā’ēl ’āz yārəḏû laššə‘ārîm ‘am-yəhwâ:

12 ‘ûrî ‘ûrî dəḇwōrâ ‘ûrî ‘ûrî dabərî-šîr qûm bārāq ûšăḇēh šeḇəyəḵā
ben-’ăḇînō‘am:

13 ’āz yəraḏ śārîḏ lə’adîrîm ‘ām yəhwâ yəraḏ-lî bagibwōrîm:

14 minnî ’efərayim šārəšām b<sup>a</sup>‘ămālēq ’<sup>a</sup>ḥăreyḵā
ḇinəyāmîn b<sup>a</sup>‘ămāmeyḵā minnî māḵîr yārəḏû məḥōqəqîm
ûmizzəḇûlun mōšəḵîm bəšēḇeṭ sōfēr:

15 wəśāray bəyiśśāsḵār ‘im-dəḇōrâ wəyiśśāsḵār kēn bārāq bā‘ēmeq
šull<sup>a</sup>ḥ bəraḡəlāyw bifəlagwōṯ rə’ûḇēn gəḏōlîm ḥiqəqê-lēḇ:

16 lāmmâ yāšaḇətā bên hammišəpəṯayim lišəmō‘a šəriqwōṯ ‘ăḏārîm
lifəlagwōṯ rə’ûḇēn gəḏwōlîm ḥiqərê-lēḇ:

17 gilə‘āḏ bə‘ēḇer hayyarədēn šāḵēn wəḏān lāmmâ yāḡûr ’ŏnîywōṯ ’āšēr
yāšaḇ ləḥwōf yammîm wə‘al mifərāṣāyw yišəkwōn:

18 zəḇulûn ‘am ḥērēf nafəšwō lāmûṯ wənafətālî ‘al mərwōmê śāḏeh:

19 bā’û məlāḵîm niləḥāmû ’āz niləḥămû maləḵê ḵən<sup>a</sup>‘an
bəṯ<sup>a</sup>‘ənaḵə ‘al-mê məḡidwō beṣ<sup>a</sup>‘ kesef lō’ lāqāḥû:

20 min-šāmayim niləḥāmû hakwōḵāḇîm mimməsillwōṯām niləḥămû ‘im-sîsərā’:

21 n<sup>a</sup>ḥal qîšwōn gərāfām n<sup>a</sup>ḥal qəḏûmîm
n<sup>a</sup>ḥal qîšwōn tiḏərəḵî nafəšî ‘ōz:

22 ’āz hāləmû ‘iqqəḇê-sûs midahărwōṯ dahărwōṯ ’abîrāyw:

23 ’wōrû mērwōz ’āmar malə’aḵə yəhwâ ’ōrû ’ārwōr yōšəḇeyhā kî lō’-ḇā’û
lə‘ezəraṯ yəhwâ lə‘ezəraṯ yəhwâ bagibwōrîm:

24 təḇōraḵə minnāšîm yā‘ēl ’ēšeṯ ḥeḇer haqqênî minnāšîm bā’ōhel
təḇōrāḵə:

25 mayim šā’al ḥālāḇ nāṯānâ bəsēfel ’adîrîm hiqərîḇâ ḥemə’â:

26 yāḏāh layyāṯēḏ tišəl<sup>a</sup>ḥənâ wîmînāh ləhaləmûṯ ‘ămēlîm
wəhāləmâ sîsərā’ māḥăqâ rō’šwō ûmāḥăṣâ wəḥāləfâ raqqāṯwō:

27 bên raḡəleyhā kār<sup>a</sup>‘ nāfal šāḵāḇ bên raḡəleyhā
kār<sup>a</sup>‘ nāfāl ba’ăšer kār<sup>a</sup>‘ šām nāfal šāḏûḏ:

28 bə‘aḏ h<sup>a</sup>ḥallwōn nišəqəfâ watəyabēḇ ’ēm sîsərā’ bə‘aḏ
hā’ešənāḇ madû‘a bōšēš riḵəbwō lāḇwō’ madû‘a ’eḥĕrû p<sup>a</sup>‘ămê
marəkəḇwōṯāyw:

29 ḥaḵəmwōṯ śārwōṯeyhā t<sup>a</sup>‘ăneynnâ ’af-hî’ tāšîḇ ’ămāreyhā
lāh:

30 hălō’ yiməṣə’û yəḥalləqû šālāl r<sup>a</sup>ḥam
r<sup>a</sup>ḥămāṯayim lərō’š geḇer šəlal ṣəḇā‘îm ləsîsərā’ šəlal
ṣəḇā‘îm riqəmâ ṣeḇ<sup>a</sup>‘ riqəmāṯayim ləṣaûə’rê šālāl:

31 kēn yō’ḇəḏû ḵāl-’wōyəḇeyḵā yəhwâ wə’ōhăḇāyw kəṣē’ṯ haššemeš
biḡəḇurāṯwō watišəqōṭ hā’āreṣ ’arəbā‘îm šānâ: f

------------------------------------------------------------------------

[Next: Judges (Shoftim) Chapter 6](jdg006.md)
