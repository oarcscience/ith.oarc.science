<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Jeremiah (Yermiyah): Jeremiah (Yermiyah) Chapter 49</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer049.htm">Polyglot</A>&nbsp;
<A HREF="../kjv/jer049.htm">KJV</A>&nbsp;
<A HREF="../sep/jer049.htm">Sep</A>&nbsp;
<A HREF="../vul/jer049.htm">Vul</A>&nbsp;

<BR>
<BR><A HREF="jer.htm">Jeremiah (Yermiyah) Index</A><BR>
&nbsp;
<A HREF="jer048.htm">Previous</A>&nbsp;
<A HREF="jer050.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Jeremiah (Yermiyah) Chapter 49</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לִבְנֵ֣י עַמּ֗וֹן כֹּ֚ה אָמַ֣ר יְהוָ֔ה הֲבָנִ֥ים אֵין֙ לְיִשְׂרָאֵ֔ל אִם־יוֹרֵ֖שׁ אֵ֣ין ל֑וֹ מַדּ֗וּעַ יָרַ֤שׁ מַלְכָּם֙ אֶת־גָּ֔ד וְעַמּ֖וֹ בְּעָרָ֥יו יָשָֽׁב׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לָכֵ֡ן הִנֵּה֩ יָמִ֨ים בָּאִ֜ים נְאֻם־יְהוָ֗ה וְ֠הִשְׁמַעְתִּי אֶל־רַבַּ֨ת בְּנֵי־עַמּ֜וֹן תְּרוּעַ֣ת מִלְחָמָ֗ה וְהָֽיְתָה֙ לְתֵ֣ל שְׁמָמָ֔ה וּבְנֹתֶ֖יהָ בָּאֵ֣שׁ תִּצַּ֑תְנָה וְיָרַ֧שׁ יִשְׂרָאֵ֛ל אֶת־יֹרְשָׁ֖יו אָמַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הֵילִ֨ילִי חֶשְׁבּ֜וֹן כִּ֣י שֻׁדְּדָה־עַ֗י צְעַקְנָה֮ בְּנ֣וֹת רַבָּה֒ חֲגֹ֣רְנָה שַׂקִּ֔ים סְפֹ֕דְנָה וְהִתְשׁוֹטַ֖טְנָה בַּגְּדֵר֑וֹת כִּ֤י מַלְכָּם֙ בַּגּוֹלָ֣ה יֵלֵ֔ךְ כֹּהֲנָ֥יו וְשָׂרָ֖יו יַחְדָּֽיו׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מַה־תִּתְהַֽלְלִי֙ בָּֽעֲמָקִ֔ים זָ֣ב עִמְקֵ֔ךְ הַבַּ֖ת הַשּֽׁוֹבֵבָ֑ה הַבֹּֽטְחָה֙ בְּאֹ֣צְרֹתֶ֔יהָ מִ֖י יָב֥וֹא אֵלָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הִנְנִי֩ מֵבִ֨יא עָלַ֜יִךְ פַּ֗חַד נְאֻם־אֲדֹנָ֧י יְהוִ֛ה צְבָא֖וֹת מִכָּל־סְבִיבָ֑יִךְ וְנִדַּחְתֶּם֙ אִ֣ישׁ לְפָנָ֔יו וְאֵ֥ין מְקַבֵּ֖ץ לַנֹּדֵֽד׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְאַחֲרֵי־כֵ֗ן אָשִׁ֛יב אֶת־שְׁב֥וּת בְּנֵֽי־עַמּ֖וֹן נְאֻם־יְהוָֽה׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;לֶאֱד֗וֹם כֹּ֤ה אָמַר֙ יְהוָ֣ה צְבָא֔וֹת הַאֵ֥ין ע֛וֹד חָכְמָ֖ה בְּתֵימָ֑ן אָבְדָ֤ה עֵצָה֙ מִבָּנִ֔ים נִסְרְחָ֖ה חָכְמָתָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;נֻ֤סוּ הָפְנוּ֙ הֶעְמִ֣יקוּ לָשֶׁ֔בֶת יֹשְׁבֵ֖י דְּדָ֑ן כִּ֣י אֵ֥יד עֵשָׂ֛ו הֵבֵ֥אתִי עָלָ֖יו עֵ֥ת פְּקַדְתִּֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אִם־בֹּֽצְרִים֙ בָּ֣אוּ לָ֔ךְ לֹ֥א יַשְׁאִ֖רוּ עֽוֹלֵל֑וֹת אִם־גַּנָּבִ֥ים בַּלַּ֖יְלָה הִשְׁחִ֥יתוּ דַיָּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;כִּֽי־אֲנִ֞י חָשַׂ֣פְתִּי אֶת־עֵשָׂ֗ו גִּלֵּ֙יתִי֙ אֶת־מִסְתָּרָ֔יו וְנֶחְבָּ֖ה לֹ֣א יוּכָ֑ל שֻׁדַּ֥ד זַרְע֛וֹ וְאֶחָ֥יו וּשְׁכֵנָ֖יו וְאֵינֶֽנּוּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;עָזְבָ֥ה יְתֹמֶ֖יךָ אֲנִ֣י אֲחַיֶּ֑ה וְאַלְמְנֹתֶ֖יךָ עָלַ֥י תִּבְטָֽחוּ׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;כִּי־כֹ֣ה׀ אָמַ֣ר יְהוָ֗ה הִ֠נֵּה אֲשֶׁר־אֵ֨ין מִשְׁפָּטָ֜ם לִשְׁתּ֤וֹת הַכּוֹס֙ שָׁת֣וֹ יִשְׁתּ֔וּ וְאַתָּ֣ה ה֔וּא נָקֹ֖ה תִּנָּקֶ֑ה לֹ֣א תִנָּקֶ֔ה כִּ֥י שָׁתֹ֖ה תִּשְׁתֶּֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;כִּ֣י בִ֤י נִשְׁבַּ֙עְתִּי֙ נְאֻם־יְהוָ֔ה כִּֽי־לְשַׁמָּ֧ה לְחֶרְפָּ֛ה לְחֹ֥רֶב וְלִקְלָלָ֖ה תִּֽהְיֶ֣ה בָצְרָ֑ה וְכָל־עָרֶ֥יהָ תִהְיֶ֖ינָה לְחָרְב֥וֹת עוֹלָֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;שְׁמוּעָ֤ה שָׁמַ֙עְתִּי֙ מֵאֵ֣ת יְהוָ֔ה וְצִ֖יר בַּגּוֹיִ֣ם שָׁל֑וּחַ הִֽתְקַבְּצוּ֙ וּבֹ֣אוּ עָלֶ֔יהָ וְק֖וּמוּ לַמִּלְחָמָֽה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;כִּֽי־הִנֵּ֥ה קָטֹ֛ן נְתַתִּ֖יךָ בַּגּוֹיִ֑ם בָּז֖וּי בָּאָדָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;תִּֽפְלַצְתְּךָ֞ הִשִּׁ֤יא אֹתָךְ֙ זְד֣וֹן לִבֶּ֔ךָ שֹֽׁכְנִי֙ בְּחַגְוֵ֣י הַסֶּ֔לַע תֹּפְשִׂ֖י מְר֣וֹם גִּבְעָ֑ה כִּֽי־תַגְבִּ֤יהַ כַּנֶּ֙שֶׁר֙ קִנֶּ֔ךָ מִשָּׁ֥ם אֽוֹרִידְךָ֖ נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָיְתָ֥ה אֱד֖וֹם לְשַׁמָּ֑ה כֹּ֚ל עֹבֵ֣ר עָלֶ֔יהָ יִשֹּׁ֥ם וְיִשְׁרֹ֖ק עַל־כָּל־מַכּוֹתֶֽהָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כְּֽמַהְפֵּכַ֞ת סְדֹ֧ם וַעֲמֹרָ֛ה וּשְׁכֵנֶ֖יהָ אָמַ֣ר יְהוָ֑ה לֹֽא־יֵשֵׁ֥ב שָׁם֙ אִ֔ישׁ וְלֹֽא־יָג֥וּר בָּ֖הּ בֶּן־אָדָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;הִ֠נֵּה כְּאַרְיֵ֞ה יַעֲלֶ֨ה מִגְּא֣וֹן הַיַּרְדֵּן֮ אֶל־נְוֵ֣ה אֵיתָן֒ כִּֽי־אַרְגִּ֤יעָה אֲרִיצֶ֨נּוּ מֵֽעָלֶ֔יהָ וּמִ֥י בָח֖וּר אֵלֶ֣יהָ אֶפְקֹ֑ד כִּ֣י מִ֤י כָמ֙וֹנִי֙ וּמִ֣י יֹעִידֶ֔נִּי וּמִי־זֶ֣ה רֹעֶ֔ה אֲשֶׁ֥ר יַעֲמֹ֖ד לְפָנָֽי׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;לָכֵ֞ן שִׁמְע֣וּ עֲצַת־יְהוָ֗ה אֲשֶׁ֤ר יָעַץ֙ אֶל־אֱד֔וֹם וּמַ֨חְשְׁבוֹתָ֔יו אֲשֶׁ֥ר חָשַׁ֖ב אֶל־יֹשְׁבֵ֣י תֵימָ֑ן אִם־לֹ֤א יִסְחָבוּם֙ צְעִירֵ֣י הַצֹּ֔אן אִם־לֹ֥א יַשִּׁ֛ים עֲלֵיהֶ֖ם נְוֵהֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;מִקּ֣וֹל נִפְלָ֔ם רָעֲשָׁ֖ה הָאָ֑רֶץ צְעָקָ֕ה בְּיַם־ס֖וּף נִשְׁמַ֥ע קוֹלָֽהּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;הִנֵּ֤ה כַנֶּ֙שֶׁר֙ יַעֲלֶ֣ה וְיִדְאֶ֔ה וְיִפְרֹ֥שׂ כְּנָפָ֖יו עַל־בָּצְרָ֑ה וְֽ֠הָיָה לֵ֞ב גִּבּוֹרֵ֤י אֱדוֹם֙ בַּיּ֣וֹם הַה֔וּא כְּלֵ֖ב אִשָּׁ֥ה מְצֵרָֽה׃ ס</P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;לְדַמֶּ֗שֶׂק בּ֤וֹשָֽׁה חֲמָת֙ וְאַרְפָּ֔ד כִּי־שְׁמֻעָ֥ה רָעָ֛ה שָׁמְע֖וּ נָמֹ֑גוּ בַּיָּ֣ם דְּאָגָ֔ה הַשְׁקֵ֖ט לֹ֥א יוּכָֽל׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;רָפְתָ֥ה דַמֶּ֛שֶׂק הִפְנְתָ֥ה לָנ֖וּס וְרֶ֣טֶט׀ הֶחֱזִ֑יקָה צָרָ֧ה וַחֲבָלִ֛ים אֲחָזַ֖תָּה כַּיּוֹלֵדָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;אֵ֥יךְ לֹֽא־עֻזְּבָ֖ה עִ֣יר <font color="brown">תהלה</font> <font color="blue">תְּהִלָּ֑ת</font> קִרְיַ֖ת מְשׂוֹשִֽׂי׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;לָכֵ֛ן יִפְּל֥וּ בַחוּרֶ֖יהָ בִּרְחֹבֹתֶ֑יהָ וְכָל־אַנְשֵׁ֨י הַמִּלְחָמָ֤ה יִדַּ֙מּוּ֙ בַּיּ֣וֹם הַה֔וּא נְאֻ֖ם יְהוָ֥ה צְבָאֽוֹת׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהִצַּ֥תִּי אֵ֖שׁ בְּחוֹמַ֣ת דַּמָּ֑שֶׂק וְאָכְלָ֖ה אַרְמְנ֥וֹת בֶּן־הֲדָֽד׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;לְקֵדָ֣ר׀ וּֽלְמַמְלְכ֣וֹת חָצ֗וֹר אֲשֶׁ֤ר הִכָּה֙ <font color="brown">נבוכדראצור</font> <font color="blue">נְבֽוּכַדְרֶאצַּ֣ר</font> מֶֽלֶךְ־בָּבֶ֔ל כֹּ֖ה אָמַ֣ר יְהוָ֑ה ק֚וּמוּ עֲל֣וּ אֶל־קֵדָ֔ר וְשָׁדְד֖וּ אֶת־בְּנֵי־קֶֽדֶם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;אָהֳלֵיהֶ֤ם וְצֹאנָם֙ יִקָּ֔חוּ יְרִיעוֹתֵיהֶ֧ם וְכָל־כְּלֵיהֶ֛ם וּגְמַלֵּיהֶ֖ם יִשְׂא֣וּ לָהֶ֑ם וְקָרְא֧וּ עֲלֵיהֶ֛ם מָג֖וֹר מִסָּבִֽיב׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;נֻסוּ֩ נֻּ֨דוּ מְאֹ֜ד הֶעְמִ֧יקוּ לָשֶׁ֛בֶת יֹשְׁבֵ֥י חָצ֖וֹר נְאֻם־יְהוָ֑ה כִּֽי־יָעַ֨ץ עֲלֵיכֶ֜ם נְבוּכַדְרֶאצַּ֤ר מֶֽלֶךְ־בָּבֶל֙ עֵצָ֔ה וְחָשַׁ֥ב <font color="brown">עליהם</font> <font color="blue">עֲלֵיכֶ֖ם</font> מַחֲשָׁבָֽה׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;ק֣וּמוּ עֲל֗וּ אֶל־גּ֥וֹי שְׁלֵ֛יו יוֹשֵׁ֥ב לָבֶ֖טַח נְאֻם־יְהוָ֑ה לֹא־דְלָתַ֧יִם וְלֹֽא־בְרִ֛יחַ ל֖וֹ בָּדָ֥ד יִשְׁכֹּֽנוּ׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וְהָי֨וּ גְמַלֵּיהֶ֜ם לָבַ֗ז וַהֲמ֤וֹן מִקְנֵיהֶם֙ לְשָׁלָ֔ל וְזֵרִתִ֥ים לְכָל־ר֖וּחַ קְצוּצֵ֣י פֵאָ֑ה וּמִכָּל־עֲבָרָ֛יו אָבִ֥יא אֶת־אֵידָ֖ם נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וְהָיְתָ֨ה חָצ֜וֹר לִמְע֥וֹן תַּנִּ֛ים שְׁמָמָ֖ה עַד־עוֹלָ֑ם לֹֽא־יֵשֵׁ֥ב שָׁם֙ אִ֔ישׁ וְלֹֽא־יָג֥וּר בָּ֖הּ בֶּן־אָדָֽם׃ ס</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;אֲשֶׁ֨ר הָיָ֧ה דְבַר־יְהוָ֛ה אֶל־יִרְמְיָ֥הוּ הַנָּבִ֖יא אֶל־עֵילָ֑ם בְּרֵאשִׁ֗ית מַלְכ֛וּת צִדְקִיָּ֥ה מֶֽלֶךְ־יְהוּדָ֖ה לֵאמֹֽר׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;כֹּ֤ה אָמַר֙ יְהוָ֣ה צְבָא֔וֹת הִנְנִ֥י שֹׁבֵ֖ר אֶת־קֶ֣שֶׁת עֵילָ֑ם רֵאשִׁ֖ית גְּבוּרָתָֽם׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְהֵבֵאתִ֨י אֶל־עֵילָ֜ם אַרְבַּ֣ע רוּח֗וֹת מֵֽאַרְבַּע֙ קְצ֣וֹת הַשָּׁמַ֔יִם וְזֵ֣רִתִ֔ים לְכֹ֖ל הָרֻח֣וֹת הָאֵ֑לֶּה וְלֹֽא־יִהְיֶ֣ה הַגּ֔וֹי אֲשֶׁ֛ר לֹֽא־יָב֥וֹא שָׁ֖ם נִדְּחֵ֥י <font color="brown">עולם</font> <font color="blue">עֵילָֽם׃</font> </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְהַחְתַּתִּ֣י אֶת־עֵ֠ילָם לִפְנֵ֨י אֹיְבֵיהֶ֜ם וְלִפְנֵ֣י׀ מְבַקְשֵׁ֣י נַפְשָׁ֗ם וְהֵבֵאתִ֨י עֲלֵיהֶ֧ם׀ רָעָ֛ה אֶת־חֲר֥וֹן אַפִּ֖י נְאֻם־יְהוָ֑ה וְשִׁלַּחְתִּ֤י אַֽחֲרֵיהֶם֙ אֶת־הַחֶ֔רֶב עַ֥ד כַּלּוֹתִ֖י אוֹתָֽם׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְשַׂמְתִּ֥י כִסְאִ֖י בְּעֵילָ֑ם וְהַאֲבַדְתִּ֥י מִשָּׁ֛ם מֶ֥לֶךְ וְשָׂרִ֖ים נְאֻם־יְהוָֽה׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְהָיָ֣ה׀ בְּאַחֲרִ֣ית הַיָּמִ֗ים <font color="brown">אשוב</font> <font color="blue">אָשִׁ֛יב</font> אֶת־<font color="brown">שבית</font> <font color="blue">שְׁב֥וּת</font> עֵילָ֖ם נְאֻם־יְהוָֽה׃ ס</P>
</TD>
<TD WIDTH="50%">
<P>1&nbsp;li&#x1E07;&#601;n&ecirc; &#8216;ammw&#333;n k&#333;h &#8217;&#257;mar y&#601;hw&acirc; h&#259;&#x1E07;&#257;n&icirc;m &#8217;&ecirc;n l&#601;yi&#347;&#601;r&#257;&#8217;&#275;l &#8217;im-yw&#333;r&#275;&#353; &#8217;&ecirc;n lw&#333; mad&ucirc;&#8216;a y&#257;ra&#353; mal&#601;k&#257;m &#8217;e&#x1E6F;-g&#257;&#x1E0F; w&#601;&#8216;ammw&#333; b&#601;&#8216;&#257;r&#257;yw y&#257;&#353;&#257;&#x1E07;: </P>
<P>2&nbsp;l&#257;&#x1E35;&#275;n hinn&#275;h y&#257;m&icirc;m b&#257;&#8217;&icirc;m n&#601;&#8217;um-y&#601;hw&acirc; w&#601;hi&#353;&#601;m<sup>a</sup>&#8216;&#601;t&icirc; &#8217;el-raba&#x1E6F; b&#601;n&ecirc;-&#8216;ammw&#333;n t&#601;r&ucirc;&#8216;a&#x1E6F; mil&#601;&#x1E25;&#257;m&acirc; w&#601;h&#257;y&#601;&#x1E6F;&acirc; l&#601;&#x1E6F;&#275;l &#353;&#601;m&#257;m&acirc; &ucirc;&#x1E07;&#601;n&#333;&#x1E6F;eyh&#257; b&#257;&#8217;&#275;&#353; ti&#x1E63;&#x1E63;a&#x1E6F;&#601;n&acirc; w&#601;y&#257;ra&#353; yi&#347;&#601;r&#257;&#8217;&#275;l &#8217;e&#x1E6F;-y&#333;r&#601;&#353;&#257;yw &#8217;&#257;mar y&#601;hw&acirc;: </P>
<P>3&nbsp;h&ecirc;l&icirc;l&icirc; &#x1E25;e&#353;&#601;bw&#333;n k&icirc; &#353;ud&#601;&#x1E0F;&acirc;-&#8216;ay &#x1E63;&#601;&#8216;aq&#601;n&acirc; b&#601;nw&#333;&#x1E6F; rab&acirc; &#x1E25;&#259;&#x1E21;&#333;r&#601;n&acirc; &#347;aqq&icirc;m s&#601;f&#333;&#x1E0F;&#601;n&acirc; w&#601;hi&#x1E6F;&#601;&#353;w&#333;&#x1E6D;a&#x1E6D;&#601;n&acirc; bag&#601;&#x1E0F;&#275;rw&#333;&#x1E6F; k&icirc; mal&#601;k&#257;m bagw&#333;l&acirc; y&#275;l&#275;&#x1E35;&#601; k&#333;h&#259;n&#257;yw w&#601;&#347;&#257;r&#257;yw y<sup>a</sup>&#x1E25;&#601;d&#257;yw: </P>
<P>4&nbsp;mah-ti&#x1E6F;&#601;hal&#601;l&icirc; b&#257;&#8216;&#259;m&#257;q&icirc;m z&#257;&#x1E07; &#8216;im&#601;q&#275;&#x1E35;&#601; haba&#x1E6F; ha&#353;&#353;w&#333;&#x1E07;&#275;&#x1E07;&acirc; hab&#333;&#x1E6D;&#601;&#x1E25;&acirc; b&#601;&#8217;&#333;&#x1E63;&#601;r&#333;&#x1E6F;eyh&#257; m&icirc; y&#257;&#x1E07;w&#333;&#8217; &#8217;&#275;l&#257;y: </P>
<P>5&nbsp;hin&#601;n&icirc; m&#275;&#x1E07;&icirc;&#8217; &#8216;&#257;layi&#x1E35;&#601; p<sup>a</sup>&#x1E25;a&#x1E0F; n&#601;&#8217;um-&#8217;&#259;&#x1E0F;&#333;n&#257;y y&#601;hwih &#x1E63;&#601;&#x1E07;&#257;&#8217;w&#333;&#x1E6F; mik&#257;l-s&#601;&#x1E07;&icirc;&#x1E07;&#257;yi&#x1E35;&#601; w&#601;nid<sup>a</sup>&#x1E25;&#601;tem &#8217;&icirc;&#353; l&#601;f&#257;n&#257;yw w&#601;&#8217;&ecirc;n m&#601;qab&#275;&#x1E63; lann&#333;&#x1E0F;&#275;&#x1E0F;: </P>
<P>6&nbsp;w&#601;&#8217;<sup>a</sup>&#x1E25;&#259;r&ecirc;-&#x1E35;&#275;n &#8217;&#257;&#353;&icirc;&#x1E07; &#8217;e&#x1E6F;-&#353;&#601;&#x1E07;&ucirc;&#x1E6F; b&#601;n&ecirc;-&#8216;ammw&#333;n n&#601;&#8217;um-y&#601;hw&acirc;: s</P>
<P>7&nbsp;le&#8217;&#277;&#x1E0F;w&#333;m k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; ha&#8217;&ecirc;n &#8216;w&#333;&#x1E0F; &#x1E25;&#257;&#x1E35;&#601;m&acirc; b&#601;&#x1E6F;&ecirc;m&#257;n &#8217;&#257;&#x1E07;&#601;&#x1E0F;&acirc; &#8216;&#275;&#x1E63;&acirc; mib&#257;n&icirc;m nis&#601;r&#601;&#x1E25;&acirc; &#x1E25;&#257;&#x1E35;&#601;m&#257;&#x1E6F;&#257;m: </P>
<P>8&nbsp;nus&ucirc; h&#257;f&#601;n&ucirc; he&#8216;&#601;m&icirc;q&ucirc; l&#257;&#353;e&#x1E07;e&#x1E6F; y&#333;&#353;&#601;&#x1E07;&ecirc; d&#601;&#x1E0F;&#257;n k&icirc; &#8217;&ecirc;&#x1E0F; &#8216;&#275;&#347;&#257;w h&#275;&#x1E07;&#275;&#8217;&#x1E6F;&icirc; &#8216;&#257;l&#257;yw &#8216;&#275;&#x1E6F; p&#601;qa&#x1E0F;&#601;t&icirc;w: </P>
<P>9&nbsp;&#8217;im-b&#333;&#x1E63;&#601;r&icirc;m b&#257;&#8217;&ucirc; l&#257;&#x1E35;&#601; l&#333;&#8217; ya&#353;&#601;&#8217;ir&ucirc; &#8216;w&#333;l&#275;lw&#333;&#x1E6F; &#8217;im-gann&#257;&#x1E07;&icirc;m ballay&#601;l&acirc; hi&#353;&#601;&#x1E25;&icirc;&#x1E6F;&ucirc; &#x1E0F;ayy&#257;m: </P>
<P>10&nbsp;k&icirc;-&#8217;&#259;n&icirc; &#x1E25;&#257;&#347;af&#601;t&icirc; &#8217;e&#x1E6F;-&#8216;&#275;&#347;&#257;w gill&ecirc;&#x1E6F;&icirc; &#8217;e&#x1E6F;-mis&#601;t&#257;r&#257;yw w&#601;ne&#x1E25;&#601;b&acirc; l&#333;&#8217; y&ucirc;&#x1E35;&#257;l &#353;uda&#x1E0F; zar&#601;&#8216;w&#333; w&#601;&#8217;e&#x1E25;&#257;yw &ucirc;&#353;&#601;&#x1E35;&#275;n&#257;yw w&#601;&#8217;&ecirc;nenn&ucirc;: </P>
<P>11&nbsp;&#8216;&#257;z&#601;&#x1E07;&acirc; y&#601;&#x1E6F;&#333;mey&#x1E35;&#257; &#8217;&#259;n&icirc; &#8217;&#259;&#x1E25;ayyeh w&#601;&#8217;al&#601;m&#601;n&#333;&#x1E6F;ey&#x1E35;&#257; &#8216;&#257;lay ti&#x1E07;&#601;&#x1E6D;&#257;&#x1E25;&ucirc;: s</P>
<P>12&nbsp;k&icirc;-&#x1E35;&#333;h| &#8217;&#257;mar y&#601;hw&acirc; hinn&#275;h &#8217;&#259;&#353;er-&#8217;&ecirc;n mi&#353;&#601;p&#257;&#x1E6D;&#257;m li&#353;&#601;tw&#333;&#x1E6F; hakw&#333;s &#353;&#257;&#x1E6F;w&#333; yi&#353;&#601;t&ucirc; w&#601;&#8217;at&acirc; h&ucirc;&#8217; n&#257;q&#333;h tinn&#257;qeh l&#333;&#8217; &#x1E6F;inn&#257;qeh k&icirc; &#353;&#257;&#x1E6F;&#333;h ti&#353;&#601;teh: </P>
<P>13&nbsp;k&icirc; &#x1E07;&icirc; ni&#353;&#601;b<sup>a</sup>&#8216;&#601;t&icirc; n&#601;&#8217;um-y&#601;hw&acirc; k&icirc;-l&#601;&#353;amm&acirc; l&#601;&#x1E25;er&#601;p&acirc; l&#601;&#x1E25;&#333;re&#x1E07; w&#601;liq&#601;l&#257;l&acirc; tih&#601;yeh &#x1E07;&#257;&#x1E63;&#601;r&acirc; w&#601;&#x1E35;&#257;l-&#8216;&#257;reyh&#257; &#x1E6F;ih&#601;yeyn&acirc; l&#601;&#x1E25;&#257;r&#601;&#x1E07;w&#333;&#x1E6F; &#8216;w&#333;l&#257;m: </P>
<P>14&nbsp;&#353;&#601;m&ucirc;&#8216;&acirc; &#353;&#257;m<sup>a</sup>&#8216;&#601;t&icirc; m&#275;&#8217;&#275;&#x1E6F; y&#601;hw&acirc; w&#601;&#x1E63;&icirc;r bagw&#333;yim &#353;&#257;l&ucirc;&#x1E25;a hi&#x1E6F;&#601;qab&#601;&#x1E63;&ucirc; &ucirc;&#x1E07;&#333;&#8217;&ucirc; &#8216;&#257;leyh&#257; w&#601;q&ucirc;m&ucirc; lammil&#601;&#x1E25;&#257;m&acirc;: </P>
<P>15&nbsp;k&icirc;-hinn&#275;h q&#257;&#x1E6D;&#333;n n&#601;&#x1E6F;at&icirc;&#x1E35;&#257; bagw&#333;yim b&#257;z&ucirc;y b&#257;&#8217;&#257;&#x1E0F;&#257;m: </P>
<P>16&nbsp;tif&#601;la&#x1E63;&#601;t&#601;&#x1E35;&#257; hi&#353;&#353;&icirc;&#8217; &#8217;&#333;&#x1E6F;&#257;&#x1E35;&#601; z&#601;&#x1E0F;w&#333;n libe&#x1E35;&#257; &#353;&#333;&#x1E35;&#601;n&icirc; b&#601;&#x1E25;a&#x1E21;&#601;w&ecirc; hassel<sup>a</sup>&#8216; t&#333;f&#601;&#347;&icirc; m&#601;rw&#333;m gi&#x1E07;&#601;&#8216;&acirc; k&icirc;-&#x1E6F;a&#x1E21;&#601;b&icirc;ha kanne&#353;er qinne&#x1E35;&#257; mi&#353;&#353;&#257;m &#8217;w&#333;r&icirc;&#x1E0F;&#601;&#x1E35;&#257; n&#601;&#8217;um-y&#601;hw&acirc;: </P>
<P>17&nbsp;w&#601;h&#257;y&#601;&#x1E6F;&acirc; &#8217;&#277;&#x1E0F;w&#333;m l&#601;&#353;amm&acirc; k&#333;l &#8216;&#333;&#x1E07;&#275;r &#8216;&#257;leyh&#257; yi&#353;&#353;&#333;m w&#601;yi&#353;&#601;r&#333;q &#8216;al-k&#257;l-makw&#333;&#x1E6F;eh&#257;: </P>
<P>18&nbsp;k&#601;mah&#601;p&#275;&#x1E35;a&#x1E6F; s&#601;&#x1E0F;&#333;m w<sup>a</sup>&#8216;&#259;m&#333;r&acirc; &ucirc;&#353;&#601;&#x1E35;&#275;neyh&#257; &#8217;&#257;mar y&#601;hw&acirc; l&#333;&#8217;-y&#275;&#353;&#275;&#x1E07; &#353;&#257;m &#8217;&icirc;&#353; w&#601;l&#333;&#8217;-y&#257;&#x1E21;&ucirc;r b&#257;h ben-&#8217;&#257;&#x1E0F;&#257;m: </P>
<P>19&nbsp;hinn&#275;h k&#601;&#8217;ar&#601;y&#275;h y<sup>a</sup>&#8216;&#259;leh mig&#601;&#8217;w&#333;n hayyar&#601;d&#275;n &#8217;el-n&#601;w&#275;h &#8217;&ecirc;&#x1E6F;&#257;n k&icirc;-&#8217;ar&#601;g&icirc;&#8216;&acirc; &#8217;&#259;r&icirc;&#x1E63;enn&ucirc; m&#275;&#8216;&#257;leyh&#257; &ucirc;m&icirc; &#x1E07;&#257;&#x1E25;&ucirc;r &#8217;&#275;leyh&#257; &#8217;ef&#601;q&#333;&#x1E0F; k&icirc; m&icirc; &#x1E35;&#257;mw&#333;n&icirc; &ucirc;m&icirc; y&#333;&#8216;&icirc;&#x1E0F;enn&icirc; &ucirc;m&icirc;-zeh r&#333;&#8216;eh &#8217;&#259;&#353;er y<sup>a</sup>&#8216;&#259;m&#333;&#x1E0F; l&#601;f&#257;n&#257;y: s</P>
<P>20&nbsp;l&#257;&#x1E35;&#275;n &#353;im&#601;&#8216;&ucirc; &#8216;&#259;&#x1E63;a&#x1E6F;-y&#601;hw&acirc; &#8217;&#259;&#353;er y&#257;&#8216;a&#x1E63; &#8217;el-&#8217;&#277;&#x1E0F;w&#333;m &ucirc;m<sup>a</sup>&#x1E25;&#601;&#353;&#601;&#x1E07;w&#333;&#x1E6F;&#257;yw &#8217;&#259;&#353;er &#x1E25;&#257;&#353;a&#x1E07; &#8217;el-y&#333;&#353;&#601;&#x1E07;&ecirc; &#x1E6F;&ecirc;m&#257;n &#8217;im-l&#333;&#8217; yis&#601;&#x1E25;&#257;&#x1E07;&ucirc;m &#x1E63;&#601;&#8216;&icirc;r&ecirc; ha&#x1E63;&#x1E63;&#333;&#8217;n &#8217;im-l&#333;&#8217; ya&#353;&#353;&icirc;m &#8216;&#259;l&ecirc;hem n&#601;w&#275;hem: </P>
<P>21&nbsp;miqqw&#333;l nif&#601;l&#257;m r&#257;&#8216;&#259;&#353;&acirc; h&#257;&#8217;&#257;re&#x1E63; &#x1E63;&#601;&#8216;&#257;q&acirc; b&#601;yam-s&ucirc;f ni&#353;&#601;m<sup>a</sup>&#8216; qw&#333;l&#257;h: </P>
<P>22&nbsp;hinn&#275;h &#x1E35;anne&#353;er y<sup>a</sup>&#8216;&#259;leh w&#601;yi&#x1E0F;&#601;&#8217;eh w&#601;yif&#601;r&#333;&#347; k&#601;n&#257;f&#257;yw &#8216;al-b&#257;&#x1E63;&#601;r&acirc; w&#601;h&#257;y&acirc; l&#275;&#x1E07; gibw&#333;r&ecirc; &#8217;&#277;&#x1E0F;w&#333;m bayyw&#333;m hah&ucirc;&#8217; k&#601;l&#275;&#x1E07; &#8217;i&#353;&#353;&acirc; m&#601;&#x1E63;&#275;r&acirc;: s</P>
<P>23&nbsp;l&#601;&#x1E0F;amme&#347;eq bw&#333;&#353;&acirc; &#x1E25;&#259;m&#257;&#x1E6F; w&#601;&#8217;ar&#601;p&#257;&#x1E0F; k&icirc;-&#353;&#601;mu&#8216;&acirc; r&#257;&#8216;&acirc; &#353;&#257;m&#601;&#8216;&ucirc; n&#257;m&#333;&#x1E21;&ucirc; bayy&#257;m d&#601;&#8217;&#257;&#x1E21;&acirc; ha&#353;&#601;q&#275;&#x1E6D; l&#333;&#8217; y&ucirc;&#x1E35;&#257;l: </P>
<P>24&nbsp;r&#257;f&#601;&#x1E6F;&acirc; &#x1E0F;amme&#347;eq hif&#601;n&#601;&#x1E6F;&acirc; l&#257;n&ucirc;s w&#601;re&#x1E6D;e&#x1E6D;| he&#x1E25;&#277;z&icirc;q&acirc; &#x1E63;&#257;r&acirc; w<sup>a</sup>&#x1E25;&#259;&#x1E07;&#257;l&icirc;m &#8217;&#259;&#x1E25;&#257;zat&acirc; kayyw&#333;l&#275;&#x1E0F;&acirc;: </P>
<P>25&nbsp;&#8217;&ecirc;&#x1E35;&#601; l&#333;&#8217;-&#8216;uzz&#601;&#x1E07;&acirc; &#8216;&icirc;r <font color="brown">t&#601;hill&acirc;</font> <font color="blue">t&#601;hill&#257;&#x1E6F;</font> qir&#601;ya&#x1E6F; m&#601;&#347;w&#333;&#347;&icirc;: </P>
<P>26&nbsp;l&#257;&#x1E35;&#275;n yip&#601;l&ucirc; &#x1E07;<sup>a</sup>&#x1E25;&ucirc;reyh&#257; bir&#601;&#x1E25;&#333;&#x1E07;&#333;&#x1E6F;eyh&#257; w&#601;&#x1E35;&#257;l-&#8217;an&#601;&#353;&ecirc; hammil&#601;&#x1E25;&#257;m&acirc; yidamm&ucirc; bayyw&#333;m hah&ucirc;&#8217; n&#601;&#8217;um y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F;: </P>
<P>27&nbsp;w&#601;hi&#x1E63;&#x1E63;at&icirc; &#8217;&#275;&#353; b&#601;&#x1E25;w&#333;ma&#x1E6F; damm&#257;&#347;eq w&#601;&#8217;&#257;&#x1E35;&#601;l&acirc; &#8217;ar&#601;m&#601;nw&#333;&#x1E6F; ben-h&#259;&#x1E0F;&#257;&#x1E0F;: s</P>
<P>28&nbsp;l&#601;q&#275;&#x1E0F;&#257;r| &ucirc;l&#601;mam&#601;l&#601;&#x1E35;w&#333;&#x1E6F; &#x1E25;&#257;&#x1E63;w&#333;r &#8217;&#259;&#353;er hik&acirc; <font color="brown">n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;w&#333;r</font> <font color="blue">n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar</font> mele&#x1E35;&#601;-b&#257;&#x1E07;el k&#333;h &#8217;&#257;mar y&#601;hw&acirc; q&ucirc;m&ucirc; &#8216;&#259;l&ucirc; &#8217;el-q&#275;&#x1E0F;&#257;r w&#601;&#353;&#257;&#x1E0F;&#601;&#x1E0F;&ucirc; &#8217;e&#x1E6F;-b&#601;n&ecirc;-qe&#x1E0F;em: </P>
<P>29&nbsp;&#8217;&acirc;&#335;l&ecirc;hem w&#601;&#x1E63;&#333;&#8217;n&#257;m yiqq&#257;&#x1E25;&ucirc; y&#601;r&icirc;&#8216;w&#333;&#x1E6F;&ecirc;hem w&#601;&#x1E35;&#257;l-k&#601;l&ecirc;hem &ucirc;&#x1E21;&#601;mall&ecirc;hem yi&#347;&#601;&#8217;&ucirc; l&acirc;em w&#601;q&#257;r&#601;&#8217;&ucirc; &#8216;&#259;l&ecirc;hem m&#257;&#x1E21;w&#333;r miss&#257;&#x1E07;&icirc;&#x1E07;: </P>
<P>30&nbsp;nus&ucirc; nnu&#x1E0F;&ucirc; m&#601;&#8217;&#333;&#x1E0F; he&#8216;&#601;m&icirc;q&ucirc; l&#257;&#353;e&#x1E07;e&#x1E6F; y&#333;&#353;&#601;&#x1E07;&ecirc; &#x1E25;&#257;&#x1E63;w&#333;r n&#601;&#8217;um-y&#601;hw&acirc; k&icirc;-y&#257;&#8216;a&#x1E63; &#8216;&#259;l&ecirc;&#x1E35;em n&#601;&#x1E07;&ucirc;&#x1E35;a&#x1E0F;&#601;re&#8217;&#x1E63;&#x1E63;ar mele&#x1E35;&#601;-b&#257;&#x1E07;el &#8216;&#275;&#x1E63;&acirc; w&#601;&#x1E25;&#257;&#353;a&#x1E07; <font color="brown">&#8216;&#259;l&ecirc;hem</font> <font color="blue">&#8216;&#259;l&ecirc;&#x1E35;em</font> m<sup>a</sup>&#x1E25;&#259;&#353;&#257;&#x1E07;&acirc;: </P>
<P>31&nbsp;q&ucirc;m&ucirc; &#8216;&#259;l&ucirc; &#8217;el-gw&#333;y &#353;&#601;l&ecirc;w yw&#333;&#353;&#275;&#x1E07; l&#257;&#x1E07;e&#x1E6D;<sup>a</sup>&#x1E25; n&#601;&#8217;um-y&#601;hw&acirc; l&#333;&#8217;-&#x1E0F;&#601;l&#257;&#x1E6F;ayim w&#601;l&#333;&#8217;-&#x1E07;&#601;r&icirc;&#x1E25;a lw&#333; b&#257;&#x1E0F;&#257;&#x1E0F; yi&#353;&#601;k&#333;n&ucirc;: </P>
<P>32&nbsp;w&#601;h&#257;y&ucirc; &#x1E21;&#601;mall&ecirc;hem l&#257;&#x1E07;az wah&#259;mw&#333;n miq&#601;n&ecirc;hem l&#601;&#353;&#257;l&#257;l w&#601;z&#275;ri&#x1E6F;&icirc;m l&#601;&#x1E35;&#257;l-r&ucirc;&#x1E25;a q&#601;&#x1E63;&ucirc;&#x1E63;&ecirc; f&#275;&#8217;&acirc; &ucirc;mik&#257;l-&#8216;&#259;&#x1E07;&#257;r&#257;yw &#8217;&#257;&#x1E07;&icirc;&#8217; &#8217;e&#x1E6F;-&#8217;&ecirc;&#x1E0F;&#257;m n&#601;&#8217;um-y&#601;hw&acirc;: </P>
<P>33&nbsp;w&#601;h&#257;y&#601;&#x1E6F;&acirc; &#x1E25;&#257;&#x1E63;w&#333;r lim&#601;&#8216;w&#333;n tann&icirc;m &#353;&#601;m&#257;m&acirc; &#8216;a&#x1E0F;-&#8216;w&#333;l&#257;m l&#333;&#8217;-y&#275;&#353;&#275;&#x1E07; &#353;&#257;m &#8217;&icirc;&#353; w&#601;l&#333;&#8217;-y&#257;&#x1E21;&ucirc;r b&#257;h ben-&#8217;&#257;&#x1E0F;&#257;m: s</P>
<P>34&nbsp;&#8217;&#259;&#353;er h&#257;y&acirc; &#x1E0F;&#601;&#x1E07;ar-y&#601;hw&acirc; &#8217;el-yir&#601;m&#601;y&acirc;&ucirc; hann&#257;&#x1E07;&icirc;&#8217; &#8217;el-&#8216;&ecirc;l&#257;m b&#601;r&#275;&#8217;&#353;&icirc;&#x1E6F; mal&#601;&#x1E35;&ucirc;&#x1E6F; &#x1E63;i&#x1E0F;&#601;q&icirc;y&acirc; mele&#x1E35;&#601;-y&#601;h&ucirc;&#x1E0F;&acirc; l&#275;&#8217;m&#333;r: </P>
<P>35&nbsp;k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; hin&#601;n&icirc; &#353;&#333;&#x1E07;&#275;r &#8217;e&#x1E6F;-qe&#353;e&#x1E6F; &#8216;&ecirc;l&#257;m r&#275;&#8217;&#353;&icirc;&#x1E6F; g&#601;&#x1E07;&ucirc;r&#257;&#x1E6F;&#257;m: </P>
<P>36&nbsp;w&#601;h&#275;&#x1E07;&#275;&#8217;&#x1E6F;&icirc; &#8217;el-&#8216;&ecirc;l&#257;m &#8217;ar&#601;b<sup>a</sup>&#8216; r&ucirc;&#x1E25;w&#333;&#x1E6F; m&#275;&#8217;ar&#601;b<sup>a</sup>&#8216; q&#601;&#x1E63;w&#333;&#x1E6F; ha&#353;&#353;&#257;mayim w&#601;z&#275;ri&#x1E6F;&icirc;m l&#601;&#x1E35;&#333;l h&#257;ru&#x1E25;w&#333;&#x1E6F; h&#257;&#8217;&#275;lleh w&#601;l&#333;&#8217;-yih&#601;yeh hagw&#333;y &#8217;&#259;&#353;er l&#333;&#8217;-y&#257;&#x1E07;w&#333;&#8217; &#353;&#257;m nid&#601;&#x1E25;&ecirc; <font color="brown">&#8216;w&#333;l&#257;m</font> <font color="blue">&#8216;&ecirc;l&#257;m:</font> </P>
<P>37&nbsp;w&#601;h<sup>a</sup>&#x1E25;&#601;tat&icirc; &#8217;e&#x1E6F;-&#8216;&ecirc;l&#257;m lif&#601;n&ecirc; &#8217;&#333;y&#601;&#x1E07;&ecirc;hem w&#601;lif&#601;n&ecirc;| m&#601;&#x1E07;aq&#601;&#353;&ecirc; naf&#601;&#353;&#257;m w&#601;h&#275;&#x1E07;&#275;&#8217;&#x1E6F;&icirc; &#8216;&#259;l&ecirc;hem| r&#257;&#8216;&acirc; &#8217;e&#x1E6F;-&#x1E25;&#259;rw&#333;n &#8217;ap&icirc; n&#601;&#8217;um-y&#601;hw&acirc; w&#601;&#353;ill<sup>a</sup>&#x1E25;&#601;t&icirc; &#8217;<sup>a</sup>&#x1E25;&#259;r&ecirc;hem &#8217;e&#x1E6F;-h<sup>a</sup>&#x1E25;ere&#x1E07; &#8216;a&#x1E0F; kallw&#333;&#x1E6F;&icirc; &#8217;w&#333;&#x1E6F;&#257;m: </P>
<P>38&nbsp;w&#601;&#347;am&#601;t&icirc; &#x1E35;is&#601;&#8217;&icirc; b&#601;&#8216;&ecirc;l&#257;m w&#601;ha&#8217;&#259;&#x1E07;a&#x1E0F;&#601;t&icirc; mi&#353;&#353;&#257;m mele&#x1E35;&#601; w&#601;&#347;&#257;r&icirc;m n&#601;&#8217;um-y&#601;hw&acirc;: </P>
<P>39&nbsp;w&#601;h&#257;y&acirc;| b&#601;&#8217;<sup>a</sup>&#x1E25;&#259;r&icirc;&#x1E6F; hayy&#257;m&icirc;m <font color="brown">&#8217;&#257;&#353;&ucirc;&#x1E07;</font> <font color="blue">&#8217;&#257;&#353;&icirc;&#x1E07;</font> &#8217;e&#x1E6F;-<font color="brown">&#353;&#601;&#x1E07;&icirc;&#x1E6F;</font> <font color="blue">&#353;&#601;&#x1E07;&ucirc;&#x1E6F;</font> &#8216;&ecirc;l&#257;m n&#601;&#8217;um-y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="jer050.htm">Next: Jeremiah (Yermiyah) Chapter 50</A></CENTER>
</BODY>
</HTML>
