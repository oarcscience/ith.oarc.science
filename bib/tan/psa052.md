[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa052)  [KJV](../kjv/psa052)  [Sep](../sep/psa052) 
[Vul](../vul/psa052)   
  
[Psalms (Tehilim) Index](psa)  
  [Previous](psa051)  [Next](psa053) 

------------------------------------------------------------------------

### Tanach (Hebrew): Psalms (Tehilim) Chapter 52

‎<span id="001">1</span> ‏לַמְנַצֵּ֗חַ מַשְׂכִּ֥יל לְדָוִֽד׃

‎<span id="002">2</span> ‏בְּב֤וֹא׀ דּוֹאֵ֣ג הָאֲדֹמִי֮ וַיַּגֵּ֪ד
לְשָׁ֫א֥וּל וַיֹּ֥אמֶר ל֑וֹ בָּ֥א דָ֝וִ֗ד אֶל־בֵּ֥ית אֲחִימֶֽלֶךְ׃

‎<span id="003">3</span> ‏מַה־תִּתְהַלֵּ֣ל בְּ֭רָעָה הַגִּבּ֑וֹר חֶ֥סֶד
אֵ֝֗ל כָּל־הַיּֽוֹם׃

‎<span id="004">4</span> ‏הַ֭וּוֹת תַּחְשֹׁ֣ב לְשׁוֹנֶ֑ךָ כְּתַ֥עַר
מְ֝לֻטָּ֗שׁ עֹשֵׂ֥ה רְמִיָּֽה׃

‎<span id="005">5</span> ‏אָהַ֣בְתָּ רָּ֣ע מִטּ֑וֹב שֶׁ֓קֶר׀ מִדַּבֵּ֖ר
צֶ֣דֶק סֶֽלָה׃

‎<span id="006">6</span> ‏אָהַ֥בְתָּ כָֽל־דִּבְרֵי־בָ֗לַע לְשׁ֣וֹן
מִרְמָֽה׃

‎<span id="007">7</span> ‏גַּם־אֵל֮ יִתָּצְךָ֪ לָ֫נֶ֥צַח יַחְתְּךָ֣
וְיִסָּחֲךָ֣ מֵאֹ֑הֶל וְשֵֽׁרֶשְׁךָ֙ מֵאֶ֖רֶץ חַיִּ֣ים סֶֽלָה׃

‎<span id="008">8</span> ‏וְיִרְא֖וּ צַדִּיקִ֥ים וְיִירָ֗אוּ וְעָלָ֥יו
יִשְׂחָֽקוּ׃

‎<span id="009">9</span> ‏הִנֵּ֤ה הַגֶּ֗בֶר לֹ֤א יָשִׂ֥ים אֱלֹהִ֗ים
מָֽע֫וּזּ֥וֹ וַ֭יִּבְטַח בְּרֹ֣ב עָשְׁר֑וֹ יָ֝עֹ֗ז בְּהַוָּתֽוֹ׃

‎<span id="010">10</span> ‏וַאֲנִ֤י׀ כְּזַ֣יִת רַ֭עֲנָן בְּבֵ֣ית
אֱלֹהִ֑ים בָּטַ֥חְתִּי בְחֶֽסֶד־אֱ֝לֹהִ֗ים עוֹלָ֥ם וָעֶֽד׃

‎<span id="011">11</span> ‏אוֹדְךָ֣ לְ֭עוֹלָם כִּ֣י עָשִׂ֑יתָ
וַאֲקַוֶּ֖ה שִׁמְךָ֥ כִֽי־ט֝֗וֹב נֶ֣גֶד חֲסִידֶֽיךָ׃

1 lamənaṣṣēḥa maśəkîl ləḏāwiḏ:

2 bəḇwō’\| dwō’ēḡ hā’ăḏōmî wayyagēḏ ləšā’ûl wayyō’mer lwō bā’ ḏāwiḏ
’el-bêṯ ’ăḥîmeleḵə:

3 mah-tiṯəhallēl bərā‘â hagibwōr ḥeseḏ ’ēl kāl-hayywōm:

4 haûwōṯ t<sup>a</sup>ḥəšōḇ ləšwōneḵā kəṯ<sup>a</sup>‘ar məluṭṭāš ‘ōśēh
rəmîyâ:

5 ’âaḇətā rrā‘ miṭṭwōḇ šeqer\| midabēr ṣeḏeq selâ:

6 ’âaḇətā ḵāl-diḇərê-ḇāl<sup>a</sup>‘ ləšwōn mirəmâ:

7 gam-’ēl yitāṣəḵā lāneṣ<sup>a</sup>ḥ y<sup>a</sup>ḥətəḵā wəyissāḥăḵā
mē’ōhel wəšērešəḵā mē’ereṣ ḥayyîm selâ:

8 wəyirə’û ṣadîqîm wəyîrā’û wə‘ālāyw yiśəḥāqû:

9 hinnēh hageḇer lō’ yāśîm ’ĕlōhîm mā‘ûzzwō wayyiḇəṭ<sup>a</sup>ḥ bərōḇ
‘āšərwō yā‘ōz bəhaûāṯwō:

10 wa’ănî\| kəzayiṯ r<sup>a</sup>‘ănān bəḇêṯ ’ĕlōhîm bāṭ<sup>a</sup>ḥətî
ḇəḥeseḏ-’ĕlōhîm ‘wōlām wā‘eḏ:

11 ’wōḏəḵā lə‘wōlām kî ‘āśîṯā wa’ăqaûeh šiməḵā ḵî-ṭwōḇ neḡeḏ ḥăsîḏeyḵā:

------------------------------------------------------------------------

[Next: Psalms (Tehilim) Chapter 53](psa053)
