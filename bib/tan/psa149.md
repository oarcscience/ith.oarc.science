[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa149)  [KJV](../kjv/psa149)  [Sep](../sep/psa149) 
[Vul](../vul/psa149)   
  
[Psalms (Tehilim) Index](psa)  
  [Previous](psa148)  [Next](psa150) 

------------------------------------------------------------------------

### Tanach (Hebrew): Psalms (Tehilim) Chapter 149

‎<span id="001">1</span> ‏הַ֥לְלוּ יָ֨הּ׀ שִׁ֣ירוּ לַֽ֭יהוָה שִׁ֣יר
חָדָ֑שׁ תְּ֝הִלָּת֗וֹ בִּקְהַ֥ל חֲסִידִֽים׃

‎<span id="002">2</span> ‏יִשְׂמַ֣ח יִשְׂרָאֵ֣ל בְּעֹשָׂ֑יו
בְּנֵֽי־צִ֝יּ֗וֹן יָגִ֥ילוּ בְמַלְכָּֽם׃

‎<span id="003">3</span> ‏יְהַֽלְל֣וּ שְׁמ֣וֹ בְמָח֑וֹל בְּתֹ֥ף
וְ֝כִנּ֗וֹר יְזַמְּרוּ־לֽוֹ׃

‎<span id="004">4</span> ‏כִּֽי־רוֹצֶ֣ה יְהוָ֣ה בְּעַמּ֑וֹ יְפָאֵ֥ר
עֲ֝נָוִ֗ים בִּישׁוּעָֽה׃

‎<span id="005">5</span> ‏יַעְלְז֣וּ חֲסִידִ֣ים בְּכָב֑וֹד יְ֝רַנְּנ֗וּ
עַל־מִשְׁכְּבוֹתָֽם׃

‎<span id="006">6</span> ‏רוֹמְמ֣וֹת אֵ֭ל בִּגְרוֹנָ֑ם וְחֶ֖רֶב
פִּֽיפִיּ֣וֹת בְּיָדָֽם׃

‎<span id="007">7</span> ‏לַעֲשׂ֣וֹת נְ֭קָמָה בַּגּוֹיִ֑ם תּֽ֝וֹכֵחֹ֗ת
בַּל־אֻמִּֽים׃

‎<span id="008">8</span> ‏לֶאְסֹ֣ר מַלְכֵיהֶ֣ם בְּזִקִּ֑ים
וְ֝נִכְבְּדֵיהֶ֗ם בְּכַבְלֵ֥י בַרְזֶֽל׃

‎<span id="009">9</span> ‏לַעֲשׂ֤וֹת בָּהֶ֨ם׀ מִשְׁפָּ֬ט כָּת֗וּב הָדָ֣ר
ה֭וּא לְכָל־חֲסִידָ֗יו הַֽלְלוּ־יָֽהּ׃

1 haləlû yāh\| šîrû layhwâ šîr ḥāḏāš təhillāṯwō biqəhal ḥăsîḏîm:

2 yiśəm<sup>a</sup>ḥ yiśərā’ēl bə‘ōśāyw bənê-ṣîywōn yāḡîlû ḇəmaləkām:

3 yəhaləlû šəmwō ḇəmāḥwōl bəṯōf wəḵinnwōr yəzammərû-lwō:

4 kî-rwōṣeh yəhwâ bə‘ammwō yəfā’ēr ‘ănāwîm bîšû‘â:

5 y<sup>a</sup>‘ələzû ḥăsîḏîm bəḵāḇwōḏ yərannənû ‘al-mišəkəḇwōṯām:

6 rwōməmwōṯ ’ēl biḡərwōnām wəḥereḇ pîfîywōṯ bəyāḏām:

7 l<sup>a</sup>‘ăśwōṯ nəqāmâ bagwōyim twōḵēḥōṯ bal-’ummîm:

8 le’əsōr maləḵêhem bəziqqîm wəniḵəbəḏêhem bəḵaḇəlê ḇarəzel:

9 l<sup>a</sup>‘ăśwōṯ bâem\| mišəpāṭ kāṯûḇ hāḏār hû’ ləḵāl-ḥăsîḏāyw
haləlû-yāh:

------------------------------------------------------------------------

[Next: Psalms (Tehilim) Chapter 150](psa150)
