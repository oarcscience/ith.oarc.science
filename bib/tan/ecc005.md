[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ecc005)  [KJV](../kjv/ecc005)  [Sep](../sep/ecc005.md) 
[Vul](../vul/ecc005.md)   
  
[Ecclesiastes (Qohelet) Index](ecc.md)  
  [Previous](ecc004)  [Next](ecc006.md) 

------------------------------------------------------------------------

### Tanach (Hebrew): Ecclesiastes (Qohelet) Chapter 5

‎<span id="001">1</span> ‏אַל־תְּבַהֵ֨ל עַל־פִּ֜יךָ וְלִבְּךָ֧
אַל־יְמַהֵ֛ר לְהוֹצִ֥יא דָבָ֖ר לִפְנֵ֣י הָאֱלֹהִ֑ים כִּ֣י הָאֱלֹהִ֤ים
בַּשָּׁמַ֙יִם֙ וְאַתָּ֣ה עַל־הָאָ֔רֶץ עַֽל־כֵּ֛ן<sup>3</sup> יִהְי֥וּ
דְבָרֶ֖יךָ מְעַטִּֽים׃

‎<span id="002">2</span> ‏כִּ֛י בָּ֥א הַחֲל֖וֹם בְּרֹ֣ב עִנְיָ֑ן וְק֥וֹל
כְּסִ֖יל בְּרֹ֥ב דְּבָרִֽים׃

‎<span id="003">3</span> ‏כַּאֲשֶׁר֩ תִּדֹּ֨ר נֶ֜דֶר לֵֽאלֹהִ֗ים
אַל־תְּאַחֵר֙ לְשַׁלְּמ֔וֹ כִּ֛י אֵ֥ין חֵ֖פֶץ בַּכְּסִילִ֑ים אֵ֥ת
אֲשֶׁר־תִּדֹּ֖ר שַׁלֵּֽם׃

‎<span id="004">4</span> ‏ט֖וֹב אֲשֶׁ֣ר לֹֽא־תִדֹּ֑ר מִשֶּׁתִּדּ֖וֹר
וְלֹ֥א תְשַׁלֵּֽם׃

‎<span id="005">5</span> ‏אַל־תִּתֵּ֤ן אֶת־פִּ֙יךָ֙ לַחֲטִ֣יא
אֶת־בְּשָׂרֶ֔ךָ וְאַל־תֹּאמַר֙ לִפְנֵ֣י הַמַּלְאָ֔ךְ כִּ֥י שְׁגָגָ֖ה
הִ֑יא לָ֣מָּה יִקְצֹ֤ף הָֽאֱלֹהִים֙ עַל־קוֹלֶ֔ךָ וְחִבֵּ֖ל אֶת־מַעֲשֵׂ֥ה
יָדֶֽיךָ׃

‎<span id="006">6</span> ‏כִּ֣י בְרֹ֤ב חֲלֹמוֹת֙ וַהֲבָלִ֔ים וּדְבָרִ֖ים
הַרְבֵּ֑ה כִּ֥י אֶת־הָאֱלֹהִ֖ים יְרָֽא׃

‎<span id="007">7</span> ‏אִם־עֹ֣שֶׁק רָ֠שׁ וְגֵ֨זֶל מִשְׁפָּ֤ט
וָצֶ֙דֶק֙ תִּרְאֶ֣ה בַמְּדִינָ֔ה אַל־תִּתְמַ֖הּ עַל־הַחֵ֑פֶץ כִּ֣י
גָבֹ֜הַּ מֵעַ֤ל גָּבֹ֙הַּ֙ שֹׁמֵ֔ר וּגְבֹהִ֖ים עֲלֵיהֶֽם׃

‎<span id="008">8</span> ‏וְיִתְר֥וֹן אֶ֖רֶץ בַּכֹּ֣ל היא ה֑וּא מֶ֥לֶךְ
לְשָׂדֶ֖ה נֶעֱבָֽד׃

‎<span id="009">9</span> ‏אֹהֵ֥ב כֶּ֙סֶף֙ לֹא־יִשְׂבַּ֣ע כֶּ֔סֶף
וּמִֽי־אֹהֵ֥ב בֶּהָמ֖וֹן לֹ֣א תְבוּאָ֑ה גַּם־זֶ֖ה הָֽבֶל׃

‎<span id="010">10</span> ‏בִּרְבוֹת֙ הַטּוֹבָ֔ה רַבּ֖וּ אוֹכְלֶ֑יהָ
וּמַה־כִּשְׁרוֹן֙ לִבְעָלֶ֔יהָ כִּ֖י אִם־ראית רְא֥וּת עֵינָֽיו׃

‎<span id="011">11</span> ‏מְתוּקָה֙ שְׁנַ֣ת הָעֹבֵ֔ד אִם־מְעַ֥ט
וְאִם־הַרְבֵּ֖ה יֹאכֵ֑ל וְהַשָּׂבָע֙ לֶֽעָשִׁ֔יר אֵינֶ֛נּוּ מַנִּ֥יחַֽ
ל֖וֹ לִישֽׁוֹן׃

‎<span id="012">12</span> ‏יֵ֚שׁ רָעָ֣ה חוֹלָ֔ה רָאִ֖יתִי תַּ֣חַת
הַשָּׁ֑מֶשׁ עֹ֛שֶׁר שָׁמ֥וּר לִבְעָלָ֖יו לְרָעָתֽוֹ׃

‎<span id="013">13</span> ‏וְאָבַ֛ד הָעֹ֥שֶׁר הַה֖וּא בְּעִנְיַ֣ן רָ֑ע
וְהוֹלִ֣יד בֵּ֔ן וְאֵ֥ין בְּיָד֖וֹ מְאֽוּמָה׃

‎<span id="014">14</span> ‏כַּאֲשֶׁ֤ר יָצָא֙ מִבֶּ֣טֶן אִמּ֔וֹ עָר֛וֹם
יָשׁ֥וּב לָלֶ֖כֶת כְּשֶׁבָּ֑א וּמְא֙וּמָה֙ לֹא־יִשָּׂ֣א בַעֲמָל֔וֹ
שֶׁיֹּלֵ֖ךְ בְּיָדֽוֹ׃

‎<span id="015">15</span> ‏וְגַם־זֹה֙ רָעָ֣ה חוֹלָ֔ה כָּל־עֻמַּ֥ת
שֶׁבָּ֖א כֵּ֣ן יֵלֵ֑ךְ וּמַה־יִּתְר֣וֹן ל֔וֹ שֶֽׁיַּעֲמֹ֖ל לָרֽוּחַ׃

‎<span id="016">16</span> ‏גַּ֥ם כָּל־יָמָ֖יו בַּחֹ֣שֶׁךְ יֹאכֵ֑ל
וְכָעַ֥ס הַרְבֵּ֖ה וְחָלְי֥וֹ וָקָֽצֶף׃

‎<span id="017">17</span> ‏הִנֵּ֞ה אֲשֶׁר־רָאִ֣יתִי אָ֗נִי ט֣וֹב
אֲשֶׁר־יָפֶ֣ה לֶֽאֶכוֹל־וְ֠לִשְׁתּוֹת וְלִרְא֨וֹת טוֹבָ֜ה
בְּכָל־עֲמָל֣וֹ׀ שֶׁיַּעֲמֹ֣ל תַּֽחַת־הַשֶּׁ֗מֶשׁ מִסְפַּ֧ר יְמֵי־חיו
חַיָּ֛יו<sup>q</sup> אֲשֶׁר־נָֽתַן־ל֥וֹ הָאֱלֹהִ֖ים כִּי־ה֥וּא חֶלְקֽוֹ׃

‎<span id="018">18</span> ‏גַּ֣ם כָּֽל־הָאָדָ֡ם אֲשֶׁ֣ר נָֽתַן־ל֣וֹ
הָאֱלֹהִים֩ עֹ֨שֶׁר וּנְכָסִ֜ים וְהִשְׁלִיט֨וֹ לֶאֱכֹ֤ל מִמֶּ֙נּוּ֙
וְלָשֵׂ֣את אֶת־חֶלְק֔וֹ וְלִשְׂמֹ֖חַ בַּעֲמָל֑וֹ זֹ֕ה מַתַּ֥ת אֱלֹהִ֖ים
הִֽיא׃

‎<span id="019">19</span> ‏כִּ֚י לֹ֣א הַרְבֵּ֔ה יִזְכֹּ֖ר אֶת־יְמֵ֣י
חַיָּ֑יו כִּ֧י הָאֱלֹהִ֛ים מַעֲנֶ֖ה בְּשִׂמְחַ֥ת לִבּֽוֹ׃

1 ’al-təḇahēl ‘al-pîḵā wəlibəḵā ’al-yəmahēr ləhwōṣî’ ḏāḇār lifənê
hā’ĕlōhîm kî hā’ĕlōhîm baššāmayim wə’atâ ‘al-hā’āreṣ ‘al-kēn<sup>3</sup>
yihəyû ḏəḇāreyḵā mə‘aṭṭîm:

2 kî bā’ h<sup>a</sup>ḥălwōm bərōḇ ‘inəyān wəqwōl kəsîl bərōḇ dəḇārîm:

3 ka’ăšer tidōr neḏer lē’lōhîm ’al-tə’<sup>a</sup>ḥēr ləšalləmwō kî ’ên
ḥēfeṣ bakəsîlîm ’ēṯ ’ăšer-tidōr šallēm:

4 ṭwōḇ ’ăšer lō’-ṯidōr miššetidwōr wəlō’ ṯəšallēm:

5 ’al-titēn ’eṯ-pîḵā l<sup>a</sup>ḥăṭî’ ’eṯ-bəśāreḵā wə’al-tō’mar lifənê
hammalə’āḵə kî šəḡāḡâ hî’ lāmmâ yiqəṣōf hā’ĕlōhîm ‘al-qwōleḵā wəḥibēl
’eṯ-m<sup>a</sup>‘ăśēh yāḏeyḵā:

6 kî ḇərōḇ ḥălōmwōṯ wahăḇālîm ûḏəḇārîm harəbēh kî ’eṯ-hā’ĕlōhîm yərā’:

7 ’im-‘ōšeq rāš wəḡēzel mišəpāṭ wāṣeḏeq tirə’eh ḇamməḏînâ
’al-tiṯəm<sup>a</sup>h ‘al-h<sup>a</sup>ḥēfeṣ kî ḡāḇōhha mē‘al gāḇōhha
šōmēr ûḡəḇōhîm ‘ălêhem:

8 wəyiṯərwōn ’ereṣ bakōl hî’ hû’ meleḵə ləśāḏeh ne‘ĕḇāḏ:

9 ’ōhēḇ kesef lō’-yiśəb<sup>a</sup>‘ kesef ûmî-’ōhēḇ behāmwōn lō’ ṯəḇû’â
gam-zeh hāḇel:

10 birəḇwōṯ haṭṭwōḇâ rabû ’wōḵəleyhā ûmah-kišərwōn liḇə‘āleyhā kî
’im-rə’îyaṯ rə’ûṯ ‘ênāyw:

11 məṯûqâ šənaṯ hā‘ōḇēḏ ’im-mə‘aṭ wə’im-harəbēh yō’ḵēl wəhaśśāḇā‘
le‘āšîr ’ênennû mannîḥa lwō lîšwōn:

12 yēš rā‘â ḥwōlâ rā’îṯî t<sup>a</sup>ḥaṯ haššāmeš ‘ōšer šāmûr
liḇə‘ālāyw lərā‘āṯwō:

13 wə’āḇaḏ hā‘ōšer hahû’ bə‘inəyan rā‘ wəhwōlîḏ bēn wə’ên bəyāḏwō
mə’ûmâ:

14 ka’ăšer yāṣā’ mibeṭen ’immwō ‘ārwōm yāšûḇ lāleḵeṯ kəšebā’ ûmə’ûmâ
lō’-yiśśā’ ḇ<sup>a</sup>‘ămālwō šeyyōlēḵə bəyāḏwō:

15 wəḡam-zōh rā‘â ḥwōlâ kāl-‘ummaṯ šebā’ kēn yēlēḵə ûmah-yyiṯərwōn lwō
šeyy<sup>a</sup>‘ămōl lārûḥa:

16 gam kāl-yāmāyw b<sup>a</sup>ḥōšeḵə yō’ḵēl wəḵā‘as harəbēh wəḥāləywō
wāqāṣef:

17 hinnēh ’ăšer-rā’îṯî ’ānî ṭwōḇ ’ăšer-yāfeh le’eḵwōl-wəlišətwōṯ
wəlirə’wōṯ ṭwōḇâ bəḵāl-‘ămālwō\| šeyy<sup>a</sup>‘ămōl
t<sup>a</sup>ḥaṯ-haššemeš misəpar yəmê-ḥayyāw ḥayyāyw<sup>q</sup>
’ăšer-nāṯan-lwō hā’ĕlōhîm kî-hû’ ḥeləqwō:

18 gam kāl-hā’āḏām ’ăšer nāṯan-lwō hā’ĕlōhîm ‘ōšer ûnəḵāsîm wəhišəlîṭwō
le’ĕḵōl mimmennû wəlāśē’ṯ ’eṯ-ḥeləqwō wəliśəmōḥa b<sup>a</sup>‘ămālwō
zōh mataṯ ’ĕlōhîm hî’:

19 kî lō’ harəbēh yizəkōr ’eṯ-yəmê ḥayyāyw kî hā’ĕlōhîm
m<sup>a</sup>‘ăneh bəśiməḥaṯ libwō:

------------------------------------------------------------------------

[Next: Ecclesiastes (Qohelet) Chapter 6](ecc006.md)
