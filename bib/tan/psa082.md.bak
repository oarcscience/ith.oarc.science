[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa082)  [KJV](../kjv/psa082)  [Sep](../sep/psa082.md) 
[Vul](../vul/psa082.md)   
  
[Psalms (Tehilim) Index](psa.md)  
  [Previous](psa081)  [Next](psa083.md) 

------------------------------------------------------------------------

### Tanach (Hebrew): Psalms (Tehilim) Chapter 82

‎<span id="001">1</span> ‏מִזְמ֗וֹר לְאָ֫סָ֥ף אֱ‍ֽלֹהִ֗ים נִצָּ֥ב
בַּעֲדַת־אֵ֑ל בְּקֶ֖רֶב אֱלֹהִ֣ים יִשְׁפֹּֽט׃

‎<span id="002">2</span> ‏עַד־מָתַ֥י תִּשְׁפְּטוּ־עָ֑וֶל וּפְנֵ֥י
רְ֝שָׁעִ֗ים תִּשְׂאוּ־סֶֽלָה׃

‎<span id="003">3</span> ‏שִׁפְטוּ־דַ֥ל וְיָת֑וֹם עָנִ֖י וָרָ֣שׁ
הַצְדִּֽיקוּ׃

‎<span id="004">4</span> ‏פַּלְּטוּ־דַ֥ל וְאֶבְי֑וֹן מִיַּ֖ד רְשָׁעִ֣ים
הַצִּֽילוּ׃

‎<span id="005">5</span> ‏לֹ֤א יָֽדְע֨וּ׀ וְלֹ֥א יָבִ֗ינוּ בַּחֲשֵׁכָ֥ה
יִתְהַלָּ֑כוּ יִ֝מּ֗וֹטוּ כָּל־מ֥וֹסְדֵי אָֽרֶץ׃

‎<span id="006">6</span> ‏אֲ‍ֽנִי־אָ֭מַרְתִּי אֱלֹהִ֣ים אַתֶּ֑ם וּבְנֵ֖י
עֶלְי֣וֹן כֻּלְּכֶֽם׃

‎<span id="007">7</span> ‏אָ֭כֵן כְּאָדָ֣ם תְּמוּת֑וּן וּכְאַחַ֖ד
הַשָּׂרִ֣ים תִּפֹּֽלוּ׃

‎<span id="008">8</span> ‏קוּמָ֣ה אֱ֭לֹהִים שָׁפְטָ֣ה הָאָ֑רֶץ
כִּֽי־אַתָּ֥ה תִ֝נְחַ֗ל בְּכָל־הַגּוֹיִֽם׃

1 mizəmwōr lə’āsāf ’ĕ‍lōhîm niṣṣāḇ b<sup>a</sup>‘ăḏaṯ-’ēl bəqereḇ
’ĕlōhîm yišəpōṭ:

2 ‘aḏ-māṯay tišəpəṭû-‘āwel ûfənê rəšā‘îm tiśə’û-selâ:

3 šifəṭû-ḏal wəyāṯwōm ‘ānî wārāš haṣədîqû:

4 palləṭû-ḏal wə’eḇəywōn mîyaḏ rəšā‘îm haṣṣîlû:

5 lō’ yāḏə‘û\| wəlō’ yāḇînû b<sup>a</sup>ḥăšēḵâ yiṯəhallāḵû yimmwōṭû
kāl-mwōsəḏê ’āreṣ:

6 ’ă‍nî-’āmarətî ’ĕlōhîm ’atem ûḇənê ‘eləywōn kulləḵem:

7 ’āḵēn kə’āḏām təmûṯûn ûḵə’<sup>a</sup>ḥaḏ haśśārîm tipōlû:

8 qûmâ ’ĕlōhîm šāfəṭâ hā’āreṣ kî-’atâ ṯinəḥal bəḵāl-hagwōyim:

------------------------------------------------------------------------

[Next: Psalms (Tehilim) Chapter 83](psa083.md)
