[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jon003)  [KJV](../kjv/jon003)  [Sep](../sep/jon003) 
[Vul](../vul/jon003)   
  
[Jonah (Yonah) Index](jon)  
  [Previous](jon002)  [Next](jon004) 

------------------------------------------------------------------------

### Tanach (Hebrew): Jonah (Yonah) Chapter 3

‎<span id="001">1</span> ‏וַיְהִ֧י דְבַר־יְהוָ֛ה אֶל־יוֹנָ֖ה שֵׁנִ֥ית
לֵאמֹֽר׃

‎<span id="002">2</span> ‏ק֛וּם לֵ֥ךְ אֶל־נִֽינְוֵ֖ה הָעִ֣יר
הַגְּדוֹלָ֑ה וִּקְרָ֤א אֵלֶ֙יהָ֙ אֶת־הַקְּרִיאָ֔ה אֲשֶׁ֥ר אָנֹכִ֖י
דֹּבֵ֥ר אֵלֶֽיךָ׃

‎<span id="003">3</span> ‏וַיָּ֣קָם יוֹנָ֗ה וַיֵּ֛לֶךְ
אֶל־נִֽינְוֶ֖ה<sup>1</sup> כִּדְבַ֣ר יְהוָ֑ה וְנִֽינְוֵ֗ה הָיְתָ֤ה
עִיר־גְּדוֹלָה֙ לֵֽאלֹהִ֔ים מַהֲלַ֖ךְ שְׁלֹ֥שֶׁת יָמִֽים׃

‎<span id="004">4</span> ‏וַיָּ֤חֶל יוֹנָה֙ לָב֣וֹא בָעִ֔יר מַהֲלַ֖ךְ
י֣וֹם אֶחָ֑ד וַיִּקְרָא֙ וַיֹּאמַ֔ר ע֚וֹד אַרְבָּעִ֣ים י֔וֹם
וְנִֽינְוֵ֖ה נֶהְפָּֽכֶת׃

‎<span id="005">5</span> ‏וַֽיַּאֲמִ֛ינוּ אַנְשֵׁ֥י נִֽינְוֵ֖ה
בֵּֽאלֹהִ֑ים וַיִּקְרְאוּ־צוֹם֙ וַיִּלְבְּשׁ֣וּ שַׂקִּ֔ים מִגְּדוֹלָ֖ם
וְעַד־קְטַנָּֽם׃

‎<span id="006">6</span> ‏וַיִּגַּ֤ע הַדָּבָר֙ אֶל־מֶ֣לֶך<sup>1</sup>
נִֽינְוֵ֔ה וַיָּ֙קָם֙ מִכִּסְא֔וֹ וַיַּעֲבֵ֥ר אַדַּרְתּ֖וֹ מֵֽעָלָ֑יו
וַיְכַ֣ס שַׂ֔ק וַיֵּ֖שֶׁב עַל־הָאֵֽפֶר׃

‎<span id="007">7</span> ‏וַיַּזְעֵ֗ק וַיֹּ֙אמֶר֙ בְּנִֽינְוֵ֔ה
מִטַּ֧עַם הַמֶּ֛לֶךְ וּגְדֹלָ֖יו לֵאמֹ֑ר הָאָדָ֨ם וְהַבְּהֵמָ֜ה
הַבָּקָ֣ר וְהַצֹּ֗אן אַֽל־יִטְעֲמוּ֙ מְא֔וּמָה אַ֨ל־יִרְע֔וּ<sup>3</sup>
וּמַ֖יִם אַל־יִשְׁתּֽוּ׃

‎<span id="008">8</span> ‏וְיִתְכַּסּ֣וּ שַׂקִּ֗ים הָֽאָדָם֙
וְהַבְּהֵמָ֔ה וְיִקְרְא֥וּ אֶל־אֱלֹהִ֖ים בְּחָזְקָ֑ה וְיָשֻׁ֗בוּ אִ֚ישׁ
מִדַּרְכּ֣וֹ הָֽרָעָ֔ה וּמִן־הֶחָמָ֖ס אֲשֶׁ֥ר בְּכַפֵּיהֶֽם׃

‎<span id="009">9</span> ‏מִֽי־יוֹדֵ֣עַ יָשׁ֔וּב וְנִחַ֖ם הָאֱלֹהִ֑ים
וְשָׁ֛ב מֵחֲר֥וֹן אַפּ֖וֹ וְלֹ֥א נֹאבֵֽד׃

‎<span id="010">10</span> ‏וַיַּ֤רְא הָֽאֱלֹהִים֙ אֶֽת־מַ֣עֲשֵׂיהֶ֔ם
כִּי־שָׁ֖בוּ מִדַּרְכָּ֣ם הָרָעָ֑ה וַיִּנָּ֣חֶם הָאֱלֹהִ֗ים עַל־הָרָעָ֛ה
אֲשֶׁר־דִּבֶּ֥ר לַעֲשׂוֹת־לָהֶ֖ם וְלֹ֥א עָשָֽׂה׃

1 wayəhî ḏəḇar-yəhwâ ’el-ywōnâ šēnîṯ lē’mōr:

2 qûm lēḵə ’el-nînəwēh hā‘îr hagəḏwōlâ ûiqərā’ ’ēleyhā ’eṯ-haqqərî’â
’ăšer ’ānōḵî dōḇēr ’ēleyḵā:

3 wayyāqām ywōnâ wayyēleḵə ’el-nînəweh<sup>1</sup> kiḏəḇar yəhwâ
wənînəwēh hāyəṯâ ‘îr-gəḏwōlâ lē’lōhîm mahălaḵə šəlōšeṯ yāmîm:

4 wayyāḥel ywōnâ lāḇwō’ ḇā‘îr mahălaḵə ywōm ’eḥāḏ wayyiqərā’ wayyō’mar
‘wōḏ ’arəbā‘îm ywōm wənînəwēh nehəpāḵeṯ:

5 wayya’ămînû ’anəšê nînəwēh bē’lōhîm wayyiqərə’û-ṣwōm wayyiləbəšû
śaqqîm migəḏwōlām wə‘aḏ-qəṭannām:

6 wayyig<sup>a</sup>‘ hadāḇār ’el-meleḵ<sup>1</sup> nînəwēh wayyāqām
mikisə’wō wayy<sup>a</sup>‘ăḇēr ’adarətwō mē‘ālāyw wayəḵas śaq wayyēšeḇ
‘al-hā’ēfer:

7 wayyazə‘ēq wayyō’mer bənînəwēh miṭṭ<sup>a</sup>‘am hammeleḵə ûḡəḏōlāyw
lē’mōr hā’āḏām wəhabəhēmâ habāqār wəhaṣṣō’n ’al-yiṭə‘ămû mə’ûmâ
’al-yirə‘û<sup>3</sup> ûmayim ’al-yišətû:

8 wəyiṯəkassû śaqqîm hā’āḏām wəhabəhēmâ wəyiqərə’û ’el-’ĕlōhîm bəḥāzəqâ
wəyāšuḇû ’îš midarəkwō hārā‘â ûmin-heḥāmās ’ăšer bəḵapêhem:

9 mî-ywōḏē‘a yāšûḇ wəniḥam hā’ĕlōhîm wəšāḇ mēḥărwōn ’apwō wəlō’ nō’ḇēḏ:

10 wayyarə’ hā’ĕlōhîm ’eṯ-m<sup>a</sup>‘ăśêhem kî-šāḇû midarəkām hārā‘â
wayyinnāḥem hā’ĕlōhîm ‘al-hārā‘â ’ăšer-diber l<sup>a</sup>‘ăśwōṯ-lâem
wəlō’ ‘āśâ:

------------------------------------------------------------------------

[Next: Jonah (Yonah) Chapter 4](jon004)
