[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa061)  [KJV](../kjv/psa061)  [Sep](../sep/psa061.md) 
[Vul](../vul/psa061.md)   
  
[Psalms (Tehilim) Index](psa.md)  
  [Previous](psa060)  [Next](psa062.md) 

------------------------------------------------------------------------

### Tanach (Hebrew): Psalms (Tehilim) Chapter 61

‎<span id="001">1</span> ‏לַמְנַצֵּ֬חַ׀ עַֽל־נְגִינַ֬ת לְדָוִֽד׃

‎<span id="002">2</span> ‏שִׁמְעָ֣ה אֱ֭לֹהִים רִנָּתִ֑י הַ֝קְשִׁ֗יבָה
תְּפִלָּתִֽי׃

‎<span id="003">3</span> ‏מִקְצֵ֤ה הָאָ֨רֶץ׀ אֵלֶ֣יךָ אֶ֭קְרָא בַּעֲטֹ֣ף
לִבִּ֑י בְּצוּר־יָר֖וּם מִמֶּ֣נִּי תַנְחֵֽנִי׃

‎<span id="004">4</span> ‏כִּֽי־הָיִ֣יתָ מַחְסֶ֣ה לִ֑י מִגְדַּל־עֹ֝֗ז
מִפְּנֵ֥י אוֹיֵֽב׃

‎<span id="005">5</span> ‏אָג֣וּרָה בְ֭אָהָלְךָ עוֹלָמִ֑ים אֶֽחֱסֶ֨ה
בְסֵ֖תֶר כְּנָפֶ֣יךָ סֶּֽלָה׃

‎<span id="006">6</span> ‏כִּֽי־אַתָּ֣ה אֱ֭לֹהִים שָׁמַ֣עְתָּ לִנְדָרָ֑י
נָתַ֥תָּ יְ֝רֻשַּׁ֗ת יִרְאֵ֥י שְׁמֶֽךָ׃

‎<span id="007">7</span> ‏יָמִ֣ים עַל־יְמֵי־מֶ֣לֶךְ תּוֹסִ֑יף
שְׁ֝נוֹתָ֗יו כְּמוֹ־דֹ֥ר וָדֹֽר׃

‎<span id="008">8</span> ‏יֵשֵׁ֣ב ע֭וֹלָם לִפְנֵ֣י אֱלֹהִ֑ים חֶ֥סֶד
וֶ֝אֱמֶ֗ת מַ֣ן יִנְצְרֻֽהוּ׃

‎<span id="009">9</span> ‏כֵּ֤ן אֲזַמְּרָ֣ה שִׁמְךָ֣ לָעַ֑ד
לְֽשַׁלְּמִ֥י נְדָרַ֗י י֣וֹם׀ יֽוֹם׃

1 lamənaṣṣēḥa\| ‘al-nəḡînaṯ ləḏāwiḏ:

2 šimə‘â ’ĕlōhîm rinnāṯî haqəšîḇâ təfillāṯî:

3 miqəṣēh hā’āreṣ\| ’ēleyḵā ’eqərā’ b<sup>a</sup>‘ăṭōf libî bəṣûr-yārûm
mimmennî ṯanəḥēnî:

4 kî-hāyîṯā m<sup>a</sup>ḥəseh lî miḡədal-‘ōz mipənê ’wōyēḇ:

5 ’āḡûrâ ḇə’âāləḵā ‘wōlāmîm ’eḥĕseh ḇəsēṯer kənāfeyḵā sselâ:

6 kî-’atâ ’ĕlōhîm šām<sup>a</sup>‘ətā linəḏārāy nāṯatā yəruššaṯ yirə’ê
šəmeḵā:

7 yāmîm ‘al-yəmê-meleḵə twōsîf šənwōṯāyw kəmwō-ḏōr wāḏōr:

8 yēšēḇ ‘wōlām lifənê ’ĕlōhîm ḥeseḏ we’ĕmeṯ man yinəṣəruhû:

9 kēn ’ăzammərâ šiməḵā lā‘aḏ ləšalləmî nəḏāray ywōm\| ywōm:

------------------------------------------------------------------------

[Next: Psalms (Tehilim) Chapter 62](psa062.md)
