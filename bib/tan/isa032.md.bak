[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa032)  [KJV](../kjv/isa032)  [Sep](../sep/isa032.md) 
[Vul](../vul/isa032.md)   
  
[Isaiah (Yisheyah) Index](isa.md)  
  [Previous](isa031)  [Next](isa033.md) 

------------------------------------------------------------------------

### Tanach (Hebrew): Isaiah (Yisheyah) Chapter 32

‎<span id="001">1</span> ‏הֵ֥ן לְצֶ֖דֶק יִמְלָךְ־מֶ֑לֶךְ וּלְשָׂרִ֖ים
לְמִשְׁפָּ֥ט יָשֹֽׂרוּ׃

‎<span id="002">2</span> ‏וְהָיָה־אִ֥ישׁ כְּמַֽחֲבֵא־ר֖וּחַ וְסֵ֣תֶר
זָ֑רֶם כְּפַלְגֵי־מַ֣יִם בְּצָי֔וֹן כְּצֵ֥ל סֶֽלַע־כָּבֵ֖ד בְּאֶ֥רֶץ
עֲיֵפָֽה׃

‎<span id="003">3</span> ‏וְלֹ֥א תִשְׁעֶ֖ינָה עֵינֵ֣י רֹאִ֑ים וְאָזְנֵ֥י
שֹׁמְעִ֖ים תִּקְשַֽׁבְנָה׃

‎<span id="004">4</span> ‏וּלְבַ֥ב נִמְהָרִ֖ים יָבִ֣ין לָדָ֑עַת
וּלְשׁ֣וֹן עִלְּגִ֔ים תְּמַהֵ֖ר לְדַבֵּ֥ר צָחֽוֹת׃

‎<span id="005">5</span> ‏לֹֽא־יִקָּרֵ֥א ע֛וֹד לְנָבָ֖ל נָדִ֑יב
וּלְכִילַ֕י לֹ֥א יֵֽאָמֵ֖ר שֽׁוֹעַ׃

‎<span id="006">6</span> ‏כִּ֤י נָבָל֙ נְבָלָ֣ה יְדַבֵּ֔ר וְלִבּ֖וֹ
יַעֲשֶׂה־אָ֑וֶן לַעֲשׂ֣וֹת חֹ֗נֶף וּלְדַבֵּ֤ר אֶל־יְהוָה֙ תּוֹעָ֔ה
לְהָרִיק֙ נֶ֣פֶשׁ רָעֵ֔ב וּמַשְׁקֶ֥ה צָמֵ֖א יַחְסִֽיר׃

‎<span id="007">7</span> ‏וְכֵלַ֖י כֵּלָ֣יו רָעִ֑ים ה֚וּא זִמּ֣וֹת
יָעָ֔ץ לְחַבֵּ֤ל ענוים עֲנִיִּים֙ בְּאִמְרֵי־שֶׁ֔קֶר וּבְדַבֵּ֥ר
אֶבְי֖וֹן מִשְׁפָּֽט׃

‎<span id="008">8</span> ‏וְנָדִ֖יב נְדִיב֣וֹת יָעָ֑ץ וְה֖וּא
עַל־נְדִיב֥וֹת יָקֽוּם׃ פ

‎<span id="009">9</span> ‏נָשִׁים֙ שַֽׁאֲנַנּ֔וֹת קֹ֖מְנָה שְׁמַ֣עְנָה
קוֹלִ֑י בָּנוֹת֙ בֹּֽטח֔וֹת הַאְזֵ֖נָּה אִמְרָתִֽי׃

‎<span id="010">10</span> ‏יָמִים֙ עַל־שָׁנָ֔ה תִּרְגַּ֖זְנָה
בֹּֽטְח֑וֹת כִּ֚י כָּלָ֣ה בָצִ֔יר אֹ֖סֶף בְּלִ֥י יָבֽוֹא׃

‎<span id="011">11</span> ‏חִרְדוּ֙ שַֽׁאֲנַנּ֔וֹת רְגָ֖זָה בֹּֽטְח֑וֹת
פְּשֹׁ֣טָֽה וְעֹ֔רָה וַחֲג֖וֹרָה עַל־חֲלָצָֽיִם׃

‎<span id="012">12</span> ‏עַל־שָׁדַ֖יִם סֹֽפְדִ֑ים עַל־שְׂדֵי־חֶ֕מֶד
עַל־גֶּ֖פֶן פֹּרִיָּֽה׃

‎<span id="013">13</span> ‏עַ֚ל אַדְמַ֣ת עַמִּ֔י ק֥וֹץ שָׁמִ֖יר
תַּֽעֲלֶ֑ה כִּ֚י עַל־כָּל־בָּתֵּ֣י מָשׂ֔וֹשׂ קִרְיָ֖ה עַלִּיזָֽה׃

‎<span id="014">14</span> ‏כִּֽי־אַרְמ֣וֹן נֻטָּ֔שׁ הֲמ֥וֹן עִ֖יר
עֻזָּ֑ב עֹ֣פֶל וָבַ֜חַן הָיָ֨ה בְעַ֤ד מְעָרוֹת֙ עַד־עוֹלָ֔ם מְשׂ֥וֹשׂ
פְּרָאִ֖ים מִרְעֵ֥ה עֲדָרִֽים׃

‎<span id="015">15</span> ‏עַד־יֵ֨עָרֶ֥ה עָלֵ֛ינוּ ר֖וּחַ מִמָּר֑וֹם
וְהָיָ֤ה מִדְבָּר֙ לַכַּרְמֶ֔ל וכרמל וְהַכַּרְמֶ֖ל לַיַּ֥עַר יֵחָשֵֽׁב׃

‎<span id="016">16</span> ‏וְשָׁכַ֥ן בַּמִּדְבָּ֖ר מִשְׁפָּ֑ט וּצְדָקָ֖ה
בַּכַּרְמֶ֥ל תֵּשֵֽׁב׃

‎<span id="017">17</span> ‏וְהָיָ֛ה מַעֲשֵׂ֥ה הַצְּדָקָ֖ה שָׁל֑וֹם
וַֽעֲבֹדַת֙ הַצְּדָקָ֔ה הַשְׁקֵ֥ט וָבֶ֖טַח עַד־עוֹלָֽם׃

‎<span id="018">18</span> ‏וְיָשַׁ֥ב עַמִּ֖י בִּנְוֵ֣ה שָׁל֑וֹם
וּֽבְמִשְׁכְּנוֹת֙ מִבְטַחִ֔ים וּבִמְנוּחֹ֖ת שַׁאֲנַנּֽוֹת׃

‎<span id="019">19</span> ‏וּבָרַ֖ד בְּרֶ֣דֶת הַיָּ֑עַר וּבַשִּׁפְלָ֖ה
תִּשְׁפַּ֥ל הָעִֽיר׃

‎<span id="020">20</span> ‏אַשְׁרֵיכֶ֕ם זֹרְעֵ֖י עַל־כָּל־מָ֑יִם
מְשַׁלְּחֵ֥י רֶֽגֶל־הַשּׁ֖וֹר וְהַחֲמֽוֹר׃ ס

1 hēn ləṣeḏeq yiməlāḵə-meleḵə ûləśārîm ləmišəpāṭ yāśōrû:

2 wəhāyâ-’îš kəm<sup>a</sup>ḥăḇē’-rûḥa wəsēṯer zārem kəfaləḡê-mayim
bəṣāywōn kəṣēl sel<sup>a</sup>‘-kāḇēḏ bə’ereṣ ‘ăyēfâ:

3 wəlō’ ṯišə‘eynâ ‘ênê rō’îm wə’āzənê šōmə‘îm tiqəšaḇənâ:

4 ûləḇaḇ niməhārîm yāḇîn lāḏā‘aṯ ûləšwōn ‘illəḡîm təmahēr ləḏabēr
ṣāḥwōṯ:

5 lō’-yiqqārē’ ‘wōḏ lənāḇāl nāḏîḇ ûləḵîlay lō’ yē’āmēr šwō‘a:

6 kî nāḇāl nəḇālâ yəḏabēr wəlibwō y<sup>a</sup>‘ăśeh-’āwen
l<sup>a</sup>‘ăśwōṯ ḥōnef ûləḏabēr ’el-yəhwâ twō‘â ləhārîq nefeš rā‘ēḇ
ûmašəqeh ṣāmē’ y<sup>a</sup>ḥəsîr:

7 wəḵēlay kēlāyw rā‘îm hû’ zimmwōṯ yā‘āṣ ləḥabēl ‘ănāwîm ‘ănîyîm
bə’imərê-šeqer ûḇəḏabēr ’eḇəywōn mišəpāṭ:

8 wənāḏîḇ nəḏîḇwōṯ yā‘āṣ wəhû’ ‘al-nəḏîḇwōṯ yāqûm: f

9 nāšîm ša’ănannwōṯ qōmənâ šəm<sup>a</sup>‘ənâ qwōlî bānwōṯ bōṭḥwōṯ
ha’əzēnnâ ’imərāṯî:

10 yāmîm ‘al-šānâ tirəgazənâ bōṭəḥwōṯ kî kālâ ḇāṣîr ’ōsef bəlî yāḇwō’:

11 ḥirəḏû ša’ănannwōṯ rəḡāzâ bōṭəḥwōṯ pəšōṭâ wə‘ōrâ w<sup>a</sup>ḥăḡwōrâ
‘al-ḥălāṣāyim:

12 ‘al-šāḏayim sōfəḏîm ‘al-śəḏê-ḥemeḏ ‘al-gefen pōrîyâ:

13 ‘al ’aḏəmaṯ ‘ammî qwōṣ šāmîr t<sup>a</sup>‘ăleh kî ‘al-kāl-bātê
māśwōś qirəyâ ‘allîzâ:

14 kî-’arəmwōn nuṭṭāš hămwōn ‘îr ‘uzzāḇ ‘ōfel wāḇ<sup>a</sup>ḥan hāyâ
ḇə‘aḏ mə‘ārwōṯ ‘aḏ-‘wōlām məśwōś pərā’îm mirə‘ēh ‘ăḏārîm:

15 ‘aḏ-yē‘āreh ‘ālênû rûḥa mimmārwōm wəhāyâ miḏəbār lakarəmel wəḵarəmel
wəhakarəmel layy<sup>a</sup>‘ar yēḥāšēḇ:

16 wəšāḵan bammiḏəbār mišəpāṭ ûṣəḏāqâ bakarəmel tēšēḇ:

17 wəhāyâ m<sup>a</sup>‘ăśēh haṣṣəḏāqâ šālwōm w<sup>a</sup>‘ăḇōḏaṯ
haṣṣəḏāqâ hašəqēṭ wāḇeṭ<sup>a</sup>ḥ ‘aḏ-‘wōlām:

18 wəyāšaḇ ‘ammî binəwēh šālwōm ûḇəmišəkənwōṯ miḇəṭ<sup>a</sup>ḥîm
ûḇimənûḥōṯ ša’ănannwōṯ:

19 ûḇāraḏ bəreḏeṯ hayyā‘ar ûḇaššifəlâ tišəpal hā‘îr:

20 ’ašərêḵem zōrə‘ê ‘al-kāl-māyim məšalləḥê reḡel-haššwōr
wəh<sup>a</sup>ḥămwōr: s

------------------------------------------------------------------------

[Next: Isaiah (Yisheyah) Chapter 33](isa033.md)
