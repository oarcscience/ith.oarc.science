[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jos024)  [KJV](../kjv/jos024.md) 
[Sep:JsB](../sep/jsb024)  [Vul](../vul/jos024.md)   
  
[Joshua (Yehoshua) Index](jos.md)  
  [Previous](jos023)  [Next](jdg001.md) 

------------------------------------------------------------------------

### Tanach (Hebrew): Joshua (Yehoshua) Chapter 24

‎<span id="001">1</span> ‏וַיֶּאֶסֹ֧ף יְהוֹשֻׁ֛עַ אֶת־כָּל־שִׁבְטֵ֥י
יִשְׂרָאֵ֖ל שְׁכֶ֑מָה וַיִּקְרָא֩ לְזִקְנֵ֨י יִשְׂרָאֵ֜ל וּלְרָאשָׁ֗יו
וּלְשֹֽׁפְטָיו֙ וּלְשֹׁ֣טְרָ֔יו וַיִּֽתְיַצְּב֖וּ לִפְנֵ֥י הָאֱלֹהִֽים׃

‎<span id="002">2</span> ‏וַיֹּ֨אמֶר יְהוֹשֻׁ֜עַ אֶל־כָּל־הָעָ֗ם
כֹּֽה־אָמַ֣ר יְהוָה֮ אֱלֹהֵ֣י יִשְׂרָאֵל֒ בְּעֵ֣בֶר הַנָּהָ֗ר יָשְׁב֤וּ
אֲבֽוֹתֵיכֶם֙ מֵֽעוֹלָ֔ם תֶּ֛רַח אֲבִ֥י אַבְרָהָ֖ם וַאֲבִ֣י נָח֑וֹר
וַיַּעַבְד֖וּ אֱלֹהִ֥ים אֲחֵרִֽים׃

‎<span id="003">3</span> ‏וָ֠אֶקַּח אֶת־אֲבִיכֶ֤ם אֶת־אַבְרָהָם֙
מֵעֵ֣בֶר הַנָּהָ֔ר וָאוֹלֵ֥ךְ אוֹת֖וֹ בְּכָל־אֶ֣רֶץ כְּנָ֑עַן וארב
וָאַרְבֶּה֙ אֶת־זַרְע֔וֹ וָֽאֶתֶּן־ל֖וֹ אֶת־יִצְחָֽק׃

‎<span id="004">4</span> ‏וָאֶתֵּ֣ן לְיִצְחָ֔ק אֶֽת־יַעֲקֹ֖ב
וְאֶת־עֵשָׂ֑ו וָאֶתֵּ֨ן לְעֵשָׂ֜ו אֶת־הַ֤ר שֵׂעִיר֙ לָרֶ֣שֶׁת אוֹת֔וֹ
וְיַעֲקֹ֥ב וּבָנָ֖יו יָרְד֥וּ מִצְרָֽיִם׃

‎<span id="005">5</span> ‏וָאֶשְׁלַ֞ח אֶת־מֹשֶׁ֤ה וְאֶֽת־אַהֲרֹן֙
וָאֶגֹּ֣ף אֶת־מִצְרַ֔יִם כַּאֲשֶׁ֥ר עָשִׂ֖יתִי בְּקִרְבּ֑וֹ וְאַחַ֖ר
הוֹצֵ֥אתִי אֶתְכֶֽם׃

‎<span id="006">6</span> ‏וָֽאוֹצִ֤יא אֶת־אֲבֽוֹתֵיכֶם֙ מִמִּצְרַ֔יִם
וַתָּבֹ֖אוּ הַיָּ֑מָּה וַיִּרְדְּפ֨וּ מִצְרַ֜יִם אַחֲרֵ֧י אֲבוֹתֵיכֶ֛ם
בְּרֶ֥כֶב וּבְפָרָשִׁ֖ים יַם־סֽוּף׃

‎<span id="007">7</span> ‏וַיִּצְעֲק֣וּ אֶל־יְהוָ֗ה וַיָּ֨שֶׂם מַֽאֲפֵ֜ל
בֵּינֵיכֶ֣ם׀ וּבֵ֣ין הַמִּצְרִ֗ים וַיָּבֵ֨א עָלָ֤יו אֶת־הַיָּם֙
וַיְכַסֵּ֔הוּ וַתִּרְאֶ֙ינָה֙ עֵינֵיכֶ֔ם אֵ֥ת אֲשֶׁר־עָשִׂ֖יתִי
בְּמִצְרָ֑יִם וַתֵּשְׁב֥וּ בַמִּדְבָּ֖ר יָמִ֥ים רַבִּֽים׃

‎<span id="008">8</span> ‏ואבאה וָאָבִ֣יא אֶתְכֶ֗ם אֶל־אֶ֤רֶץ הָאֱמֹרִי֙
הַיּוֹשֵׁב֙ בְּעֵ֣בֶר הַיַּרְדֵּ֔ן וַיִּֽלָּחֲמ֖וּ אִתְּכֶ֑ם וָאֶתֵּ֨ן
אוֹתָ֤ם בְּיֶדְכֶם֙ וַתִּֽירְשׁ֣וּ אֶת־אַרְצָ֔ם וָאַשְׁמִידֵ֖ם
מִפְּנֵיכֶֽם׃

‎<span id="009">9</span> ‏וַיָּ֨קָם בָּלָ֤ק בֶּן־צִפּוֹר֙ מֶ֣לֶךְ
מוֹאָ֔ב וַיִּלָּ֖חֶם בְּיִשְׂרָאֵ֑ל וַיִּשְׁלַ֗ח וַיִּקְרָ֛א לְבִלְעָ֥ם
בֶּן־בְּע֖וֹר לְקַלֵּ֥ל אֶתְכֶֽם׃

‎<span id="010">10</span> ‏וְלֹ֥א אָבִ֖יתִי לִשְׁמֹ֣עַ לְבִלְעָ֑ם
וַיְבָ֤רֶךְ בָּרוֹךְ֙ אֶתְכֶ֔ם וָאַצִּ֥ל אֶתְכֶ֖ם מִיָּדֽוֹ׃

‎<span id="011">11</span> ‏וַתַּעַבְר֣וּ אֶת־הַיַּרְדֵּן֮ וַתָּבֹ֣אוּ
אֶל־יְרִיחוֹ֒ וַיִּלָּחֲמ֣וּ בָכֶ֣ם בַּעֲלֵֽי־יְ֠רִיחוֹ הָֽאֱמֹרִ֨י
וְהַפְּרִזִּ֜י וְהַֽכְּנַעֲנִ֗י וְהַֽחִתִּי֙ וְהַגִּרְגָּשִׁ֔י
הַֽחִוִּ֖י וְהַיְבוּסִ֑י וָאֶתֵּ֥ן אוֹתָ֖ם בְּיֶדְכֶֽם׃

‎<span id="012">12</span> ‏וָאֶשְׁלַ֤ח לִפְנֵיכֶם֙ אֶת־הַצִּרְעָ֔ה
וַתְּגָ֤רֶשׁ אוֹתָם֙ מִפְּנֵיכֶ֔ם שְׁנֵ֖י מַלְכֵ֣י הָאֱמֹרִ֑י לֹ֥א
בְחַרְבְּךָ֖ וְלֹ֥א בְקַשְׁתֶּֽךָ׃

‎<span id="013">13</span> ‏וָאֶתֵּ֨ן לָכֶ֜ם אֶ֣רֶץ׀ אֲשֶׁ֧ר
לֹֽא־יָגַ֣עְתָּ בָּ֗הּ וְעָרִים֙ אֲשֶׁ֣ר לֹא־בְנִיתֶ֔ם וַתֵּשְׁב֖וּ
בָּהֶ֑ם כְּרָמִ֤ים וְזֵיתִים֙ אֲשֶׁ֣ר לֹֽא־נְטַעְתֶּ֔ם אַתֶּ֖ם
אֹכְלִֽים׃

‎<span id="014">14</span> ‏וְעַתָּ֞ה יְר֧אוּ אֶת־יְהוָ֛ה וְעִבְד֥וּ
אֹת֖וֹ בְּתָמִ֣ים וּבֶֽאֱמֶ֑ת וְהָסִ֣ירוּ אֶת־אֱלֹהִ֗ים אֲשֶׁר֩ עָבְד֨וּ
אֲבוֹתֵיכֶ֜ם בְּעֵ֤בֶר הַנָּהָר֙ וּבְמִצְרַ֔יִם וְעִבְד֖וּ אֶת־יְהוָֽה׃

‎<span id="015">15</span> ‏וְאִם֩ רַ֨ע בְּֽעֵינֵיכֶ֜ם לַעֲבֹ֣ד
אֶת־יְהוָ֗ה בַּחֲר֨וּ לָכֶ֣ם הַיּוֹם֮ אֶת־מִ֣י תַעֲבֹדוּן֒ אִ֣ם
אֶת־אֱלֹהִ֞ים אֲשֶׁר־עָבְד֣וּ אֲבוֹתֵיכֶ֗ם אֲשֶׁר֙ בעבר
מֵעֵ֣בֶר<sup>a</sup> הַנָּהָ֔ר וְאִם֙ אֶת־אֱלֹהֵ֣י הָאֱמֹרִ֔י אֲשֶׁ֥ר
אַתֶּ֖ם יֹשְׁבִ֣ים בְּאַרְצָ֑ם וְאָנֹכִ֣י וּבֵיתִ֔י נַעֲבֹ֖ד
אֶת־יְהוָֽה׃ פ

‎<span id="016">16</span> ‏וַיַּ֤עַן הָעָם֙ וַיֹּ֔אמֶר חָלִ֣ילָה לָּ֔נוּ
מֵעֲזֹ֖ב אֶת־יְהוָ֑ה לַעֲבֹ֖ד אֱלֹהִ֥ים אֲחֵרִֽים׃

‎<span id="017">17</span> ‏כִּ֚י יְהוָ֣ה אֱלֹהֵ֔ינוּ הוּא֩ הַמַּעֲלֶ֨ה
אֹתָ֧נוּ וְאֶת־אֲבוֹתֵ֛ינוּ מֵאֶ֥רֶץ מִצְרַ֖יִם מִבֵּ֣ית עֲבָדִ֑ים
וַאֲשֶׁ֧ר עָשָׂ֣ה לְעֵינֵ֗ינוּ אֶת־הָאֹת֤וֹת הַגְּדֹלוֹת֙ הָאֵ֔לֶּה
וַֽיִּשְׁמְרֵ֗נוּ בְּכָל־הַדֶּ֙רֶךְ֙ אֲשֶׁ֣ר הָלַ֣כְנוּ בָ֔הּ וּבְכֹל֙
הָֽעַמִּ֔ים אֲשֶׁ֥ר עָבַ֖רְנוּ בְּקִרְבָּֽם׃

‎<span id="018">18</span> ‏וַיְגָ֨רֶשׁ יְהוָ֜ה אֶת־כָּל־הָעַמִּ֗ים
וְאֶת־הָאֱמֹרִ֛י יֹשֵׁ֥ב הָאָ֖רֶץ מִפָּנֵ֑ינוּ גַּם־אֲנַ֙חְנוּ֙ נַעֲבֹ֣ד
אֶת־יְהוָ֔ה כִּי־ה֖וּא אֱלֹהֵֽינוּ׃ ס

‎<span id="019">19</span> ‏וַיֹּ֨אמֶר יְהוֹשֻׁ֜עַ אֶל־הָעָ֗ם לֹ֤א
תֽוּכְלוּ֙ לַעֲבֹ֣ד אֶת־יְהוָ֔ה כִּֽי־אֱלֹהִ֥ים קְדֹשִׁ֖ים ה֑וּא
אֵֽל־קַנּ֣וֹא ה֔וּא לֹֽא־יִשָּׂ֥א לְפִשְׁעֲכֶ֖ם וּלְחַטֹּאותֵיכֶֽם׃

‎<span id="020">20</span> ‏כִּ֤י תַֽעַזְבוּ֙ אֶת־יְהוָ֔ה וַעֲבַדְתֶּ֖ם
אֱלֹהֵ֣י נֵכָ֑ר וְשָׁ֨ב וְהֵרַ֤ע לָכֶם֙ וְכִלָּ֣ה אֶתְכֶ֔ם אַחֲרֵ֖י
אֲשֶׁר־הֵיטִ֥יב לָכֶֽם׃

‎<span id="021">21</span> ‏וַיֹּ֥אמֶר הָעָ֖ם אֶל־יְהוֹשֻׁ֑עַ לֹ֕א כִּ֥י
אֶת־יְהוָ֖ה נַעֲבֹֽד׃

‎<span id="022">22</span> ‏וַיֹּ֨אמֶר יְהוֹשֻׁ֜עַ אֶל־הָעָ֗ם עֵדִ֤ים
אַתֶּם֙ בָּכֶ֔ם כִּֽי־אַתֶּ֞ם בְּחַרְתֶּ֥ם לָכֶ֛ם אֶת־יְהוָ֖ה לַעֲבֹ֣ד
אוֹת֑וֹ וַיֹּאמְר֖וּ עֵדִֽים׃

‎<span id="023">23</span> ‏וְעַתָּ֕ה הָסִ֛ירוּ אֶת־אֱלֹהֵ֥י הַנֵּכָ֖ר
אֲשֶׁ֣ר בְּקִרְבְּכֶ֑ם וְהַטּוּ֙ אֶת־לְבַבְכֶ֔ם אֶל־יְהוָ֖ה אֱלֹהֵ֥י
יִשְׂרָאֵֽל׃

‎<span id="024">24</span> ‏וַיֹּאמְר֥וּ הָעָ֖ם אֶל־יְהוֹשֻׁ֑עַ
אֶת־יְהוָ֤ה אֱלֹהֵ֙ינוּ֙ נַעֲבֹ֔ד וּבְקוֹל֖וֹ נִשְׁמָֽע׃

‎<span id="025">25</span> ‏וַיִּכְרֹ֨ת יְהוֹשֻׁ֧עַ בְּרִ֛ית לָעָ֖ם
בַּיּ֣וֹם הַה֑וּא וַיָּ֥שֶׂם ל֛וֹ חֹ֥ק וּמִשְׁפָּ֖ט בִּשְׁכֶֽם׃

‎<span id="026">26</span> ‏וַיִּכְתֹּ֤ב יְהוֹשֻׁ֙עַ֙ אֶת־הַדְּבָרִ֣ים
הָאֵ֔לֶּה בְּסֵ֖פֶר תּוֹרַ֣ת אֱלֹהִ֑ים וַיִּקַּח֙ אֶ֣בֶן גְּדוֹלָ֔ה
וַיְקִימֶ֣הָ שָּׁ֔ם תַּ֚חַת הָֽאַלָּ֔ה אֲשֶׁ֖ר בְּמִקְדַּ֥שׁ יְהוָֽה׃ ס

‎<span id="027">27</span> ‏וַיֹּ֨אמֶר יְהוֹשֻׁ֜עַ אֶל־כָּל־הָעָ֗ם
הִנֵּ֨ה הָאֶ֤בֶן הַזֹּאת֙ תִּֽהְיֶה־בָּ֣נוּ לְעֵדָ֔ה כִּֽי־הִ֣יא
שָׁמְעָ֗ה אֵ֚ת כָּל־אִמְרֵ֣י יְהוָ֔ה אֲשֶׁ֥ר דִּבֶּ֖ר עִמָּ֑נוּ
וְהָיְתָ֤ה בָכֶם֙ לְעֵדָ֔ה פֶּֽן־תְּכַחֲשׁ֖וּן בֵּאלֹהֵיכֶֽם׃

‎<span id="028">28</span> ‏וַיְשַׁלַּ֤ח יְהוֹשֻׁ֙עַ֙ אֶת־הָעָ֔ם אִ֖ישׁ
לְנַחֲלָתֽוֹ׃ פ

‎<span id="029">29</span> ‏וַיְהִ֗י אַֽחֲרֵי֙ הַדְּבָרִ֣ים הָאֵ֔לֶּה
וַיָּ֛מָת יְהוֹשֻׁ֥עַ בִּן־נ֖וּן עֶ֣בֶד יְהוָ֑ה בֶּן־מֵאָ֥ה וָעֶ֖שֶׂר
שָׁנִֽים׃

‎<span id="030">30</span> ‏וַיִּקְבְּר֤וּ אֹתוֹ֙ בִּגְב֣וּל נַחֲלָת֔וֹ
בְּתִמְנַת־סֶ֖רַח אֲשֶׁ֣ר בְּהַר־אֶפְרָ֑יִם מִצְּפ֖וֹן
לְהַר־גָּֽעַשׁ׃<sup>3</sup>

‎<span id="031">31</span> ‏וַיַּעֲבֹ֤ד יִשְׂרָאֵל֙ אֶת־יְהוָ֔ה כֹּ֖ל
יְמֵ֣י יְהוֹשֻׁ֑עַ וְכֹ֣ל׀ יְמֵ֣י הַזְּקֵנִ֗ים אֲשֶׁ֨ר הֶאֱרִ֤יכוּ
יָמִים֙ אַחֲרֵ֣י יְהוֹשֻׁ֔עַ וַאֲשֶׁ֣ר יָדְע֗וּ אֵ֚ת כָּל־מַעֲשֵׂ֣ה
יְהוָ֔ה אֲשֶׁ֥ר עָשָׂ֖ה לְיִשְׂרָאֵֽל׃

‎<span id="032">32</span> ‏וְאֶת־עַצְמ֣וֹת י֠וֹסֵף אֲשֶׁר־הֶעֱל֨וּ
בְנֵי־יִשְׂרָאֵ֥ל׀ מִמִּצְרַיִם֮ קָבְר֣וּ בִשְׁכֶם֒ בְּחֶלְקַ֣ת
הַשָּׂדֶ֗ה אֲשֶׁ֨ר קָנָ֧ה יַעֲקֹ֛ב מֵאֵ֛ת בְּנֵֽי־חֲמ֥וֹר אֲבִֽי־שְׁכֶ֖ם
בְּמֵאָ֣ה קְשִׂיטָ֑ה וַיִּֽהְי֥וּ לִבְנֵֽי־יוֹסֵ֖ף לְנַחֲלָֽה׃

‎<span id="033">33</span> ‏וְאֶלְעָזָ֥ר בֶּֽן־אַהֲרֹ֖ן מֵ֑ת
וַיִּקְבְּר֣וּ אֹת֗וֹ בְּגִבְעַת֙ פִּֽינְחָ֣ס בְּנ֔וֹ אֲשֶׁ֥ר
נִתַּן־ל֖וֹ בְּהַ֥ר אֶפְרָֽיִם׃

1 wayye’esōf yəhwōšu‘a ’eṯ-kāl-šiḇəṭê yiśərā’ēl šəḵemâ wayyiqərā’
ləziqənê yiśərā’ēl ûlərā’šāyw ûləšōfəṭāyw ûləšōṭərāyw wayyiṯəyaṣṣəḇû
lifənê hā’ĕlōhîm:

2 wayyō’mer yəhwōšu‘a ’el-kāl-hā‘ām kōh-’āmar yəhwâ ’ĕlōhê yiśərā’ēl
bə‘ēḇer hannâār yāšəḇû ’ăḇwōṯêḵem mē‘wōlām ter<sup>a</sup>ḥ ’ăḇî
’aḇərâām wa’ăḇî nāḥwōr wayy<sup>a</sup>‘aḇəḏû ’ĕlōhîm ’ăḥērîm:

3 wā’eqq<sup>a</sup>ḥ ’eṯ-’ăḇîḵem ’eṯ-’aḇərâām mē‘ēḇer hannâār wā’wōlēḵə
’wōṯwō bəḵāl-’ereṣ kənā‘an wā’ereḇ wā’arəbeh ’eṯ-zarə‘wō wā’eten-lwō
’eṯ-yiṣəḥāq:

4 wā’etēn ləyiṣəḥāq ’eṯ-y<sup>a</sup>‘ăqōḇ wə’eṯ-‘ēśāw wā’etēn lə‘ēśāw
’eṯ-har śē‘îr lārešeṯ ’wōṯwō wəy<sup>a</sup>‘ăqōḇ ûḇānāyw yārəḏû
miṣərāyim:

5 wā’ešəl<sup>a</sup>ḥ ’eṯ-mōšeh wə’eṯ-’ahărōn wā’egōf ’eṯ-miṣərayim
ka’ăšer ‘āśîṯî bəqirəbwō wə’<sup>a</sup>ḥar hwōṣē’ṯî ’eṯəḵem:

6 wā’wōṣî’ ’eṯ-’ăḇwōṯêḵem mimmiṣərayim watāḇō’û hayyāmmâ wayyirədəfû
miṣərayim ’<sup>a</sup>ḥărê ’ăḇwōṯêḵem bəreḵeḇ ûḇəfārāšîm yam-sûf:

7 wayyiṣə‘ăqû ’el-yəhwâ wayyāśem ma’ăfēl bênêḵem\| ûḇên hammiṣərîm
wayyāḇē’ ‘ālāyw ’eṯ-hayyām wayəḵassēhû watirə’eynâ ‘ênêḵem ’ēṯ
’ăšer-‘āśîṯî bəmiṣərāyim watēšəḇû ḇammiḏəbār yāmîm rabîm:

8 wā’āḇi’â wā’āḇî’ ’eṯəḵem ’el-’ereṣ hā’ĕmōrî hayywōšēḇ bə‘ēḇer
hayyarədēn wayyillāḥămû ’itəḵem wā’etēn ’wōṯām bəyeḏəḵem watîrəšû
’eṯ-’arəṣām wā’ašəmîḏēm mipənêḵem:

9 wayyāqām bālāq ben-ṣipwōr meleḵə mwō’āḇ wayyillāḥem bəyiśərā’ēl
wayyišəl<sup>a</sup>ḥ wayyiqərā’ ləḇilə‘ām ben-bə‘wōr ləqallēl ’eṯəḵem:

10 wəlō’ ’āḇîṯî lišəmō‘a ləḇilə‘ām wayəḇāreḵə bārwōḵə ’eṯəḵem wā’aṣṣil
’eṯəḵem mîyāḏwō:

11 wat<sup>a</sup>‘aḇərû ’eṯ-hayyarədēn watāḇō’û ’el-yərîḥwō
wayyillāḥămû ḇāḵem b<sup>a</sup>‘ălê-yərîḥwō hā’ĕmōrî wəhapərizzî
wəhakən<sup>a</sup>‘ănî wəh<sup>a</sup>ḥitî wəhagirəgāšî
h<sup>a</sup>ḥiûî wəhayəḇûsî wā’etēn ’wōṯām bəyeḏəḵem:

12 wā’ešəl<sup>a</sup>ḥ lifənêḵem ’eṯ-haṣṣirə‘â watəḡāreš ’wōṯām
mipənêḵem šənê maləḵê hā’ĕmōrî lō’ ḇəḥarəbəḵā wəlō’ ḇəqašəteḵā:

13 wā’etēn lāḵem ’ereṣ\| ’ăšer lō’-yāḡ<sup>a</sup>‘ətā bāh wə‘ārîm ’ăšer
lō’-ḇənîṯem watēšəḇû bâem kərāmîm wəzêṯîm ’ăšer lō’-nəṭ<sup>a</sup>‘ətem
’atem ’ōḵəlîm:

14 wə‘atâ yər’û ’eṯ-yəhwâ wə‘iḇəḏû ’ōṯwō bəṯāmîm ûḇe’ĕmeṯ wəhāsîrû
’eṯ-’ĕlōhîm ’ăšer ‘āḇəḏû ’ăḇwōṯêḵem bə‘ēḇer hannâār ûḇəmiṣərayim
wə‘iḇəḏû ’eṯ-yəhwâ:

15 wə’im r<sup>a</sup>‘ bə‘ênêḵem l<sup>a</sup>‘ăḇōḏ ’eṯ-yəhwâ
b<sup>a</sup>ḥărû lāḵem hayywōm ’eṯ-mî ṯ<sup>a</sup>‘ăḇōḏûn ’im
’eṯ-’ĕlōhîm ’ăšer-‘āḇəḏû ’ăḇwōṯêḵem ’ăšer bə‘ēḇer mē‘ēḇer<sup>a</sup>
hannâār wə’im ’eṯ-’ĕlōhê hā’ĕmōrî ’ăšer ’atem yōšəḇîm bə’arəṣām wə’ānōḵî
ûḇêṯî n<sup>a</sup>‘ăḇōḏ ’eṯ-yəhwâ: f

16 wayy<sup>a</sup>‘an hā‘ām wayyō’mer ḥālîlâ llānû mē‘ăzōḇ ’eṯ-yəhwâ
l<sup>a</sup>‘ăḇōḏ ’ĕlōhîm ’ăḥērîm:

17 kî yəhwâ ’ĕlōhênû hû’ hamm<sup>a</sup>‘ăleh ’ōṯānû wə’eṯ-’ăḇwōṯênû
mē’ereṣ miṣərayim mibêṯ ‘ăḇāḏîm wa’ăšer ‘āśâ lə‘ênênû ’eṯ-hā’ōṯwōṯ
hagəḏōlwōṯ hā’ēlleh wayyišəmərēnû bəḵāl-hadereḵə ’ăšer hālaḵənû ḇāh
ûḇəḵōl hā‘ammîm ’ăšer ‘āḇarənû bəqirəbām:

18 wayəḡāreš yəhwâ ’eṯ-kāl-hā‘ammîm wə’eṯ-hā’ĕmōrî yōšēḇ hā’āreṣ
mipānênû gam-’ăn<sup>a</sup>ḥənû n<sup>a</sup>‘ăḇōḏ ’eṯ-yəhwâ kî-hû’
’ĕlōhênû: s

19 wayyō’mer yəhwōšu‘a ’el-hā‘ām lō’ ṯûḵəlû l<sup>a</sup>‘ăḇōḏ ’eṯ-yəhwâ
kî-’ĕlōhîm qəḏōšîm hû’ ’ēl-qannwō’ hû’ lō’-yiśśā’ ləfišə‘ăḵem
ûləḥaṭṭō’wṯêḵem:

20 kî ṯ<sup>a</sup>‘azəḇû ’eṯ-yəhwâ w<sup>a</sup>‘ăḇaḏətem ’ĕlōhê nēḵār
wəšāḇ wəhēr<sup>a</sup>‘ lāḵem wəḵillâ ’eṯəḵem ’<sup>a</sup>ḥărê
’ăšer-hêṭîḇ lāḵem:

21 wayyō’mer hā‘ām ’el-yəhwōšu‘a lō’ kî ’eṯ-yəhwâ n<sup>a</sup>‘ăḇōḏ:

22 wayyō’mer yəhwōšu‘a ’el-hā‘ām ‘ēḏîm ’atem bāḵem kî-’atem bəḥarətem
lāḵem ’eṯ-yəhwâ l<sup>a</sup>‘ăḇōḏ ’wōṯwō wayyō’mərû ‘ēḏîm:

23 wə‘atâ hāsîrû ’eṯ-’ĕlōhê hannēḵār ’ăšer bəqirəbəḵem wəhaṭṭû
’eṯ-ləḇaḇəḵem ’el-yəhwâ ’ĕlōhê yiśərā’ēl:

24 wayyō’mərû hā‘ām ’el-yəhwōšu‘a ’eṯ-yəhwâ ’ĕlōhênû n<sup>a</sup>‘ăḇōḏ
ûḇəqwōlwō nišəmā‘:

25 wayyiḵərōṯ yəhwōšu‘a bərîṯ lā‘ām bayywōm hahû’ wayyāśem lwō ḥōq
ûmišəpāṭ bišəḵem:

26 wayyiḵətōḇ yəhwōšu‘a ’eṯ-hadəḇārîm hā’ēlleh bəsēfer twōraṯ ’ĕlōhîm
wayyiqq<sup>a</sup>ḥ ’eḇen gəḏwōlâ wayəqîmehā ššām t<sup>a</sup>ḥaṯ
hā’allâ ’ăšer bəmiqədaš yəhwâ: s

27 wayyō’mer yəhwōšu‘a ’el-kāl-hā‘ām hinnēh hā’eḇen hazzō’ṯ tihəyeh-bānû
lə‘ēḏâ kî-hî’ šāmə‘â ’ēṯ kāl-’imərê yəhwâ ’ăšer diber ‘immānû wəhāyəṯâ
ḇāḵem lə‘ēḏâ pen-təḵ<sup>a</sup>ḥăšûn bē’lōhêḵem:

28 wayəšall<sup>a</sup>ḥ yəhwōšu‘a ’eṯ-hā‘ām ’îš lən<sup>a</sup>ḥălāṯwō:
f

29 wayəhî ’<sup>a</sup>ḥărê hadəḇārîm hā’ēlleh wayyāmāṯ yəhwōšu‘a
bin-nûn ‘eḇeḏ yəhwâ ben-mē’â wā‘eśer šānîm:

30 wayyiqəbərû ’ōṯwō biḡəḇûl n<sup>a</sup>ḥălāṯwō
bəṯimənaṯ-ser<sup>a</sup>ḥ ’ăšer bəhar-’efərāyim miṣṣəfwōn
ləhar-gā‘aš:<sup>3</sup>

31 wayy<sup>a</sup>‘ăḇōḏ yiśərā’ēl ’eṯ-yəhwâ kōl yəmê yəhwōšu‘a wəḵōl\|
yəmê hazzəqēnîm ’ăšer he’ĕrîḵû yāmîm ’<sup>a</sup>ḥărê yəhwōšu‘a wa’ăšer
yāḏə‘û ’ēṯ kāl-m<sup>a</sup>‘ăśēh yəhwâ ’ăšer ‘āśâ ləyiśərā’ēl:

32 wə’eṯ-‘aṣəmwōṯ ywōsēf ’ăšer-he‘ĕlû ḇənê-yiśərā’ēl\| mimmiṣərayim
qāḇərû ḇišəḵem bəḥeləqaṯ haśśāḏeh ’ăšer qānâ y<sup>a</sup>‘ăqōḇ mē’ēṯ
bənê-ḥămwōr ’ăḇî-šəḵem bəmē’â qəśîṭâ wayyihəyû liḇənê-ywōsēf
lən<sup>a</sup>ḥălâ:

33 wə’elə‘āzār ben-’ahărōn mēṯ wayyiqəbərû ’ōṯwō bəḡiḇə‘aṯ pînəḥās bənwō
’ăšer nitan-lwō bəhar ’efərāyim:

------------------------------------------------------------------------

[Next: Judges (Shoftim) Chapter 1](jdg001.md)
