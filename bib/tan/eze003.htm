<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Ezekiel (Yechezqel): Ezekiel (Yechezqel) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze003.htm">Polyglot</A>&nbsp;
<A HREF="../kjv/eze003.htm">KJV</A>&nbsp;
<A HREF="../sep/eze003.htm">Sep</A>&nbsp;
<A HREF="../vul/eze003.htm">Vul</A>&nbsp;

<BR>
<BR><A HREF="eze.htm">Ezekiel (Yechezqel) Index</A><BR>
&nbsp;
<A HREF="eze002.htm">Previous</A>&nbsp;
<A HREF="eze004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Ezekiel (Yechezqel) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֣אמֶר אֵלַ֔י בֶּן־אָדָ֕ם אֵ֥ת אֲשֶׁר־תִּמְצָ֖א אֱכ֑וֹל אֱכוֹל֙ אֶת־הַמְּגִלָּ֣ה הַזֹּ֔את וְלֵ֥ךְ דַּבֵּ֖ר אֶל־בֵּ֥ית יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וָאֶפְתַּ֖ח אֶת־פִּ֑י וַיַּ֣אֲכִלֵ֔נִי אֵ֖ת הַמְּגִלָּ֥ה הַזֹּֽאת׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּ֣אמֶר אֵלַ֗י בֶּן־אָדָם֙ בִּטְנְךָ֤ תַֽאֲכֵל֙ וּמֵעֶ֣יךָ תְמַלֵּ֔א אֵ֚ת הַמְּגִלָּ֣ה הַזֹּ֔את אֲשֶׁ֥ר אֲנִ֖י נֹתֵ֣ן אֵלֶ֑יךָ וָאֹ֣כְלָ֔ה וַתְּהִ֥י בְּפִ֖י כִּדְבַ֥שׁ לְמָתֽוֹק׃ פ</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֖אמֶר אֵלָ֑י בֶּן־אָדָ֗ם לֶךְ־בֹּא֙ אֶל־בֵּ֣ית יִשְׂרָאֵ֔ל וְדִבַּרְתָּ֥ בִדְבָרַ֖י אֲלֵיהֶֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כִּ֡י לֹא֩ אֶל־עַ֨ם עִמְקֵ֥י שָׂפָ֛ה וְכִבְדֵ֥י לָשׁ֖וֹן אַתָּ֣ה שָׁל֑וּחַ אֶל־בֵּ֖ית יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;לֹ֣א׀ אֶל־עַמִּ֣ים רַבִּ֗ים עִמְקֵ֤י שָׂפָה֙ וְכִבְדֵ֣י לָשׁ֔וֹן אֲשֶׁ֥ר לֹֽא־תִשְׁמַ֖ע דִּבְרֵיהֶ֑ם אִם־לֹ֤א אֲלֵיהֶם֙ שְׁלַחְתִּ֔יךָ הֵ֖מָּה יִשְׁמְע֥וּ אֵלֶֽיךָ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבֵ֣ית יִשְׂרָאֵ֗ל לֹ֤א יֹאבוּ֙ לִשְׁמֹ֣עַ אֵלֶ֔יךָ כִּֽי־אֵינָ֥ם אֹבִ֖ים לִשְׁמֹ֣עַ אֵלָ֑י כִּ֚י כָּל־בֵּ֣ית יִשְׂרָאֵ֔ל חִזְקֵי־מֵ֥צַח וּקְשֵׁי־לֵ֖ב הֵֽמָּה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִנֵּ֨ה נָתַ֧תִּי אֶת־פָּנֶ֛יךָ חֲזָקִ֖ים לְעֻמַּ֣ת פְּנֵיהֶ֑ם וְאֶֽת־מִצְחֲךָ֥ חָזָ֖ק לְעֻמַּ֥ת מִצְחָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כְּשָׁמִ֛יר חָזָ֥ק מִצֹּ֖ר נָתַ֣תִּי מִצְחֶ֑ךָ לֹֽא־תִירָ֤א אוֹתָם֙ וְלֹא־תֵחַ֣ת מִפְּנֵיהֶ֔ם כִּ֛י בֵּֽית־מְרִ֖י הֵֽמָּה׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֖אמֶר אֵלָ֑י בֶּן־אָדָ֕ם אֶת־כָּל־דְּבָרַי֙ אֲשֶׁ֣ר אֲדַבֵּ֣ר אֵלֶ֔יךָ קַ֥ח בִּֽלְבָבְךָ֖ וּבְאָזְנֶ֥יךָ שְׁמָֽע׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְלֵ֨ךְ בֹּ֤א אֶל־הַגּוֹלָה֙ אֶל־בְּנֵ֣י עַמֶּ֔ךָ וְדִבַּרְתָּ֤ אֲלֵיהֶם֙ וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִֹ֑ה אִֽם־יִשְׁמְע֖וּ וְאִם־יֶחְדָּֽלוּ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתִּשָּׂאֵ֣נִי ר֔וּחַ וָאֶשְׁמַ֣ע אַחֲרַ֔י ק֖וֹל רַ֣עַשׁ גָּד֑וֹל בָּר֥וּךְ כְּבוֹד־יְהוָ֖ה מִמְּקוֹמֽוֹ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְק֣וֹל׀ כַּנְפֵ֣י הַחַיּ֗וֹת מַשִּׁיקוֹת֙ אִשָּׁ֣ה אֶל־אֲחוֹתָ֔הּ וְק֥וֹל הָאוֹפַנִּ֖ים לְעֻמָּתָ֑ם וְק֖וֹל רַ֥עַשׁ גָּדֽוֹל׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְר֥וּחַ נְשָׂאַ֖תְנִי וַתִּקָּחֵ֑נִי וָאֵלֵ֥ךְ מַר֙ בַּחֲמַ֣ת רוּחִ֔י וְיַד־יְהוָ֥ה עָלַ֖י חָזָֽקָה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וָאָב֨וֹא אֶל־הַגּוֹלָ֜ה תֵּ֣ל אָ֠בִיב הַיֹּשְׁבִ֤ים אֶֽל־נְהַר־כְּבָר֙ <font color="brown">ואשר</font> <font color="blue">וָֽאֵשֵׁ֔ב</font> הֵ֖מָּה יוֹשְׁבִ֣ים שָׁ֑ם וָאֵשֵׁ֥ב שָׁ֛ם שִׁבְעַ֥ת יָמִ֖ים מַשְׁמִ֥ים בְּתוֹכָֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיְהִ֕י מִקְצֵ֖ה שִׁבְעַ֣ת יָמִ֑ים פוַיְהִ֥י דְבַר־יְהוָ֖ה אֵלַ֥י לֵאמֹֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;בֶּן־אָדָ֕ם צֹפֶ֥ה נְתַתִּ֖יךָ לְבֵ֣ית יִשְׂרָאֵ֑ל וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אוֹתָ֖ם מִמֶּֽנִּי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;בְּאָמְרִ֤י לָֽרָשָׁע֙ מ֣וֹת תָּמ֔וּת וְלֹ֣א הִזְהַרְתּ֗וֹ וְלֹ֥א דִבַּ֛רְתָּ לְהַזְהִ֥יר רָשָׁ֛ע מִדַּרְכּ֥וֹ הָרְשָׁעָ֖ה לְחַיֹּת֑וֹ ה֤וּא רָשָׁע֙ בַּעֲוֹנ֣וֹ יָמ֔וּת וְדָמ֖וֹ מִיָּדְךָ֥ אֲבַקֵּֽשׁ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְאַתָּה֙ כִּֽי־הִזְהַ֣רְתָּ רָשָׁ֔ע וְלֹא־שָׁב֙ מֵֽרִשְׁע֔וֹ וּמִדַּרְכּ֖וֹ הָרְשָׁעָ֑ה ה֚וּא בַּעֲוֹנ֣וֹ יָמ֔וּת וְאַתָּ֖ה אֶֽת־נַפְשְׁךָ֥ הִצַּֽלְתָּ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וּבְשׁ֨וּב צַדִּ֤יק מִצִּדְקוֹ֙ וְעָ֣שָׂה עָ֔וֶל וְנָתַתִּ֥י מִכְשׁ֛וֹל לְפָנָ֖יו ה֣וּא יָמ֑וּת כִּ֣י לֹ֤א הִזְהַרְתּוֹ֙ בְּחַטָּאת֣וֹ יָמ֔וּת וְלֹ֣א תִזָּכַ֗רְןָ צִדְקֹתָו֙<font color="red"><sup>q</font></sup> אֲשֶׁ֣ר עָשָׂ֔ה וְדָמ֖וֹ מִיָּדְךָ֥ אֲבַקֵּֽשׁ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאַתָּ֞ה כִּ֧י הִזְהַרְתּ֣וֹ צַדִּ֗יק לְבִלְתִּ֥י חֲטֹ֛א צַדִּ֖יק וְה֣וּא לֹא־חָטָ֑א חָי֤וֹ יִֽחְיֶה֙ כִּ֣י נִזְהָ֔ר וְאַתָּ֖ה אֶֽת־נַפְשְׁךָ֥ הִצַּֽלְתָּ׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַתְּהִ֥י עָלַ֛י שָׁ֖ם יַד־יְהוָ֑ה וַיֹּ֣אמֶר אֵלַ֗י ק֥וּם צֵא֙ אֶל־הַבִּקְעָ֔ה וְשָׁ֖ם אֲדַבֵּ֥ר אוֹתָֽךְ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וָאָקוּם֮ וָאֵצֵ֣א אֶל־הַבִּקְעָה֒ וְהִנֵּה־שָׁ֤ם כְּבוֹד־יְהוָה֙ עֹמֵ֔ד כַּכָּב֕וֹד אֲשֶׁ֥ר רָאִ֖יתִי עַל־נְהַר־כְּבָ֑ר וָאֶפֹּ֖ל עַל־פָּנָֽי׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַתָּבֹא־בִ֣י ר֔וּחַ וַתַּעֲמִדֵ֖נִי עַל־רַגְלָ֑י וַיְדַבֵּ֤ר אֹתִי֙ וַיֹּ֣אמֶר אֵלַ֔י בֹּ֥א הִסָּגֵ֖ר בְּת֥וֹךְ בֵּיתֶֽךָ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאַתָּ֣ה בֶן־אָדָ֗ם הִנֵּ֨ה נָתְנ֤וּ עָלֶ֙יךָ֙ עֲבוֹתִ֔ים וַֽאֲסָר֖וּךָ<font color="red"><sup>3</font></sup> בָּהֶ֑ם וְלֹ֥א תֵצֵ֖א בְּתוֹכָֽם׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּלְשֽׁוֹנְךָ֙ אַדְבִּ֣יק אֶל־חִכֶּ֔ךָ וְנֶֽאֱלַ֔מְתָּ וְלֹא־תִֽהְיֶ֥ה לָהֶ֖ם לְאִ֣ישׁ מוֹכִ֑יחַ כִּ֛י בֵּ֥ית מְרִ֖י הֵֽמָּה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וּֽבְדַבְּרִ֤י אֽוֹתְךָ֙ אֶפְתַּ֣ח אֶת־פִּ֔יךָ וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִֹ֑ה הַשֹּׁמֵ֤עַ׀ יִשְׁמָע֙ וְהֶחָדֵ֣ל׀ יֶחְדָּ֔ל כִּ֛י בֵּ֥ית מְרִ֖י הֵֽמָּה׃ ס</P>
</TD>
<TD WIDTH="50%">
<P>1&nbsp;wayy&#333;&#8217;mer &#8217;&#275;lay ben-&#8217;&#257;&#x1E0F;&#257;m &#8217;&#275;&#x1E6F; &#8217;&#259;&#353;er-tim&#601;&#x1E63;&#257;&#8217; &#8217;&#277;&#x1E35;w&#333;l &#8217;&#277;&#x1E35;w&#333;l &#8217;e&#x1E6F;-hamm&#601;&#x1E21;ill&acirc; hazz&#333;&#8217;&#x1E6F; w&#601;l&#275;&#x1E35;&#601; dab&#275;r &#8217;el-b&ecirc;&#x1E6F; yi&#347;&#601;r&#257;&#8217;&#275;l: </P>
<P>2&nbsp;w&#257;&#8217;ef&#601;t<sup>a</sup>&#x1E25; &#8217;e&#x1E6F;-p&icirc; wayya&#8217;&#259;&#x1E35;il&#275;n&icirc; &#8217;&#275;&#x1E6F; hamm&#601;&#x1E21;ill&acirc; hazz&#333;&#8217;&#x1E6F;: </P>
<P>3&nbsp;wayy&#333;&#8217;mer &#8217;&#275;lay ben-&#8217;&#257;&#x1E0F;&#257;m bi&#x1E6D;&#601;n&#601;&#x1E35;&#257; &#x1E6F;a&#8217;&#259;&#x1E35;&#275;l &ucirc;m&#275;&#8216;ey&#x1E35;&#257; &#x1E6F;&#601;mall&#275;&#8217; &#8217;&#275;&#x1E6F; hamm&#601;&#x1E21;ill&acirc; hazz&#333;&#8217;&#x1E6F; &#8217;&#259;&#353;er &#8217;&#259;n&icirc; n&#333;&#x1E6F;&#275;n &#8217;&#275;ley&#x1E35;&#257; w&#257;&#8217;&#333;&#x1E35;&#601;l&acirc; wat&#601;h&icirc; b&#601;f&icirc; ki&#x1E0F;&#601;&#x1E07;a&#353; l&#601;m&#257;&#x1E6F;w&#333;q: f</P>
<P>4&nbsp;wayy&#333;&#8217;mer &#8217;&#275;l&#257;y ben-&#8217;&#257;&#x1E0F;&#257;m le&#x1E35;&#601;-b&#333;&#8217; &#8217;el-b&ecirc;&#x1E6F; yi&#347;&#601;r&#257;&#8217;&#275;l w&#601;&#x1E0F;ibar&#601;t&#257; &#x1E07;i&#x1E0F;&#601;&#x1E07;&#257;ray &#8217;&#259;l&ecirc;hem: </P>
<P>5&nbsp;k&icirc; l&#333;&#8217; &#8217;el-&#8216;am &#8216;im&#601;q&ecirc; &#347;&#257;f&acirc; w&#601;&#x1E35;i&#x1E07;&#601;&#x1E0F;&ecirc; l&#257;&#353;w&#333;n &#8217;at&acirc; &#353;&#257;l&ucirc;&#x1E25;a &#8217;el-b&ecirc;&#x1E6F; yi&#347;&#601;r&#257;&#8217;&#275;l: </P>
<P>6&nbsp;l&#333;&#8217;| &#8217;el-&#8216;amm&icirc;m rab&icirc;m &#8216;im&#601;q&ecirc; &#347;&#257;f&acirc; w&#601;&#x1E35;i&#x1E07;&#601;&#x1E0F;&ecirc; l&#257;&#353;w&#333;n &#8217;&#259;&#353;er l&#333;&#8217;-&#x1E6F;i&#353;&#601;m<sup>a</sup>&#8216; di&#x1E07;&#601;r&ecirc;hem &#8217;im-l&#333;&#8217; &#8217;&#259;l&ecirc;hem &#353;&#601;l<sup>a</sup>&#x1E25;&#601;t&icirc;&#x1E35;&#257; h&#275;mm&acirc; yi&#353;&#601;m&#601;&#8216;&ucirc; &#8217;&#275;ley&#x1E35;&#257;: </P>
<P>7&nbsp;&ucirc;&#x1E07;&ecirc;&#x1E6F; yi&#347;&#601;r&#257;&#8217;&#275;l l&#333;&#8217; y&#333;&#8217;&#x1E07;&ucirc; li&#353;&#601;m&#333;&#8216;a &#8217;&#275;ley&#x1E35;&#257; k&icirc;-&#8217;&ecirc;n&#257;m &#8217;&#333;&#x1E07;&icirc;m li&#353;&#601;m&#333;&#8216;a &#8217;&#275;l&#257;y k&icirc; k&#257;l-b&ecirc;&#x1E6F; yi&#347;&#601;r&#257;&#8217;&#275;l &#x1E25;iz&#601;q&ecirc;-m&#275;&#x1E63;<sup>a</sup>&#x1E25; &ucirc;q&#601;&#353;&ecirc;-l&#275;&#x1E07; h&#275;mm&acirc;: </P>
<P>8&nbsp;hinn&#275;h n&#257;&#x1E6F;at&icirc; &#8217;e&#x1E6F;-p&#257;ney&#x1E35;&#257; &#x1E25;&#259;z&#257;q&icirc;m l&#601;&#8216;umma&#x1E6F; p&#601;n&ecirc;hem w&#601;&#8217;e&#x1E6F;-mi&#x1E63;&#601;&#x1E25;&#259;&#x1E35;&#257; &#x1E25;&#257;z&#257;q l&#601;&#8216;umma&#x1E6F; mi&#x1E63;&#601;&#x1E25;&#257;m: </P>
<P>9&nbsp;k&#601;&#353;&#257;m&icirc;r &#x1E25;&#257;z&#257;q mi&#x1E63;&#x1E63;&#333;r n&#257;&#x1E6F;at&icirc; mi&#x1E63;&#601;&#x1E25;e&#x1E35;&#257; l&#333;&#8217;-&#x1E6F;&icirc;r&#257;&#8217; &#8217;w&#333;&#x1E6F;&#257;m w&#601;l&#333;&#8217;-&#x1E6F;&#275;&#x1E25;a&#x1E6F; mip&#601;n&ecirc;hem k&icirc; b&ecirc;&#x1E6F;-m&#601;r&icirc; h&#275;mm&acirc;: f</P>
<P>10&nbsp;wayy&#333;&#8217;mer &#8217;&#275;l&#257;y ben-&#8217;&#257;&#x1E0F;&#257;m &#8217;e&#x1E6F;-k&#257;l-d&#601;&#x1E07;&#257;ray &#8217;&#259;&#353;er &#8217;&#259;&#x1E0F;ab&#275;r &#8217;&#275;ley&#x1E35;&#257; q<sup>a</sup>&#x1E25; bil&#601;&#x1E07;&#257;&#x1E07;&#601;&#x1E35;&#257; &ucirc;&#x1E07;&#601;&#8217;&#257;z&#601;ney&#x1E35;&#257; &#353;&#601;m&#257;&#8216;: </P>
<P>11&nbsp;w&#601;l&#275;&#x1E35;&#601; b&#333;&#8217; &#8217;el-hagw&#333;l&acirc; &#8217;el-b&#601;n&ecirc; &#8216;amme&#x1E35;&#257; w&#601;&#x1E0F;ibar&#601;t&#257; &#8217;&#259;l&ecirc;hem w&#601;&#8217;&#257;mar&#601;t&#257; &#8217;&#259;l&ecirc;hem k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hw&#333;ih &#8217;im-yi&#353;&#601;m&#601;&#8216;&ucirc; w&#601;&#8217;im-ye&#x1E25;&#601;d&#257;l&ucirc;: </P>
<P>12&nbsp;wati&#347;&#347;&#257;&#8217;&#275;n&icirc; r&ucirc;&#x1E25;a w&#257;&#8217;e&#353;&#601;m<sup>a</sup>&#8216; &#8217;<sup>a</sup>&#x1E25;&#259;ray qw&#333;l r<sup>a</sup>&#8216;a&#353; g&#257;&#x1E0F;w&#333;l b&#257;r&ucirc;&#x1E35;&#601; k&#601;&#x1E07;w&#333;&#x1E0F;-y&#601;hw&acirc; mimm&#601;qw&#333;mw&#333;: </P>
<P>13&nbsp;w&#601;qw&#333;l| kan&#601;f&ecirc; h<sup>a</sup>&#x1E25;ayyw&#333;&#x1E6F; ma&#353;&#353;&icirc;qw&#333;&#x1E6F; &#8217;i&#353;&#353;&acirc; &#8217;el-&#8217;&#259;&#x1E25;w&#333;&#x1E6F;&#257;h w&#601;qw&#333;l h&#257;&#8217;w&#333;fann&icirc;m l&#601;&#8216;umm&#257;&#x1E6F;&#257;m w&#601;qw&#333;l r<sup>a</sup>&#8216;a&#353; g&#257;&#x1E0F;w&#333;l: </P>
<P>14&nbsp;w&#601;r&ucirc;&#x1E25;a n&#601;&#347;&#257;&#8217;a&#x1E6F;&#601;n&icirc; watiqq&#257;&#x1E25;&#275;n&icirc; w&#257;&#8217;&#275;l&#275;&#x1E35;&#601; mar b<sup>a</sup>&#x1E25;&#259;ma&#x1E6F; r&ucirc;&#x1E25;&icirc; w&#601;ya&#x1E0F;-y&#601;hw&acirc; &#8216;&#257;lay &#x1E25;&#257;z&#257;q&acirc;: </P>
<P>15&nbsp;w&#257;&#8217;&#257;&#x1E07;w&#333;&#8217; &#8217;el-hagw&#333;l&acirc; t&#275;l &#8217;&#257;&#x1E07;&icirc;&#x1E07; hayy&#333;&#353;&#601;&#x1E07;&icirc;m &#8217;el-n&#601;har-k&#601;&#x1E07;&#257;r <font color="brown">w&#257;&#8217;&#259;&#353;er</font> <font color="blue">w&#257;&#8217;&#275;&#353;&#275;&#x1E07;</font> h&#275;mm&acirc; yw&#333;&#353;&#601;&#x1E07;&icirc;m &#353;&#257;m w&#257;&#8217;&#275;&#353;&#275;&#x1E07; &#353;&#257;m &#353;i&#x1E07;&#601;&#8216;a&#x1E6F; y&#257;m&icirc;m ma&#353;&#601;m&icirc;m b&#601;&#x1E6F;w&#333;&#x1E35;&#257;m: </P>
<P>16&nbsp;way&#601;h&icirc; miq&#601;&#x1E63;&#275;h &#353;i&#x1E07;&#601;&#8216;a&#x1E6F; y&#257;m&icirc;m fway&#601;h&icirc; &#x1E0F;&#601;&#x1E07;ar-y&#601;hw&acirc; &#8217;&#275;lay l&#275;&#8217;m&#333;r: </P>
<P>17&nbsp;ben-&#8217;&#257;&#x1E0F;&#257;m &#x1E63;&#333;feh n&#601;&#x1E6F;at&icirc;&#x1E35;&#257; l&#601;&#x1E07;&ecirc;&#x1E6F; yi&#347;&#601;r&#257;&#8217;&#275;l w&#601;&#353;&#257;m<sup>a</sup>&#8216;&#601;t&#257; mip&icirc; d&#257;&#x1E07;&#257;r w&#601;hiz&#601;har&#601;t&#257; &#8217;w&#333;&#x1E6F;&#257;m mimmenn&icirc;: </P>
<P>18&nbsp;b&#601;&#8217;&#257;m&#601;r&icirc; l&#257;r&#257;&#353;&#257;&#8216; mw&#333;&#x1E6F; t&#257;m&ucirc;&#x1E6F; w&#601;l&#333;&#8217; hiz&#601;har&#601;tw&#333; w&#601;l&#333;&#8217; &#x1E0F;ibar&#601;t&#257; l&#601;haz&#601;h&icirc;r r&#257;&#353;&#257;&#8216; midar&#601;kw&#333; h&#257;r&#601;&#353;&#257;&#8216;&acirc; l&#601;&#x1E25;ayy&#333;&#x1E6F;w&#333; h&ucirc;&#8217; r&#257;&#353;&#257;&#8216; b<sup>a</sup>&#8216;&#259;w&#333;nw&#333; y&#257;m&ucirc;&#x1E6F; w&#601;&#x1E0F;&#257;mw&#333; m&icirc;y&#257;&#x1E0F;&#601;&#x1E35;&#257; &#8217;&#259;&#x1E07;aqq&#275;&#353;: </P>
<P>19&nbsp;w&#601;&#8217;at&acirc; k&icirc;-hiz&#601;har&#601;t&#257; r&#257;&#353;&#257;&#8216; w&#601;l&#333;&#8217;-&#353;&#257;&#x1E07; m&#275;ri&#353;&#601;&#8216;w&#333; &ucirc;midar&#601;kw&#333; h&#257;r&#601;&#353;&#257;&#8216;&acirc; h&ucirc;&#8217; b<sup>a</sup>&#8216;&#259;w&#333;nw&#333; y&#257;m&ucirc;&#x1E6F; w&#601;&#8217;at&acirc; &#8217;e&#x1E6F;-naf&#601;&#353;&#601;&#x1E35;&#257; hi&#x1E63;&#x1E63;al&#601;t&#257;: s</P>
<P>20&nbsp;&ucirc;&#x1E07;&#601;&#353;&ucirc;&#x1E07; &#x1E63;ad&icirc;q mi&#x1E63;&#x1E63;i&#x1E0F;&#601;qw&#333; w&#601;&#8216;&#257;&#347;&acirc; &#8216;&#257;wel w&#601;n&#257;&#x1E6F;at&icirc; mi&#x1E35;&#601;&#353;w&#333;l l&#601;f&#257;n&#257;yw h&ucirc;&#8217; y&#257;m&ucirc;&#x1E6F; k&icirc; l&#333;&#8217; hiz&#601;har&#601;tw&#333; b&#601;&#x1E25;a&#x1E6D;&#x1E6D;&#257;&#8217;&#x1E6F;w&#333; y&#257;m&ucirc;&#x1E6F; w&#601;l&#333;&#8217; &#x1E6F;izz&#257;&#x1E35;ar&#601;n&#257; &#x1E63;i&#x1E0F;&#601;q&#333;&#x1E6F;&#257;w<font color="red"><sup>q</font></sup> &#8217;&#259;&#353;er &#8216;&#257;&#347;&acirc; w&#601;&#x1E0F;&#257;mw&#333; m&icirc;y&#257;&#x1E0F;&#601;&#x1E35;&#257; &#8217;&#259;&#x1E07;aqq&#275;&#353;: </P>
<P>21&nbsp;w&#601;&#8217;at&acirc; k&icirc; hiz&#601;har&#601;tw&#333; &#x1E63;ad&icirc;q l&#601;&#x1E07;il&#601;t&icirc; &#x1E25;&#259;&#x1E6D;&#333;&#8217; &#x1E63;ad&icirc;q w&#601;h&ucirc;&#8217; l&#333;&#8217;-&#x1E25;&#257;&#x1E6D;&#257;&#8217; &#x1E25;&#257;yw&#333; yi&#x1E25;&#601;yeh k&icirc; niz&#601;h&#257;r w&#601;&#8217;at&acirc; &#8217;e&#x1E6F;-naf&#601;&#353;&#601;&#x1E35;&#257; hi&#x1E63;&#x1E63;al&#601;t&#257;: s</P>
<P>22&nbsp;wat&#601;h&icirc; &#8216;&#257;lay &#353;&#257;m ya&#x1E0F;-y&#601;hw&acirc; wayy&#333;&#8217;mer &#8217;&#275;lay q&ucirc;m &#x1E63;&#275;&#8217; &#8217;el-habiq&#601;&#8216;&acirc; w&#601;&#353;&#257;m &#8217;&#259;&#x1E0F;ab&#275;r &#8217;w&#333;&#x1E6F;&#257;&#x1E35;&#601;: </P>
<P>23&nbsp;w&#257;&#8217;&#257;q&ucirc;m w&#257;&#8217;&#275;&#x1E63;&#275;&#8217; &#8217;el-habiq&#601;&#8216;&acirc; w&#601;hinn&#275;h-&#353;&#257;m k&#601;&#x1E07;w&#333;&#x1E0F;-y&#601;hw&acirc; &#8216;&#333;m&#275;&#x1E0F; kak&#257;&#x1E07;w&#333;&#x1E0F; &#8217;&#259;&#353;er r&#257;&#8217;&icirc;&#x1E6F;&icirc; &#8216;al-n&#601;har-k&#601;&#x1E07;&#257;r w&#257;&#8217;ep&#333;l &#8216;al-p&#257;n&#257;y: </P>
<P>24&nbsp;wat&#257;&#x1E07;&#333;&#8217;-&#x1E07;&icirc; r&ucirc;&#x1E25;a wat<sup>a</sup>&#8216;&#259;mi&#x1E0F;&#275;n&icirc; &#8216;al-ra&#x1E21;&#601;l&#257;y way&#601;&#x1E0F;ab&#275;r &#8217;&#333;&#x1E6F;&icirc; wayy&#333;&#8217;mer &#8217;&#275;lay b&#333;&#8217; hiss&#257;&#x1E21;&#275;r b&#601;&#x1E6F;w&#333;&#x1E35;&#601; b&ecirc;&#x1E6F;e&#x1E35;&#257;: </P>
<P>25&nbsp;w&#601;&#8217;at&acirc; &#x1E07;en-&#8217;&#257;&#x1E0F;&#257;m hinn&#275;h n&#257;&#x1E6F;&#601;n&ucirc; &#8216;&#257;ley&#x1E35;&#257; &#8216;&#259;&#x1E07;w&#333;&#x1E6F;&icirc;m wa&#8217;&#259;s&#257;r&ucirc;&#x1E35;&#257;<font color="red"><sup>3</font></sup> b&acirc;em w&#601;l&#333;&#8217; &#x1E6F;&#275;&#x1E63;&#275;&#8217; b&#601;&#x1E6F;w&#333;&#x1E35;&#257;m: </P>
<P>26&nbsp;&ucirc;l&#601;&#353;w&#333;n&#601;&#x1E35;&#257; &#8217;a&#x1E0F;&#601;b&icirc;q &#8217;el-&#x1E25;ike&#x1E35;&#257; w&#601;ne&#8217;&#277;lam&#601;t&#257; w&#601;l&#333;&#8217;-&#x1E6F;ih&#601;yeh l&acirc;em l&#601;&#8217;&icirc;&#353; mw&#333;&#x1E35;&icirc;&#x1E25;a k&icirc; b&ecirc;&#x1E6F; m&#601;r&icirc; h&#275;mm&acirc;: </P>
<P>27&nbsp;&ucirc;&#x1E07;&#601;&#x1E0F;ab&#601;r&icirc; &#8217;w&#333;&#x1E6F;&#601;&#x1E35;&#257; &#8217;ef&#601;t<sup>a</sup>&#x1E25; &#8217;e&#x1E6F;-p&icirc;&#x1E35;&#257; w&#601;&#8217;&#257;mar&#601;t&#257; &#8217;&#259;l&ecirc;hem k&#333;h &#8217;&#257;mar &#8217;&#259;&#x1E0F;&#333;n&#257;y y&#601;hw&#333;ih ha&#353;&#353;&#333;m&#275;&#8216;a| yi&#353;&#601;m&#257;&#8216; w&#601;he&#x1E25;&#257;&#x1E0F;&#275;l| ye&#x1E25;&#601;d&#257;l k&icirc; b&ecirc;&#x1E6F; m&#601;r&icirc; h&#275;mm&acirc;: s</P>
</TD>
</TABLE>
<P><HR>
<CENTER>
<A HREF="eze004.htm">Next: Ezekiel (Yechezqel) Chapter 4</A></CENTER>
</BODY>
</HTML>
