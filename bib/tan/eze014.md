[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze014)  [KJV](../kjv/eze014)  [Sep](../sep/eze014.md) 
[Vul](../vul/eze014.md)   
  
[Ezekiel (Yechezqel) Index](eze.md)  
  [Previous](eze013)  [Next](eze015.md) 

------------------------------------------------------------------------

### Tanach (Hebrew): Ezekiel (Yechezqel) Chapter 14

‎<span id="001">1</span> ‏וַיָּב֤וֹא אֵלַי֙ אֲנָשִׁ֔ים מִזִּקְנֵ֖י
יִשְׂרָאֵ֑ל וַיֵּשְׁב֖וּ לְפָנָֽי׃ פ

‎<span id="002">2</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="003">3</span> ‏בֶּן־אָדָ֗ם הָאֲנָשִׁ֤ים הָאֵ֙לֶּה֙ הֶעֱל֤וּ
גִלּֽוּלֵיהֶם֙ עַל־לִבָּ֔ם וּמִכְשׁ֣וֹל עֲוֹנָ֔ם נָתְנ֖וּ נֹ֣כַח
פְּנֵיהֶ֑ם הַאִדָּרֹ֥שׁ אִדָּרֵ֖שׁ לָהֶֽם׃ ס

‎<span id="004">4</span> ‏לָכֵ֣ן דַּבֵּר־א֠וֹתָם וְאָמַרְתָּ֨ אֲלֵיהֶ֜ם
כֹּה־אָמַ֣ר׀ אֲדֹנָ֣י יְהוִ֗ה אִ֣ישׁ אִ֣ישׁ מִבֵּ֣ית יִשְׂרָאֵ֡ל אֲשֶׁר֩
יַעֲלֶ֨ה אֶת־גִּלּוּלָ֜יו אֶל־לִבּ֗וֹ וּמִכְשׁ֤וֹל עֲוֹנוֹ֙ יָשִׂים֙
נֹ֣כַח פָּנָ֔יו וּבָ֖א אֶל־הַנָּבִ֑יא אֲנִ֣י יְהוָ֗ה נַעֲנֵ֧יתִי ל֦וֹ בה
בָ֖א בְּרֹ֥ב גִּלּוּלָֽיו׃

‎<span id="005">5</span> ‏לְמַ֛עַן תְּפֹ֥שׂ אֶת־בֵּֽית־יִשְׂרָאֵ֖ל
בְּלִבָּ֑ם אֲשֶׁ֤ר נָזֹ֙רוּ֙ מֵֽעָלַ֔י בְּגִלּֽוּלֵיהֶ֖ם כֻּלָּֽם׃ ס

‎<span id="006">6</span> ‏לָכֵ֞ן אֱמֹ֣ר׀ אֶל־בֵּ֣ית יִשְׂרָאֵ֗ל כֹּ֤ה
אָמַר֙ אֲדֹנָ֣י יְהוִ֔ה שׁ֣וּבוּ וְהָשִׁ֔יבוּ מֵעַ֖ל גִּלּֽוּלֵיכֶ֑ם
וּמֵעַ֥ל כָּל־תּוֹעֲבֹתֵיכֶ֖ם הָשִׁ֥יבוּ פְנֵיכֶֽם׃

‎<span id="007">7</span> ‏כִּי֩ אִ֨ישׁ אִ֜ישׁ מִבֵּ֣ית יִשְׂרָאֵ֗ל
וּמֵהַגֵּר֮ אֲשֶׁר־יָג֣וּר בְּיִשְׂרָאֵל֒ וְיִנָּזֵ֣ר מֵֽאַחֲרַ֗י
וְיַ֤עַל גִּלּוּלָיו֙ אֶל־לִבּ֔וֹ וּמִכְשׁ֣וֹל עֲוֹנ֔וֹ יָשִׂ֖ים נֹ֣כַח
פָּנָ֑יו וּבָ֤א אֶל־הַנָּבִיא֙ לִדְרָשׁ־ל֣וֹ בִ֔י אֲנִ֣י יְהוָ֔ה
נַֽעֲנֶה־לּ֖וֹ בִּֽי׃

‎<span id="008">8</span> ‏וְנָתַתִּ֨י פָנַ֜י בָּאִ֣ישׁ הַה֗וּא
וַהֲשִֽׂמֹתִ֙יהוּ֙ לְא֣וֹת וְלִמְשָׁלִ֔ים וְהִכְרַתִּ֖יו מִתּ֣וֹךְ
עַמִּ֑י וִֽידַעְתֶּ֖ם כִּֽי־אֲנִ֥י יְהוָֽה׃<sup>3</sup> ס

‎<span id="009">9</span> ‏וְהַנָּבִ֤יא כִֽי־יְפֻתֶּה֙ וְדִבֶּ֣ר דָּבָ֔ר
אֲנִ֤י יְהוָה֙ פִּתֵּ֔יתִי אֵ֖ת הַנָּבִ֣יא הַה֑וּא וְנָטִ֤יתִי
אֶת־יָדִי֙ עָלָ֔יו וְהִ֨שְׁמַדְתִּ֔יו מִתּ֖וֹךְ עַמִּ֥י יִשְׂרָאֵֽל׃

‎<span id="010">10</span> ‏וְנָשְׂא֖וּ עֲוֹנָ֑ם כַּֽעֲוֹן֙ הַדֹּרֵ֔שׁ
כַּעֲוֹ֥ן הַנָּבִ֖יא יִֽהְיֶֽה׃

‎<span id="011">11</span> ‏לְ֠מַעַן לֹֽא־יִתְע֨וּ ע֤וֹד
בֵּֽית־יִשְׂרָאֵל֙ מֵאַֽחֲרַ֔י וְלֹֽא־יִטַּמְּא֥וּ ע֖וֹד
בְּכָל־פִּשְׁעֵיהֶ֑ם וְהָ֥יוּ לִ֣י לְעָ֗ם וַֽאֲנִי֙ אֶהְיֶ֤ה לָהֶם֙
לֵֽאלֹהִ֔ים נְאֻ֖ם אֲדֹנָ֥י יְהוִֽה׃ פ

‎<span id="012">12</span> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃

‎<span id="013">13</span> ‏בֶּן־אָדָ֗ם אֶ֚רֶץ כִּ֤י תֶחֱטָא־לִי֙
לִמְעָל־מַ֔עַל וְנָטִ֤יתִי יָדִי֙ עָלֶ֔יהָ וְשָׁבַ֥רְתִּי לָ֖הּ
מַטֵּה־לָ֑חֶם וְהִשְׁלַחְתִּי־בָ֣הּ רָעָ֔ב וְהִכְרַתִּ֥י מִמֶּ֖נָּה
אָדָ֥ם וּבְהֵמָֽה׃

‎<span id="014">14</span> ‏וְ֠הָיוּ שְׁלֹ֨שֶׁת הָאֲנָשִׁ֤ים הָאֵ֙לֶּה֙
בְּתוֹכָ֔הּ נֹ֖חַ דנאל דָּנִיאֵ֣ל וְאִיּ֑וֹב הֵ֤מָּה בְצִדְקָתָם֙
יְנַצְּל֣וּ נַפְשָׁ֔ם נְאֻ֖ם אֲדֹנָ֥י יְהוִֽה׃

‎<span id="015">15</span> ‏לֽוּ־חַיָּ֥ה רָעָ֛ה אַעֲבִ֥יר בָּאָ֖רֶץ
וְשִׁכְּלָ֑תָּה וְהָיְתָ֤ה שְׁמָמָה֙ מִבְּלִ֣י עוֹבֵ֔ר מִפְּנֵ֖י
הַחַיָּֽה׃

‎<span id="016">16</span> ‏שְׁלֹ֨שֶׁת הָאֲנָשִׁ֣ים הָאֵלֶּה֮ בְּתוֹכָהּ֒
חַי־אָ֗נִי נְאֻם֙ אֲדֹנָ֣י יְהוִ֔ה אִם־בָּנִ֥ים וְאִם־בָּנ֖וֹת
יַצִּ֑ילוּ הֵ֤מָּה לְבַדָּם֙ יִנָּצֵ֔לוּ וְהָאָ֖רֶץ תִּהְיֶ֥ה שְׁמָמָֽה׃

‎<span id="017">17</span> ‏א֛וֹ חֶ֥רֶב אָבִ֖יא עַל־הָאָ֣רֶץ הַהִ֑יא
וְאָמַרְתִּ֗י חֶ֚רֶב תַּעֲבֹ֣ר בָּאָ֔רֶץ וְהִכְרַתִּ֥י מִמֶּ֖נָּה אָדָ֥ם
וּבְהֵמָֽה׃

‎<span id="018">18</span> ‏וּשְׁלֹ֨שֶׁת הָאֲנָשִׁ֣ים הָאֵלֶּה֮
בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה לֹ֥א יַצִּ֖ילוּ בָּנִ֣ים
וּבָנ֑וֹת כִּ֛י הֵ֥ם לְבַדָּ֖ם יִנָּצֵֽלוּ׃

‎<span id="019">19</span> ‏א֛וֹ דֶּ֥בֶר אֲשַׁלַּ֖ח אֶל־הָאָ֣רֶץ הַהִ֑יא
וְשָׁפַכְתִּ֨י חֲמָתִ֤י עָלֶ֙יהָ֙ בְּדָ֔ם לְהַכְרִ֥ית מִמֶּ֖נָּה אָדָ֥ם
וּבְהֵמָֽה׃

‎<span id="020">20</span> ‏וְנֹ֨חַ דנאל דָּנִיאֵ֣ל וְאִיּוֹב֮
בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה אִם־בֵּ֥ן אִם־בַּ֖ת
יַצִּ֑ילוּ הֵ֥מָּה בְצִדְקָתָ֖ם יַצִּ֥ילוּ נַפְשָֽׁם׃ פ

‎<span id="021">21</span> ‏כִּי֩ כֹ֨ה אָמַ֜ר אֲדֹנָ֣י יְהוִֹ֗ה אַ֣ף
כִּֽי־אַרְבַּ֣עַת שְׁפָטַ֣י׀ הָרָעִ֡ים חֶ֠רֶב וְרָעָ֞ב וְחַיָּ֤ה רָעָה֙
וָדֶ֔בֶר שִׁלַּ֖חְתִּי אֶל־יְרוּשָׁלִָ֑ם לְהַכְרִ֥ית מִמֶּ֖נָּה אָדָ֥ם
וּבְהֵמָֽה׃

‎<span id="022">22</span> ‏וְהִנֵּ֨ה נֽוֹתְרָה־בָּ֜הּ פְּלֵטָ֗ה
הַֽמּוּצָאִים֮ בָּנִ֣ים וּבָנוֹת֒ הִנָּם֙ יוֹצְאִ֣ים אֲלֵיכֶ֔ם
וּרְאִיתֶ֥ם אֶת־דַּרְכָּ֖ם וְאֶת־עֲלִֽילוֹתָ֑ם וְנִחַמְתֶּ֗ם
עַל־הָֽרָעָה֙ אֲשֶׁ֤ר הֵבֵ֙אתִי֙ עַל־יְר֣וּשָׁלִַ֔ם אֵ֛ת כָּל־אֲשֶׁ֥ר
הֵבֵ֖אתִי עָלֶֽיהָ׃

‎<span id="023">23</span> ‏וְנִחֲמ֣וּ אֶתְכֶ֔ם כִּֽי־תִרְא֥וּ
אֶת־דַּרְכָּ֖ם וְאֶת־עֲלִֽילוֹתָ֑ם וִֽידַעְתֶּ֗ם כִּי֩ לֹ֨א חִנָּ֤ם
עָשִׂ֙יתִי֙ אֵ֣ת כָּל־אֲשֶׁר־עָשִׂ֣יתִי בָ֔הּ נְאֻ֖ם אֲדֹנָ֥י יְהוִֹֽה׃
פ

1 wayyāḇwō’ ’ēlay ’ănāšîm mizziqənê yiśərā’ēl wayyēšəḇû ləfānāy: f

2 wayəhî ḏəḇar-yəhwâ ’ēlay lē’mōr:

3 ben-’āḏām hā’ănāšîm hā’ēlleh he‘ĕlû ḡillûlêhem ‘al-libām ûmiḵəšwōl
‘ăwōnām nāṯənû nōḵ<sup>a</sup>ḥ pənêhem ha’idārōš ’idārēš lâem: s

4 lāḵēn dabēr-’wōṯām wə’āmarətā ’ălêhem kōh-’āmar\| ’ăḏōnāy yəhwih ’îš
’îš mibêṯ yiśərā’ēl ’ăšer y<sup>a</sup>‘ăleh ’eṯ-gillûlāyw ’el-libwō
ûmiḵəšwōl ‘ăwōnwō yāśîm nōḵ<sup>a</sup>ḥ pānāyw ûḇā’ ’el-hannāḇî’ ’ănî
yəhwâ n<sup>a</sup>‘ănêṯî lwō ḇāh ḇā’ bərōḇ gillûlāyw:

5 ləm<sup>a</sup>‘an təfōś ’eṯ-bêṯ-yiśərā’ēl bəlibām ’ăšer nāzōrû
mē‘ālay bəḡillûlêhem kullām: s

6 lāḵēn ’ĕmōr\| ’el-bêṯ yiśərā’ēl kōh ’āmar ’ăḏōnāy yəhwih šûḇû wəhāšîḇû
mē‘al gillûlêḵem ûmē‘al kāl-twō‘ăḇōṯêḵem hāšîḇû fənêḵem:

7 kî ’îš ’îš mibêṯ yiśərā’ēl ûmēhagēr ’ăšer-yāḡûr bəyiśərā’ēl wəyinnāzēr
mē’<sup>a</sup>ḥăray wəy<sup>a</sup>‘al gillûlāyw ’el-libwō ûmiḵəšwōl
‘ăwōnwō yāśîm nōḵ<sup>a</sup>ḥ pānāyw ûḇā’ ’el-hannāḇî’ liḏərāš-lwō ḇî
’ănî yəhwâ n<sup>a</sup>‘ăneh-llwō bî:

8 wənāṯatî fānay bā’îš hahû’ wahăśimōṯîhû lə’wōṯ wəliməšālîm wəhiḵəratîw
mitwōḵə ‘ammî wîḏ<sup>a</sup>‘ətem kî-’ănî yəhwâ:<sup>3</sup> s

9 wəhannāḇî’ ḵî-yəfuteh wəḏiber dāḇār ’ănî yəhwâ pitêṯî ’ēṯ hannāḇî’
hahû’ wənāṭîṯî ’eṯ-yāḏî ‘ālāyw wəhišəmaḏətîw mitwōḵə ‘ammî yiśərā’ēl:

10 wənāśə’û ‘ăwōnām k<sup>a</sup>‘ăwōn hadōrēš k<sup>a</sup>‘ăwōn
hannāḇî’ yihəyeh:

11 ləm<sup>a</sup>‘an lō’-yiṯə‘û ‘wōḏ bêṯ-yiśərā’ēl mē’<sup>a</sup>ḥăray
wəlō’-yiṭṭammə’û ‘wōḏ bəḵāl-pišə‘êhem wəhāyû lî lə‘ām wa’ănî ’ehəyeh
lâem lē’lōhîm nə’um ’ăḏōnāy yəhwih: f

12 wayəhî ḏəḇar-yəhwâ ’ēlay lē’mōr:

13 ben-’āḏām ’ereṣ kî ṯeḥĕṭā’-lî limə‘āl-m<sup>a</sup>‘al wənāṭîṯî yāḏî
‘āleyhā wəšāḇarətî lāh maṭṭēh-lāḥem wəhišəl<sup>a</sup>ḥətî-ḇāh rā‘āḇ
wəhiḵəratî mimmennâ ’āḏām ûḇəhēmâ:

14 wəhāyû šəlōšeṯ hā’ănāšîm hā’ēlleh bəṯwōḵāh nōḥa dāni’ēl dānî’ēl
wə’îywōḇ hēmmâ ḇəṣiḏəqāṯām yənaṣṣəlû nafəšām nə’um ’ăḏōnāy yəhwih:

15 lû-ḥayyâ rā‘â ’<sup>a</sup>‘ăḇîr bā’āreṣ wəšikəlātâ wəhāyəṯâ šəmāmâ
mibəlî ‘wōḇēr mipənê h<sup>a</sup>ḥayyâ:

16 šəlōšeṯ hā’ănāšîm hā’ēlleh bəṯwōḵāh ḥay-’ānî nə’um ’ăḏōnāy yəhwih
’im-bānîm wə’im-bānwōṯ yaṣṣîlû hēmmâ ləḇadām yinnāṣēlû wəhā’āreṣ tihəyeh
šəmāmâ:

17 ’wō ḥereḇ ’āḇî’ ‘al-hā’āreṣ hahî’ wə’āmarətî ḥereḇ t<sup>a</sup>‘ăḇōr
bā’āreṣ wəhiḵəratî mimmennâ ’āḏām ûḇəhēmâ:

18 ûšəlōšeṯ hā’ănāšîm hā’ēlleh bəṯwōḵāh ḥay-’ānî nə’um ’ăḏōnāy yəhwih
lō’ yaṣṣîlû bānîm ûḇānwōṯ kî hēm ləḇadām yinnāṣēlû:

19 ’wō deḇer ’ăšall<sup>a</sup>ḥ ’el-hā’āreṣ hahî’ wəšāfaḵətî ḥămāṯî
‘āleyhā bəḏām ləhaḵərîṯ mimmennâ ’āḏām ûḇəhēmâ:

20 wənōḥa dāni’ēl dānî’ēl wə’îywōḇ bəṯwōḵāh ḥay-’ānî nə’um ’ăḏōnāy
yəhwih ’im-bēn ’im-baṯ yaṣṣîlû hēmmâ ḇəṣiḏəqāṯām yaṣṣîlû nafəšām: f

21 kî ḵōh ’āmar ’ăḏōnāy yəhwōih ’af kî-’arəb<sup>a</sup>‘aṯ šəfāṭay\|
hārā‘îm ḥereḇ wərā‘āḇ wəḥayyâ rā‘â wāḏeḇer šill<sup>a</sup>ḥətî
’el-yərûšālāim ləhaḵərîṯ mimmennâ ’āḏām ûḇəhēmâ:

22 wəhinnēh nwōṯərâ-bāh pəlēṭâ hammûṣā’îm bānîm ûḇānwōṯ hinnām ywōṣə’îm
’ălêḵem ûrə’îṯem ’eṯ-darəkām wə’eṯ-‘ălîlwōṯām wəniḥamətem ‘al-hārā‘â
’ăšer hēḇē’ṯî ‘al-yərûšālaim ’ēṯ kāl-’ăšer hēḇē’ṯî ‘āleyhā:

23 wəniḥămû ’eṯəḵem kî-ṯirə’û ’eṯ-darəkām wə’eṯ-‘ălîlwōṯām
wîḏ<sup>a</sup>‘ətem kî lō’ ḥinnām ‘āśîṯî ’ēṯ kāl-’ăšer-‘āśîṯî ḇāh nə’um
’ăḏōnāy yəhwōih: f

------------------------------------------------------------------------

[Next: Ezekiel (Yechezqel) Chapter 15](eze015.md)
