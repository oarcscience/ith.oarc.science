<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1015.htm">Polyglot</A>&nbsp;
<A HREF="../kjv/sa1015.htm">KJV</A>&nbsp;
<A HREF="../sep/sa1015.htm">Sep</A>&nbsp;
<A HREF="../vul/sa1015.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1014.htm">Previous</A>&nbsp;
<A HREF="sa1016.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר שְׁמוּאֵל֙ אֶל־שָׁא֔וּל אֹתִ֨י שָׁלַ֤ח יְהוָה֙ לִמְשָׁחֳךָ֣ לְמֶ֔לֶךְ עַל־עַמּ֖וֹ עַל־יִשְׂרָאֵ֑ל וְעַתָּ֣ה שְׁמַ֔ע לְק֖וֹל דִּבְרֵ֥י יְהוָֽה׃ ס</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;כֹּ֤ה אָמַר֙ יְהוָ֣ה צְבָא֔וֹת פָּקַ֕דְתִּי אֵ֛ת אֲשֶׁר־עָשָׂ֥ה עֲמָלֵ֖ק לְיִשְׂרָאֵ֑ל אֲשֶׁר־שָׂ֥ם לוֹ֙ בַּדֶּ֔רֶךְ בַּעֲלֹת֖וֹ מִמִּצְרָֽיִם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;עַתָּה֩ לֵ֨ךְ וְהִכִּֽיתָ֜ה אֶת־עֲמָלֵ֗ק וְהַֽחֲרַמְתֶּם֙ אֶת־כָּל־אֲשֶׁר־ל֔וֹ וְלֹ֥א תַחְמֹ֖ל עָלָ֑יו וְהֵמַתָּ֞ה מֵאִ֣ישׁ עַד־אִשָּׁ֗ה מֵֽעֹלֵל֙ וְעַד־יוֹנֵ֔ק מִשּׁ֣וֹר וְעַד־שֶׂ֔ה מִגָּמָ֖ל וְעַד־חֲמֽוֹר׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיְשַׁמַּ֤ע שָׁאוּל֙ אֶת־הָעָ֔ם וַֽיִּפְקְדֵם֙ בַּטְּלָאִ֔ים מָאתַ֥יִם אֶ֖לֶף רַגְלִ֑י וַעֲשֶׂ֥רֶת אֲלָפִ֖ים אֶת־אִ֥ישׁ יְהוּדָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֹ֥א שָׁא֖וּל עַד־עִ֣יר עֲמָלֵ֑ק וַיָּ֖רֶב בַּנָּֽחַל׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר שָׁא֣וּל אֶֽל־הַקֵּינִ֡י לְכוּ֩ סֻּ֨רוּ<font color="red"><sup>3</font></sup> רְד֜וּ מִתּ֣וֹךְ עֲמָלֵקִ֗י פֶּן־אֹֽסִפְךָ֙ עִמּ֔וֹ וְאַתָּ֞ה עָשִׂ֤יתָה חֶ֙סֶד֙ עִם־כָּל־בְּנֵ֣י יִשְׂרָאֵ֔ל בַּעֲלוֹתָ֖ם מִמִּצְרָ֑יִם וַיָּ֥סַר קֵינִ֖י מִתּ֥וֹךְ עֲמָלֵֽק׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּ֥ךְ שָׁא֖וּל אֶת־עֲמָלֵ֑ק מֵֽחֲוִילָה֙ בּוֹאֲךָ֣ שׁ֔וּר אֲשֶׁ֖ר עַל־פְּנֵ֥י מִצְרָֽיִם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּתְפֹּ֛שׂ אֶת־אֲגַ֥ג מֶֽלֶךְ־עֲמָלֵ֖ק חָ֑י וְאֶת־כָּל־הָעָ֖ם הֶחֱרִ֥ים לְפִי־חָֽרֶב׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיַּחְמֹל֩ שָׁא֨וּל וְהָעָ֜ם עַל־אֲגָ֗ג וְעַל־מֵיטַ֣ב הַצֹּאן֩ וְהַבָּקָ֨ר וְהַמִּשְׁנִ֤ים וְעַל־הַכָּרִים֙ וְעַל־כָּל־הַטּ֔וֹב וְלֹ֥א אָב֖וּ הַחֲרִימָ֑ם וְכָל־הַמְּלָאכָ֛ה נְמִבְזָ֥ה וְנָמֵ֖ס אֹתָ֥הּ הֶחֱרִֽימוּ׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַֽיְהִי֙ דְּבַר־יְהוָ֔ה אֶל־שְׁמוּאֵ֖ל לֵאמֹֽר׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;נִחַ֗מְתִּי כִּֽי־הִמְלַ֤כְתִּי אֶת־שָׁאוּל֙ לְמֶ֔לֶךְ כִּֽי־שָׁב֙ מֵאַֽחֲרַ֔י וְאֶת־דְּבָרַ֖י לֹ֣א הֵקִ֑ים וַיִּ֙חַר֙ לִשְׁמוּאֵ֔ל וַיִּזְעַ֥ק אֶל־יְהוָ֖ה כָּל־הַלָּֽיְלָה׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיַּשְׁכֵּ֧ם שְׁמוּאֵ֛ל לִקְרַ֥את שָׁא֖וּל בַּבֹּ֑קֶר וַיֻּגַּ֨ד לִשְׁמוּאֵ֜ל לֵאמֹ֗ר בָּֽא־שָׁא֤וּל הַכַּרְמֶ֙לָה֙ וְהִנֵּ֨ה מַצִּ֥יב לוֹ֙ יָ֔ד וַיִּסֹּב֙ וַֽיַּעֲבֹ֔ר וַיֵּ֖רֶד הַגִּלְגָּֽל׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּבֹ֥א שְׁמוּאֵ֖ל אֶל־שָׁא֑וּל וַיֹּ֧אמֶר ל֣וֹ שָׁא֗וּל בָּר֤וּךְ אַתָּה֙ לַֽיהוָ֔ה הֲקִימֹ֖תִי אֶת־דְּבַ֥ר יְהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיֹּ֣אמֶר שְׁמוּאֵ֔ל וּמֶ֛ה קֽוֹל־הַצֹּ֥אן הַזֶּ֖ה בְּאָזְנָ֑י וְק֣וֹל הַבָּקָ֔ר אֲשֶׁ֥ר אָנֹכִ֖י שֹׁמֵֽעַ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַיֹּ֨אמֶר שָׁא֜וּל מֵעֲמָלֵקִ֣י הֱבִיא֗וּם אֲשֶׁ֨ר חָמַ֤ל הָעָם֙ עַל־מֵיטַ֤ב הַצֹּאן֙ וְהַבָּקָ֔ר לְמַ֥עַן זְבֹ֖חַ לַיהוָ֣ה אֱלֹהֶ֑יךָ וְאֶת־הַיּוֹתֵ֖ר הֶחֱרַֽמְנוּ׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיֹּ֤אמֶר שְׁמוּאֵל֙ אֶל־שָׁא֔וּל הֶ֚רֶף וְאַגִּ֣ידָה לְּךָ֔ אֵת֩ אֲשֶׁ֨ר דִּבֶּ֧ר יְהוָ֛ה אֵלַ֖י הַלָּ֑יְלָה <font color="brown">ויאמרו</font> <font color="blue">וַיֹּ֥אמֶר</font> ל֖וֹ דַּבֵּֽר׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיֹּ֣אמֶר שְׁמוּאֵ֔ל הֲל֗וֹא אִם־קָטֹ֤ן אַתָּה֙ בְּעֵינֶ֔יךָ רֹ֛אשׁ שִׁבְטֵ֥י יִשְׂרָאֵ֖ל אָ֑תָּה וַיִּמְשָׁחֲךָ֧ יְהוָ֛ה לְמֶ֖לֶךְ עַל־יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּשְׁלָחֲךָ֥ יְהוָ֖ה בְּדָ֑רֶךְ וַיֹּ֗אמֶר לֵ֣ךְ וְהַחֲרַמְתָּ֞ה אֶת־הַֽחַטָּאִים֙ אֶת־עֲמָלֵ֔ק וְנִלְחַמְתָּ֣ ב֔וֹ עַ֥ד כַּלּוֹתָ֖ם אֹתָֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְלָ֥מָּה לֹא־שָׁמַ֖עְתָּ בְּק֣וֹל יְהוָ֑ה וַתַּ֙עַט֙ אֶל־הַשָּׁלָ֔ל וַתַּ֥עַשׂ הָרַ֖ע בְּעֵינֵ֥י יְהוָֽה׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֨אמֶר שָׁא֜וּל אֶל־שְׁמוּאֵ֗ל אֲשֶׁ֤ר שָׁמַ֙עְתִּי֙ בְּק֣וֹל יְהוָ֔ה וָאֵלֵ֕ךְ בַּדֶּ֖רֶךְ אֲשֶׁר־שְׁלָחַ֣נִי יְהוָ֑ה וָאָבִ֗יא אֶת־אֲגַג֙ מֶ֣לֶךְ עֲמָלֵ֔ק וְאֶת־עֲמָלֵ֖ק הֶחֱרַֽמְתִּי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיִּקַּ֨ח הָעָ֧ם מֵהַשָּׁלָ֛ל צֹ֥אן וּבָקָ֖ר רֵאשִׁ֣ית הַחֵ֑רֶם לִזְבֹּ֛חַ לַֽיהוָ֥ה אֱלֹהֶ֖יךָ בַּגִּלְגָּֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֣אמֶר שְׁמוּאֵ֗ל הַחֵ֤פֶץ לַֽיהוָה֙ בְּעֹל֣וֹת וּזְבָחִ֔ים כִּשְׁמֹ֖עַ בְּק֣וֹל יְהוָ֑ה הִנֵּ֤ה שְׁמֹ֙עַ֙ מִזֶּ֣בַח ט֔וֹב לְהַקְשִׁ֖יב מֵחֵ֥לֶב אֵילִֽים׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;כִּ֤י חַטַּאת־קֶ֙סֶם֙ מֶ֔רִי וְאָ֥וֶן וּתְרָפִ֖ים הַפְצַ֑ר יַ֗עַן מָאַ֙סְתָּ֙ אֶת־דְּבַ֣ר יְהוָ֔ה וַיִּמְאָסְךָ֖ מִמֶּֽלֶךְ׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיֹּ֨אמֶר שָׁא֤וּל אֶל־שְׁמוּאֵל֙ חָטָ֔אתִי כִּֽי־עָבַ֥רְתִּי אֶת־פִּֽי־יְהוָ֖ה וְאֶת־דְּבָרֶ֑יךָ כִּ֤י יָרֵ֙אתִי֙ אֶת־הָעָ֔ם וָאֶשְׁמַ֖ע בְּקוֹלָֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְעַתָּ֕ה שָׂ֥א נָ֖א אֶת־חַטָּאתִ֑י וְשׁ֣וּב עִמִּ֔י וְאֶֽשְׁתַּחֲוֶ֖ה לַֽיהוָֽה׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּ֤אמֶר שְׁמוּאֵל֙ אֶל־שָׁא֔וּל לֹ֥א אָשׁ֖וּב עִמָּ֑ךְ כִּ֤י מָאַ֙סְתָּה֙ אֶת־דְּבַ֣ר יְהוָ֔ה וַיִּמְאָסְךָ֣ יְהוָ֔ה מִהְי֥וֹת מֶ֖לֶךְ עַל־יִשְׂרָאֵֽל׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיִּסֹּ֥ב שְׁמוּאֵ֖ל לָלֶ֑כֶת וַיַּחֲזֵ֥ק בִּכְנַף־מְעִיל֖וֹ וַיִּקָּרַֽע׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיֹּ֤אמֶר אֵלָיו֙ שְׁמוּאֵ֔ל קָרַ֨ע יְהוָ֜ה אֶֽת־מַמְלְכ֧וּת יִשְׂרָאֵ֛ל מֵעָלֶ֖יךָ הַיּ֑וֹם וּנְתָנָ֕הּ לְרֵעֲךָ֖ הַטּ֥וֹב מִמֶּֽךָּ׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְגַם֙ נֵ֣צַח יִשְׂרָאֵ֔ל לֹ֥א יְשַׁקֵּ֖ר וְלֹ֣א יִנָּחֵ֑ם כִּ֣י לֹ֥א אָדָ֛ם ה֖וּא לְהִנָּחֵֽם׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַיֹּ֣אמֶר חָטָ֔אתִי עַתָּ֗ה כַּבְּדֵ֥נִי נָ֛א נֶ֥גֶד זִקְנֵֽי־עַמִּ֖י וְנֶ֣גֶד יִשְׂרָאֵ֑ל וְשׁ֣וּב עִמִּ֔י וְהִֽשְׁתַּחֲוֵ֖יתִי לַֽיהוָ֥ה אֱלֹהֶֽיךָ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיָּ֥שָׁב שְׁמוּאֵ֖ל אַחֲרֵ֣י שָׁא֑וּל וַיִּשְׁתַּ֥חוּ שָׁא֖וּל לַֽיהוָֽה׃ ס</P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיֹּ֣אמֶר שְׁמוּאֵ֗ל הַגִּ֤ישׁוּ אֵלַי֙ אֶת־אֲגַג֙ מֶ֣לֶךְ עֲמָלֵ֔ק וַיֵּ֣לֶךְ אֵלָ֔יו אֲגַ֖ג מַעֲדַנֹּ֑ת וַיֹּ֣אמֶר אֲגָ֔ג אָכֵ֖ן סָ֥ר מַר־הַמָּֽוֶת׃ ס</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיֹּ֣אמֶר שְׁמוּאֵ֔ל כַּאֲשֶׁ֨ר שִׁכְּלָ֤ה נָשִׁים֙ חַרְבֶּ֔ךָ כֵּן־תִּשְׁכַּ֥ל מִנָּשִׁ֖ים אִמֶּ֑ךָ וַיְשַׁסֵּ֨ף שְׁמוּאֵ֧ל אֶת־אֲגָ֛ג לִפְנֵ֥י יְהוָ֖ה בַּגִּלְגָּֽל׃ ס</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;וַיֵּ֥לֶךְ שְׁמוּאֵ֖ל הָרָמָ֑תָה וְשָׁא֛וּל עָלָ֥ה אֶל־בֵּית֖וֹ גִּבְעַ֥ת שָׁאֽוּל׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וְלֹא־יָסַ֨ף שְׁמוּאֵ֜ל לִרְא֤וֹת אֶת־שָׁאוּל֙ עַד־י֣וֹם מוֹת֔וֹ כִּֽי־הִתְאַבֵּ֥ל שְׁמוּאֵ֖ל אֶל־שָׁא֑וּל וַיהוָ֣ה נִחָ֔ם כִּֽי־הִמְלִ֥יךְ אֶת־שָׁא֖וּל עַל־יִשְׂרָאֵֽל׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-&#353;&#257;&#8217;&ucirc;l &#8217;&#333;&#x1E6F;&icirc; &#353;&#257;l<sup>a</sup>&#x1E25; y&#601;hw&acirc; lim&#601;&#353;&#257;&#x1E25;&#335;&#x1E35;&#257; l&#601;mele&#x1E35;&#601; &#8216;al-&#8216;ammw&#333; &#8216;al-yi&#347;&#601;r&#257;&#8217;&#275;l w&#601;&#8216;at&acirc; &#353;&#601;m<sup>a</sup>&#8216; l&#601;qw&#333;l di&#x1E07;&#601;r&ecirc; y&#601;hw&acirc;: s</P>
<P>2&nbsp;k&#333;h &#8217;&#257;mar y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; p&#257;qa&#x1E0F;&#601;t&icirc; &#8217;&#275;&#x1E6F; &#8217;&#259;&#353;er-&#8216;&#257;&#347;&acirc; &#8216;&#259;m&#257;l&#275;q l&#601;yi&#347;&#601;r&#257;&#8217;&#275;l &#8217;&#259;&#353;er-&#347;&#257;m lw&#333; badere&#x1E35;&#601; b<sup>a</sup>&#8216;&#259;l&#333;&#x1E6F;w&#333; mimmi&#x1E63;&#601;r&#257;yim: </P>
<P>3&nbsp;&#8216;at&acirc; l&#275;&#x1E35;&#601; w&#601;hik&icirc;&#x1E6F;&acirc; &#8217;e&#x1E6F;-&#8216;&#259;m&#257;l&#275;q w&#601;h<sup>a</sup>&#x1E25;&#259;ram&#601;tem &#8217;e&#x1E6F;-k&#257;l-&#8217;&#259;&#353;er-lw&#333; w&#601;l&#333;&#8217; &#x1E6F;<sup>a</sup>&#x1E25;&#601;m&#333;l &#8216;&#257;l&#257;yw w&#601;h&#275;mat&acirc; m&#275;&#8217;&icirc;&#353; &#8216;a&#x1E0F;-&#8217;i&#353;&#353;&acirc; m&#275;&#8216;&#333;l&#275;l w&#601;&#8216;a&#x1E0F;-yw&#333;n&#275;q mi&#353;&#353;w&#333;r w&#601;&#8216;a&#x1E0F;-&#347;eh mig&#257;m&#257;l w&#601;&#8216;a&#x1E0F;-&#x1E25;&#259;mw&#333;r: s</P>
<P>4&nbsp;way&#601;&#353;amm<sup>a</sup>&#8216; &#353;&#257;&#8217;&ucirc;l &#8217;e&#x1E6F;-h&#257;&#8216;&#257;m wayyif&#601;q&#601;&#x1E0F;&#275;m ba&#x1E6D;&#x1E6D;&#601;l&#257;&#8217;&icirc;m m&#257;&#8217;&#x1E6F;ayim &#8217;elef ra&#x1E21;&#601;l&icirc; w<sup>a</sup>&#8216;&#259;&#347;ere&#x1E6F; &#8217;&#259;l&#257;f&icirc;m &#8217;e&#x1E6F;-&#8217;&icirc;&#353; y&#601;h&ucirc;&#x1E0F;&acirc;: </P>
<P>5&nbsp;wayy&#257;&#x1E07;&#333;&#8217; &#353;&#257;&#8217;&ucirc;l &#8216;a&#x1E0F;-&#8216;&icirc;r &#8216;&#259;m&#257;l&#275;q wayy&#257;re&#x1E07; bann&#257;&#x1E25;al: </P>
<P>6&nbsp;wayy&#333;&#8217;mer &#353;&#257;&#8217;&ucirc;l &#8217;el-haqq&ecirc;n&icirc; l&#601;&#x1E35;&ucirc; ssur&ucirc;<font color="red"><sup>3</font></sup> r&#601;&#x1E0F;&ucirc; mitw&#333;&#x1E35;&#601; &#8216;&#259;m&#257;l&#275;q&icirc; pen-&#8217;&#333;sif&#601;&#x1E35;&#257; &#8216;immw&#333; w&#601;&#8217;at&acirc; &#8216;&#257;&#347;&icirc;&#x1E6F;&acirc; &#x1E25;ese&#x1E0F; &#8216;im-k&#257;l-b&#601;n&ecirc; yi&#347;&#601;r&#257;&#8217;&#275;l b<sup>a</sup>&#8216;&#259;lw&#333;&#x1E6F;&#257;m mimmi&#x1E63;&#601;r&#257;yim wayy&#257;sar q&ecirc;n&icirc; mitw&#333;&#x1E35;&#601; &#8216;&#259;m&#257;l&#275;q: </P>
<P>7&nbsp;wayya&#x1E35;&#601; &#353;&#257;&#8217;&ucirc;l &#8217;e&#x1E6F;-&#8216;&#259;m&#257;l&#275;q m&#275;&#x1E25;&#259;w&icirc;l&acirc; bw&#333;&#8217;&#259;&#x1E35;&#257; &#353;&ucirc;r &#8217;&#259;&#353;er &#8216;al-p&#601;n&ecirc; mi&#x1E63;&#601;r&#257;yim: </P>
<P>8&nbsp;wayyi&#x1E6F;&#601;p&#333;&#347; &#8217;e&#x1E6F;-&#8217;&#259;&#x1E21;a&#x1E21; mele&#x1E35;&#601;-&#8216;&#259;m&#257;l&#275;q &#x1E25;&#257;y w&#601;&#8217;e&#x1E6F;-k&#257;l-h&#257;&#8216;&#257;m he&#x1E25;&#277;r&icirc;m l&#601;f&icirc;-&#x1E25;&#257;re&#x1E07;: </P>
<P>9&nbsp;wayy<sup>a</sup>&#x1E25;&#601;m&#333;l &#353;&#257;&#8217;&ucirc;l w&#601;h&#257;&#8216;&#257;m &#8216;al-&#8217;&#259;&#x1E21;&#257;&#x1E21; w&#601;&#8216;al-m&ecirc;&#x1E6D;a&#x1E07; ha&#x1E63;&#x1E63;&#333;&#8217;n w&#601;hab&#257;q&#257;r w&#601;hammi&#353;&#601;n&icirc;m w&#601;&#8216;al-hak&#257;r&icirc;m w&#601;&#8216;al-k&#257;l-ha&#x1E6D;&#x1E6D;w&#333;&#x1E07; w&#601;l&#333;&#8217; &#8217;&#257;&#x1E07;&ucirc; h<sup>a</sup>&#x1E25;&#259;r&icirc;m&#257;m w&#601;&#x1E35;&#257;l-hamm&#601;l&#257;&#8217;&#x1E35;&acirc; n&#601;mi&#x1E07;&#601;z&acirc; w&#601;n&#257;m&#275;s &#8217;&#333;&#x1E6F;&#257;h he&#x1E25;&#277;r&icirc;m&ucirc;: f</P>
<P>10&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-&#353;&#601;m&ucirc;&#8217;&#275;l l&#275;&#8217;m&#333;r: </P>
<P>11&nbsp;ni&#x1E25;am&#601;t&icirc; k&icirc;-him&#601;la&#x1E35;&#601;t&icirc; &#8217;e&#x1E6F;-&#353;&#257;&#8217;&ucirc;l l&#601;mele&#x1E35;&#601; k&icirc;-&#353;&#257;&#x1E07; m&#275;&#8217;<sup>a</sup>&#x1E25;&#259;ray w&#601;&#8217;e&#x1E6F;-d&#601;&#x1E07;&#257;ray l&#333;&#8217; h&#275;q&icirc;m wayyi&#x1E25;ar li&#353;&#601;m&ucirc;&#8217;&#275;l wayyiz&#601;&#8216;aq &#8217;el-y&#601;hw&acirc; k&#257;l-hall&#257;y&#601;l&acirc;: </P>
<P>12&nbsp;wayya&#353;&#601;k&#275;m &#353;&#601;m&ucirc;&#8217;&#275;l liq&#601;ra&#8217;&#x1E6F; &#353;&#257;&#8217;&ucirc;l bab&#333;qer wayyuga&#x1E0F; li&#353;&#601;m&ucirc;&#8217;&#275;l l&#275;&#8217;m&#333;r b&#257;&#8217;-&#353;&#257;&#8217;&ucirc;l hakar&#601;mel&acirc; w&#601;hinn&#275;h ma&#x1E63;&#x1E63;&icirc;&#x1E07; lw&#333; y&#257;&#x1E0F; wayyiss&#333;&#x1E07; wayy<sup>a</sup>&#8216;&#259;&#x1E07;&#333;r wayy&#275;re&#x1E0F; hagil&#601;g&#257;l: </P>
<P>13&nbsp;wayy&#257;&#x1E07;&#333;&#8217; &#353;&#601;m&ucirc;&#8217;&#275;l &#8217;el-&#353;&#257;&#8217;&ucirc;l wayy&#333;&#8217;mer lw&#333; &#353;&#257;&#8217;&ucirc;l b&#257;r&ucirc;&#x1E35;&#601; &#8217;at&acirc; layhw&acirc; h&#259;q&icirc;m&#333;&#x1E6F;&icirc; &#8217;e&#x1E6F;-d&#601;&#x1E07;ar y&#601;hw&acirc;: </P>
<P>14&nbsp;wayy&#333;&#8217;mer &#353;&#601;m&ucirc;&#8217;&#275;l &ucirc;meh qw&#333;l-ha&#x1E63;&#x1E63;&#333;&#8217;n hazzeh b&#601;&#8217;&#257;z&#601;n&#257;y w&#601;qw&#333;l hab&#257;q&#257;r &#8217;&#259;&#353;er &#8217;&#257;n&#333;&#x1E35;&icirc; &#353;&#333;m&#275;&#8216;a: </P>
<P>15&nbsp;wayy&#333;&#8217;mer &#353;&#257;&#8217;&ucirc;l m&#275;&#8216;&#259;m&#257;l&#275;q&icirc; h&#277;&#x1E07;&icirc;&#8217;&ucirc;m &#8217;&#259;&#353;er &#x1E25;&#257;mal h&#257;&#8216;&#257;m &#8216;al-m&ecirc;&#x1E6D;a&#x1E07; ha&#x1E63;&#x1E63;&#333;&#8217;n w&#601;hab&#257;q&#257;r l&#601;m<sup>a</sup>&#8216;an z&#601;&#x1E07;&#333;&#x1E25;a layhw&acirc; &#8217;&#277;l&#333;hey&#x1E35;&#257; w&#601;&#8217;e&#x1E6F;-hayyw&#333;&#x1E6F;&#275;r he&#x1E25;&#277;ram&#601;n&ucirc;: s</P>
<P>16&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-&#353;&#257;&#8217;&ucirc;l heref w&#601;&#8217;ag&icirc;&#x1E0F;&acirc; ll&#601;&#x1E35;&#257; &#8217;&#275;&#x1E6F; &#8217;&#259;&#353;er diber y&#601;hw&acirc; &#8217;&#275;lay hall&#257;y&#601;l&acirc; <font color="brown">wayy&#333;&#8217;m&#601;r&ucirc;</font> <font color="blue">wayy&#333;&#8217;mer</font> lw&#333; dab&#275;r: s</P>
<P>17&nbsp;wayy&#333;&#8217;mer &#353;&#601;m&ucirc;&#8217;&#275;l h&#259;lw&#333;&#8217; &#8217;im-q&#257;&#x1E6D;&#333;n &#8217;at&acirc; b&#601;&#8216;&ecirc;ney&#x1E35;&#257; r&#333;&#8217;&#353; &#353;i&#x1E07;&#601;&#x1E6D;&ecirc; yi&#347;&#601;r&#257;&#8217;&#275;l &#8217;&#257;t&acirc; wayyim&#601;&#353;&#257;&#x1E25;&#259;&#x1E35;&#257; y&#601;hw&acirc; l&#601;mele&#x1E35;&#601; &#8216;al-yi&#347;&#601;r&#257;&#8217;&#275;l: </P>
<P>18&nbsp;wayyi&#353;&#601;l&#257;&#x1E25;&#259;&#x1E35;&#257; y&#601;hw&acirc; b&#601;&#x1E0F;&#257;re&#x1E35;&#601; wayy&#333;&#8217;mer l&#275;&#x1E35;&#601; w&#601;h<sup>a</sup>&#x1E25;&#259;ram&#601;t&acirc; &#8217;e&#x1E6F;-h<sup>a</sup>&#x1E25;a&#x1E6D;&#x1E6D;&#257;&#8217;&icirc;m &#8217;e&#x1E6F;-&#8216;&#259;m&#257;l&#275;q w&#601;nil&#601;&#x1E25;am&#601;t&#257; &#x1E07;w&#333; &#8216;a&#x1E0F; kallw&#333;&#x1E6F;&#257;m &#8217;&#333;&#x1E6F;&#257;m: </P>
<P>19&nbsp;w&#601;l&#257;mm&acirc; l&#333;&#8217;-&#353;&#257;m<sup>a</sup>&#8216;&#601;t&#257; b&#601;qw&#333;l y&#601;hw&acirc; wat<sup>a</sup>&#8216;a&#x1E6D; &#8217;el-ha&#353;&#353;&#257;l&#257;l wat<sup>a</sup>&#8216;a&#347; h&#257;r<sup>a</sup>&#8216; b&#601;&#8216;&ecirc;n&ecirc; y&#601;hw&acirc;: s</P>
<P>20&nbsp;wayy&#333;&#8217;mer &#353;&#257;&#8217;&ucirc;l &#8217;el-&#353;&#601;m&ucirc;&#8217;&#275;l &#8217;&#259;&#353;er &#353;&#257;m<sup>a</sup>&#8216;&#601;t&icirc; b&#601;qw&#333;l y&#601;hw&acirc; w&#257;&#8217;&#275;l&#275;&#x1E35;&#601; badere&#x1E35;&#601; &#8217;&#259;&#353;er-&#353;&#601;l&#257;&#x1E25;an&icirc; y&#601;hw&acirc; w&#257;&#8217;&#257;&#x1E07;&icirc;&#8217; &#8217;e&#x1E6F;-&#8217;&#259;&#x1E21;a&#x1E21; mele&#x1E35;&#601; &#8216;&#259;m&#257;l&#275;q w&#601;&#8217;e&#x1E6F;-&#8216;&#259;m&#257;l&#275;q he&#x1E25;&#277;ram&#601;t&icirc;: </P>
<P>21&nbsp;wayyiqq<sup>a</sup>&#x1E25; h&#257;&#8216;&#257;m m&#275;ha&#353;&#353;&#257;l&#257;l &#x1E63;&#333;&#8217;n &ucirc;&#x1E07;&#257;q&#257;r r&#275;&#8217;&#353;&icirc;&#x1E6F; h<sup>a</sup>&#x1E25;&#275;rem liz&#601;b&#333;&#x1E25;a layhw&acirc; &#8217;&#277;l&#333;hey&#x1E35;&#257; bagil&#601;g&#257;l: </P>
<P>22&nbsp;wayy&#333;&#8217;mer &#353;&#601;m&ucirc;&#8217;&#275;l h<sup>a</sup>&#x1E25;&#275;fe&#x1E63; layhw&acirc; b&#601;&#8216;&#333;lw&#333;&#x1E6F; &ucirc;z&#601;&#x1E07;&#257;&#x1E25;&icirc;m ki&#353;&#601;m&#333;&#8216;a b&#601;qw&#333;l y&#601;hw&acirc; hinn&#275;h &#353;&#601;m&#333;&#8216;a mizze&#x1E07;<sup>a</sup>&#x1E25; &#x1E6D;w&#333;&#x1E07; l&#601;haq&#601;&#353;&icirc;&#x1E07; m&#275;&#x1E25;&#275;le&#x1E07; &#8217;&ecirc;l&icirc;m: </P>
<P>23&nbsp;k&icirc; &#x1E25;a&#x1E6D;&#x1E6D;a&#8217;&#x1E6F;-qesem mer&icirc; w&#601;&#8217;&#257;wen &ucirc;&#x1E6F;&#601;r&#257;f&icirc;m haf&#601;&#x1E63;ar y<sup>a</sup>&#8216;an m&#257;&#8217;as&#601;t&#257; &#8217;e&#x1E6F;-d&#601;&#x1E07;ar y&#601;hw&acirc; wayyim&#601;&#8217;&#257;s&#601;&#x1E35;&#257; mimmele&#x1E35;&#601;: s</P>
<P>24&nbsp;wayy&#333;&#8217;mer &#353;&#257;&#8217;&ucirc;l &#8217;el-&#353;&#601;m&ucirc;&#8217;&#275;l &#x1E25;&#257;&#x1E6D;&#257;&#8217;&#x1E6F;&icirc; k&icirc;-&#8216;&#257;&#x1E07;ar&#601;t&icirc; &#8217;e&#x1E6F;-p&icirc;-y&#601;hw&acirc; w&#601;&#8217;e&#x1E6F;-d&#601;&#x1E07;&#257;rey&#x1E35;&#257; k&icirc; y&#257;r&#275;&#8217;&#x1E6F;&icirc; &#8217;e&#x1E6F;-h&#257;&#8216;&#257;m w&#257;&#8217;e&#353;&#601;m<sup>a</sup>&#8216; b&#601;qw&#333;l&#257;m: </P>
<P>25&nbsp;w&#601;&#8216;at&acirc; &#347;&#257;&#8217; n&#257;&#8217; &#8217;e&#x1E6F;-&#x1E25;a&#x1E6D;&#x1E6D;&#257;&#8217;&#x1E6F;&icirc; w&#601;&#353;&ucirc;&#x1E07; &#8216;imm&icirc; w&#601;&#8217;e&#353;&#601;t<sup>a</sup>&#x1E25;&#259;weh layhw&acirc;: </P>
<P>26&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-&#353;&#257;&#8217;&ucirc;l l&#333;&#8217; &#8217;&#257;&#353;&ucirc;&#x1E07; &#8216;imm&#257;&#x1E35;&#601; k&icirc; m&#257;&#8217;as&#601;t&acirc; &#8217;e&#x1E6F;-d&#601;&#x1E07;ar y&#601;hw&acirc; wayyim&#601;&#8217;&#257;s&#601;&#x1E35;&#257; y&#601;hw&acirc; mih&#601;yw&#333;&#x1E6F; mele&#x1E35;&#601; &#8216;al-yi&#347;&#601;r&#257;&#8217;&#275;l: s</P>
<P>27&nbsp;wayyiss&#333;&#x1E07; &#353;&#601;m&ucirc;&#8217;&#275;l l&#257;le&#x1E35;e&#x1E6F; wayy<sup>a</sup>&#x1E25;&#259;z&#275;q bi&#x1E35;&#601;naf-m&#601;&#8216;&icirc;lw&#333; wayyiqq&#257;r<sup>a</sup>&#8216;: </P>
<P>28&nbsp;wayy&#333;&#8217;mer &#8217;&#275;l&#257;yw &#353;&#601;m&ucirc;&#8217;&#275;l q&#257;r<sup>a</sup>&#8216; y&#601;hw&acirc; &#8217;e&#x1E6F;-mam&#601;l&#601;&#x1E35;&ucirc;&#x1E6F; yi&#347;&#601;r&#257;&#8217;&#275;l m&#275;&#8216;&#257;ley&#x1E35;&#257; hayyw&#333;m &ucirc;n&#601;&#x1E6F;&#257;n&#257;h l&#601;r&#275;&#8216;&#259;&#x1E35;&#257; ha&#x1E6D;&#x1E6D;w&#333;&#x1E07; mimme&#x1E35;&#x1E35;&#257;: </P>
<P>29&nbsp;w&#601;&#x1E21;am n&#275;&#x1E63;<sup>a</sup>&#x1E25; yi&#347;&#601;r&#257;&#8217;&#275;l l&#333;&#8217; y&#601;&#353;aqq&#275;r w&#601;l&#333;&#8217; yinn&#257;&#x1E25;&#275;m k&icirc; l&#333;&#8217; &#8217;&#257;&#x1E0F;&#257;m h&ucirc;&#8217; l&#601;hinn&#257;&#x1E25;&#275;m: </P>
<P>30&nbsp;wayy&#333;&#8217;mer &#x1E25;&#257;&#x1E6D;&#257;&#8217;&#x1E6F;&icirc; &#8216;at&acirc; kab&#601;&#x1E0F;&#275;n&icirc; n&#257;&#8217; ne&#x1E21;e&#x1E0F; ziq&#601;n&ecirc;-&#8216;amm&icirc; w&#601;ne&#x1E21;e&#x1E0F; yi&#347;&#601;r&#257;&#8217;&#275;l w&#601;&#353;&ucirc;&#x1E07; &#8216;imm&icirc; w&#601;hi&#353;&#601;t<sup>a</sup>&#x1E25;&#259;w&ecirc;&#x1E6F;&icirc; layhw&acirc; &#8217;&#277;l&#333;hey&#x1E35;&#257;: </P>
<P>31&nbsp;wayy&#257;&#353;&#257;&#x1E07; &#353;&#601;m&ucirc;&#8217;&#275;l &#8217;<sup>a</sup>&#x1E25;&#259;r&ecirc; &#353;&#257;&#8217;&ucirc;l wayyi&#353;&#601;t<sup>a</sup>&#x1E25;&ucirc; &#353;&#257;&#8217;&ucirc;l layhw&acirc;: s</P>
<P>32&nbsp;wayy&#333;&#8217;mer &#353;&#601;m&ucirc;&#8217;&#275;l hag&icirc;&#353;&ucirc; &#8217;&#275;lay &#8217;e&#x1E6F;-&#8217;&#259;&#x1E21;a&#x1E21; mele&#x1E35;&#601; &#8216;&#259;m&#257;l&#275;q wayy&#275;le&#x1E35;&#601; &#8217;&#275;l&#257;yw &#8217;&#259;&#x1E21;a&#x1E21; m<sup>a</sup>&#8216;&#259;&#x1E0F;ann&#333;&#x1E6F; wayy&#333;&#8217;mer &#8217;&#259;&#x1E21;&#257;&#x1E21; &#8217;&#257;&#x1E35;&#275;n s&#257;r mar-hamm&#257;we&#x1E6F;: s</P>
<P>33&nbsp;wayy&#333;&#8217;mer &#353;&#601;m&ucirc;&#8217;&#275;l ka&#8217;&#259;&#353;er &#353;ik&#601;l&acirc; n&#257;&#353;&icirc;m &#x1E25;ar&#601;be&#x1E35;&#257; k&#275;n-ti&#353;&#601;kal minn&#257;&#353;&icirc;m &#8217;imme&#x1E35;&#257; way&#601;&#353;ass&#275;f &#353;&#601;m&ucirc;&#8217;&#275;l &#8217;e&#x1E6F;-&#8217;&#259;&#x1E21;&#257;&#x1E21; lif&#601;n&ecirc; y&#601;hw&acirc; bagil&#601;g&#257;l: s</P>
<P>34&nbsp;wayy&#275;le&#x1E35;&#601; &#353;&#601;m&ucirc;&#8217;&#275;l h&#257;r&#257;m&#257;&#x1E6F;&acirc; w&#601;&#353;&#257;&#8217;&ucirc;l &#8216;&#257;l&acirc; &#8217;el-b&ecirc;&#x1E6F;w&#333; gi&#x1E07;&#601;&#8216;a&#x1E6F; &#353;&#257;&#8217;&ucirc;l: </P>
<P>35&nbsp;w&#601;l&#333;&#8217;-y&#257;saf &#353;&#601;m&ucirc;&#8217;&#275;l lir&#601;&#8217;w&#333;&#x1E6F; &#8217;e&#x1E6F;-&#353;&#257;&#8217;&ucirc;l &#8216;a&#x1E0F;-yw&#333;m mw&#333;&#x1E6F;w&#333; k&icirc;-hi&#x1E6F;&#601;&#8217;ab&#275;l &#353;&#601;m&ucirc;&#8217;&#275;l &#8217;el-&#353;&#257;&#8217;&ucirc;l wayhw&acirc; ni&#x1E25;&#257;m k&icirc;-him&#601;l&icirc;&#x1E35;&#601; &#8217;e&#x1E6F;-&#353;&#257;&#8217;&ucirc;l &#8216;al-yi&#347;&#601;r&#257;&#8217;&#275;l: f</P>
</TD>
</TABLE>
<P><HR>
<CENTER>
<A HREF="sa1016.htm">Next: 1 Samuel (1 Shmuel) Chapter 16</A></CENTER>
</BODY>
</HTML>
