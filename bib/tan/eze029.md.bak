[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze029)  [KJV](../kjv/eze029)  [Sep](../sep/eze029.md) 
[Vul](../vul/eze029.md)   
  
[Ezekiel (Yechezqel) Index](eze.md)  
  [Previous](eze028)  [Next](eze030.md) 

------------------------------------------------------------------------

### Tanach (Hebrew): Ezekiel (Yechezqel) Chapter 29

‎<span id="001">1</span> ‏בַּשָּׁנָה֙ הָעֲשִׂירִ֔ית בָּעֲשִׂרִ֕י
בִּשְׁנֵ֥ים עָשָׂ֖ר לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃

‎<span id="002">2</span> ‏בֶּן־אָדָ֕ם שִׂ֣ים פָּנֶ֔יךָ עַל־פַּרְעֹ֖ה
מֶ֣לֶךְ מִצְרָ֑יִם וְהִנָּבֵ֣א עָלָ֔יו וְעַל־מִצְרַ֖יִם כֻּלָּֽהּ׃

‎<span id="003">3</span> ‏דַּבֵּ֨ר וְאָמַרְתָּ֜ כֹּֽה־אָמַ֣ר׀ אֲדֹנָ֣י
יְהוִ֗ה הִנְנִ֤י עָלֶ֙יךָ֙ פַּרְעֹ֣ה מֶֽלֶךְ־מִצְרַ֔יִם הַתַּנִּים֙
הַגָּד֔וֹל הָרֹבֵ֖ץ בְּת֣וֹךְ יְאֹרָ֑יו אֲשֶׁ֥ר אָמַ֛ר לִ֥י יְאֹרִ֖י
וַאֲנִ֥י עֲשִׂיתִֽנִי׃

‎<span id="004">4</span> ‏וְנָתַתִּ֤י חחיים חַחִים֙ בִּלְחָיֶ֔יךָ
וְהִדְבַּקְתִּ֥י דְגַת־יְאֹרֶ֖יךָ בְּקַשְׂקְשֹׂתֶ֑יךָ וְהַעֲלִיתִ֙יךָ֙
מִתּ֣וֹךְ יְאֹרֶ֔יךָ וְאֵת֙ כָּל־דְּגַ֣ת יְאֹרֶ֔יךָ בְּקַשְׂקְשֹׂתֶ֖יךָ
תִּדְבָּֽק׃

‎<span id="005">5</span> ‏וּנְטַשְׁתִּ֣יךָ הַמִּדְבָּ֗רָה אוֹתְךָ֙
וְאֵת֙ כָּל־דְּגַ֣ת יְאֹרֶ֔יךָ עַל־פְּנֵ֤י הַשָּׂדֶה֙ תִּפּ֔וֹל לֹ֥א
תֵאָסֵ֖ף וְלֹ֣א תִקָּבֵ֑ץ לְחַיַּ֥ת הָאָ֛רֶץ וּלְע֥וֹף הַשָּׁמַ֖יִם
נְתַתִּ֥יךָ לְאָכְלָֽה׃

‎<span id="006">6</span> ‏וְיָֽדְעוּ֙ כָּל־יֹשְׁבֵ֣י מִצְרַ֔יִם כִּ֖י
אֲנִ֣י יְהוָ֑ה יַ֧עַן הֱיוֹתָ֛ם מִשְׁעֶ֥נֶת קָנֶ֖ה לְבֵ֥ית יִשְׂרָאֵֽל׃

‎<span id="007">7</span> ‏בְּתָפְשָׂ֨ם בְּךָ֤ בכפך בַכַּף֙ תֵּר֔וֹץ
וּבָקַעְתָּ֥ לָהֶ֖ם כָּל־כָּתֵ֑ף וּבְהִֽשָּׁעֲנָ֤ם עָלֶ֙יךָ֙ תִּשָּׁבֵ֔ר
וְהַעֲמַדְתָּ֥ לָהֶ֖ם כָּל־מָתְנָֽיִם׃ ס

‎<span id="008">8</span> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֛י
מֵבִ֥יא עָלַ֖יִךְ חָ֑רֶב וְהִכְרַתִּ֥י מִמֵּ֖ךְ אָדָ֥ם וּבְהֵמָֽה׃

‎<span id="009">9</span> ‏וְהָיְתָ֤ה אֶֽרֶץ־מִצְרַ֙יִם֙ לִשְׁמָמָ֣ה
וְחָרְבָּ֔ה וְיָדְע֖וּ כִּֽי־אֲנִ֣י יְהוָ֑ה יַ֧עַן אָמַ֛ר יְאֹ֥ר לִ֖י
וַאֲנִ֥י עָשִֽׂיתִי׃

‎<span id="010">10</span> ‏לָכֵ֛ן הִנְנִ֥י אֵלֶ֖יךָ וְאֶל־יְאֹרֶ֑יךָ
וְנָתַתִּ֞י אֶת־אֶ֣רֶץ מִצְרַ֗יִם לְחָרְבוֹת֙ חֹ֣רֶב שְׁמָמָ֔ה
מִמִּגְדֹּ֥ל סְוֵנֵ֖ה וְעַד־גְּב֥וּל כּֽוּשׁ׃

‎<span id="011">11</span> ‏לֹ֤א תַעֲבָר־בָּהּ֙ רֶ֣גֶל אָדָ֔ם וְרֶ֥גֶל
בְּהֵמָ֖ה לֹ֣א תַעֲבָר־בָּ֑הּ וְלֹ֥א תֵשֵׁ֖ב אַרְבָּעִ֥ים שָׁנָֽה׃

‎<span id="012">12</span> ‏וְנָתַתִּ֣י אֶת־אֶרֶץ֩ מִצְרַ֨יִם שְׁמָמָ֜ה
בְּת֣וֹךְ׀ אֲרָצ֣וֹת נְשַׁמּ֗וֹת וְעָרֶ֙יהָ֙ בְּת֨וֹךְ עָרִ֤ים
מָֽחֳרָבוֹת֙ תִּֽהְיֶ֣יןָ שְׁמָמָ֔ה אַרְבָּעִ֖ים שָׁנָ֑ה וַהֲפִצֹתִ֤י
אֶת־מִצְרַ֙יִם֙ בַּגּוֹיִ֔ם וְֽזֵרִיתִ֖ים בָּאֲרָצֽוֹת׃ פ

‎<span id="013">13</span> ‏כִּ֛י כֹּ֥ה אָמַ֖ר אֲדֹנָ֣י יְהוִ֑ה מִקֵּ֞ץ
אַרְבָּעִ֤ים שָׁנָה֙ אֲקַבֵּ֣ץ אֶת־מִצְרַ֔יִם מִן־הָעַמִּ֖ים
אֲשֶׁר־נָפֹ֥צוּ שָֽׁמָּה׃

‎<span id="014">14</span> ‏וְשַׁבְתִּי֙ אֶת־שְׁב֣וּת מִצְרַ֔יִם
וַהֲשִׁבֹתִ֤י אֹתָם֙ אֶ֣רֶץ פַּתְר֔וֹס עַל־אֶ֖רֶץ מְכֽוּרָתָ֑ם וְהָ֥יוּ
שָׁ֖ם מַמְלָכָ֥ה שְׁפָלָֽה׃

‎<span id="015">15</span> ‏מִן־הַמַּמְלָכוֹת֙ תִּהְיֶ֣ה שְׁפָלָ֔ה
וְלֹֽא־תִתְנַשֵּׂ֥א ע֖וֹד עַל־הַגּוֹיִ֑ם וְהִ֨מְעַטְתִּ֔ים לְבִלְתִּ֖י
רְד֥וֹת בַּגּוֹיִֽם׃

‎<span id="016">16</span> ‏וְלֹ֣א יִֽהְיֶה־עוֹד֩ לְבֵ֨ית יִשְׂרָאֵ֤ל
לְמִבְטָח֙ מַזְכִּ֣יר עָוֹ֔ן בִּפְנוֹתָ֖ם אַחֲרֵיהֶ֑ם וְיָ֣דְע֔וּ כִּ֥י
אֲנִ֖י אֲדֹנָ֥י יְהוִֽה׃ פ

‎<span id="017">17</span> ‏וַיְהִ֗י בְּעֶשְׂרִ֤ים וָשֶׁ֙בַע֙ שָׁנָ֔ה
בָּֽרִאשׁ֖וֹן בְּאֶחָ֣ד לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃

‎<span id="018">18</span> ‏בֶּן־אָדָ֗ם נְבוּכַדְרֶאצַּ֣ר מֶֽלֶךְ־בָּ֠בֶל
הֶעֱבִ֨יד אֶת־חֵיל֜וֹ עֲבֹדָ֤ה גְדֹלָה֙ אֶל־צֹ֔ר כָּל־רֹ֣אשׁ מֻקְרָ֔ח
וְכָל־כָּתֵ֖ף מְרוּטָ֑ה וְ֠שָׂכָר לֹא־הָ֨יָה ל֤וֹ וּלְחֵילוֹ֙ מִצֹּ֔ר
עַל־הָעֲבֹדָ֖ה אֲשֶׁר־עָבַ֥ד עָלֶֽיהָ׃ ס

‎<span id="019">19</span> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֥י
נֹתֵ֛ן לִנְבוּכַדְרֶאצַּ֥ר מֶֽלֶךְ־בָּבֶ֖ל אֶת־אֶ֣רֶץ מִצְרָ֑יִם
וְנָשָׂ֨א הֲמֹנָ֜הּ וְשָׁלַ֤ל שְׁלָלָהּ֙ וּבָזַ֣ז בִּזָּ֔הּ וְהָיְתָ֥ה
שָׂכָ֖ר לְחֵילֽוֹ׃

‎<span id="020">20</span> ‏פְּעֻלָּתוֹ֙ אֲשֶׁר־עָ֣בַד בָּ֔הּ נָתַ֥תִּי
ל֖וֹ אֶת־אֶ֣רֶץ מִצְרָ֑יִם אֲשֶׁר֙ עָ֣שׂוּ לִ֔י נְאֻ֖ם אֲדֹנָ֥י יְהוִֽה׃
ס

‎<span id="021">21</span> ‏בַּיּ֣וֹם הַה֗וּא אַצְמִ֤יחַ קֶ֙רֶן֙ לְבֵ֣ית
יִשְׂרָאֵ֔ל וּלְךָ֛ אֶתֵּ֥ן פִּתְחֽוֹן־פֶּ֖ה בְּתוֹכָ֑ם וְיָדְע֖וּ
כִּי־אֲנִ֥י יְהוָֽה׃ פ

1 baššānâ hā‘ăśîrîṯ bā‘ăśirî bišənêm ‘āśār l<sup>a</sup>ḥōḏeš hāyâ
ḏəḇar-yəhwâ ’ēlay lē’mōr:

2 ben-’āḏām śîm pāneyḵā ‘al-parə‘ōh meleḵə miṣərāyim wəhinnāḇē’ ‘ālāyw
wə‘al-miṣərayim kullāh:

3 dabēr wə’āmarətā kōh-’āmar\| ’ăḏōnāy yəhwih hinənî ‘āleyḵā parə‘ōh
meleḵə-miṣərayim hatannîm hagāḏwōl hārōḇēṣ bəṯwōḵə yə’ōrāyw ’ăšer ’āmar
lî yə’ōrî wa’ănî ‘ăśîṯinî:

4 wənāṯatî ḥ<sup>a</sup>ḥîyîm ḥ<sup>a</sup>ḥîm biləḥāyeyḵā wəhiḏəbaqətî
ḏəḡaṯ-yə’ōreyḵā bəqaśəqəśōṯeyḵā wəh<sup>a</sup>‘ălîṯîḵā mitwōḵə
yə’ōreyḵā wə’ēṯ kāl-dəḡaṯ yə’ōreyḵā bəqaśəqəśōṯeyḵā tiḏəbāq:

5 ûnəṭašətîḵā hammiḏəbārâ ’wōṯəḵā wə’ēṯ kāl-dəḡaṯ yə’ōreyḵā ‘al-pənê
haśśāḏeh tipwōl lō’ ṯē’āsēf wəlō’ ṯiqqāḇēṣ ləḥayyaṯ hā’āreṣ ûlə‘wōf
haššāmayim nəṯatîḵā lə’āḵəlâ:

6 wəyāḏə‘û kāl-yōšəḇê miṣərayim kî ’ănî yəhwâ y<sup>a</sup>‘an hĕywōṯām
mišə‘eneṯ qāneh ləḇêṯ yiśərā’ēl:

7 bəṯāfəśām bəḵā ḇakafəḵā ḇakaf tērwōṣ ûḇāq<sup>a</sup>‘ətā lâem
kāl-kāṯēf ûḇəhiššā‘ănām ‘āleyḵā tiššāḇēr wəh<sup>a</sup>‘ămaḏətā lâem
kāl-māṯənāyim: s

8 lāḵēn kōh ’āmar ’ăḏōnāy yəhwih hinənî mēḇî’ ‘ālayiḵə ḥāreḇ wəhiḵəratî
mimmēḵə ’āḏām ûḇəhēmâ:

9 wəhāyəṯâ ’ereṣ-miṣərayim lišəmāmâ wəḥārəbâ wəyāḏə‘û kî-’ănî yəhwâ
y<sup>a</sup>‘an ’āmar yə’ōr lî wa’ănî ‘āśîṯî:

10 lāḵēn hinənî ’ēleyḵā wə’el-yə’ōreyḵā wənāṯatî ’eṯ-’ereṣ miṣərayim
ləḥārəḇwōṯ ḥōreḇ šəmāmâ mimmiḡədōl səwēnēh wə‘aḏ-gəḇûl kûš:

11 lō’ ṯ<sup>a</sup>‘ăḇār-bāh reḡel ’āḏām wəreḡel bəhēmâ lō’
ṯ<sup>a</sup>‘ăḇār-bāh wəlō’ ṯēšēḇ ’arəbā‘îm šānâ:

12 wənāṯatî ’eṯ-’ereṣ miṣərayim šəmāmâ bəṯwōḵə\| ’ărāṣwōṯ nəšammwōṯ
wə‘āreyhā bəṯwōḵə ‘ārîm māḥŏrāḇwōṯ tihəyeynā šəmāmâ ’arəbā‘îm šānâ
wahăfiṣōṯî ’eṯ-miṣərayim bagwōyim wəzērîṯîm bā’ărāṣwōṯ: f

13 kî kōh ’āmar ’ăḏōnāy yəhwih miqqēṣ ’arəbā‘îm šānâ ’ăqabēṣ
’eṯ-miṣərayim min-hā‘ammîm ’ăšer-nāfōṣû šāmmâ:

14 wəšaḇətî ’eṯ-šəḇûṯ miṣərayim wahăšiḇōṯî ’ōṯām ’ereṣ paṯərwōs
‘al-’ereṣ məḵûrāṯām wəhāyû šām maməlāḵâ šəfālâ:

15 min-hammaməlāḵwōṯ tihəyeh šəfālâ wəlō’-ṯiṯənaśśē’ ‘wōḏ ‘al-hagwōyim
wəhimə‘aṭətîm ləḇilətî rəḏwōṯ bagwōyim:

16 wəlō’ yihəyeh-‘wōḏ ləḇêṯ yiśərā’ēl ləmiḇəṭāḥ mazəkîr ‘āwōn bifənwōṯām
’<sup>a</sup>ḥărêhem wəyāḏə‘û kî ’ănî ’ăḏōnāy yəhwih: f

17 wayəhî bə‘eśərîm wāšeḇ<sup>a</sup>‘ šānâ bāri’šwōn bə’eḥāḏ
l<sup>a</sup>ḥōḏeš hāyâ ḏəḇar-yəhwâ ’ēlay lē’mōr:

18 ben-’āḏām nəḇûḵaḏəre’ṣṣar meleḵə-bāḇel he‘ĕḇîḏ ’eṯ-ḥêlwō ‘ăḇōḏâ
ḡəḏōlâ ’el-ṣōr kāl-rō’š muqərāḥ wəḵāl-kāṯēf mərûṭâ wəśāḵār lō’-hāyâ lwō
ûləḥêlwō miṣṣōr ‘al-hā‘ăḇōḏâ ’ăšer-‘āḇaḏ ‘āleyhā: s

19 lāḵēn kōh ’āmar ’ăḏōnāy yəhwih hinənî nōṯēn linəḇûḵaḏəre’ṣṣar
meleḵə-bāḇel ’eṯ-’ereṣ miṣərāyim wənāśā’ hămōnāh wəšālal šəlālāh ûḇāzaz
bizzāh wəhāyəṯâ śāḵār ləḥêlwō:

20 pə‘ullāṯwō ’ăšer-‘āḇaḏ bāh nāṯatî lwō ’eṯ-’ereṣ miṣərāyim ’ăšer ‘āśû
lî nə’um ’ăḏōnāy yəhwih: s

21 bayywōm hahû’ ’aṣəmîḥa qeren ləḇêṯ yiśərā’ēl ûləḵā ’etēn piṯəḥwōn-peh
bəṯwōḵām wəyāḏə‘û kî-’ănî yəhwâ: f

------------------------------------------------------------------------

[Next: Ezekiel (Yechezqel) Chapter 30](eze030.md)
