[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro022)  [KJV](../kjv/pro022)  [Sep](../sep/pro022.md) 
[Vul](../vul/pro022.md)   
  
[Proverbs (Mishlei) Index](pro.md)  
  [Previous](pro021)  [Next](pro023.md) 

------------------------------------------------------------------------

### Tanach (Hebrew): Proverbs (Mishlei) Chapter 22

‎<span id="001">1</span> ‏נִבְחָ֣ר שֵׁ֭ם מֵעֹ֣שֶׁר רָ֑ב מִכֶּ֥סֶף
וּ֝מִזָּהָ֗ב חֵ֣ן טֽוֹב׃

‎<span id="002">2</span> ‏עָשִׁ֣יר וָרָ֣שׁ נִפְגָּ֑שׁוּ עֹשֵׂ֖ה כֻלָּ֣ם
יְהוָֽה׃

‎<span id="003">3</span> ‏עָר֤וּם׀ רָאָ֣ה רָעָ֣ה ויסתר וְנִסְתָּ֑ר
וּ֝פְתָיִ֗ים עָבְר֥וּ וְֽנֶעֱנָֽשׁוּ׃

‎<span id="004">4</span> ‏עֵ֣קֶב עֲ֭נָוָה יִרְאַ֣ת יְהוָ֑ה עֹ֖שֶׁר
וְכָב֣וֹד וְחַיִּֽים׃

‎<span id="005">5</span> ‏צִנִּ֣ים פַּ֭חִים בְּדֶ֣רֶךְ עִקֵּ֑שׁ שׁוֹמֵ֥ר
נַ֝פְשׁ֗וֹ יִרְחַ֥ק מֵהֶֽם׃

‎<span id="006">6</span> ‏חֲנֹ֣ךְ לַ֭נַּעַר עַל־פִּ֣י דַרְכּ֑וֹ גַּ֥ם
כִּֽי־יַ֝זְקִ֗ין לֹֽא־יָס֥וּר מִמֶּֽנָּה׃

‎<span id="007">7</span> ‏עָ֭שִׁיר בְּרָשִׁ֣ים יִמְשׁ֑וֹל וְעֶ֥בֶד
ל֝וֶֹ֗ה לְאִ֣ישׁ מַלְוֶֽה׃

‎<span id="008">8</span> ‏זוֹרֵ֣עַ עַ֭וְלָה יקצור־ יִקְצָר־ אָ֑וֶן
וְשֵׁ֖בֶט עֶבְרָת֣וֹ יִכְלֶֽה׃

‎<span id="009">9</span> ‏טֽוֹב־עַ֭יִן ה֣וּא יְבֹרָ֑ךְ כִּֽי־נָתַ֖ן
מִלַּחְמ֣וֹ לַדָּֽל׃

‎<span id="010">10</span> ‏גָּ֣רֵֽשׁ לֵ֭ץ וְיֵצֵ֣א מָד֑וֹן וְ֝יִשְׁבֹּ֗ת
דִּ֣ין וְקָלֽוֹן׃

‎<span id="011">11</span> ‏אֹהֵ֥ב טהור־ טְהָר־ לֵ֑ב חֵ֥ן שְׂ֝פָתָ֗יו
רֵעֵ֥הוּ מֶֽלֶךְ׃

‎<span id="012">12</span> ‏עֵינֵ֣י יְ֭הוָה נָ֣צְרוּ דָ֑עַת וַ֝יְסַלֵּ֗ף
דִּבְרֵ֥י בֹגֵֽד׃

‎<span id="013">13</span> ‏אָמַ֣ר עָ֭צֵל אֲרִ֣י בַח֑וּץ בְּת֥וֹךְ
רְ֝חֹב֗וֹת אֵֽרָצֵֽחַ׃

‎<span id="014">14</span> ‏שׁוּחָ֣ה עֲ֭מֻקָּה פִּ֣י זָר֑וֹת זְע֥וּם
יְ֝הוָ֗ה יפול־ יִפָּל־ שָֽׁם׃

‎<span id="015">15</span> ‏אִ֭וֶּלֶת קְשׁוּרָ֣ה בְלֶב־נָ֑עַר שֵׁ֥בֶט
מ֝וּסָ֗ר יַרְחִיקֶ֥נָּה מִמֶּֽנּוּ׃

‎<span id="016">16</span> ‏עֹ֣שֵֽׁק דָּ֭ל לְהַרְבּ֣וֹת ל֑וֹ נֹתֵ֥ן
לְ֝עָשִׁ֗יר אַךְ־לְמַחְסֽוֹר׃

‎<span id="017">17</span> ‏הַ֥ט אָזְנְךָ֗ וּ֭שְׁמַע דִּבְרֵ֣י חֲכָמִ֑ים
וְ֝לִבְּךָ֗ תָּשִׁ֥ית לְדַעְתִּֽי׃

‎<span id="018">18</span> ‏כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ
יִכֹּ֥נוּ יַ֝חְדָּ֗ו עַל־שְׂפָתֶֽיךָ׃

‎<span id="019">19</span> ‏לִהְי֣וֹת בַּ֭יהוָה מִבְטַחֶ֑ךָ
הוֹדַעְתִּ֖יךָ הַיּ֣וֹם אַף־אָֽתָּה׃

‎<span id="020">20</span> ‏הֲלֹ֤א כָתַ֣בְתִּי לְ֭ךָ שלשום שָׁלִישִׁ֑ים
בְּמ֖וֹעֵצֹ֣ת<sup>3</sup> וָדָֽעַת׃

‎<span id="021">21</span> ‏לְהוֹדִֽיעֲךָ֗ קֹ֭שְׁטְ<sup>3</sup> אִמְרֵ֣י
אֱמֶ֑ת לְהָשִׁ֥יב אֲמָרִ֥ים אֱ֝מֶ֗ת לְשֹׁלְחֶֽיךָ׃ פ

‎<span id="022">22</span> ‏אַֽל־תִּגְזָל־דָּ֭ל כִּ֣י דַל־ה֑וּא
וְאַל־תְּדַכֵּ֖א עָנִ֣י בַשָּֽׁעַר׃

‎<span id="023">23</span> ‏כִּֽי־יְ֭הוָה יָרִ֣יב רִיבָ֑ם וְקָבַ֖ע
אֶת־קֹבְעֵיהֶ֣ם נָֽפֶשׁ׃

‎<span id="024">24</span> ‏אַל־תִּ֭תְרַע אֶת־בַּ֣עַל אָ֑ף וְאֶת־אִ֥ישׁ
חֵ֝מוֹת לֹ֣א תָבֽוֹא׃

‎<span id="025">25</span> ‏פֶּן־תֶּאֱלַ֥ף ארחתו אֹֽרְחֹתָ֑יו
וְלָקַחְתָּ֖ מוֹקֵ֣שׁ לְנַפְשֶֽׁךָ׃

‎<span id="026">26</span> ‏אַל־תְּהִ֥י בְתֹֽקְעֵי־כָ֑ף בַּ֝עֹרְבִ֗ים
מַשָּׁאֽוֹת׃

‎<span id="027">27</span> ‏אִם־אֵֽין־לְךָ֥ לְשַׁלֵּ֑ם לָ֥מָּה יִקַּ֥ח
מִ֝שְׁכָּבְךָ֗ מִתַּחְתֶּֽיךָ׃

‎<span id="028">28</span> ‏אַל־תַּ֭סֵּג גְּב֣וּל עוֹלָ֑ם אֲשֶׁ֖ר עָשׂ֣וּ
אֲבוֹתֶֽיךָ׃

‎<span id="029">29</span> ‏חָזִ֡יתָ אִ֤ישׁ׀ מָ֘הִ֤יר בִּמְלַאכְתּ֗וֹ
לִֽפְנֵֽי־מְלָכִ֥ים יִתְיַצָּ֑ב בַּל־יִ֝תְיַצֵּב לִפְנֵ֥י חֲשֻׁכִּֽים׃ פ

1 niḇəḥār šēm mē‘ōšer rāḇ mikesef ûmizzâāḇ ḥēn ṭwōḇ:

2 ‘āšîr wārāš nifəgāšû ‘ōśēh ḵullām yəhwâ:

3 ‘ārûm\| rā’â rā‘â wəyissāṯēr wənisətār ûfəṯāyîm ‘āḇərû wəne‘ĕnāšû:

4 ‘ēqeḇ ‘ănāwâ yirə’aṯ yəhwâ ‘ōšer wəḵāḇwōḏ wəḥayyîm:

5 ṣinnîm p<sup>a</sup>ḥîm bəḏereḵə ‘iqqēš šwōmēr nafəšwō yirəḥaq mēhem:

6 ḥănōḵə lann<sup>a</sup>‘ar ‘al-pî ḏarəkwō gam kî-yazəqîn lō’-yāsûr
mimmennâ:

7 ‘āšîr bərāšîm yiməšwōl wə‘eḇeḏ lwōeh lə’îš maləweh:

8 zwōrē‘a ‘awəlâ yiqəṣwōr- yiqəṣār- ’āwen wəšēḇeṭ ‘eḇərāṯwō yiḵəleh:

9 ṭwōḇ-‘ayin hû’ yəḇōrāḵə kî-nāṯan mill<sup>a</sup>ḥəmwō ladāl:

10 gārēš lēṣ wəyēṣē’ māḏwōn wəyišəbōṯ dîn wəqālwōn:

11 ’ōhēḇ ṭəhwōr- ṭəhār- lēḇ ḥēn śəfāṯāyw rē‘ēhû meleḵə:

12 ‘ênê yəhwâ nāṣərû ḏā‘aṯ wayəsallēf diḇərê ḇōḡēḏ:

13 ’āmar ‘āṣēl ’ărî ḇ<sup>a</sup>ḥûṣ bəṯwōḵə rəḥōḇwōṯ ’ērāṣēḥa:

14 šûḥâ ‘ămuqqâ pî zārwōṯ zə‘ûm yəhwâ yipwōl- yipāl- šām:

15 ’iûeleṯ qəšûrâ ḇəleḇ-nā‘ar šēḇeṭ mûsār yarəḥîqennâ mimmennû:

16 ‘ōšēq dāl ləharəbwōṯ lwō nōṯēn lə‘āšîr ’aḵə-ləm<sup>a</sup>ḥəswōr:

17 haṭ ’āzənəḵā ûšəm<sup>a</sup>‘ diḇərê ḥăḵāmîm wəlibəḵā tāšîṯ
ləḏ<sup>a</sup>‘ətî:

18 kî-nā‘îm kî-ṯišəmərēm bəḇiṭəneḵā yikōnû y<sup>a</sup>ḥədāw
‘al-śəfāṯeyḵā:

19 lihəywōṯ bayhwâ miḇəṭ<sup>a</sup>ḥeḵā hwōḏ<sup>a</sup>‘ətîḵā hayywōm
’af-’ātâ:

20 hălō’ ḵāṯaḇətî ləḵā šiləšwōm šālîšîm bəmwō‘ēṣōṯ<sup>3</sup> wāḏā‘aṯ:

21 ləhwōḏî‘ăḵā qōšəṭə<sup>3</sup> ’imərê ’ĕmeṯ ləhāšîḇ ’ămārîm ’ĕmeṯ
ləšōləḥeyḵā: f

22 ’al-tiḡəzāl-dāl kî ḏal-hû’ wə’al-təḏakē’ ‘ānî ḇaššā‘ar:

23 kî-yəhwâ yārîḇ rîḇām wəqāḇ<sup>a</sup>‘ ’eṯ-qōḇə‘êhem nāfeš:

24 ’al-tiṯər<sup>a</sup>‘ ’eṯ-b<sup>a</sup>‘al ’āf wə’eṯ-’îš ḥēmwōṯ lō’
ṯāḇwō’:

25 pen-te’ĕlaf ’ārəḥāṯwō ’ōrəḥōṯāyw wəlāq<sup>a</sup>ḥətā mwōqēš
lənafəšeḵā:

26 ’al-təhî ḇəṯōqə‘ê-ḵāf b<sup>a</sup>‘ōrəḇîm maššā’wōṯ:

27 ’im-’ên-ləḵā ləšallēm lāmmâ yiqq<sup>a</sup>ḥ mišəkāḇəḵā
mit<sup>a</sup>ḥəteyḵā:

28 ’al-tassēḡ gəḇûl ‘wōlām ’ăšer ‘āśû ’ăḇwōṯeyḵā:

29 ḥāzîṯā ’îš\| mâîr biməla’ḵətwō lifənê-məlāḵîm yiṯəyaṣṣāḇ
bal-yiṯəyaṣṣēḇ lifənê ḥăšukîm: f

------------------------------------------------------------------------

[Next: Proverbs (Mishlei) Chapter 23](pro023.md)
