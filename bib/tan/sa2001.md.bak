[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2001)  [KJV](../kjv/sa2001)  [Sep](../sep/sa2001.md) 
[Vul](../vul/sa2001.md)   
  
[2 Samuel (2 Shmuel) Index](sa2.md)  
  [Previous](sa1031)  [Next](sa2002.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 1

‎<span id="001">1</span> ‏וַיְהִ֗י אַֽחֲרֵי֙ מ֣וֹת שָׁא֔וּל וְדָוִ֣ד
שָׁ֔ב מֵהַכּ֖וֹת אֶת־הָעֲמָלֵ֑ק וַיֵּ֧שֶׁב דָּוִ֛ד בְּצִקְלָ֖ג יָמִ֥ים
שְׁנָֽיִם׃

‎<span id="002">2</span> ‏וַיְהִ֣י׀ בַּיּ֣וֹם הַשְּׁלִישִׁ֗י וְהִנֵּה֩
אִ֨ישׁ בָּ֤א מִן־הַֽמַּחֲנֶה֙ מֵעִ֣ם שָׁא֔וּל וּבְגָדָ֣יו קְרֻעִ֔ים
וַאֲדָמָ֖ה עַל־רֹאשׁ֑וֹ וַיְהִי֙ בְּבֹא֣וֹ אֶל־דָּוִ֔ד וַיִּפֹּ֥ל
אַ֖רְצָה וַיִּשְׁתָּֽחוּ׃

‎<span id="003">3</span> ‏וַיֹּ֤אמֶר לוֹ֙ דָּוִ֔ד אֵ֥י מִזֶּ֖ה תָּב֑וֹא
וַיֹּ֣אמֶר אֵלָ֔יו מִמַּחֲנֵ֥ה יִשְׂרָאֵ֖ל נִמְלָֽטְתִּי׃

‎<span id="004">4</span> ‏וַיֹּ֨אמֶר אֵלָ֥יו דָּוִ֛ד מֶה־הָיָ֥ה
הַדָּבָ֖ר הַגֶּד־נָ֣א לִ֑י וַ֠יֹּאמֶר אֲשֶׁר־נָ֨ס הָעָ֜ם
מִן־הַמִּלְחָמָ֗ה וְגַם־הַרְבֵּ֞ה נָפַ֤ל מִן־הָעָם֙ וַיָּמֻ֔תוּ וְגַ֗ם
שָׁא֛וּל וִיהוֹנָתָ֥ן בְּנ֖וֹ מֵֽתוּ׃

‎<span id="005">5</span> ‏וַיֹּ֣אמֶר דָּוִ֔ד אֶל־הַנַּ֖עַר הַמַּגִּ֣יד
ל֑וֹ אֵ֣יךְ יָדַ֔עְתָּ כִּי־מֵ֥ת שָׁא֖וּל וִיהֽוֹנָתָ֥ן בְּנֽוֹ׃

‎<span id="006">6</span> ‏וַיֹּ֜אמֶר הַנַּ֣עַר׀ הַמַּגִּ֣יד ל֗וֹ
נִקְרֹ֤א נִקְרֵ֙יתִי֙ בְּהַ֣ר הַגִּלְבֹּ֔עַ וְהִנֵּ֥ה שָׁא֖וּל נִשְׁעָ֣ן
עַל־חֲנִית֑וֹ וְהִנֵּ֥ה הָרֶ֛כֶב וּבַעֲלֵ֥י הַפָּרָשִׁ֖ים הִדְבִּקֻֽהוּ׃

‎<span id="007">7</span> ‏וַיִּ֥פֶן אַחֲרָ֖יו וַיִּרְאֵ֑נִי וַיִּקְרָ֣א
אֵלָ֔י וָאֹמַ֖ר הִנֵּֽנִי׃

‎<span id="008">8</span> ‏וַיֹּ֥אמֶר לִ֖י מִי־אָ֑תָּה ויאמר וָאֹמַ֣ר
אֵלָ֔יו עֲמָלֵקִ֖י אָנֹֽכִי׃

‎<span id="009">9</span> ‏וַיֹּ֣אמֶר אֵלַ֗י עֲמָד־נָ֤א עָלַי֙
וּמֹ֣תְתֵ֔נִי כִּ֥י אֲחָזַ֖נִי הַשָּׁבָ֑ץ כִּֽי־כָל־ע֥וֹד נַפְשִׁ֖י
בִּֽי׃

‎<span id="010">10</span> ‏וָאֶעֱמֹ֤ד עָלָיו֙ וַאֲמֹ֣תְתֵ֔הוּ כִּ֣י
יָדַ֔עְתִּי כִּ֛י לֹ֥א יִֽחְיֶ֖ה אַחֲרֵ֣י נִפְל֑וֹ וָאֶקַּ֞ח הַנֵּ֣זֶר׀
אֲשֶׁ֣ר עַל־רֹאשׁ֗וֹ וְאֶצְעָדָה֙ אֲשֶׁ֣ר עַל־זְרֹע֔וֹ וָאֲבִיאֵ֥ם
אֶל־אֲדֹנִ֖י הֵֽנָּה׃

‎<span id="011">11</span> ‏וַיַּחֲזֵ֥ק דָּוִ֛ד בבגדו בִּבְגָדָ֖יו
וַיִּקְרָעֵ֑ם וְגַ֥ם כָּל־הָאֲנָשִׁ֖ים אֲשֶׁ֥ר אִתּֽוֹ׃

‎<span id="012">12</span> ‏וַֽיִּסְפְּדוּ֙ וַיִּבְכּ֔וּ וַיָּצֻ֖מוּ
עַד־הָעָ֑רֶב עַל־שָׁא֞וּל וְעַל־יְהוֹנָתָ֣ן בְּנ֗וֹ וְעַל־עַ֤ם יְהוָה֙
וְעַל־בֵּ֣ית יִשְׂרָאֵ֔ל כִּ֥י נָפְל֖וּ בֶּחָֽרֶב׃ ס

‎<span id="013">13</span> ‏וַיֹּ֣אמֶר דָּוִ֗ד אֶל־הַנַּ֙עַר֙ הַמַּגִּ֣יד
ל֔וֹ אֵ֥י מִזֶּ֖ה אָ֑תָּה וַיֹּ֕אמֶר בֶּן־אִ֛ישׁ גֵּ֥ר עֲמָלֵקִ֖י
אָנֹֽכִי׃

‎<span id="014">14</span> ‏וַיֹּ֥אמֶר אֵלָ֖יו דָּוִ֑ד אֵ֚יךְ לֹ֣א
יָרֵ֔אתָ לִשְׁלֹ֙חַ֙ יָֽדְךָ֔ לְשַׁחֵ֖ת אֶת־מְשִׁ֥יחַ יְהוָֽה׃

‎<span id="015">15</span> ‏וַיִּקְרָ֣א דָוִ֗ד לְאַחַד֙ מֵֽהַנְּעָרִ֔ים
וַיֹּ֖אמֶר גַּ֣שׁ פְּגַע־בּ֑וֹ וַיַּכֵּ֖הוּ וַיָּמֹֽת׃

‎<span id="016">16</span> ‏וַיֹּ֤אמֶר אֵלָיו֙ דָּוִ֔ד דמיך דָּמְךָ֖
עַל־רֹאשֶׁ֑ךָ כִּ֣י פִ֗יךָ עָנָ֤ה בְךָ֙ לֵאמֹ֔ר אָנֹכִ֥י מֹתַ֖תִּי
אֶת־מְשִׁ֥יחַ יְהוָֽה׃ ס

‎<span id="017">17</span> ‏וַיְקֹנֵ֣ן דָּוִ֔ד אֶת־הַקִּינָ֖ה הַזֹּ֑את
עַל־שָׁא֖וּל וְעַל־יְהוֹנָתָ֥ן בְּנֽוֹ׃

‎<span id="018">18</span> ‏וַיֹּ֕אמֶר לְלַמֵּ֥ד בְּנֵֽי־יְהוּדָ֖ה
קָ֑שֶׁת הִנֵּ֥ה כְתוּבָ֖ה עַל־סֵ֥פֶר הַיָּשָֽׁר׃

‎<span id="019">19</span> ‏הַצְּבִי֙ יִשְׂרָאֵ֔ל עַל־בָּמוֹתֶ֖יךָ חָלָ֑ל
אֵ֖יךְ נָפְל֥וּ גִבּוֹרִֽים׃

‎<span id="020">20</span> ‏אַל־תַּגִּ֣ידוּ בְגַ֔ת אַֽל־תְּבַשְּׂר֖וּ
בְּחוּצֹ֣ת אַשְׁקְל֑וֹן פֶּן־תִּשְׂמַ֙חְנָה֙ בְּנ֣וֹת פְּלִשְׁתִּ֔ים
פֶּֽן־תַּעֲלֹ֖זְנָה בְּנ֥וֹת הָעֲרֵלִֽים׃

‎<span id="021">21</span> ‏הָרֵ֣י בַגִּלְבֹּ֗עַ אַל־טַ֧ל וְאַל־מָטָ֛ר
עֲלֵיכֶ֖ם וּשְׂדֵ֣י תְרוּמֹ֑ת כִּ֣י שָׁ֤ם נִגְעַל֙ מָגֵ֣ן גִּבּוֹרִ֔ים
מָגֵ֣ן שָׁא֔וּל בְּלִ֖י מָשִׁ֥יחַ בַּשָּֽׁמֶן׃

‎<span id="022">22</span> ‏מִדַּ֣ם חֲלָלִ֗ים מֵחֵ֙לֶב֙ גִּבּוֹרִ֔ים
קֶ֚שֶׁת יְה֣וֹנָתָ֔ן לֹ֥א נָשׂ֖וֹג אָח֑וֹר וְחֶ֣רֶב שָׁא֔וּל לֹ֥א
תָשׁ֖וּב רֵיקָֽם׃

‎<span id="023">23</span> ‏שָׁא֣וּל וִיהוֹנָתָ֗ן הַנֶּאֱהָבִ֤ים
וְהַנְּעִימִם֙ בְּחַיֵּיהֶ֔ם וּבְמוֹתָ֖ם לֹ֣א נִפְרָ֑דוּ מִנְּשָׁרִ֣ים
קַ֔לּוּ מֵאֲרָי֖וֹת גָּבֵֽרוּ׃

‎<span id="024">24</span> ‏בְּנוֹת֙ יִשְׂרָאֵ֔ל אֶל־שָׁא֖וּל בְּכֶ֑ינָה
הַמַּלְבִּֽשְׁכֶ֤ם שָׁנִי֙ עִם־עֲדָנִ֔ים הַֽמַּעֲלֶה֙ עֲדִ֣י זָהָ֔ב עַ֖ל
לְבוּשְׁכֶֽן׃

‎<span id="025">25</span> ‏אֵ֚יךְ נָפְל֣וּ גִבֹּרִ֔ים בְּת֖וֹךְ
הַמִּלְחָמָ֑ה יְה֣וֹנָתָ֔ן עַל־בָּמוֹתֶ֖יךָ חָלָֽל׃

‎<span id="026">26</span> ‏צַר־לִ֣י עָלֶ֗יךָ אָחִי֙ יְה֣וֹנָתָ֔ן
נָעַ֥מְתָּ לִּ֖י מְאֹ֑ד נִפְלְאַ֤תָה אַהֲבָֽתְךָ֙ לִ֔י מֵאַהֲבַ֖ת
נָשִֽׁים׃

‎<span id="027">27</span> ‏אֵ֚יךְ נָפְל֣וּ גִבּוֹרִ֔ים וַיֹּאבְד֖וּ
כְּלֵ֥י מִלְחָמָֽה׃ פ

1 wayəhî ’<sup>a</sup>ḥărê mwōṯ šā’ûl wəḏāwiḏ šāḇ mēhakwōṯ ’eṯ-hā‘ămālēq
wayyēšeḇ dāwiḏ bəṣiqəlāḡ yāmîm šənāyim:

2 wayəhî\| bayywōm haššəlîšî wəhinnēh ’îš bā’ min-hamm<sup>a</sup>ḥăneh
mē‘im šā’ûl ûḇəḡāḏāyw qəru‘îm wa’ăḏāmâ ‘al-rō’šwō wayəhî bəḇō’wō
’el-dāwiḏ wayyipōl ’arəṣâ wayyišətāḥû:

3 wayyō’mer lwō dāwiḏ ’ê mizzeh tāḇwō’ wayyō’mer ’ēlāyw
mimm<sup>a</sup>ḥănēh yiśərā’ēl niməlāṭətî:

4 wayyō’mer ’ēlāyw dāwiḏ meh-hāyâ hadāḇār hageḏ-nā’ lî wayyō’mer
’ăšer-nās hā‘ām min-hammiləḥāmâ wəḡam-harəbēh nāfal min-hā‘ām wayyāmuṯû
wəḡam šā’ûl wîhwōnāṯān bənwō mēṯû:

5 wayyō’mer dāwiḏ ’el-hann<sup>a</sup>‘ar hammagîḏ lwō ’êḵə
yāḏ<sup>a</sup>‘ətā kî-mēṯ šā’ûl wîhwōnāṯān bənwō:

6 wayyō’mer hann<sup>a</sup>‘ar\| hammagîḏ lwō niqərō’ niqərêṯî bəhar
hagiləbō‘a wəhinnēh šā’ûl nišə‘ān ‘al-ḥănîṯwō wəhinnēh hāreḵeḇ
ûḇ<sup>a</sup>‘ălê hapārāšîm hiḏəbiquhû:

7 wayyifen ’<sup>a</sup>ḥărāyw wayyirə’ēnî wayyiqərā’ ’ēlāy wā’ōmar
hinnēnî:

8 wayyō’mer lî mî-’ātâ wayyō’mer wā’ōmar ’ēlāyw ‘ămālēqî ’ānōḵî:

9 wayyō’mer ’ēlay ‘ămāḏ-nā’ ‘ālay ûmōṯəṯēnî kî ’ăḥāzanî haššāḇāṣ
kî-ḵāl-‘wōḏ nafəšî bî:

10 wā’e‘ĕmōḏ ‘ālāyw wa’ămōṯəṯēhû kî yāḏ<sup>a</sup>‘ətî kî lō’ yiḥəyeh
’<sup>a</sup>ḥărê nifəlwō wā’eqq<sup>a</sup>ḥ hannēzer\| ’ăšer
‘al-rō’šwō wə’eṣə‘āḏâ ’ăšer ‘al-zərō‘wō wā’ăḇî’ēm ’el-’ăḏōnî hēnnâ:

11 wayy<sup>a</sup>ḥăzēq dāwiḏ biḇəḡāḏāw biḇəḡāḏāyw wayyiqərā‘ēm wəḡam
kāl-hā’ănāšîm ’ăšer ’itwō:

12 wayyisəpəḏû wayyiḇəkû wayyāṣumû ‘aḏ-hā‘āreḇ ‘al-šā’ûl
wə‘al-yəhwōnāṯān bənwō wə‘al-‘am yəhwâ wə‘al-bêṯ yiśərā’ēl kî nāfəlû
beḥāreḇ: s

13 wayyō’mer dāwiḏ ’el-hann<sup>a</sup>‘ar hammagîḏ lwō ’ê mizzeh ’ātâ
wayyō’mer ben-’îš gēr ‘ămālēqî ’ānōḵî:

14 wayyō’mer ’ēlāyw dāwiḏ ’êḵə lō’ yārē’ṯā lišəlōḥa yāḏəḵā
ləš<sup>a</sup>ḥēṯ ’eṯ-məšîḥa yəhwâ:

15 wayyiqərā’ ḏāwiḏ lə’<sup>a</sup>ḥaḏ mēhannə‘ārîm wayyō’mer gaš
pəḡ<sup>a</sup>‘-bwō wayyakēhû wayyāmōṯ:

16 wayyō’mer ’ēlāyw dāwiḏ dāmeyḵā dāməḵā ‘al-rō’šeḵā kî fîḵā ‘ānâ ḇəḵā
lē’mōr ’ānōḵî mōṯatî ’eṯ-məšîḥa yəhwâ: s

17 wayəqōnēn dāwiḏ ’eṯ-haqqînâ hazzō’ṯ ‘al-šā’ûl wə‘al-yəhwōnāṯān bənwō:

18 wayyō’mer ləlammēḏ bənê-yəhûḏâ qāšeṯ hinnēh ḵəṯûḇâ ‘al-sēfer
hayyāšār:

19 haṣṣəḇî yiśərā’ēl ‘al-bāmwōṯeyḵā ḥālāl ’êḵə nāfəlû ḡibwōrîm:

20 ’al-tagîḏû ḇəḡaṯ ’al-təḇaśśərû bəḥûṣōṯ ’ašəqəlwōn
pen-tiśəm<sup>a</sup>ḥənâ bənwōṯ pəlišətîm pen-t<sup>a</sup>‘ălōzənâ
bənwōṯ hā‘ărēlîm:

21 hārê ḇagiləbō‘a ’al-ṭal wə’al-māṭār ‘ălêḵem ûśəḏê ṯərûmōṯ kî šām
niḡə‘al māḡēn gibwōrîm māḡēn šā’ûl bəlî māšîḥa baššāmen:

22 midam ḥălālîm mēḥēleḇ gibwōrîm qešeṯ yəhwōnāṯān lō’ nāśwōḡ ’āḥwōr
wəḥereḇ šā’ûl lō’ ṯāšûḇ rêqām:

23 šā’ûl wîhwōnāṯān hanne’ĕhāḇîm wəhannə‘îmim bəḥayyêhem ûḇəmwōṯām lō’
nifərāḏû minnəšārîm qallû mē’ărāywōṯ gāḇērû:

24 bənwōṯ yiśərā’ēl ’el-šā’ûl bəḵeynâ hammaləbišəḵem šānî ‘im-‘ăḏānîm
hamm<sup>a</sup>‘ăleh ‘ăḏî zâāḇ ‘al ləḇûšəḵen:

25 ’êḵə nāfəlû ḡibōrîm bəṯwōḵə hammiləḥāmâ yəhwōnāṯān ‘al-bāmwōṯeyḵā
ḥālāl:

26 ṣar-lî ‘āleyḵā ’āḥî yəhwōnāṯān nā‘amətā llî mə’ōḏ nifələ’aṯâ
’ahăḇāṯəḵā lî mē’ahăḇaṯ nāšîm:

27 ’êḵə nāfəlû ḡibwōrîm wayyō’ḇəḏû kəlê miləḥāmâ: f

------------------------------------------------------------------------

[Next: 2 Samuel (2 Shmuel) Chapter 2](sa2002.md)
