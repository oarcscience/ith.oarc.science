[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa006)  [KJV](../kjv/psa006)  [Sep](../sep/psa006) 
[Vul](../vul/psa006)   
  
[Psalms (Tehilim) Index](psa)  
  [Previous](psa005)  [Next](psa007) 

------------------------------------------------------------------------

### Tanach (Hebrew): Psalms (Tehilim) Chapter 6

‎<span id="001">1</span> ‏לַמְנַצֵּ֣חַ בִּ֭נְגִינוֹת עַֽל־הַשְּׁמִינִ֗ית
מִזְמ֥וֹר לְדָוִֽד׃

‎<span id="002">2</span> ‏יְֽהוָ֗ה אַל־בְּאַפְּךָ֥ תוֹכִיחֵ֑נִי
וְֽאַל־בַּחֲמָתְךָ֥ תְיַסְּרֵֽנִי׃

‎<span id="003">3</span> ‏חָנֵּ֥נִי יְהוָה֮ כִּ֤י אֻמְלַ֫ל אָ֥נִי
רְפָאֵ֥נִי יְהוָ֑ה כִּ֖י נִבְהֲל֣וּ עֲצָמָֽי׃

‎<span id="004">4</span> ‏וְ֭נַפְשִׁי נִבְהֲלָ֣ה מְאֹ֑ד ואת וְאַתָּ֥ה
יְ֝הוָ֗ה עַד־מָתָֽי׃

‎<span id="005">5</span> ‏שׁוּבָ֣ה יְ֭הוָה חַלְּצָ֣ה נַפְשִׁ֑י
ה֝וֹשִׁיעֵ֗נִי לְמַ֣עַן חַסְדֶּֽךָ׃

‎<span id="006">6</span> ‏כִּ֤י אֵ֣ין בַּמָּ֣וֶת זִכְרֶ֑ךָ בִּ֝שְׁא֗וֹל
מִ֣י יֽוֹדֶה־לָּֽךְ׃

‎<span id="007">7</span> ‏יָגַ֤עְתִּי׀ בְּֽאַנְחָתִ֗י אַשְׂחֶ֣ה
בְכָל־לַ֭יְלָה מִטָּתִ֑י בְּ֝דִמְעָתִ֗י עַרְשִׂ֥י אַמְסֶֽה׃

‎<span id="008">8</span> ‏עָֽשְׁשָׁ֣ה מִכַּ֣עַס עֵינִ֑י עָֽ֝תְקָ֗ה
בְּכָל־צוֹרְרָֽי׃

‎<span id="009">9</span> ‏ס֣וּרוּ מִ֭מֶּנִּי כָּל־פֹּ֣עֲלֵי אָ֑וֶן
כִּֽי־שָׁמַ֥ע יְ֝הוָ֗ה ק֣וֹל בִּכְיִֽי׃

‎<span id="010">10</span> ‏שָׁמַ֣ע יְ֭הוָה תְּחִנָּתִ֑י יְ֝הוָ֗ה
תְּֽפִלָּתִ֥י יִקָּֽח׃

‎<span id="011">11</span> ‏יֵבֹ֤שׁוּ׀ וְיִבָּהֲל֣וּ מְ֭אֹד כָּל־אֹיְבָ֑י
יָ֝שֻׁ֗בוּ יֵבֹ֥שׁוּ רָֽגַע׃

1 lamənaṣṣēḥa binəḡînwōṯ ‘al-haššəmînîṯ mizəmwōr ləḏāwiḏ:

2 yəhwâ ’al-bə’apəḵā ṯwōḵîḥēnî wə’al-b<sup>a</sup>ḥămāṯəḵā ṯəyassərēnî:

3 ḥānnēnî yəhwâ kî ’uməlal ’ānî rəfā’ēnî yəhwâ kî niḇəhălû ‘ăṣāmāy:

4 wənafəšî niḇəhălâ mə’ōḏ wə’atə wə’atâ yəhwâ ‘aḏ-māṯāy:

5 šûḇâ yəhwâ ḥalləṣâ nafəšî hwōšî‘ēnî ləm<sup>a</sup>‘an ḥasədeḵā:

6 kî ’ên bammāweṯ ziḵəreḵā bišə’wōl mî ywōḏeh-llāḵə:

7 yāḡ<sup>a</sup>‘ətî\| bə’anəḥāṯî ’aśəḥeh ḇəḵāl-layəlâ miṭṭāṯî
bəḏimə‘āṯî ‘arəśî ’aməseh:

8 ‘āšəšâ mik<sup>a</sup>‘as ‘ênî ‘āṯəqâ bəḵāl-ṣwōrərāy:

9 sûrû mimmennî kāl-pō‘ălê ’āwen kî-šām<sup>a</sup>‘ yəhwâ qwōl biḵəyî:

10 šām<sup>a</sup>‘ yəhwâ təḥinnāṯî yəhwâ təfillāṯî yiqqāḥ:

11 yēḇōšû\| wəyibâălû mə’ōḏ kāl-’ōyəḇāy yāšuḇû yēḇōšû rāḡ<sup>a</sup>‘:

------------------------------------------------------------------------

[Next: Psalms (Tehilim) Chapter 7](psa007)
