[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job036)  [KJV](../kjv/job036)  [Sep](../sep/job036.md) 
[Vul](../vul/job036.md)   
  
[Job (Iyov) Index](job.md)  
  [Previous](job035)  [Next](job037.md) 

------------------------------------------------------------------------

### Tanach (Hebrew): Job (Iyov) Chapter 36

‎<span id="001">1</span> ‏וַיֹּ֥סֶף אֱלִיה֗וּא וַיֹּאמַֽר׃

‎<span id="002">2</span> ‏כַּתַּר־לִ֣י זְ֭עֵיר וַאֲחַוֶּ֑ךָּ כִּ֤י ע֖וֹד
לֶאֱל֣וֹהַּ מִלִּֽים׃

‎<span id="003">3</span> ‏אֶשָּׂ֣א דֵ֭עִי לְמֵרָח֑וֹק וּ֝לְפֹעֲלִ֗י
אֶֽתֵּֽן־צֶֽדֶק׃

‎<span id="004">4</span> ‏כִּֽי־אָ֭מְנָם לֹא־שֶׁ֣קֶר מִלָּ֑י תְּמִ֖ים
דֵּע֣וֹת עִמָּֽךְ׃

‎<span id="005">5</span> ‏הֶן־אֵ֣ל כַּ֭בִּיר וְלֹ֣א יִמְאָ֑ס כַּ֝בִּ֗יר
כֹּ֣חַֽ לֵֽב׃

‎<span id="006">6</span> ‏לֹא־יְחַיֶּ֥ה רָשָׁ֑ע וּמִשְׁפַּ֖ט עֲנִיִּ֣ים
יִתֵּֽן׃

‎<span id="007">7</span> ‏לֹֽא־יִגְרַ֥ע מִצַּדִּ֗יק עֵ֫ינָ֥יו
וְאֶת־מְלָכִ֥ים לַכִּסֵּ֑א וַיֹּשִׁיבֵ֥ם לָ֝נֶ֗צַח וַיִּגְבָּֽהוּ׃

‎<span id="008">8</span> ‏וְאִם־אֲסוּרִ֥ים בַּזִּקִּ֑ים יִ֝לָּכְד֗וּן
בְּחַבְלֵי־עֹֽנִי׃

‎<span id="009">9</span> ‏וַיַּגֵּ֣ד לָהֶ֣ם פָּעֳלָ֑ם וּ֝פִשְׁעֵיהֶ֗ם
כִּ֣י יִתְגַּבָּֽרוּ׃

‎<span id="010">10</span> ‏וַיִּ֣גֶל אָ֭זְנָם לַמּוּסָ֑ר וַ֝יֹּ֗אמֶר
כִּֽי־יְשֻׁב֥וּן מֵאָֽוֶן׃

‎<span id="011">11</span> ‏אִֽם־יִשְׁמְע֗וּ וְֽיַ֫עֲבֹ֥דוּ יְכַלּ֣וּ
יְמֵיהֶ֣ם בַּטּ֑וֹב וּ֝שְׁנֵיהֶ֗ם בַּנְּעִימִֽים׃

‎<span id="012">12</span> ‏וְאִם־לֹ֣א יִ֭שְׁמְעוּ בְּשֶׁ֣לַח יַעֲבֹ֑רוּ
וְ֝יִגְוְע֗וּ כִּבְלִי־דָֽעַת׃<sup>1</sup>

‎<span id="013">13</span> ‏וְֽחַנְפֵי־לֵ֭ב יָשִׂ֣ימוּ אָ֑ף לֹ֥א
יְ֝שַׁוְּע֗וּ כִּ֣י אֲסָרָֽם׃

‎<span id="014">14</span> ‏תָּמֹ֣ת בַּנֹּ֣עַר נַפְשָׁ֑ם וְ֝חַיָּתָ֗ם
בַּקְּדֵשִֽׁים׃

‎<span id="015">15</span> ‏יְחַלֵּ֣ץ עָנִ֣י בְעָנְי֑וֹ וְיִ֖גֶל
בַּלַּ֣חַץ אָזְנָֽם׃

‎<span id="016">16</span> ‏וְאַ֤ף הֲסִיתְךָ֨׀<sup>3</sup> מִפִּי־צָ֗ר
רַ֭חַב לֹא־מוּצָ֣ק תַּחְתֶּ֑יהָ וְנַ֥חַת שֻׁ֝לְחָנְךָ֗ מָ֣לֵא דָֽשֶׁן׃

‎<span id="017">17</span> ‏וְדִין־רָשָׁ֥ע מָלֵ֑אתָ דִּ֖ין וּמִשְׁפָּ֣ט
יִתְמֹֽכוּ׃

‎<span id="018">18</span> ‏כִּֽי־חֵ֭מָה פֶּן־יְסִֽיתְךָ֣ בְסָ֑פֶק
וְרָב־כֹּ֝֗פֶר אַל־יַטֶּֽךָּ׃

‎<span id="019">19</span> ‏הֲיַעֲרֹ֣ךְ שׁ֖וּעֲךָ לֹ֣א בְצָ֑ר וְ֝כֹ֗ל
מַאֲמַצֵּי־כֹֽחַ׃

‎<span id="020">20</span> ‏אַל־תִּשְׁאַ֥ף הַלָּ֑יְלָה לַעֲל֖וֹת עַמִּ֣ים
תַּחְתָּֽם׃

‎<span id="021">21</span> ‏הִ֭שָּׁמֶר אַל־תֵּ֣פֶן אֶל־אָ֑וֶן
כִּֽי־עַל־זֶ֝֗ה<sup>3</sup> בָּחַ֥רְתָּ מֵעֹֽנִי׃

‎<span id="022">22</span> ‏הֶן־אֵ֭ל יַשְׂגִּ֣יב בְּכֹח֑וֹ מִ֖י כָמֹ֣הוּ
מוֹרֶֽה׃

‎<span id="023">23</span> ‏מִֽי־פָקַ֣ד עָלָ֣יו דַּרְכּ֑וֹ וּמִֽי־אָ֝מַ֗ר
פָּעַ֥לְתָּ עַוְלָֽה׃

‎<span id="024">24</span> ‏זְ֭כֹר כִּֽי־תַשְׂגִּ֣יא פָעֳל֑וֹ אֲשֶׁ֖ר
שֹׁרְר֣וּ אֲנָשִֽׁים׃

‎<span id="025">25</span> ‏כָּל־אָדָ֥ם חָֽזוּ־ב֑וֹ אֱ֝נ֗וֹשׁ יַבִּ֥יט
מֵרָחֽוֹק׃

‎<span id="026">26</span> ‏הֶן־אֵ֣ל שַׂ֭גִּיא וְלֹ֣א נֵדָ֑ע מִסְפַּ֖ר
שָׁנָ֣יו וְלֹא־חֵֽקֶר׃

‎<span id="027">27</span> ‏כִּ֭י יְגָרַ֣ע נִטְפֵי־מָ֑יִם יָזֹ֖קּוּ
מָטָ֣ר לְאֵדֽוֹ׃

‎<span id="028">28</span> ‏אֲשֶֽׁר־יִזְּל֥וּ שְׁחָקִ֑ים יִ֝רְעֲפ֗וּ
עֲלֵ֤י׀ אָדָ֬ם רָֽב׃

‎<span id="029">29</span> ‏אַ֣ף אִם־יָ֭בִין מִפְרְשֵׂי־עָ֑ב תְּ֝שֻׁא֗וֹת
סֻכָּתֽוֹ׃

‎<span id="030">30</span> ‏הֵן־פָּרַ֣שׂ עָלָ֣יו אוֹר֑וֹ וְשָׁרְשֵׁ֖י
הַיָּ֣ם כִּסָּֽה׃

‎<span id="031">31</span> ‏כִּי־בָ֭ם יָדִ֣ין עַמִּ֑ים יִֽתֶּן־אֹ֥כֶל
לְמַכְבִּֽיר׃

‎<span id="032">32</span> ‏עַל־כַּפַּ֥יִם כִּסָּה־א֑וֹר וַיְצַ֖ו
עָלֶ֣יהָ בְמַפְגִּֽיעַ׃

‎<span id="033">33</span> ‏יַגִּ֣יד עָלָ֣יו רֵע֑וֹ מִ֝קְנֶ֗ה אַ֣ף
עַל־עוֹלֶֽה׃

1 wayyōsef ’ĕlîhû’ wayyō’mar:

2 katar-lî zə‘êr wa’ăḥaûeḵḵā kî ‘wōḏ le’ĕlwōhha millîm:

3 ’eśśā’ ḏē‘î ləmērāḥwōq ûləfō‘ălî ’etēn-ṣeḏeq:

4 kî-’āmənām lō’-šeqer millāy təmîm dē‘wōṯ ‘immāḵə:

5 hen-’ēl kabîr wəlō’ yimə’ās kabîr kōḥa lēḇ:

6 lō’-yəḥayyeh rāšā‘ ûmišəpaṭ ‘ănîyîm yitēn:

7 lō’-yiḡər<sup>a</sup>‘ miṣṣadîq ‘ênāyw wə’eṯ-məlāḵîm lakissē’
wayyōšîḇēm lāneṣ<sup>a</sup>ḥ wayyiḡəbâû:

8 wə’im-’ăsûrîm bazziqqîm yillāḵəḏûn bəḥaḇəlê-‘ōnî:

9 wayyagēḏ lâem pā‘ŏlām ûfišə‘êhem kî yiṯəgabārû:

10 wayyiḡel ’āzənām lammûsār wayyō’mer kî-yəšuḇûn mē’āwen:

11 ’im-yišəmə‘û wəy<sup>a</sup>‘ăḇōḏû yəḵallû yəmêhem baṭṭwōḇ ûšənêhem
bannə‘îmîm:

12 wə’im-lō’ yišəmə‘û bəšel<sup>a</sup>ḥ y<sup>a</sup>‘ăḇōrû wəyiḡəwə‘û
kiḇəlî-ḏā‘aṯ:<sup>1</sup>

13 wəḥanəfê-lēḇ yāśîmû ’āf lō’ yəšaûə‘û kî ’ăsārām:

14 tāmōṯ bannō‘ar nafəšām wəḥayyāṯām baqqəḏēšîm:

15 yəḥallēṣ ‘ānî ḇə‘ānəywō wəyiḡel ball<sup>a</sup>ḥaṣ ’āzənām:

16 wə’af hăsîṯəḵā\|<sup>3</sup> mipî-ṣār r<sup>a</sup>ḥaḇ lō’-mûṣāq
t<sup>a</sup>ḥəteyhā wən<sup>a</sup>ḥaṯ šuləḥānəḵā mālē’ ḏāšen:

17 wəḏîn-rāšā‘ mālē’ṯā dîn ûmišəpāṭ yiṯəmōḵû:

18 kî-ḥēmâ pen-yəsîṯəḵā ḇəsāfeq wərāḇ-kōfer ’al-yaṭṭeḵḵā:

19 hăy<sup>a</sup>‘ărōḵə šû‘ăḵā lō’ ḇəṣār wəḵōl ma’ămaṣṣê-ḵōḥa:

20 ’al-tišə’af hallāyəlâ l<sup>a</sup>‘ălwōṯ ‘ammîm t<sup>a</sup>ḥətām:

21 hiššāmer ’al-tēfen ’el-’āwen kî-‘al-zeh<sup>3</sup> bāḥarətā mē‘ōnî:

22 hen-’ēl yaśəgîḇ bəḵōḥwō mî ḵāmōhû mwōreh:

23 mî-fāqaḏ ‘ālāyw darəkwō ûmî-’āmar pā‘alətā ‘awəlâ:

24 zəḵōr kî-ṯaśəgî’ fā‘ŏlwō ’ăšer šōrərû ’ănāšîm:

25 kāl-’āḏām ḥāzû-ḇwō ’ĕnwōš yabîṭ mērāḥwōq:

26 hen-’ēl śagî’ wəlō’ nēḏā‘ misəpar šānāyw wəlō’-ḥēqer:

27 kî yəḡār<sup>a</sup>‘ niṭəfê-māyim yāzōqqû māṭār lə’ēḏwō:

28 ’ăšer-yizzəlû šəḥāqîm yirə‘ăfû ‘ălê\| ’āḏām rāḇ:

29 ’af ’im-yāḇîn mifərəśê-‘āḇ təšu’wōṯ sukāṯwō:

30 hēn-pāraś ‘ālāyw ’wōrwō wəšārəšê hayyām kissâ:

31 kî-ḇām yāḏîn ‘ammîm yiten-’ōḵel ləmaḵəbîr:

32 ‘al-kapayim kissâ-’wōr wayəṣaw ‘āleyhā ḇəmafəgî‘a:

33 yagîḏ ‘ālāyw rē‘wō miqəneh ’af ‘al-‘wōleh:

------------------------------------------------------------------------

[Next: Job (Iyov) Chapter 37](job037.md)
