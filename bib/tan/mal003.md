[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/mal003)  [KJV](../kjv/mal003)  [Sep](../sep/mal003) 
[Vul](../vul/mal003)   
  
[Malachi (Malakhi) Index](mal)  
  [Previous](mal002)  [Next](psa001) 

------------------------------------------------------------------------

### Tanach (Hebrew): Malachi (Malakhi) Chapter 3

‎<span id="001">1</span> ‏הִנְנִ֤י שֹׁלֵחַ֙ מַלְאָכִ֔י וּפִנָּה־דֶ֖רֶךְ
לְפָנָ֑י וּפִתְאֹם֩ יָב֨וֹא אֶל־הֵיכָל֜וֹ הָאָד֣וֹן׀ אֲשֶׁר־אַתֶּ֣ם
מְבַקְשִׁ֗ים וּמַלְאַ֨ךְ הַבְּרִ֜ית אֲשֶׁר־אַתֶּ֤ם חֲפֵצִים֙ הִנֵּה־בָ֔א
אָמַ֖ר יְהוָ֥ה צְבָאֽוֹת׃

‎<span id="002">2</span> ‏וּמִ֤י מְכַלְכֵּל֙ אֶת־י֣וֹם בּוֹא֔וֹ וּמִ֥י
הָעֹמֵ֖ד בְּהֵרָֽאוֹת֑וֹ כִּֽי־הוּא֙ כְּאֵ֣שׁ מְצָרֵ֔ף וּכְבֹרִ֖ית
מְכַבְּסִֽים׃

‎<span id="003">3</span> ‏וְיָשַׁ֨ב מְצָרֵ֤ף וּמְטַהֵר֙ כֶּ֔סֶף וְטִהַ֤ר
אֶת־בְּנֵֽי־לֵוִי֙ וְזִקַּ֣ק אֹתָ֔ם כַּזָּהָ֖ב וְכַכָּ֑סֶף וְהָיוּ֙
לַֽיהוָ֔ה מַגִּישֵׁ֥י מִנְחָ֖ה בִּצְדָקָֽה׃

‎<span id="004">4</span> ‏וְעָֽרְבָה֙ לַֽיהוָ֔ה מִנְחַ֥ת יְהוּדָ֖ה
וִירֽוּשָׁלִָ֑ם כִּימֵ֣י עוֹלָ֔ם וּכְשָׁנִ֖ים קַדְמֹנִיּֽוֹת׃

‎<span id="005">5</span> ‏וְקָרַבְתִּ֣י אֲלֵיכֶם֮ לַמִּשְׁפָּט֒
וְהָיִ֣יתִי׀ עֵ֣ד מְמַהֵ֗ר בַּֽמְכַשְּׁפִים֙ וּבַמְנָ֣אֲפִ֔ים
וּבַנִּשְׁבָּעִ֖ים לַשָּׁ֑קֶר וּבְעֹשְׁקֵ֣י שְׂכַר־שָׂ֠כִיר אַלְמָנָ֨ה
וְיָת֤וֹם וּמַטֵּי־גֵר֙ וְלֹ֣א יְרֵא֔וּנִי אָמַ֖ר יְהוָ֥ה צְבָאֽוֹת׃

‎<span id="006">6</span> ‏כִּ֛י אֲנִ֥י יְהוָ֖ה לֹ֣א שָׁנִ֑יתִי וְאַתֶּ֥ם
בְּנֵֽי־יַעֲקֹ֖ב לֹ֥א כְלִיתֶֽם׃

‎<span id="007">7</span> ‏לְמִימֵ֨י אֲבֹתֵיכֶ֜ם סַרְתֶּ֤ם מֵֽחֻקַּי֙
וְלֹ֣א שְׁמַרְתֶּ֔ם שׁ֤וּבוּ אֵלַי֙ וְאָשׁ֣וּבָה אֲלֵיכֶ֔ם אָמַ֖ר
יְהוָ֣ה צְבָא֑וֹת וַאֲמַרְתֶּ֖ם בַּמֶּ֥ה נָשֽׁוּב׃

‎<span id="008">8</span> ‏הֲיִקְבַּ֨ע אָדָ֜ם אֱלֹהִ֗ים כִּ֤י אַתֶּם֙
קֹבְעִ֣ים אֹתִ֔י וַאֲמַרְתֶּ֖ם בַּמֶּ֣ה קְבַעֲנ֑וּךָ הַֽמַּעֲשֵׂ֖ר
וְהַתְּרוּמָֽה׃

‎<span id="009">9</span> ‏בַּמְּאֵרָה֙ אַתֶּ֣ם נֵֽאָרִ֔ים וְאֹתִ֖י
אַתֶּ֣ם קֹבְעִ֑ים הַגּ֖וֹי כֻּלּֽוֹ׃

‎<span id="010">10</span> ‏הָבִ֨יאוּ אֶת־כָּל־הַֽמַּעֲשֵׂ֜ר אֶל־בֵּ֣ית
הָאוֹצָ֗ר וִיהִ֥י טֶ֙רֶף֙ בְּבֵיתִ֔י וּבְחָנ֤וּנִי נָא֙ בָּזֹ֔את אָמַ֖ר
יְהוָ֣ה צְבָא֑וֹת אִם־לֹ֧א אֶפְתַּ֣ח לָכֶ֗ם אֵ֚ת אֲרֻבּ֣וֹת הַשָּׁמַ֔יִם
וַהֲרִיקֹתִ֥י לָכֶ֛ם בְּרָכָ֖ה עַד־בְּלִי־דָֽי׃

‎<span id="011">11</span> ‏וְגָעַרְתִּ֤י לָכֶם֙ בָּֽאֹכֵ֔ל
וְלֹֽא־יַשְׁחִ֥ת לָכֶ֖ם אֶת־פְּרִ֣י הָאֲדָמָ֑ה וְלֹא־תְשַׁכֵּ֨ל לָכֶ֤ם
הַגֶּ֙פֶן֙ בַּשָּׂדֶ֔ה אָמַ֖ר יְהוָ֥ה צְבָאֽוֹת׃

‎<span id="012">12</span> ‏וְאִשְּׁר֥וּ אֶתְכֶ֖ם כָּל־הַגּוֹיִ֑ם
כִּֽי־תִהְי֤וּ אַתֶּם֙ אֶ֣רֶץ חֵ֔פֶץ אָמַ֖ר יְהוָ֥ה צְבָאֽוֹת׃ ס

‎<span id="013">13</span> ‏חָזְק֥וּ עָלַ֛י דִּבְרֵיכֶ֖ם אָמַ֣ר יְהוָ֑ה
וַאֲמַרְתֶּ֕ם מַה־נִּדְבַּ֖רְנוּ עָלֶֽיךָ׃

‎<span id="014">14</span> ‏אֲמַרְתֶּ֕ם שָׁ֖וְא עֲבֹ֣ד אֱלֹהִ֑ים
וּמַה־בֶּ֗צַע כִּ֤י שָׁמַ֙רְנוּ֙ מִשְׁמַרְתּ֔וֹ וְכִ֤י הָלַ֙כְנוּ֙
קְדֹ֣רַנִּ֔ית מִפְּנֵ֖י יְהוָ֥ה צְבָאֽוֹת׃

‎<span id="015">15</span> ‏וְעַתָּ֕ה אֲנַ֖חְנוּ מְאַשְּׁרִ֣ים זֵדִ֑ים
גַּם־נִבְנוּ֙ עֹשֵׂ֣י רִשְׁעָ֔ה גַּ֧ם בָּחֲנ֛וּ אֱלֹהִ֖ים
וַיִּמָּלֵֽטוּ׃

‎<span id="016">16</span> ‏אָ֧ז נִדְבְּר֛וּ יִרְאֵ֥י יְהוָ֖ה אִ֣ישׁ
אֶת־רֵעֵ֑הוּ וַיַּקְשֵׁ֤ב יְהוָה֙ וַיִּשְׁמָ֔ע וַ֠יִּכָּתֵב סֵ֣פֶר
זִכָּר֤וֹן לְפָנָיו֙ לְיִרְאֵ֣י יְהוָ֔ה וּלְחֹשְׁבֵ֖י שְׁמֽוֹ׃

‎<span id="017">17</span> ‏וְהָ֣יוּ לִ֗י אָמַר֙ יְהוָ֣ה צְבָא֔וֹת
לַיּ֕וֹם אֲשֶׁ֥ר אֲנִ֖י עֹשֶׂ֣ה סְגֻלָּ֑ה וְחָמַלְתִּ֣י עֲלֵיהֶ֔ם
כַּֽאֲשֶׁר֙ יַחְמֹ֣ל אִ֔ישׁ עַל־בְּנ֖וֹ הָעֹבֵ֥ד<sup>3</sup> אֹתֽוֹ׃

‎<span id="018">18</span> ‏וְשַׁבְתֶּם֙ וּרְאִיתֶ֔ם בֵּ֥ין צַדִּ֖יק
לְרָשָׁ֑ע בֵּ֚ין עֹבֵ֣ד אֱלֹהִ֔ים לַאֲשֶׁ֖ר לֹ֥א עֲבָדֽוֹ׃ ס

‎<span id="019">19</span> ‏כִּֽי־הִנֵּ֤ה הַיּוֹם֙ בָּ֔א בֹּעֵ֖ר
כַּתַּנּ֑וּר וְהָי֨וּ כָל־זֵדִ֜ים וְכָל־עֹשֵׂ֤ה רִשְׁעָה֙ קַ֔שׁ וְלִהַ֨ט
אֹתָ֜ם הַיּ֣וֹם הַבָּ֗א אָמַר֙ יְהוָ֣ה צְבָא֔וֹת אֲשֶׁ֛ר לֹא־יַעֲזֹ֥ב
לָהֶ֖ם שֹׁ֥רֶשׁ וְעָנָֽף׃

‎<span id="020">20</span> ‏וְזָרְחָ֨ה לָכֶ֜ם יִרְאֵ֤י שְׁמִי֙ שֶׁ֣מֶשׁ
צְדָקָ֔ה וּמַרְפֵּ֖א בִּכְנָפֶ֑יהָ וִֽיצָאתֶ֥ם וּפִשְׁתֶּ֖ם כְּעֶגְלֵ֥י
מַרְבֵּֽק׃

‎<span id="021">21</span> ‏וְעַסּוֹתֶ֣ם רְשָׁעִ֔ים כִּֽי־יִהְי֣וּ אֵ֔פֶר
תַּ֖חַת כַּפּ֣וֹת רַגְלֵיכֶ֑ם בַּיּוֹם֙ אֲשֶׁ֣ר אֲנִ֣י עֹשֶׂ֔ה אָמַ֖ר
יְהוָ֥ה צְבָאֽוֹת׃ פ

‎<span id="022">22</span> ‏זִכְר֕וּ תּוֹרַ֖ת מֹשֶׁ֣ה עַבְדִּ֑י אֲשֶׁר֩
צִוִּ֨יתִי אוֹת֤וֹ בְחֹרֵב֙ עַל־כָּל־יִשְׂרָאֵ֔ל חֻקִּ֖ים
וּמִשְׁפָּטִֽים׃

‎<span id="023">23</span> ‏הִנֵּ֤ה אָֽנֹכִי֙ שֹׁלֵ֣חַ לָכֶ֔ם אֵ֖ת
אֵלִיָּ֣ה הַנָּבִ֑יא לִפְנֵ֗י בּ֚וֹא י֣וֹם יְהוָ֔ה הַגָּד֖וֹל
וְהַנּוֹרָֽא׃

‎<span id="024">24</span> ‏וְהֵשִׁ֤יב לֵב־אָבוֹת֙ עַל־בָּנִ֔ים וְלֵ֥ב
בָּנִ֖ים עַל־אֲבוֹתָ֑ם פֶּן־אָב֕וֹא וְהִכֵּיתִ֥י אֶת־הָאָ֖רֶץ חֵֽרֶם׃

1 hinənî šōlēḥa malə’āḵî ûfinnâ-ḏereḵə ləfānāy ûfiṯə’ōm yāḇwō’
’el-hêḵālwō hā’āḏwōn\| ’ăšer-’atem məḇaqəšîm ûmalə’aḵə habərîṯ
’ăšer-’atem ḥăfēṣîm hinnēh-ḇā’ ’āmar yəhwâ ṣəḇā’wōṯ:

2 ûmî məḵaləkēl ’eṯ-ywōm bwō’wō ûmî hā‘ōmēḏ bəhērā’wōṯwō kî-hû’ kə’ēš
məṣārēf ûḵəḇōrîṯ məḵabəsîm:

3 wəyāšaḇ məṣārēf ûməṭahēr kesef wəṭihar ’eṯ-bənê-lēwî wəziqqaq ’ōṯām
kazzâāḇ wəḵakāsef wəhāyû layhwâ magîšê minəḥâ biṣəḏāqâ:

4 wə‘ārəḇâ layhwâ minəḥaṯ yəhûḏâ wîrûšālāim kîmê ‘wōlām ûḵəšānîm
qaḏəmōnîywōṯ:

5 wəqāraḇətî ’ălêḵem lammišəpāṭ wəhāyîṯî\| ‘ēḏ məmahēr baməḵaššəfîm
ûḇamənā’ăfîm ûḇannišəbā‘îm laššāqer ûḇə‘ōšəqê śəḵar-śāḵîr ’aləmānâ
wəyāṯwōm ûmaṭṭê-ḡēr wəlō’ yərē’ûnî ’āmar yəhwâ ṣəḇā’wōṯ:

6 kî ’ănî yəhwâ lō’ šānîṯî wə’atem bənê-y<sup>a</sup>‘ăqōḇ lō’ ḵəlîṯem:

7 ləmîmê ’ăḇōṯêḵem sarətem mēḥuqqay wəlō’ šəmarətem šûḇû ’ēlay wə’āšûḇâ
’ălêḵem ’āmar yəhwâ ṣəḇā’wōṯ wa’ămarətem bammeh nāšûḇ:

8 hăyiqəb<sup>a</sup>‘ ’āḏām ’ĕlōhîm kî ’atem qōḇə‘îm ’ōṯî wa’ămarətem
bammeh qəḇ<sup>a</sup>‘ănûḵā hamm<sup>a</sup>‘ăśēr wəhatərûmâ:

9 bammə’ērâ ’atem nē’ārîm wə’ōṯî ’atem qōḇə‘îm hagwōy kullwō:

10 hāḇî’û ’eṯ-kāl-hamm<sup>a</sup>‘ăśēr ’el-bêṯ hā’wōṣār wîhî ṭeref
bəḇêṯî ûḇəḥānûnî nā’ bāzō’ṯ ’āmar yəhwâ ṣəḇā’wōṯ ’im-lō’
’efət<sup>a</sup>ḥ lāḵem ’ēṯ ’ărubwōṯ haššāmayim wahărîqōṯî lāḵem bərāḵâ
‘aḏ-bəlî-ḏāy:

11 wəḡā‘arətî lāḵem bā’ōḵēl wəlō’-yašəḥiṯ lāḵem ’eṯ-pərî hā’ăḏāmâ
wəlō’-ṯəšakēl lāḵem hagefen baśśāḏeh ’āmar yəhwâ ṣəḇā’wōṯ:

12 wə’iššərû ’eṯəḵem kāl-hagwōyim kî-ṯihəyû ’atem ’ereṣ ḥēfeṣ ’āmar
yəhwâ ṣəḇā’wōṯ: s

13 ḥāzəqû ‘ālay diḇərêḵem ’āmar yəhwâ wa’ămarətem mah-nniḏəbarənû
‘āleyḵā:

14 ’ămarətem šāwə’ ‘ăḇōḏ ’ĕlōhîm ûmah-beṣ<sup>a</sup>‘ kî šāmarənû
mišəmarətwō wəḵî hālaḵənû qəḏōrannîṯ mipənê yəhwâ ṣəḇā’wōṯ:

15 wə‘atâ ’ăn<sup>a</sup>ḥənû mə’aššərîm zēḏîm gam-niḇənû ‘ōśê rišə‘â
gam bāḥănû ’ĕlōhîm wayyimmālēṭû:

16 ’āz niḏəbərû yirə’ê yəhwâ ’îš ’eṯ-rē‘ēhû wayyaqəšēḇ yəhwâ wayyišəmā‘
wayyikāṯēḇ sēfer zikārwōn ləfānāyw ləyirə’ê yəhwâ ûləḥōšəḇê šəmwō:

17 wəhāyû lî ’āmar yəhwâ ṣəḇā’wōṯ layywōm ’ăšer ’ănî ‘ōśeh səḡullâ
wəḥāmalətî ‘ălêhem ka’ăšer y<sup>a</sup>ḥəmōl ’îš ‘al-bənwō
hā‘ōḇēḏ<sup>3</sup> ’ōṯwō:

18 wəšaḇətem ûrə’îṯem bên ṣadîq lərāšā‘ bên ‘ōḇēḏ ’ĕlōhîm la’ăšer lō’
‘ăḇāḏwō: s

19 kî-hinnēh hayywōm bā’ bō‘ēr katannûr wəhāyû ḵāl-zēḏîm wəḵāl-‘ōśēh
rišə‘â qaš wəlihaṭ ’ōṯām hayywōm habā’ ’āmar yəhwâ ṣəḇā’wōṯ ’ăšer
lō’-y<sup>a</sup>‘ăzōḇ lâem šōreš wə‘ānāf:

20 wəzārəḥâ lāḵem yirə’ê šəmî šemeš ṣəḏāqâ ûmarəpē’ biḵənāfeyhā wîṣā’ṯem
ûfišətem kə‘eḡəlê marəbēq:

21 wə‘asswōṯem rəšā‘îm kî-yihəyû ’ēfer t<sup>a</sup>ḥaṯ kapwōṯ raḡəlêḵem
bayywōm ’ăšer ’ănî ‘ōśeh ’āmar yəhwâ ṣəḇā’wōṯ: f

22 ziḵərû twōraṯ mōšeh ‘aḇədî ’ăšer ṣiûîṯî ’wōṯwō ḇəḥōrēḇ
‘al-kāl-yiśərā’ēl ḥuqqîm ûmišəpāṭîm:

23 hinnēh ’ānōḵî šōlēḥa lāḵem ’ēṯ ’ēlîyâ hannāḇî’ lifənê bwō’ ywōm yəhwâ
hagāḏwōl wəhannwōrā’:

24 wəhēšîḇ lēḇ-’āḇwōṯ ‘al-bānîm wəlēḇ bānîm ‘al-’ăḇwōṯām pen-’āḇwō’
wəhikêṯî ’eṯ-hā’āreṣ ḥērem:

------------------------------------------------------------------------

[Next: Psalms (Tehilim) Chapter 1](psa001)
