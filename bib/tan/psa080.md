[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa080)  [KJV](../kjv/psa080)  [Sep](../sep/psa080.md) 
[Vul](../vul/psa080.md)   
  
[Psalms (Tehilim) Index](psa.md)  
  [Previous](psa079)  [Next](psa081.md) 

------------------------------------------------------------------------

### Tanach (Hebrew): Psalms (Tehilim) Chapter 80

‎<span id="001">1</span> ‏לַמְנַצֵּ֥חַ אֶל־שֹׁשַׁנִּ֑ים עֵד֖וּת לְאָסָ֣ף
מִזְמֽוֹר׃

‎<span id="002">2</span> ‏רֹ֘עֵ֤ה יִשְׂרָאֵ֨ל׀ הַאֲזִ֗ינָה נֹהֵ֣ג
כַּצֹּ֣אן יוֹסֵ֑ף יֹשֵׁ֖ב הַכְּרוּבִ֣ים הוֹפִֽיעָה׃

‎<span id="003">3</span> ‏לִפְנֵ֤י אֶפְרַ֨יִם׀ וּבִנְיָ֘מִ֤ן
וּמְנַשֶּׁ֗ה עוֹרְרָ֥ה אֶת־גְּבֽוּרָתֶ֑ךָ וּלְכָ֖ה לִישֻׁעָ֣תָה לָּֽנוּ׃

‎<span id="004">4</span> ‏אֱלֹהִ֥ים הֲשִׁיבֵ֑נוּ וְהָאֵ֥ר פָּ֝נֶ֗יךָ
וְנִוָּשֵֽׁעָה׃

‎<span id="005">5</span> ‏יְהוָ֣ה אֱלֹהִ֣ים צְבָא֑וֹת עַד־מָתַ֥י
עָ֝שַׁ֗נְתָּ בִּתְפִלַּ֥ת עַמֶּֽךָ׃

‎<span id="006">6</span> ‏הֶ֭אֱכַלְתָּם לֶ֣חֶם דִּמְעָ֑ה וַ֝תַּשְׁקֵ֗מוֹ
בִּדְמָע֥וֹת שָׁלִֽישׁ׃

‎<span id="007">7</span> ‏תְּשִׂימֵ֣נוּ מָ֭דוֹן לִשְׁכֵנֵ֑ינוּ
וְ֝אֹיְבֵ֗ינוּ יִלְעֲגוּ־לָֽמוֹ׃

‎<span id="008">8</span> ‏אֱלֹהִ֣ים צְבָא֣וֹת הֲשִׁיבֵ֑נוּ וְהָאֵ֥ר
פָּ֝נֶ֗יךָ וְנִוָּשֵֽׁעָה׃

‎<span id="009">9</span> ‏גֶּ֭פֶן מִמִּצְרַ֣יִם תַּסִּ֑יעַ תְּגָרֵ֥שׁ
גּ֝וֹיִ֗ם וַתִּטָּעֶֽהָ׃

‎<span id="010">10</span> ‏פִּנִּ֥יתָ לְפָנֶ֑יהָ וַתַּשְׁרֵ֥שׁ
שָׁ֝רָשֶׁ֗יהָ וַתְּמַלֵּא־אָֽרֶץ׃

‎<span id="011">11</span> ‏כָּסּ֣וּ הָרִ֣ים צִלָּ֑הּ וַ֝עֲנָפֶ֗יהָ
אַֽרְזֵי־אֵֽל׃

‎<span id="012">12</span> ‏תְּשַׁלַּ֣ח קְצִירֶ֣הָ עַד־יָ֑ם וְאֶל־נָ֝הָ֗ר
יֽוֹנְקוֹתֶֽיהָ׃

‎<span id="013">13</span> ‏לָ֭מָּה פָּרַ֣צְתָּ גְדֵרֶ֑יהָ וְ֝אָר֗וּהָ
כָּל־עֹ֥בְרֵי דָֽרֶךְ׃

‎<span id="014">14</span> ‏יְכַרְסְמֶ֣נָּֽה חֲזִ֣יר
מִיָּ֑עַ<sup>7</sup>ר וְזִ֖יז שָׂדַ֣י יִרְעֶֽנָּה׃

‎<span id="015">15</span> ‏אֱלֹהִ֣ים צְבָאוֹת֮ שֽׁ֫וּב־נָ֥א הַבֵּ֣ט
מִשָּׁמַ֣יִם וּרְאֵ֑ה וּ֝פְקֹ֗ד גֶּ֣פֶן זֹֽאת׃

‎<span id="016">16</span> ‏וְ֭כַנָּה אֲשֶׁר־נָטְעָ֣ה יְמִינֶ֑ךָ
וְעַל־בֵּ֝֗ן אִמַּ֥צְתָּה לָּֽךְ׃

‎<span id="017">17</span> ‏שְׂרֻפָ֣ה בָאֵ֣שׁ כְּסוּחָ֑ה מִגַּעֲרַ֖ת
פָּנֶ֣יךָ יֹאבֵֽדוּ׃

‎<span id="018">18</span> ‏תְּֽהִי־יָ֭דְךָ עַל־אִ֣ישׁ יְמִינֶ֑ךָ
עַל־בֶּן־אָ֝דָ֗ם אִמַּ֥צְתָּ לָּֽךְ׃

‎<span id="019">19</span> ‏וְלֹא־נָס֥וֹג מִמֶּ֑ךָּ תְּ֝חַיֵּ֗נוּ
וּבְשִׁמְךָ֥ נִקְרָֽא׃

‎<span id="020">20</span> ‏יְה֘וָ֤ה אֱלֹהִ֣ים צְבָא֣וֹת הֲשִׁיבֵ֑נוּ
הָאֵ֥ר פָּ֝נֶ֗יךָ וְנִוָּשֵֽׁעָה׃

1 lamənaṣṣēḥa ’el-šōšannîm ‘ēḏûṯ lə’āsāf mizəmwōr:

2 rō‘ēh yiśərā’ēl\| ha’ăzînâ nōhēḡ kaṣṣō’n ywōsēf yōšēḇ hakərûḇîm
hwōfî‘â:

3 lifənê ’efərayim\| ûḇinəyāmin ûmənaššeh ‘wōrərâ ’eṯ-gəḇûrāṯeḵā ûləḵâ
lîšu‘āṯâ llānû:

4 ’ĕlōhîm hăšîḇēnû wəhā’ēr pāneyḵā wəniûāšē‘â:

5 yəhwâ ’ĕlōhîm ṣəḇā’wōṯ ‘aḏ-māṯay ‘āšanətā biṯəfillaṯ ‘ammeḵā:

6 he’ĕḵalətām leḥem dimə‘â watašəqēmwō biḏəmā‘wōṯ šālîš:

7 təśîmēnû māḏwōn lišəḵēnênû wə’ōyəḇênû yilə‘ăḡû-lāmwō:

8 ’ĕlōhîm ṣəḇā’wōṯ hăšîḇēnû wəhā’ēr pāneyḵā wəniûāšē‘â:

9 gefen mimmiṣərayim tassî‘a təḡārēš gwōyim watiṭṭā‘ehā:

10 pinnîṯā ləfāneyhā watašərēš šārāšeyhā watəmallē’-’āreṣ:

11 kāssû hārîm ṣillāh w<sup>a</sup>‘ănāfeyhā ’arəzê-’ēl:

12 təšall<sup>a</sup>ḥ qəṣîrehā ‘aḏ-yām wə’el-nâār ywōnəqwōṯeyhā:

13 lāmmâ pāraṣətā ḡəḏēreyhā wə’ārûhā kāl-‘ōḇərê ḏāreḵə:

14 yəḵarəsəmennâ ḥăzîr mîyā‘a<sup>7</sup>r wəzîz śāḏay yirə‘ennâ:

15 ’ĕlōhîm ṣəḇā’wōṯ šûḇ-nā’ habēṭ miššāmayim ûrə’ēh ûfəqōḏ gefen zō’ṯ:

16 wəḵannâ ’ăšer-nāṭə‘â yəmîneḵā wə‘al-bēn ’immaṣətâ llāḵə:

17 śərufâ ḇā’ēš kəsûḥâ mig<sup>a</sup>‘ăraṯ pāneyḵā yō’ḇēḏû:

18 təhî-yāḏəḵā ‘al-’îš yəmîneḵā ‘al-ben-’āḏām ’immaṣətā llāḵə:

19 wəlō’-nāswōḡ mimmeḵḵā təḥayyēnû ûḇəšiməḵā niqərā’:

20 yəhwâ ’ĕlōhîm ṣəḇā’wōṯ hăšîḇēnû hā’ēr pāneyḵā wəniûāšē‘â:

------------------------------------------------------------------------

[Next: Psalms (Tehilim) Chapter 81](psa081.md)
