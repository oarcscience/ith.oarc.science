<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Proverbs (Mishlei): Proverbs (Mishlei) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro018.htm">Polyglot</A>&nbsp;
<A HREF="../kjv/pro018.htm">KJV</A>&nbsp;
<A HREF="../sep/pro018.htm">Sep</A>&nbsp;
<A HREF="../vul/pro018.htm">Vul</A>&nbsp;

<BR>
<BR><A HREF="pro.htm">Proverbs (Mishlei) Index</A><BR>
&nbsp;
<A HREF="pro017.htm">Previous</A>&nbsp;
<A HREF="pro019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Proverbs (Mishlei) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;לְֽ֭תַאֲוָה יְבַקֵּ֣שׁ נִפְרָ֑ד בְּכָל־תּ֝וּשִׁיָּ֗ה יִתְגַּלָּֽע׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;לֹֽא־יַחְפֹּ֣ץ כְּ֭סִיל בִּתְבוּנָ֑ה כִּ֝֗י אִֽם־בְּהִתְגַּלּ֥וֹת לִבּֽוֹ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;בְּֽבוֹא־רָ֭שָׁע בָּ֣א גַם־בּ֑וּז וְֽעִם־קָל֥וֹן חֶרְפָּֽה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מַ֣יִם עֲ֭מֻקִּים דִּבְרֵ֣י פִי־אִ֑ישׁ נַ֥חַל נֹ֝בֵ֗עַ מְק֣וֹר חָכְמָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;שְׂאֵ֣ת פְּנֵי־רָשָׁ֣ע לֹא־ט֑וֹב לְהַטּ֥וֹת צַ֝דִּ֗יק בַּמִּשְׁפָּֽט׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שִׂפְתֵ֣י כְ֭סִיל יָבֹ֣אֽוּ בְרִ֑יב וּ֝פִ֗יו לְֽמַהֲלֻמ֥וֹת יִקְרָֽא׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;פִּֽי־כְ֭סִיל מְחִתָּה־ל֑וֹ וּ֝שְׂפָתָ֗יו מוֹקֵ֥שׁ נַפְשֽׁוֹ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־בָֽטֶן׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;גַּ֭ם מִתְרַפֶּ֣ה בִמְלַאכְתּ֑וֹ אָ֥ח ה֝֗וּא לְבַ֣עַל מַשְׁחִֽית׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;מִגְדַּל־עֹ֭ז<font color="red"><sup>3</font></sup> שֵׁ֣ם יְהוָ֑ה בּֽוֹ־יָר֖וּץ צַדִּ֣יק וְנִשְׂגָּֽב׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;ה֣וֹן עָ֭שִׁיר קִרְיַ֣ת עֻזּ֑וֹ וּכְחוֹמָ֥ה נִ֝שְׂגָּבָ֗ה בְּמַשְׂכִּיתֽוֹ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;לִפְנֵי־שֶׁ֭בֶר יִגְבַּ֣הּ לֵב־אִ֑ישׁ וְלִפְנֵ֖י כָב֣וֹד עֲנָוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;מֵשִׁ֣יב דָּ֭בָר בְּטֶ֣רֶם יִשְׁמָ֑ע אִוֶּ֥לֶת הִיא־ל֝֗וֹ וּכְלִמָּֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;רֽוּחַ־אִ֭ישׁ יְכַלְכֵּ֣ל מַחֲלֵ֑הוּ וְר֥וּחַ נְ֝כֵאָ֗ה מִ֣י יִשָּׂאֶֽנָּה׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;לֵ֣ב נָ֭בוֹן יִקְנֶה־דָּ֑עַת וְאֹ֥זֶן חֲ֝כָמִ֗ים תְּבַקֶּשׁ־דָּֽעַת׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;מַתָּ֣ן אָ֭דָם יַרְחִ֣יב ל֑וֹ וְלִפְנֵ֖י גְדֹלִ֣ים יַנְחֶֽנּוּ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;צַדִּ֣יק הָרִאשׁ֣וֹן בְּרִיב֑וֹ <font color="brown">יבא־</font> <font color="blue">וּבָֽא־</font> רֵ֝עֵ֗הוּ וַחֲקָרֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;מִ֭דְיָנִים יַשְׁבִּ֣ית הַגּוֹרָ֑ל וּבֵ֖ין עֲצוּמִ֣ים יַפְרִֽיד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אָ֗ח נִפְשָׁ֥ע מִקִּרְיַת־עֹ֑ז <font color="brown">ומדונים</font> <font color="blue">וּ֝מִדְיָנִ֗ים</font> כִּבְרִ֥יחַ אַרְמֽוֹן׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;מִפְּרִ֣י פִי־אִ֭ישׁ תִּשְׂבַּ֣ע בִּטְנ֑וֹ תְּבוּאַ֖ת שְׂפָתָ֣יו יִשְׂבָּֽע׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;מָ֣וֶת וְ֭חַיִּים בְּיַד־לָשׁ֑וֹן וְ֝אֹהֲבֶ֗יהָ יֹאכַ֥ל פִּרְיָֽהּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;מָצָ֣א אִ֭שָּׁה מָ֣צָא ט֑וֹב וַיָּ֥פֶק רָ֝צ֗וֹן מֵיְהוָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;תַּחֲנוּנִ֥ים יְדַבֶּר־רָ֑שׁ וְ֝עָשִׁ֗יר יַעֲנֶ֥ה עַזּֽוֹת׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אִ֣ישׁ רֵ֭עִים לְהִתְרֹעֵ֑עַ וְיֵ֥שׁ אֹ֝הֵ֗ב דָּבֵ֥ק מֵאָֽח׃ </P>
</TD>
<TD WIDTH="50%">
<P>1&nbsp;l&#601;&#x1E6F;a&#8217;&#259;w&acirc; y&#601;&#x1E07;aqq&#275;&#353; nif&#601;r&#257;&#x1E0F; b&#601;&#x1E35;&#257;l-t&ucirc;&#353;&icirc;y&acirc; yi&#x1E6F;&#601;gall&#257;&#8216;: </P>
<P>2&nbsp;l&#333;&#8217;-y<sup>a</sup>&#x1E25;&#601;p&#333;&#x1E63; k&#601;s&icirc;l bi&#x1E6F;&#601;&#x1E07;&ucirc;n&acirc; k&icirc; &#8217;im-b&#601;hi&#x1E6F;&#601;gallw&#333;&#x1E6F; libw&#333;: </P>
<P>3&nbsp;b&#601;&#x1E07;w&#333;&#8217;-r&#257;&#353;&#257;&#8216; b&#257;&#8217; &#x1E21;am-b&ucirc;z w&#601;&#8216;im-q&#257;lw&#333;n &#x1E25;er&#601;p&acirc;: </P>
<P>4&nbsp;mayim &#8216;&#259;muqq&icirc;m di&#x1E07;&#601;r&ecirc; f&icirc;-&#8217;&icirc;&#353; n<sup>a</sup>&#x1E25;al n&#333;&#x1E07;&#275;&#8216;a m&#601;qw&#333;r &#x1E25;&#257;&#x1E35;&#601;m&acirc;: </P>
<P>5&nbsp;&#347;&#601;&#8217;&#275;&#x1E6F; p&#601;n&ecirc;-r&#257;&#353;&#257;&#8216; l&#333;&#8217;-&#x1E6D;w&#333;&#x1E07; l&#601;ha&#x1E6D;&#x1E6D;w&#333;&#x1E6F; &#x1E63;ad&icirc;q bammi&#353;&#601;p&#257;&#x1E6D;: </P>
<P>6&nbsp;&#347;if&#601;&#x1E6F;&ecirc; &#x1E35;&#601;s&icirc;l y&#257;&#x1E07;&#333;&#8217;&ucirc; &#x1E07;&#601;r&icirc;&#x1E07; &ucirc;f&icirc;w l&#601;mah&#259;lumw&#333;&#x1E6F; yiq&#601;r&#257;&#8217;: </P>
<P>7&nbsp;p&icirc;-&#x1E35;&#601;s&icirc;l m&#601;&#x1E25;it&acirc;-lw&#333; &ucirc;&#347;&#601;f&#257;&#x1E6F;&#257;yw mw&#333;q&#275;&#353; naf&#601;&#353;w&#333;: </P>
<P>8&nbsp;di&#x1E07;&#601;r&ecirc; nir&#601;g&#257;n k&#601;mi&#x1E6F;&#601;lah&#259;m&icirc;m w&#601;h&#275;m y&#257;r&#601;&#x1E0F;&ucirc; &#x1E25;a&#x1E0F;&#601;r&ecirc;-&#x1E07;&#257;&#x1E6D;en: </P>
<P>9&nbsp;gam mi&#x1E6F;&#601;rapeh &#x1E07;im&#601;la&#8217;&#x1E35;&#601;tw&#333; &#8217;&#257;&#x1E25; h&ucirc;&#8217; l&#601;&#x1E07;<sup>a</sup>&#8216;al ma&#353;&#601;&#x1E25;&icirc;&#x1E6F;: </P>
<P>10&nbsp;mi&#x1E21;&#601;dal-&#8216;&#333;z<font color="red"><sup>3</font></sup> &#353;&#275;m y&#601;hw&acirc; bw&#333;-y&#257;r&ucirc;&#x1E63; &#x1E63;ad&icirc;q w&#601;ni&#347;&#601;g&#257;&#x1E07;: </P>
<P>11&nbsp;hw&#333;n &#8216;&#257;&#353;&icirc;r qir&#601;ya&#x1E6F; &#8216;uzzw&#333; &ucirc;&#x1E35;&#601;&#x1E25;w&#333;m&acirc; ni&#347;&#601;g&#257;&#x1E07;&acirc; b&#601;ma&#347;&#601;k&icirc;&#x1E6F;w&#333;: </P>
<P>12&nbsp;lif&#601;n&ecirc;-&#353;e&#x1E07;er yi&#x1E21;&#601;b<sup>a</sup>h l&#275;&#x1E07;-&#8217;&icirc;&#353; w&#601;lif&#601;n&ecirc; &#x1E35;&#257;&#x1E07;w&#333;&#x1E0F; &#8216;&#259;n&#257;w&acirc;: </P>
<P>13&nbsp;m&#275;&#353;&icirc;&#x1E07; d&#257;&#x1E07;&#257;r b&#601;&#x1E6D;erem yi&#353;&#601;m&#257;&#8216; &#8217;i&ucirc;ele&#x1E6F; h&icirc;&#8217;-lw&#333; &ucirc;&#x1E35;&#601;limm&acirc;: </P>
<P>14&nbsp;r&ucirc;&#x1E25;a-&#8217;&icirc;&#353; y&#601;&#x1E35;al&#601;k&#275;l m<sup>a</sup>&#x1E25;&#259;l&#275;h&ucirc; w&#601;r&ucirc;&#x1E25;a n&#601;&#x1E35;&#275;&#8217;&acirc; m&icirc; yi&#347;&#347;&#257;&#8217;enn&acirc;: </P>
<P>15&nbsp;l&#275;&#x1E07; n&#257;&#x1E07;w&#333;n yiq&#601;neh-d&#257;&#8216;a&#x1E6F; w&#601;&#8217;&#333;zen &#x1E25;&#259;&#x1E35;&#257;m&icirc;m t&#601;&#x1E07;aqqe&#353;-d&#257;&#8216;a&#x1E6F;: </P>
<P>16&nbsp;mat&#257;n &#8217;&#257;&#x1E0F;&#257;m yar&#601;&#x1E25;&icirc;&#x1E07; lw&#333; w&#601;lif&#601;n&ecirc; &#x1E21;&#601;&#x1E0F;&#333;l&icirc;m yan&#601;&#x1E25;enn&ucirc;: </P>
<P>17&nbsp;&#x1E63;ad&icirc;q h&#257;ri&#8217;&#353;w&#333;n b&#601;r&icirc;&#x1E07;w&#333; <font color="brown">y&#257;&#x1E07;&#333;&#8217;-</font> <font color="blue">&ucirc;&#x1E07;&#257;&#8217;-</font> r&#275;&#8216;&#275;h&ucirc; w<sup>a</sup>&#x1E25;&#259;q&#257;rw&#333;: </P>
<P>18&nbsp;mi&#x1E0F;&#601;y&#257;n&icirc;m ya&#353;&#601;b&icirc;&#x1E6F; hagw&#333;r&#257;l &ucirc;&#x1E07;&ecirc;n &#8216;&#259;&#x1E63;&ucirc;m&icirc;m yaf&#601;r&icirc;&#x1E0F;: </P>
<P>19&nbsp;&#8217;&#257;&#x1E25; nif&#601;&#353;&#257;&#8216; miqqir&#601;ya&#x1E6F;-&#8216;&#333;z <font color="brown">&ucirc;m&#601;&#x1E0F;w&#333;n&icirc;m</font> <font color="blue">&ucirc;mi&#x1E0F;&#601;y&#257;n&icirc;m</font> ki&#x1E07;&#601;r&icirc;&#x1E25;a &#8217;ar&#601;mw&#333;n: </P>
<P>20&nbsp;mip&#601;r&icirc; f&icirc;-&#8217;&icirc;&#353; ti&#347;&#601;b<sup>a</sup>&#8216; bi&#x1E6D;&#601;nw&#333; t&#601;&#x1E07;&ucirc;&#8217;a&#x1E6F; &#347;&#601;f&#257;&#x1E6F;&#257;yw yi&#347;&#601;b&#257;&#8216;: </P>
<P>21&nbsp;m&#257;we&#x1E6F; w&#601;&#x1E25;ayy&icirc;m b&#601;ya&#x1E0F;-l&#257;&#353;w&#333;n w&#601;&#8217;&#333;h&#259;&#x1E07;eyh&#257; y&#333;&#8217;&#x1E35;al pir&#601;y&#257;h: </P>
<P>22&nbsp;m&#257;&#x1E63;&#257;&#8217; &#8217;i&#353;&#353;&acirc; m&#257;&#x1E63;&#257;&#8217; &#x1E6D;w&#333;&#x1E07; wayy&#257;feq r&#257;&#x1E63;w&#333;n m&ecirc;&#601;hw&acirc;: </P>
<P>23&nbsp;t<sup>a</sup>&#x1E25;&#259;n&ucirc;n&icirc;m y&#601;&#x1E0F;aber-r&#257;&#353; w&#601;&#8216;&#257;&#353;&icirc;r y<sup>a</sup>&#8216;&#259;neh &#8216;azzw&#333;&#x1E6F;: </P>
<P>24&nbsp;&#8217;&icirc;&#353; r&#275;&#8216;&icirc;m l&#601;hi&#x1E6F;&#601;r&#333;&#8216;&#275;&#8216;a w&#601;y&#275;&#353; &#8217;&#333;h&#275;&#x1E07; d&#257;&#x1E07;&#275;q m&#275;&#8217;&#257;&#x1E25;: </P>
</TD>
</TABLE>
<P><HR>
<CENTER>
<A HREF="pro019.htm">Next: Proverbs (Mishlei) Chapter 19</A></CENTER>
</BODY>
</HTML>
