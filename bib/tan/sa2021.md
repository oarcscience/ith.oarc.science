[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2021)  [KJV](../kjv/sa2021)  [Sep](../sep/sa2021.md) 
[Vul](../vul/sa2021.md)   
  
[2 Samuel (2 Shmuel) Index](sa2.md)  
  [Previous](sa2020)  [Next](sa2022.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 21

‎<span id="001">1</span> ‏וַיְהִ֣י רָעָב֩ בִּימֵ֨י דָוִ֜ד שָׁלֹ֣שׁ
שָׁנִ֗ים שָׁנָה֙ אַחֲרֵ֣י שָׁנָ֔ה וַיְבַקֵּ֥שׁ דָּוִ֖ד אֶת־פְּנֵ֣י
יְהוָ֑ה סוַיֹּ֣אמֶר יְהוָ֗ה אֶל־שָׁאוּל֙ וְאֶל־בֵּ֣ית הַדָּמִ֔ים
עַל־אֲשֶׁר־הֵמִ֖ית אֶת־הַגִּבְעֹנִֽים׃

‎<span id="002">2</span> ‏וַיִּקְרָ֥א הַמֶּ֛לֶךְ לַגִּבְעֹנִ֖ים
וַיֹּ֣אמֶר אֲלֵיהֶ֑ם וְהַגִּבְעֹנִ֞ים לֹ֣א מִבְּנֵ֧י יִשְׂרָאֵ֣ל הֵ֗מָּה
כִּ֚י אִם־מִיֶּ֣תֶר הָאֱמֹרִ֔י וּבְנֵ֤י יִשְׂרָאֵל֙ נִשְׁבְּע֣וּ לָהֶ֔ם
וַיְבַקֵּ֤שׁ שָׁאוּל֙ לְהַכֹּתָ֔ם בְּקַנֹּאת֥וֹ לִבְנֵֽי־יִשְׂרָאֵ֖ל
וִיהוּדָֽה׃

‎<span id="003">3</span> ‏וַיֹּ֤אמֶר דָּוִד֙ אֶל־הַגִּבְעֹנִ֔ים מָ֥ה
אֶעֱשֶׂ֖ה לָכֶ֑ם וּבַמָּ֣ה אֲכַפֵּ֔ר וּבָרְכ֖וּ אֶת־נַחֲלַ֥ת יְהוָֽה׃

‎<span id="004">4</span> ‏וַיֹּ֧אמְרוּ ל֣וֹ הַגִּבְעֹנִ֗ים אֵֽין־לי
לָ֜נוּ כֶּ֤סֶף וְזָהָב֙ עִם־שָׁא֣וּל וְעִם־בֵּית֔וֹ וְאֵֽין־לָ֥נוּ
אִ֖ישׁ לְהָמִ֣ית בְּיִשְׂרָאֵ֑ל וַיֹּ֛אמֶר מָֽה־אַתֶּ֥ם אֹמְרִ֖ים
אֶעֱשֶׂ֥ה לָכֶֽם׃

‎<span id="005">5</span> ‏וַיֹּֽאמְרוּ֙ אֶל־הַמֶּ֔לֶךְ הָאִישׁ֙ אֲשֶׁ֣ר
כִּלָּ֔נוּ וַאֲשֶׁ֖ר דִּמָּה־לָ֑נוּ נִשְׁמַ֕דְנוּ מֵֽהִתְיַצֵּ֖ב
בְּכָל־גְּבֻ֥ל יִשְׂרָאֵֽל׃

‎<span id="006">6</span> ‏ינתן־ יֻתַּן־ לָ֜נוּ שִׁבְעָ֤ה אֲנָשִׁים֙
מִבָּנָ֔יו וְהוֹקַֽעֲנוּם֙ לַֽיהוָ֔ה בְּגִבְעַ֥ת שָׁא֖וּל בְּחִ֣יר
יְהוָ֑ה סוַיֹּ֥אמֶר הַמֶּ֖לֶךְ אֲנִ֥י אֶתֵּֽן׃

‎<span id="007">7</span> ‏וַיַּחְמֹ֣ל הַמֶּ֔לֶךְ
עַל־מְפִי־בֹ֖שֶׁת<sup>3</sup> בֶּן־יְהוֹנָתָ֣ן בֶּן־שָׁא֑וּל
עַל־שְׁבֻעַ֤ת יְהוָה֙ אֲשֶׁ֣ר בֵּֽינֹתָ֔ם בֵּ֣ין דָּוִ֔ד וּבֵ֖ין
יְהוֹנָתָ֥ן בֶּן־שָׁאֽוּל׃

‎<span id="008">8</span> ‏וַיִּקַּ֣ח הַמֶּ֡לֶךְ אֶת־שְׁ֠נֵי בְּנֵ֨י
רִצְפָּ֤ה בַת־אַיָּה֙ אֲשֶׁ֣ר יָלְדָ֣ה לְשָׁא֔וּל אֶת־אַרְמֹנִ֖י
וְאֶת־מְפִבֹ֑שֶׁת וְאֶת־חֲמֵ֗שֶׁת בְּנֵי֙ מִיכַ֣ל בַּת־שָׁא֔וּל אֲשֶׁ֥ר
יָלְדָ֛ה לְעַדְרִיאֵ֥ל בֶּן־בַּרְזִלַּ֖י הַמְּחֹלָתִֽי׃

‎<span id="009">9</span> ‏וַֽיִּתְּנֵ֞ם בְּיַ֣ד הַגִּבְעֹנִ֗ים
וַיֹּקִיעֻ֤ם בָּהָר֙ לִפְנֵ֣י יְהוָ֔ה וַיִּפְּל֥וּ שבעתים שְׁבַעְתָּ֖ם
יָ֑חַד והם וְהֵ֨מָּה הֻמְת֜וּ בִּימֵ֤י קָצִיר֙ בָּרִ֣אשֹׁנִ֔ים תחלת
בִּתְחִלַּ֖ת<sup>a</sup> קְצִ֥יר שְׂעֹרִֽים׃

‎<span id="010">10</span> ‏וַתִּקַּ֣ח רִצְפָּה֩ בַת־אַיָּ֨ה אֶת־הַשַּׂ֜ק
וַתַּטֵּ֨הוּ לָ֤הּ אֶל־הַצּוּר֙ מִתְּחִלַּ֣ת קָצִ֔יר עַ֛ד נִתַּךְ־מַ֥יִם
עֲלֵיהֶ֖ם מִן־הַשָּׁמָ֑יִם וְלֹֽא־נָתְנָה֩ ע֨וֹף הַשָּׁמַ֜יִם לָנ֤וּחַ
עֲלֵיהֶם֙ יוֹמָ֔ם וְאֶת־חַיַּ֥ת הַשָּׂדֶ֖ה לָֽיְלָה׃

‎<span id="011">11</span> ‏וַיֻּגַּ֖ד לְדָוִ֑ד אֵ֧ת אֲשֶׁר־עָשְׂתָ֛ה
רִצְפָּ֥ה בַת־אַיָּ֖ה פִּלֶ֥גֶשׁ שָׁאֽוּל׃

‎<span id="012">12</span> ‏וַיֵּ֣לֶךְ דָּוִ֗ד וַיִּקַּ֞ח אֶת־עַצְמ֤וֹת
שָׁאוּל֙ וְאֶת־עַצְמוֹת֙ יְהוֹנָתָ֣ן בְּנ֔וֹ מֵאֵ֕ת בַּעֲלֵ֖י יָבֵ֣ישׁ
גִּלְעָ֑ד אֲשֶׁר֩ גָּנְב֨וּ אֹתָ֜ם מֵרְחֹ֣ב בֵּֽית־שַׁ֗ן אֲשֶׁ֨ר תלום
תְּלָא֥וּם שם הפלשתים שָׁ֙מָּה֙ פְּלִשְׁתִּ֔ים בְּי֨וֹם הַכּ֧וֹת
פְּלִשְׁתִּ֛ים אֶת־שָׁא֖וּל בַּגִּלְבֹּֽעַ׃

‎<span id="013">13</span> ‏וַיַּ֤עַל מִשָּׁם֙ אֶת־עַצְמ֣וֹת שָׁא֔וּל
וְאֶת־עַצְמ֖וֹת יְהוֹנָתָ֣ן בְּנ֑וֹ וַיַּ֣אַסְפ֔וּ אֶת־עַצְמ֖וֹת
הַמּוּקָעִֽים׃

‎<span id="014">14</span> ‏וַיִּקְבְּר֣וּ אֶת־עַצְמוֹת־שָׁא֣וּל
וִיהוֹנָֽתָן־בְּ֠נוֹ בְּאֶ֨רֶץ בִּנְיָמִ֜ן בְּצֵלָ֗ע בְּקֶ֙בֶר֙ קִ֣ישׁ
אָבִ֔יו וַֽיַּעֲשׂ֔וּ כֹּ֥ל אֲשֶׁר־צִוָּ֖ה הַמֶּ֑לֶךְ וַיֵּעָתֵ֧ר
אֱלֹהִ֛ים לָאָ֖רֶץ אַֽחֲרֵי־כֵֽן׃ פ

‎<span id="015">15</span> ‏וַתְּהִי־ע֧וֹד מִלְחָמָ֛ה לַפְּלִשְׁתִּ֖ים
אֶת־יִשְׂרָאֵ֑ל וַיֵּ֨רֶד דָּוִ֜ד וַעֲבָדָ֥יו עִמּ֛וֹ וַיִּלָּחֲמ֥וּ
אֶת־פְּלִשְׁתִּ֖ים וַיָּ֥עַף דָּוִֽד׃

‎<span id="016">16</span> ‏וישבו וְיִשְׁבִּ֨י בְּנֹ֜ב אֲשֶׁ֣ר׀
בִּילִידֵ֣י הָרָפָ֗ה וּמִשְׁקַ֤ל קֵינוֹ֙ שְׁלֹ֤שׁ מֵאוֹת֙ מִשְׁקַ֣ל
נְחֹ֔שֶׁת וְה֖וּא חָג֣וּר חֲדָשָׁ֑ה וַיֹּ֖אמֶר לְהַכּ֥וֹת אֶת־דָּוִֽד׃

‎<span id="017">17</span> ‏וַיַּֽעֲזָר־לוֹ֙ אֲבִישַׁ֣י בֶּן־צְרוּיָ֔ה
וַיַּ֥ךְ אֶת־הַפְּלִשְׁתִּ֖י וַיְמִיתֵ֑הוּ אָ֣ז נִשְׁבְּעוּ֩
אַנְשֵׁי־דָוִ֨ד ל֜וֹ לֵאמֹ֗ר לֹא־תֵצֵ֨א ע֤וֹד אִתָּ֙נוּ֙ לַמִּלְחָמָ֔ה
וְלֹ֥א תְכַבֶּ֖ה אֶת־נֵ֥ר יִשְׂרָאֵֽל׃ פ

‎<span id="018">18</span> ‏וַֽיְהִי֙ אַֽחֲרֵי־כֵ֔ן וַתְּהִי־ע֧וֹד
הַמִּלְחָמָ֛ה בְּג֖וֹב עִם־פְּלִשְׁתִּ֑ים אָ֣ז הִכָּ֗ה סִבְּכַי֙
הַחֻ֣שָׁתִ֔י אֶת־סַ֕ף אֲשֶׁ֖ר בִּילִדֵ֥י הָרָפָֽה׃ פ

‎<span id="019">19</span> ‏וַתְּהִי־ע֧וֹד הַמִּלְחָמָ֛ה בְּג֖וֹב
עִם־פְּלִשְׁתִּ֑ים וַיַּ֡ךְ אֶלְחָנָן֩ בֶּן־יַעְרֵי֙ אֹרְגִ֜ים בֵּ֣ית
הַלַּחְמִ֗י אֵ֚ת גָּלְיָ֣ת הַגִּתִּ֔י וְעֵ֣ץ חֲנִית֔וֹ כִּמְנ֖וֹר
אֹרְגִֽים׃ ס

‎<span id="020">20</span> ‏וַתְּהִי־ע֥וֹד מִלְחָמָ֖ה בְּגַ֑ת וַיְהִ֣י׀
אִ֣ישׁ מדין מָד֗וֹן וְאֶצְבְּעֹ֣ת יָדָיו֩ וְאֶצְבְּעֹ֨ת<sup>3</sup>
רַגְלָ֜יו שֵׁ֣שׁ וָשֵׁ֗שׁ עֶשְׂרִ֤ים וְאַרְבַּע֙ מִסְפָּ֔ר וְגַם־ה֖וּא
יֻלַּ֥ד לְהָרָפָֽה׃

‎<span id="021">21</span> ‏וַיְחָרֵ֖ף אֶת־יִשְׂרָאֵ֑ל וַיַּכֵּ֙הוּ֙
יְה֣וֹנָתָ֔ן בֶּן־שמעי שִׁמְעָ֖ה אֲחִ֥י דָוִֽד׃

‎<span id="022">22</span> ‏אֶת־אַרְבַּ֥עַת אֵ֛לֶּה יֻלְּד֥וּ לְהָרָפָ֖ה
בְּגַ֑ת וַיִּפְּל֥וּ בְיַד־דָּוִ֖ד וּבְיַ֥ד עֲבָדָֽיו׃ פ

1 wayəhî rā‘āḇ bîmê ḏāwiḏ šālōš šānîm šānâ ’<sup>a</sup>ḥărê šānâ
wayəḇaqqēš dāwiḏ ’eṯ-pənê yəhwâ swayyō’mer yəhwâ ’el-šā’ûl wə’el-bêṯ
hadāmîm ‘al-’ăšer-hēmîṯ ’eṯ-hagiḇə‘ōnîm:

2 wayyiqərā’ hammeleḵə lagiḇə‘ōnîm wayyō’mer ’ălêhem wəhagiḇə‘ōnîm lō’
mibənê yiśərā’ēl hēmmâ kî ’im-mîyeṯer hā’ĕmōrî ûḇənê yiśərā’ēl nišəbə‘û
lâem wayəḇaqqēš šā’ûl ləhakōṯām bəqannō’ṯwō liḇənê-yiśərā’ēl wîhûḏâ:

3 wayyō’mer dāwiḏ ’el-hagiḇə‘ōnîm mâ ’e‘ĕśeh lāḵem ûḇammâ ’ăḵapēr
ûḇārəḵû ’eṯ-n<sup>a</sup>ḥălaṯ yəhwâ:

4 wayyō’mərû lwō hagiḇə‘ōnîm ’ên-lî lānû kesef wəzâāḇ ‘im-šā’ûl
wə‘im-bêṯwō wə’ên-lānû ’îš ləhāmîṯ bəyiśərā’ēl wayyō’mer mâ-’atem
’ōmərîm ’e‘ĕśeh lāḵem:

5 wayyō’mərû ’el-hammeleḵə hā’îš ’ăšer killānû wa’ăšer dimmâ-lānû
nišəmaḏənû mēhiṯəyaṣṣēḇ bəḵāl-gəḇul yiśərā’ēl:

6 yinnāṯen- yutan- lānû šiḇə‘â ’ănāšîm mibānāyw wəhwōq<sup>a</sup>‘ănûm
layhwâ bəḡiḇə‘aṯ šā’ûl bəḥîr yəhwâ swayyō’mer hammeleḵə ’ănî ’etēn:

7 wayy<sup>a</sup>ḥəmōl hammeleḵə ‘al-məfî-ḇōšeṯ<sup>3</sup>
ben-yəhwōnāṯān ben-šā’ûl ‘al-šəḇu‘aṯ yəhwâ ’ăšer bênōṯām bên dāwiḏ ûḇên
yəhwōnāṯān ben-šā’ûl:

8 wayyiqq<sup>a</sup>ḥ hammeleḵə ’eṯ-šənê bənê riṣəpâ ḇaṯ-’ayyâ ’ăšer
yāləḏâ ləšā’ûl ’eṯ-’arəmōnî wə’eṯ-məfiḇōšeṯ wə’eṯ-ḥămēšeṯ bənê mîḵal
baṯ-šā’ûl ’ăšer yāləḏâ lə‘aḏərî’ēl ben-barəzillay hamməḥōlāṯî:

9 wayyitənēm bəyaḏ hagiḇə‘ōnîm wayyōqî‘um bâār lifənê yəhwâ wayyipəlû
šiḇə‘āṯayim šəḇ<sup>a</sup>‘ətām yāḥaḏ wəhēm wəhēmmâ huməṯû bîmê qāṣîr
bāri’šōnîm təḥillaṯ biṯəḥillaṯ<sup>a</sup> qəṣîr śə‘ōrîm:

10 watiqq<sup>a</sup>ḥ riṣəpâ ḇaṯ-’ayyâ ’eṯ-haśśaq wataṭṭēhû lāh
’el-haṣṣûr mitəḥillaṯ qāṣîr ‘aḏ nitaḵə-mayim ‘ălêhem min-haššāmāyim
wəlō’-nāṯənâ ‘wōf haššāmayim lānûḥa ‘ălêhem ywōmām wə’eṯ-ḥayyaṯ haśśāḏeh
lāyəlâ:

11 wayyugaḏ ləḏāwiḏ ’ēṯ ’ăšer-‘āśəṯâ riṣəpâ ḇaṯ-’ayyâ pileḡeš šā’ûl:

12 wayyēleḵə dāwiḏ wayyiqq<sup>a</sup>ḥ ’eṯ-‘aṣəmwōṯ šā’ûl
wə’eṯ-‘aṣəmwōṯ yəhwōnāṯān bənwō mē’ēṯ b<sup>a</sup>‘ălê yāḇêš gilə‘āḏ
’ăšer gānəḇû ’ōṯām mērəḥōḇ bêṯ-šan ’ăšer tālûm təlā’ûm šām hapəlišətîm
šāmmâ pəlišətîm bəywōm hakwōṯ pəlišətîm ’eṯ-šā’ûl bagiləbō‘a:

13 wayy<sup>a</sup>‘al miššām ’eṯ-‘aṣəmwōṯ šā’ûl wə’eṯ-‘aṣəmwōṯ
yəhwōnāṯān bənwō wayya’asəfû ’eṯ-‘aṣəmwōṯ hammûqā‘îm:

14 wayyiqəbərû ’eṯ-‘aṣəmwōṯ-šā’ûl wîhwōnāṯān-bənwō bə’ereṣ binəyāmin
bəṣēlā‘ bəqeḇer qîš ’āḇîw wayy<sup>a</sup>‘ăśû kōl ’ăšer-ṣiûâ hammeleḵə
wayyē‘āṯēr ’ĕlōhîm lā’āreṣ ’<sup>a</sup>ḥărê-ḵēn: f

15 watəhî-‘wōḏ miləḥāmâ lapəlišətîm ’eṯ-yiśərā’ēl wayyēreḏ dāwiḏ
w<sup>a</sup>‘ăḇāḏāyw ‘immwō wayyillāḥămû ’eṯ-pəlišətîm wayyā‘af dāwiḏ:

16 wəyišəbwō wəyišəbî bənōḇ ’ăšer\| bîlîḏê hārāfâ ûmišəqal qênwō šəlōš
mē’wōṯ mišəqal nəḥōšeṯ wəhû’ ḥāḡûr ḥăḏāšâ wayyō’mer ləhakwōṯ ’eṯ-dāwiḏ:

17 wayy<sup>a</sup>‘ăzār-lwō ’ăḇîšay ben-ṣərûyâ wayyaḵə ’eṯ-hapəlišətî
wayəmîṯēhû ’āz nišəbə‘û ’anəšê-ḏāwiḏ lwō lē’mōr lō’-ṯēṣē’ ‘wōḏ ’itānû
lammiləḥāmâ wəlō’ ṯəḵabeh ’eṯ-nēr yiśərā’ēl: f

18 wayəhî ’<sup>a</sup>ḥărê-ḵēn watəhî-‘wōḏ hammiləḥāmâ bəḡwōḇ
‘im-pəlišətîm ’āz hikâ sibəḵay h<sup>a</sup>ḥušāṯî ’eṯ-saf ’ăšer bîliḏê
hārāfâ: f

19 watəhî-‘wōḏ hammiləḥāmâ bəḡwōḇ ‘im-pəlišətîm wayyaḵə ’eləḥānān
ben-y<sup>a</sup>‘ərê ’ōrəḡîm bêṯ hall<sup>a</sup>ḥəmî ’ēṯ gāləyāṯ
hagitî wə‘ēṣ ḥănîṯwō kimənwōr ’ōrəḡîm: s

20 watəhî-‘wōḏ miləḥāmâ bəḡaṯ wayəhî\| ’îš māḏîn māḏwōn wə’eṣəbə‘ōṯ
yāḏāyw wə’eṣəbə‘ōṯ<sup>3</sup> raḡəlāyw šēš wāšēš ‘eśərîm
wə’arəb<sup>a</sup>‘ misəpār wəḡam-hû’ yullaḏ ləhārāfâ:

21 wayəḥārēf ’eṯ-yiśərā’ēl wayyakēhû yəhwōnāṯān ben-šimə‘î šimə‘â ’ăḥî
ḏāwiḏ:

22 ’eṯ-’arəb<sup>a</sup>‘aṯ ’ēlleh yulləḏû ləhārāfâ bəḡaṯ wayyipəlû
ḇəyaḏ-dāwiḏ ûḇəyaḏ ‘ăḇāḏāyw: f

------------------------------------------------------------------------

[Next: 2 Samuel (2 Shmuel) Chapter 22](sa2022.md)
