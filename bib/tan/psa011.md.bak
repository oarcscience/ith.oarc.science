[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa011)  [KJV](../kjv/psa011)  [Sep](../sep/psa011.md) 
[Vul](../vul/psa011.md)   
  
[Psalms (Tehilim) Index](psa.md)  
  [Previous](psa010)  [Next](psa012.md) 

------------------------------------------------------------------------

### Tanach (Hebrew): Psalms (Tehilim) Chapter 11

‎<span id="001">1</span> ‏לַמְנַצֵּ֗חַ לְדָ֫וִ֥ד בַּֽיהוָ֨ה׀ חָסִ֗יתִי
אֵ֭יךְ תֹּאמְר֣וּ לְנַפְשִׁ֑י נודו נ֝֗וּדִי הַרְכֶ֥ם צִפּֽוֹר׃

‎<span id="002">2</span> ‏כִּ֤י הִנֵּ֪ה<sup>3</sup> הָרְשָׁעִ֡ים
יִדְרְכ֬וּן קֶ֗שֶׁת כּוֹנְנ֣וּ חִצָּ֣ם עַל־יֶ֑תֶר לִיר֥וֹת
בְּמוֹ־אֹ֝֗פֶל לְיִשְׁרֵי־לֵֽב׃

‎<span id="003">3</span> ‏כִּ֣י הַ֭שָּׁתוֹת יֵֽהָרֵס֑וּן צַ֝דִּ֗יק
מַה־פָּעָֽל׃

‎<span id="004">4</span> ‏יְהוָ֤ה׀ בְּֽהֵ֘יכַ֤ל קָדְשׁ֗וֹ יְהוָה֮
בַּשָּׁמַ֪יִם כִּ֫סְא֥וֹ עֵינָ֥יו יֶחֱז֑וּ עַפְעַפָּ֥יו יִ֝בְחֲנ֗וּ
בְּנֵ֣י אָדָֽם׃

‎<span id="005">5</span> ‏יְהוָה֮ צַדִּ֪יק יִ֫בְחָ֥ן וְ֭רָשָׁע וְאֹהֵ֣ב
חָמָ֑ס שָֽׂנְאָ֥ה נַפְשֽׁוֹ׃

‎<span id="006">6</span> ‏יַמְטֵ֥ר עַל־רְשָׁעִ֗ים פַּ֫חִ֥ים אֵ֣שׁ
וְ֭גָפְרִית וְר֥וּחַ זִלְעָפ֗וֹת מְנָ֣ת כּוֹסָֽם׃

‎<span id="007">7</span> ‏כִּֽי־צַדִּ֣יק יְ֭הוָה צְדָק֣וֹת אָהֵ֑ב
יָ֝שָׁ֗ר יֶחֱז֥וּ פָנֵֽימוֹ׃

1 lamənaṣṣēḥa ləḏāwiḏ bayhwâ\| ḥāsîṯî ’êḵə tō’mərû lənafəšî nûḏû nûḏî
harəḵem ṣipwōr:

2 kî hinnēh<sup>3</sup> hārəšā‘îm yiḏərəḵûn qešeṯ kwōnənû ḥiṣṣām
‘al-yeṯer lîrwōṯ bəmwō-’ōfel ləyišərê-lēḇ:

3 kî haššāṯwōṯ yēhārēsûn ṣadîq mah-pā‘āl:

4 yəhwâ\| bəhêḵal qāḏəšwō yəhwâ baššāmayim kisə’wō ‘ênāyw yeḥĕzû
‘afə‘apāyw yiḇəḥănû bənê ’āḏām:

5 yəhwâ ṣadîq yiḇəḥān wərāšā‘ wə’ōhēḇ ḥāmās śānə’â nafəšwō:

6 yaməṭēr ‘al-rəšā‘îm p<sup>a</sup>ḥîm ’ēš wəḡāfərîṯ wərûḥa zilə‘āfwōṯ
mənāṯ kwōsām:

7 kî-ṣadîq yəhwâ ṣəḏāqwōṯ ’âēḇ yāšār yeḥĕzû fānêmwō:

------------------------------------------------------------------------

[Next: Psalms (Tehilim) Chapter 12](psa012.md)
