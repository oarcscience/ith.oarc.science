[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu034)  [KJV](../kjv/deu034)  [Sep](../sep/deu034) 
[Vul](../vul/deu034)   
  
[Deuteronomy (Devarim) Index](deu)  
  [Previous](deu033)  [Next](jos001) 

------------------------------------------------------------------------

### Tanach (Hebrew): Deuteronomy (Devarim) Chapter 34

‎<span id="001">1</span> ‏וַיַּ֨עַל מֹשֶׁ֜ה מֵֽעַרְבֹ֤ת מוֹאָב֙ אֶל־הַ֣ר
נְב֔וֹ רֹ֚אשׁ הַפִּסְגָּ֔ה אֲשֶׁ֖ר עַל־פְּנֵ֣י יְרֵח֑וֹ וַיַּרְאֵ֨הוּ
יְהוָ֧ה אֶת־כָּל־הָאָ֛רֶץ אֶת־הַגִּלְעָ֖ד עַד־דָּֽן׃

‎<span id="002">2</span> ‏וְאֵת֙ כָּל־נַפְתָּלִ֔י וְאֶת־אֶ֥רֶץ
אֶפְרַ֖יִם וּמְנַשֶּׁ֑ה וְאֵת֙ כָּל־אֶ֣רֶץ יְהוּדָ֔ה עַ֖ד הַיָּ֥ם
הָאַחֲרֽוֹן׃

‎<span id="003">3</span> ‏וְאֶת־הַנֶּ֗גֶב וְֽאֶת־הַכִּכָּ֞ר בִּקְעַ֧ת
יְרֵח֛וֹ עִ֥יר הַתְּמָרִ֖ים עַד־צֹֽעַר׃

‎<span id="004">4</span> ‏וַיֹּ֨אמֶר יְהוָ֜ה אֵלָ֗יו זֹ֤את הָאָ֙רֶץ֙
אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר
לְזַרְעֲךָ֖ אֶתְּנֶ֑נָּה הֶרְאִיתִ֣יךָ בְעֵינֶ֔יךָ וְשָׁ֖מָּה לֹ֥א
תַעֲבֹֽר׃

‎<span id="005">5</span> ‏וַיָּ֨מָת שָׁ֜ם מֹשֶׁ֧ה עֶֽבֶד־יְהוָ֛ה
בְּאֶ֥רֶץ מוֹאָ֖ב עַל־פִּ֥י יְהוָֽה׃

‎<span id="006">6</span> ‏וַיִּקְבֹּ֨ר אֹת֤וֹ בַגַּיְ֙ בְּאֶ֣רֶץ מוֹאָ֔ב
מ֖וּל בֵּ֣ית פְּע֑וֹר וְלֹֽא־יָדַ֥ע אִישׁ֙ אֶת־קְבֻ֣רָת֔וֹ עַ֖ד הַיּ֥וֹם
הַזֶּֽה׃

‎<span id="007">7</span> ‏וּמֹשֶׁ֗ה בֶּן־מֵאָ֧ה וְעֶשְׂרִ֛ים שָׁנָ֖ה
בְּמֹת֑וֹ לֹֽא־כָהֲתָ֥ה עֵינ֖וֹ וְלֹא־נָ֥ס לֵחֹֽה׃

‎<span id="008">8</span> ‏וַיִּבְכּוּ֩ בְנֵ֨י יִשְׂרָאֵ֧ל אֶת־מֹשֶׁ֛ה
בְּעַֽרְבֹ֥ת מוֹאָ֖ב שְׁלֹשִׁ֣ים י֑וֹם וַֽיִּתְּמ֔וּ יְמֵ֥י בְכִ֖י
אֵ֥בֶל מֹשֶֽׁה׃

‎<span id="009">9</span> ‏וִֽיהוֹשֻׁ֣עַ בִּן־נ֗וּן מָלֵא֙ ר֣וּחַ
חָכְמָ֔ה כִּֽי־סָמַ֥ךְ מֹשֶׁ֛ה אֶת־יָדָ֖יו עָלָ֑יו וַיִּשְׁמְע֨וּ
אֵלָ֤יו בְּנֵֽי־יִשְׂרָאֵל֙ וַֽיַּעֲשׂ֔וּ כַּאֲשֶׁ֛ר צִוָּ֥ה יְהוָ֖ה
אֶת־מֹשֶֽׁה׃

‎<span id="010">10</span> ‏וְלֹֽא־קָ֨ם נָבִ֥יא ע֛וֹד בְּיִשְׂרָאֵ֖ל
כְּמֹשֶׁ֑ה אֲשֶׁר֙ יְדָע֣וֹ יְהוָ֔ה פָּנִ֖ים אֶל־פָּנִֽים׃

‎<span id="011">11</span> ‏לְכָל־הָ֨אֹת֜וֹת וְהַמּוֹפְתִ֗ים אֲשֶׁ֤ר
שְׁלָחוֹ֙ יְהוָ֔ה לַעֲשׂ֖וֹת בְּאֶ֣רֶץ מִצְרָ֑יִם לְפַרְעֹ֥ה
וּלְכָל־עֲבָדָ֖יו וּלְכָל־אַרְצֽוֹ׃

‎<span id="012">12</span> ‏וּלְכֹל֙ הַיָּ֣ד הַחֲזָקָ֔ה וּלְכֹ֖ל
הַמּוֹרָ֣א הַגָּד֑וֹל אֲשֶׁר֙ עָשָׂ֣ה מֹשֶׁ֔ה לְעֵינֵ֖י
כָּל־יִשְׂרָאֵֽל׃

1 wayy<sup>a</sup>‘al mōšeh mē‘arəḇōṯ mwō’āḇ ’el-har nəḇwō rō’š hapisəgâ
’ăšer ‘al-pənê yərēḥwō wayyarə’ēhû yəhwâ ’eṯ-kāl-hā’āreṣ ’eṯ-hagilə‘āḏ
‘aḏ-dān:

2 wə’ēṯ kāl-nafətālî wə’eṯ-’ereṣ ’efərayim ûmənaššeh wə’ēṯ kāl-’ereṣ
yəhûḏâ ‘aḏ hayyām hā’<sup>a</sup>ḥărwōn:

3 wə’eṯ-hanneḡeḇ wə’eṯ-hakikār biqə‘aṯ yərēḥwō ‘îr hatəmārîm ‘aḏ-ṣō‘ar:

4 wayyō’mer yəhwâ ’ēlāyw zō’ṯ hā’āreṣ ’ăšer nišəb<sup>a</sup>‘ətî
lə’aḇərâām ləyiṣəḥāq ûləy<sup>a</sup>‘ăqōḇ lē’mōr ləzarə‘ăḵā ’etənennâ
herə’îṯîḵā ḇə‘êneyḵā wəšāmmâ lō’ ṯ<sup>a</sup>‘ăḇōr:

5 wayyāmāṯ šām mōšeh ‘eḇeḏ-yəhwâ bə’ereṣ mwō’āḇ ‘al-pî yəhwâ:

6 wayyiqəbōr ’ōṯwō ḇagayə bə’ereṣ mwō’āḇ mûl bêṯ pə‘wōr
wəlō’-yāḏ<sup>a</sup>‘ ’îš ’eṯ-qəḇurāṯwō ‘aḏ hayywōm hazzeh:

7 ûmōšeh ben-mē’â wə‘eśərîm šānâ bəmōṯwō lō’-ḵâăṯâ ‘ênwō wəlō’-nās
lēḥōh:

8 wayyiḇəkû ḇənê yiśərā’ēl ’eṯ-mōšeh bə‘arəḇōṯ mwō’āḇ šəlōšîm ywōm
wayyitəmû yəmê ḇəḵî ’ēḇel mōšeh:

9 wîhwōšu‘a bin-nûn mālē’ rûḥa ḥāḵəmâ kî-sāmaḵə mōšeh ’eṯ-yāḏāyw ‘ālāyw
wayyišəmə‘û ’ēlāyw bənê-yiśərā’ēl wayy<sup>a</sup>‘ăśû ka’ăšer ṣiûâ
yəhwâ ’eṯ-mōšeh:

10 wəlō’-qām nāḇî’ ‘wōḏ bəyiśərā’ēl kəmōšeh ’ăšer yəḏā‘wō yəhwâ pānîm
’el-pānîm:

11 ləḵāl-hā’ōṯwōṯ wəhammwōfəṯîm ’ăšer šəlāḥwō yəhwâ l<sup>a</sup>‘ăśwōṯ
bə’ereṣ miṣərāyim ləfarə‘ōh ûləḵāl-‘ăḇāḏāyw ûləḵāl-’arəṣwō:

12 ûləḵōl hayyāḏ h<sup>a</sup>ḥăzāqâ ûləḵōl hammwōrā’ hagāḏwōl ’ăšer
‘āśâ mōšeh lə‘ênê kāl-yiśərā’ēl:

------------------------------------------------------------------------

[Next: Joshua (Yehoshua) Chapter 1](jos001)
