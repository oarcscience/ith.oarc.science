<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev014.htm">Polyglot</A>&nbsp;
<A HREF="../kjv/lev014.htm">KJV</A>&nbsp;
<A HREF="../sep/lev014.htm">Sep</A>&nbsp;
<A HREF="../vul/lev014.htm">Vul</A>&nbsp;

<BR>
<BR><A HREF="lev.htm">Leviticus (Vayikra) Index</A><BR>
&nbsp;
<A HREF="lev013.htm">Previous</A>&nbsp;
<A HREF="lev015.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 14</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;זֹ֤את תִּֽהְיֶה֙ תּוֹרַ֣ת הַמְּצֹרָ֔ע בְּי֖וֹם טָהֳרָת֑וֹ וְהוּבָ֖א אֶל־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וְיָצָא֙ הַכֹּהֵ֔ן אֶל־מִח֖וּץ לַֽמַּחֲנֶ֑ה וְרָאָה֙ הַכֹּהֵ֔ן וְהִנֵּ֛ה נִרְפָּ֥א נֶֽגַע־הַצָּרַ֖עַת מִן־הַצָּרֽוּעַ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְצִוָּה֙ הַכֹּהֵ֔ן וְלָקַ֧ח לַמִּטַּהֵ֛ר שְׁתֵּֽי־צִפֳּרִ֥ים חַיּ֖וֹת טְהֹר֑וֹת וְעֵ֣ץ אֶ֔רֶז וּשְׁנִ֥י תוֹלַ֖עַת וְאֵזֹֽב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְצִוָּה֙ הַכֹּהֵ֔ן וְשָׁחַ֖ט אֶת־הַצִּפּ֣וֹר הָאֶחָ֑ת אֶל־כְּלִי־חֶ֖רֶשׂ עַל־מַ֥יִם חַיִּֽים׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;אֶת־הַצִּפֹּ֤ר הַֽחַיָּה֙ יִקַּ֣ח אֹתָ֔הּ וְאֶת־עֵ֥ץ הָאֶ֛רֶז וְאֶת־שְׁנִ֥י הַתּוֹלַ֖עַת וְאֶת־הָאֵזֹ֑ב וְטָבַ֨ל אוֹתָ֜ם וְאֵ֣ת׀ הַצִּפֹּ֣ר הַֽחַיָּ֗ה בְּדַם֙ הַצִּפֹּ֣ר הַשְּׁחֻטָ֔ה עַ֖ל הַמַּ֥יִם הַֽחַיִּֽים׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהִזָּ֗ה עַ֧ל הַמִּטַּהֵ֛ר מִן־הַצָּרַ֖עַת שֶׁ֣בַע פְּעָמִ֑ים וְטִ֣הֲר֔וֹ וְשִׁלַּ֛ח אֶת־הַצִּפֹּ֥ר הַֽחַיָּ֖ה עַל־פְּנֵ֥י הַשָּׂדֶֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְכִבֶּס֩ הַמִּטַּהֵ֨ר אֶת־בְּגָדָ֜יו וְגִלַּ֣ח אֶת־כָּל־שְׂעָר֗וֹ וְרָחַ֤ץ בַּמַּ֙יִם֙ וְטָהֵ֔ר וְאַחַ֖ר יָב֣וֹא אֶל־הַֽמַּחֲנֶ֑ה וְיָשַׁ֛ב מִח֥וּץ לְאָהֳל֖וֹ שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהָיָה֩ בַיּ֨וֹם הַשְּׁבִיעִ֜י יְגַלַּ֣ח אֶת־כָּל־שְׂעָר֗וֹ אֶת־רֹאשׁ֤וֹ וְאֶת־זְקָנוֹ֙ וְאֵת֙ גַּבֹּ֣ת עֵינָ֔יו וְאֶת־כָּל־שְׂעָר֖וֹ יְגַלֵּ֑חַ וְכִבֶּ֣ס אֶת־בְּגָדָ֗יו וְרָחַ֧ץ אֶת־בְּשָׂר֛וֹ בַּמַּ֖יִם וְטָהֵֽר׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וּבַיּ֣וֹם הַשְּׁמִינִ֗י יִקַּ֤ח שְׁנֵֽי־כְבָשִׂים֙ תְּמִימִ֔ים וְכַבְשָׂ֥ה אַחַ֛ת בַּת־שְׁנָתָ֖הּ תְּמִימָ֑ה וּשְׁלֹשָׁ֣ה עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן וְלֹ֥ג אֶחָ֖ד שָֽׁמֶן׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהֶעֱמִ֞יד הַכֹּהֵ֣ן הַֽמְטַהֵ֗ר אֵ֛ת הָאִ֥ישׁ הַמִּטַּהֵ֖ר וְאֹתָ֑ם לִפְנֵ֣י יְהוָ֔ה פֶּ֖תַח אֹ֥הֶל מוֹעֵֽד׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְלָקַ֨ח הַכֹּהֵ֜ן אֶת־הַכֶּ֣בֶשׂ הָאֶחָ֗ד וְהִקְרִ֥יב אֹת֛וֹ לְאָשָׁ֖ם וְאֶת־לֹ֣ג הַשָּׁ֑מֶן וְהֵנִ֥יף אֹתָ֛ם תְּנוּפָ֖ה לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְשָׁחַ֣ט אֶת־הַכֶּ֗בֶשׂ בִּ֠מְקוֹם אֲשֶׁ֨ר יִשְׁחַ֧ט אֶת־הַֽחַטָּ֛את וְאֶת־הָעֹלָ֖ה בִּמְק֣וֹם הַקֹּ֑דֶשׁ כִּ֡י כַּ֠חַטָּאת הָאָשָׁ֥ם הוּא֙ לַכֹּהֵ֔ן קֹ֥דֶשׁ קָֽדָשִׁ֖ים הֽוּא׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלָקַ֣ח הַכֹּהֵן֮ מִדַּ֣ם הָאָשָׁם֒ וְנָתַן֙ הַכֹּהֵ֔ן עַל־תְּנ֛וּךְ אֹ֥זֶן הַמִּטַּהֵ֖ר הַיְמָנִ֑ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִֽית׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְלָקַ֥ח הַכֹּהֵ֖ן מִלֹּ֣ג הַשָּׁ֑מֶן וְיָצַ֛ק עַל־כַּ֥ף הַכֹּהֵ֖ן הַשְּׂמָאלִֽית׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְטָבַ֤ל הַכֹּהֵן֙ אֶת־אֶצְבָּע֣וֹ הַיְמָנִ֔ית מִן־הַשֶּׁ֕מֶן אֲשֶׁ֥ר עַל־כַּפּ֖וֹ הַשְּׂמָאלִ֑ית וְהִזָּ֨ה מִן־הַשֶּׁ֧מֶן בְּאֶצְבָּע֛וֹ שֶׁ֥בַע פְּעָמִ֖ים לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּמִיֶּ֨תֶר הַשֶּׁ֜מֶן אֲשֶׁ֣ר עַל־כַּפּ֗וֹ יִתֵּ֤ן הַכֹּהֵן֙ עַל־תְּנ֞וּךְ אֹ֤זֶן הַמִּטַּהֵר֙ הַיְמָנִ֔ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִ֑ית עַ֖ל דַּ֥ם הָאָשָֽׁם׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהַנּוֹתָ֗ר בַּשֶּׁ֙מֶן֙ אֲשֶׁר֙ עַל־כַּ֣ף הַכֹּהֵ֔ן יִתֵּ֖ן עַל־רֹ֣אשׁ הַמִּטַּהֵ֑ר וְכִפֶּ֥ר עָלָ֛יו הַכֹּהֵ֖ן לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעָשָׂ֤ה הַכֹּהֵן֙ אֶת־הַ֣חַטָּ֔את וְכִפֶּ֕ר עַל־הַמִּטַּהֵ֖ר מִטֻּמְאָת֑וֹ וְאַחַ֖ר יִשְׁחַ֥ט אֶת־הָעֹלָֽה׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְהֶעֱלָ֧ה הַכֹּהֵ֛ן אֶת־הָעֹלָ֥ה וְאֶת־הַמִּנְחָ֖ה הַמִּזְבֵּ֑חָה וְכִפֶּ֥ר עָלָ֛יו הַכֹּהֵ֖ן וְטָהֵֽר׃ ס</P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאִם־דַּ֣ל ה֗וּא וְאֵ֣ין יָדוֹ֮ מַשֶּׂגֶת֒ וְ֠לָקַח כֶּ֣בֶשׂ אֶחָ֥ד אָשָׁ֛ם לִתְנוּפָ֖ה לְכַפֵּ֣ר עָלָ֑יו וְעִשָּׂר֨וֹן סֹ֜לֶת אֶחָ֨ד בָּל֥וּל בַּשֶּׁ֛מֶן לְמִנְחָ֖ה וְלֹ֥ג שָֽׁמֶן׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּשְׁתֵּ֣י תֹרִ֗ים א֤וֹ שְׁנֵי֙ בְּנֵ֣י יוֹנָ֔ה אֲשֶׁ֥ר תַּשִּׂ֖יג יָד֑וֹ וְהָיָ֤ה אֶחָד֙ חַטָּ֔את וְהָאֶחָ֖ד עֹלָֽה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהֵבִ֨יא אֹתָ֜ם בַּיּ֧וֹם הַשְּׁמִינִ֛י לְטָהֳרָת֖וֹ אֶל־הַכֹּהֵ֑ן אֶל־פֶּ֥תַח אֹֽהֶל־מוֹעֵ֖ד לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וְלָקַ֧ח הַכֹּהֵ֛ן אֶת־כֶּ֥בֶשׂ הָאָשָׁ֖ם וְאֶת־לֹ֣ג הַשָּׁ֑מֶן וְהֵנִ֨יף אֹתָ֧ם הַכֹּהֵ֛ן תְּנוּפָ֖ה לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְשָׁחַט֮ אֶת־כֶּ֣בֶשׂ הָֽאָשָׁם֒ וְלָקַ֤ח הַכֹּהֵן֙ מִדַּ֣ם הָֽאָשָׁ֔ם וְנָתַ֛ן עַל־תְּנ֥וּךְ אֹֽזֶן־הַמִּטַּהֵ֖ר הַיְמָנִ֑ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִֽית׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וּמִן־הַשֶּׁ֖מֶן יִצֹ֣ק הַכֹּהֵ֑ן עַל־כַּ֥ף הַכֹּהֵ֖ן הַשְּׂמָאלִֽית׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְהִזָּ֤ה הַכֹּהֵן֙ בְּאֶצְבָּע֣וֹ הַיְמָנִ֔ית מִן־הַשֶּׁ֕מֶן אֲשֶׁ֥ר עַל־כַּפּ֖וֹ הַשְּׂמָאלִ֑ית שֶׁ֥בַע פְּעָמִ֖ים לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וְנָתַ֨ן הַכֹּהֵ֜ן מִן־הַשֶּׁ֣מֶן׀ אֲשֶׁ֣ר עַל־כַּפּ֗וֹ עַל־תְּנ֞וּךְ אֹ֤זֶן הַמִּטַּהֵר֙ הַיְמָנִ֔ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִ֑ית עַל־מְק֖וֹם דַּ֥ם הָאָשָֽׁם׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וְהַנּוֹתָ֗ר מִן־הַשֶּׁ֙מֶן֙ אֲשֶׁר֙ עַל־כַּ֣ף הַכֹּהֵ֔ן<font color="red"><sup>3</font></sup> יִתֵּ֖ן עַל־רֹ֣אשׁ הַמִּטַּהֵ֑ר לְכַפֵּ֥ר עָלָ֖יו לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וְעָשָׂ֤ה אֶת־הָֽאֶחָד֙ מִן־הַתֹּרִ֔ים א֖וֹ מִן־בְּנֵ֣י הַיּוֹנָ֑ה מֵאֲשֶׁ֥ר תַּשִּׂ֖יג יָדֽוֹ׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;אֵ֣ת אֲשֶׁר־תַּשִּׂ֞יג יָד֗וֹ אֶת־הָאֶחָ֥ד חַטָּ֛את וְאֶת־הָאֶחָ֥ד עֹלָ֖ה עַל־הַמִּנְחָ֑ה וְכִפֶּ֧ר הַכֹּהֵ֛ן עַ֥ל הַמִּטַּהֵ֖ר לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;זֹ֣את תּוֹרַ֔ת אֲשֶׁר־בּ֖וֹ נֶ֣גַע צָרָ֑עַת אֲשֶׁ֛ר לֹֽא־תַשִּׂ֥יג יָד֖וֹ בְּטָהֳרָתֽוֹ׃ פ</P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;כִּ֤י תָבֹ֙אוּ֙ אֶל־אֶ֣רֶץ כְּנַ֔עַן אֲשֶׁ֥ר אֲנִ֛י נֹתֵ֥ן לָכֶ֖ם לַאֲחֻזָּ֑ה וְנָתַתִּי֙ נֶ֣גַע צָרַ֔עַת בְּבֵ֖ית אֶ֥רֶץ אֲחֻזַּתְכֶֽם׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;וּבָא֙ אֲשֶׁר־ל֣וֹ הַבַּ֔יִת וְהִגִּ֥יד לַכֹּהֵ֖ן לֵאמֹ֑ר כְּנֶ֕גַע נִרְאָ֥ה לִ֖י בַּבָּֽיִת׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;וְצִוָּ֨ה הַכֹּהֵ֜ן וּפִנּ֣וּ אֶת־הַבַּ֗יִת בְּטֶ֨רֶם יָבֹ֤א הַכֹּהֵן֙ לִרְא֣וֹת אֶת־הַנֶּ֔גַע וְלֹ֥א יִטְמָ֖א כָּל־אֲשֶׁ֣ר בַּבָּ֑יִת וְאַ֥חַר כֵּ֛ן יָבֹ֥א הַכֹּהֵ֖ן לִרְא֥וֹת אֶת־הַבָּֽיִת׃ </P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;וְרָאָ֣ה אֶת־הַנֶּ֗גַע וְהִנֵּ֤ה הַנֶּ֙גַע֙ בְּקִירֹ֣ת הַבַּ֔יִת שְׁקַֽעֲרוּרֹת֙ יְרַקְרַקֹּ֔ת א֖וֹ אֲדַמְדַּמֹּ֑ת וּמַרְאֵיהֶ֥ן שָׁפָ֖ל מִן־הַקִּֽיר׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;וְיָצָ֧א הַכֹּהֵ֛ן מִן־הַבַּ֖יִת אֶל־פֶּ֣תַח הַבָּ֑יִת וְהִסְגִּ֥יר אֶת־הַבַּ֖יִת שִׁבְעַ֥ת יָמִֽים׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;וְשָׁ֥ב הַכֹּהֵ֖ן בַּיּ֣וֹם הַשְּׁבִיעִ֑י וְרָאָ֕ה וְהִנֵּ֛ה פָּשָׂ֥ה הַנֶּ֖גַע בְּקִירֹ֥ת הַבָּֽיִת׃ </P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;וְצִוָּה֙ הַכֹּהֵ֔ן וְחִלְּצוּ֙ אֶת־הָ֣אֲבָנִ֔ים אֲשֶׁ֥ר בָּהֵ֖ן הַנָּ֑גַע וְהִשְׁלִ֤יכוּ אֶתְהֶן֙ אֶל־מִח֣וּץ לָעִ֔יר אֶל־מָק֖וֹם טָמֵֽא׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;וְאֶת־הַבַּ֛יִת יַקְצִ֥עַ מִבַּ֖יִת סָבִ֑יב וְשָׁפְכ֗וּ אֶת־הֶֽעָפָר֙ אֲשֶׁ֣ר הִקְצ֔וּ אֶל־מִח֣וּץ לָעִ֔יר אֶל־מָק֖וֹם טָמֵֽא׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;וְלָקְחוּ֙ אֲבָנִ֣ים אֲחֵר֔וֹת וְהֵבִ֖יאוּ אֶל־תַּ֣חַת הָאֲבָנִ֑ים וְעָפָ֥ר אַחֵ֛ר יִקַּ֖ח וְטָ֥ח אֶת־הַבָּֽיִת׃ </P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;וְאִם־יָשׁ֤וּב הַנֶּ֙גַע֙ וּפָרַ֣ח בַּבַּ֔יִת אַחַ֖ר חִלֵּ֣ץ אֶת־הָאֲבָנִ֑ים וְאַחֲרֵ֛י הִקְצ֥וֹת אֶת־הַבַּ֖יִת וְאַחֲרֵ֥י הִטּֽוֹחַ׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;וּבָא֙ הַכֹּהֵ֔ן וְרָאָ֕ה וְהִנֵּ֛ה פָּשָׂ֥ה הַנֶּ֖גַע בַּבָּ֑יִת צָרַ֨עַת מַמְאֶ֥רֶת הִ֛וא בַּבַּ֖יִת טָמֵ֥א הֽוּא׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;וְנָתַ֣ץ אֶת־הַבַּ֗יִת אֶת־אֲבָנָיו֙ וְאֶת־עֵצָ֔יו וְאֵ֖ת כָּל־עֲפַ֣ר הַבָּ֑יִת וְהוֹצִיא֙ אֶל־מִח֣וּץ לָעִ֔יר אֶל־מָק֖וֹם טָמֵֽא׃ </P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;וְהַבָּא֙ אֶל־הַבַּ֔יִת כָּל־יְמֵ֖י הִסְגִּ֣יר אֹת֑וֹ יִטְמָ֖א עַד־הָעָֽרֶב׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;וְהַשֹּׁכֵ֣ב בַּבַּ֔יִת יְכַבֵּ֖ס אֶת־בְּגָדָ֑יו וְהָאֹכֵ֣ל בַּבַּ֔יִת יְכַבֵּ֖ס אֶת־בְּגָדָֽיו׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;וְאִם־בֹּ֨א יָבֹ֜א הַכֹּהֵ֗ן וְרָאָה֙ וְ֠הִנֵּה לֹא־פָשָׂ֤ה הַנֶּ֙גַע֙ בַּבַּ֔יִת אַחֲרֵ֖י הִטֹּ֣חַ אֶת־הַבָּ֑יִת וְטִהַ֤ר הַכֹּהֵן֙ אֶת־הַבַּ֔יִת כִּ֥י נִרְפָּ֖א הַנָּֽגַע׃ </P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;וְלָקַ֛ח לְחַטֵּ֥א אֶת־הַבַּ֖יִת שְׁתֵּ֣י צִפֳּרִ֑ים וְעֵ֣ץ אֶ֔רֶז וּשְׁנִ֥י תוֹלַ֖עַת וְאֵזֹֽב׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;וְשָׁחַ֖ט אֶת־הַצִּפֹּ֣ר הָאֶחָ֑ת אֶל־כְּלִי־חֶ֖רֶשׂ עַל־מַ֥יִם חַיִּֽים׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;וְלָקַ֣ח אֶת־עֵֽץ־הָ֠אֶרֶז וְאֶת־הָ֨אֵזֹ֜ב וְאֵ֣ת׀ שְׁנִ֣י הַתּוֹלַ֗עַת וְאֵת֮ הַצִּפֹּ֣ר הַֽחַיָּה֒ וְטָבַ֣ל אֹתָ֗ם בְּדַם֙ הַצִּפֹּ֣ר הַשְּׁחוּטָ֔ה וּבַמַּ֖יִם הַֽחַיִּ֑ים וְהִזָּ֥ה אֶל־הַבַּ֖יִת שֶׁ֥בַע פְּעָמִֽים׃ </P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;וְחִטֵּ֣א אֶת־הַבַּ֔יִת בְּדַם֙ הַצִּפּ֔וֹר וּבַמַּ֖יִם הַֽחַיִּ֑ים וּבַצִּפֹּ֣ר הַחַיָּ֗ה וּבְעֵ֥ץ הָאֶ֛רֶז וּבָאֵזֹ֖ב וּבִשְׁנִ֥י הַתּוֹלָֽעַת׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;וְשִׁלַּ֞ח אֶת־הַצִּפֹּ֧ר הַֽחַיָּ֛ה אֶל־מִח֥וּץ לָעִ֖יר אֶל־פְּנֵ֣י הַשָּׂדֶ֑ה וְכִפֶּ֥ר עַל־הַבַּ֖יִת וְטָהֵֽר׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;זֹ֖את הַתּוֹרָ֑ה לְכָל־נֶ֥גַע הַצָּרַ֖עַת וְלַנָּֽתֶק׃ </P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;וּלְצָרַ֥עַת הַבֶּ֖גֶד וְלַבָּֽיִת׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;וְלַשְׂאֵ֥ת וְלַסַּפַּ֖חַת וְלַבֶּהָֽרֶת׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;לְהוֹרֹ֕ת בְּי֥וֹם הַטָּמֵ֖א וּבְי֣וֹם הַטָּהֹ֑ר זֹ֥את תּוֹרַ֖ת הַצָּרָֽעַת׃ ס</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;z&#333;&#8217;&#x1E6F; tih&#601;yeh tw&#333;ra&#x1E6F; hamm&#601;&#x1E63;&#333;r&#257;&#8216; b&#601;yw&#333;m &#x1E6D;&acirc;&#335;r&#257;&#x1E6F;w&#333; w&#601;h&ucirc;&#x1E07;&#257;&#8217; &#8217;el-hak&#333;h&#275;n: </P>
<P>3&nbsp;w&#601;y&#257;&#x1E63;&#257;&#8217; hak&#333;h&#275;n &#8217;el-mi&#x1E25;&ucirc;&#x1E63; lamm<sup>a</sup>&#x1E25;&#259;neh w&#601;r&#257;&#8217;&acirc; hak&#333;h&#275;n w&#601;hinn&#275;h nir&#601;p&#257;&#8217; ne&#x1E21;<sup>a</sup>&#8216;-ha&#x1E63;&#x1E63;&#257;r<sup>a</sup>&#8216;a&#x1E6F; min-ha&#x1E63;&#x1E63;&#257;r&ucirc;&#8216;a: </P>
<P>4&nbsp;w&#601;&#x1E63;i&ucirc;&acirc; hak&#333;h&#275;n w&#601;l&#257;q<sup>a</sup>&#x1E25; lammi&#x1E6D;&#x1E6D;ah&#275;r &#353;&#601;t&ecirc;-&#x1E63;ip&#335;r&icirc;m &#x1E25;ayyw&#333;&#x1E6F; &#x1E6D;&#601;h&#333;rw&#333;&#x1E6F; w&#601;&#8216;&#275;&#x1E63; &#8217;erez &ucirc;&#353;&#601;n&icirc; &#x1E6F;w&#333;l<sup>a</sup>&#8216;a&#x1E6F; w&#601;&#8217;&#275;z&#333;&#x1E07;: </P>
<P>5&nbsp;w&#601;&#x1E63;i&ucirc;&acirc; hak&#333;h&#275;n w&#601;&#353;&#257;&#x1E25;a&#x1E6D; &#8217;e&#x1E6F;-ha&#x1E63;&#x1E63;ipw&#333;r h&#257;&#8217;e&#x1E25;&#257;&#x1E6F; &#8217;el-k&#601;l&icirc;-&#x1E25;ere&#347; &#8216;al-mayim &#x1E25;ayy&icirc;m: </P>
<P>6&nbsp;&#8217;e&#x1E6F;-ha&#x1E63;&#x1E63;ip&#333;r h<sup>a</sup>&#x1E25;ayy&acirc; yiqq<sup>a</sup>&#x1E25; &#8217;&#333;&#x1E6F;&#257;h w&#601;&#8217;e&#x1E6F;-&#8216;&#275;&#x1E63; h&#257;&#8217;erez w&#601;&#8217;e&#x1E6F;-&#353;&#601;n&icirc; hatw&#333;l<sup>a</sup>&#8216;a&#x1E6F; w&#601;&#8217;e&#x1E6F;-h&#257;&#8217;&#275;z&#333;&#x1E07; w&#601;&#x1E6D;&#257;&#x1E07;al &#8217;w&#333;&#x1E6F;&#257;m w&#601;&#8217;&#275;&#x1E6F;| ha&#x1E63;&#x1E63;ip&#333;r h<sup>a</sup>&#x1E25;ayy&acirc; b&#601;&#x1E0F;am ha&#x1E63;&#x1E63;ip&#333;r ha&#353;&#353;&#601;&#x1E25;u&#x1E6D;&acirc; &#8216;al hammayim h<sup>a</sup>&#x1E25;ayy&icirc;m: </P>
<P>7&nbsp;w&#601;hizz&acirc; &#8216;al hammi&#x1E6D;&#x1E6D;ah&#275;r min-ha&#x1E63;&#x1E63;&#257;r<sup>a</sup>&#8216;a&#x1E6F; &#353;e&#x1E07;<sup>a</sup>&#8216; p&#601;&#8216;&#257;m&icirc;m w&#601;&#x1E6D;ih&#259;rw&#333; w&#601;&#353;ill<sup>a</sup>&#x1E25; &#8217;e&#x1E6F;-ha&#x1E63;&#x1E63;ip&#333;r h<sup>a</sup>&#x1E25;ayy&acirc; &#8216;al-p&#601;n&ecirc; ha&#347;&#347;&#257;&#x1E0F;eh: </P>
<P>8&nbsp;w&#601;&#x1E35;ibes hammi&#x1E6D;&#x1E6D;ah&#275;r &#8217;e&#x1E6F;-b&#601;&#x1E21;&#257;&#x1E0F;&#257;yw w&#601;&#x1E21;ill<sup>a</sup>&#x1E25; &#8217;e&#x1E6F;-k&#257;l-&#347;&#601;&#8216;&#257;rw&#333; w&#601;r&#257;&#x1E25;a&#x1E63; bammayim w&#601;&#x1E6D;&acirc;&#275;r w&#601;&#8217;<sup>a</sup>&#x1E25;ar y&#257;&#x1E07;w&#333;&#8217; &#8217;el-hamm<sup>a</sup>&#x1E25;&#259;neh w&#601;y&#257;&#353;a&#x1E07; mi&#x1E25;&ucirc;&#x1E63; l&#601;&#8217;&acirc;&#335;lw&#333; &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>9&nbsp;w&#601;h&#257;y&acirc; &#x1E07;ayyw&#333;m ha&#353;&#353;&#601;&#x1E07;&icirc;&#8216;&icirc; y&#601;&#x1E21;all<sup>a</sup>&#x1E25; &#8217;e&#x1E6F;-k&#257;l-&#347;&#601;&#8216;&#257;rw&#333; &#8217;e&#x1E6F;-r&#333;&#8217;&#353;w&#333; w&#601;&#8217;e&#x1E6F;-z&#601;q&#257;nw&#333; w&#601;&#8217;&#275;&#x1E6F; gab&#333;&#x1E6F; &#8216;&ecirc;n&#257;yw w&#601;&#8217;e&#x1E6F;-k&#257;l-&#347;&#601;&#8216;&#257;rw&#333; y&#601;&#x1E21;all&#275;&#x1E25;a w&#601;&#x1E35;ibes &#8217;e&#x1E6F;-b&#601;&#x1E21;&#257;&#x1E0F;&#257;yw w&#601;r&#257;&#x1E25;a&#x1E63; &#8217;e&#x1E6F;-b&#601;&#347;&#257;rw&#333; bammayim w&#601;&#x1E6D;&acirc;&#275;r: </P>
<P>10&nbsp;&ucirc;&#x1E07;ayyw&#333;m ha&#353;&#353;&#601;m&icirc;n&icirc; yiqq<sup>a</sup>&#x1E25; &#353;&#601;n&ecirc;-&#x1E35;&#601;&#x1E07;&#257;&#347;&icirc;m t&#601;m&icirc;m&icirc;m w&#601;&#x1E35;a&#x1E07;&#601;&#347;&acirc; &#8217;<sup>a</sup>&#x1E25;a&#x1E6F; ba&#x1E6F;-&#353;&#601;n&#257;&#x1E6F;&#257;h t&#601;m&icirc;m&acirc; &ucirc;&#353;&#601;l&#333;&#353;&acirc; &#8216;e&#347;&#601;r&#333;n&icirc;m s&#333;le&#x1E6F; min&#601;&#x1E25;&acirc; b&#601;l&ucirc;l&acirc; &#x1E07;a&#353;&#353;emen w&#601;l&#333;&#x1E21; &#8217;e&#x1E25;&#257;&#x1E0F; &#353;&#257;men: </P>
<P>11&nbsp;w&#601;he&#8216;&#277;m&icirc;&#x1E0F; hak&#333;h&#275;n ham&#601;&#x1E6D;ah&#275;r &#8217;&#275;&#x1E6F; h&#257;&#8217;&icirc;&#353; hammi&#x1E6D;&#x1E6D;ah&#275;r w&#601;&#8217;&#333;&#x1E6F;&#257;m lif&#601;n&ecirc; y&#601;hw&acirc; pe&#x1E6F;<sup>a</sup>&#x1E25; &#8217;&#333;hel mw&#333;&#8216;&#275;&#x1E0F;: </P>
<P>12&nbsp;w&#601;l&#257;q<sup>a</sup>&#x1E25; hak&#333;h&#275;n &#8217;e&#x1E6F;-hake&#x1E07;e&#347; h&#257;&#8217;e&#x1E25;&#257;&#x1E0F; w&#601;hiq&#601;r&icirc;&#x1E07; &#8217;&#333;&#x1E6F;w&#333; l&#601;&#8217;&#257;&#353;&#257;m w&#601;&#8217;e&#x1E6F;-l&#333;&#x1E21; ha&#353;&#353;&#257;men w&#601;h&#275;n&icirc;f &#8217;&#333;&#x1E6F;&#257;m t&#601;n&ucirc;f&acirc; lif&#601;n&ecirc; y&#601;hw&acirc;: </P>
<P>13&nbsp;w&#601;&#353;&#257;&#x1E25;a&#x1E6D; &#8217;e&#x1E6F;-hake&#x1E07;e&#347; bim&#601;qw&#333;m &#8217;&#259;&#353;er yi&#353;&#601;&#x1E25;a&#x1E6D; &#8217;e&#x1E6F;-h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; w&#601;&#8217;e&#x1E6F;-h&#257;&#8216;&#333;l&acirc; bim&#601;qw&#333;m haqq&#333;&#x1E0F;e&#353; k&icirc; k<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; h&#257;&#8217;&#257;&#353;&#257;m h&ucirc;&#8217; lak&#333;h&#275;n q&#333;&#x1E0F;e&#353; q&#257;&#x1E0F;&#257;&#353;&icirc;m h&ucirc;&#8217;: </P>
<P>14&nbsp;w&#601;l&#257;q<sup>a</sup>&#x1E25; hak&#333;h&#275;n midam h&#257;&#8217;&#257;&#353;&#257;m w&#601;n&#257;&#x1E6F;an hak&#333;h&#275;n &#8216;al-t&#601;n&ucirc;&#x1E35;&#601; &#8217;&#333;zen hammi&#x1E6D;&#x1E6D;ah&#275;r hay&#601;m&#257;n&icirc;&#x1E6F; w&#601;&#8216;al-b&#333;hen y&#257;&#x1E0F;w&#333; hay&#601;m&#257;n&icirc;&#x1E6F; w&#601;&#8216;al-b&#333;hen ra&#x1E21;&#601;lw&#333; hay&#601;m&#257;n&icirc;&#x1E6F;: </P>
<P>15&nbsp;w&#601;l&#257;q<sup>a</sup>&#x1E25; hak&#333;h&#275;n mill&#333;&#x1E21; ha&#353;&#353;&#257;men w&#601;y&#257;&#x1E63;aq &#8216;al-kaf hak&#333;h&#275;n ha&#347;&#347;&#601;m&#257;&#8217;l&icirc;&#x1E6F;: </P>
<P>16&nbsp;w&#601;&#x1E6D;&#257;&#x1E07;al hak&#333;h&#275;n &#8217;e&#x1E6F;-&#8217;e&#x1E63;&#601;b&#257;&#8216;w&#333; hay&#601;m&#257;n&icirc;&#x1E6F; min-ha&#353;&#353;emen &#8217;&#259;&#353;er &#8216;al-kapw&#333; ha&#347;&#347;&#601;m&#257;&#8217;l&icirc;&#x1E6F; w&#601;hizz&acirc; min-ha&#353;&#353;emen b&#601;&#8217;e&#x1E63;&#601;b&#257;&#8216;w&#333; &#353;e&#x1E07;<sup>a</sup>&#8216; p&#601;&#8216;&#257;m&icirc;m lif&#601;n&ecirc; y&#601;hw&acirc;: </P>
<P>17&nbsp;&ucirc;m&icirc;ye&#x1E6F;er ha&#353;&#353;emen &#8217;&#259;&#353;er &#8216;al-kapw&#333; yit&#275;n hak&#333;h&#275;n &#8216;al-t&#601;n&ucirc;&#x1E35;&#601; &#8217;&#333;zen hammi&#x1E6D;&#x1E6D;ah&#275;r hay&#601;m&#257;n&icirc;&#x1E6F; w&#601;&#8216;al-b&#333;hen y&#257;&#x1E0F;w&#333; hay&#601;m&#257;n&icirc;&#x1E6F; w&#601;&#8216;al-b&#333;hen ra&#x1E21;&#601;lw&#333; hay&#601;m&#257;n&icirc;&#x1E6F; &#8216;al dam h&#257;&#8217;&#257;&#353;&#257;m: </P>
<P>18&nbsp;w&#601;hannw&#333;&#x1E6F;&#257;r ba&#353;&#353;emen &#8217;&#259;&#353;er &#8216;al-kaf hak&#333;h&#275;n yit&#275;n &#8216;al-r&#333;&#8217;&#353; hammi&#x1E6D;&#x1E6D;ah&#275;r w&#601;&#x1E35;iper &#8216;&#257;l&#257;yw hak&#333;h&#275;n lif&#601;n&ecirc; y&#601;hw&acirc;: </P>
<P>19&nbsp;w&#601;&#8216;&#257;&#347;&acirc; hak&#333;h&#275;n &#8217;e&#x1E6F;-h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; w&#601;&#x1E35;iper &#8216;al-hammi&#x1E6D;&#x1E6D;ah&#275;r mi&#x1E6D;&#x1E6D;um&#601;&#8217;&#257;&#x1E6F;w&#333; w&#601;&#8217;<sup>a</sup>&#x1E25;ar yi&#353;&#601;&#x1E25;a&#x1E6D; &#8217;e&#x1E6F;-h&#257;&#8216;&#333;l&acirc;: </P>
<P>20&nbsp;w&#601;he&#8216;&#277;l&acirc; hak&#333;h&#275;n &#8217;e&#x1E6F;-h&#257;&#8216;&#333;l&acirc; w&#601;&#8217;e&#x1E6F;-hammin&#601;&#x1E25;&acirc; hammiz&#601;b&#275;&#x1E25;&acirc; w&#601;&#x1E35;iper &#8216;&#257;l&#257;yw hak&#333;h&#275;n w&#601;&#x1E6D;&acirc;&#275;r: s</P>
<P>21&nbsp;w&#601;&#8217;im-dal h&ucirc;&#8217; w&#601;&#8217;&ecirc;n y&#257;&#x1E0F;w&#333; ma&#347;&#347;e&#x1E21;e&#x1E6F; w&#601;l&#257;q<sup>a</sup>&#x1E25; ke&#x1E07;e&#347; &#8217;e&#x1E25;&#257;&#x1E0F; &#8217;&#257;&#353;&#257;m li&#x1E6F;&#601;n&ucirc;f&acirc; l&#601;&#x1E35;ap&#275;r &#8216;&#257;l&#257;yw w&#601;&#8216;i&#347;&#347;&#257;rw&#333;n s&#333;le&#x1E6F; &#8217;e&#x1E25;&#257;&#x1E0F; b&#257;l&ucirc;l ba&#353;&#353;emen l&#601;min&#601;&#x1E25;&acirc; w&#601;l&#333;&#x1E21; &#353;&#257;men: </P>
<P>22&nbsp;&ucirc;&#353;&#601;t&ecirc; &#x1E6F;&#333;r&icirc;m &#8217;w&#333; &#353;&#601;n&ecirc; b&#601;n&ecirc; yw&#333;n&acirc; &#8217;&#259;&#353;er ta&#347;&#347;&icirc;&#x1E21; y&#257;&#x1E0F;w&#333; w&#601;h&#257;y&acirc; &#8217;e&#x1E25;&#257;&#x1E0F; &#x1E25;a&#x1E6D;&#x1E6D;&#257;&#8217;&#x1E6F; w&#601;h&#257;&#8217;e&#x1E25;&#257;&#x1E0F; &#8216;&#333;l&acirc;: </P>
<P>23&nbsp;w&#601;h&#275;&#x1E07;&icirc;&#8217; &#8217;&#333;&#x1E6F;&#257;m bayyw&#333;m ha&#353;&#353;&#601;m&icirc;n&icirc; l&#601;&#x1E6D;&acirc;&#335;r&#257;&#x1E6F;w&#333; &#8217;el-hak&#333;h&#275;n &#8217;el-pe&#x1E6F;<sup>a</sup>&#x1E25; &#8217;&#333;hel-mw&#333;&#8216;&#275;&#x1E0F; lif&#601;n&ecirc; y&#601;hw&acirc;: </P>
<P>24&nbsp;w&#601;l&#257;q<sup>a</sup>&#x1E25; hak&#333;h&#275;n &#8217;e&#x1E6F;-ke&#x1E07;e&#347; h&#257;&#8217;&#257;&#353;&#257;m w&#601;&#8217;e&#x1E6F;-l&#333;&#x1E21; ha&#353;&#353;&#257;men w&#601;h&#275;n&icirc;f &#8217;&#333;&#x1E6F;&#257;m hak&#333;h&#275;n t&#601;n&ucirc;f&acirc; lif&#601;n&ecirc; y&#601;hw&acirc;: </P>
<P>25&nbsp;w&#601;&#353;&#257;&#x1E25;a&#x1E6D; &#8217;e&#x1E6F;-ke&#x1E07;e&#347; h&#257;&#8217;&#257;&#353;&#257;m w&#601;l&#257;q<sup>a</sup>&#x1E25; hak&#333;h&#275;n midam h&#257;&#8217;&#257;&#353;&#257;m w&#601;n&#257;&#x1E6F;an &#8216;al-t&#601;n&ucirc;&#x1E35;&#601; &#8217;&#333;zen-hammi&#x1E6D;&#x1E6D;ah&#275;r hay&#601;m&#257;n&icirc;&#x1E6F; w&#601;&#8216;al-b&#333;hen y&#257;&#x1E0F;w&#333; hay&#601;m&#257;n&icirc;&#x1E6F; w&#601;&#8216;al-b&#333;hen ra&#x1E21;&#601;lw&#333; hay&#601;m&#257;n&icirc;&#x1E6F;: </P>
<P>26&nbsp;&ucirc;min-ha&#353;&#353;emen yi&#x1E63;&#333;q hak&#333;h&#275;n &#8216;al-kaf hak&#333;h&#275;n ha&#347;&#347;&#601;m&#257;&#8217;l&icirc;&#x1E6F;: </P>
<P>27&nbsp;w&#601;hizz&acirc; hak&#333;h&#275;n b&#601;&#8217;e&#x1E63;&#601;b&#257;&#8216;w&#333; hay&#601;m&#257;n&icirc;&#x1E6F; min-ha&#353;&#353;emen &#8217;&#259;&#353;er &#8216;al-kapw&#333; ha&#347;&#347;&#601;m&#257;&#8217;l&icirc;&#x1E6F; &#353;e&#x1E07;<sup>a</sup>&#8216; p&#601;&#8216;&#257;m&icirc;m lif&#601;n&ecirc; y&#601;hw&acirc;: </P>
<P>28&nbsp;w&#601;n&#257;&#x1E6F;an hak&#333;h&#275;n min-ha&#353;&#353;emen| &#8217;&#259;&#353;er &#8216;al-kapw&#333; &#8216;al-t&#601;n&ucirc;&#x1E35;&#601; &#8217;&#333;zen hammi&#x1E6D;&#x1E6D;ah&#275;r hay&#601;m&#257;n&icirc;&#x1E6F; w&#601;&#8216;al-b&#333;hen y&#257;&#x1E0F;w&#333; hay&#601;m&#257;n&icirc;&#x1E6F; w&#601;&#8216;al-b&#333;hen ra&#x1E21;&#601;lw&#333; hay&#601;m&#257;n&icirc;&#x1E6F; &#8216;al-m&#601;qw&#333;m dam h&#257;&#8217;&#257;&#353;&#257;m: </P>
<P>29&nbsp;w&#601;hannw&#333;&#x1E6F;&#257;r min-ha&#353;&#353;emen &#8217;&#259;&#353;er &#8216;al-kaf hak&#333;h&#275;n<font color="red"><sup>3</font></sup> yit&#275;n &#8216;al-r&#333;&#8217;&#353; hammi&#x1E6D;&#x1E6D;ah&#275;r l&#601;&#x1E35;ap&#275;r &#8216;&#257;l&#257;yw lif&#601;n&ecirc; y&#601;hw&acirc;: </P>
<P>30&nbsp;w&#601;&#8216;&#257;&#347;&acirc; &#8217;e&#x1E6F;-h&#257;&#8217;e&#x1E25;&#257;&#x1E0F; min-hat&#333;r&icirc;m &#8217;w&#333; min-b&#601;n&ecirc; hayyw&#333;n&acirc; m&#275;&#8217;&#259;&#353;er ta&#347;&#347;&icirc;&#x1E21; y&#257;&#x1E0F;w&#333;: </P>
<P>31&nbsp;&#8217;&#275;&#x1E6F; &#8217;&#259;&#353;er-ta&#347;&#347;&icirc;&#x1E21; y&#257;&#x1E0F;w&#333; &#8217;e&#x1E6F;-h&#257;&#8217;e&#x1E25;&#257;&#x1E0F; &#x1E25;a&#x1E6D;&#x1E6D;&#257;&#8217;&#x1E6F; w&#601;&#8217;e&#x1E6F;-h&#257;&#8217;e&#x1E25;&#257;&#x1E0F; &#8216;&#333;l&acirc; &#8216;al-hammin&#601;&#x1E25;&acirc; w&#601;&#x1E35;iper hak&#333;h&#275;n &#8216;al hammi&#x1E6D;&#x1E6D;ah&#275;r lif&#601;n&ecirc; y&#601;hw&acirc;: </P>
<P>32&nbsp;z&#333;&#8217;&#x1E6F; tw&#333;ra&#x1E6F; &#8217;&#259;&#353;er-bw&#333; ne&#x1E21;<sup>a</sup>&#8216; &#x1E63;&#257;r&#257;&#8216;a&#x1E6F; &#8217;&#259;&#353;er l&#333;&#8217;-&#x1E6F;a&#347;&#347;&icirc;&#x1E21; y&#257;&#x1E0F;w&#333; b&#601;&#x1E6D;&acirc;&#335;r&#257;&#x1E6F;w&#333;: f</P>
<P>33&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh w&#601;&#8217;el-&#8217;ah&#259;r&#333;n l&#275;&#8217;m&#333;r: </P>
<P>34&nbsp;k&icirc; &#x1E6F;&#257;&#x1E07;&#333;&#8217;&ucirc; &#8217;el-&#8217;ere&#x1E63; k&#601;n<sup>a</sup>&#8216;an &#8217;&#259;&#353;er &#8217;&#259;n&icirc; n&#333;&#x1E6F;&#275;n l&#257;&#x1E35;em la&#8217;&#259;&#x1E25;uzz&acirc; w&#601;n&#257;&#x1E6F;at&icirc; ne&#x1E21;<sup>a</sup>&#8216; &#x1E63;&#257;r<sup>a</sup>&#8216;a&#x1E6F; b&#601;&#x1E07;&ecirc;&#x1E6F; &#8217;ere&#x1E63; &#8217;&#259;&#x1E25;uzza&#x1E6F;&#601;&#x1E35;em: </P>
<P>35&nbsp;&ucirc;&#x1E07;&#257;&#8217; &#8217;&#259;&#353;er-lw&#333; habayi&#x1E6F; w&#601;hig&icirc;&#x1E0F; lak&#333;h&#275;n l&#275;&#8217;m&#333;r k&#601;ne&#x1E21;<sup>a</sup>&#8216; nir&#601;&#8217;&acirc; l&icirc; bab&#257;yi&#x1E6F;: </P>
<P>36&nbsp;w&#601;&#x1E63;i&ucirc;&acirc; hak&#333;h&#275;n &ucirc;finn&ucirc; &#8217;e&#x1E6F;-habayi&#x1E6F; b&#601;&#x1E6D;erem y&#257;&#x1E07;&#333;&#8217; hak&#333;h&#275;n lir&#601;&#8217;w&#333;&#x1E6F; &#8217;e&#x1E6F;-hanne&#x1E21;<sup>a</sup>&#8216; w&#601;l&#333;&#8217; yi&#x1E6D;&#601;m&#257;&#8217; k&#257;l-&#8217;&#259;&#353;er bab&#257;yi&#x1E6F; w&#601;&#8217;<sup>a</sup>&#x1E25;ar k&#275;n y&#257;&#x1E07;&#333;&#8217; hak&#333;h&#275;n lir&#601;&#8217;w&#333;&#x1E6F; &#8217;e&#x1E6F;-hab&#257;yi&#x1E6F;: </P>
<P>37&nbsp;w&#601;r&#257;&#8217;&acirc; &#8217;e&#x1E6F;-hanne&#x1E21;<sup>a</sup>&#8216; w&#601;hinn&#275;h hanne&#x1E21;<sup>a</sup>&#8216; b&#601;q&icirc;r&#333;&#x1E6F; habayi&#x1E6F; &#353;&#601;q<sup>a</sup>&#8216;&#259;r&ucirc;r&#333;&#x1E6F; y&#601;raq&#601;raqq&#333;&#x1E6F; &#8217;w&#333; &#8217;&#259;&#x1E0F;am&#601;damm&#333;&#x1E6F; &ucirc;mar&#601;&#8217;&ecirc;hen &#353;&#257;f&#257;l min-haqq&icirc;r: </P>
<P>38&nbsp;w&#601;y&#257;&#x1E63;&#257;&#8217; hak&#333;h&#275;n min-habayi&#x1E6F; &#8217;el-pe&#x1E6F;<sup>a</sup>&#x1E25; hab&#257;yi&#x1E6F; w&#601;his&#601;g&icirc;r &#8217;e&#x1E6F;-habayi&#x1E6F; &#353;i&#x1E07;&#601;&#8216;a&#x1E6F; y&#257;m&icirc;m: </P>
<P>39&nbsp;w&#601;&#353;&#257;&#x1E07; hak&#333;h&#275;n bayyw&#333;m ha&#353;&#353;&#601;&#x1E07;&icirc;&#8216;&icirc; w&#601;r&#257;&#8217;&acirc; w&#601;hinn&#275;h p&#257;&#347;&acirc; hanne&#x1E21;<sup>a</sup>&#8216; b&#601;q&icirc;r&#333;&#x1E6F; hab&#257;yi&#x1E6F;: </P>
<P>40&nbsp;w&#601;&#x1E63;i&ucirc;&acirc; hak&#333;h&#275;n w&#601;&#x1E25;ill&#601;&#x1E63;&ucirc; &#8217;e&#x1E6F;-h&#257;&#8217;&#259;&#x1E07;&#257;n&icirc;m &#8217;&#259;&#353;er b&acirc;&#275;n hann&#257;&#x1E21;<sup>a</sup>&#8216; w&#601;hi&#353;&#601;l&icirc;&#x1E35;&ucirc; &#8217;e&#x1E6F;&#601;hen &#8217;el-mi&#x1E25;&ucirc;&#x1E63; l&#257;&#8216;&icirc;r &#8217;el-m&#257;qw&#333;m &#x1E6D;&#257;m&#275;&#8217;: </P>
<P>41&nbsp;w&#601;&#8217;e&#x1E6F;-habayi&#x1E6F; yaq&#601;&#x1E63;i&#8216;a mibayi&#x1E6F; s&#257;&#x1E07;&icirc;&#x1E07; w&#601;&#353;&#257;f&#601;&#x1E35;&ucirc; &#8217;e&#x1E6F;-he&#8216;&#257;f&#257;r &#8217;&#259;&#353;er hiq&#601;&#x1E63;&ucirc; &#8217;el-mi&#x1E25;&ucirc;&#x1E63; l&#257;&#8216;&icirc;r &#8217;el-m&#257;qw&#333;m &#x1E6D;&#257;m&#275;&#8217;: </P>
<P>42&nbsp;w&#601;l&#257;q&#601;&#x1E25;&ucirc; &#8217;&#259;&#x1E07;&#257;n&icirc;m &#8217;&#259;&#x1E25;&#275;rw&#333;&#x1E6F; w&#601;h&#275;&#x1E07;&icirc;&#8217;&ucirc; &#8217;el-t<sup>a</sup>&#x1E25;a&#x1E6F; h&#257;&#8217;&#259;&#x1E07;&#257;n&icirc;m w&#601;&#8216;&#257;f&#257;r &#8217;<sup>a</sup>&#x1E25;&#275;r yiqq<sup>a</sup>&#x1E25; w&#601;&#x1E6D;&#257;&#x1E25; &#8217;e&#x1E6F;-hab&#257;yi&#x1E6F;: </P>
<P>43&nbsp;w&#601;&#8217;im-y&#257;&#353;&ucirc;&#x1E07; hanne&#x1E21;<sup>a</sup>&#8216; &ucirc;f&#257;r<sup>a</sup>&#x1E25; babayi&#x1E6F; &#8217;<sup>a</sup>&#x1E25;ar &#x1E25;ill&#275;&#x1E63; &#8217;e&#x1E6F;-h&#257;&#8217;&#259;&#x1E07;&#257;n&icirc;m w&#601;&#8217;<sup>a</sup>&#x1E25;&#259;r&ecirc; hiq&#601;&#x1E63;w&#333;&#x1E6F; &#8217;e&#x1E6F;-habayi&#x1E6F; w&#601;&#8217;<sup>a</sup>&#x1E25;&#259;r&ecirc; hi&#x1E6D;&#x1E6D;w&#333;&#x1E25;a: </P>
<P>44&nbsp;&ucirc;&#x1E07;&#257;&#8217; hak&#333;h&#275;n w&#601;r&#257;&#8217;&acirc; w&#601;hinn&#275;h p&#257;&#347;&acirc; hanne&#x1E21;<sup>a</sup>&#8216; bab&#257;yi&#x1E6F; &#x1E63;&#257;r<sup>a</sup>&#8216;a&#x1E6F; mam&#601;&#8217;ere&#x1E6F; hiw&#8217; babayi&#x1E6F; &#x1E6D;&#257;m&#275;&#8217; h&ucirc;&#8217;: </P>
<P>45&nbsp;w&#601;n&#257;&#x1E6F;a&#x1E63; &#8217;e&#x1E6F;-habayi&#x1E6F; &#8217;e&#x1E6F;-&#8217;&#259;&#x1E07;&#257;n&#257;yw w&#601;&#8217;e&#x1E6F;-&#8216;&#275;&#x1E63;&#257;yw w&#601;&#8217;&#275;&#x1E6F; k&#257;l-&#8216;&#259;far hab&#257;yi&#x1E6F; w&#601;hw&#333;&#x1E63;&icirc;&#8217; &#8217;el-mi&#x1E25;&ucirc;&#x1E63; l&#257;&#8216;&icirc;r &#8217;el-m&#257;qw&#333;m &#x1E6D;&#257;m&#275;&#8217;: </P>
<P>46&nbsp;w&#601;hab&#257;&#8217; &#8217;el-habayi&#x1E6F; k&#257;l-y&#601;m&ecirc; his&#601;g&icirc;r &#8217;&#333;&#x1E6F;w&#333; yi&#x1E6D;&#601;m&#257;&#8217; &#8216;a&#x1E0F;-h&#257;&#8216;&#257;re&#x1E07;: </P>
<P>47&nbsp;w&#601;ha&#353;&#353;&#333;&#x1E35;&#275;&#x1E07; babayi&#x1E6F; y&#601;&#x1E35;ab&#275;s &#8217;e&#x1E6F;-b&#601;&#x1E21;&#257;&#x1E0F;&#257;yw w&#601;h&#257;&#8217;&#333;&#x1E35;&#275;l babayi&#x1E6F; y&#601;&#x1E35;ab&#275;s &#8217;e&#x1E6F;-b&#601;&#x1E21;&#257;&#x1E0F;&#257;yw: </P>
<P>48&nbsp;w&#601;&#8217;im-b&#333;&#8217; y&#257;&#x1E07;&#333;&#8217; hak&#333;h&#275;n w&#601;r&#257;&#8217;&acirc; w&#601;hinn&#275;h l&#333;&#8217;-f&#257;&#347;&acirc; hanne&#x1E21;<sup>a</sup>&#8216; babayi&#x1E6F; &#8217;<sup>a</sup>&#x1E25;&#259;r&ecirc; hi&#x1E6D;&#x1E6D;&#333;&#x1E25;a &#8217;e&#x1E6F;-hab&#257;yi&#x1E6F; w&#601;&#x1E6D;ihar hak&#333;h&#275;n &#8217;e&#x1E6F;-habayi&#x1E6F; k&icirc; nir&#601;p&#257;&#8217; hann&#257;&#x1E21;<sup>a</sup>&#8216;: </P>
<P>49&nbsp;w&#601;l&#257;q<sup>a</sup>&#x1E25; l&#601;&#x1E25;a&#x1E6D;&#x1E6D;&#275;&#8217; &#8217;e&#x1E6F;-habayi&#x1E6F; &#353;&#601;t&ecirc; &#x1E63;ip&#335;r&icirc;m w&#601;&#8216;&#275;&#x1E63; &#8217;erez &ucirc;&#353;&#601;n&icirc; &#x1E6F;w&#333;l<sup>a</sup>&#8216;a&#x1E6F; w&#601;&#8217;&#275;z&#333;&#x1E07;: </P>
<P>50&nbsp;w&#601;&#353;&#257;&#x1E25;a&#x1E6D; &#8217;e&#x1E6F;-ha&#x1E63;&#x1E63;ip&#333;r h&#257;&#8217;e&#x1E25;&#257;&#x1E6F; &#8217;el-k&#601;l&icirc;-&#x1E25;ere&#347; &#8216;al-mayim &#x1E25;ayy&icirc;m: </P>
<P>51&nbsp;w&#601;l&#257;q<sup>a</sup>&#x1E25; &#8217;e&#x1E6F;-&#8216;&#275;&#x1E63;-h&#257;&#8217;erez w&#601;&#8217;e&#x1E6F;-h&#257;&#8217;&#275;z&#333;&#x1E07; w&#601;&#8217;&#275;&#x1E6F;| &#353;&#601;n&icirc; hatw&#333;l<sup>a</sup>&#8216;a&#x1E6F; w&#601;&#8217;&#275;&#x1E6F; ha&#x1E63;&#x1E63;ip&#333;r h<sup>a</sup>&#x1E25;ayy&acirc; w&#601;&#x1E6D;&#257;&#x1E07;al &#8217;&#333;&#x1E6F;&#257;m b&#601;&#x1E0F;am ha&#x1E63;&#x1E63;ip&#333;r ha&#353;&#353;&#601;&#x1E25;&ucirc;&#x1E6D;&acirc; &ucirc;&#x1E07;ammayim h<sup>a</sup>&#x1E25;ayy&icirc;m w&#601;hizz&acirc; &#8217;el-habayi&#x1E6F; &#353;e&#x1E07;<sup>a</sup>&#8216; p&#601;&#8216;&#257;m&icirc;m: </P>
<P>52&nbsp;w&#601;&#x1E25;i&#x1E6D;&#x1E6D;&#275;&#8217; &#8217;e&#x1E6F;-habayi&#x1E6F; b&#601;&#x1E0F;am ha&#x1E63;&#x1E63;ipw&#333;r &ucirc;&#x1E07;ammayim h<sup>a</sup>&#x1E25;ayy&icirc;m &ucirc;&#x1E07;a&#x1E63;&#x1E63;ip&#333;r h<sup>a</sup>&#x1E25;ayy&acirc; &ucirc;&#x1E07;&#601;&#8216;&#275;&#x1E63; h&#257;&#8217;erez &ucirc;&#x1E07;&#257;&#8217;&#275;z&#333;&#x1E07; &ucirc;&#x1E07;i&#353;&#601;n&icirc; hatw&#333;l&#257;&#8216;a&#x1E6F;: </P>
<P>53&nbsp;w&#601;&#353;ill<sup>a</sup>&#x1E25; &#8217;e&#x1E6F;-ha&#x1E63;&#x1E63;ip&#333;r h<sup>a</sup>&#x1E25;ayy&acirc; &#8217;el-mi&#x1E25;&ucirc;&#x1E63; l&#257;&#8216;&icirc;r &#8217;el-p&#601;n&ecirc; ha&#347;&#347;&#257;&#x1E0F;eh w&#601;&#x1E35;iper &#8216;al-habayi&#x1E6F; w&#601;&#x1E6D;&acirc;&#275;r: </P>
<P>54&nbsp;z&#333;&#8217;&#x1E6F; hatw&#333;r&acirc; l&#601;&#x1E35;&#257;l-ne&#x1E21;<sup>a</sup>&#8216; ha&#x1E63;&#x1E63;&#257;r<sup>a</sup>&#8216;a&#x1E6F; w&#601;lann&#257;&#x1E6F;eq: </P>
<P>55&nbsp;&ucirc;l&#601;&#x1E63;&#257;r<sup>a</sup>&#8216;a&#x1E6F; habe&#x1E21;e&#x1E0F; w&#601;lab&#257;yi&#x1E6F;: </P>
<P>56&nbsp;w&#601;la&#347;&#601;&#8217;&#275;&#x1E6F; w&#601;lassap<sup>a</sup>&#x1E25;a&#x1E6F; w&#601;labeh&#257;re&#x1E6F;: </P>
<P>57&nbsp;l&#601;hw&#333;r&#333;&#x1E6F; b&#601;yw&#333;m ha&#x1E6D;&#x1E6D;&#257;m&#275;&#8217; &ucirc;&#x1E07;&#601;yw&#333;m ha&#x1E6D;&#x1E6D;&acirc;&#333;r z&#333;&#8217;&#x1E6F; tw&#333;ra&#x1E6F; ha&#x1E63;&#x1E63;&#257;r&#257;&#8216;a&#x1E6F;: s</P>
</TD>
</TABLE>
<P><HR>
<CENTER>
<A HREF="lev015.htm">Next: Leviticus (Vayikra) Chapter 15</A></CENTER>
</BODY>
</HTML>
