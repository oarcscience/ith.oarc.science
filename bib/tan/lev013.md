[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lev013)  [KJV](../kjv/lev013)  [Sep](../sep/lev013) 
[Vul](../vul/lev013)   
  
[Leviticus (Vayikra) Index](lev)  
  [Previous](lev012)  [Next](lev014) 

------------------------------------------------------------------------

### Tanach (Hebrew): Leviticus (Vayikra) Chapter 13

‎<span id="001">1</span> ‏וַיְדַבֵּ֣ר יְהוָ֔ה אֶל־מֹשֶׁ֥ה
וְאֶֽל־אַהֲרֹ֖ן לֵאמֹֽר׃

‎<span id="002">2</span> ‏אָדָ֗ם כִּֽי־יִהְיֶ֤ה בְעוֹר־בְּשָׂרוֹ֙
שְׂאֵ֤ת אֽוֹ־סַפַּ֙חַת֙ א֣וֹ בַהֶ֔רֶת וְהָיָ֥ה בְעוֹר־בְּשָׂר֖וֹ
לְנֶ֣גַע צָרָ֑עַת וְהוּבָא֙ אֶל־אַהֲרֹ֣ן הַכֹּהֵ֔ן א֛וֹ אֶל־אַחַ֥ד
מִבָּנָ֖יו הַכֹּהֲנִֽים׃

‎<span id="003">3</span> ‏וְרָאָ֣ה הַכֹּהֵ֣ן אֶת־הַנֶּ֣גַע
בְּעֽוֹר־הַ֠בָּשָׂר וְשֵׂעָ֨ר בַּנֶּ֜גַע הָפַ֣ךְ׀ לָבָ֗ן וּמַרְאֵ֤ה
הַנֶּ֙גַע֙ עָמֹק֙ מֵע֣וֹר בְּשָׂר֔וֹ נֶ֥גַע צָרַ֖עַת ה֑וּא וְרָאָ֥הוּ
הַכֹּהֵ֖ן וְטִמֵּ֥א אֹתֽוֹ׃

‎<span id="004">4</span> ‏וְאִם־בַּהֶרֶת֩ לְבָנָ֨ה הִ֜וא בְּע֣וֹר
בְּשָׂר֗וֹ וְעָמֹק֙ אֵין־מַרְאֶ֣הָ מִן־הָע֔וֹר וּשְׂעָרָ֖ה לֹא־הָפַ֣ךְ
לָבָ֑ן וְהִסְגִּ֧יר הַכֹּהֵ֛ן אֶת־הַנֶּ֖גַע שִׁבְעַ֥ת יָמִֽים׃

‎<span id="005">5</span> ‏וְרָאָ֣הוּ הַכֹּהֵן֮ בַּיּ֣וֹם הַשְּׁבִיעִי֒
וְהִנֵּ֤ה הַנֶּ֙גַע֙ עָמַ֣ד בְּעֵינָ֔יו לֹֽא־פָשָׂ֥ה הַנֶּ֖גַע בָּע֑וֹר
וְהִסְגִּיר֧וֹ הַכֹּהֵ֛ן שִׁבְעַ֥ת יָמִ֖ים שֵׁנִֽית׃

‎<span id="006">6</span> ‏וְרָאָה֩ הַכֹּהֵ֨ן אֹת֜וֹ בַּיּ֣וֹם
הַשְּׁבִיעִי֮ שֵׁנִית֒ וְהִנֵּה֙ כֵּהָ֣ה הַנֶּ֔גַע וְלֹא־פָשָׂ֥ה
הַנֶּ֖גַע בָּע֑וֹר וְטִהֲר֤וֹ הַכֹּהֵן֙ מִסְפַּ֣חַת הִ֔יא וְכִבֶּ֥ס
בְּגָדָ֖יו וְטָהֵֽר׃

‎<span id="007">7</span> ‏וְאִם־פָּשֹׂ֨ה תִפְשֶׂ֤ה הַמִּסְפַּ֙חַת֙
בָּע֔וֹר אַחֲרֵ֧י הֵרָאֹת֛וֹ אֶל־הַכֹּהֵ֖ן לְטָהֳרָת֑וֹ וְנִרְאָ֥ה
שֵׁנִ֖ית אֶל־הַכֹּהֵֽן׃

‎<span id="008">8</span> ‏וְרָאָה֙ הַכֹּהֵ֔ן וְהִנֵּ֛ה פָּשְׂתָ֥ה
הַמִּסְפַּ֖חַת בָּע֑וֹר וְטִמְּא֥וֹ הַכֹּהֵ֖ן צָרַ֥עַת הִֽוא׃ פ

‎<span id="009">9</span> ‏נֶ֣גַע צָרַ֔עַת כִּ֥י תִהְיֶ֖ה בְּאָדָ֑ם
וְהוּבָ֖א אֶל־הַכֹּהֵֽן׃

‎<span id="010">10</span> ‏וְרָאָ֣ה הַכֹּהֵ֗ן וְהִנֵּ֤ה שְׂאֵת־לְבָנָה֙
בָּע֔וֹר וְהִ֕יא הָפְכָ֖ה שֵׂעָ֣ר לָבָ֑ן וּמִֽחְיַ֛ת בָּשָׂ֥ר חַ֖י
בַּשְׂאֵֽת׃

‎<span id="011">11</span> ‏צָרַ֨עַת נוֹשֶׁ֤נֶת הִוא֙ בְּע֣וֹר בְּשָׂר֔וֹ
וְטִמְּא֖וֹ הַכֹּהֵ֑ן לֹ֣א יַסְגִּרֶ֔נּוּ כִּ֥י טָמֵ֖א הֽוּא׃

‎<span id="012">12</span> ‏וְאִם־פָּר֨וֹחַ תִּפְרַ֤ח הַצָּרַ֙עַת֙
בָּע֔וֹר וְכִסְּתָ֣ה הַצָּרַ֗עַת אֵ֚ת כָּל־ע֣וֹר הַנֶּ֔גַע מֵרֹאשׁ֖וֹ
וְעַד־רַגְלָ֑יו לְכָל־מַרְאֵ֖ה עֵינֵ֥י הַכֹּהֵֽן׃

‎<span id="013">13</span> ‏וְרָאָ֣ה הַכֹּהֵ֗ן וְהִנֵּ֨ה כִסְּתָ֤ה
הַצָּרַ֙עַת֙ אֶת־כָּל־בְּשָׂר֔וֹ וְטִהַ֖ר אֶת־הַנָּ֑גַע כֻּלּ֛וֹ הָפַ֥ךְ
לָבָ֖ן טָה֥וֹר הֽוּא׃

‎<span id="014">14</span> ‏וּבְי֨וֹם הֵרָא֥וֹת בּ֛וֹ בָּשָׂ֥ר חַ֖י
יִטְמָֽא׃

‎<span id="015">15</span> ‏וְרָאָ֧ה הַכֹּהֵ֛ן אֶת־הַבָּשָׂ֥ר הַחַ֖י
וְטִמְּא֑וֹ הַבָּשָׂ֥ר הַחַ֛י טָמֵ֥א ה֖וּא צָרַ֥עַת הֽוּא׃

‎<span id="016">16</span> ‏א֣וֹ כִ֥י יָשׁ֛וּב הַבָּשָׂ֥ר הַחַ֖י
וְנֶהְפַּ֣ךְ לְלָבָ֑ן וּבָ֖א אֶל־הַכֹּהֵֽן׃

‎<span id="017">17</span> ‏וְרָאָ֙הוּ֙ הַכֹּהֵ֔ן וְהִנֵּ֛ה נֶהְפַּ֥ךְ
הַנֶּ֖גַע לְלָבָ֑ן וְטִהַ֧ר הַכֹּהֵ֛ן אֶת־הַנֶּ֖גַע טָה֥וֹר הֽוּא׃ פ

‎<span id="018">18</span> ‏וּבָשָׂ֕ר כִּֽי־יִהְיֶ֥ה בֽוֹ־בְעֹר֖וֹ
שְׁחִ֑ין וְנִרְפָּֽא׃

‎<span id="019">19</span> ‏וְהָיָ֞ה בִּמְק֤וֹם הַשְּׁחִין֙ שְׂאֵ֣ת
לְבָנָ֔ה א֥וֹ בַהֶ֖רֶת לְבָנָ֣ה אֲדַמְדָּ֑מֶת וְנִרְאָ֖ה אֶל־הַכֹּהֵֽן׃

‎<span id="020">20</span> ‏וְרָאָ֣ה הַכֹּהֵ֗ן וְהִנֵּ֤ה מַרְאֶ֙הָ֙
שָׁפָ֣ל מִן־הָע֔וֹר וּשְׂעָרָ֖הּ הָפַ֣ךְ לָבָ֑ן וְטִמְּא֧וֹ הַכֹּהֵ֛ן
נֶֽגַע־צָרַ֥עַת הִ֖וא<sup>3</sup> בַּשְּׁחִ֥ין פָּרָֽחָה׃

‎<span id="021">21</span> ‏וְאִ֣ם׀ יִרְאֶ֣נָּה הַכֹּהֵ֗ן וְהִנֵּ֤ה
אֵֽין־בָּהּ֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָע֖וֹר וְהִ֣יא
כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃

‎<span id="022">22</span> ‏וְאִם־פָּשֹׂ֥ה תִפְשֶׂ֖ה בָּע֑וֹר וְטִמֵּ֧א
הַכֹּהֵ֛ן אֹת֖וֹ נֶ֥גַע הִֽוא׃

‎<span id="023">23</span> ‏וְאִם־תַּחְתֶּ֜יהָ תַּעֲמֹ֤ד הַבַּהֶ֙רֶת֙
לֹ֣א פָשָׂ֔תָה צָרֶ֥בֶת הַשְּׁחִ֖ין הִ֑וא וְטִהֲר֖וֹ הַכֹּהֵֽן׃ ס

‎<span id="024">24</span> ‏א֣וֹ בָשָׂ֔ר כִּֽי־יִהְיֶ֥ה בְעֹר֖וֹ
מִכְוַת־אֵ֑שׁ וְֽהָיְתָ֞ה מִֽחְיַ֣ת הַמִּכְוָ֗ה בַּהֶ֛רֶת לְבָנָ֥ה
אֲדַמְדֶּ֖מֶת א֥וֹ לְבָנָֽה׃

‎<span id="025">25</span> ‏וְרָאָ֣ה אֹתָ֣הּ הַכֹּהֵ֡ן וְהִנֵּ֣ה
נֶהְפַּךְ֩ שֵׂעָ֨ר לָבָ֜ן בַּבַּהֶ֗רֶת וּמַרְאֶ֙הָ֙ עָמֹ֣ק מִן־הָע֔וֹר
צָרַ֣עַת הִ֔וא בַּמִּכְוָ֖ה פָּרָ֑חָה וְטִמֵּ֤א אֹתוֹ֙ הַכֹּהֵ֔ן נֶ֥גַע
צָרַ֖עַת הִֽוא׃

‎<span id="026">26</span> ‏וְאִ֣ם׀ יִרְאֶ֣נָּה הַכֹּהֵ֗ן וְהִנֵּ֤ה
אֵֽין־בַּבֶּהֶ֙רֶת֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָע֖וֹר
וְהִ֣וא כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃

‎<span id="027">27</span> ‏וְרָאָ֥הוּ הַכֹּהֵ֖ן בַּיּ֣וֹם הַשְּׁבִיעִ֑י
אִם־פָּשֹׂ֤ה תִפְשֶׂה֙ בָּע֔וֹר וְטִמֵּ֤א הַכֹּהֵן֙ אֹת֔וֹ נֶ֥גַע
צָרַ֖עַת הִֽוא׃

‎<span id="028">28</span> ‏וְאִם־תַּחְתֶּיהָ֩ תַעֲמֹ֨ד הַבַּהֶ֜רֶת
לֹא־פָשְׂתָ֤ה בָעוֹר֙ וְהִ֣וא כֵהָ֔ה שְׂאֵ֥ת הַמִּכְוָ֖ה הִ֑וא
וְטִֽהֲרוֹ֙ הַכֹּהֵ֔ן כִּֽי־צָרֶ֥בֶת הַמִּכְוָ֖ה הִֽוא׃ פ

‎<span id="029">29</span> ‏וְאִישׁ֙ א֣וֹ אִשָּׁ֔ה כִּֽי־יִהְיֶ֥ה ב֖וֹ
נָ֑גַע בְּרֹ֖אשׁ א֥וֹ בְזָקָֽן׃

‎<span id="030">30</span> ‏וְרָאָ֨ה הַכֹּהֵ֜ן אֶת־הַנֶּ֗גַע וְהִנֵּ֤ה
מַרְאֵ֙הוּ֙ עָמֹ֣ק מִן־הָע֔וֹר וּב֛וֹ שֵׂעָ֥ר צָהֹ֖ב דָּ֑ק וְטִמֵּ֨א
אֹת֤וֹ הַכֹּהֵן֙ נֶ֣תֶק ה֔וּא צָרַ֧עַת הָרֹ֛אשׁ א֥וֹ הַזָּקָ֖ן הֽוּא׃

‎<span id="031">31</span> ‏וְכִֽי־יִרְאֶ֨ה הַכֹּהֵ֜ן אֶת־נֶ֣גַע
הַנֶּ֗תֶק וְהִנֵּ֤ה אֵין־מַרְאֵ֙הוּ֙ עָמֹ֣ק מִן־הָע֔וֹר וְשֵׂעָ֥ר
שָׁחֹ֖ר אֵ֣ין בּ֑וֹ וְהִסְגִּ֧יר הַכֹּהֵ֛ן אֶת־נֶ֥גַע הַנֶּ֖תֶק
שִׁבְעַ֥ת יָמִֽים׃

‎<span id="032">32</span> ‏וְרָאָ֨ה הַכֹּהֵ֣ן אֶת־הַנֶּגַע֮ בַּיּ֣וֹם
הַשְּׁבִיעִי֒ וְהִנֵּה֙ לֹא־פָשָׂ֣ה הַנֶּ֔תֶק וְלֹא־הָ֥יָה ב֖וֹ שֵׂעָ֣ר
צָהֹ֑ב וּמַרְאֵ֣ה הַנֶּ֔תֶק אֵ֥ין עָמֹ֖ק מִן־הָעֽוֹר׃

‎<span id="033">33</span> ‏וְהִ֨תְגַּלָּ֔ח וְאֶת־הַנֶּ֖תֶק לֹ֣א
יְגַלֵּ֑חַ וְהִסְגִּ֨יר הַכֹּהֵ֧ן אֶת־הַנֶּ֛תֶק שִׁבְעַ֥ת יָמִ֖ים
שֵׁנִֽית׃

‎<span id="034">34</span> ‏וְרָאָה֩ הַכֹּהֵ֨ן אֶת־הַנֶּ֜תֶק בַּיּ֣וֹם
הַשְּׁבִיעִ֗י וְ֠הִנֵּה לֹא־פָשָׂ֤ה הַנֶּ֙תֶק֙ בָּע֔וֹר וּמַרְאֵ֕הוּ
אֵינֶ֥נּוּ עָמֹ֖ק מִן־הָע֑וֹר וְטִהַ֤ר אֹתוֹ֙ הַכֹּהֵ֔ן וְכִבֶּ֥ס
בְּגָדָ֖יו וְטָהֵֽר׃

‎<span id="035">35</span> ‏וְאִם־פָּשֹׂ֥ה יִפְשֶׂ֛ה הַנֶּ֖תֶק בָּע֑וֹר
אַחֲרֵ֖י טָהֳרָתֽוֹ׃

‎<span id="036">36</span> ‏וְרָאָ֙הוּ֙ הַכֹּהֵ֔ן וְהִנֵּ֛ה פָּשָׂ֥ה
הַנֶּ֖תֶק בָּע֑וֹר לֹֽא־יְבַקֵּ֧ר הַכֹּהֵ֛ן לַשֵּׂעָ֥ר הַצָּהֹ֖ב טָמֵ֥א
הֽוּא׃

‎<span id="037">37</span> ‏וְאִם־בְּעֵינָיו֩ עָמַ֨ד הַנֶּ֜תֶק וְשֵׂעָ֨ר
שָׁחֹ֧ר צָֽמַח־בּ֛וֹ נִרְפָּ֥א הַנֶּ֖תֶק טָה֣וֹר ה֑וּא וְטִהֲר֖וֹ
הַכֹּהֵֽן׃ ס

‎<span id="038">38</span> ‏וְאִישׁ֙ אֽוֹ־אִשָּׁ֔ה כִּֽי־יִהְיֶ֥ה
בְעוֹר־בְּשָׂרָ֖ם בֶּהָרֹ֑ת בֶּהָרֹ֖ת לְבָנֹֽת׃

‎<span id="039">39</span> ‏וְרָאָ֣ה הַכֹּהֵ֗ן וְהִנֵּ֧ה
בְעוֹר־בְּשָׂרָ֛ם בֶּהָרֹ֖ת כֵּה֣וֹת לְבָנֹ֑ת בֹּ֥הַק ה֛וּא פָּרַ֥ח
בָּע֖וֹר טָה֥וֹר הֽוּא׃ ס

‎<span id="040">40</span> ‏וְאִ֕ישׁ כִּ֥י יִמָּרֵ֖ט רֹאשׁ֑וֹ קֵרֵ֥חַ
ה֖וּא טָה֥וֹר הֽוּא׃

‎<span id="041">41</span> ‏וְאִם֙ מִפְּאַ֣ת פָּנָ֔יו יִמָּרֵ֖ט רֹאשׁ֑וֹ
גִּבֵּ֥חַ ה֖וּא טָה֥וֹר הֽוּא׃

‎<span id="042">42</span> ‏וְכִֽי־יִהְיֶ֤ה בַקָּרַ֙חַת֙ א֣וֹ
בַגַּבַּ֔חַת נֶ֖גַע לָבָ֣ן אֲדַמְדָּ֑ם צָרַ֤עַת פֹּרַ֙חַת֙ הִ֔וא
בְּקָרַחְתּ֖וֹ א֥וֹ בְגַבַּחְתּֽוֹ׃

‎<span id="043">43</span> ‏וְרָאָ֨ה אֹת֜וֹ הַכֹּהֵ֗ן וְהִנֵּ֤ה
שְׂאֵת־הַנֶּ֙גַע֙ לְבָנָ֣ה אֲדַמְדֶּ֔מֶת בְּקָרַחְתּ֖וֹ א֣וֹ
בְגַבַּחְתּ֑וֹ כְּמַרְאֵ֥ה צָרַ֖עַת ע֥וֹר בָּשָֽׂר׃

‎<span id="044">44</span> ‏אִישׁ־צָר֥וּעַ ה֖וּא טָמֵ֣א ה֑וּא טַמֵּ֧א
יְטַמְּאֶ֛נּוּ הַכֹּהֵ֖ן בְּרֹאשׁ֥וֹ נִגְעֽוֹ׃

‎<span id="045">45</span> ‏וְהַצָּר֜וּעַ אֲשֶׁר־בּ֣וֹ הַנֶּ֗גַע
בְּגָדָ֞יו יִהְי֤וּ פְרֻמִים֙ וְרֹאשׁוֹ֙ יִהְיֶ֣ה פָר֔וּעַ וְעַל־שָׂפָ֖ם
יַעְטֶ֑ה וְטָמֵ֥א׀ טָמֵ֖א יִקְרָֽא׃

‎<span id="046">46</span> ‏כָּל־יְמֵ֞י אֲשֶׁ֨ר הַנֶּ֥גַע בּ֛וֹ יִטְמָ֖א
טָמֵ֣א ה֑וּא בָּדָ֣ד יֵשֵׁ֔ב מִח֥וּץ לַֽמַּחֲנֶ֖ה מוֹשָׁבֽוֹ׃ ס

‎<span id="047">47</span> ‏וְהַבֶּ֕גֶד כִּֽי־יִהְיֶ֥ה ב֖וֹ נֶ֣גַע
צָרָ֑עַת בְּבֶ֣גֶד צֶ֔מֶר א֖וֹ בְּבֶ֥גֶד פִּשְׁתִּֽים׃

‎<span id="048">48</span> ‏א֤וֹ בִֽשְׁתִי֙ א֣וֹ בְעֵ֔רֶב לַפִּשְׁתִּ֖ים
וְלַצָּ֑מֶר א֣וֹ בְע֔וֹר א֖וֹ בְּכָל־מְלֶ֥אכֶת עֽוֹר׃

‎<span id="049">49</span> ‏וְהָיָ֨ה הַנֶּ֜גַע יְרַקְרַ֣ק׀ א֣וֹ
אֲדַמְדָּ֗ם בַּבֶּגֶד֩ א֨וֹ בָע֜וֹר אֽוֹ־בַשְּׁתִ֤י אוֹ־בָעֵ֙רֶב֙ א֣וֹ
בְכָל־כְּלִי־ע֔וֹר נֶ֥גַע צָרַ֖עַת ה֑וּא וְהָרְאָ֖ה אֶת־הַכֹּהֵֽן׃

‎<span id="050">50</span> ‏וְרָאָ֥ה הַכֹּהֵ֖ן אֶת־הַנָּ֑גַע וְהִסְגִּ֥יר
אֶת־הַנֶּ֖גַע שִׁבְעַ֥ת יָמִֽים׃

‎<span id="051">51</span> ‏וְרָאָ֨ה אֶת־הַנֶּ֜גַע בַּיּ֣וֹם
הַשְּׁבִיעִ֗י כִּֽי־פָשָׂ֤ה הַנֶּ֙גַע֙ בַּ֠בֶּגֶד אֽוֹ־בַשְּׁתִ֤י
אֽוֹ־בָעֵ֙רֶב֙ א֣וֹ בָע֔וֹר לְכֹ֛ל אֲשֶׁר־יֵעָשֶׂ֥ה הָע֖וֹר לִמְלָאכָ֑ה
צָרַ֧עַת מַמְאֶ֛רֶת הַנֶּ֖גַע טָמֵ֥א הֽוּא׃

‎<span id="052">52</span> ‏וְשָׂרַ֨ף אֶת־הַבֶּ֜גֶד א֥וֹ אֶֽת־הַשְּׁתִ֣י׀
א֣וֹ אֶת־הָעֵ֗רֶב בַּצֶּ֙מֶר֙ א֣וֹ בַפִּשְׁתִּ֔ים א֚וֹ אֶת־כָּל־כְּלִ֣י
הָע֔וֹר אֲשֶׁר־יִהְיֶ֥ה ב֖וֹ הַנָּ֑גַע כִּֽי־צָרַ֤עַת מַמְאֶ֙רֶת֙ הִ֔וא
בָּאֵ֖שׁ תִּשָּׂרֵֽף׃

‎<span id="053">53</span> ‏וְאִם֮ יִרְאֶ֣ה הַכֹּהֵן֒ וְהִנֵּה֙
לֹא־פָשָׂ֣ה הַנֶּ֔גַע בַּבֶּ֕גֶד א֥וֹ בַשְּׁתִ֖י א֣וֹ בָעֵ֑רֶב א֖וֹ
בְּכָל־כְּלִי־עֽוֹר׃

‎<span id="054">54</span> ‏וְצִוָּה֙ הַכֹּהֵ֔ן וְכִ֨בְּס֔וּ אֵ֥ת
אֲשֶׁר־בּ֖וֹ הַנָּ֑גַע וְהִסְגִּיר֥וֹ שִׁבְעַת־יָמִ֖ים שֵׁנִֽית׃

‎<span id="055">55</span> ‏וְרָאָ֨ה הַכֹּהֵ֜ן אַחֲרֵ֣י׀ הֻכַּבֵּ֣ס
אֶת־הַנֶּ֗גַע וְ֠הִנֵּה לֹֽא־הָפַ֨ךְ הַנֶּ֤גַע אֶת־עֵינוֹ֙ וְהַנֶּ֣גַע
לֹֽא־פָשָׂ֔ה טָמֵ֣א ה֔וּא בָּאֵ֖שׁ תִּשְׂרְפֶ֑נּוּ פְּחֶ֣תֶת הִ֔וא
בְּקָרַחְתּ֖וֹ א֥וֹ בְגַבַּחְתּֽוֹ׃

‎<span id="056">56</span> ‏וְאִם֮ רָאָ֣ה הַכֹּהֵן֒ וְהִנֵּה֙ כֵּהָ֣ה
הַנֶּ֔גַע אַחֲרֵ֖י הֻכַּבֵּ֣ס אֹת֑וֹ וְקָרַ֣ע אֹת֗וֹ מִן־הַבֶּ֙גֶד֙ א֣וֹ
מִן־הָע֔וֹר א֥וֹ מִן־הַשְּׁתִ֖י א֥וֹ מִן־הָעֵֽרֶב׃

‎<span id="057">57</span> ‏וְאִם־תֵּרָאֶ֨ה ע֜וֹד בַּ֠בֶּגֶד
אֽוֹ־בַשְּׁתִ֤י אֽוֹ־בָעֵ֙רֶב֙ א֣וֹ בְכָל־כְּלִי־ע֔וֹר פֹּרַ֖חַת הִ֑וא
בָּאֵ֣שׁ תִּשְׂרְפֶ֔נּוּ אֵ֥ת אֲשֶׁר־בּ֖וֹ הַנָּֽגַע׃

‎<span id="058">58</span> ‏וְהַבֶּ֡גֶד אֽוֹ־הַשְּׁתִ֨י אוֹ־הָעֵ֜רֶב
אֽוֹ־כָל־כְּלִ֤י הָעוֹר֙ אֲשֶׁ֣ר תְּכַבֵּ֔ס וְסָ֥ר מֵהֶ֖ם הַנָּ֑גַע
וְכֻבַּ֥ס שֵׁנִ֖ית וְטָהֵֽר׃

‎<span id="059">59</span> ‏זֹ֠את תּוֹרַ֨ת נֶֽגַע־צָרַ֜עַת בֶּ֥גֶד
הַצֶּ֣מֶר׀ א֣וֹ הַפִּשְׁתִּ֗ים א֤וֹ הַשְּׁתִי֙ א֣וֹ הָעֵ֔רֶב א֖וֹ
כָּל־כְּלִי־ע֑וֹר לְטַהֲר֖וֹ א֥וֹ לְטַמְּאֽוֹ׃ פ

1 wayəḏabēr yəhwâ ’el-mōšeh wə’el-’ahărōn lē’mōr:

2 ’āḏām kî-yihəyeh ḇə‘wōr-bəśārwō śə’ēṯ ’wō-sap<sup>a</sup>ḥaṯ ’wō
ḇahereṯ wəhāyâ ḇə‘wōr-bəśārwō ləneḡ<sup>a</sup>‘ ṣārā‘aṯ wəhûḇā’
’el-’ahărōn hakōhēn ’wō ’el-’<sup>a</sup>ḥaḏ mibānāyw hakōhănîm:

3 wərā’â hakōhēn ’eṯ-hanneḡ<sup>a</sup>‘ bə‘wōr-habāśār wəśē‘ār
banneḡ<sup>a</sup>‘ hāfaḵə\| lāḇān ûmarə’ēh hanneḡ<sup>a</sup>‘ ‘āmōq
mē‘wōr bəśārwō neḡ<sup>a</sup>‘ ṣār<sup>a</sup>‘aṯ hû’ wərā’âû hakōhēn
wəṭimmē’ ’ōṯwō:

4 wə’im-bahereṯ ləḇānâ hiw’ bə‘wōr bəśārwō wə‘āmōq ’ên-marə’ehā
min-hā‘wōr ûśə‘ārâ lō’-hāfaḵə lāḇān wəhisəgîr hakōhēn
’eṯ-hanneḡ<sup>a</sup>‘ šiḇə‘aṯ yāmîm:

5 wərā’âû hakōhēn bayywōm haššəḇî‘î wəhinnēh hanneḡ<sup>a</sup>‘ ‘āmaḏ
bə‘ênāyw lō’-fāśâ hanneḡ<sup>a</sup>‘ bā‘wōr wəhisəgîrwō hakōhēn šiḇə‘aṯ
yāmîm šēnîṯ:

6 wərā’â hakōhēn ’ōṯwō bayywōm haššəḇî‘î šēnîṯ wəhinnēh kēhâ
hanneḡ<sup>a</sup>‘ wəlō’-fāśâ hanneḡ<sup>a</sup>‘ bā‘wōr wəṭihărwō
hakōhēn misəp<sup>a</sup>ḥaṯ hî’ wəḵibes bəḡāḏāyw wəṭâēr:

7 wə’im-pāśōh ṯifəśeh hammisəp<sup>a</sup>ḥaṯ bā‘wōr ’<sup>a</sup>ḥărê
hērā’ōṯwō ’el-hakōhēn ləṭâŏrāṯwō wənirə’â šēnîṯ ’el-hakōhēn:

8 wərā’â hakōhēn wəhinnēh pāśəṯâ hammisəp<sup>a</sup>ḥaṯ bā‘wōr
wəṭimmə’wō hakōhēn ṣār<sup>a</sup>‘aṯ hiw’: f

9 neḡ<sup>a</sup>‘ ṣār<sup>a</sup>‘aṯ kî ṯihəyeh bə’āḏām wəhûḇā’
’el-hakōhēn:

10 wərā’â hakōhēn wəhinnēh śə’ēṯ-ləḇānâ bā‘wōr wəhî’ hāfəḵâ śē‘ār lāḇān
ûmiḥəyaṯ bāśār ḥay baśə’ēṯ:

11 ṣār<sup>a</sup>‘aṯ nwōšeneṯ hiw’ bə‘wōr bəśārwō wəṭimmə’wō hakōhēn
lō’ yasəgirennû kî ṭāmē’ hû’:

12 wə’im-pārwōḥa tifər<sup>a</sup>ḥ haṣṣār<sup>a</sup>‘aṯ bā‘wōr
wəḵissəṯâ haṣṣār<sup>a</sup>‘aṯ ’ēṯ kāl-‘wōr hanneḡ<sup>a</sup>‘
mērō’šwō wə‘aḏ-raḡəlāyw ləḵāl-marə’ēh ‘ênê hakōhēn:

13 wərā’â hakōhēn wəhinnēh ḵissəṯâ haṣṣār<sup>a</sup>‘aṯ ’eṯ-kāl-bəśārwō
wəṭihar ’eṯ-hannāḡ<sup>a</sup>‘ kullwō hāfaḵə lāḇān ṭâwōr hû’:

14 ûḇəywōm hērā’wōṯ bwō bāśār ḥay yiṭəmā’:

15 wərā’â hakōhēn ’eṯ-habāśār h<sup>a</sup>ḥay wəṭimmə’wō habāśār
h<sup>a</sup>ḥay ṭāmē’ hû’ ṣār<sup>a</sup>‘aṯ hû’:

16 ’wō ḵî yāšûḇ habāśār h<sup>a</sup>ḥay wənehəpaḵə ləlāḇān ûḇā’
’el-hakōhēn:

17 wərā’âû hakōhēn wəhinnēh nehəpaḵə hanneḡ<sup>a</sup>‘ ləlāḇān wəṭihar
hakōhēn ’eṯ-hanneḡ<sup>a</sup>‘ ṭâwōr hû’: f

18 ûḇāśār kî-yihəyeh ḇwō-ḇə‘ōrwō šəḥîn wənirəpā’:

19 wəhāyâ biməqwōm haššəḥîn śə’ēṯ ləḇānâ ’wō ḇahereṯ ləḇānâ ’ăḏamədāmeṯ
wənirə’â ’el-hakōhēn:

20 wərā’â hakōhēn wəhinnēh marə’ehā šāfāl min-hā‘wōr ûśə‘ārāh hāfaḵə
lāḇān wəṭimmə’wō hakōhēn neḡ<sup>a</sup>‘-ṣār<sup>a</sup>‘aṯ
hiw’<sup>3</sup> baššəḥîn pārāḥâ:

21 wə’im\| yirə’ennâ hakōhēn wəhinnēh ’ên-bāh śē‘ār lāḇān ûšəfālâ
’ênennâ min-hā‘wōr wəhî’ ḵēhâ wəhisəgîrwō hakōhēn šiḇə‘aṯ yāmîm:

22 wə’im-pāśōh ṯifəśeh bā‘wōr wəṭimmē’ hakōhēn ’ōṯwō neḡ<sup>a</sup>‘
hiw’:

23 wə’im-t<sup>a</sup>ḥəteyhā t<sup>a</sup>‘ămōḏ habahereṯ lō’ fāśāṯâ
ṣāreḇeṯ haššəḥîn hiw’ wəṭihărwō hakōhēn: s

24 ’wō ḇāśār kî-yihəyeh ḇə‘ōrwō miḵəwaṯ-’ēš wəhāyəṯâ miḥəyaṯ hammiḵəwâ
bahereṯ ləḇānâ ’ăḏamədemeṯ ’wō ləḇānâ:

25 wərā’â ’ōṯāh hakōhēn wəhinnēh nehəpaḵə śē‘ār lāḇān babahereṯ
ûmarə’ehā ‘āmōq min-hā‘wōr ṣār<sup>a</sup>‘aṯ hiw’ bammiḵəwâ pārāḥâ
wəṭimmē’ ’ōṯwō hakōhēn neḡ<sup>a</sup>‘ ṣār<sup>a</sup>‘aṯ hiw’:

26 wə’im\| yirə’ennâ hakōhēn wəhinnēh ’ên-babehereṯ śē‘ār lāḇān ûšəfālâ
’ênennâ min-hā‘wōr wəhiw’ ḵēhâ wəhisəgîrwō hakōhēn šiḇə‘aṯ yāmîm:

27 wərā’âû hakōhēn bayywōm haššəḇî‘î ’im-pāśōh ṯifəśeh bā‘wōr wəṭimmē’
hakōhēn ’ōṯwō neḡ<sup>a</sup>‘ ṣār<sup>a</sup>‘aṯ hiw’:

28 wə’im-t<sup>a</sup>ḥəteyhā ṯ<sup>a</sup>‘ămōḏ habahereṯ lō’-fāśəṯâ
ḇā‘wōr wəhiw’ ḵēhâ śə’ēṯ hammiḵəwâ hiw’ wəṭihărwō hakōhēn kî-ṣāreḇeṯ
hammiḵəwâ hiw’: f

29 wə’îš ’wō ’iššâ kî-yihəyeh ḇwō nāḡ<sup>a</sup>‘ bərō’š ’wō ḇəzāqān:

30 wərā’â hakōhēn ’eṯ-hanneḡ<sup>a</sup>‘ wəhinnēh marə’ēhû ‘āmōq
min-hā‘wōr ûḇwō śē‘ār ṣâōḇ dāq wəṭimmē’ ’ōṯwō hakōhēn neṯeq hû’
ṣār<sup>a</sup>‘aṯ hārō’š ’wō hazzāqān hû’:

31 wəḵî-yirə’eh hakōhēn ’eṯ-neḡ<sup>a</sup>‘ hanneṯeq wəhinnēh
’ên-marə’ēhû ‘āmōq min-hā‘wōr wəśē‘ār šāḥōr ’ên bwō wəhisəgîr hakōhēn
’eṯ-neḡ<sup>a</sup>‘ hanneṯeq šiḇə‘aṯ yāmîm:

32 wərā’â hakōhēn ’eṯ-hanneḡ<sup>a</sup>‘ bayywōm haššəḇî‘î wəhinnēh
lō’-fāśâ hanneṯeq wəlō’-hāyâ ḇwō śē‘ār ṣâōḇ ûmarə’ēh hanneṯeq ’ên ‘āmōq
min-hā‘wōr:

33 wəhiṯəgallāḥ wə’eṯ-hanneṯeq lō’ yəḡallēḥa wəhisəgîr hakōhēn
’eṯ-hanneṯeq šiḇə‘aṯ yāmîm šēnîṯ:

34 wərā’â hakōhēn ’eṯ-hanneṯeq bayywōm haššəḇî‘î wəhinnēh lō’-fāśâ
hanneṯeq bā‘wōr ûmarə’ēhû ’ênennû ‘āmōq min-hā‘wōr wəṭihar ’ōṯwō hakōhēn
wəḵibes bəḡāḏāyw wəṭâēr:

35 wə’im-pāśōh yifəśeh hanneṯeq bā‘wōr ’<sup>a</sup>ḥărê ṭâŏrāṯwō:

36 wərā’âû hakōhēn wəhinnēh pāśâ hanneṯeq bā‘wōr lō’-yəḇaqqēr hakōhēn
laśśē‘ār haṣṣâōḇ ṭāmē’ hû’:

37 wə’im-bə‘ênāyw ‘āmaḏ hanneṯeq wəśē‘ār šāḥōr ṣām<sup>a</sup>ḥ-bwō
nirəpā’ hanneṯeq ṭâwōr hû’ wəṭihărwō hakōhēn: s

38 wə’îš ’wō-’iššâ kî-yihəyeh ḇə‘wōr-bəśārām behārōṯ behārōṯ ləḇānōṯ:

39 wərā’â hakōhēn wəhinnēh ḇə‘wōr-bəśārām behārōṯ kēhwōṯ ləḇānōṯ bōhaq
hû’ pār<sup>a</sup>ḥ bā‘wōr ṭâwōr hû’: s

40 wə’îš kî yimmārēṭ rō’šwō qērēḥa hû’ ṭâwōr hû’:

41 wə’im mipə’aṯ pānāyw yimmārēṭ rō’šwō gibēḥa hû’ ṭâwōr hû’:

42 wəḵî-yihəyeh ḇaqqār<sup>a</sup>ḥaṯ ’wō ḇagab<sup>a</sup>ḥaṯ
neḡ<sup>a</sup>‘ lāḇān ’ăḏamədām ṣār<sup>a</sup>‘aṯ pōr<sup>a</sup>ḥaṯ
hiw’ bəqār<sup>a</sup>ḥətwō ’wō ḇəḡab<sup>a</sup>ḥətwō:

43 wərā’â ’ōṯwō hakōhēn wəhinnēh śə’ēṯ-hanneḡ<sup>a</sup>‘ ləḇānâ
’ăḏamədemeṯ bəqār<sup>a</sup>ḥətwō ’wō ḇəḡab<sup>a</sup>ḥətwō kəmarə’ēh
ṣār<sup>a</sup>‘aṯ ‘wōr bāśār:

44 ’îš-ṣārû‘a hû’ ṭāmē’ hû’ ṭammē’ yəṭammə’ennû hakōhēn bərō’šwō
niḡə‘wō:

45 wəhaṣṣārû‘a ’ăšer-bwō hanneḡ<sup>a</sup>‘ bəḡāḏāyw yihəyû fərumîm
wərō’šwō yihəyeh fārû‘a wə‘al-śāfām y<sup>a</sup>‘əṭeh wəṭāmē’\| ṭāmē’
yiqərā’:

46 kāl-yəmê ’ăšer hanneḡ<sup>a</sup>‘ bwō yiṭəmā’ ṭāmē’ hû’ bāḏāḏ yēšēḇ
miḥûṣ lamm<sup>a</sup>ḥăneh mwōšāḇwō: s

47 wəhabeḡeḏ kî-yihəyeh ḇwō neḡ<sup>a</sup>‘ ṣārā‘aṯ bəḇeḡeḏ ṣemer ’wō
bəḇeḡeḏ pišətîm:

48 ’wō ḇišəṯî ’wō ḇə‘ēreḇ lapišətîm wəlaṣṣāmer ’wō ḇə‘wōr ’wō
bəḵāl-məle’ḵeṯ ‘wōr:

49 wəhāyâ hanneḡ<sup>a</sup>‘ yəraqəraq\| ’wō ’ăḏamədām babeḡeḏ ’wō
ḇā‘wōr ’wō-ḇaššəṯî ’wō-ḇā‘ēreḇ ’wō ḇəḵāl-kəlî-‘wōr neḡ<sup>a</sup>‘
ṣār<sup>a</sup>‘aṯ hû’ wəhārə’â ’eṯ-hakōhēn:

50 wərā’â hakōhēn ’eṯ-hannāḡ<sup>a</sup>‘ wəhisəgîr
’eṯ-hanneḡ<sup>a</sup>‘ šiḇə‘aṯ yāmîm:

51 wərā’â ’eṯ-hanneḡ<sup>a</sup>‘ bayywōm haššəḇî‘î kî-fāśâ
hanneḡ<sup>a</sup>‘ babeḡeḏ ’wō-ḇaššəṯî ’wō-ḇā‘ēreḇ ’wō ḇā‘wōr ləḵōl
’ăšer-yē‘āśeh hā‘wōr liməlā’ḵâ ṣār<sup>a</sup>‘aṯ mamə’ereṯ
hanneḡ<sup>a</sup>‘ ṭāmē’ hû’:

52 wəśāraf ’eṯ-habeḡeḏ ’wō ’eṯ-haššəṯî\| ’wō ’eṯ-hā‘ēreḇ baṣṣemer ’wō
ḇapišətîm ’wō ’eṯ-kāl-kəlî hā‘wōr ’ăšer-yihəyeh ḇwō hannāḡ<sup>a</sup>‘
kî-ṣār<sup>a</sup>‘aṯ mamə’ereṯ hiw’ bā’ēš tiśśārēf:

53 wə’im yirə’eh hakōhēn wəhinnēh lō’-fāśâ hanneḡ<sup>a</sup>‘ babeḡeḏ
’wō ḇaššəṯî ’wō ḇā‘ēreḇ ’wō bəḵāl-kəlî-‘wōr:

54 wəṣiûâ hakōhēn wəḵibəsû ’ēṯ ’ăšer-bwō hannāḡ<sup>a</sup>‘ wəhisəgîrwō
šiḇə‘aṯ-yāmîm šēnîṯ:

55 wərā’â hakōhēn ’<sup>a</sup>ḥărê\| hukabēs ’eṯ-hanneḡ<sup>a</sup>‘
wəhinnēh lō’-hāfaḵə hanneḡ<sup>a</sup>‘ ’eṯ-‘ênwō wəhanneḡ<sup>a</sup>‘
lō’-fāśâ ṭāmē’ hû’ bā’ēš tiśərəfennû pəḥeṯeṯ hiw’ bəqār<sup>a</sup>ḥətwō
’wō ḇəḡab<sup>a</sup>ḥətwō:

56 wə’im rā’â hakōhēn wəhinnēh kēhâ hanneḡ<sup>a</sup>‘
’<sup>a</sup>ḥărê hukabēs ’ōṯwō wəqār<sup>a</sup>‘ ’ōṯwō min-habeḡeḏ ’wō
min-hā‘wōr ’wō min-haššəṯî ’wō min-hā‘ēreḇ:

57 wə’im-tērā’eh ‘wōḏ babeḡeḏ ’wō-ḇaššəṯî ’wō-ḇā‘ēreḇ ’wō
ḇəḵāl-kəlî-‘wōr pōr<sup>a</sup>ḥaṯ hiw’ bā’ēš tiśərəfennû ’ēṯ ’ăšer-bwō
hannāḡ<sup>a</sup>‘:

58 wəhabeḡeḏ ’wō-haššəṯî ’wō-hā‘ēreḇ ’wō-ḵāl-kəlî hā‘wōr ’ăšer təḵabēs
wəsār mēhem hannāḡ<sup>a</sup>‘ wəḵubas šēnîṯ wəṭâēr:

59 zō’ṯ twōraṯ neḡ<sup>a</sup>‘-ṣār<sup>a</sup>‘aṯ beḡeḏ haṣṣemer\| ’wō
hapišətîm ’wō haššəṯî ’wō hā‘ēreḇ ’wō kāl-kəlî-‘wōr ləṭahărwō ’wō
ləṭammə’wō: f

------------------------------------------------------------------------

[Next: Leviticus (Vayikra) Chapter 14](lev014)
