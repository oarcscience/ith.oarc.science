[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa102)  [KJV](../kjv/psa102)  [Sep](../sep/psa102) 
[Vul](../vul/psa102)   
  
[Psalms (Tehilim) Index](psa)  
  [Previous](psa101)  [Next](psa103) 

------------------------------------------------------------------------

### Tanach (Hebrew): Psalms (Tehilim) Chapter 102

‎<span id="001">1</span> ‏תְּ֭פִלָּה לְעָנִ֣י כִֽי־יַעֲטֹ֑ף וְלִפְנֵ֥י
יְ֝הוָ֗ה יִשְׁפֹּ֥ךְ שִׂיחֽוֹ׃

‎<span id="002">2</span> ‏יְ֭הוָה שִׁמְעָ֣ה תְפִלָּתִ֑י וְ֝שַׁוְעָתִ֗י
אֵלֶ֥יךָ תָבֽוֹא׃

‎<span id="003">3</span> ‏אַל־תַּסְתֵּ֬ר פָּנֶ֨יךָ׀ מִמֶּנִּי֮ בְּי֪וֹם
צַ֫ר לִ֥י הַטֵּֽה־אֵלַ֥י אָזְנֶ֑ךָ בְּי֥וֹם אֶ֝קְרָ֗א מַהֵ֥ר עֲנֵֽנִי׃

‎<span id="004">4</span> ‏כִּֽי־כָל֣וּ בְעָשָׁ֣ן יָמָ֑י וְ֝עַצְמוֹתַ֗י
כְּמוֹ־קֵ֥ד נִחָֽרוּ׃

‎<span id="005">5</span> ‏הוּכָּֽה־כָ֭עֵשֶׂב וַיִּבַ֣שׁ לִבִּ֑י
כִּֽי־שָׁ֝כַ֗חְתִּי מֵאֲכֹ֥ל לַחְמִֽי׃

‎<span id="006">6</span> ‏מִקּ֥וֹל אַנְחָתִ֑י דָּבְקָ֥ה עַ֝צְמִ֗י
לִבְשָׂרִֽי׃

‎<span id="007">7</span> ‏דָּ֭מִיתִי לִקְאַ֣ת מִדְבָּ֑ר הָ֝יִ֗יתִי
כְּכ֣וֹס חֳרָבֽוֹת׃

‎<span id="008">8</span> ‏שָׁקַ֥דְתִּי וָאֶֽהְיֶ֑ה כְּ֝צִפּ֗וֹר בּוֹדֵ֥ד
עַל־גָּֽג׃

‎<span id="009">9</span> ‏כָּל־הַ֭יּוֹם חֵרְפ֣וּנִי אוֹיְבָ֑י
מְ֝הוֹלָלַ֗י בִּ֣י נִשְׁבָּֽעוּ׃

‎<span id="010">10</span> ‏כִּי־אֵ֭פֶר כַּלֶּ֣חֶם אָכָ֑לְתִּי
וְ֝שִׁקֻּוַ֗י בִּבְכִ֥י מָסָֽכְתִּי׃

‎<span id="011">11</span> ‏מִפְּנֵֽי־זַֽעַמְךָ֥ וְקִצְפֶּ֑ךָ כִּ֥י
נְ֝שָׂאתַ֗נִי וַתַּשְׁלִיכֵֽנִי׃

‎<span id="012">12</span> ‏יָ֭מַי כְּצֵ֣ל נָט֑וּי וַ֝אֲנִ֗י כָּעֵ֥שֶׂב
אִיבָֽשׁ׃

‎<span id="013">13</span> ‏וְאַתָּ֣ה יְ֭הוָה לְעוֹלָ֣ם תֵּשֵׁ֑ב
וְ֝זִכְרְךָ֗ לְדֹ֣ר וָדֹֽר׃

‎<span id="014">14</span> ‏אַתָּ֣ה תָ֭קוּם תְּרַחֵ֣ם צִיּ֑וֹן כִּי־עֵ֥ת
לְ֝חֶֽנְנָ֗הּ כִּי־בָ֥א מוֹעֵֽד׃

‎<span id="015">15</span> ‏כִּֽי־רָצ֣וּ עֲ֭בָדֶיךָ אֶת־אֲבָנֶ֑יהָ
וְֽאֶת־עֲפָרָ֥הּ יְחֹנֵֽנוּ׃

‎<span id="016">16</span> ‏וְיִֽירְא֣וּ ג֭וֹיִם אֶת־שֵׁ֣ם יְהוָ֑ה
וְֽכָל־מַלְכֵ֥י הָ֝אָ֗רֶץ אֶת־כְּבוֹדֶֽךָ׃

‎<span id="017">17</span> ‏כִּֽי־בָנָ֣ה יְהוָ֣ה צִיּ֑וֹן נִ֝רְאָ֗ה
בִּכְבוֹדֽוֹ׃

‎<span id="018">18</span> ‏פָּ֭נָה אֶל־תְּפִלַּ֣ת הָעַרְעָ֑ר
וְלֹֽא־בָ֝זָ֗ה אֶת־תְּפִלָּתָֽם׃

‎<span id="019">19</span> ‏תִּכָּ֣תֶב זֹ֭את לְד֣וֹר אַחֲר֑וֹן וְעַ֥ם
נִ֝בְרָ֗א יְהַלֶּל־יָֽהּ׃

‎<span id="020">20</span> ‏כִּֽי־הִ֭שְׁקִיף מִמְּר֣וֹם קָדְשׁ֑וֹ
יְ֝הוָ֗ה מִשָּׁמַ֤יִם׀ אֶל־אֶ֬רֶץ הִבִּֽיט׃

‎<span id="021">21</span> ‏לִ֭שְׁמֹעַ אֶנְקַ֣ת אָסִ֑יר לְ֝פַתֵּ֗חַ
בְּנֵ֣י תְמוּתָֽה׃

‎<span id="022">22</span> ‏לְסַפֵּ֣ר בְּ֭צִיּוֹן שֵׁ֣ם יְהוָ֑ה
וּ֝תְהִלָּת֗וֹ בִּירוּשָׁלִָֽם׃

‎<span id="023">23</span> ‏בְּהִקָּבֵ֣ץ עַמִּ֣ים יַחְדָּ֑ו
וּ֝מַמְלָכ֗וֹת לַעֲבֹ֥ד אֶת־יְהוָֽה׃

‎<span id="024">24</span> ‏עִנָּ֖ה בַדֶּ֥רֶךְ כחו כֹּחִ֗י קִצַּ֥ר
יָמָֽי׃

‎<span id="025">25</span> ‏אֹמַ֗ר אֵלִ֗י אַֽל־תַּ֭עֲלֵנִי בַּחֲצִ֣י
יָמָ֑י בְּד֖וֹר דּוֹרִ֣ים שְׁנוֹתֶֽיךָ׃

‎<span id="026">26</span> ‏לְ֭פָנִים הָאָ֣רֶץ יָסַ֑דְתָּ וּֽמַעֲשֵׂ֖ה
יָדֶ֣יךָ שָׁמָֽיִם׃

‎<span id="027">27</span> ‏הֵ֤מָּה׀ יֹאבֵדוּ֮ וְאַתָּ֪ה תַ֫עֲמֹ֥ד
וְ֭כֻלָּם כַּבֶּ֣גֶד יִבְל֑וּ כַּלְּב֖וּשׁ תַּחֲלִיפֵ֣ם וְֽיַחֲלֹֽפוּ׃

‎<span id="028">28</span> ‏וְאַתָּה־ה֑וּא וּ֝שְׁנוֹתֶ֗יךָ לֹ֣א
יִתָּֽמּוּ׃

‎<span id="029">29</span> ‏בְּנֵֽי־עֲבָדֶ֥יךָ יִשְׁכּ֑וֹנוּ וְ֝זַרְעָ֗ם
לְפָנֶ֥יךָ יִכּֽוֹן׃

1 təfillâ lə‘ānî ḵî-y<sup>a</sup>‘ăṭōf wəlifənê yəhwâ yišəpōḵə śîḥwō:

2 yəhwâ šimə‘â ṯəfillāṯî wəšawə‘āṯî ’ēleyḵā ṯāḇwō’:

3 ’al-tasətēr pāneyḵā\| mimmennî bəywōm ṣar lî haṭṭēh-’ēlay ’āzəneḵā
bəywōm ’eqərā’ mahēr ‘ănēnî:

4 kî-ḵālû ḇə‘āšān yāmāy wə‘aṣəmwōṯay kəmwō-qēḏ niḥārû:

5 hûkâ-ḵā‘ēśeḇ wayyiḇaš libî kî-šāḵ<sup>a</sup>ḥətî mē’ăḵōl
l<sup>a</sup>ḥəmî:

6 miqqwōl ’anəḥāṯî dāḇəqâ ‘aṣəmî liḇəśārî:

7 dāmîṯî liqə’aṯ miḏəbār hāyîṯî kəḵwōs ḥŏrāḇwōṯ:

8 šāqaḏətî wā’ehəyeh kəṣipwōr bwōḏēḏ ‘al-gāḡ:

9 kāl-hayywōm ḥērəfûnî ’wōyəḇāy məhwōlālay bî nišəbā‘û:

10 kî-’ēfer kalleḥem ’āḵālətî wəšiqquway biḇəḵî māsāḵətî:

11 mipənê-z<sup>a</sup>‘aməḵā wəqiṣəpeḵā kî nəśā’ṯanî watašəlîḵēnî:

12 yāmay kəṣēl nāṭûy wa’ănî kā‘ēśeḇ ’îḇāš:

13 wə’atâ yəhwâ lə‘wōlām tēšēḇ wəziḵərəḵā ləḏōr wāḏōr:

14 ’atâ ṯāqûm tər<sup>a</sup>ḥēm ṣîywōn kî-‘ēṯ ləḥenənāh kî-ḇā’ mwō‘ēḏ:

15 kî-rāṣû ‘ăḇāḏeyḵā ’eṯ-’ăḇāneyhā wə’eṯ-‘ăfārāh yəḥōnēnû:

16 wəyîrə’û ḡwōyim ’eṯ-šēm yəhwâ wəḵāl-maləḵê hā’āreṣ ’eṯ-kəḇwōḏeḵā:

17 kî-ḇānâ yəhwâ ṣîywōn nirə’â biḵəḇwōḏwō:

18 pānâ ’el-təfillaṯ hā‘arə‘ār wəlō’-ḇāzâ ’eṯ-təfillāṯām:

19 tikāṯeḇ zō’ṯ ləḏwōr ’<sup>a</sup>ḥărwōn wə‘am niḇərā’ yəhallel-yāh:

20 kî-hišəqîf mimmərwōm qāḏəšwō yəhwâ miššāmayim\| ’el-’ereṣ hibîṭ:

21 lišəmō‘a ’enəqaṯ ’āsîr ləfatēḥa bənê ṯəmûṯâ:

22 ləsapēr bəṣîywōn šēm yəhwâ ûṯəhillāṯwō bîrûšālāim:

23 bəhiqqāḇēṣ ‘ammîm y<sup>a</sup>ḥədāw ûmaməlāḵwōṯ l<sup>a</sup>‘ăḇōḏ
’eṯ-yəhwâ:

24 ‘innâ ḇadereḵə kōḥwō kōḥî qiṣṣar yāmāy:

25 ’ōmar ’ēlî ’al-t<sup>a</sup>‘ălēnî b<sup>a</sup>ḥăṣî yāmāy bəḏwōr
dwōrîm šənwōṯeyḵā:

26 ləfānîm hā’āreṣ yāsaḏətā ûm<sup>a</sup>‘ăśēh yāḏeyḵā šāmāyim:

27 hēmmâ\| yō’ḇēḏû wə’atâ ṯ<sup>a</sup>‘ămōḏ wəḵullām kabeḡeḏ yiḇəlû
kalləḇûš t<sup>a</sup>ḥălîfēm wəy<sup>a</sup>ḥălōfû:

28 wə’atâ-hû’ ûšənwōṯeyḵā lō’ yitāmmû:

29 bənê-‘ăḇāḏeyḵā yišəkwōnû wəzarə‘ām ləfāneyḵā yikwōn:

------------------------------------------------------------------------

[Next: Psalms (Tehilim) Chapter 103](psa103)
