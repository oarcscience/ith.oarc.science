[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa1005)  [KJV](../kjv/sa1005)  [Sep](../sep/sa1005.md) 
[Vul](../vul/sa1005.md)   
  
[1 Samuel (1 Shmuel) Index](sa1.md)  
  [Previous](sa1004)  [Next](sa1006.md) 

------------------------------------------------------------------------

### Tanach (Hebrew): 1 Samuel (1 Shmuel) Chapter 5

‎<span id="001">1</span> ‏וּפְלִשְׁתִּים֙ לָֽקְח֔וּ אֵ֖ת אֲר֣וֹן
הָאֱלֹהִ֑ים וַיְבִאֻ֛הוּ מֵאֶ֥בֶן הָעֵ֖זֶר אַשְׁדּֽוֹדָה׃

‎<span id="002">2</span> ‏וַיִּקְח֤וּ פְלִשְׁתִּים֙ אֶת־אֲר֣וֹן
הָאֱלֹהִ֔ים וַיָּבִ֥יאוּ אֹת֖וֹ בֵּ֣ית דָּג֑וֹן וַיַּצִּ֥יגוּ אֹת֖וֹ
אֵ֥צֶל דָּגֽוֹן׃

‎<span id="003">3</span> ‏וַיַּשְׁכִּ֤מוּ אַשְׁדּוֹדִים֙ מִֽמָּחֳרָ֔ת
וְהִנֵּ֣ה דָג֗וֹן נֹפֵ֤ל לְפָנָיו֙ אַ֔רְצָה לִפְנֵ֖י אֲר֣וֹן יְהוָ֑ה
וַיִּקְחוּ֙ אֶת־דָּג֔וֹן וַיָּשִׁ֥בוּ אֹת֖וֹ לִמְקוֹמֽוֹ׃

‎<span id="004">4</span> ‏וַיַּשְׁכִּ֣מוּ בַבֹּקֶר֮ מִֽמָּחֳרָת֒
וְהִנֵּ֣ה דָג֗וֹן נֹפֵ֤ל לְפָנָיו֙ אַ֔רְצָה לִפְנֵ֖י אֲר֣וֹן יְהוָ֑ה
וְרֹ֨אשׁ דָּג֜וֹן וּשְׁתֵּ֣י׀ כַּפּ֣וֹת יָדָ֗יו כְּרֻתוֹת֙
אֶל־הַמִּפְתָּ֔ן רַ֥ק דָּג֖וֹן נִשְׁאַ֥ר עָלָֽיו׃

‎<span id="005">5</span> ‏עַל־כֵּ֡ן לֹֽא־יִדְרְכוּ֩ כֹהֲנֵ֨י דָג֜וֹן
וְכָֽל־הַבָּאִ֧ים בֵּית־דָּג֛וֹן עַל־מִפְתַּ֥ן דָּג֖וֹן בְּאַשְׁדּ֑וֹד
עַ֖ד הַיּ֥וֹם הַזֶּֽה׃ ס

‎<span id="006">6</span> ‏וַתִּכְבַּ֧ד יַד־יְהוָ֛ה אֶל־הָאַשְׁדּוֹדִ֖ים
וַיְשִׁמֵּ֑ם וַיַּ֤ךְ אֹתָם֙ בעפלים בַּטְּחֹרִ֔ים<sup>a</sup>
אֶת־אַשְׁדּ֖וֹד וְאֶת־גְּבוּלֶֽיהָ׃

‎<span id="007">7</span> ‏וַיִּרְא֥וּ אַנְשֵֽׁי־אַשְׁדּ֖וֹד כִּֽי־כֵ֑ן
וְאָמְר֗וּ לֹֽא־יֵשֵׁ֞ב אֲר֨וֹן אֱלֹהֵ֤י יִשְׂרָאֵל֙ עִמָּ֔נוּ
כִּֽי־קָשְׁתָ֤ה יָדוֹ֙ עָלֵ֔ינוּ וְעַ֖ל דָּג֥וֹן אֱלֹהֵֽינוּ׃

‎<span id="008">8</span> ‏וַיִּשְׁלְח֡וּ וַיַּאַסְפוּ֩ אֶת־כָּל־סַרְנֵ֨י
פְלִשְׁתִּ֜ים אֲלֵיהֶ֗ם וַיֹּֽאמְרוּ֙ מַֽה־נַּעֲשֶׂ֗ה לַֽאֲרוֹן֙
אֱלֹהֵ֣י יִשְׂרָאֵ֔ל וַיֹּ֣אמְר֔וּ גַּ֣ת יִסֹּ֔ב אֲר֖וֹן אֱלֹהֵ֣י
יִשְׂרָאֵ֑ל וַיַּסֵּ֕בּוּ אֶת־אֲר֖וֹן אֱלֹהֵ֥י יִשְׂרָאֵֽל׃ ס

‎<span id="009">9</span> ‏וַיְהִ֞י אַחֲרֵ֣י׀ הֵסַ֣בּוּ אֹת֗וֹ וַתְּהִ֨י
יַד־יְהוָ֤ה׀ בָּעִיר֙ מְהוּמָה֙ גְּדוֹלָ֣ה מְאֹ֔ד וַיַּךְ֙ אֶת־אַנְשֵׁ֣י
הָעִ֔יר מִקָּטֹ֖ן וְעַד־גָּד֑וֹל וַיִּשָּׂתְר֥וּ לָהֶ֖ם עפלים טְחֹרִֽים׃

‎<span id="010">10</span> ‏וַֽיְשַׁלְּח֛וּ אֶת־אֲר֥וֹן הָאֱלֹהִ֖ים
עֶקְר֑וֹן וַיְהִ֗י כְּב֨וֹא אֲר֤וֹן הָאֱלֹהִים֙ עֶקְר֔וֹן וַיִּזְעֲק֨וּ
הָֽעֶקְרֹנִ֜ים לֵאמֹ֗ר הֵסַ֤בּוּ אֵלַי֙ אֶת־אֲרוֹן֙ אֱלֹהֵ֣י יִשְׂרָאֵ֔ל
לַהֲמִיתֵ֖נִי וְאֶת־עַמִּֽי׃

‎<span id="011">11</span> ‏וַיִּשְׁלְח֨וּ וַיַּאַסְפ֜וּ
אֶת־כָּל־סַרְנֵ֣י פְלִשְׁתִּ֗ים וַיֹּֽאמְרוּ֙ שַׁלְּח֞וּ אֶת־אֲר֨וֹן
אֱלֹהֵ֤י יִשְׂרָאֵל֙ וְיָשֹׁ֣ב לִמְקֹמ֔וֹ וְלֹֽא־יָמִ֥ית אֹתִ֖י
וְאֶת־עַמִּ֑י כִּֽי־הָיְתָ֤ה מְהֽוּמַת־מָ֙וֶת֙ בְּכָל־הָעִ֔יר כָּבְדָ֥ה
מְאֹ֛ד יַ֥ד הָאֱלֹהִ֖ים שָֽׁם׃

‎<span id="012">12</span> ‏וְהָֽאֲנָשִׁים֙ אֲשֶׁ֣ר לֹא־מֵ֔תוּ הֻכּ֖וּ
בעפלים בַּטְּחֹרִ֑ים<sup>a</sup> וַתַּ֛עַל שַֽׁוְעַ֥ת הָעִ֖יר
הַשָּׁמָֽיִם׃

1 ûfəlišətîm lāqəḥû ’ēṯ ’ărwōn hā’ĕlōhîm wayəḇi’uhû mē’eḇen hā‘ēzer
’ašədwōḏâ:

2 wayyiqəḥû fəlišətîm ’eṯ-’ărwōn hā’ĕlōhîm wayyāḇî’û ’ōṯwō bêṯ dāḡwōn
wayyaṣṣîḡû ’ōṯwō ’ēṣel dāḡwōn:

3 wayyašəkimû ’ašədwōḏîm mimmāḥŏrāṯ wəhinnēh ḏāḡwōn nōfēl ləfānāyw
’arəṣâ lifənê ’ărwōn yəhwâ wayyiqəḥû ’eṯ-dāḡwōn wayyāšiḇû ’ōṯwō
liməqwōmwō:

4 wayyašəkimû ḇabōqer mimmāḥŏrāṯ wəhinnēh ḏāḡwōn nōfēl ləfānāyw ’arəṣâ
lifənê ’ărwōn yəhwâ wərō’š dāḡwōn ûšətê\| kapwōṯ yāḏāyw kəruṯwōṯ
’el-hammifətān raq dāḡwōn nišə’ar ‘ālāyw:

5 ‘al-kēn lō’-yiḏərəḵû ḵōhănê ḏāḡwōn wəḵāl-habā’îm bêṯ-dāḡwōn
‘al-mifətan dāḡwōn bə’ašədwōḏ ‘aḏ hayywōm hazzeh: s

6 watiḵəbaḏ yaḏ-yəhwâ ’el-hā’ašədwōḏîm wayəšimmēm wayyaḵə ’ōṯām
bā‘ŏfālîm baṭṭəḥōrîm<sup>a</sup> ’eṯ-’ašədwōḏ wə’eṯ-gəḇûleyhā:

7 wayyirə’û ’anəšê-’ašədwōḏ kî-ḵēn wə’āmərû lō’-yēšēḇ ’ărwōn ’ĕlōhê
yiśərā’ēl ‘immānû kî-qāšəṯâ yāḏwō ‘ālênû wə‘al dāḡwōn ’ĕlōhênû:

8 wayyišələḥû wayya’asəfû ’eṯ-kāl-sarənê fəlišətîm ’ălêhem wayyō’mərû
mah-nn<sup>a</sup>‘ăśeh la’ărwōn ’ĕlōhê yiśərā’ēl wayyō’mərû gaṯ yissōḇ
’ărwōn ’ĕlōhê yiśərā’ēl wayyassēbû ’eṯ-’ărwōn ’ĕlōhê yiśərā’ēl: s

9 wayəhî ’<sup>a</sup>ḥărê\| hēsabû ’ōṯwō watəhî yaḏ-yəhwâ\| bā‘îr
məhûmâ gəḏwōlâ mə’ōḏ wayyaḵə ’eṯ-’anəšê hā‘îr miqqāṭōn wə‘aḏ-gāḏwōl
wayyiśśāṯərû lâem ‘ŏfālîm ṭəḥōrîm:

10 wayəšalləḥû ’eṯ-’ărwōn hā’ĕlōhîm ‘eqərwōn wayəhî kəḇwō’ ’ărwōn
hā’ĕlōhîm ‘eqərwōn wayyizə‘ăqû hā‘eqərōnîm lē’mōr hēsabû ’ēlay
’eṯ-’ărwōn ’ĕlōhê yiśərā’ēl lahămîṯēnî wə’eṯ-‘ammî:

11 wayyišələḥû wayya’asəfû ’eṯ-kāl-sarənê fəlišətîm wayyō’mərû šalləḥû
’eṯ-’ărwōn ’ĕlōhê yiśərā’ēl wəyāšōḇ liməqōmwō wəlō’-yāmîṯ ’ōṯî
wə’eṯ-‘ammî kî-hāyəṯâ məhûmaṯ-māweṯ bəḵāl-hā‘îr kāḇəḏâ mə’ōḏ yaḏ
hā’ĕlōhîm šām:

12 wəhā’ănāšîm ’ăšer lō’-mēṯû hukû bā‘ŏfālîm baṭṭəḥōrîm<sup>a</sup>
wat<sup>a</sup>‘al šawə‘aṯ hā‘îr haššāmāyim:

------------------------------------------------------------------------

[Next: 1 Samuel (1 Shmuel) Chapter 6](sa1006.md)
