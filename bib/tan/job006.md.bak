[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/job006)  [KJV](../kjv/job006)  [Sep](../sep/job006.md) 
[Vul](../vul/job006.md)   
  
[Job (Iyov) Index](job.md)  
  [Previous](job005)  [Next](job007.md) 

------------------------------------------------------------------------

### Tanach (Hebrew): Job (Iyov) Chapter 6

‎<span id="001">1</span> ‏וַיַּ֥עַן אִיּ֗וֹב וַיֹּאמַֽר׃

‎<span id="002">2</span> ‏ל֗וּ שָׁק֣וֹל יִשָּׁקֵ֣ל כַּעְשִׂ֑י והיתי
וְ֝הַוָּתִ֗י בְּֽמֹאזְנַ֥יִם יִשְׂאוּ־יָֽחַד׃

‎<span id="003">3</span> ‏כִּֽי־עַתָּ֗ה מֵח֣וֹל יַמִּ֣ים יִכְבָּ֑ד
עַל־כֵּ֝֗ן דְּבָרַ֥י לָֽעוּ׃

‎<span id="004">4</span> ‏כִּ֤י חִצֵּ֪י שַׁדַּ֡י עִמָּדִ֗י אֲשֶׁ֣ר
חֲ֭מָתָם שֹׁתָ֣ה רוּחִ֑י בִּעוּתֵ֖י אֱל֣וֹהַּ יַֽעַרְכֽוּנִי׃

‎<span id="005">5</span> ‏הֲיִֽנְהַק־פֶּ֥רֶא עֲלֵי־דֶ֑שֶׁא אִ֥ם
יִגְעֶה־שּׁ֝֗וֹר עַל־בְּלִילֽוֹ׃

‎<span id="006">6</span> ‏הֲיֵאָכֵ֣ל תָּ֭פֵל מִבְּלִי־מֶ֑לַח
אִם־יֶשׁ־טַ֝֗עַם בְּרִ֣יר חַלָּמֽוּת׃

‎<span id="007">7</span> ‏מֵאֲנָ֣ה לִנְגּ֣וֹעַ נַפְשִׁ֑י הֵ֝֗מָּה
כִּדְוֵ֥י לַחְמִֽי׃

‎<span id="008">8</span> ‏מִֽי־יִ֭תֵּן תָּב֣וֹא שֶֽׁאֱלָתִ֑י
וְ֝תִקְוָתִ֗י יִתֵּ֥ן אֱלֽוֹהַּ׃

‎<span id="009">9</span> ‏וְיֹאֵ֣ל אֱ֭לוֹהַּ וִֽידַכְּאֵ֑נִי יַתֵּ֥ר
יָ֝ד֗וֹ וִֽיבַצְּעֵֽנִי׃

‎<span id="010">10</span> ‏וּ֥תְהִי<sup>3</sup> ע֨וֹד׀ נֶ֘חָ֤מָתִ֗י
וַאֲסַלְּדָ֣ה בְ֭חִילָה לֹ֣א יַחְמ֑וֹל כִּי־לֹ֥א כִ֝חַ֗דְתִּי אִמְרֵ֥י
קָדֽוֹשׁ׃

‎<span id="011">11</span> ‏מַה־כֹּחִ֥י כִֽי־אֲיַחֵ֑ל וּמַה־קִּ֝צִּ֗י
כִּֽי־אַאֲרִ֥יךְ נַפְשִֽׁי׃

‎<span id="012">12</span> ‏אִם־כֹּ֣חַ אֲבָנִ֣ים כֹּחִ֑י אִֽם־בְּשָׂרִ֥י
נָחֽוּשׁ׃

‎<span id="013">13</span> ‏הַאִ֬ם אֵ֣ין עֶזְרָתִ֣י בִ֑י וְ֝תֻשִׁיָּ֗ה
נִדְּחָ֥ה מִמֶּֽנִּי׃

‎<span id="014">14</span> ‏לַמָּ֣ס מֵרֵעֵ֣הוּ חָ֑סֶד וְיִרְאַ֖ת שַׁדַּ֣י
יַעֲזֽוֹב׃

‎<span id="015">15</span> ‏אַ֭חַי בָּגְד֣וּ כְמוֹ־נָ֑חַל כַּאֲפִ֖יק
נְחָלִ֣ים יַעֲבֹֽרוּ׃

‎<span id="016">16</span> ‏הַקֹּדְרִ֥ים מִנִּי־קָ֑רַח עָ֝לֵ֗ימוֹ
יִתְעַלֶּם־שָֽׁלֶג׃

‎<span id="017">17</span> ‏בְּ֭עֵת יְזֹרְב֣וּ נִצְמָ֑תוּ בְּ֝חֻמּ֗וֹ
נִדְעֲכ֥וּ מִמְּקוֹמָֽם׃

‎<span id="018">18</span> ‏יִ֭לָּ֣פְתוּ אָרְח֣וֹת דַּרְכָּ֑ם יַעֲל֖וּ
בַתֹּ֣הוּ וְיֹאבֵֽדוּ׃

‎<span id="019">19</span> ‏הִ֭בִּיטוּ אָרְח֣וֹת תֵּמָ֑א הֲלִיכֹ֥ת
שְׁ֝בָ֗א קִוּוּ־לָֽמוֹ׃

‎<span id="020">20</span> ‏בֹּ֥שׁוּ כִּֽי־בָטָ֑ח בָּ֥אוּ<sup>1</sup>
עָ֝דֶ֗יהָ וַיֶּחְפָּֽרוּ׃

‎<span id="021">21</span> ‏כִּֽי־עַ֭תָּה הֱיִ֣יתֶם לא ל֑וֹ תִּֽרְא֥וּ
חֲ֝תַ֗ת וַתִּירָֽאוּ׃

‎<span id="022">22</span> ‏הֲ‍ֽכִי־אָ֭מַרְתִּי הָ֣בוּ לִ֑י
וּ֝מִכֹּחֲכֶ֗ם שִׁחֲד֥וּ בַעֲדִֽי׃

‎<span id="023">23</span> ‏וּמַלְּט֥וּנִי מִיַּד־צָ֑ר וּמִיַּ֖ד
עָרִיצִ֣ים תִּפְדּֽוּנִי׃

‎<span id="024">24</span> ‏ה֭וֹרוּנִי וַאֲנִ֣י אַחֲרִ֑ישׁ
וּמַה־שָּׁ֝גִ֗יתִי הָבִ֥ינוּ לִֽי׃

‎<span id="025">25</span> ‏מַה־נִּמְרְצ֥וּ אִמְרֵי־יֹ֑שֶׁר
וּמַה־יּוֹכִ֖יחַ הוֹכֵ֣חַ מִכֶּֽם׃

‎<span id="026">26</span> ‏הַלְהוֹכַ֣ח מִלִּ֣ים תַּחְשֹׁ֑בוּ וּ֝לְר֗וּחַ
אִמְרֵ֥י נֹאָֽשׁ׃

‎<span id="027">27</span> ‏אַף־עַל־יָת֥וֹם תַּפִּ֑ילוּ וְ֝תִכְר֗וּ
עַל־רֵֽיעֲכֶֽם׃

‎<span id="028">28</span> ‏וְ֭עַתָּה הוֹאִ֣ילוּ פְנוּ־בִ֑י
וְעַל־פְּ֝נֵיכֶ֗ם אִם־אֲכַזֵּֽב׃

‎<span id="029">29</span> ‏שֻֽׁבוּ־נָ֭א אַל־תְּהִ֣י עַוְלָ֑ה ושבי
וְשׁ֥וּבוּ<sup>3</sup> ע֝וֹד צִדְקִי־בָֽהּ׃

‎<span id="030">30</span> ‏הֲיֵשׁ־בִּלְשׁוֹנִ֥י עַוְלָ֑ה אִם־חִ֝כִּ֗י
לֹא־יָבִ֥ין הַוּֽוֹת׃

1 wayy<sup>a</sup>‘an ’îywōḇ wayyō’mar:

2 lû šāqwōl yiššāqēl k<sup>a</sup>‘əśî wəhayyāṯî wəhaûāṯî bəmō’zənayim
yiśə’û-yāḥaḏ:

3 kî-‘atâ mēḥwōl yammîm yiḵəbāḏ ‘al-kēn dəḇāray lā‘û:

4 kî ḥiṣṣê šaday ‘immāḏî ’ăšer ḥămāṯām šōṯâ rûḥî bi‘ûṯê ’ĕlwōhha
y<sup>a</sup>‘arəḵûnî:

5 hăyinəhaq-pere’ ‘ălê-ḏeše’ ’im yiḡə‘eh-ššwōr ‘al-bəlîlwō:

6 hăyē’āḵēl tāfēl mibəlî-mel<sup>a</sup>ḥ ’im-yeš-ṭ<sup>a</sup>‘am bərîr
ḥallāmûṯ:

7 mē’ănâ linəgwō‘a nafəšî hēmmâ kiḏəwê l<sup>a</sup>ḥəmî:

8 mî-yitēn tāḇwō’ še’ĕlāṯî wəṯiqəwāṯî yitēn ’ĕlwōhha:

9 wəyō’ēl ’ĕlwōhha wîḏakə’ēnî yatēr yāḏwō wîḇaṣṣə‘ēnî:

10 ûṯəhî<sup>3</sup> ‘wōḏ\| neḥāmāṯî wa’ăsalləḏâ ḇəḥîlâ lō’
y<sup>a</sup>ḥəmwōl kî-lō’ ḵiḥaḏətî ’imərê qāḏwōš:

11 mah-kōḥî ḵî-’ăy<sup>a</sup>ḥēl ûmah-qqiṣṣî kî-’a’ărîḵə nafəšî:

12 ’im-kōḥa ’ăḇānîm kōḥî ’im-bəśārî nāḥûš:

13 ha’im ’ên ‘ezərāṯî ḇî wəṯušîyâ nidəḥâ mimmennî:

14 lammās mērē‘ēhû ḥāseḏ wəyirə’aṯ šaday y<sup>a</sup>‘ăzwōḇ:

15 ’<sup>a</sup>ḥay bāḡəḏû ḵəmwō-nāḥal ka’ăfîq nəḥālîm
y<sup>a</sup>‘ăḇōrû:

16 haqqōḏərîm minnî-qār<sup>a</sup>ḥ ‘ālêmwō yiṯə‘allem-šāleḡ:

17 bə‘ēṯ yəzōrəḇû niṣəmāṯû bəḥummwō niḏə‘ăḵû mimməqwōmām:

18 yillāfəṯû ’ārəḥwōṯ darəkām y<sup>a</sup>‘ălû ḇatōhû wəyō’ḇēḏû:

19 hibîṭû ’ārəḥwōṯ tēmā’ hălîḵōṯ šəḇā’ qiûû-lāmwō:

20 bōšû kî-ḇāṭāḥ bā’û<sup>1</sup> ‘āḏeyhā wayyeḥəpārû:

21 kî-‘atâ hĕyîṯem lō’ lwō tirə’û ḥăṯaṯ watîrā’û:

22 hă‍ḵî-’āmarətî hāḇû lî ûmikōḥăḵem šiḥăḏû ḇ<sup>a</sup>‘ăḏî:

23 ûmalləṭûnî mîyaḏ-ṣār ûmîyaḏ ‘ārîṣîm tifədûnî:

24 hwōrûnî wa’ănî ’<sup>a</sup>ḥărîš ûmah-ššāḡîṯî hāḇînû lî:

25 mah-nnimərəṣû ’imərê-yōšer ûmah-yywōḵîḥa hwōḵēḥa mikem:

26 haləhwōḵ<sup>a</sup>ḥ millîm t<sup>a</sup>ḥəšōḇû ûlərûḥa ’imərê
nō’āš:

27 ’af-‘al-yāṯwōm tapîlû wəṯiḵərû ‘al-rê‘ăḵem:

28 wə‘atâ hwō’îlû fənû-ḇî wə‘al-pənêḵem ’im-’ăḵazzēḇ:

29 šuḇû-nā’ ’al-təhî ‘awəlâ wəšuḇî wəšûḇû<sup>3</sup> ‘wōḏ ṣiḏəqî-ḇāh:

30 hăyēš-biləšwōnî ‘awəlâ ’im-ḥikî lō’-yāḇîn haûwōṯ:

------------------------------------------------------------------------

[Next: Job (Iyov) Chapter 7](job007.md)
