[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1007)  [KJV](../kjv/ch1007)  [Sep](../sep/ch1007.md) 
[Vul](../vul/ch1007.md)   
  
[1 Chronicles (1 Divrey Yamim) Index](ch1.md)  
  [Previous](ch1006)  [Next](ch1008.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 7

‎<span id="001">1</span> ‏וְלִבְנֵ֣י יִשָׂשכָ֗ר תּוֹלָ֧ע וּפוּאָ֛ה ישיב
יָשׁ֥וּב וְשִׁמְר֖וֹן אַרְבָּעָֽה׃ ס

‎<span id="002">2</span> ‏וּבְנֵ֣י תוֹלָ֗ע עֻזִּ֡י וּרְפָיָ֡ה
וִֽ֠ירִיאֵל וְיַחְמַ֨י וְיִבְשָׂ֜ם וּשְׁמוּאֵ֗ל רָאשִׁ֤ים
לְבֵית־אֲבוֹתָם֙ לְתוֹלָ֔ע גִּבּ֥וֹרֵי חַ֖יִל לְתֹלְדוֹתָ֑ם מִסְפָּרָם֙
בִּימֵ֣י דָוִ֔יד עֶשְׂרִֽים־וּשְׁנַ֥יִם אֶ֖לֶף וְשֵׁ֥שׁ מֵאֽוֹת׃ ס

‎<span id="003">3</span> ‏וּבְנֵ֥י עֻזִּ֖י יִֽזְרַֽחְיָ֑ה וּבְנֵ֣י
יִֽזְרַֽחְיָ֗ה מִֽיכָאֵ֡ל וְ֠עֹבַדְיָה וְיוֹאֵ֧ל יִשִּׁיָּ֛ה חֲמִשָּׁ֖ה
רָאשִׁ֥ים כֻּלָּֽם׃

‎<span id="004">4</span> ‏וַעֲלֵיהֶ֨ם לְתֹלְדוֹתָ֜ם לְבֵ֣ית אֲבוֹתָ֗ם
גְּדוּדֵי֙ צְבָ֣א מִלְחָמָ֔ה שְׁלֹשִׁ֥ים וְשִׁשָּׁ֖ה אָ֑לֶף
כִּֽי־הִרְבּ֥וּ נָשִׁ֖ים וּבָנִֽים׃

‎<span id="005">5</span> ‏וַאֲחֵיהֶ֗ם לְכֹל֙ מִשְׁפְּח֣וֹת יִשָׂשכָ֔ר
גִּבּוֹרֵ֖י חֲיָלִ֑ים שְׁמוֹנִ֤ים וְשִׁבְעָה֙ אֶ֔לֶף הִתְיַחְשָׂ֖ם
לַכֹּֽל׃ פ

‎<span id="006">6</span> ‏בִּנְיָמִ֗ן בֶּ֧לַע וָבֶ֛כֶר וִידִֽיעֲאֵ֖ל
שְׁלֹשָֽׁה׃

‎<span id="007">7</span> ‏וּבְנֵ֣י בֶ֗לַע אֶצְבּ֡וֹן וְעֻזִּ֡י
וְ֠עֻזִּיאֵל וִירִימ֨וֹת וְעִירִ֜י חֲמִשָּׁ֗ה רָאשֵׁי֙ בֵּ֣ית אָב֔וֹת
גִּבּוֹרֵ֖י חֲיָלִ֑ים וְהִתְיַחְשָׂ֗ם עֶשְׂרִ֤ים וּשְׁנַ֙יִם֙ אֶ֔לֶף
וּשְׁלֹשִׁ֖ים וְאַרְבָּעָֽה׃ ס

‎<span id="008">8</span> ‏וּבְנֵ֣י בֶ֗כֶר זְמִירָ֡ה וְיוֹעָ֡שׁ
וֶ֠אֱלִיעֶזֶר וְאֶלְיוֹעֵינַ֤י וְעָמְרִי֙ וִירֵמ֣וֹת וַאֲבִיָּ֔ה
וַעֲנָת֖וֹת וְעָלָ֑מֶת כָּל־אֵ֖לֶּה בְּנֵי־בָֽכֶר׃

‎<span id="009">9</span> ‏וְהִתְיַחְשָׂ֣ם לְתֹלְדוֹתָ֗ם רָאשֵׁי֙ בֵּ֣ית
אֲבוֹתָ֔ם גִּבּוֹרֵ֖י חָ֑יִל עֶשְׂרִ֥ים אֶ֖לֶף וּמָאתָֽיִם׃ ס

‎<span id="010">10</span> ‏וּבְנֵ֥י יְדִיעֲאֵ֖ל בִּלְהָ֑ן וּבְנֵ֣י
בִלְהָ֗ן יעיש יְע֡וּשׁ וּ֠בִנְיָמִן וְאֵה֤וּד וּֽכְנַעֲנָה֙ וְזֵיתָ֔ן
וְתַרְשִׁ֖ישׁ וַאֲחִישָֽׁחַר׃

‎<span id="011">11</span> ‏כָּל־אֵ֜לֶּה בְּנֵ֤י יְדִֽיעֲאֵל֙ לְרָאשֵׁ֣י
הָאָב֔וֹת גִּבּוֹרֵ֖י חֲיָלִ֑ים שִׁבְעָֽה־עָשָׂ֥ר אֶ֙לֶף֙ וּמָאתַ֔יִם
יֹצְאֵ֥י צָבָ֖א לַמִּלְחָמָֽה׃

‎<span id="012">12</span> ‏וְשֻׁפִּ֤ם וְחֻפִּם֙ בְּנֵ֣י עִ֔יר חֻשִׁ֖ם
בְּנֵ֥י אַחֵֽר׃

‎<span id="013">13</span> ‏בְּנֵ֣י נַפְתָּלִ֗י יַחֲצִיאֵ֧ל וְגוּנִ֛י
וְיֵ֥צֶר וְשַׁלּ֖וּם בְּנֵ֥י בִלְהָֽה׃ פ

‎<span id="014">14</span> ‏בְּנֵ֣י מְנַשֶּׁ֔ה אַשְׂרִיאֵ֖ל אֲשֶׁ֣ר
יָלָ֑דָה פִּֽילַגְשׁוֹ֙ הָֽאֲרַמִּיָּ֔ה יָלְדָ֕ה אֶת־מָכִ֖יר אֲבִ֥י
גִלְעָֽד׃

‎<span id="015">15</span> ‏וּמָכִ֞יר לָקַ֤ח אִשָּׁה֙ לְחֻפִּ֣ים
וּלְשֻׁפִּ֔ים וְשֵׁ֤ם אֲחֹתוֹ֙ מַעֲכָ֔ה וְשֵׁ֥ם הַשֵּׁנִ֖י צְלָפְחָ֑ד
וַתִּהְיֶ֥נָה לִצְלָפְחָ֖ד בָּנֽוֹת׃

‎<span id="016">16</span> ‏וַתֵּ֨לֶד מַעֲכָ֤ה אֵֽשֶׁת־מָכִיר֙ בֵּ֔ן
וַתִּקְרָ֤א שְׁמוֹ֙ פֶּ֔רֶשׁ וְשֵׁ֥ם אָחִ֖יו שָׁ֑רֶשׁ וּבָנָ֖יו אוּלָ֥ם
וָרָֽקֶם׃

‎<span id="017">17</span> ‏וּבְנֵ֥י אוּלָ֖ם בְּדָ֑ן אֵ֚לֶּה בְּנֵ֣י
גִלְעָ֔ד בֶּן־מָכִ֖יר בֶּן־מְנַשֶּֽׁה׃

‎<span id="018">18</span> ‏וַאֲחֹת֖וֹ הַמֹּלֶ֑כֶת יָלְדָה֙
אֶת־אִישְׁה֔וֹד וְאֶת־אֲבִיעֶ֖זֶר וְאֶת־מַחְלָֽה׃

‎<span id="019">19</span> ‏וַיִּהְי֖וּ בְּנֵ֣י שְׁמִידָ֑ע אַחְיָ֣ן
וָשֶׁ֔כֶם וְלִקְחִ֖י וַאֲנִיעָֽם׃ פ

‎<span id="020">20</span> ‏וּבְנֵ֥י אֶפְרַ֖יִם שׁוּתָ֑לַח וּבֶ֤רֶד
בְּנוֹ֙ וְתַ֣חַת בְּנ֔וֹ וְאֶלְעָדָ֥ה בְנ֖וֹ וְתַ֥חַת בְּנֽוֹ׃

‎<span id="021">21</span> ‏וְזָבָ֥ד בְּנ֛וֹ וְשׁוּתֶ֥לַח בְּנ֖וֹ
וְעֵ֣זֶר וְאֶלְעָ֑ד וַהֲרָג֗וּם אַנְשֵׁי־גַת֙ הַנּוֹלָדִ֣ים בָּאָ֔רֶץ
כִּ֣י יָרְד֔וּ לָקַ֖חַת אֶת־מִקְנֵיהֶֽם׃

‎<span id="022">22</span> ‏וַיִּתְאַבֵּ֛ל אֶפְרַ֥יִם אֲבִיהֶ֖ם יָמִ֣ים
רַבִּ֑ים וַיָּבֹ֥אוּ אֶחָ֖יו לְנַחֲמֽוֹ׃

‎<span id="023">23</span> ‏וַיָּבֹא֙ אֶל־אִשְׁתּ֔וֹ וַתַּ֖הַר וַתֵּ֣לֶד
בֵּ֑ן וַיִּקְרָ֤א אֶת־שְׁמוֹ֙ בְּרִיעָ֔ה כִּ֥י בְרָעָ֖ה הָיְתָ֥ה
בְּבֵיתֽוֹ׃

‎<span id="024">24</span> ‏וּבִתּ֣וֹ שֶׁאֱרָ֔ה וַתִּ֧בֶן
אֶת־בֵּית־חוֹר֛וֹן הַתַּחְתּ֖וֹן וְאֶת־הָעֶלְי֑וֹן וְאֵ֖ת אֻזֵּ֥ן
שֶׁאֱרָֽה׃

‎<span id="025">25</span> ‏וְרֶ֣פַח בְּנ֗וֹ וְרֶ֧שֶׁף וְתֶ֛לַח בְּנ֖וֹ
וְתַ֥חַן בְּנֽוֹ׃

‎<span id="026">26</span> ‏לַעְדָּ֥ן בְּנ֛וֹ עַמִּיה֥וּד בְּנ֖וֹ
אֱלִישָׁמָ֥ע בְּנֽוֹ׃

‎<span id="027">27</span> ‏נ֥וֹן בְּנ֖וֹ יְהוֹשֻׁ֥עַ בְּנֽוֹ׃

‎<span id="028">28</span> ‏וַאֲחֻזָּתָם֙ וּמֹ֣שְׁבוֹתָ֔ם בֵּֽית־אֵ֖ל
וּבְנֹתֶ֑יהָ וְלַמִּזְרָ֣ח נַעֲרָ֔ן וְלַֽמַּעֲרָ֗ב גֶּ֤זֶר וּבְנֹתֶ֙יהָ֙
וּשְׁכֶ֣ם וּבְנֹתֶ֔יהָ עַד־עַיָּ֖ה וּבְנֹתֶֽיהָ׃

‎<span id="029">29</span> ‏וְעַל־יְדֵ֣י בְנֵי־מְנַשֶּׁ֗ה בֵּית־שְׁאָ֤ן
וּבְנֹתֶ֙יהָ֙ תַּעְנַ֣ךְ וּבְנֹתֶ֔יהָ מְגִדּ֥וֹ וּבְנוֹתֶ֖יהָ דּ֣וֹר
וּבְנוֹתֶ֑יהָ בְּאֵ֙לֶּה֙ יָשְׁב֔וּ בְּנֵ֥י יוֹסֵ֖ף בֶּן־יִשְׂרָאֵֽל׃ פ

‎<span id="030">30</span> ‏בְּנֵ֣י אָשֵׁ֗ר יִמְנָ֧ה וְיִשְׁוָ֛ה
וְיִשְׁוִ֥י וּבְרִיעָ֖ה וְשֶׂ֥רַח אֲחוֹתָֽם׃

‎<span id="031">31</span> ‏וּבְנֵ֣י בְרִיעָ֔ה חֶ֖בֶר וּמַלְכִּיאֵ֑ל
ה֖וּא אֲבִ֥י ברזות בִרְזָֽיִת׃

‎<span id="032">32</span> ‏וְחֶ֙בֶר֙ הוֹלִ֣יד אֶת־יַפְלֵ֔ט
וְאֶת־שׁוֹמֵ֖ר וְאֶת־חוֹתָ֑ם וְאֵ֖ת שׁוּעָ֥א אֲחוֹתָֽם׃

‎<span id="033">33</span> ‏וּבְנֵ֣י יַפְלֵ֔ט פָּסַ֥ךְ וּבִמְהָ֖ל
וְעַשְׁוָ֑ת אֵ֖לֶּה בְּנֵ֥י יַפְלֵֽט׃

‎<span id="034">34</span> ‏וּבְנֵ֖י שָׁ֑מֶר אֲחִ֥י ורוהגה וְרָהְגָּ֖ה
יחבה וְחֻבָּ֥ה וַאֲרָֽם׃

‎<span id="035">35</span> ‏וּבֶן־הֵ֖לֶם אָחִ֑יו צוֹפַ֥ח וְיִמְנָ֖ע
וְשֵׁ֥לֶשׁ וְעָמָֽל׃

‎<span id="036">36</span> ‏בְּנֵ֖י צוֹפָ֑ח ס֧וּחַ וְחַרְנֶ֛פֶר
וְשׁוּעָ֖ל וּבֵרִ֥י וְיִמְרָֽה׃

‎<span id="037">37</span> ‏בֶּ֣צֶר וָה֗וֹד וְשַׁמָּ֧א וְשִׁלְשָׁ֛ה
וְיִתְרָ֖ן וּבְאֵרָֽא׃

‎<span id="038">38</span> ‏וּבְנֵ֖י יֶ֑תֶר יְפֻנֶּ֥ה וּפִסְפָּ֖ה
וַאְרָֽא׃

‎<span id="039">39</span> ‏וּבְנֵ֖י עֻלָּ֑א אָרַ֥ח וְחַנִּיאֵ֖ל
וְרִצְיָֽא׃

‎<span id="040">40</span> ‏כָּל־אֵ֣לֶּה בְנֵי־אָ֠שֵׁר רָאשֵׁ֨י
בֵית־הָאָב֤וֹת בְּרוּרִים֙ גִּבּוֹרֵ֣י חֲיָלִ֔ים רָאשֵׁ֖י הַנְּשִׂיאִ֑ים
וְהִתְיַחְשָׂ֤ם בַּצָּבָא֙ בַּמִּלְחָמָ֔ה מִסְפָּרָ֣ם אֲנָשִׁ֔ים
עֶשְׂרִ֥ים וְשִׁשָּׁ֖ה אָֽלֶף׃ ס

1 wəliḇənê yiśāsḵār twōlā‘ ûfû’â yāšîḇ yāšûḇ wəšimərwōn ’arəbā‘â: s

2 ûḇənê ṯwōlā‘ ‘uzzî ûrəfāyâ wîrî’ēl wəy<sup>a</sup>ḥəmay wəyiḇəśām
ûšəmû’ēl rā’šîm ləḇêṯ-’ăḇwōṯām ləṯwōlā‘ gibwōrê ḥayil ləṯōləḏwōṯām
misəpārām bîmê ḏāwîḏ ‘eśərîm-ûšənayim ’elef wəšēš mē’wōṯ: s

3 ûḇənê ‘uzzî yizər<sup>a</sup>ḥəyâ ûḇənê yizər<sup>a</sup>ḥəyâ mîḵā’ēl
wə‘ōḇaḏəyâ wəywō’ēl yiššîyâ ḥămiššâ rā’šîm kullām:

4 w<sup>a</sup>‘ălêhem ləṯōləḏwōṯām ləḇêṯ ’ăḇwōṯām gəḏûḏê ṣəḇā’ miləḥāmâ
šəlōšîm wəšiššâ ’ālef kî-hirəbû nāšîm ûḇānîm:

5 wa’ăḥêhem ləḵōl mišəpəḥwōṯ yiśāsḵār gibwōrê ḥăyālîm šəmwōnîm wəšiḇə‘â
’elef hiṯəy<sup>a</sup>ḥəśām lakōl: f

6 binəyāmin bel<sup>a</sup>‘ wāḇeḵer wîḏî‘ă’ēl šəlōšâ:

7 ûḇənê ḇel<sup>a</sup>‘ ’eṣəbwōn wə‘uzzî wə‘uzzî’ēl wîrîmwōṯ wə‘îrî
ḥămiššâ rā’šê bêṯ ’āḇwōṯ gibwōrê ḥăyālîm wəhiṯəy<sup>a</sup>ḥəśām
‘eśərîm ûšənayim ’elef ûšəlōšîm wə’arəbā‘â: s

8 ûḇənê ḇeḵer zəmîrâ wəywō‘āš we’ĕlî‘ezer wə’eləywō‘ênay wə‘āmərî
wîrēmwōṯ wa’ăḇîyâ w<sup>a</sup>‘ănāṯwōṯ wə‘ālāmeṯ kāl-’ēlleh bənê-ḇāḵer:

9 wəhiṯəy<sup>a</sup>ḥəśām ləṯōləḏwōṯām rā’šê bêṯ ’ăḇwōṯām gibwōrê ḥāyil
‘eśərîm ’elef ûmā’ṯāyim: s

10 ûḇənê yəḏî‘ă’ēl biləhān ûḇənê ḇiləhān yə‘îš yə‘ûš ûḇinəyāmin wə’ēhûḏ
ûḵən<sup>a</sup>‘ănâ wəzêṯān wəṯarəšîš wa’ăḥîšāḥar:

11 kāl-’ēlleh bənê yəḏî‘ă’ēl lərā’šê hā’āḇwōṯ gibwōrê ḥăyālîm
šiḇə‘â-‘āśār ’elef ûmā’ṯayim yōṣə’ê ṣāḇā’ lammiləḥāmâ:

12 wəšupim wəḥupim bənê ‘îr ḥušim bənê ’<sup>a</sup>ḥēr:

13 bənê nafətālî y<sup>a</sup>ḥăṣî’ēl wəḡûnî wəyēṣer wəšallûm bənê
ḇiləhâ: f

14 bənê mənaššeh ’aśərî’ēl ’ăšer yālāḏâ pîlaḡəšwō hā’ărammîyâ yāləḏâ
’eṯ-māḵîr ’ăḇî ḡilə‘āḏ:

15 ûmāḵîr lāq<sup>a</sup>ḥ ’iššâ ləḥupîm ûləšupîm wəšēm ’ăḥōṯwō
m<sup>a</sup>‘ăḵâ wəšēm haššēnî ṣəlāfəḥāḏ watihəyenâ liṣəlāfəḥāḏ bānwōṯ:

16 watēleḏ m<sup>a</sup>‘ăḵâ ’ēšeṯ-māḵîr bēn watiqərā’ šəmwō pereš wəšēm
’āḥîw šāreš ûḇānāyw ’ûlām wārāqem:

17 ûḇənê ’ûlām bəḏān ’ēlleh bənê ḡilə‘āḏ ben-māḵîr ben-mənaššeh:

18 wa’ăḥōṯwō hammōleḵeṯ yāləḏâ ’eṯ-’îšəhwōḏ wə’eṯ-’ăḇî‘ezer
wə’eṯ-m<sup>a</sup>ḥəlâ:

19 wayyihəyû bənê šəmîḏā‘ ’<sup>a</sup>ḥəyān wāšeḵem wəliqəḥî wa’ănî‘ām:
f

20 ûḇənê ’efərayim šûṯāl<sup>a</sup>ḥ ûḇereḏ bənwō wəṯ<sup>a</sup>ḥaṯ
bənwō wə’elə‘āḏâ ḇənwō wəṯ<sup>a</sup>ḥaṯ bənwō:

21 wəzāḇāḏ bənwō wəšûṯel<sup>a</sup>ḥ bənwō wə‘ēzer wə’elə‘āḏ wahărāḡûm
’anəšê-ḡaṯ hannwōlāḏîm bā’āreṣ kî yārəḏû lāq<sup>a</sup>ḥaṯ
’eṯ-miqənêhem:

22 wayyiṯə’abēl ’efərayim ’ăḇîhem yāmîm rabîm wayyāḇō’û ’eḥāyw
lən<sup>a</sup>ḥămwō:

23 wayyāḇō’ ’el-’išətwō watahar watēleḏ bēn wayyiqərā’ ’eṯ-šəmwō bərî‘â
kî ḇərā‘â hāyəṯâ bəḇêṯwō:

24 ûḇitwō še’ĕrâ watiḇen ’eṯ-bêṯ-ḥwōrwōn hat<sup>a</sup>ḥətwōn
wə’eṯ-hā‘eləywōn wə’ēṯ ’uzzēn še’ĕrâ:

25 wəref<sup>a</sup>ḥ bənwō wərešef wəṯel<sup>a</sup>ḥ bənwō
wəṯ<sup>a</sup>ḥan bənwō:

26 l<sup>a</sup>‘ədān bənwō ‘ammîhûḏ bənwō ’ĕlîšāmā‘ bənwō:

27 nwōn bənwō yəhwōšu‘a bənwō:

28 wa’ăḥuzzāṯām ûmōšəḇwōṯām bêṯ-’ēl ûḇənōṯeyhā wəlammizərāḥ
n<sup>a</sup>‘ărān wəlamm<sup>a</sup>‘ărāḇ gezer ûḇənōṯeyhā ûšəḵem
ûḇənōṯeyhā ‘aḏ-‘ayyâ ûḇənōṯeyhā:

29 wə‘al-yəḏê ḇənê-mənaššeh bêṯ-šə’ān ûḇənōṯeyhā t<sup>a</sup>‘ənaḵə
ûḇənōṯeyhā məḡidwō ûḇənwōṯeyhā dwōr ûḇənwōṯeyhā bə’ēlleh yāšəḇû bənê
ywōsēf ben-yiśərā’ēl: f

30 bənê ’āšēr yimənâ wəyišəwâ wəyišəwî ûḇərî‘â wəśer<sup>a</sup>ḥ
’ăḥwōṯām:

31 ûḇənê ḇərî‘â ḥeḇer ûmaləkî’ēl hû’ ’ăḇî ḇirəzwōṯ ḇirəzāyiṯ:

32 wəḥeḇer hwōlîḏ ’eṯ-yafəlēṭ wə’eṯ-šwōmēr wə’eṯ-ḥwōṯām wə’ēṯ šû‘ā’
’ăḥwōṯām:

33 ûḇənê yafəlēṭ pāsaḵə ûḇiməhāl wə‘ašəwāṯ ’ēlleh bənê yafəlēṭ:

34 ûḇənê šāmer ’ăḥî wərwōhăḡâ wərâəgâ y<sup>a</sup>ḥəbâ wəḥubâ wa’ărām:

35 ûḇen-hēlem ’āḥîw ṣwōf<sup>a</sup>ḥ wəyimənā‘ wəšēleš wə‘āmāl:

36 bənê ṣwōfāḥ sûḥa wəḥarənefer wəšû‘āl ûḇērî wəyimərâ:

37 beṣer wâwōḏ wəšammā’ wəšiləšâ wəyiṯərān ûḇə’ērā’:

38 ûḇənê yeṯer yəfunneh ûfisəpâ wa’ərā’:

39 ûḇənê ‘ullā’ ’ār<sup>a</sup>ḥ wəḥannî’ēl wəriṣəyā’:

40 kāl-’ēlleh ḇənê-’āšēr rā’šê ḇêṯ-hā’āḇwōṯ bərûrîm gibwōrê ḥăyālîm
rā’šê hannəśî’îm wəhiṯəy<sup>a</sup>ḥəśām baṣṣāḇā’ bammiləḥāmâ misəpārām
’ănāšîm ‘eśərîm wəšiššâ ’ālef: s

------------------------------------------------------------------------

[Next: 1 Chronicles (1 Divrey Yamim) Chapter 8](ch1008.md)
