[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ecc012)  [KJV](../kjv/ecc012)  [Sep](../sep/ecc012.md) 
[Vul](../vul/ecc012.md)   
  
[Ecclesiastes (Qohelet) Index](ecc.md)  
  [Previous](ecc011)  [Next](est001.md) 

------------------------------------------------------------------------

### Tanach (Hebrew): Ecclesiastes (Qohelet) Chapter 12

‎<span id="001">1</span> ‏וּזְכֹר֙ אֶת־בּ֣וֹרְאֶ֔יךָ בִּימֵ֖י
בְּחוּרֹתֶ֑יךָ עַ֣ד אֲשֶׁ֤ר לֹא־יָבֹ֙אוּ֙ יְמֵ֣י הָֽרָעָ֔ה וְהִגִּ֣יעוּ
שָׁנִ֔ים אֲשֶׁ֣ר תֹּאמַ֔ר אֵֽין־לִ֥י בָהֶ֖ם חֵֽפֶץ׃

‎<span id="002">2</span> ‏עַ֠ד אֲשֶׁ֨ר לֹֽא־תֶחְשַׁ֤ךְ הַשֶּׁ֙מֶשׁ֙
וְהָא֔וֹר וְהַיָּרֵ֖חַ וְהַכּוֹכָבִ֑ים וְשָׁ֥בוּ הֶעָבִ֖ים אַחַ֥ר
הַגָּֽשֶׁם׃

‎<span id="003">3</span> ‏בַּיּ֗וֹם שֶׁיָּזֻ֙עוּ֙ שֹׁמְרֵ֣י הַבַּ֔יִת
וְהִֽתְעַוְּת֖וּ אַנְשֵׁ֣י הֶחָ֑יִל וּבָטְל֤וּ הַטֹּֽחֲנוֹת֙ כִּ֣י
מִעֵ֔טוּ וְחָשְׁכ֥וּ הָרֹא֖וֹת בָּאֲרֻבּֽוֹת׃

‎<span id="004">4</span> ‏וְסֻגְּר֤וּ דְלָתַ֙יִם֙ בַּשּׁ֔וּק בִּשְׁפַ֖ל
ק֣וֹל הַֽטַּחֲנָ֑ה וְיָקוּם֙ לְק֣וֹל הַצִּפּ֔וֹר וְיִשַּׁ֖חוּ
כָּל־בְּנ֥וֹת הַשִּֽׁיר׃

‎<span id="005">5</span> ‏גַּ֣ם מִגָּבֹ֤הַּ יִרָ֙אוּ֙ וְחַתְחַתִּ֣ים
בַּדֶּ֔רֶךְ וְיָנֵ֤אץ הַשָּׁקֵד֙ וְיִסְתַּבֵּ֣ל הֶֽחָגָ֔ב וְתָפֵ֖ר
הָֽאֲבִיּוֹנָ֑ה כִּֽי־הֹלֵ֤ךְ הָאָדָם֙ אֶל־בֵּ֣ית עוֹלָמ֔וֹ וְסָבְב֥וּ
בַשּׁ֖וּק הַסֹּפְדִֽים׃

‎<span id="006">6</span> ‏עַ֣ד אֲשֶׁ֤ר לֹֽא־ירחק יֵרָתֵק֙ חֶ֣בֶל
הַכֶּ֔סֶף וְתָרֻ֖ץ גֻּלַּ֣ת הַזָּהָ֑ב וְתִשָּׁ֤בֶר כַּד֙
עַל־הַמַּבּ֔וּעַ וְנָרֹ֥ץ הַגַּלְגַּ֖ל אֶל־הַבּֽוֹר׃

‎<span id="007">7</span> ‏וְיָשֹׁ֧ב הֶעָפָ֛ר עַל־הָאָ֖רֶץ כְּשֶׁהָיָ֑ה
וְהָר֣וּחַ תָּשׁ֔וּב אֶל־הָאֱלֹהִ֖ים אֲשֶׁ֥ר נְתָנָֽהּ׃

‎<span id="008">8</span> ‏הֲבֵ֧ל הֲבָלִ֛ים אָמַ֥ר הַקּוֹהֶ֖לֶת הַכֹּ֥ל
הָֽבֶל׃

‎<span id="009">9</span> ‏וְיֹתֵ֕ר שֶׁהָיָ֥ה קֹהֶ֖לֶת חָכָ֑ם ע֗וֹד
לִמַּד־דַּ֙עַת֙ אֶת־הָעָ֔ם וְאִזֵּ֣ן וְחִקֵּ֔ר תִּקֵּ֖ן מְשָׁלִ֥ים
הַרְבֵּֽה׃

‎<span id="010">10</span> ‏בִּקֵּ֣שׁ קֹהֶ֔לֶת לִמְצֹ֖א דִּבְרֵי־חֵ֑פֶץ
וְכָת֥וּב יֹ֖שֶׁר דִּבְרֵ֥י אֱמֶֽת׃

‎<span id="011">11</span> ‏דִּבְרֵ֤י חֲכָמִים֙ כַּדָּ֣רְבֹנ֔וֹת
וּֽכְמַשְׂמְר֥וֹת נְטוּעִ֖ים בַּעֲלֵ֣י אֲסֻפּ֑וֹת נִתְּנ֖וּ מֵרֹעֶ֥ה
אֶחָֽד׃

‎<span id="012">12</span> ‏וְיֹתֵ֥ר מֵהֵ֖מָּה בְּנִ֣י הִזָּהֵ֑ר עֲשׂ֨וֹת
סְפָרִ֤ים הַרְבֵּה֙ אֵ֣ין קֵ֔ץ וְלַ֥הַג הַרְבֵּ֖ה יְגִעַ֥ת בָּשָֽׂר׃

‎<span id="013">13</span> ‏ס֥וֹף דָּבָ֖ר הַכֹּ֣ל נִשְׁמָ֑ע
אֶת־הָאֱלֹהִ֤ים יְרָא֙ וְאֶת־מִצְוֹתָ֣יו שְׁמ֔וֹר כִּי־זֶ֖ה
כָּל־הָאָדָֽם׃

‎<span id="014">14</span> ‏כִּ֤י אֶת־כָּל־מַֽעֲשֶׂ֔ה הָאֱלֹהִ֛ים יָבִ֥א
בְמִשְׁפָּ֖ט עַ֣ל כָּל־נֶעְלָ֑ם אִם־ט֖וֹב וְאִם־רָֽע׃

1 ûzəḵōr ’eṯ-bwōrə’eyḵā bîmê bəḥûrōṯeyḵā ‘aḏ ’ăšer lō’-yāḇō’û yəmê
hārā‘â wəhigî‘û šānîm ’ăšer tō’mar ’ên-lî ḇâem ḥēfeṣ:

2 ‘aḏ ’ăšer lō’-ṯeḥəšaḵə haššemeš wəhā’wōr wəhayyārēḥa wəhakwōḵāḇîm
wəšāḇû he‘āḇîm ’<sup>a</sup>ḥar hagāšem:

3 bayywōm šeyyāzu‘û šōmərê habayiṯ wəhiṯə‘aûəṯû ’anəšê heḥāyil ûḇāṭəlû
haṭṭōḥănwōṯ kî mi‘ēṭû wəḥāšəḵû hārō’wōṯ bā’ărubwōṯ:

4 wəsugərû ḏəlāṯayim baššûq bišəfal qwōl haṭṭ<sup>a</sup>ḥănâ wəyāqûm
ləqwōl haṣṣipwōr wəyišš<sup>a</sup>ḥû kāl-bənwōṯ haššîr:

5 gam migāḇōhha yirā’û wəḥaṯəḥatîm badereḵə wəyānē’ṣ haššāqēḏ
wəyisətabēl heḥāḡāḇ wəṯāfēr hā’ăḇîywōnâ kî-hōlēḵə hā’āḏām ’el-bêṯ
‘wōlāmwō wəsāḇəḇû ḇaššûq hassōfəḏîm:

6 ‘aḏ ’ăšer lō’-yirəḥaq yērāṯēq ḥeḇel hakesef wəṯāruṣ gullaṯ hazzâāḇ
wəṯiššāḇer kaḏ ‘al-hammabû‘a wənārōṣ hagaləgal ’el-habwōr:

7 wəyāšōḇ he‘āfār ‘al-hā’āreṣ kəšehāyâ wəhārûḥa tāšûḇ ’el-hā’ĕlōhîm
’ăšer nəṯānāh:

8 hăḇēl hăḇālîm ’āmar haqqwōheleṯ hakōl hāḇel:

9 wəyōṯēr šehāyâ qōheleṯ ḥāḵām ‘wōḏ limmaḏ-d<sup>a</sup>‘aṯ ’eṯ-hā‘ām
wə’izzēn wəḥiqqēr tiqqēn məšālîm harəbēh:

10 biqqēš qōheleṯ liməṣō’ diḇərê-ḥēfeṣ wəḵāṯûḇ yōšer diḇərê ’ĕmeṯ:

11 diḇərê ḥăḵāmîm kadārəḇōnwōṯ ûḵəmaśəmərwōṯ nəṭû‘îm b<sup>a</sup>‘ălê
’ăsupwōṯ nitənû mērō‘eh ’eḥāḏ:

12 wəyōṯēr mēhēmmâ bənî hizzâēr ‘ăśwōṯ səfārîm harəbēh ’ên qēṣ wəlahaḡ
harəbēh yəḡi‘aṯ bāśār:

13 swōf dāḇār hakōl nišəmā‘ ’eṯ-hā’ĕlōhîm yərā’ wə’eṯ-miṣəwōṯāyw šəmwōr
kî-zeh kāl-hā’āḏām:

14 kî ’eṯ-kāl-m<sup>a</sup>‘ăśeh hā’ĕlōhîm yāḇi’ ḇəmišəpāṭ ‘al
kāl-ne‘əlām ’im-ṭwōḇ wə’im-rā‘:

------------------------------------------------------------------------

[Next: Esther (Esther) Chapter 1](est001.md)
