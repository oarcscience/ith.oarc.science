[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2035)  [KJV](../kjv/ch2035)  [Sep](../sep/ch2035.md) 
[Vul](../vul/ch2035.md)   
  
[2 Chronicles (2 Divrey Yamim) Index](ch2.md)  
  [Previous](ch2034)  [Next](ch2036.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 35

‎<span id="001">1</span> ‏וַיַּ֨עַשׂ יֹאשִׁיָּ֧הוּ בִֽירוּשָׁלִַ֛ם
פֶּ֖סַח לַיהוָ֑ה וַיִּשְׁחֲט֣וּ הַפֶּ֔סַח בְּאַרְבָּעָ֥ה עָשָׂ֖ר
לַחֹ֥דֶשׁ הָרִאשֽׁוֹן׃

‎<span id="002">2</span> ‏וַיַּעֲמֵ֥ד הַכֹּהֲנִ֖ים עַל־מִשְׁמְרוֹתָ֑ם
וַֽיְחַזְּקֵ֔ם לַעֲבוֹדַ֖ת בֵּ֥ית יְהוָֽה׃

‎<span id="003">3</span> ‏וַיֹּ֣אמֶר לַ֠לְוִיִּם המבונים הַמְּבִינִ֨ים
לְכָל־יִשְׂרָאֵ֜ל הַקְּדוֹשִׁ֣ים לַיהוָ֗ה תְּנ֤וּ אֶת־אֲרוֹן־הַקֹּ֙דֶשׁ֙
בַּ֠בַּיִת אֲשֶׁ֨ר בָּנָ֜ה שְׁלֹמֹ֤ה בֶן־דָּוִיד֙ מֶ֣לֶךְ יִשְׂרָאֵ֔ל
אֵין־לָכֶ֥ם מַשָּׂ֖א בַּכָּתֵ֑ף עַתָּ֗ה עִבְדוּ֙ אֶת־יְהוָ֣ה
אֱלֹֽהֵיכֶ֔ם וְאֵ֖ת עַמּ֥וֹ יִשְׂרָאֵֽל׃

‎<span id="004">4</span> ‏והכונו וְהָכִ֥ינוּ<sup>9</sup>
לְבֵית־אֲבוֹתֵיכֶ֖ם כְּמַחְלְקוֹתֵיכֶ֑ם בִּכְתָ֗ב דָּוִיד֙ מֶ֣לֶךְ
יִשְׂרָאֵ֔ל וּבְמִכְתַּ֖ב שְׁלֹמֹ֥ה בְנֽוֹ׃

‎<span id="005">5</span> ‏וְעִמְד֣וּ בַקֹּ֗דֶשׁ לִפְלֻגּוֹת֙ בֵּ֣ית
הָֽאָב֔וֹת לַאֲחֵיכֶ֖ם בְּנֵ֣י הָעָ֑ם וַחֲלֻקַּ֥ת בֵּֽית־אָ֖ב
לַלְוִיִּֽם׃

‎<span id="006">6</span> ‏וְשַׁחֲט֖וּ הַפָּ֑סַח וְהִתְקַדְּשׁוּ֙
וְהָכִ֣ינוּ לַאֲחֵיכֶ֔ם לַעֲשׂ֥וֹת כִּדְבַר־יְהוָ֖ה בְּיַד־מֹשֶֽׁה׃ פ

‎<span id="007">7</span> ‏וַיָּ֣רֶם יֹאשִׁיָּ֣הוּ לִבְנֵ֪י הָעָ֟ם צֹ֞אן
כְּבָשִׂ֣ים וּבְנֵֽי־עִזִּים֮ הַכֹּ֣ל לַפְּסָחִים֒ לְכָל־הַנִּמְצָ֗א
לְמִסְפַּר֙ שְׁלֹשִׁ֣ים אֶ֔לֶף וּבָקָ֖ר שְׁלֹ֣שֶׁת אֲלָפִ֑ים אֵ֖לֶּה
מֵרְכ֥וּשׁ הַמֶּֽלֶךְ׃ ס

‎<span id="008">8</span> ‏וְשָׂרָ֞יו לִנְדָבָ֥ה לָעָ֛ם לַכֹּהֲנִ֥ים
וְלַלְוִיִּ֖ם הֵרִ֑ימוּ חִלְקִיָּ֨ה וּזְכַרְיָ֜הוּ וִֽיחִיאֵ֗ל נְגִידֵי֙
בֵּ֣ית הָאֱלֹהִ֔ים לַכֹּהֲנִ֞ים נָתְנ֣וּ לַפְּסָחִ֗ים אַלְפַּ֙יִם֙
וְשֵׁ֣שׁ מֵא֔וֹת וּבָקָ֖ר שְׁלֹ֥שׁ מֵאֽוֹת׃

‎<span id="009">9</span> ‏וכונניהו וְ֠כָֽנַנְיָהוּ וּשְׁמַֽעְיָ֨הוּ
וּנְתַנְאֵ֜ל אֶחָ֗יו וַחֲשַׁבְיָ֧הוּ וִיעִיאֵ֛ל וְיוֹזָבָ֖ד שָׂרֵ֣י
הַלְוִיִּ֑ם הֵרִ֨ימוּ לַלְוִיִּ֤ם לַפְּסָחִים֙ חֲמֵ֣שֶׁת אֲלָפִ֔ים
וּבָקָ֖ר חֲמֵ֥שׁ מֵאֽוֹת׃

‎<span id="010">10</span> ‏וַתִּכּ֖וֹן הָעֲבוֹדָ֑ה וַיַּֽעַמְד֨וּ
הַכֹּהֲנִ֧ים עַל־עָמְדָ֛ם וְהַלְוִיִּ֥ם עַל־מַחְלְקוֹתָ֖ם כְּמִצְוַ֥ת
הַמֶּֽלֶךְ׃

‎<span id="011">11</span> ‏וַֽיִּשְׁחֲט֖וּ הַפָּ֑סַח וַיִּזְרְק֤וּ
הַכֹּהֲנִים֙ מִיָּדָ֔ם וְהַלְוִיִּ֖ם מַפְשִׁיטִֽים׃

‎<span id="012">12</span> ‏וַיָּסִ֨ירוּ הָעֹלָ֜ה לְ֠תִתָּם
לְמִפְלַגּ֤וֹת לְבֵית־אָבוֹת֙ לִבְנֵ֣י הָעָ֔ם לְהַקְרִיב֙ לַיהוָ֔ה
כַּכָּת֖וּב בְּסֵ֣פֶר מֹשֶׁ֑ה וְכֵ֖ן לַבָּקָֽר׃

‎<span id="013">13</span> ‏וַֽיְבַשְּׁל֥וּ הַפֶּ֛סַח בָּאֵ֖שׁ
כַּמִּשְׁפָּ֑ט וְהַקֳּדָשִׁ֣ים בִּשְּׁל֗וּ בַּסִּיר֤וֹת וּבַדְּוָדִים֙
וּבַצֵּ֣לָח֔וֹת וַיָּרִ֖יצוּ לְכָל־בְּנֵ֥י הָעָֽם׃

‎<span id="014">14</span> ‏וְאַחַ֗ר הֵכִ֤ינוּ לָהֶם֙ וְלַכֹּ֣הֲנִ֔ים
כִּ֤י הַכֹּהֲנִים֙ בְּנֵ֣י אַהֲרֹ֔ן בְּהַֽעֲל֛וֹת הָעוֹלָ֥ה
וְהַחֲלָבִ֖ים עַד־לָ֑יְלָה וְהַלְוִיִּם֙ הֵכִ֣ינוּ לָהֶ֔ם וְלַכֹּהֲנִ֖ים
בְּנֵ֥י אַהֲרֹֽן׃

‎<span id="015">15</span> ‏וְהַמְשֹֽׁרֲרִ֨ים בְּנֵי־אָסָ֜ף
עַל־מַעֲמָדָ֗ם כְּמִצְוַ֤ת דָּוִיד֙ וְאָסָ֞ף וְהֵימָ֤ן וִֽידֻתוּן֙
חוֹזֵ֣ה הַמֶּ֔לֶךְ וְהַשֹּׁעֲרִ֖ים לְשַׁ֣עַר וָשָׁ֑עַר<sup>1</sup> אֵ֣ין
לָהֶ֗ם לָסוּר֙ מֵעַ֣ל עֲבֹֽדָתָ֔ם כִּֽי־אֲחֵיהֶ֥ם הַלְוִיִּ֖ם הֵכִ֥ינוּ
לָהֶֽם׃

‎<span id="016">16</span> ‏וַ֠תִּכּוֹן כָּל־עֲבוֹדַ֨ת יְהוָ֜ה בַּיּ֤וֹם
הַהוּא֙ לַעֲשׂ֣וֹת הַפֶּ֔סַח וְהַעֲל֣וֹת עֹל֔וֹת עַ֖ל מִזְבַּ֣ח יְהוָ֑ה
כְּמִצְוַ֖ת הַמֶּ֥לֶךְ יֹאשִׁיָּֽהוּ׃

‎<span id="017">17</span> ‏וַיַּעֲשׂ֨וּ בְנֵֽי־יִשְׂרָאֵ֧ל
הַֽנִּמְצְאִ֛ים אֶת־הַפֶּ֖סַח בָּעֵ֣ת הַהִ֑יא וְאֶת־חַ֥ג הַמַּצּ֖וֹת
שִׁבְעַ֥ת יָמִֽים׃

‎<span id="018">18</span> ‏וְלֹֽא־נַעֲשָׂ֨ה פֶ֤סַח כָּמֹ֙הוּ֙
בְּיִשְׂרָאֵ֔ל מִימֵ֖י שְׁמוּאֵ֣ל הַנָּבִ֑יא וְכָל־מַלְכֵ֣י יִשְׂרָאֵ֣ל׀
לֹֽא־עָשׂ֡וּ כַּפֶּ֣סַח אֲשֶׁר־עָשָׂ֣ה יֹֽ֠אשִׁיָּהוּ וְהַכֹּהֲנִ֨ים
וְהַלְוִיִּ֤ם וְכָל־יְהוּדָה֙ וְיִשְׂרָאֵ֣ל הַנִּמְצָ֔א וְיוֹשְׁבֵ֖י
יְרוּשָׁלִָֽם׃ ס

‎<span id="019">19</span> ‏בִּשְׁמוֹנֶ֤ה עֶשְׂרֵה֙ שָׁנָ֔ה לְמַלְכ֖וּת
יֹאשִׁיָּ֑הוּ נַעֲשָׂ֖ה הַפֶּ֥סַח הַזֶּֽה׃

‎<span id="020">20</span> ‏אַחֲרֵ֣י כָל־זֹ֗את אֲשֶׁ֨ר הֵכִ֤ין
יֹֽאשִׁיָּ֙הוּ֙ אֶת־הַבַּ֔יִת עָלָ֞ה נְכ֧וֹ מֶֽלֶךְ־מִצְרַ֛יִם
לְהִלָּחֵ֥ם בְּכַרְכְּמִ֖ישׁ עַל־פְּרָ֑ת וַיֵּצֵ֥א לִקְרָאת֖וֹ
יֹאשִׁיָּֽהוּ׃

‎<span id="021">21</span> ‏וַיִּשְׁלַ֣ח אֵלָ֣יו מַלְאָכִ֣ים׀ לֵאמֹר֩׀
מַה־לִּ֨י וָלָ֜ךְ מֶ֣לֶךְ יְהוּדָ֗ה לֹא־עָלֶ֨יךָ אַתָּ֤ה הַיּוֹם֙ כִּ֚י
אֶל־בֵּ֣ית מִלְחַמְתִּ֔י וֵאלֹהִ֖ים אָמַ֣ר לְבַֽהֲלֵ֑נִי חֲדַל־לְךָ֛
מֵאֱלֹהִ֥ים אֲשֶׁר־עִמִּ֖י וְאַל־יַשְׁחִיתֶֽךָ׃

‎<span id="022">22</span> ‏וְלֹֽא־הֵסֵב֩ יֹאשִׁיָּ֨הוּ פָנָ֜יו
מִמֶּ֗נּוּ כִּ֤י לְהִלָּחֵֽם־בּוֹ֙ הִתְחַפֵּ֔שׂ וְלֹ֥א שָׁמַ֛ע
אֶל־דִּבְרֵ֥י נְכ֖וֹ מִפִּ֣י אֱלֹהִ֑ים וַיָּבֹ֕א לְהִלָּחֵ֖ם בְּבִקְעַ֥ת
מְגִדּֽוֹ׃

‎<span id="023">23</span> ‏וַיֹּרוּ֙ הַיֹּרִ֔ים לַמֶּ֖לֶךְ יֹאשִׁיָּ֑הוּ
וַיֹּ֨אמֶר הַמֶּ֤לֶךְ לַעֲבָדָיו֙ הַעֲבִיר֔וּנִי כִּ֥י הָחֳלֵ֖יתִי
מְאֹֽד׃

‎<span id="024">24</span> ‏וַיַּֽעֲבִירֻ֨הוּ עֲבָדָ֜יו
מִן־הַמֶּרְכָּבָ֗ה וַֽיַּרְכִּיבֻהוּ֮ עַ֣ל רֶ֣כֶב הַמִּשְׁנֶה֮
אֲשֶׁר־לוֹ֒ וַיּוֹלִיכֻ֙הוּ֙ יְר֣וּשָׁלִַ֔ם וַיָּ֕מָת וַיִּקָּבֵ֖ר
בְּקִבְר֣וֹת אֲבֹתָ֑יו וְכָל־יְהוּדָה֙ וִיר֣וּשָׁלִַ֔ם מִֽתְאַבְּלִ֖ים
עַל־יֹאשִׁיָּֽהוּ׃ פ

‎<span id="025">25</span> ‏וַיְקוֹנֵ֣ן יִרְמְיָהוּ֮ עַל־יֹאשִׁיָּהוּ֒
וַיֹּאמְר֣וּ כָֽל־הַשָּׁרִ֣ים׀ וְ֠הַשָּׁרוֹת בְּקִינ֨וֹתֵיהֶ֤ם
עַל־יֹאשִׁיָּ֙הוּ֙ עַד־הַיּ֔וֹם וַיִּתְּנ֥וּם לְחֹ֖ק עַל־יִשְׂרָאֵ֑ל
וְהִנָּ֥ם כְּתוּבִ֖ים עַל־הַקִּינֽוֹת׃

‎<span id="026">26</span> ‏וְיֶ֛תֶר דִּבְרֵ֥י יֹאשִׁיָּ֖הוּ וַחֲסָדָ֑יו
כַּכָּת֖וּב בְּתוֹרַ֥ת יְהוָֽה׃

‎<span id="027">27</span> ‏וּדְבָרָ֕יו הָרִאשֹׁנִ֖ים וְהָאַחֲרֹנִ֑ים
הִנָּ֣ם כְּתוּבִ֔ים עַל־סֵ֥פֶר מַלְכֵֽי־יִשְׂרָאֵ֖ל וִיהוּדָֽה׃

1 wayy<sup>a</sup>‘aś yō’šîyâû ḇîrûšālaim pes<sup>a</sup>ḥ layhwâ
wayyišəḥăṭû hapes<sup>a</sup>ḥ bə’arəbā‘â ‘āśār l<sup>a</sup>ḥōḏeš
hāri’šwōn:

2 wayy<sup>a</sup>‘ămēḏ hakōhănîm ‘al-mišəmərwōṯām wayəḥazzəqēm
l<sup>a</sup>‘ăḇwōḏaṯ bêṯ yəhwâ:

3 wayyō’mer laləwîyim hamməḇûnîm hamməḇînîm ləḵāl-yiśərā’ēl haqqəḏwōšîm
layhwâ tənû ’eṯ-’ărwōn-haqqōḏeš babayiṯ ’ăšer bānâ šəlōmōh ḇen-dāwîḏ
meleḵə yiśərā’ēl ’ên-lāḵem maśśā’ bakāṯēf ‘atâ ‘iḇəḏû ’eṯ-yəhwâ
’ĕlōhêḵem wə’ēṯ ‘ammwō yiśərā’ēl:

4 wəhikwōnû wəhāḵînû<sup>9</sup> ləḇêṯ-’ăḇwōṯêḵem
kəm<sup>a</sup>ḥələqwōṯêḵem biḵəṯāḇ dāwîḏ meleḵə yiśərā’ēl ûḇəmiḵətaḇ
šəlōmōh ḇənwō:

5 wə‘iməḏû ḇaqqōḏeš lifəlugwōṯ bêṯ hā’āḇwōṯ la’ăḥêḵem bənê hā‘ām
w<sup>a</sup>ḥăluqqaṯ bêṯ-’āḇ laləwîyim:

6 wəš<sup>a</sup>ḥăṭû hapās<sup>a</sup>ḥ wəhiṯəqadəšû wəhāḵînû la’ăḥêḵem
l<sup>a</sup>‘ăśwōṯ kiḏəḇar-yəhwâ bəyaḏ-mōšeh: f

7 wayyārem yō’šîyâû liḇənê hā‘ām ṣō’n kəḇāśîm ûḇənê-‘izzîm hakōl
lapəsāḥîm ləḵāl-hanniməṣā’ ləmisəpar šəlōšîm ’elef ûḇāqār šəlōšeṯ
’ălāfîm ’ēlleh mērəḵûš hammeleḵə: s

8 wəśārāyw linəḏāḇâ lā‘ām lakōhănîm wəlaləwîyim hērîmû ḥiləqîyâ
ûzəḵarəyâû wîḥî’ēl nəḡîḏê bêṯ hā’ĕlōhîm lakōhănîm nāṯənû lapəsāḥîm
’aləpayim wəšēš mē’wōṯ ûḇāqār šəlōš mē’wōṯ:

9 wəḵwōnanəyâû wəḵānanəyâû ûšəm<sup>a</sup>‘əyâû ûnəṯanə’ēl ’eḥāyw
w<sup>a</sup>ḥăšaḇəyâû wî‘î’ēl wəywōzāḇāḏ śārê haləwîyim hērîmû
laləwîyim lapəsāḥîm ḥămēšeṯ ’ălāfîm ûḇāqār ḥămēš mē’wōṯ:

10 watikwōn hā‘ăḇwōḏâ wayy<sup>a</sup>‘aməḏû hakōhănîm ‘al-‘āməḏām
wəhaləwîyim ‘al-m<sup>a</sup>ḥələqwōṯām kəmiṣəwaṯ hammeleḵə:

11 wayyišəḥăṭû hapās<sup>a</sup>ḥ wayyizərəqû hakōhănîm mîyāḏām
wəhaləwîyim mafəšîṭîm:

12 wayyāsîrû hā‘ōlâ ləṯitām ləmifəlagwōṯ ləḇêṯ-’āḇwōṯ liḇənê hā‘ām
ləhaqərîḇ layhwâ kakāṯûḇ bəsēfer mōšeh wəḵēn labāqār:

13 wayəḇaššəlû hapes<sup>a</sup>ḥ bā’ēš kammišəpāṭ wəhaqqŏḏāšîm biššəlû
bassîrwōṯ ûḇadəwāḏîm ûḇaṣṣēlāḥwōṯ wayyārîṣû ləḵāl-bənê hā‘ām:

14 wə’<sup>a</sup>ḥar hēḵînû lâem wəlakōhănîm kî hakōhănîm bənê ’ahărōn
bəh<sup>a</sup>‘ălwōṯ hā‘wōlâ wəh<sup>a</sup>ḥălāḇîm ‘aḏ-lāyəlâ
wəhaləwîyim hēḵînû lâem wəlakōhănîm bənê ’ahărōn:

15 wəhaməšōrărîm bənê-’āsāf ‘al-m<sup>a</sup>‘ămāḏām kəmiṣəwaṯ dāwîḏ
wə’āsāf wəhêmān wîḏuṯûn ḥwōzēh hammeleḵə wəhaššō‘ărîm ləš<sup>a</sup>‘ar
wāšā‘ar<sup>1</sup> ’ên lâem lāsûr mē‘al ‘ăḇōḏāṯām kî-’ăḥêhem haləwîyim
hēḵînû lâem:

16 watikwōn kāl-‘ăḇwōḏaṯ yəhwâ bayywōm hahû’ l<sup>a</sup>‘ăśwōṯ
hapes<sup>a</sup>ḥ wəh<sup>a</sup>‘ălwōṯ ‘ōlwōṯ ‘al mizəb<sup>a</sup>ḥ
yəhwâ kəmiṣəwaṯ hammeleḵə yō’šîyâû:

17 wayy<sup>a</sup>‘ăśû ḇənê-yiśərā’ēl hanniməṣə’îm
’eṯ-hapes<sup>a</sup>ḥ bā‘ēṯ hahî’ wə’eṯ-ḥaḡ hammaṣṣwōṯ šiḇə‘aṯ yāmîm:

18 wəlō’-n<sup>a</sup>‘ăśâ fes<sup>a</sup>ḥ kāmōhû bəyiśərā’ēl mîmê
šəmû’ēl hannāḇî’ wəḵāl-maləḵê yiśərā’ēl\| lō’-‘āśû kapes<sup>a</sup>ḥ
’ăšer-‘āśâ yō’šîyâû wəhakōhănîm wəhaləwîyim wəḵāl-yəhûḏâ wəyiśərā’ēl
hanniməṣā’ wəywōšəḇê yərûšālāim: s

19 bišəmwōneh ‘eśərēh šānâ ləmaləḵûṯ yō’šîyâû n<sup>a</sup>‘ăśâ
hapes<sup>a</sup>ḥ hazzeh:

20 ’<sup>a</sup>ḥărê ḵāl-zō’ṯ ’ăšer hēḵîn yō’šîyâû ’eṯ-habayiṯ ‘ālâ
nəḵwō meleḵə-miṣərayim ləhillāḥēm bəḵarəkəmîš ‘al-pərāṯ wayyēṣē’
liqərā’ṯwō yō’šîyâû:

21 wayyišəl<sup>a</sup>ḥ ’ēlāyw malə’āḵîm\| lē’mōr\| mah-llî wālāḵə
meleḵə yəhûḏâ lō’-‘āleyḵā ’atâ hayywōm kî ’el-bêṯ miləḥamətî wē’lōhîm
’āmar ləḇahălēnî ḥăḏal-ləḵā mē’ĕlōhîm ’ăšer-‘immî wə’al-yašəḥîṯeḵā:

22 wəlō’-hēsēḇ yō’šîyâû fānāyw mimmennû kî ləhillāḥēm-bwō hiṯəḥapēś
wəlō’ šām<sup>a</sup>‘ ’el-diḇərê nəḵwō mipî ’ĕlōhîm wayyāḇō’ ləhillāḥēm
bəḇiqə‘aṯ məḡidwō:

23 wayyōrû hayyōrîm lammeleḵə yō’šîyâû wayyō’mer hammeleḵə
l<sup>a</sup>‘ăḇāḏāyw h<sup>a</sup>‘ăḇîrûnî kî hāḥŏlêṯî mə’ōḏ:

24 wayy<sup>a</sup>‘ăḇîruhû ‘ăḇāḏāyw min-hammerəkāḇâ wayyarəkîḇuhû ‘al
reḵeḇ hammišəneh ’ăšer-lwō wayywōlîḵuhû yərûšālaim wayyāmāṯ wayyiqqāḇēr
bəqiḇərwōṯ ’ăḇōṯāyw wəḵāl-yəhûḏâ wîrûšālaim miṯə’abəlîm ‘al-yō’šîyâû: f

25 wayəqwōnēn yirəməyâû ‘al-yō’šîyâû wayyō’mərû ḵāl-haššārîm\|
wəhaššārwōṯ bəqînwōṯêhem ‘al-yō’šîyâû ‘aḏ-hayywōm wayyitənûm ləḥōq
‘al-yiśərā’ēl wəhinnām kəṯûḇîm ‘al-haqqînwōṯ:

26 wəyeṯer diḇərê yō’šîyâû w<sup>a</sup>ḥăsāḏāyw kakāṯûḇ bəṯwōraṯ yəhwâ:

27 ûḏəḇārāyw hāri’šōnîm wəhā’<sup>a</sup>ḥărōnîm hinnām kəṯûḇîm
‘al-sēfer maləḵê-yiśərā’ēl wîhûḏâ:

------------------------------------------------------------------------

[Next: 2 Chronicles (2 Divrey Yamim) Chapter 36](ch2036.md)
