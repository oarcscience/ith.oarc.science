[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro026)  [KJV](../kjv/pro026.md) 
[Vul](../vul/pro026.md)   
  
[Proverbs (Mishlei) Index](pro.md)  
  [Previous](pro025)  [Next](pro027.md) 

------------------------------------------------------------------------

### Tanach (Hebrew): Proverbs (Mishlei) Chapter 26

‎<span id="001">1</span> ‏כַּשֶּׁ֤לֶג׀ בַּקַּ֗יִץ וְכַמָּטָ֥ר
בַּקָּצִ֑יר כֵּ֤ן לֹא־נָאוֶ֖ה לִכְסִ֣יל כָּבֽוֹד׃

‎<span id="002">2</span> ‏כַּצִּפּ֣וֹר לָ֭נוּד כַּדְּר֣וֹר לָע֑וּף כֵּ֥ן
קִֽלְלַ֥ת חִ֝נָּ֗ם לא ל֣וֹ תָבֹֽא׃

‎<span id="003">3</span> ‏שׁ֣וֹט לַ֭סּוּס מֶ֣תֶג לַחֲמ֑וֹר וְ֝שֵׁ֗בֶט
לְגֵ֣ו כְּסִילִֽים׃

‎<span id="004">4</span> ‏אַל־תַּ֣עַן כְּ֭סִיל כְּאִוַּלְתּ֑וֹ
פֶּֽן־תִּשְׁוֶה־לּ֥וֹ גַם־אָֽתָּה׃

‎<span id="005">5</span> ‏עֲנֵ֣ה כְ֭סִיל כְּאִוַּלְתּ֑וֹ פֶּן־יִהְיֶ֖ה
חָכָ֣ם בְּעֵינָֽיו׃

‎<span id="006">6</span> ‏מְקַצֶּ֣ה רַ֭גְלַיִם חָמָ֣ס שֹׁתֶ֑ה שֹׁלֵ֖חַ
דְּבָרִ֣ים בְּיַד־כְּסִֽיל׃

‎<span id="007">7</span> ‏דַּלְי֣וּ שֹׁ֭קַיִם<sup>3</sup> מִפִּסֵּ֑חַ
וּ֝מָשָׁ֗ל בְּפִ֣י כְסִילִֽים׃

‎<span id="008">8</span> ‏כִּצְר֣וֹר אֶ֭בֶן בְּמַרְגֵּמָ֑ה כֵּן־נוֹתֵ֖ן
לִכְסִ֣יל כָּבֽוֹד׃

‎<span id="009">9</span> ‏ח֭וֹחַ עָלָ֣ה בְיַד־שִׁכּ֑וֹר וּ֝מָשָׁ֗ל
בְּפִ֣י כְסִילִֽים׃

‎<span id="010">10</span> ‏רַ֥ב מְחֽוֹלֵֽל־כֹּ֑ל וְשֹׂכֵ֥ר כְּ֝סִ֗יל
וְשֹׂכֵ֥ר עֹבְרִֽים׃

‎<span id="011">11</span> ‏כְּ֭כֶלֶב שָׁ֣ב עַל־קֵא֑וֹ כְּ֝סִ֗יל שׁוֹנֶ֥ה
בְאִוַּלְתּֽוֹ׃

‎<span id="012">12</span> ‏רָאִ֗יתָ אִ֭ישׁ חָכָ֣ם בְּעֵינָ֑יו תִּקְוָ֖ה
לִכְסִ֣יל מִמֶּֽנּוּ׃

‎<span id="013">13</span> ‏אָמַ֣ר עָ֭צֵל שַׁ֣חַל בַּדָּ֑רֶךְ אֲ֝רִ֗י
בֵּ֣ין הָרְחֹבֽוֹת׃

‎<span id="014">14</span> ‏הַ֭דֶּלֶת תִּסּ֣וֹב עַל־צִירָ֑הּ וְ֝עָצֵ֗ל
עַל־מִטָּתֽוֹ׃

‎<span id="015">15</span> ‏טָ֘מַ֤ן עָצֵ֣ל יָ֭דוֹ בַּצַּלָּ֑חַת נִ֝לְאָ֗ה
לַֽהֲשִׁיבָ֥הּ אֶל־פִּֽיו׃

‎<span id="016">16</span> ‏חָכָ֣ם עָצֵ֣ל בְּעֵינָ֑יו מִ֝שִּׁבְעָ֗ה
מְשִׁ֣יבֵי טָֽעַם׃

‎<span id="017">17</span> ‏מַחֲזִ֥יק בְּאָזְנֵי־כָ֑לֶב עֹבֵ֥ר
מִ֝תְעַבֵּ֗ר עַל־רִ֥יב לֹּֽא־לֽוֹ׃

‎<span id="018">18</span> ‏כְּֽ֭מִתְלַהְלֵהַּ הַיֹּרֶ֥ה זִקִּ֗ים
חִצִּ֥ים וָמָֽוֶת׃

‎<span id="019">19</span> ‏כֵּֽן־אִ֭ישׁ רִמָּ֣ה אֶת־רֵעֵ֑הוּ וְ֝אָמַ֗ר
הֲ‍ֽלֹא־מְשַׂחֵ֥ק אָֽנִי׃

‎<span id="020">20</span> ‏בְּאֶ֣פֶס עֵ֭צִים תִּכְבֶּה־אֵ֑שׁ וּבְאֵ֥ין
נִ֝רְגָּ֗ן יִשְׁתֹּ֥ק מָדֽוֹן׃

‎<span id="021">21</span> ‏פֶּחָ֣ם לְ֭גֶחָלִים וְעֵצִ֣ים לְאֵ֑שׁ
וְאִ֥ישׁ מדונים מִ֝דְיָנִ֗ים לְחַרְחַר־רִֽיב׃ פ

‎<span id="022">22</span> ‏דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם
יָרְד֥וּ חַדְרֵי־בָֽטֶן׃

‎<span id="023">23</span> ‏כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ
שְׂפָתַ֖יִם דֹּלְקִ֣ים וְלֶב־רָֽע׃

‎<span id="024">24</span> ‏בשפתו בִּ֭שְׂפָתָיו יִנָּכֵ֣ר שׂוֹנֵ֑א
וּ֝בְקִרְבּ֗וֹ יָשִׁ֥ית מִרְמָֽה׃

‎<span id="025">25</span> ‏כִּֽי־יְחַנֵּ֣ן ק֭וֹלוֹ<sup>3</sup>
אַל־תַּֽאֲמֶן־בּ֑וֹ כִּ֤י שֶׁ֖בַע תּוֹעֵב֣וֹת בְּלִבּֽוֹ׃

‎<span id="026">26</span> ‏תִּכַּסֶּ֣ה שִׂ֭נְאָה בְּמַשָּׁא֑וֹן
תִּגָּלֶ֖ה רָעָת֣וֹ בְקָהָֽל׃

‎<span id="027">27</span> ‏כֹּֽרֶה־שַּׁ֭חַת בָּ֣הּ יִפֹּ֑ל וְגֹ֥לֵ֥ל
אֶ֝בֶן אֵלָ֥יו תָּשֽׁוּב׃

‎<span id="028">28</span> ‏לְֽשׁוֹן־שֶׁ֭קֶר יִשְׂנָ֣א דַכָּ֑יו וּפֶ֥ה
חָ֝לָ֗ק יַעֲשֶׂ֥ה מִדְחֶֽה׃

1 kaššeleḡ\| baqqayiṣ wəḵammāṭār baqqāṣîr kēn lō’-nā’weh liḵəsîl kāḇwōḏ:

2 kaṣṣipwōr lānûḏ kadərwōr lā‘ûf kēn qiləlaṯ ḥinnām lō’ lwō ṯāḇō’:

3 šwōṭ lassûs meṯeḡ l<sup>a</sup>ḥămwōr wəšēḇeṭ ləḡēw kəsîlîm:

4 ’al-t<sup>a</sup>‘an kəsîl kə’iûalətwō pen-tišəweh-llwō ḡam-’ātâ:

5 ‘ănēh ḵəsîl kə’iûalətwō pen-yihəyeh ḥāḵām bə‘ênāyw:

6 məqaṣṣeh raḡəlayim ḥāmās šōṯeh šōlēḥa dəḇārîm bəyaḏ-kəsîl:

7 daləyû šōqayim<sup>3</sup> mipissēḥa ûmāšāl bəfî ḵəsîlîm:

8 kiṣərwōr ’eḇen bəmarəgēmâ kēn-nwōṯēn liḵəsîl kāḇwōḏ:

9 ḥwōḥa ‘ālâ ḇəyaḏ-šikwōr ûmāšāl bəfî ḵəsîlîm:

10 raḇ məḥwōlēl-kōl wəśōḵēr kəsîl wəśōḵēr ‘ōḇərîm:

11 kəḵeleḇ šāḇ ‘al-qē’wō kəsîl šwōneh ḇə’iûalətwō:

12 rā’îṯā ’îš ḥāḵām bə‘ênāyw tiqəwâ liḵəsîl mimmennû:

13 ’āmar ‘āṣēl š<sup>a</sup>ḥal badāreḵə ’ărî bên hārəḥōḇwōṯ:

14 hadeleṯ tisswōḇ ‘al-ṣîrāh wə‘āṣēl ‘al-miṭṭāṯwō:

15 ṭāman ‘āṣēl yāḏwō baṣṣallāḥaṯ nilə’â lahăšîḇāh ’el-pîw:

16 ḥāḵām ‘āṣēl bə‘ênāyw miššiḇə‘â məšîḇê ṭā‘am:

17 m<sup>a</sup>ḥăzîq bə’āzənê-ḵāleḇ ‘ōḇēr miṯə‘abēr ‘al-rîḇ llō’-lwō:

18 kəmiṯəlahəlēhha hayyōreh ziqqîm ḥiṣṣîm wāmāweṯ:

19 kēn-’îš rimmâ ’eṯ-rē‘ēhû wə’āmar hă‍lō’-məś<sup>a</sup>ḥēq ’ānî:

20 bə’efes ‘ēṣîm tiḵəbeh-’ēš ûḇə’ên nirəgān yišətōq māḏwōn:

21 peḥām ləḡeḥālîm wə‘ēṣîm lə’ēš wə’îš məḏwōnîm miḏəyānîm ləḥarəḥar-rîḇ:
f

22 diḇərê nirəgān kəmiṯəlahămîm wəhēm yārəḏû ḥaḏərê-ḇāṭen:

23 kesef sîḡîm məṣupeh ‘al-ḥāreś śəfāṯayim dōləqîm wəleḇ-rā‘:

24 biśəfāṯwō biśəfāṯāyw yinnāḵēr śwōnē’ ûḇəqirəbwō yāšîṯ mirəmâ:

25 kî-yəḥannēn qwōlwō<sup>3</sup> ’al-ta’ămen-bwō kî šeḇ<sup>a</sup>‘
twō‘ēḇwōṯ bəlibwō:

26 tikasseh śinə’â bəmaššā’wōn tigāleh rā‘āṯwō ḇəqâāl:

27 kōreh-šš<sup>a</sup>ḥaṯ bāh yipōl wəḡōlēl ’eḇen ’ēlāyw tāšûḇ:

28 ləšwōn-šeqer yiśənā’ ḏakāyw ûfeh ḥālāq y<sup>a</sup>‘ăśeh miḏəḥeh:

------------------------------------------------------------------------

[Next: Proverbs (Mishlei) Chapter 27](pro027.md)
