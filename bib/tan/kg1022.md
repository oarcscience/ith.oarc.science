[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/kg1022)  [KJV](../kjv/kg1022)  [Sep](../sep/kg1022) 
[Vul](../vul/kg1022)   
  
[1 Kings (1 Melakhim) Index](kg1)  
  [Previous](kg1021)  [Next](kg2001) 

------------------------------------------------------------------------

### Tanach (Hebrew): 1 Kings (1 Melakhim) Chapter 22

‎<span id="001">1</span> ‏וַיֵּשְׁב֖וּ שָׁלֹ֣שׁ שָׁנִ֑ים אֵ֚ין
מִלְחָמָ֔ה בֵּ֥ין אֲרָ֖ם וּבֵ֥ין יִשְׂרָאֵֽל׃ פ

‎<span id="002">2</span> ‏וַיְהִ֖י בַּשָּׁנָ֣ה הַשְּׁלִישִׁ֑ית וַיֵּ֛רֶד
יְהוֹשָׁפָ֥ט מֶֽלֶךְ־יְהוּדָ֖ה אֶל־מֶ֥לֶךְ יִשְׂרָאֵֽל׃

‎<span id="003">3</span> ‏וַיֹּ֤אמֶר מֶֽלֶךְ־יִשְׂרָאֵל֙ אֶל־עֲבָדָ֔יו
הַיְדַעְתֶּ֕ם כִּֽי־לָ֖נוּ רָמֹ֣ת גִּלְעָ֑ד וַאֲנַ֣חְנוּ מַחְשִׁ֔ים
מִקַּ֣חַת אֹתָ֔הּ מִיַּ֖ד מֶ֥לֶךְ אֲרָֽם׃

‎<span id="004">4</span> ‏וַיֹּ֙אמֶר֙ אֶל־יְה֣וֹשָׁפָ֔ט הֲתֵלֵ֥ךְ
אִתִּ֛י לַמִּלְחָמָ֖ה רָמֹ֣ת גִּלְעָ֑ד וַיֹּ֤אמֶר יְהֽוֹשָׁפָט֙
אֶל־מֶ֣לֶךְ יִשְׂרָאֵ֔ל כָּמ֧וֹנִי כָמ֛וֹךָ כְּעַמִּ֥י כְעַמֶּ֖ךָ
כְּסוּסַ֥י כְּסוּסֶֽיךָ׃

‎<span id="005">5</span> ‏וַיֹּ֥אמֶר יְהוֹשָׁפָ֖ט אֶל־מֶ֣לֶךְ
יִשְׂרָאֵ֑ל דְּרָשׁ־נָ֥א כַיּ֖וֹם אֶת־דְּבַ֥ר יְהוָֽה׃

‎<span id="006">6</span> ‏וַיִּקְבֹּ֨ץ מֶֽלֶךְ־יִשְׂרָאֵ֥ל
אֶֽת־הַנְּבִיאִים֮ כְּאַרְבַּ֣ע מֵא֣וֹת אִישׁ֒ וַיֹּ֣אמֶר אֲלֵהֶ֗ם
הַאֵלֵ֞ךְ עַל־רָמֹ֥ת גִּלְעָ֛ד לַמִּלְחָמָ֖ה אִם־אֶחְדָּ֑ל וַיֹּאמְר֣וּ
עֲלֵ֔ה וְיִתֵּ֥ן אֲדֹנָ֖י בְּיַ֥ד הַמֶּֽלֶךְ׃

‎<span id="007">7</span> ‏וַיֹּ֙אמֶר֙ יְה֣וֹשָׁפָ֔ט הַאֵ֨ין פֹּ֥ה
נָבִ֛יא לַיהוָ֖ה ע֑וֹד וְנִדְרְשָׁ֖ה מֵאוֹתֽוֹ׃

‎<span id="008">8</span> ‏וַיֹּ֣אמֶר מֶֽלֶךְ־יִשְׂרָאֵ֣ל׀
אֶֽל־יְהוֹשָׁפָ֡ט ע֣וֹד אִישׁ־אֶחָ֡ד לִדְרֹשׁ֩ אֶת־יְהוָ֨ה מֵאֹת֜וֹ
וַאֲנִ֣י שְׂנֵאתִ֗יו כִּ֠י לֹֽא־יִתְנַבֵּ֨א עָלַ֥י טוֹב֙ כִּ֣י אִם־רָ֔ע
מִיכָ֖יְהוּ בֶּן־יִמְלָ֑ה וַיֹּ֙אמֶר֙ יְה֣וֹשָׁפָ֔ט אַל־יֹאמַ֥ר
הַמֶּ֖לֶךְ כֵּֽן׃

‎<span id="009">9</span> ‏וַיִּקְרָא֙ מֶ֣לֶךְ יִשְׂרָאֵ֔ל אֶל־סָרִ֖יס
אֶחָ֑ד וַיֹּ֕אמֶר מַהֲרָ֖ה מִיכָ֥יְהוּ בֶן־יִמְלָֽה׃

‎<span id="010">10</span> ‏וּמֶ֣לֶךְ יִשְׂרָאֵ֡ל וִֽיהוֹשָׁפָ֣ט
מֶֽלֶךְ־יְהוּדָ֡ה יֹשְׁבִים֩ אִ֨ישׁ עַל־כִּסְא֜וֹ מְלֻבָּשִׁ֤ים
בְּגָדִים֙ בְּגֹ֔רֶן פֶּ֖תַח שַׁ֣עַר שֹׁמְר֑וֹן וְכָ֨ל־הַנְּבִיאִ֔ים
מִֽתְנַבְּאִ֖ים לִפְנֵיהֶֽם׃

‎<span id="011">11</span> ‏וַיַּ֥עַשׂ ל֛וֹ צִדְקִיָּ֥ה בֶֽן־כְּנַעֲנָ֖ה
קַרְנֵ֣י בַרְזֶ֑ל וַיֹּ֙אמֶר֙ כֹּֽה־אָמַ֣ר יְהוָ֔ה בְּאֵ֛לֶּה תְּנַגַּ֥ח
אֶת־אֲרָ֖ם עַד־כַּלֹּתָֽם׃

‎<span id="012">12</span> ‏וְכָל־הַנְּבִאִ֔ים נִבְּאִ֥ים כֵּ֖ן לֵאמֹ֑ר
עֲלֵ֞ה רָמֹ֤ת גִּלְעָד֙ וְהַצְלַ֔ח וְנָתַ֥ן יְהוָ֖ה בְּיַ֥ד הַמֶּֽלֶךְ׃

‎<span id="013">13</span> ‏וְהַמַּלְאָ֞ךְ אֲשֶׁר־הָלַ֣ךְ׀ לִקְרֹ֣א
מִיכָ֗יְהוּ דִּבֶּ֤ר אֵלָיו֙ לֵאמֹ֔ר הִנֵּה־נָ֞א דִּבְרֵ֧י הַנְּבִיאִ֛ים
פֶּֽה־אֶחָ֥ד ט֖וֹב אֶל־הַמֶּ֑לֶךְ יְהִֽי־נָ֣א דבריך דְבָרְךָ֗ כִּדְבַ֛ר
אַחַ֥ד מֵהֶ֖ם וְדִבַּ֥רְתָּ טּֽוֹב׃

‎<span id="014">14</span> ‏וַיֹּ֖אמֶר מִיכָ֑יְהוּ חַי־יְהוָ֕ה כִּ֠י
אֶת־אֲשֶׁ֨ר יֹאמַ֧ר יְהוָ֛ה אֵלַ֖י אֹת֥וֹ אֲדַבֵּֽר׃

‎<span id="015">15</span> ‏וַיָּבוֹא֮ אֶל־הַמֶּלֶךְ֒ וַיֹּ֨אמֶר
הַמֶּ֜לֶךְ אֵלָ֗יו מִיכָ֙יְהוּ֙ הֲנֵלֵ֞ךְ אֶל־רָמֹ֥ת גִּלְעָ֛ד
לַמִּלְחָמָ֖ה אִם־נֶחְדָּ֑ל וַיֹּ֤אמֶר אֵלָיו֙ עֲלֵ֣ה וְהַצְלַ֔ח
וְנָתַ֥ן יְהוָ֖ה בְּיַ֥ד הַמֶּֽלֶךְ׃

‎<span id="016">16</span> ‏וַיֹּ֤אמֶר אֵלָיו֙ הַמֶּ֔לֶךְ עַד־כַּמֶּ֥ה
פְעָמִ֖ים אֲנִ֣י מַשְׁבִּעֶ֑ךָ אֲ֠שֶׁר לֹֽא־תְדַבֵּ֥ר אֵלַ֛י רַק־אֱמֶ֖ת
בְּשֵׁ֥ם יְהוָֽה׃

‎<span id="017">17</span> ‏וַיֹּ֗אמֶר רָאִ֤יתִי אֶת־כָּל־יִשְׂרָאֵל֙
נְפֹצִ֣ים אֶל־הֶהָרִ֔ים כַּצֹּ֕אן אֲשֶׁ֥ר אֵין־לָהֶ֖ם רֹעֶ֑ה וַיֹּ֤אמֶר
יְהוָה֙ לֹֽא־אֲדֹנִ֣ים לָאֵ֔לֶּה יָשׁ֥וּבוּ אִישׁ־לְבֵית֖וֹ בְּשָׁלֽוֹם׃

‎<span id="018">18</span> ‏וַיֹּ֥אמֶר מֶֽלֶךְ־יִשְׂרָאֵ֖ל
אֶל־יְהוֹשָׁפָ֑ט הֲלוֹא֙ אָמַ֣רְתִּי אֵלֶ֔יךָ לֽוֹא־יִתְנַבֵּ֥א עָלַ֛י
ט֖וֹב כִּ֥י אִם־רָֽע׃

‎<span id="019">19</span> ‏וַיֹּ֕אמֶר לָכֵ֖ן שְׁמַ֣ע דְּבַר־יְהוָ֑ה
רָאִ֤יתִי אֶת־יְהוָה֙ יֹשֵׁ֣ב עַל־כִּסְא֔וֹ וְכָל־צְבָ֤א הַשָּׁמַ֙יִם֙
עֹמֵ֣ד עָלָ֔יו מִימִינ֖וֹ וּמִשְּׂמֹאלֽוֹ׃

‎<span id="020">20</span> ‏וַיֹּ֣אמֶר יְהוָ֗ה מִ֤י יְפַתֶּה֙
אֶת־אַחְאָ֔ב וְיַ֕עַל וְיִפֹּ֖ל בְּרָמֹ֣ת גִּלְעָ֑ד וַיֹּ֤אמֶר זֶה֙
בְּכֹ֔ה וְזֶ֥ה אֹמֵ֖ר בְּכֹֽה׃

‎<span id="021">21</span> ‏וַיֵּצֵ֣א הָר֗וּחַ וַֽיַּעֲמֹד֙ לִפְנֵ֣י
יְהוָ֔ה וַיֹּ֖אמֶר אֲנִ֣י אֲפַתֶּ֑נּוּ וַיֹּ֧אמֶר יְהוָ֛ה אֵלָ֖יו
בַּמָּֽה׃

‎<span id="022">22</span> ‏וַיֹּ֗אמֶר אֵצֵא֙ וְהָיִ֙יתִי֙ ר֣וּחַ שֶׁ֔קֶר
בְּפִ֖י כָּל־נְבִיאָ֑יו וַיֹּ֗אמֶר תְּפַתֶּה֙ וְגַם־תּוּכָ֔ל צֵ֖א
וַעֲשֵׂה־כֵֽן׃

‎<span id="023">23</span> ‏וְעַתָּ֗ה הִנֵּ֨ה נָתַ֤ן יְהוָה֙ ר֣וּחַ
שֶׁ֔קֶר בְּפִ֖י כָּל־נְבִיאֶ֣יךָ אֵ֑לֶּה וַֽיהוָ֔ה דִּבֶּ֥ר עָלֶ֖יךָ
רָעָֽה׃

‎<span id="024">24</span> ‏וַיִּגַּשׁ֙ צִדְקִיָּ֣הוּ בֶֽן־כְּנַעֲנָ֔ה
וַיַּכֶּ֥ה אֶת־מִיכָ֖יְהוּ עַל־הַלֶּ֑חִי וַיֹּ֕אמֶר אֵי־זֶ֨ה עָבַ֧ר
רֽוּחַ־יְהוָ֛ה מֵאִתִּ֖י לְדַבֵּ֥ר אוֹתָֽךְ׃

‎<span id="025">25</span> ‏וַיֹּ֣אמֶר מִיכָ֔יְהוּ הִנְּךָ֥ רֹאֶ֖ה
בַּיּ֣וֹם הַה֑וּא אֲשֶׁ֥ר תָּבֹ֛א חֶ֥דֶר בְּחֶ֖דֶר לְהֵחָבֵֽה׃

‎<span id="026">26</span> ‏וַיֹּ֙אמֶר֙ מֶ֣לֶךְ יִשְׂרָאֵ֔ל קַ֚ח
אֶת־מִיכָ֔יְהוּ וַהֲשִׁיבֵ֖הוּ אֶל־אָמֹ֣ן שַׂר־הָעִ֑יר וְאֶל־יוֹאָ֖שׁ
בֶּן־הַמֶּֽלֶךְ׃

‎<span id="027">27</span> ‏וְאָמַרְתָּ֗ כֹּ֚ה אָמַ֣ר הַמֶּ֔לֶךְ שִׂ֥ימוּ
אֶת־זֶ֖ה בֵּ֣ית הַכֶּ֑לֶא וְהַאֲכִילֻ֨הוּ לֶ֤חֶם לַ֙חַץ֙ וּמַ֣יִם לַ֔חַץ
עַ֖ד בֹּאִ֥י בְשָׁלֽוֹם׃

‎<span id="028">28</span> ‏וַיֹּ֣אמֶר מִיכָ֔יְהוּ אִם־שׁ֤וֹב תָּשׁוּב֙
בְּשָׁל֔וֹם לֹֽא־דִבֶּ֥ר יְהוָ֖ה בִּ֑י וַיֹּ֕אמֶר שִׁמְע֖וּ עַמִּ֥ים
כֻּלָּֽם׃

‎<span id="029">29</span> ‏וַיַּ֧עַל מֶֽלֶךְ־יִשְׂרָאֵ֛ל
וְיהוֹשָׁפָ֥ט<sup>1</sup> מֶֽלֶךְ־יְהוּדָ֖ה רָמֹ֥ת גִּלְעָֽד׃

‎<span id="030">30</span> ‏וַיֹּאמֶר֩ מֶ֨לֶךְ יִשְׂרָאֵ֜ל
אֶל־יְהוֹשָׁפָ֗ט הִתְחַפֵּשׂ֙ וָבֹ֣א בַמִּלְחָמָ֔ה וְאַתָּ֖ה לְבַ֣שׁ
בְּגָדֶ֑יךָ וַיִּתְחַפֵּשׂ֙ מֶ֣לֶךְ יִשְׂרָאֵ֔ל וַיָּב֖וֹא
בַּמִּלְחָמָֽה׃

‎<span id="031">31</span> ‏וּמֶ֣לֶךְ אֲרָ֡ם צִוָּ֣ה אֶת־שָׂרֵי֩ הָרֶ֨כֶב
אֲשֶׁר־ל֜וֹ שְׁלֹשִׁ֤ים וּשְׁנַ֙יִם֙ לֵאמֹ֔ר לֹ֚א תִּלָּ֣חֲמ֔וּ
אֶת־קָטֹ֖ן וְאֶת־גָּד֑וֹל כִּ֛י אִֽם־אֶת־מֶ֥לֶךְ יִשְׂרָאֵ֖ל לְבַדּֽוֹ׃

‎<span id="032">32</span> ‏וַיְהִ֡י כִּרְאוֹת֩ שָׂרֵ֨י הָרֶ֜כֶב
אֶת־יְהוֹשָׁפָ֗ט וְהֵ֤מָּה אָֽמְרוּ֙ אַ֣ךְ מֶֽלֶךְ־יִשְׂרָאֵ֣ל ה֔וּא
וַיָּסֻ֥רוּ עָלָ֖יו לְהִלָּחֵ֑ם וַיִּזְעַ֖ק יְהוֹשָׁפָֽט׃

‎<span id="033">33</span> ‏וַיְהִ֗י כִּרְאוֹת֙ שָׂרֵ֣י הָרֶ֔כֶב
כִּֽי־לֹא־מֶ֥לֶךְ יִשְׂרָאֵ֖ל ה֑וּא וַיָּשׁ֖וּבוּ מֵאַחֲרָֽיו׃

‎<span id="034">34</span> ‏וְאִ֗ישׁ מָשַׁ֤ךְ בַּקֶּ֙שֶׁת֙ לְתֻמּ֔וֹ
וַיַּכֶּה֙ אֶת־מֶ֣לֶךְ יִשְׂרָאֵ֔ל בֵּ֥ין הַדְּבָקִ֖ים וּבֵ֣ין
הַשִּׁרְיָ֑ן וַיֹּ֣אמֶר לְרַכָּב֗וֹ הֲפֹ֥ךְ יָדְךָ֛ וְהוֹצִיאֵ֥נִי
מִן־הַֽמַּחֲנֶ֖ה כִּ֥י הָחֳלֵֽיתִי׃

‎<span id="035">35</span> ‏וַתַּעֲלֶ֤ה הַמִּלְחָמָה֙ בַּיּ֣וֹם הַה֔וּא
וְהַמֶּ֗לֶךְ הָיָ֧ה מָעֳמָ֛ד בַּמֶּרְכָּבָ֖ה נֹ֣כַח אֲרָ֑ם וַיָּ֣מָת
בָּעֶ֔רֶב וַיִּ֥צֶק דַּֽם־הַמַּכָּ֖ה אֶל־חֵ֥יק הָרָֽכֶב׃

‎<span id="036">36</span> ‏וַיַּעֲבֹ֤ר הָרִנָּה֙ בַּֽמַּחֲנֶ֔ה כְּבֹ֥א
הַשֶּׁ֖מֶשׁ לֵאמֹ֑ר אִ֥ישׁ אֶל־עִיר֖וֹ וְאִ֥ישׁ אֶל־אַרְצֽוֹ׃

‎<span id="037">37</span> ‏וַיָּ֣מָת הַמֶּ֔לֶךְ וַיָּב֖וֹא שֹׁמְר֑וֹן
וַיִּקְבְּר֥וּ אֶת־הַמֶּ֖לֶךְ בְּשֹׁמְרֽוֹן׃

‎<span id="038">38</span> ‏וַיִּשְׁטֹ֨ף אֶת־הָרֶ֜כֶב עַ֣ל׀ בְּרֵכַ֣ת
שֹׁמְר֗וֹן וַיָּלֹ֤קּוּ הַכְּלָבִים֙ אֶת־דָּמ֔וֹ וְהַזֹּנ֖וֹת רָחָ֑צוּ
כִּדְבַ֥ר יְהוָ֖ה אֲשֶׁ֥ר דִּבֵּֽר׃

‎<span id="039">39</span> ‏וְיֶתֶר֩ דִּבְרֵ֨י אַחְאָ֜ב וְכָל־אֲשֶׁ֣ר
עָשָׂ֗ה וּבֵ֤ית הַשֵּׁן֙ אֲשֶׁ֣ר בָּנָ֔ה וְכָל־הֶעָרִ֖ים אֲשֶׁ֣ר בָּנָ֑ה
הֲלֽוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י
יִשְׂרָאֵֽל׃

‎<span id="040">40</span> ‏וַיִּשְׁכַּ֥ב אַחְאָ֖ב עִם־אֲבֹתָ֑יו
וַיִּמְלֹ֛ךְ אֲחַזְיָ֥הוּ בְנ֖וֹ תַּחְתָּֽיו׃ פ

‎<span id="041">41</span> ‏וִיהֽוֹשָׁפָט֙ בֶּן־אָסָ֔א מָלַ֖ךְ
עַל־יְהוּדָ֑ה בִּשְׁנַ֣ת אַרְבַּ֔ע לְאַחְאָ֖ב מֶ֥לֶךְ יִשְׂרָאֵֽל׃

‎<span id="042">42</span> ‏יְהוֹשָׁפָ֗ט בֶּן־שְׁלֹשִׁ֨ים וְחָמֵ֤שׁ
שָׁנָה֙ בְּמָלְכ֔וֹ וְעֶשְׂרִ֤ים וְחָמֵשׁ֙ שָׁנָ֔ה מָלַ֖ךְ
בִּירוּשָׁלִָ֑ם וְשֵׁ֣ם אִמּ֔וֹ עֲזוּבָ֖ה בַּת־שִׁלְחִֽי׃

‎<span id="043">43</span> ‏וַיֵּ֗לֶךְ בְּכָל־דֶּ֛רֶךְ אָסָ֥א אָבִ֖יו
לֹא־סָ֣ר מִמֶּ֑נּוּ לַעֲשׂ֥וֹת הַיָּשָׁ֖ר בְּעֵינֵ֥י יְהוָֽה׃

‎<span id="044">44</span> ‏אַ֥ךְ הַבָּמ֖וֹת לֹֽא־סָ֑רוּ ע֥וֹד הָעָ֛ם
מְזַבְּחִ֥ים וּֽמְקַטְּרִ֖ים בַּבָּמֽוֹת׃

‎<span id="045">45</span> ‏וַיַּשְׁלֵ֥ם יְהוֹשָׁפָ֖ט עִם־מֶ֥לֶךְ
יִשְׂרָאֵֽל׃

‎<span id="046">46</span> ‏וְיֶ֨תֶר דִּבְרֵ֧י יְהוֹשָׁפָ֛ט וּגְבוּרָת֥וֹ
אֲשֶׁר־עָשָׂ֖ה וַאֲשֶׁ֣ר נִלְחָ֑ם הֲלֹֽא־הֵ֣ם כְּתוּבִ֗ים עַל־סֵ֛פֶר
דִּבְרֵ֥י הַיָּמִ֖ים לְמַלְכֵ֥י יְהוּדָֽה׃

‎<span id="047">47</span> ‏וְיֶ֙תֶר֙ הַקָּדֵ֔שׁ אֲשֶׁ֣ר נִשְׁאַ֔ר
בִּימֵ֖י אָסָ֣א אָבִ֑יו בִּעֵ֖ר מִן־הָאָֽרֶץ׃

‎<span id="048">48</span> ‏וּמֶ֥לֶךְ אֵ֛ין בֶּאֱד֖וֹם נִצָּ֥ב מֶֽלֶךְ׃

‎<span id="049">49</span> ‏יְהוֹשָׁפָ֡ט עשר עָשָׂה֩ אֳנִיּ֨וֹת
תַּרְשִׁ֜ישׁ לָלֶ֧כֶת אוֹפִ֛ירָה לַזָּהָ֖ב וְלֹ֣א הָלָ֑ךְ כִּֽי־נשברה
נִשְׁבְּר֥וּ אֳנִיּ֖וֹת בְּעֶצְי֥וֹן גָּֽבֶר׃

‎<span id="050">50</span> ‏אָ֠ז אָמַ֞ר אֲחַזְיָ֤הוּ בֶן־אַחְאָב֙
אֶל־יְה֣וֹשָׁפָ֔ט יֵלְכ֧וּ עֲבָדַ֛י עִם־עֲבָדֶ֖יךָ בָּאֳנִיּ֑וֹת וְלֹ֥א
אָבָ֖ה יְהוֹשָׁפָֽט׃

‎<span id="051">51</span> ‏וַיִּשְׁכַּ֤ב יְהֽוֹשָׁפָט֙ עִם־אֲבֹתָ֔יו
וַיִּקָּבֵר֙ עִם־אֲבֹתָ֔יו בְּעִ֖יר דָּוִ֣ד אָבִ֑יו וַיִּמְלֹ֛ךְ
יְהוֹרָ֥ם בְּנ֖וֹ תַּחְתָּֽיו׃ ס

‎<span id="052">52</span> ‏אֲחַזְיָ֣הוּ בֶן־אַחְאָ֗ב מָלַ֤ךְ
עַל־יִשְׂרָאֵל֙ בְּשֹׁ֣מְר֔וֹן בִּשְׁנַת֙ שְׁבַ֣ע עֶשְׂרֵ֔ה
לִיהוֹשָׁפָ֖ט מֶ֣לֶךְ יְהוּדָ֑ה וַיִּמְלֹ֥ךְ עַל־יִשְׂרָאֵ֖ל
שְׁנָתָֽיִם׃

‎<span id="053">53</span> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה
וַיֵּ֗לֶךְ בְּדֶ֤רֶךְ<sup>3</sup> אָבִיו֙ וּבְדֶ֣רֶךְ אִמּ֔וֹ
וּבְדֶ֙רֶךְ֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא אֶת־יִשְׂרָאֵֽל׃

‎<span id="054">54</span> ‏וַֽיַּעֲבֹד֙ אֶת־הַבַּ֔עַל וַיִּֽשְׁתַּחֲוֶ֖ה
ל֑וֹ וַיַּכְעֵ֗ס אֶת־יְהוָה֙ אֱלֹהֵ֣י יִשְׂרָאֵ֔ל כְּכֹ֥ל אֲשֶׁר־עָשָׂ֖ה
אָבִֽיו׃

1 wayyēšəḇû šālōš šānîm ’ên miləḥāmâ bên ’ărām ûḇên yiśərā’ēl: f

2 wayəhî baššānâ haššəlîšîṯ wayyēreḏ yəhwōšāfāṭ meleḵə-yəhûḏâ ’el-meleḵə
yiśərā’ēl:

3 wayyō’mer meleḵə-yiśərā’ēl ’el-‘ăḇāḏāyw hayəḏ<sup>a</sup>‘ətem kî-lānû
rāmōṯ gilə‘āḏ wa’ăn<sup>a</sup>ḥənû m<sup>a</sup>ḥəšîm
miqq<sup>a</sup>ḥaṯ ’ōṯāh mîyaḏ meleḵə ’ărām:

4 wayyō’mer ’el-yəhwōšāfāṭ hăṯēlēḵə ’itî lammiləḥāmâ rāmōṯ gilə‘āḏ
wayyō’mer yəhwōšāfāṭ ’el-meleḵə yiśərā’ēl kāmwōnî ḵāmwōḵā kə‘ammî
ḵə‘ammeḵā kəsûsay kəsûseyḵā:

5 wayyō’mer yəhwōšāfāṭ ’el-meleḵə yiśərā’ēl dərāš-nā’ ḵayywōm ’eṯ-dəḇar
yəhwâ:

6 wayyiqəbōṣ meleḵə-yiśərā’ēl ’eṯ-hannəḇî’îm kə’arəb<sup>a</sup>‘ mē’wōṯ
’îš wayyō’mer ’ălēhem ha’ēlēḵə ‘al-rāmōṯ gilə‘āḏ lammiləḥāmâ ’im-’eḥədāl
wayyō’mərû ‘ălēh wəyitēn ’ăḏōnāy bəyaḏ hammeleḵə:

7 wayyō’mer yəhwōšāfāṭ ha’ên pōh nāḇî’ layhwâ ‘wōḏ wəniḏərəšâ mē’wōṯwō:

8 wayyō’mer meleḵə-yiśərā’ēl\| ’el-yəhwōšāfāṭ ‘wōḏ ’îš-’eḥāḏ liḏərōš
’eṯ-yəhwâ mē’ōṯwō wa’ănî śənē’ṯîw kî lō’-yiṯənabē’ ‘ālay ṭwōḇ kî ’im-rā‘
mîḵāyəhû ben-yiməlâ wayyō’mer yəhwōšāfāṭ ’al-yō’mar hammeleḵə kēn:

9 wayyiqərā’ meleḵə yiśərā’ēl ’el-sārîs ’eḥāḏ wayyō’mer mahărâ mîḵāyəhû
ḇen-yiməlâ:

10 ûmeleḵə yiśərā’ēl wîhwōšāfāṭ meleḵə-yəhûḏâ yōšəḇîm ’îš ‘al-kisə’wō
məlubāšîm bəḡāḏîm bəḡōren peṯ<sup>a</sup>ḥ š<sup>a</sup>‘ar šōmərwōn
wəḵāl-hannəḇî’îm miṯənabə’îm lifənêhem:

11 wayy<sup>a</sup>‘aś lwō ṣiḏəqîyâ ḇen-kən<sup>a</sup>‘ănâ qarənê
ḇarəzel wayyō’mer kōh-’āmar yəhwâ bə’ēlleh tənag<sup>a</sup>ḥ ’eṯ-’ărām
‘aḏ-kallōṯām:

12 wəḵāl-hannəḇi’îm nibə’îm kēn lē’mōr ‘ălēh rāmōṯ gilə‘āḏ
wəhaṣəl<sup>a</sup>ḥ wənāṯan yəhwâ bəyaḏ hammeleḵə:

13 wəhammalə’āḵə ’ăšer-hālaḵə\| liqərō’ mîḵāyəhû diber ’ēlāyw lē’mōr
hinnēh-nā’ diḇərê hannəḇî’îm peh-’eḥāḏ ṭwōḇ ’el-hammeleḵə yəhî-nā’
ḏəḇāreyḵā ḏəḇārəḵā kiḏəḇar ’<sup>a</sup>ḥaḏ mēhem wəḏibarətā ṭṭwōḇ:

14 wayyō’mer mîḵāyəhû ḥay-yəhwâ kî ’eṯ-’ăšer yō’mar yəhwâ ’ēlay ’ōṯwō
’ăḏabēr:

15 wayyāḇwō’ ’el-hammeleḵə wayyō’mer hammeleḵə ’ēlāyw mîḵāyəhû hănēlēḵə
’el-rāmōṯ gilə‘āḏ lammiləḥāmâ ’im-neḥədāl wayyō’mer ’ēlāyw ‘ălēh
wəhaṣəl<sup>a</sup>ḥ wənāṯan yəhwâ bəyaḏ hammeleḵə:

16 wayyō’mer ’ēlāyw hammeleḵə ‘aḏ-kammeh fə‘āmîm ’ănî mašəbi‘eḵā ’ăšer
lō’-ṯəḏabēr ’ēlay raq-’ĕmeṯ bəšēm yəhwâ:

17 wayyō’mer rā’îṯî ’eṯ-kāl-yiśərā’ēl nəfōṣîm ’el-hehārîm kaṣṣō’n ’ăšer
’ên-lâem rō‘eh wayyō’mer yəhwâ lō’-’ăḏōnîm lā’ēlleh yāšûḇû ’îš-ləḇêṯwō
bəšālwōm:

18 wayyō’mer meleḵə-yiśərā’ēl ’el-yəhwōšāfāṭ hălwō’ ’āmarətî ’ēleyḵā
lwō’-yiṯənabē’ ‘ālay ṭwōḇ kî ’im-rā‘:

19 wayyō’mer lāḵēn šəm<sup>a</sup>‘ dəḇar-yəhwâ rā’îṯî ’eṯ-yəhwâ yōšēḇ
‘al-kisə’wō wəḵāl-ṣəḇā’ haššāmayim ‘ōmēḏ ‘ālāyw mîmînwō ûmiśśəmō’lwō:

20 wayyō’mer yəhwâ mî yəfateh ’eṯ-’<sup>a</sup>ḥə’āḇ wəy<sup>a</sup>‘al
wəyipōl bərāmōṯ gilə‘āḏ wayyō’mer zeh bəḵōh wəzeh ’ōmēr bəḵōh:

21 wayyēṣē’ hārûḥa wayy<sup>a</sup>‘ămōḏ lifənê yəhwâ wayyō’mer ’ănî
’ăfatennû wayyō’mer yəhwâ ’ēlāyw bammâ:

22 wayyō’mer ’ēṣē’ wəhāyîṯî rûḥa šeqer bəfî kāl-nəḇî’āyw wayyō’mer
təfateh wəḡam-tûḵāl ṣē’ w<sup>a</sup>‘ăśēh-ḵēn:

23 wə‘atâ hinnēh nāṯan yəhwâ rûḥa šeqer bəfî kāl-nəḇî’eyḵā ’ēlleh wayhwâ
diber ‘āleyḵā rā‘â:

24 wayyigaš ṣiḏəqîyâû ḇen-kən<sup>a</sup>‘ănâ wayyakeh ’eṯ-mîḵāyəhû
‘al-halleḥî wayyō’mer ’ê-zeh ‘āḇar rûḥa-yəhwâ mē’itî ləḏabēr ’wōṯāḵə:

25 wayyō’mer mîḵāyəhû hinnəḵā rō’eh bayywōm hahû’ ’ăšer tāḇō’ ḥeḏer
bəḥeḏer ləhēḥāḇēh:

26 wayyō’mer meleḵə yiśərā’ēl q<sup>a</sup>ḥ ’eṯ-mîḵāyəhû wahăšîḇēhû
’el-’āmōn śar-hā‘îr wə’el-ywō’āš ben-hammeleḵə:

27 wə’āmarətā kōh ’āmar hammeleḵə śîmû ’eṯ-zeh bêṯ hakele’ wəha’ăḵîluhû
leḥem l<sup>a</sup>ḥaṣ ûmayim l<sup>a</sup>ḥaṣ ‘aḏ bō’î ḇəšālwōm:

28 wayyō’mer mîḵāyəhû ’im-šwōḇ tāšûḇ bəšālwōm lō’-ḏiber yəhwâ bî
wayyō’mer šimə‘û ‘ammîm kullām:

29 wayy<sup>a</sup>‘al meleḵə-yiśərā’ēl wəyhwōšāfāṭ<sup>1</sup>
meleḵə-yəhûḏâ rāmōṯ gilə‘āḏ:

30 wayyō’mer meleḵə yiśərā’ēl ’el-yəhwōšāfāṭ hiṯəḥapēś wāḇō’ ḇammiləḥāmâ
wə’atâ ləḇaš bəḡāḏeyḵā wayyiṯəḥapēś meleḵə yiśərā’ēl wayyāḇwō’
bammiləḥāmâ:

31 ûmeleḵə ’ărām ṣiûâ ’eṯ-śārê hāreḵeḇ ’ăšer-lwō šəlōšîm ûšənayim lē’mōr
lō’ tillāḥămû ’eṯ-qāṭōn wə’eṯ-gāḏwōl kî ’im-’eṯ-meleḵə yiśərā’ēl
ləḇadwō:

32 wayəhî kirə’wōṯ śārê hāreḵeḇ ’eṯ-yəhwōšāfāṭ wəhēmmâ ’āmərû ’aḵə
meleḵə-yiśərā’ēl hû’ wayyāsurû ‘ālāyw ləhillāḥēm wayyizə‘aq yəhwōšāfāṭ:

33 wayəhî kirə’wōṯ śārê hāreḵeḇ kî-lō’-meleḵə yiśərā’ēl hû’ wayyāšûḇû
mē’<sup>a</sup>ḥărāyw:

34 wə’îš māšaḵə baqqešeṯ ləṯummwō wayyakeh ’eṯ-meleḵə yiśərā’ēl bên
hadəḇāqîm ûḇên hašširəyān wayyō’mer lərakāḇwō hăfōḵə yāḏəḵā wəhwōṣî’ēnî
min-hamm<sup>a</sup>ḥăneh kî hāḥŏlêṯî:

35 wat<sup>a</sup>‘ăleh hammiləḥāmâ bayywōm hahû’ wəhammeleḵə hāyâ
mā‘ŏmāḏ bammerəkāḇâ nōḵ<sup>a</sup>ḥ ’ărām wayyāmāṯ bā‘ereḇ wayyiṣeq
dam-hammakâ ’el-ḥêq hārāḵeḇ:

36 wayy<sup>a</sup>‘ăḇōr hārinnâ bamm<sup>a</sup>ḥăneh kəḇō’ haššemeš
lē’mōr ’îš ’el-‘îrwō wə’îš ’el-’arəṣwō:

37 wayyāmāṯ hammeleḵə wayyāḇwō’ šōmərwōn wayyiqəbərû ’eṯ-hammeleḵə
bəšōmərwōn:

38 wayyišəṭōf ’eṯ-hāreḵeḇ ‘al\| bərēḵaṯ šōmərwōn wayyālōqqû hakəlāḇîm
’eṯ-dāmwō wəhazzōnwōṯ rāḥāṣû kiḏəḇar yəhwâ ’ăšer dibēr:

39 wəyeṯer diḇərê ’<sup>a</sup>ḥə’āḇ wəḵāl-’ăšer ‘āśâ ûḇêṯ haššēn ’ăšer
bānâ wəḵāl-he‘ārîm ’ăšer bānâ hălwō’-hēm kəṯûḇîm ‘al-sēfer diḇərê
hayyāmîm ləmaləḵê yiśərā’ēl:

40 wayyišəkaḇ ’<sup>a</sup>ḥə’āḇ ‘im-’ăḇōṯāyw wayyiməlōḵə ’ăḥazəyâû
ḇənwō t<sup>a</sup>ḥətāyw: f

41 wîhwōšāfāṭ ben-’āsā’ mālaḵə ‘al-yəhûḏâ bišənaṯ ’arəb<sup>a</sup>‘
lə’<sup>a</sup>ḥə’āḇ meleḵə yiśərā’ēl:

42 yəhwōšāfāṭ ben-šəlōšîm wəḥāmēš šānâ bəmāləḵwō wə‘eśərîm wəḥāmēš šānâ
mālaḵə bîrûšālāim wəšēm ’immwō ‘ăzûḇâ baṯ-šiləḥî:

43 wayyēleḵə bəḵāl-dereḵə ’āsā’ ’āḇîw lō’-sār mimmennû
l<sup>a</sup>‘ăśwōṯ hayyāšār bə‘ênê yəhwâ:

44 ’aḵə habāmwōṯ lō’-sārû ‘wōḏ hā‘ām məzabəḥîm ûməqaṭṭərîm babāmwōṯ:

45 wayyašəlēm yəhwōšāfāṭ ‘im-meleḵə yiśərā’ēl:

46 wəyeṯer diḇərê yəhwōšāfāṭ ûḡəḇûrāṯwō ’ăšer-‘āśâ wa’ăšer niləḥām
hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ:

47 wəyeṯer haqqāḏēš ’ăšer nišə’ar bîmê ’āsā’ ’āḇîw bi‘ēr min-hā’āreṣ:

48 ûmeleḵə ’ên be’ĕḏwōm niṣṣāḇ meleḵə:

49 yəhwōšāfāṭ ‘āśār ‘āśâ ’ŏnîywōṯ tarəšîš lāleḵeṯ ’wōfîrâ lazzâāḇ wəlō’
hālāḵə kî-nišəbərâ nišəbərû ’ŏnîywōṯ bə‘eṣəywōn gāḇer:

50 ’āz ’āmar ’ăḥazəyâû ḇen-’<sup>a</sup>ḥə’āḇ ’el-yəhwōšāfāṭ yēləḵû
‘ăḇāḏay ‘im-‘ăḇāḏeyḵā bā’ŏnîywōṯ wəlō’ ’āḇâ yəhwōšāfāṭ:

51 wayyišəkaḇ yəhwōšāfāṭ ‘im-’ăḇōṯāyw wayyiqqāḇēr ‘im-’ăḇōṯāyw bə‘îr
dāwiḏ ’āḇîw wayyiməlōḵə yəhwōrām bənwō t<sup>a</sup>ḥətāyw: s

52 ’ăḥazəyâû ḇen-’<sup>a</sup>ḥə’āḇ mālaḵə ‘al-yiśərā’ēl bəšōmərwōn
bišənaṯ šəḇ<sup>a</sup>‘ ‘eśərēh lîhwōšāfāṭ meleḵə yəhûḏâ wayyiməlōḵə
‘al-yiśərā’ēl šənāṯāyim:

53 wayy<sup>a</sup>‘aś hār<sup>a</sup>‘ bə‘ênê yəhwâ wayyēleḵə
bəḏereḵə<sup>3</sup> ’āḇîw ûḇəḏereḵə ’immwō ûḇəḏereḵə yārāḇə‘ām
ben-nəḇāṭ ’ăšer heḥĕṭî’ ’eṯ-yiśərā’ēl:

54 wayy<sup>a</sup>‘ăḇōḏ ’eṯ-hab<sup>a</sup>‘al
wayyišət<sup>a</sup>ḥăweh lwō wayyaḵə‘ēs ’eṯ-yəhwâ ’ĕlōhê yiśərā’ēl
kəḵōl ’ăšer-‘āśâ ’āḇîw:

------------------------------------------------------------------------

[Next: 2 Kings (2 Melakhim) Chapter 1](kg2001)
