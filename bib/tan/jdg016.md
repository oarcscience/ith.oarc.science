[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jdg016)  [KJV](../kjv/jdg016.md) 
[Sep:JdB](../sep/jdb016)  [Sep:JdA](../sep/jda016.md) 
[Vul](../vul/jdg016.md)   
  
[Judges (Shoftim) Index](jdg.md)  
  [Previous](jdg015)  [Next](jdg017.md) 

------------------------------------------------------------------------

### Tanach (Hebrew): Judges (Shoftim) Chapter 16

‎<span id="001">1</span> ‏וַיֵּ֥לֶךְ שִׁמְשׁ֖וֹן עַזָּ֑תָה
וַיַּרְא־שָׁם֙ אִשָּׁ֣ה זוֹנָ֔ה וַיָּבֹ֖א אֵלֶֽיהָ׃

‎<span id="002">2</span> ‏לַֽעַזָּתִ֣ים׀ לֵאמֹ֗ר בָּ֤א שִׁמְשׁוֹן֙
הֵ֔נָּה וַיָּסֹ֛בּוּ וַיֶּאֶרְבוּ־ל֥וֹ כָל־הַלַּ֖יְלָה בְּשַׁ֣עַר
הָעִ֑יר וַיִּתְחָרְשׁ֤וּ כָל־הַלַּ֙יְלָה֙ לֵאמֹ֔ר עַד־א֥וֹר הַבֹּ֖קֶר
וַהֲרְגְנֻֽהוּ׃<sup>1</sup>

‎<span id="003">3</span> ‏וַיִּשְׁכַּ֣ב שִׁמְשׁוֹן֮ עַד־חֲצִ֣י
הַלַּיְלָה֒ וַיָּ֣קָם׀ בַּחֲצִ֣י הַלַּ֗יְלָה וַיֶּאֱחֹ֞ז בְּדַלְת֤וֹת
שַֽׁעַר־הָעִיר֙ וּבִשְׁתֵּ֣י הַמְּזוּז֔וֹת וַיִּסָּעֵם֙ עִֽם־הַבְּרִ֔יחַ
וַיָּ֖שֶׂם עַל־כְּתֵפָ֑יו וַֽיַּעֲלֵם֙ אֶל־רֹ֣אשׁ הָהָ֔ר אֲשֶׁ֖ר
עַל־פְּנֵ֥י חֶבְרֽוֹן׃ פ

‎<span id="004">4</span> ‏וַֽיְהִי֙ אַחֲרֵי־כֵ֔ן וַיֶּאֱהַ֥ב אִשָּׁ֖ה
בְּנַ֣חַל שֹׂרֵ֑ק וּשְׁמָ֖הּ דְּלִילָֽה׃

‎<span id="005">5</span> ‏וַיַּעֲל֨וּ אֵלֶ֜יהָ סַרְנֵ֣י פְלִשְׁתִּ֗ים
וַיֹּ֨אמְרוּ לָ֜הּ פַּתִּ֣י אוֹת֗וֹ וּרְאִי֙ בַּמֶּה֙ כֹּח֣וֹ גָד֔וֹל
וּבַמֶּה֙ נ֣וּכַל ל֔וֹ וַאֲסַרְנֻ֖הוּ לְעַנֹּת֑וֹ וַאֲנַ֙חְנוּ֙
נִתַּן־לָ֔ךְ אִ֕ישׁ אֶ֥לֶף וּמֵאָ֖ה כָּֽסֶף׃

‎<span id="006">6</span> ‏וַתֹּ֤אמֶר דְּלִילָה֙ אֶל־שִׁמְשׁ֔וֹן
הַגִּֽידָה־נָּ֣א לִ֔י בַּמֶּ֖ה כֹּחֲךָ֣ גָד֑וֹל וּבַמֶּ֥ה תֵאָסֵ֖ר
לְעַנּוֹתֶֽךָ׃

‎<span id="007">7</span> ‏וַיֹּ֤אמֶר אֵלֶ֙יהָ֙ שִׁמְשׁ֔וֹן
אִם־יַאַסְרֻ֗נִי בְּשִׁבְעָ֛ה יְתָרִ֥ים לַחִ֖ים אֲשֶׁ֣ר לֹא־חֹרָ֖בוּ
וְחָלִ֥יתִי וְהָיִ֖יתִי כְּאַחַ֥ד הָאָדָֽם׃

‎<span id="008">8</span> ‏וַיַּעֲלוּ־לָ֞הּ סַרְנֵ֣י פְלִשְׁתִּ֗ים
שִׁבְעָ֛ה יְתָרִ֥ים לַחִ֖ים אֲשֶׁ֣ר לֹא־חֹרָ֑בוּ וַתַּאַסְרֵ֖הוּ
בָּהֶֽם׃

‎<span id="009">9</span> ‏וְהָאֹרֵ֗ב יֹשֵׁ֥ב לָהּ֙ בַּחֶ֔דֶר וַתֹּ֣אמֶר
אֵלָ֔יו פְּלִשְׁתִּ֥ים עָלֶ֖יךָ שִׁמְשׁ֑וֹן וַיְנַתֵּק֙ אֶת־הַיְתָרִ֔ים
כַּאֲשֶׁ֨ר יִנָּתֵ֤ק פְּתִֽיל־הַנְּעֹ֙רֶת֙ בַּהֲרִיח֣וֹ אֵ֔שׁ וְלֹ֥א
נוֹדַ֖ע כֹּחֽוֹ׃

‎<span id="010">10</span> ‏וַתֹּ֤אמֶר דְּלִילָה֙ אֶל־שִׁמְשׁ֔וֹן הִנֵּה֙
הֵתַ֣לְתָּ בִּ֔י וַתְּדַבֵּ֥ר אֵלַ֖י כְּזָבִ֑ים עַתָּה֙ הַגִּֽידָה־נָּ֣א
לִ֔י בַּמֶּ֖ה תֵּאָסֵֽר׃

‎<span id="011">11</span> ‏וַיֹּ֣אמֶר אֵלֶ֔יהָ אִם־אָס֤וֹר
יַאַסְר֙וּנִי֙ בַּעֲבֹתִ֣ים חֲדָשִׁ֔ים אֲשֶׁ֛ר לֹֽא־נַעֲשָׂ֥ה בָהֶ֖ם
מְלָאכָ֑ה וְחָלִ֥יתִי וְהָיִ֖יתִי כְּאַחַ֥ד הָאָדָֽם׃

‎<span id="012">12</span> ‏וַתִּקַּ֣ח דְּלִילָה֩ עֲבֹתִ֨ים חֲדָשִׁ֜ים
וַתַּאַסְרֵ֣הוּ בָהֶ֗ם וַתֹּ֤אמֶר אֵלָיו֙ פְּלִשְׁתִּ֤ים עָלֶ֙יךָ֙
שִׁמְשׁ֔וֹן וְהָאֹרֵ֖ב יֹשֵׁ֣ב בֶּחָ֑דֶר וַֽיְנַתְּקֵ֛ם מֵעַ֥ל
זְרֹעֹתָ֖יו כַּחֽוּט׃

‎<span id="013">13</span> ‏וַתֹּ֨אמֶר דְּלִילָ֜ה אֶל־שִׁמְשׁ֗וֹן
עַד־הֵ֜נָּה הֵתַ֤לְתָּ בִּי֙ וַתְּדַבֵּ֤ר אֵלַי֙ כְּזָבִ֔ים הַגִּ֣ידָה
לִּ֔י בַּמֶּ֖ה תֵּאָסֵ֑ר וַיֹּ֣אמֶר אֵלֶ֔יהָ אִם־תַּאַרְגִ֗י אֶת־שֶׁ֛בַע
מַחְלְפ֥וֹת רֹאשִׁ֖י עִם־הַמַּסָּֽכֶת׃

‎<span id="014">14</span> ‏וַתִּתְקַע֙ בַּיָּתֵ֔ד וַתֹּ֣אמֶר אֵלָ֔יו
פְּלִשְׁתִּ֥ים עָלֶ֖יךָ שִׁמְשׁ֑וֹן וַיִּיקַץ֙ מִשְּׁנָת֔וֹ וַיִּסַּ֛ע
אֶת־הַיְתַ֥ד הָאֶ֖רֶג וְאֶת־הַמַּסָּֽכֶת׃

‎<span id="015">15</span> ‏וַתֹּ֣אמֶר אֵלָ֗יו אֵ֚יךְ תֹּאמַ֣ר
אֲהַבְתִּ֔יךְ וְלִבְּךָ֖ אֵ֣ין אִתִּ֑י זֶ֣ה שָׁלֹ֤שׁ פְּעָמִים֙
הֵתַ֣לְתָּ בִּ֔י וְלֹא־הִגַּ֣דְתָּ לִּ֔י בַּמֶּ֖ה כֹּחֲךָ֥ גָדֽוֹל׃

‎<span id="016">16</span> ‏וַ֠יְהִי כִּֽי־הֵצִ֨יקָה לּ֧וֹ בִדְבָרֶ֛יהָ
כָּל־הַיָּמִ֖ים וַתְּאַֽלֲצֵ֑הוּ וַתִּקְצַ֥ר נַפְשׁ֖וֹ לָמֽוּת׃

‎<span id="017">17</span> ‏וַיַּגֶּד־לָ֣הּ אֶת־כָּל־לִבּ֗וֹ וַיֹּ֤אמֶר
לָהּ֙ מוֹרָה֙ לֹֽא־עָלָ֣ה עַל־רֹאשִׁ֔י כִּֽי־נְזִ֧יר אֱלֹהִ֛ים אֲנִ֖י
מִבֶּ֣טֶן אִמִּ֑י אִם־גֻּלַּ֙חְתִּי֙ וְסָ֣ר מִמֶּ֣נִּי כֹחִ֔י
וְחָלִ֥יתִי וְהָיִ֖יתִי כְּכָל־הָאָדָֽם׃

‎<span id="018">18</span> ‏וַתֵּ֣רֶא דְּלִילָ֗ה כִּֽי־הִגִּ֣יד לָהּ֮
אֶת־כָּל־לִבּוֹ֒ וַתִּשְׁלַ֡ח וַתִּקְרָא֩ לְסַרְנֵ֨י פְלִשְׁתִּ֤ים
לֵאמֹר֙ עֲל֣וּ הַפַּ֔עַם כִּֽי־הִגִּ֥יד לה לִ֖י אֶת־כָּל־לִבּ֑וֹ
וְעָל֤וּ אֵלֶ֙יהָ֙ סַרְנֵ֣י פְלִשְׁתִּ֔ים וַיַּעֲל֥וּ הַכֶּ֖סֶף
בְּיָדָֽם׃

‎<span id="019">19</span> ‏וַתְּיַשְּׁנֵ֙הוּ֙ עַל־בִּרְכֶּ֔יהָ
וַתִּקְרָ֣א לָאִ֔ישׁ וַתְּגַלַּ֕ח אֶת־שֶׁ֖בַע מַחְלְפ֣וֹת רֹאשׁ֑וֹ
וַתָּ֙חֶל֙ לְעַנּוֹת֔וֹ וַיָּ֥סַר כֹּח֖וֹ מֵעָלָֽיו׃

‎<span id="020">20</span> ‏וַתֹּ֕אמֶר פְּלִשְׁתִּ֥ים עָלֶ֖יךָ
שִׁמְשׁ֑וֹן וַיִּקַ֣ץ מִשְּׁנָת֗וֹ וַיֹּ֙אמֶר֙ אֵצֵ֞א כְּפַ֤עַם
בְּפַ֙עַם֙ וְאִנָּעֵ֔ר וְהוּא֙ לֹ֣א יָדַ֔ע כִּ֥י יְהוָ֖ה סָ֥ר מֵעָלָֽיו׃

‎<span id="021">21</span> ‏וַיֹּאחֲז֣וּהוּ פְלִשְׁתִּ֔ים וַֽיְנַקְּר֖וּ
אֶת־עֵינָ֑יו וַיּוֹרִ֨ידוּ אוֹת֜וֹ עַזָּ֗תָה וַיַּאַסְר֙וּהוּ֙
בַּֽנְחֻשְׁתַּ֔יִם וַיְהִ֥י טוֹחֵ֖ן בְּבֵ֥ית האסירים הָאֲסוּרִֽים׃

‎<span id="022">22</span> ‏וַיָּ֧חֶל שְׂעַר־רֹאשׁ֛וֹ לְצַמֵּ֖חַ
כַּאֲשֶׁ֥ר גֻּלָּֽח׃ פ

‎<span id="023">23</span> ‏וְסַרְנֵ֣י פְלִשְׁתִּ֗ים
נֶֽאֱסְפוּ֙<sup>1</sup> לִזְבֹּ֧חַ זֶֽבַח־גָּד֛וֹל לְדָג֥וֹן אֱלֹהֵיהֶ֖ם
וּלְשִׂמְחָ֑ה וַיֹּ֣אמְר֔וּ נָתַ֤ן אֱלֹהֵ֙ינוּ֙ בְּיָדֵ֔נוּ אֵ֖ת
שִׁמְשׁ֥וֹן אוֹיְבֵֽינוּ׃

‎<span id="024">24</span> ‏וַיִּרְא֤וּ אֹתוֹ֙ הָעָ֔ם וַֽיְהַלְל֖וּ
אֶת־אֱלֹהֵיהֶ֑ם כִּ֣י אָמְר֗וּ נָתַ֨ן אֱלֹהֵ֤ינוּ בְיָדֵ֙נוּ֙
אֶת־א֣וֹיְבֵ֔נוּ וְאֵת֙ מַחֲרִ֣יב אַרְצֵ֔נוּ וַאֲשֶׁ֥ר הִרְבָּ֖ה
אֶת־חֲלָלֵֽינוּ׃

‎<span id="025">25</span> ‏וַֽיְהִי֙ כי טוב כְּט֣וֹב לִבָּ֔ם
וַיֹּ֣אמְר֔וּ קִרְא֥וּ לְשִׁמְשׁ֖וֹן וִישַֽׂחֶק־לָ֑נוּ וַיִּקְרְא֨וּ
לְשִׁמְשׁ֜וֹן מִבֵּ֣ית האסירים הָאֲסוּרִ֗ים וַיְצַחֵק֙ לִפְנֵיהֶ֔ם
וַיַּעֲמִ֥ידוּ אוֹת֖וֹ בֵּ֥ין הָעַמּוּדִֽים׃

‎<span id="026">26</span> ‏וַיֹּ֨אמֶר שִׁמְשׁ֜וֹן אֶל־הַנַּ֨עַר
הַמַּחֲזִ֣יק בְּיָדוֹ֮ הַנִּ֣יחָה אוֹתִי֒ והימשני וַהֲמִשֵׁ֙נִי֙
אֶת־הָֽעַמֻּדִ֔ים אֲשֶׁ֥ר הַבַּ֖יִת נָכ֣וֹן עֲלֵיהֶ֑ם וְאֶשָּׁעֵ֖ן
עֲלֵיהֶֽם׃

‎<span id="027">27</span> ‏וְהַבַּ֗יִת מָלֵ֤א הָֽאֲנָשִׁים֙
וְהַנָּשִׁ֔ים וְשָׁ֕מָּה כֹּ֖ל סַרְנֵ֣י פְלִשְׁתִּ֑ים וְעַל־הַגָּ֗ג
כִּשְׁלֹ֤שֶׁת אֲלָפִים֙ אִ֣ישׁ וְאִשָּׁ֔ה הָרֹאִ֖ים בִּשְׂח֥וֹק
שִׁמְשֽׁוֹן׃

‎<span id="028">28</span> ‏וַיִּקְרָ֥א שִׁמְשׁ֛וֹן אֶל־יְהוָ֖ה
וַיֹּאמַ֑ר אֲדֹנָ֣י יֱהוִֹ֡ה זָכְרֵ֣נִי נָא֩ וְחַזְּקֵ֨נִי נָ֜א אַ֣ךְ
הַפַּ֤עַם הַזֶּה֙ הָאֱלֹהִ֔ים וְאִנָּקְמָ֧ה נְקַם־אַחַ֛ת מִשְּׁתֵ֥י
עֵינַ֖י מִפְּלִשְׁתִּֽים׃

‎<span id="029">29</span> ‏וַיִּלְפֹּ֨ת שִׁמְשׁ֜וֹן אֶת־שְׁנֵ֣י׀
עַמּוּדֵ֣י הַתָּ֗וֶךְ אֲשֶׁ֤ר הַבַּ֙יִת֙ נָכ֣וֹן עֲלֵיהֶ֔ם וַיִּסָּמֵ֖ךְ
עֲלֵיהֶ֑ם אֶחָ֥ד בִּימִינ֖וֹ וְאֶחָ֥ד בִּשְׂמֹאלֽוֹ׃

‎<span id="030">30</span> ‏וַיֹּ֣אמֶר שִׁמְשׁ֗וֹן תָּמ֣וֹת נַפְשִׁי֮
עִם־פְּלִשְׁתִּים֒ וַיֵּ֣ט בְּכֹ֔חַ וַיִּפֹּ֤ל הַבַּ֙יִת֙
עַל־הַסְּרָנִ֔ים וְעַל־כָּל־הָעָ֖ם אֲשֶׁר־בּ֑וֹ וַיִּהְי֤וּ הַמֵּתִים֙
אֲשֶׁ֣ר הֵמִ֣ית בְּמוֹת֔וֹ רַבִּ֕ים מֵאֲשֶׁ֥ר הֵמִ֖ית בְּחַיָּֽיו׃

‎<span id="031">31</span> ‏וַיֵּרְד֨וּ אֶחָ֜יו וְכָל־בֵּ֣ית אָבִיהוּ֮
וַיִּשְׂא֣וּ אֹתוֹ֒ וַֽיַּעֲל֣וּ׀ וַיִּקְבְּר֣וּ אוֹת֗וֹ בֵּ֤ין צָרְעָה֙
וּבֵ֣ין אֶשְׁתָּאֹ֔ל בְּקֶ֖בֶר מָנ֣וֹחַ אָבִ֑יו וְה֛וּא שָׁפַ֥ט
אֶת־יִשְׂרָאֵ֖ל עֶשְׂרִ֥ים שָׁנָֽה׃ פ

1 wayyēleḵə šiməšwōn ‘azzāṯâ wayyarə’-šām ’iššâ zwōnâ wayyāḇō’ ’ēleyhā:

2 l<sup>a</sup>‘azzāṯîm\| lē’mōr bā’ šiməšwōn hēnnâ wayyāsōbû
wayye’erəḇû-lwō ḵāl-hallayəlâ bəš<sup>a</sup>‘ar hā‘îr wayyiṯəḥārəšû
ḵāl-hallayəlâ lē’mōr ‘aḏ-’wōr habōqer wahărəḡənuhû:<sup>1</sup>

3 wayyišəkaḇ šiməšwōn ‘aḏ-ḥăṣî hallayəlâ wayyāqām\| b<sup>a</sup>ḥăṣî
hallayəlâ wayye’ĕḥōz bəḏaləṯwōṯ š<sup>a</sup>‘ar-hā‘îr ûḇišətê
hamməzûzwōṯ wayyissā‘ēm ‘im-habərîḥa wayyāśem ‘al-kəṯēfāyw
wayy<sup>a</sup>‘ălēm ’el-rō’š hâār ’ăšer ‘al-pənê ḥeḇərwōn: f

4 wayəhî ’<sup>a</sup>ḥărê-ḵēn wayye’ĕhaḇ ’iššâ bən<sup>a</sup>ḥal śōrēq
ûšəmāh dəlîlâ:

5 wayy<sup>a</sup>‘ălû ’ēleyhā sarənê fəlišətîm wayyō’mərû lāh patî
’wōṯwō ûrə’î bammeh kōḥwō ḡāḏwōl ûḇammeh nûḵal lwō wa’ăsarənuhû
lə‘annōṯwō wa’ăn<sup>a</sup>ḥənû nitan-lāḵə ’îš ’elef ûmē’â kāsef:

6 watō’mer dəlîlâ ’el-šiməšwōn hagîḏâ-nnā’ lî bammeh kōḥăḵā ḡāḏwōl
ûḇammeh ṯē’āsēr lə‘annwōṯeḵā:

7 wayyō’mer ’ēleyhā šiməšwōn ’im-ya’asərunî bəšiḇə‘â yəṯārîm
l<sup>a</sup>ḥîm ’ăšer lō’-ḥōrāḇû wəḥālîṯî wəhāyîṯî kə’<sup>a</sup>ḥaḏ
hā’āḏām:

8 wayy<sup>a</sup>‘ălû-lāh sarənê fəlišətîm šiḇə‘â yəṯārîm
l<sup>a</sup>ḥîm ’ăšer lō’-ḥōrāḇû wata’asərēhû bâem:

9 wəhā’ōrēḇ yōšēḇ lāh b<sup>a</sup>ḥeḏer watō’mer ’ēlāyw pəlišətîm
‘āleyḵā šiməšwōn wayənatēq ’eṯ-hayəṯārîm ka’ăšer yinnāṯēq
pəṯîl-hannə‘ōreṯ bahărîḥwō ’ēš wəlō’ nwōḏ<sup>a</sup>‘ kōḥwō:

10 watō’mer dəlîlâ ’el-šiməšwōn hinnēh hēṯalətā bî watəḏabēr ’ēlay
kəzāḇîm ‘atâ hagîḏâ-nnā’ lî bammeh tē’āsēr:

11 wayyō’mer ’ēleyhā ’im-’āswōr ya’asərûnî b<sup>a</sup>‘ăḇōṯîm ḥăḏāšîm
’ăšer lō’-n<sup>a</sup>‘ăśâ ḇâem məlā’ḵâ wəḥālîṯî wəhāyîṯî
kə’<sup>a</sup>ḥaḏ hā’āḏām:

12 watiqq<sup>a</sup>ḥ dəlîlâ ‘ăḇōṯîm ḥăḏāšîm wata’asərēhû ḇâem watō’mer
’ēlāyw pəlišətîm ‘āleyḵā šiməšwōn wəhā’ōrēḇ yōšēḇ beḥāḏer wayənatəqēm
mē‘al zərō‘ōṯāyw k<sup>a</sup>ḥûṭ:

13 watō’mer dəlîlâ ’el-šiməšwōn ‘aḏ-hēnnâ hēṯalətā bî watəḏabēr ’ēlay
kəzāḇîm hagîḏâ llî bammeh tē’āsēr wayyō’mer ’ēleyhā ’im-ta’arəḡî
’eṯ-šeḇ<sup>a</sup>‘ m<sup>a</sup>ḥələfwōṯ rō’šî ‘im-hammassāḵeṯ:

14 watiṯəq<sup>a</sup>‘ bayyāṯēḏ watō’mer ’ēlāyw pəlišətîm ‘āleyḵā
šiməšwōn wayyîqaṣ miššənāṯwō wayyiss<sup>a</sup>‘ ’eṯ-hayəṯaḏ hā’ereḡ
wə’eṯ-hammassāḵeṯ:

15 watō’mer ’ēlāyw ’êḵə tō’mar ’ăhaḇətîḵə wəlibəḵā ’ên ’itî zeh šālōš
pə‘āmîm hēṯalətā bî wəlō’-higaḏətā llî bammeh kōḥăḵā ḡāḏwōl:

16 wayəhî kî-hēṣîqâ llwō ḇiḏəḇāreyhā kāl-hayyāmîm watə’alăṣēhû watiqəṣar
nafəšwō lāmûṯ:

17 wayyageḏ-lāh ’eṯ-kāl-libwō wayyō’mer lāh mwōrâ lō’-‘ālâ ‘al-rō’šî
kî-nəzîr ’ĕlōhîm ’ănî mibeṭen ’immî ’im-gull<sup>a</sup>ḥətî wəsār
mimmennî ḵōḥî wəḥālîṯî wəhāyîṯî kəḵāl-hā’āḏām:

18 watēre’ dəlîlâ kî-higîḏ lāh ’eṯ-kāl-libwō watišəl<sup>a</sup>ḥ
watiqərā’ ləsarənê fəlišətîm lē’mōr ‘ălû hap<sup>a</sup>‘am kî-higîḏ lāh
lî ’eṯ-kāl-libwō wə‘ālû ’ēleyhā sarənê fəlišətîm wayy<sup>a</sup>‘ălû
hakesef bəyāḏām:

19 watəyaššənēhû ‘al-birəkeyhā watiqərā’ lā’îš watəḡall<sup>a</sup>ḥ
’eṯ-šeḇ<sup>a</sup>‘ m<sup>a</sup>ḥələfwōṯ rō’šwō watāḥel lə‘annwōṯwō
wayyāsar kōḥwō mē‘ālāyw:

20 watō’mer pəlišətîm ‘āleyḵā šiməšwōn wayyiqaṣ miššənāṯwō wayyō’mer
’ēṣē’ kəf<sup>a</sup>‘am bəf<sup>a</sup>‘am wə’innā‘ēr wəhû’ lō’
yāḏ<sup>a</sup>‘ kî yəhwâ sār mē‘ālāyw:

21 wayyō’ḥăzûhû fəlišətîm wayənaqqərû ’eṯ-‘ênāyw wayywōrîḏû ’wōṯwō
‘azzāṯâ wayya’asərûhû banəḥušətayim wayəhî ṭwōḥēn bəḇêṯ hā’ăsîrîm
hā’ăsûrîm:

22 wayyāḥel śə‘ar-rō’šwō ləṣammēḥa ka’ăšer gullāḥ: f

23 wəsarənê fəlišətîm ne’ĕsəfû<sup>1</sup> lizəbōḥa
zeḇ<sup>a</sup>ḥ-gāḏwōl ləḏāḡwōn ’ĕlōhêhem ûləśiməḥâ wayyō’mərû nāṯan
’ĕlōhênû bəyāḏēnû ’ēṯ šiməšwōn ’wōyəḇênû:

24 wayyirə’û ’ōṯwō hā‘ām wayəhaləlû ’eṯ-’ĕlōhêhem kî ’āmərû nāṯan
’ĕlōhênû ḇəyāḏēnû ’eṯ-’wōyəḇēnû wə’ēṯ m<sup>a</sup>ḥărîḇ ’arəṣēnû
wa’ăšer hirəbâ ’eṯ-ḥălālênû:

25 wayəhî kî ṭwōḇ kəṭwōḇ libām wayyō’mərû qirə’û ləšiməšwōn
wîś<sup>a</sup>ḥeq-lānû wayyiqərə’û ləšiməšwōn mibêṯ hā’ăsîrîm hā’ăsûrîm
wayəṣ<sup>a</sup>ḥēq lifənêhem wayy<sup>a</sup>‘ămîḏû ’wōṯwō bên
hā‘ammûḏîm:

26 wayyō’mer šiməšwōn ’el-hann<sup>a</sup>‘ar hamm<sup>a</sup>ḥăzîq
bəyāḏwō hannîḥâ ’wōṯî wəhêmišēnî wahămišēnî ’eṯ-hā‘ammuḏîm ’ăšer habayiṯ
nāḵwōn ‘ălêhem wə’eššā‘ēn ‘ălêhem:

27 wəhabayiṯ mālē’ hā’ănāšîm wəhannāšîm wəšāmmâ kōl sarənê fəlišətîm
wə‘al-hagāḡ kišəlōšeṯ ’ălāfîm ’îš wə’iššâ hārō’îm biśəḥwōq šiməšwōn:

28 wayyiqərā’ šiməšwōn ’el-yəhwâ wayyō’mar ’ăḏōnāy yĕhwōih zāḵərēnî nā’
wəḥazzəqēnî nā’ ’aḵə hap<sup>a</sup>‘am hazzeh hā’ĕlōhîm wə’innāqəmâ
nəqam-’<sup>a</sup>ḥaṯ miššəṯê ‘ênay mipəlišətîm:

29 wayyiləpōṯ šiməšwōn ’eṯ-šənê\| ‘ammûḏê hatāweḵə ’ăšer habayiṯ nāḵwōn
‘ălêhem wayyissāmēḵə ‘ălêhem ’eḥāḏ bîmînwō wə’eḥāḏ biśəmō’lwō:

30 wayyō’mer šiməšwōn tāmwōṯ nafəšî ‘im-pəlišətîm wayyēṭ bəḵōḥa wayyipōl
habayiṯ ‘al-hassərānîm wə‘al-kāl-hā‘ām ’ăšer-bwō wayyihəyû hammēṯîm
’ăšer hēmîṯ bəmwōṯwō rabîm mē’ăšer hēmîṯ bəḥayyāyw:

31 wayyērəḏû ’eḥāyw wəḵāl-bêṯ ’āḇîhû wayyiśə’û ’ōṯwō
wayy<sup>a</sup>‘ălû\| wayyiqəbərû ’wōṯwō bên ṣārə‘â ûḇên ’ešətā’ōl
bəqeḇer mānwōḥa ’āḇîw wəhû’ šāfaṭ ’eṯ-yiśərā’ēl ‘eśərîm šānâ: f

------------------------------------------------------------------------

[Next: Judges (Shoftim) Chapter 17](jdg017.md)
