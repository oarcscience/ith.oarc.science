[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa041)  [KJV](../kjv/isa041)  [Sep](../sep/isa041) 
[Vul](../vul/isa041)   
  
[Isaiah (Yisheyah) Index](isa)  
  [Previous](isa040)  [Next](isa042) 

------------------------------------------------------------------------

### Tanach (Hebrew): Isaiah (Yisheyah) Chapter 41

‎<span id="001">1</span> ‏הַחֲרִ֤ישׁוּ אֵלַי֙ אִיִּ֔ים וּלְאֻמִּ֖ים
יַחֲלִ֣יפוּ כֹ֑חַ יִגְּשׁוּ֙ אָ֣ז יְדַבֵּ֔רוּ יַחְדָּ֖ו לַמִּשְׁפָּ֥ט
נִקְרָֽבָה׃

‎<span id="002">2</span> ‏מִ֤י הֵעִיר֙ מִמִּזְרָ֔ח צֶ֖דֶק יִקְרָאֵ֣הוּ
לְרַגְל֑וֹ יִתֵּ֨ן לְפָנָ֤יו גּוֹיִם֙ וּמְלָכִ֣ים יַ֔רְדְּ יִתֵּ֤ן
כֶּֽעָפָר֙ חַרְבּ֔וֹ כְּקַ֥שׁ נִדָּ֖ף קַשְׁתּֽוֹ׃

‎<span id="003">3</span> ‏יִרְדְּפֵ֖ם יַעֲב֣וֹר שָׁל֑וֹם אֹ֥רַח
בְּרַגְלָ֖יו לֹ֥א יָבֽוֹא׃

‎<span id="004">4</span> ‏מִֽי־פָעַ֣ל וְעָשָׂ֔ה קֹרֵ֥א הַדֹּר֖וֹת
מֵרֹ֑אשׁ אֲנִ֤י יְהוָה֙ רִאשׁ֔וֹן וְאֶת־אַחֲרֹנִ֖ים אֲנִי־הֽוּא׃

‎<span id="005">5</span> ‏רָא֤וּ אִיִּים֙ וְיִירָ֔אוּ קְצ֥וֹת הָאָ֖רֶץ
יֶחֱרָ֑דוּ קָרְב֖וּ וַיֶּאֱתָיֽוּן׃

‎<span id="006">6</span> ‏אִ֥ישׁ אֶת־רֵעֵ֖הוּ יַעְזֹ֑רוּ וּלְאָחִ֖יו
יֹאמַ֥ר חֲזָֽק׃

‎<span id="007">7</span> ‏וַיְחַזֵּ֤ק חָרָשׁ֙ אֶת־צֹרֵ֔ף מַחֲלִ֥יק
פַּטִּ֖ישׁ אֶת־ה֣וֹלֶם פָּ֑עַם אֹמֵ֤ר לַדֶּ֙בֶק֙ ט֣וֹב ה֔וּא
וַיְחַזְּקֵ֥הוּ בְמַסְמְרִ֖ים לֹ֥א יִמּֽוֹט׃ ס

‎<span id="008">8</span> ‏וְאַתָּה֙ יִשְׂרָאֵ֣ל עַבְדִּ֔י יַעֲקֹ֖ב
אֲשֶׁ֣ר בְּחַרְתִּ֑יךָ זֶ֖רַע אַבְרָהָ֥ם אֹהֲבִֽי׃

‎<span id="009">9</span> ‏אֲשֶׁ֤ר הֶחֱזַקְתִּ֙יךָ֙ מִקְצ֣וֹת הָאָ֔רֶץ
וּמֵאֲצִילֶ֖יהָ קְרָאתִ֑יךָ וָאֹ֤מַר לְךָ֙ עַבְדִּי־אַ֔תָּה
בְּחַרְתִּ֖יךָ וְלֹ֥א מְאַסְתִּֽיךָ׃

‎<span id="010">10</span> ‏אַל־תִּירָא֙ כִּ֣י עִמְּךָ־אָ֔נִי
אַל־תִּשְׁתָּ֖ע כִּֽי־אֲנִ֣י אֱלֹהֶ֑יךָ אִמַּצְתִּ֙יךָ֙
אַף־עֲזַרְתִּ֔יךָ אַף־תְּמַכְתִּ֖יךָ בִּימִ֥ין צִדְקִֽי׃

‎<span id="011">11</span> ‏הֵ֤ן יֵבֹ֙שׁוּ֙ וְיִכָּ֣לְמ֔וּ כֹּ֖ל
הַנֶּחֱרִ֣ים בָּ֑ךְ יִֽהְי֥וּ כְאַ֛יִן וְיֹאבְד֖וּ אַנְשֵׁ֥י רִיבֶֽךָ׃

‎<span id="012">12</span> ‏תְּבַקְשֵׁם֙ וְלֹ֣א תִמְצָאֵ֔ם אַנְשֵׁ֖י
מַצֻּתֶ֑ךָ יִהְי֥וּ כְאַ֛יִן וּכְאֶ֖פֶס אַנְשֵׁ֥י מִלְחַמְתֶּֽךָ׃

‎<span id="013">13</span> ‏כִּ֗י אֲנִ֛י יְהוָ֥ה אֱלֹהֶ֖יךָ מַחֲזִ֣יק
יְמִינֶ֑ךָ הָאֹמֵ֥ר לְךָ֛ אַל־תִּירָ֖א אֲנִ֥י עֲזַרְתִּֽיךָ׃ ס

‎<span id="014">14</span> ‏אַל־תִּֽירְאִי֙ תּוֹלַ֣עַת יַֽעֲקֹ֔ב מְתֵ֖י
יִשְׂרָאֵ֑ל אֲנִ֤י עֲזַרְתִּיךְ֙ נְאֻם־יְהוָ֔ה וְגֹאֲלֵ֖ךְ קְד֥וֹשׁ
יִשְׂרָאֵֽל׃

‎<span id="015">15</span> ‏הִנֵּ֣ה שַׂמְתִּ֗יךְ לְמוֹרַג֙ חָר֣וּץ
חָדָ֔שׁ בַּ֖עַל פִּֽיפִיּ֑וֹת תָּד֤וּשׁ הָרִים֙ וְתָדֹ֔ק וּגְבָע֖וֹת
כַּמֹּ֥ץ תָּשִֽׂים׃

‎<span id="016">16</span> ‏תִּזְרֵם֙ וְר֣וּחַ תִּשָּׂאֵ֔ם וּסְעָרָ֖ה
תָּפִ֣יץ אוֹתָ֑ם וְאַתָּה֙ תָּגִ֣יל בַּֽיהוָ֔ה בִּקְד֥וֹשׁ יִשְׂרָאֵ֖ל
תִּתְהַלָּֽל׃ פ

‎<span id="017">17</span> ‏הָעֲנִיִּ֨ים וְהָאֶבְיוֹנִ֜ים מְבַקְשִׁ֥ים
מַ֙יִם֙ וָאַ֔יִן לְשׁוֹנָ֖ם בַּצָּמָ֣א נָשָׁ֑תָּה אֲנִ֤י יְהוָה֙
אֶעֱנֵ֔ם אֱלֹהֵ֥י יִשְׂרָאֵ֖ל לֹ֥א אֶעֶזְבֵֽם׃

‎<span id="018">18</span> ‏אֶפְתַּ֤ח עַל־שְׁפָיִים֙ נְהָר֔וֹת וּבְת֥וֹךְ
בְּקָע֖וֹת מַעְיָנ֑וֹת אָשִׂ֤ים מִדְבָּר֙ לַאֲגַם־מַ֔יִם וְאֶ֥רֶץ
צִיָּ֖ה לְמוֹצָ֥אֵי מָֽיִם׃

‎<span id="019">19</span> ‏אֶתֵּ֤ן בַּמִּדְבָּר֙ אֶ֣רֶז שִׁטָּ֔ה
וַהֲדַ֖ס וְעֵ֣ץ שָׁ֑מֶן אָשִׂ֣ים בָּעֲרָבָ֗ה בְּר֛וֹשׁ תִּדְהָ֥ר
וּתְאַשּׁ֖וּר יַחְדָּֽו׃

‎<span id="020">20</span> ‏לְמַ֧עַן יִרְא֣וּ וְיֵדְע֗וּ וְיָשִׂ֤ימוּ
וְיַשְׂכִּ֙ילוּ֙ יַחְדָּ֔ו כִּ֥י יַד־יְהוָ֖ה עָ֣שְׂתָה זֹּ֑את וּקְד֥וֹשׁ
יִשְׂרָאֵ֖ל בְּרָאָֽהּ׃ פ

‎<span id="021">21</span> ‏קָרְב֥וּ רִֽיבְכֶ֖ם יֹאמַ֣ר יְהוָ֑ה
הַגִּ֙ישׁוּ֙ עֲצֻמ֣וֹתֵיכֶ֔ם יֹאמַ֖ר מֶ֥לֶךְ יַעֲקֹֽב׃

‎<span id="022">22</span> ‏יַגִּ֙ישׁוּ֙ וְיַגִּ֣ידוּ לָ֔נוּ אֵ֖ת אֲשֶׁ֣ר
תִּקְרֶ֑ינָה הָרִאשֹׁנ֣וֹת׀ מָ֣ה הֵ֗נָּה הַגִּ֜ידוּ וְנָשִׂ֤ימָה
לִבֵּ֙נוּ֙ וְנֵדְעָ֣ה אַחֲרִיתָ֔ן א֥וֹ הַבָּא֖וֹת הַשְׁמִיעֻֽנוּ׃

‎<span id="023">23</span> ‏הַגִּ֙ידוּ֙ הָאֹתִיּ֣וֹת לְאָח֔וֹר
וְנֵ֣דְעָ֔ה כִּ֥י אֱלֹהִ֖ים אַתֶּ֑ם אַף־תֵּיטִ֣יבוּ וְתָרֵ֔עוּ
וְנִשְׁתָּ֖עָה ונרא וְנִרְאֶ֥ה יַחְדָּֽו׃

‎<span id="024">24</span> ‏הֵן־אַתֶּ֣ם מֵאַ֔יִן וּפָעָלְכֶ֖ם מֵאָ֑פַע
תּוֹעֵבָ֖ה יִבְחַ֥ר בָּכֶֽם׃

‎<span id="025">25</span> ‏הַעִיר֤וֹתִי מִצָּפוֹן֙ וַיַּ֔את
מִמִּזְרַח־שֶׁ֖מֶשׁ יִקְרָ֣א בִשְׁמִ֑י וְיָבֹ֤א סְגָנִים֙ כְּמוֹ־חֹ֔מֶר
וּכְמ֥וֹ יוֹצֵ֖ר יִרְמָס־טִֽיט׃

‎<span id="026">26</span> ‏מִֽי־הִגִּ֤יד מֵרֹאשׁ֙ וְנֵדָ֔עָה
וּמִלְּפָנִ֖ים וְנֹאמַ֣ר צַדִּ֑יק אַ֣ף אֵין־מַגִּ֗יד אַ֚ף אֵ֣ין
מַשְׁמִ֔יעַ אַ֥ף אֵין־שֹׁמֵ֖עַ אִמְרֵיכֶֽם׃

‎<span id="027">27</span> ‏רִאשׁ֥וֹן לְצִיּ֖וֹן הִנֵּ֣ה הִנָּ֑ם
וְלִירוּשָׁלִַ֖ם מְבַשֵּׂ֥ר אֶתֵּֽן׃

‎<span id="028">28</span> ‏וְאֵ֙רֶא֙ וְאֵ֣ין אִ֔ישׁ וּמֵאֵ֖לֶּה וְאֵ֣ין
יוֹעֵ֑ץ וְאֶשְׁאָלֵ֖ם וְיָשִׁ֥יבוּ דָבָֽר׃

‎<span id="029">29</span> ‏הֵ֣ן כֻּלָּ֔ם אָ֥וֶן אֶ֖פֶס מַעֲשֵׂיהֶ֑ם
ר֥וּחַ וָתֹ֖הוּ נִסְכֵּיהֶֽם׃ פ

1 h<sup>a</sup>ḥărîšû ’ēlay ’îyîm ûlə’ummîm y<sup>a</sup>ḥălîfû ḵōḥa
yigəšû ’āz yəḏabērû y<sup>a</sup>ḥədāw lammišəpāṭ niqərāḇâ:

2 mî hē‘îr mimmizərāḥ ṣeḏeq yiqərā’ēhû ləraḡəlwō yitēn ləfānāyw gwōyim
ûməlāḵîm yarədə yitēn ke‘āfār ḥarəbwō kəqaš nidāf qašətwō:

3 yirədəfēm y<sup>a</sup>‘ăḇwōr šālwōm ’ōr<sup>a</sup>ḥ bəraḡəlāyw lō’
yāḇwō’:

4 mî-fā‘al wə‘āśâ qōrē’ hadōrwōṯ mērō’š ’ănî yəhwâ ri’šwōn
wə’eṯ-’<sup>a</sup>ḥărōnîm ’ănî-hû’:

5 rā’û ’îyîm wəyîrā’û qəṣwōṯ hā’āreṣ yeḥĕrāḏû qārəḇû wayye’ĕṯāyûn:

6 ’îš ’eṯ-rē‘ēhû y<sup>a</sup>‘əzōrû ûlə’āḥîw yō’mar ḥăzāq:

7 wayəḥazzēq ḥārāš ’eṯ-ṣōrēf m<sup>a</sup>ḥălîq paṭṭîš ’eṯ-hwōlem pā‘am
’ōmēr ladeḇeq ṭwōḇ hû’ wayəḥazzəqēhû ḇəmasəmərîm lō’ yimmwōṭ: s

8 wə’atâ yiśərā’ēl ‘aḇədî y<sup>a</sup>‘ăqōḇ ’ăšer bəḥarətîḵā
zer<sup>a</sup>‘ ’aḇərâām ’ōhăḇî:

9 ’ăšer heḥĕzaqətîḵā miqəṣwōṯ hā’āreṣ ûmē’ăṣîleyhā qərā’ṯîḵā wā’ōmar
ləḵā ‘aḇədî-’atâ bəḥarətîḵā wəlō’ mə’asətîḵā:

10 ’al-tîrā’ kî ‘imməḵā-’ānî ’al-tišətā‘ kî-’ănî ’ĕlōheyḵā ’immaṣətîḵā
’af-‘ăzarətîḵā ’af-təmaḵətîḵā bîmîn ṣiḏəqî:

11 hēn yēḇōšû wəyikāləmû kōl hanneḥĕrîm bāḵə yihəyû ḵə’ayin wəyō’ḇəḏû
’anəšê rîḇeḵā:

12 təḇaqəšēm wəlō’ ṯiməṣā’ēm ’anəšê maṣṣuṯeḵā yihəyû ḵə’ayin ûḵə’efes
’anəšê miləḥaməteḵā:

13 kî ’ănî yəhwâ ’ĕlōheyḵā m<sup>a</sup>ḥăzîq yəmîneḵā hā’ōmēr ləḵā
’al-tîrā’ ’ănî ‘ăzarətîḵā: s

14 ’al-tîrə’î twōl<sup>a</sup>‘aṯ y<sup>a</sup>‘ăqōḇ məṯê yiśərā’ēl ’ănî
‘ăzarətîḵə nə’um-yəhwâ wəḡō’ălēḵə qəḏwōš yiśərā’ēl:

15 hinnēh śamətîḵə ləmwōraḡ ḥārûṣ ḥāḏāš b<sup>a</sup>‘al pîfîywōṯ tāḏûš
hārîm wəṯāḏōq ûḡəḇā‘wōṯ kammōṣ tāśîm:

16 tizərēm wərûḥa tiśśā’ēm ûsə‘ārâ tāfîṣ ’wōṯām wə’atâ tāḡîl bayhwâ
biqəḏwōš yiśərā’ēl tiṯəhallāl: f

17 hā‘ănîyîm wəhā’eḇəywōnîm məḇaqəšîm mayim wā’ayin ləšwōnām baṣṣāmā’
nāšātâ ’ănî yəhwâ ’e‘ĕnēm ’ĕlōhê yiśərā’ēl lō’ ’e‘ezəḇēm:

18 ’efət<sup>a</sup>ḥ ‘al-šəfāyîm nəhārwōṯ ûḇəṯwōḵə bəqā‘wōṯ
m<sup>a</sup>‘əyānwōṯ ’āśîm miḏəbār la’ăḡam-mayim wə’ereṣ ṣîyâ ləmwōṣā’ê
māyim:

19 ’etēn bammiḏəbār ’erez šiṭṭâ wahăḏas wə‘ēṣ šāmen ’āśîm bā‘ărāḇâ
bərwōš tiḏəhār ûṯə’aššûr y<sup>a</sup>ḥədāw:

20 ləm<sup>a</sup>‘an yirə’û wəyēḏə‘û wəyāśîmû wəyaśəkîlû
y<sup>a</sup>ḥədāw kî yaḏ-yəhwâ ‘āśəṯâ zzō’ṯ ûqəḏwōš yiśərā’ēl bərā’āh:
f

21 qārəḇû rîḇəḵem yō’mar yəhwâ hagîšû ‘ăṣumwōṯêḵem yō’mar meleḵə
y<sup>a</sup>‘ăqōḇ:

22 yagîšû wəyagîḏû lānû ’ēṯ ’ăšer tiqəreynâ hāri’šōnwōṯ\| mâ hēnnâ
hagîḏû wənāśîmâ libēnû wənēḏə‘â ’<sup>a</sup>ḥărîṯān ’wō habā’wōṯ
hašəmî‘unû:

23 hagîḏû hā’ōṯîywōṯ lə’āḥwōr wənēḏə‘â kî ’ĕlōhîm ’atem ’af-têṭîḇû
wəṯārē‘û wənišətā‘â wənirā’ wənirə’eh y<sup>a</sup>ḥədāw:

24 hēn-’atem mē’ayin ûfā‘āləḵem mē’āf<sup>a</sup>‘ twō‘ēḇâ yiḇəḥar
bāḵem:

25 h<sup>a</sup>‘îrwōṯî miṣṣāfwōn wayya’ṯ mimmizər<sup>a</sup>ḥ-šemeš
yiqərā’ ḇišəmî wəyāḇō’ səḡānîm kəmwō-ḥōmer ûḵəmwō ywōṣēr yirəmās-ṭîṭ:

26 mî-higîḏ mērō’š wənēḏā‘â ûmilləfānîm wənō’mar ṣadîq ’af ’ên-magîḏ ’af
’ên mašəmî‘a ’af ’ên-šōmē‘a ’imərêḵem:

27 ri’šwōn ləṣîywōn hinnēh hinnām wəlîrûšālaim məḇaśśēr ’etēn:

28 wə’ēre’ wə’ên ’îš ûmē’ēlleh wə’ên ywō‘ēṣ wə’ešə’ālēm wəyāšîḇû ḏāḇār:

29 hēn kullām ’āwen ’efes m<sup>a</sup>‘ăśêhem rûḥa wāṯōhû nisəkêhem: f

------------------------------------------------------------------------

[Next: Isaiah (Yisheyah) Chapter 42](isa042)
