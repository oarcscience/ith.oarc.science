[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa073)  [KJV](../kjv/psa073)  [Sep](../sep/psa073.md) 
[Vul](../vul/psa073.md)   
  
[Psalms (Tehilim) Index](psa.md)  
  [Previous](psa072)  [Next](psa074.md) 

------------------------------------------------------------------------

### Tanach (Hebrew): Psalms (Tehilim) Chapter 73

‎<span id="001">1</span> ‏מִזְמ֗וֹר לְאָ֫סָ֥ף אַ֤ךְ ט֭וֹב לְיִשְׂרָאֵ֥ל
אֱלֹהִ֗ים לְבָרֵ֥י לֵבָֽב׃

‎<span id="002">2</span> ‏וַאֲנִ֗י כִּ֭מְעַט נטוי נָטָ֣יוּ רַגְלָ֑י
כְּ֝אַ֗יִן שפכה שֻׁפְּכ֥וּ אֲשֻׁרָֽי׃

‎<span id="003">3</span> ‏כִּֽי־קִ֭נֵּאתִי בַּֽהוֹלְלִ֑ים שְׁל֖וֹם
רְשָׁעִ֣ים אֶרְאֶֽה׃

‎<span id="004">4</span> ‏כִּ֤י אֵ֖ין חַרְצֻבּ֥וֹת לְמוֹתָ֗ם וּבָרִ֥יא
אוּלָֽם׃

‎<span id="005">5</span> ‏בַּעֲמַ֣ל אֱנ֣וֹשׁ אֵינֵ֑מוֹ וְעִם־אָ֝דָ֗ם
לֹ֣א יְנֻגָּֽעוּ׃

‎<span id="006">6</span> ‏לָ֭כֵן עֲנָקַ֣תְמוֹ גַאֲוָ֑ה יַעֲטָף־שִׁ֝֗ית
חָמָ֥ס לָֽמוֹ׃

‎<span id="007">7</span> ‏יָ֭צָא מֵחֵ֣לֶב עֵינֵ֑מוֹ עָ֝בְר֗וּ
מַשְׂכִּיּ֥וֹת לֵבָֽב׃

‎<span id="008">8</span> ‏יָמִ֤יקוּ׀ וִידַבְּר֣וּ בְרָ֣ע עֹ֑שֶׁק
מִמָּר֥וֹם יְדַבֵּֽרוּ׃

‎<span id="009">9</span> ‏שַׁתּ֣וּ בַשָּׁמַ֣יִם פִּיהֶ֑ם וּ֝לְשׁוֹנָ֗ם
תִּֽהֲלַ֥ךְ בָּאָֽרֶץ׃

‎<span id="010">10</span> ‏לָכֵ֤ן׀ ישיב יָשׁ֣וּב עַמּ֣וֹ הֲלֹ֑ם וּמֵ֥י
מָ֝לֵ֗א יִמָּ֥צוּ לָֽמוֹ׃

‎<span id="011">11</span> ‏וְֽאָמְר֗וּ אֵיכָ֥ה יָדַֽע־אֵ֑ל וְיֵ֖שׁ
דֵּעָ֣ה בְעֶלְיֽוֹן׃

‎<span id="012">12</span> ‏הִנֵּה־אֵ֥לֶּה רְשָׁעִ֑ים וְשַׁלְוֵ֥י
ע֝וֹלָ֗ם הִשְׂגּוּ־חָֽיִל׃

‎<span id="013">13</span> ‏אַךְ־רִ֭יק זִכִּ֣יתִי לְבָבִ֑י וָאֶרְחַ֖ץ
בְּנִקָּי֣וֹן כַּפָּֽי׃

‎<span id="014">14</span> ‏וָאֱהִ֣י נָ֭גוּעַ כָּל־הַיּ֑וֹם
וְ֝תוֹכַחְתִּ֗י לַבְּקָרִֽים׃

‎<span id="015">15</span> ‏אִם־אָ֭מַרְתִּי אֲסַפְּרָ֥ה כְמ֑וֹ הִנֵּ֤ה
ד֭וֹר בָּנֶ֣יךָ בָגָֽדְתִּי׃

‎<span id="016">16</span> ‏וָֽ֭אֲחַשְּׁבָה לָדַ֣עַת זֹ֑את עָמָ֖ל היא
ה֣וּא בְעֵינָֽי׃

‎<span id="017">17</span> ‏עַד־אָ֭בוֹא אֶל־מִקְדְּשֵׁי־אֵ֑ל אָ֝בִ֗ינָה
לְאַחֲרִיתָֽם׃

‎<span id="018">18</span> ‏אַ֣ךְ בַּ֭חֲלָקוֹת תָּשִׁ֣ית לָ֑מוֹ
הִ֝פַּלְתָּ֗ם לְמַשּׁוּאֽוֹת׃

‎<span id="019">19</span> ‏אֵ֤יךְ הָי֣וּ לְשַׁמָּ֣ה כְרָ֑גַע סָ֥פוּ
תַ֝֗מּוּ מִן־בַּלָּהֽוֹת׃

‎<span id="020">20</span> ‏כַּחֲל֥וֹם מֵהָקִ֑יץ אֲ֝דֹנָי בָּעִ֤יר׀
צַלְמָ֬ם תִּבְזֶֽה׃

‎<span id="021">21</span> ‏כִּ֭י יִתְחַמֵּ֣ץ לְבָבִ֑י וְ֝כִלְיוֹתַ֗י
אֶשְׁתּוֹנָֽן׃

‎<span id="022">22</span> ‏וַאֲנִי־בַ֭עַר וְלֹ֣א אֵדָ֑ע בְּ֝הֵמ֗וֹת
הָיִ֥יתִי עִמָּֽךְ׃

‎<span id="023">23</span> ‏וַאֲנִ֣י תָמִ֣יד עִמָּ֑ךְ אָ֝חַ֗זְתָּ
בְּיַד־יְמִינִֽי׃

‎<span id="024">24</span> ‏בַּעֲצָתְךָ֥ תַנְחֵ֑נִי וְ֝אַחַ֗ר כָּב֥וֹד
תִּקָּחֵֽנִי׃

‎<span id="025">25</span> ‏מִי־לִ֥י בַשָּׁמָ֑יִם וְ֝עִמְּךָ֗
לֹא־חָפַ֥צְתִּי בָאָֽרֶץ׃

‎<span id="026">26</span> ‏כָּלָ֥ה שְׁאֵרִ֗י וּלְבָ֫בִ֥י צוּר־לְבָבִ֥י
וְחֶלְקִ֗י אֱלֹהִ֥ים לְעוֹלָֽם׃

‎<span id="027">27</span> ‏כִּֽי־הִנֵּ֣ה רְחֵקֶ֣יךָ יֹאבֵ֑דוּ
הִ֝צְמַ֗תָּה כָּל־זוֹנֶ֥ה מִמֶּֽךָּ׃

‎<span id="028">28</span> ‏וַאֲנִ֤י׀ קִֽרֲבַ֥ת אֱלֹהִ֗ים לִ֫י־ט֥וֹב
שַׁתִּ֤י׀ בַּאדֹנָ֣י יְהוִֹ֣ה מַחְסִ֑י לְ֝סַפֵּ֗ר כָּל־מַלְאֲכוֹתֶֽיךָ׃

1 mizəmwōr lə’āsāf ’aḵə ṭwōḇ ləyiśərā’ēl ’ĕlōhîm ləḇārê lēḇāḇ:

2 wa’ănî kimə‘aṭ nāṭûy nāṭāyû raḡəlāy kə’ayin šupəḵâ šupəḵû ’ăšurāy:

3 kî-qinnē’ṯî bahwōləlîm šəlwōm rəšā‘îm ’erə’eh:

4 kî ’ên ḥarəṣubwōṯ ləmwōṯām ûḇārî’ ’ûlām:

5 b<sup>a</sup>‘ămal ’ĕnwōš ’ênēmwō wə‘im-’āḏām lō’ yənugā‘û:

6 lāḵēn ‘ănāqaṯəmwō ḡa’ăwâ y<sup>a</sup>‘ăṭāf-šîṯ ḥāmās lāmwō:

7 yāṣā’ mēḥēleḇ ‘ênēmwō ‘āḇərû maśəkîywōṯ lēḇāḇ:

8 yāmîqû\| wîḏabərû ḇərā‘ ‘ōšeq mimmārwōm yəḏabērû:

9 šatû ḇaššāmayim pîhem ûləšwōnām tihălaḵə bā’āreṣ:

10 lāḵēn\| yāšîḇ yāšûḇ ‘ammwō hălōm ûmê mālē’ yimmāṣû lāmwō:

11 wə’āmərû ’êḵâ yāḏ<sup>a</sup>‘-’ēl wəyēš dē‘â ḇə‘eləywōn:

12 hinnēh-’ēlleh rəšā‘îm wəšaləwê ‘wōlām hiśəgû-ḥāyil:

13 ’aḵə-rîq zikîṯî ləḇāḇî wā’erəḥaṣ bəniqqāywōn kapāy:

14 wā’ĕhî nāḡû‘a kāl-hayywōm wəṯwōḵ<sup>a</sup>ḥətî labəqārîm:

15 ’im-’āmarətî ’ăsapərâ ḵəmwō hinnēh ḏwōr bāneyḵā ḇāḡāḏətî:

16 wā’ăḥaššəḇâ lāḏ<sup>a</sup>‘aṯ zō’ṯ ‘āmāl hî’ hû’ ḇə‘ênāy:

17 ‘aḏ-’āḇwō’ ’el-miqədəšê-’ēl ’āḇînâ lə’<sup>a</sup>ḥărîṯām:

18 ’aḵə b<sup>a</sup>ḥălāqwōṯ tāšîṯ lāmwō hipalətām ləmaššû’wōṯ:

19 ’êḵə hāyû ləšammâ ḵərāḡ<sup>a</sup>‘ sāfû ṯammû min-ballâwōṯ:

20 k<sup>a</sup>ḥălwōm mēhāqîṣ ’ăḏōnāy bā‘îr\| ṣaləmām tiḇəzeh:

21 kî yiṯəḥammēṣ ləḇāḇî wəḵiləywōṯay ’ešətwōnān:

22 wa’ănî-ḇ<sup>a</sup>‘ar wəlō’ ’ēḏā‘ bəhēmwōṯ hāyîṯî ‘immāḵə:

23 wa’ănî ṯāmîḏ ‘immāḵə ’āḥazətā bəyaḏ-yəmînî:

24 b<sup>a</sup>‘ăṣāṯəḵā ṯanəḥēnî wə’<sup>a</sup>ḥar kāḇwōḏ tiqqāḥēnî:

25 mî-lî ḇaššāmāyim wə‘imməḵā lō’-ḥāfaṣətî ḇā’āreṣ:

26 kālâ šə’ērî ûləḇāḇî ṣûr-ləḇāḇî wəḥeləqî ’ĕlōhîm lə‘wōlām:

27 kî-hinnēh rəḥēqeyḵā yō’ḇēḏû hiṣəmatâ kāl-zwōneh mimmeḵḵā:

28 wa’ănî\| qirăḇaṯ ’ĕlōhîm lî-ṭwōḇ šatî\| ba’ḏōnāy yəhwōih
m<sup>a</sup>ḥəsî ləsapēr kāl-malə’ăḵwōṯeyḵā:

------------------------------------------------------------------------

[Next: Psalms (Tehilim) Chapter 74](psa074.md)
