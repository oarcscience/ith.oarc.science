[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num008)  [KJV](../kjv/num008)  [Sep](../sep/num008.md) 
[Vul](../vul/num008.md)   
  
[Numbers (Bemidbar) Index](num.md)  
  [Previous](num007)  [Next](num009.md) 

------------------------------------------------------------------------

### Tanach (Hebrew): Numbers (Bemidbar) Chapter 8

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏דַּבֵּר֙ אֶֽל־אַהֲרֹ֔ן וְאָמַרְתָּ֖ אֵלָ֑יו
בְּהַעֲלֹֽתְךָ֙ אֶת־הַנֵּרֹ֔ת אֶל־מוּל֙ פְּנֵ֣י הַמְּנוֹרָ֔ה יָאִ֖ירוּ
שִׁבְעַ֥ת הַנֵּרֽוֹת׃

‎<span id="003">3</span> ‏וַיַּ֤עַשׂ כֵּן֙ אַהֲרֹ֔ן אֶל־מוּל֙ פְּנֵ֣י
הַמְּנוֹרָ֔ה הֶעֱלָ֖ה נֵרֹתֶ֑יהָ כַּֽאֲשֶׁ֛ר צִוָּ֥ה יְהוָ֖ה
אֶת־מֹשֶֽׁה׃

‎<span id="004">4</span> ‏וְזֶ֨ה מַעֲשֵׂ֤ה הַמְּנֹרָה֙ מִקְשָׁ֣ה זָהָ֔ב
עַד־יְרֵכָ֥הּ עַד־פִּרְחָ֖הּ מִקְשָׁ֣ה הִ֑וא כַּמַּרְאֶ֗ה אֲשֶׁ֨ר
הֶרְאָ֤ה יְהוָה֙ אֶת־מֹשֶׁ֔ה כֵּ֥ן עָשָׂ֖ה אֶת־הַמְּנֹרָֽה׃ פ

‎<span id="005">5</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="006">6</span> ‏קַ֚ח אֶת־הַלְוִיִּ֔ם מִתּ֖וֹךְ בְּנֵ֣י
יִשְׂרָאֵ֑ל וְטִהַרְתָּ֖ אֹתָֽם׃

‎<span id="007">7</span> ‏וְכֹֽה־תַעֲשֶׂ֤ה לָהֶם֙ לְטַֽהֲרָ֔ם הַזֵּ֥ה
עֲלֵיהֶ֖ם מֵ֣י חַטָּ֑את וְהֶעֱבִ֤ירוּ תַ֙עַר֙ עַל־כָּל־בְּשָׂרָ֔ם
וְכִבְּס֥וּ בִגְדֵיהֶ֖ם וְהִטֶּהָֽרוּ׃

‎<span id="008">8</span> ‏וְלָֽקְחוּ֙ פַּ֣ר בֶּן־בָּקָ֔ר וּמִנְחָת֔וֹ
סֹ֖לֶת בְּלוּלָ֣ה בַשָּׁ֑מֶן וּפַר־שֵׁנִ֥י בֶן־בָּקָ֖ר תִּקַּ֥ח
לְחַטָּֽאת׃

‎<span id="009">9</span> ‏וְהִקְרַבְתָּ֙ אֶת־הַלְוִיִּ֔ם לִפְנֵ֖י אֹ֣הֶל
מוֹעֵ֑ד וְהִ֨קְהַלְתָּ֔ אֶֽת־כָּל־עֲדַ֖ת בְּנֵ֥י יִשְׂרָאֵֽל׃

‎<span id="010">10</span> ‏וְהִקְרַבְתָּ֥ אֶת־הַלְוִיִּ֖ם לִפְנֵ֣י
יְהוָ֑ה וְסָמְכ֧וּ בְנֵי־יִשְׂרָאֵ֛ל אֶת־יְדֵיהֶ֖ם עַל־הַלְוִיִּֽם׃

‎<span id="011">11</span> ‏וְהֵנִיף֩ אַהֲרֹ֨ן אֶת־הַלְוִיִּ֤ם תְּנוּפָה֙
לִפְנֵ֣י יְהוָ֔ה מֵאֵ֖ת בְּנֵ֣י יִשְׂרָאֵ֑ל וְהָי֕וּ לַעֲבֹ֖ד
אֶת־עֲבֹדַ֥ת יְהוָֽה׃

‎<span id="012">12</span> ‏וְהַלְוִיִּם֙ יִסְמְכ֣וּ אֶת־יְדֵיהֶ֔ם עַ֖ל
רֹ֣אשׁ הַפָּרִ֑ים וַ֠עֲשֵׂה אֶת־הָאֶחָ֨ד חַטָּ֜את וְאֶת־הָאֶחָ֤ד עֹלָה֙
לַֽיהוָ֔ה לְכַפֵּ֖ר עַל־הַלְוִיִּֽם׃

‎<span id="013">13</span> ‏וְהַֽעֲמַדְתָּ֙ אֶת־הַלְוִיִּ֔ם לִפְנֵ֥י
אַהֲרֹ֖ן וְלִפְנֵ֣י בָנָ֑יו וְהֵנַפְתָּ֥ אֹתָ֛ם תְּנוּפָ֖ה לַֽיהוָֽה׃

‎<span id="014">14</span> ‏וְהִבְדַּלְתָּ֙ אֶת־הַלְוִיִּ֔ם מִתּ֖וֹךְ
בְּנֵ֣י יִשְׂרָאֵ֑ל וְהָ֥יוּ לִ֖י הַלְוִיִּֽם׃

‎<span id="015">15</span> ‏וְאַֽחֲרֵי־כֵן֙ יָבֹ֣אוּ הַלְוִיִּ֔ם לַעֲבֹ֖ד
אֶת־אֹ֣הֶל מוֹעֵ֑ד וְטִֽהַרְתָּ֣ אֹתָ֔ם וְהֵנַפְתָּ֥ אֹתָ֖ם תְּנוּפָֽה׃

‎<span id="016">16</span> ‏כִּי֩ נְתֻנִ֨ים נְתֻנִ֥ים הֵ֙מָּה֙ לִ֔י
מִתּ֖וֹךְ בְּנֵ֣י יִשְׂרָאֵ֑ל תַּחַת֩ פִּטְרַ֨ת כָּל־רֶ֜חֶם בְּכ֥וֹר
כֹּל֙ מִבְּנֵ֣י יִשְׂרָאֵ֔ל לָקַ֥חְתִּי אֹתָ֖ם לִֽי׃

‎<span id="017">17</span> ‏כִּ֣י לִ֤י כָל־בְּכוֹר֙ בִּבְנֵ֣י יִשְׂרָאֵ֔ל
בָּאָדָ֖ם וּבַבְּהֵמָ֑ה בְּי֗וֹם הַכֹּתִ֤י כָל־בְּכוֹר֙ בְּאֶ֣רֶץ
מִצְרַ֔יִם הִקְדַּ֥שְׁתִּי אֹתָ֖ם לִֽי׃

‎<span id="018">18</span> ‏וָאֶקַּח֙ אֶת־הַלְוִיִּ֔ם תַּ֥חַת
כָּל־בְּכ֖וֹר בִּבְנֵ֥י יִשְׂרָאֵֽל׃

‎<span id="019">19</span> ‏וָאֶתְּנָ֨ה אֶת־הַלְוִיִּ֜ם נְתֻנִ֣ים׀
לְאַהֲרֹ֣ן וּלְבָנָ֗יו מִתּוֹךְ֮ בְּנֵ֣י יִשְׂרָאֵל֒ לַעֲבֹ֞ד
אֶת־עֲבֹדַ֤ת בְּנֵֽי־יִשְׂרָאֵל֙ בְּאֹ֣הֶל מוֹעֵ֔ד וּלְכַפֵּ֖ר
עַל־בְּנֵ֣י יִשְׂרָאֵ֑ל וְלֹ֨א יִהְיֶ֜ה בִּבְנֵ֤י יִשְׂרָאֵל֙ נֶ֔גֶף
בְּגֶ֥שֶׁת בְּנֵֽי־יִשְׂרָאֵ֖ל אֶל־הַקֹּֽדֶשׁ׃

‎<span id="020">20</span> ‏וַיַּ֨עַשׂ מֹשֶׁ֧ה וְאַהֲרֹ֛ן וְכָל־עֲדַ֥ת
בְּנֵי־יִשְׂרָאֵ֖ל לַלְוִיִּ֑ם כְּ֠כֹל אֲשֶׁר־צִוָּ֨ה יְהוָ֤ה
אֶת־מֹשֶׁה֙ לַלְוִיִּ֔ם כֵּן־עָשׂ֥וּ לָהֶ֖ם בְּנֵ֥י יִשְׂרָאֵֽל׃

‎<span id="021">21</span> ‏וַיִּֽתְחַטְּא֣וּ הַלְוִיִּ֗ם וַֽיְכַבְּסוּ֙
בִּגְדֵיהֶ֔ם וַיָּ֨נֶף אַהֲרֹ֥ן אֹתָ֛ם תְּנוּפָ֖ה לִפְנֵ֣י יְהוָ֑ה
וַיְכַפֵּ֧ר עֲלֵיהֶ֛ם אַהֲרֹ֖ן לְטַהֲרָֽם׃

‎<span id="022">22</span> ‏וְאַחֲרֵי־כֵ֞ן בָּ֣אוּ הַלְוִיִּ֗ם לַעֲבֹ֤ד
אֶת־עֲבֹֽדָתָם֙ בְּאֹ֣הֶל מוֹעֵ֔ד לִפְנֵ֥י אַהֲרֹ֖ן וְלִפְנֵ֣י בָנָ֑יו
כַּאֲשֶׁר֩ צִוָּ֨ה יְהוָ֤ה אֶת־מֹשֶׁה֙ עַל־הַלְוִיִּ֔ם כֵּ֖ן עָשׂ֥וּ
לָהֶֽם׃ ס

‎<span id="023">23</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="024">24</span> ‏זֹ֖את אֲשֶׁ֣ר לַלְוִיִּ֑ם מִבֶּן֩ חָמֵ֨שׁ
וְעֶשְׂרִ֤ים שָׁנָה֙ וָמַ֔עְלָה יָבוֹא֙ לִצְבֹ֣א צָבָ֔א בַּעֲבֹדַ֖ת
אֹ֥הֶל מוֹעֵֽד׃

‎<span id="025">25</span> ‏וּמִבֶּן֙ חֲמִשִּׁ֣ים שָׁנָ֔ה יָשׁ֖וּב
מִצְּבָ֣א הָעֲבֹדָ֑ה וְלֹ֥א יַעֲבֹ֖ד עֽוֹד׃

‎<span id="026">26</span> ‏וְשֵׁרֵ֨ת אֶת־אֶחָ֜יו בְּאֹ֤הֶל מוֹעֵד֙
לִשְׁמֹ֣ר מִשְׁמֶ֔רֶת וַעֲבֹדָ֖ה לֹ֣א יַעֲבֹ֑ד כָּ֛כָה תַּעֲשֶׂ֥ה
לַלְוִיִּ֖ם בְּמִשְׁמְרֹתָֽם׃ פ

1 wayəḏabēr yəhwâ ’el-mōšeh llē’mōr:

2 dabēr ’el-’ahărōn wə’āmarətā ’ēlāyw bəh<sup>a</sup>‘ălōṯəḵā
’eṯ-hannērōṯ ’el-mûl pənê hammənwōrâ yā’îrû šiḇə‘aṯ hannērwōṯ:

3 wayy<sup>a</sup>‘aś kēn ’ahărōn ’el-mûl pənê hammənwōrâ he‘ĕlâ
nērōṯeyhā ka’ăšer ṣiûâ yəhwâ ’eṯ-mōšeh:

4 wəzeh m<sup>a</sup>‘ăśēh hammənōrâ miqəšâ zâāḇ ‘aḏ-yərēḵāh ‘aḏ-pirəḥāh
miqəšâ hiw’ kammarə’eh ’ăšer herə’â yəhwâ ’eṯ-mōšeh kēn ‘āśâ
’eṯ-hammənōrâ: f

5 wayəḏabēr yəhwâ ’el-mōšeh llē’mōr:

6 q<sup>a</sup>ḥ ’eṯ-haləwîyim mitwōḵə bənê yiśərā’ēl wəṭiharətā ’ōṯām:

7 wəḵōh-ṯ<sup>a</sup>‘ăśeh lâem ləṭahărām hazzēh ‘ălêhem mê ḥaṭṭā’ṯ
wəhe‘ĕḇîrû ṯ<sup>a</sup>‘ar ‘al-kāl-bəśārām wəḵibəsû ḇiḡəḏêhem
wəhiṭṭehārû:

8 wəlāqəḥû par ben-bāqār ûminəḥāṯwō sōleṯ bəlûlâ ḇaššāmen ûfar-šēnî
ḇen-bāqār tiqq<sup>a</sup>ḥ ləḥaṭṭā’ṯ:

9 wəhiqəraḇətā ’eṯ-haləwîyim lifənê ’ōhel mwō‘ēḏ wəhiqəhalətā
’eṯ-kāl-‘ăḏaṯ bənê yiśərā’ēl:

10 wəhiqəraḇətā ’eṯ-haləwîyim lifənê yəhwâ wəsāməḵû ḇənê-yiśərā’ēl
’eṯ-yəḏêhem ‘al-haləwîyim:

11 wəhēnîf ’ahărōn ’eṯ-haləwîyim tənûfâ lifənê yəhwâ mē’ēṯ bənê
yiśərā’ēl wəhāyû l<sup>a</sup>‘ăḇōḏ ’eṯ-‘ăḇōḏaṯ yəhwâ:

12 wəhaləwîyim yisəməḵû ’eṯ-yəḏêhem ‘al rō’š hapārîm w<sup>a</sup>‘ăśēh
’eṯ-hā’eḥāḏ ḥaṭṭā’ṯ wə’eṯ-hā’eḥāḏ ‘ōlâ layhwâ ləḵapēr ‘al-haləwîyim:

13 wəh<sup>a</sup>‘ămaḏətā ’eṯ-haləwîyim lifənê ’ahărōn wəlifənê ḇānāyw
wəhēnafətā ’ōṯām tənûfâ layhwâ:

14 wəhiḇədalətā ’eṯ-haləwîyim mitwōḵə bənê yiśərā’ēl wəhāyû lî
haləwîyim:

15 wə’<sup>a</sup>ḥărê-ḵēn yāḇō’û haləwîyim l<sup>a</sup>‘ăḇōḏ ’eṯ-’ōhel
mwō‘ēḏ wəṭiharətā ’ōṯām wəhēnafətā ’ōṯām tənûfâ:

16 kî nəṯunîm nəṯunîm hēmmâ lî mitwōḵə bənê yiśərā’ēl t<sup>a</sup>ḥaṯ
piṭəraṯ kāl-reḥem bəḵwōr kōl mibənê yiśərā’ēl lāq<sup>a</sup>ḥətî ’ōṯām
lî:

17 kî lî ḵāl-bəḵwōr biḇənê yiśərā’ēl bā’āḏām ûḇabəhēmâ bəywōm hakōṯî
ḵāl-bəḵwōr bə’ereṣ miṣərayim hiqədašətî ’ōṯām lî:

18 wā’eqq<sup>a</sup>ḥ ’eṯ-haləwîyim t<sup>a</sup>ḥaṯ kāl-bəḵwōr biḇənê
yiśərā’ēl:

19 wā’etənâ ’eṯ-haləwîyim nəṯunîm\| lə’ahărōn ûləḇānāyw mitwōḵə bənê
yiśərā’ēl l<sup>a</sup>‘ăḇōḏ ’eṯ-‘ăḇōḏaṯ bənê-yiśərā’ēl bə’ōhel mwō‘ēḏ
ûləḵapēr ‘al-bənê yiśərā’ēl wəlō’ yihəyeh biḇənê yiśərā’ēl neḡef bəḡešeṯ
bənê-yiśərā’ēl ’el-haqqōḏeš:

20 wayy<sup>a</sup>‘aś mōšeh wə’ahărōn wəḵāl-‘ăḏaṯ bənê-yiśərā’ēl
laləwîyim kəḵōl ’ăšer-ṣiûâ yəhwâ ’eṯ-mōšeh laləwîyim kēn-‘āśû lâem bənê
yiśərā’ēl:

21 wayyiṯəḥaṭṭə’û haləwîyim wayəḵabəsû biḡəḏêhem wayyānef ’ahărōn ’ōṯām
tənûfâ lifənê yəhwâ wayəḵapēr ‘ălêhem ’ahărōn ləṭahărām:

22 wə’<sup>a</sup>ḥărê-ḵēn bā’û haləwîyim l<sup>a</sup>‘ăḇōḏ
’eṯ-‘ăḇōḏāṯām bə’ōhel mwō‘ēḏ lifənê ’ahărōn wəlifənê ḇānāyw ka’ăšer ṣiûâ
yəhwâ ’eṯ-mōšeh ‘al-haləwîyim kēn ‘āśû lâem: s

23 wayəḏabēr yəhwâ ’el-mōšeh llē’mōr:

24 zō’ṯ ’ăšer laləwîyim miben ḥāmēš wə‘eśərîm šānâ wām<sup>a</sup>‘əlâ
yāḇwō’ liṣəḇō’ ṣāḇā’ b<sup>a</sup>‘ăḇōḏaṯ ’ōhel mwō‘ēḏ:

25 ûmiben ḥămiššîm šānâ yāšûḇ miṣṣəḇā’ hā‘ăḇōḏâ wəlō’ y<sup>a</sup>‘ăḇōḏ
‘wōḏ:

26 wəšērēṯ ’eṯ-’eḥāyw bə’ōhel mwō‘ēḏ lišəmōr mišəmereṯ
w<sup>a</sup>‘ăḇōḏâ lō’ y<sup>a</sup>‘ăḇōḏ kāḵâ t<sup>a</sup>‘ăśeh
laləwîyim bəmišəmərōṯām: f

------------------------------------------------------------------------

[Next: Numbers (Bemidbar) Chapter 9](num009.md)
