[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa099)  [KJV](../kjv/psa099)  [Sep](../sep/psa099.md) 
[Vul](../vul/psa099.md)   
  
[Psalms (Tehilim) Index](psa.md)  
  [Previous](psa098)  [Next](psa100.md) 

------------------------------------------------------------------------

### Tanach (Hebrew): Psalms (Tehilim) Chapter 99

‎<span id="001">1</span> ‏יְהוָ֣ה מָ֭לָךְ יִרְגְּז֣וּ עַמִּ֑ים יֹשֵׁ֥ב
כְּ֝רוּבִ֗ים תָּנ֥וּט הָאָֽרֶץ׃

‎<span id="002">2</span> ‏יְ֭הוָה בְּצִיּ֣וֹן גָּד֑וֹל וְרָ֥ם ה֝֗וּא
עַל־כָּל־הָֽעַמִּֽים׃

‎<span id="003">3</span> ‏יוֹד֣וּ שִׁ֭מְךָ גָּד֥וֹל וְנוֹרָ֗א קָד֥וֹשׁ
הֽוּא׃

‎<span id="004">4</span> ‏וְעֹ֥ז מֶלֶךְ֮ מִשְׁפָּ֪ט אָ֫הֵ֥ב אַ֭תָּה
כּוֹנַ֣נְתָּ מֵישָׁרִ֑ים מִשְׁפָּ֥ט וּ֝צְדָקָ֗ה בְּיַעֲקֹ֤ב׀ אַתָּ֬ה
עָשִֽׂיתָ׃

‎<span id="005">5</span> ‏רֽוֹמְמ֡וּ יְה֘וָ֤ה אֱלֹהֵ֗ינוּ
וְֽ֭הִשְׁתַּחֲווּ לַהֲדֹ֥ם רַגְלָ֗יו קָד֥וֹשׁ הֽוּא׃

‎<span id="006">6</span> ‏מֹ֘שֶׁ֤ה וְאַהֲרֹ֨ן׀ בְּֽכֹהֲנָ֗יו
וּ֭שְׁמוּאֵל בְּקֹרְאֵ֣י שְׁמ֑וֹ קֹרִ֥אים אֶל־יְ֝הוָ֗ה וְה֣וּא יַעֲנֵֽם׃

‎<span id="007">7</span> ‏בְּעַמּ֣וּד עָ֭נָן יְדַבֵּ֣ר אֲלֵיהֶ֑ם
שָׁמְר֥וּ עֵ֝דֹתָ֗יו וְחֹ֣ק נָֽתַן־לָֽמוֹ׃

‎<span id="008">8</span> ‏יְהוָ֣ה אֱלֹהֵינוּ֮ אַתָּ֪ה עֲנִ֫יתָ֥ם אֵ֣ל
נֹ֭שֵׂא הָיִ֣יתָ לָהֶ֑ם וְ֝נֹקֵ֗ם עַל־עֲלִילוֹתָֽם׃

‎<span id="009">9</span> ‏רֽוֹמְמ֡וּ יְה֘וָ֤ה אֱלֹהֵ֗ינוּ
וְ֭הִֽשְׁתַּחֲווּ לְהַ֣ר קָדְשׁ֑וֹ כִּֽי־קָ֝ד֗וֹשׁ יְהוָ֥ה אֱלֹהֵֽינוּ׃

1 yəhwâ mālāḵə yirəgəzû ‘ammîm yōšēḇ kərûḇîm tānûṭ hā’āreṣ:

2 yəhwâ bəṣîywōn gāḏwōl wərām hû’ ‘al-kāl-hā‘ammîm:

3 ywōḏû šiməḵā gāḏwōl wənwōrā’ qāḏwōš hû’:

4 wə‘ōz meleḵə mišəpāṭ ’âēḇ ’atâ kwōnanətā mêšārîm mišəpāṭ ûṣəḏāqâ
bəy<sup>a</sup>‘ăqōḇ\| ’atâ ‘āśîṯā:

5 rwōməmû yəhwâ ’ĕlōhênû wəhišət<sup>a</sup>ḥăwû lahăḏōm raḡəlāyw qāḏwōš
hû’:

6 mōšeh wə’ahărōn\| bəḵōhănāyw ûšəmû’ēl bəqōrə’ê šəmwō qōri’ym ’el-yəhwâ
wəhû’ y<sup>a</sup>‘ănēm:

7 bə‘ammûḏ ‘ānān yəḏabēr ’ălêhem šāmərû ‘ēḏōṯāyw wəḥōq nāṯan-lāmwō:

8 yəhwâ ’ĕlōhênû ’atâ ‘ănîṯām ’ēl nōśē’ hāyîṯā lâem wənōqēm
‘al-‘ălîlwōṯām:

9 rwōməmû yəhwâ ’ĕlōhênû wəhišət<sup>a</sup>ḥăwû ləhar qāḏəšwō kî-qāḏwōš
yəhwâ ’ĕlōhênû:

------------------------------------------------------------------------

[Next: Psalms (Tehilim) Chapter 100](psa100.md)
