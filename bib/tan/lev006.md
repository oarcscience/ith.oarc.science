[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/lev006)  [KJV](../kjv/lev006)  [Sep](../sep/lev006) 
[Vul](../vul/lev006)   
  
[Leviticus (Vayikra) Index](lev)  
  [Previous](lev005)  [Next](lev007) 

------------------------------------------------------------------------

### Tanach (Hebrew): Leviticus (Vayikra) Chapter 6

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏צַ֤ו אֶֽת־אַהֲרֹן֙ וְאֶת־בָּנָ֣יו לֵאמֹ֔ר
זֹ֥את תּוֹרַ֖ת הָעֹלָ֑ה הִ֣וא הָעֹלָ֡ה עַל֩ מוֹקְדָ֨ה עַל־הַמִּזְבֵּ֤חַ
כָּל־הַלַּ֙יְלָה֙ עַד־הַבֹּ֔קֶר וְאֵ֥שׁ הַמִּזְבֵּ֖חַ תּ֥וּקַד בּֽוֹ׃

‎<span id="003">3</span> ‏וְלָבַ֨שׁ הַכֹּהֵ֜ן מִדּ֣וֹ בַ֗ד
וּמִֽכְנְסֵי־בַד֮ יִלְבַּ֣שׁ עַל־בְּשָׂרוֹ֒ וְהֵרִ֣ים אֶת־הַדֶּ֗שֶׁן
אֲשֶׁ֨ר תֹּאכַ֥ל הָאֵ֛שׁ אֶת־הָעֹלָ֖ה עַל־הַמִּזְבֵּ֑חַ וְשָׂמ֕וֹ אֵ֖צֶל
הַמִּזְבֵּֽחַ׃

‎<span id="004">4</span> ‏וּפָשַׁט֙ אֶת־בְּגָדָ֔יו וְלָבַ֖שׁ בְּגָדִ֣ים
אֲחֵרִ֑ים וְהוֹצִ֤יא אֶת־הַדֶּ֙שֶׁן֙ אֶל־מִח֣וּץ לַֽמַּחֲנֶ֔ה
אֶל־מָק֖וֹם טָהֽוֹר׃

‎<span id="005">5</span> ‏וְהָאֵ֨שׁ עַל־הַמִּזְבֵּ֤חַ תּֽוּקַד־בּוֹ֙
לֹ֣א תִכְבֶּ֔ה וּבִעֵ֨ר עָלֶ֧יהָ הַכֹּהֵ֛ן עֵצִ֖ים בַּבֹּ֣קֶר בַּבֹּ֑קֶר
וְעָרַ֤ךְ עָלֶ֙יהָ֙ הָֽעֹלָ֔ה וְהִקְטִ֥יר עָלֶ֖יהָ חֶלְבֵ֥י
הַשְּׁלָמִֽים׃

‎<span id="006">6</span> ‏אֵ֗שׁ תָּמִ֛יד תּוּקַ֥ד עַל־הַמִּזְבֵּ֖חַ לֹ֥א
תִכְבֶֽה׃<sup>1</sup> ס

‎<span id="007">7</span> ‏וְזֹ֥את תּוֹרַ֖ת הַמִּנְחָ֑ה הַקְרֵ֨ב אֹתָ֤הּ
בְּנֵֽי־אַהֲרֹן֙ לִפְנֵ֣י יְהוָ֔ה אֶל־פְּנֵ֖י הַמִּזְבֵּֽחַ׃

‎<span id="008">8</span> ‏וְהֵרִ֨ים מִמֶּ֜נּוּ בְּקֻמְצ֗וֹ מִסֹּ֤לֶת
הַמִּנְחָה֙ וּמִשַּׁמְנָ֔הּ וְאֵת֙ כָּל־הַלְּבֹנָ֔ה אֲשֶׁ֖ר
עַל־הַמִּנְחָ֑ה וְהִקְטִ֣יר הַמִּזְבֵּ֗חַ רֵ֧יחַ נִיחֹ֛חַ אַזְכָּרָתָ֖הּ
לַיהוָֽה׃

‎<span id="009">9</span> ‏וְהַנּוֹתֶ֣רֶת מִמֶּ֔נָּה יֹאכְל֖וּ אַהֲרֹ֣ן
וּבָנָ֑יו מַצּ֤וֹת תֵּֽאָכֵל֙ בְּמָק֣וֹם קָדֹ֔שׁ בַּחֲצַ֥ר
אֹֽהֶל־מוֹעֵ֖ד יֹאכְלֽוּהָ׃

‎<span id="010">10</span> ‏לֹ֤א תֵאָפֶה֙ חָמֵ֔ץ חֶלְקָ֛ם נָתַ֥תִּי
אֹתָ֖הּ מֵאִשָּׁ֑י קֹ֤דֶשׁ קָֽדָשִׁים֙ הִ֔וא כַּחַטָּ֖את וְכָאָשָֽׁם׃

‎<span id="011">11</span> ‏כָּל־זָכָ֞ר בִּבְנֵ֤י אַהֲרֹן֙
יֹֽאכֲלֶ֔נָּה<sup>3</sup> חָק־עוֹלָם֙ לְדֹרֹ֣תֵיכֶ֔ם מֵאִשֵּׁ֖י יְהוָ֑ה
כֹּ֛ל<sup>3</sup> אֲשֶׁר־יִגַּ֥ע בָּהֶ֖ם יִקְדָּֽשׁ׃ פ

‎<span id="012">12</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="013">13</span> ‏זֶ֡ה קָרְבַּן֩ אַהֲרֹ֨ן וּבָנָ֜יו
אֲשֶׁר־יַקְרִ֣יבוּ לַֽיהוָ֗ה בְּיוֹם֙ הִמָּשַׁ֣ח אֹת֔וֹ עֲשִׂירִ֨ת
הָאֵפָ֥ה סֹ֛לֶת מִנְחָ֖ה תָּמִ֑יד מַחֲצִיתָ֣הּ בַּבֹּ֔קֶר וּמַחֲצִיתָ֖הּ
בָּעָֽרֶב׃

‎<span id="014">14</span> ‏עַֽל־מַחֲבַ֗ת בַּשֶּׁ֛מֶן תֵּעָשֶׂ֖ה
מֻרְבֶּ֣כֶת תְּבִיאֶ֑נָּה תֻּפִינֵי֙ מִנְחַ֣ת פִּתִּ֔ים תַּקְרִ֥יב
רֵֽיחַ־נִיחֹ֖חַ לַיהוָֽה׃

‎<span id="015">15</span> ‏וְהַכֹּהֵ֨ן הַמָּשִׁ֧יחַ תַּחְתָּ֛יו
מִבָּנָ֖יו יַעֲשֶׂ֣ה אֹתָ֑הּ חָק־עוֹלָ֕ם לַיהוָ֖ה כָּלִ֥יל תָּקְטָֽר׃

‎<span id="016">16</span> ‏וְכָל־מִנְחַ֥ת כֹּהֵ֛ן כָּלִ֥יל תִּהְיֶ֖ה
לֹ֥א תֵאָכֵֽל׃ פ

‎<span id="017">17</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="018">18</span> ‏דַּבֵּ֤ר אֶֽל־אַהֲרֹן֙ וְאֶל־בָּנָ֣יו לֵאמֹ֔ר
זֹ֥את תּוֹרַ֖ת הַֽחַטָּ֑את בִּמְק֡וֹם אֲשֶׁר֩ תִּשָּׁחֵ֨ט הָעֹלָ֜ה
תִּשָּׁחֵ֤ט הַֽחַטָּאת֙ לִפְנֵ֣י יְהוָ֔ה קֹ֥דֶשׁ קָֽדָשִׁ֖ים הִֽוא׃

‎<span id="019">19</span> ‏הַכֹּהֵ֛ן הַֽמְחַטֵּ֥א אֹתָ֖הּ יֹאכֲלֶ֑נָּה
בְּמָק֤וֹם קָדֹשׁ֙ תֵּֽאָכֵ֔ל בַּחֲצַ֖ר אֹ֥הֶל מוֹעֵֽד׃

‎<span id="020">20</span> ‏כֹּ֛ל אֲשֶׁר־יִגַּ֥ע בִּבְשָׂרָ֖הּ יִקְדָּ֑שׁ
וַאֲשֶׁ֨ר יִזֶּ֤ה מִדָּמָהּ֙ עַל־הַבֶּ֔גֶד אֲשֶׁר֙ יִזֶּ֣ה עָלֶ֔יהָ
תְּכַבֵּ֖ס בְּמָק֥וֹם קָדֹֽשׁ׃

‎<span id="021">21</span> ‏וּכְלִי־חֶ֛רֶשׂ אֲשֶׁ֥ר תְּבֻשַּׁל־בּ֖וֹ
יִשָּׁבֵ֑ר וְאִם־בִּכְלִ֤י נְחֹ֙שֶׁת֙ בֻּשָּׁ֔לָה וּמֹרַ֥ק וְשֻׁטַּ֖ף
בַּמָּֽיִם׃

‎<span id="022">22</span> ‏כָּל־זָכָ֥ר בַּכֹּהֲנִ֖ים יֹאכַ֣ל אֹתָ֑הּ
קֹ֥דֶשׁ קָֽדָשִׁ֖ים הִֽוא׃

‎<span id="023">23</span> ‏וְכָל־חַטָּ֡את אֲשֶׁר֩ יוּבָ֨א מִדָּמָ֜הּ
אֶל־אֹ֧הֶל מוֹעֵ֛ד לְכַפֵּ֥ר בַּקֹּ֖דֶשׁ לֹ֣א תֵאָכֵ֑ל בָּאֵ֖שׁ
תִּשָּׂרֵֽף׃ פ

1 wayəḏabēr yəhwâ ’el-mōšeh llē’mōr:

2 ṣaw ’eṯ-’ahărōn wə’eṯ-bānāyw lē’mōr zō’ṯ twōraṯ hā‘ōlâ hiw’ hā‘ōlâ ‘al
mwōqəḏâ ‘al-hammizəbēḥa kāl-hallayəlâ ‘aḏ-habōqer wə’ēš hammizəbēḥa
tûqaḏ bwō:

3 wəlāḇaš hakōhēn midwō ḇaḏ ûmiḵənəsê-ḇaḏ yiləbaš ‘al-bəśārwō wəhērîm
’eṯ-hadešen ’ăšer tō’ḵal hā’ēš ’eṯ-hā‘ōlâ ‘al-hammizəbēḥa wəśāmwō ’ēṣel
hammizəbēḥa:

4 ûfāšaṭ ’eṯ-bəḡāḏāyw wəlāḇaš bəḡāḏîm ’ăḥērîm wəhwōṣî’ ’eṯ-hadešen
’el-miḥûṣ lamm<sup>a</sup>ḥăneh ’el-māqwōm ṭâwōr:

5 wəhā’ēš ‘al-hammizəbēḥa tûqaḏ-bwō lō’ ṯiḵəbeh ûḇi‘ēr ‘āleyhā hakōhēn
‘ēṣîm babōqer babōqer wə‘āraḵə ‘āleyhā hā‘ōlâ wəhiqəṭîr ‘āleyhā ḥeləḇê
haššəlāmîm:

6 ’ēš tāmîḏ tûqaḏ ‘al-hammizəbēḥa lō’ ṯiḵəḇeh:<sup>1</sup> s

7 wəzō’ṯ twōraṯ hamminəḥâ haqərēḇ ’ōṯāh bənê-’ahărōn lifənê yəhwâ
’el-pənê hammizəbēḥa:

8 wəhērîm mimmennû bəquməṣwō missōleṯ hamminəḥâ ûmiššamənāh wə’ēṯ
kāl-halləḇōnâ ’ăšer ‘al-hamminəḥâ wəhiqəṭîr hammizəbēḥa rêḥa nîḥōḥa
’azəkārāṯāh layhwâ:

9 wəhannwōṯereṯ mimmennâ yō’ḵəlû ’ahărōn ûḇānāyw maṣṣwōṯ tē’āḵēl
bəmāqwōm qāḏōš b<sup>a</sup>ḥăṣar ’ōhel-mwō‘ēḏ yō’ḵəlûhā:

10 lō’ ṯē’āfeh ḥāmēṣ ḥeləqām nāṯatî ’ōṯāh mē’iššāy qōḏeš qāḏāšîm hiw’
k<sup>a</sup>ḥaṭṭā’ṯ wəḵā’āšām:

11 kāl-zāḵār biḇənê ’ahărōn yō’ḵălennâ<sup>3</sup> ḥāq-‘wōlām
ləḏōrōṯêḵem mē’iššê yəhwâ kōl<sup>3</sup> ’ăšer-yig<sup>a</sup>‘ bâem
yiqədāš: f

12 wayəḏabēr yəhwâ ’el-mōšeh llē’mōr:

13 zeh qārəban ’ahărōn ûḇānāyw ’ăšer-yaqərîḇû layhwâ bəywōm
himmāš<sup>a</sup>ḥ ’ōṯwō ‘ăśîriṯ hā’ēfâ sōleṯ minəḥâ tāmîḏ
m<sup>a</sup>ḥăṣîṯāh babōqer ûm<sup>a</sup>ḥăṣîṯāh bā‘āreḇ:

14 ‘al-m<sup>a</sup>ḥăḇaṯ baššemen tē‘āśeh murəbeḵeṯ təḇî’ennâ tufînê
minəḥaṯ pitîm taqərîḇ rêḥa-nîḥōḥa layhwâ:

15 wəhakōhēn hammāšîḥa t<sup>a</sup>ḥətāyw mibānāyw y<sup>a</sup>‘ăśeh
’ōṯāh ḥāq-‘wōlām layhwâ kālîl tāqəṭār:

16 wəḵāl-minəḥaṯ kōhēn kālîl tihəyeh lō’ ṯē’āḵēl: f

17 wayəḏabēr yəhwâ ’el-mōšeh llē’mōr:

18 dabēr ’el-’ahărōn wə’el-bānāyw lē’mōr zō’ṯ twōraṯ
h<sup>a</sup>ḥaṭṭā’ṯ biməqwōm ’ăšer tiššāḥēṭ hā‘ōlâ tiššāḥēṭ
h<sup>a</sup>ḥaṭṭā’ṯ lifənê yəhwâ qōḏeš qāḏāšîm hiw’:

19 hakōhēn haməḥaṭṭē’ ’ōṯāh yō’ḵălennâ bəmāqwōm qāḏōš tē’āḵēl
b<sup>a</sup>ḥăṣar ’ōhel mwō‘ēḏ:

20 kōl ’ăšer-yig<sup>a</sup>‘ biḇəśārāh yiqədāš wa’ăšer yizzeh midāmāh
‘al-habeḡeḏ ’ăšer yizzeh ‘āleyhā təḵabēs bəmāqwōm qāḏōš:

21 ûḵəlî-ḥereś ’ăšer təḇuššal-bwō yiššāḇēr wə’im-biḵəlî nəḥōšeṯ buššālâ
ûmōraq wəšuṭṭaf bammāyim:

22 kāl-zāḵār bakōhănîm yō’ḵal ’ōṯāh qōḏeš qāḏāšîm hiw’:

23 wəḵāl-ḥaṭṭā’ṯ ’ăšer yûḇā’ midāmāh ’el-’ōhel mwō‘ēḏ ləḵapēr baqqōḏeš
lō’ ṯē’āḵēl bā’ēš tiśśārēf: f

------------------------------------------------------------------------

[Next: Leviticus (Vayikra) Chapter 7](lev007)
