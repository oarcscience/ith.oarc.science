<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev020.htm">Polyglot</A>&nbsp;
<A HREF="../kjv/lev020.htm">KJV</A>&nbsp;
<A HREF="../sep/lev020.htm">Sep</A>&nbsp;
<A HREF="../vul/lev020.htm">Vul</A>&nbsp;

<BR>
<BR><A HREF="lev.htm">Leviticus (Vayikra) Index</A><BR>
&nbsp;
<A HREF="lev019.htm">Previous</A>&nbsp;
<A HREF="lev021.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְאֶל־בְּנֵ֣י יִשְׂרָאֵל֮<font color="red"><sup>3</font></sup> תֹּאמַר֒ אִ֣ישׁ אִישׁ֩ מִבְּנֵ֨י יִשְׂרָאֵ֜ל וּמִן־הַגֵּ֣ר׀ הַגָּ֣ר בְּיִשְׂרָאֵ֗ל אֲשֶׁ֨ר יִתֵּ֧ן מִזַּרְע֛וֹ לַמֹּ֖לֶךְ מ֣וֹת יוּמָ֑ת עַ֥ם הָאָ֖רֶץ יִרְגְּמֻ֥הוּ בָאָֽבֶן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַאֲנִ֞י אֶתֵּ֤ן אֶת־פָּנַי֙ בָּאִ֣ישׁ הַה֔וּא וְהִכְרַתִּ֥י אֹת֖וֹ מִקֶּ֣רֶב עַמּ֑וֹ כִּ֤י מִזַּרְעוֹ֙ נָתַ֣ן לַמֹּ֔לֶךְ לְמַ֗עַן טַמֵּא֙ אֶת־מִקְדָּשִׁ֔י וּלְחַלֵּ֖ל אֶת־שֵׁ֥ם קָדְשִֽׁי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְאִ֡ם הַעְלֵ֣ם יַעְלִימֽוּ֩<font color="red"><sup>3</font></sup> עַ֨ם הָאָ֜רֶץ אֶת־עֵֽינֵיהֶם֙ מִן־הָאִ֣ישׁ הַה֔וּא בְּתִתּ֥וֹ מִזַּרְע֖וֹ לַמֹּ֑לֶךְ לְבִלְתִּ֖י הָמִ֥ית אֹתֽוֹ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְשַׂמְתִּ֨י אֲנִ֧י אֶת־פָּנַ֛י בָּאִ֥ישׁ הַה֖וּא וּבְמִשְׁפַּחְתּ֑וֹ וְהִכְרַתִּ֨י אֹת֜וֹ וְאֵ֣ת׀ כָּל־הַזֹּנִ֣ים אַחֲרָ֗יו לִזְנ֛וֹת אַחֲרֵ֥י הַמֹּ֖לֶךְ מִקֶּ֥רֶב עַמָּֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהַנֶּ֗פֶשׁ אֲשֶׁ֨ר תִּפְנֶ֤ה אֶל־הָֽאֹבֹת֙ וְאֶל־הַיִּדְּעֹנִ֔ים לִזְנ֖וֹת אַחֲרֵיהֶ֑ם וְנָתַתִּ֤י אֶת־פָּנַי֙ בַּנֶּ֣פֶשׁ הַהִ֔וא וְהִכְרַתִּ֥י אֹת֖וֹ מִקֶּ֥רֶב עַמּֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְהִ֨תְקַדִּשְׁתֶּ֔ם וִהְיִיתֶ֖ם קְדֹשִׁ֑ים כִּ֛י אֲנִ֥י יְהוָ֖ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּשְׁמַרְתֶּם֙ אֶת־חֻקֹּתַ֔י וַעֲשִׂיתֶ֖ם אֹתָ֑ם אֲנִ֥י יְהוָ֖ה מְקַדִּשְׁכֶֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;כִּֽי־אִ֣ישׁ אִ֗ישׁ אֲשֶׁ֨ר יְקַלֵּ֧ל אֶת־אָבִ֛יו וְאֶת־אִמּ֖וֹ מ֣וֹת יוּמָ֑ת אָבִ֧יו וְאִמּ֛וֹ קִלֵּ֖ל דָּמָ֥יו בּֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאִ֗ישׁ אֲשֶׁ֤ר יִנְאַף֙ אֶת־אֵ֣שֶׁת אִ֔ישׁ אֲשֶׁ֥ר יִנְאַ֖ף אֶת־אֵ֣שֶׁת רֵעֵ֑הוּ מֽוֹת־יוּמַ֥ת הַנֹּאֵ֖ף וְהַנֹּאָֽפֶת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִ֗ישׁ אֲשֶׁ֤ר יִשְׁכַּב֙ אֶת־אֵ֣שֶׁת אָבִ֔יו עֶרְוַ֥ת אָבִ֖יו גִּלָּ֑ה מֽוֹת־יוּמְת֥וּ שְׁנֵיהֶ֖ם דְּמֵיהֶ֥ם בָּֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאִ֗ישׁ אֲשֶׁ֤ר יִשְׁכַּב֙ אֶת־כַּלָּת֔וֹ מ֥וֹת יוּמְת֖וּ שְׁנֵיהֶ֑ם תֶּ֥בֶל עָשׂ֖וּ דְּמֵיהֶ֥ם בָּֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְאִ֗ישׁ אֲשֶׁ֨ר יִשְׁכַּ֤ב אֶת־זָכָר֙ מִשְׁכְּבֵ֣י אִשָּׁ֔ה תּוֹעֵבָ֥ה עָשׂ֖וּ שְׁנֵיהֶ֑ם מ֥וֹת יוּמָ֖תוּ דְּמֵיהֶ֥ם בָּֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְאִ֗ישׁ אֲשֶׁ֨ר יִקַּ֧ח אֶת־אִשָּׁ֛ה וְאֶת־אִמָּ֖הּ זִמָּ֣ה הִ֑וא בָּאֵ֞שׁ יִשְׂרְפ֤וּ אֹתוֹ֙ וְאֶתְהֶ֔ן וְלֹא־תִהְיֶ֥ה זִמָּ֖ה בְּתוֹכְכֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאִ֗ישׁ אֲשֶׁ֨ר יִתֵּ֧ן שְׁכָבְתּ֛וֹ בִּבְהֵמָ֖ה מ֣וֹת יוּמָ֑ת וְאֶת־הַבְּהֵמָ֖ה תַּהֲרֹֽגוּ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאִשָּׁ֗ה אֲשֶׁ֨ר תִּקְרַ֤ב אֶל־כָּל־בְּהֵמָה֙ לְרִבְעָ֣ה אֹתָ֔הּ וְהָרַגְתָּ֥ אֶת־הָאִשָּׁ֖ה וְאֶת־הַבְּהֵמָ֑ה מ֥וֹת יוּמָ֖תוּ דְּמֵיהֶ֥ם בָּֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאִ֣ישׁ אֲשֶׁר־יִקַּ֣ח אֶת־אֲחֹת֡וֹ בַּת־אָבִ֣יו א֣וֹ בַת־אִ֠מּוֹ וְרָאָ֨ה אֶת־עֶרְוָתָ֜הּ וְהִֽיא־תִרְאֶ֤ה אֶת־עֶרְוָתוֹ֙ חֶ֣סֶד ה֔וּא וְנִ֨כְרְת֔וּ לְעֵינֵ֖י בְּנֵ֣י עַמָּ֑ם עֶרְוַ֧ת אֲחֹת֛וֹ גִּלָּ֖ה עֲוֹנ֥וֹ יִשָּֽׂא׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְ֠אִישׁ אֲשֶׁר־יִשְׁכַּ֨ב אֶת־אִשָּׁ֜ה דָּוָ֗ה וְגִלָּ֤ה אֶת־עֶרְוָתָהּ֙ אֶת־מְקֹרָ֣הּ הֶֽעֱרָ֔ה וְהִ֕יא גִּלְּתָ֖ה<font color="red"><sup>3</font></sup> אֶת־מְק֣וֹר דָּמֶ֑יהָ וְנִכְרְת֥וּ שְׁנֵיהֶ֖ם מִקֶּ֥רֶב עַמָּֽם׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וְעֶרְוַ֨ת אֲח֧וֹת אִמְּךָ֛ וַאֲח֥וֹת אָבִ֖יךָ לֹ֣א תְגַלֵּ֑ה כִּ֧י אֶת־שְׁאֵר֛וֹ הֶעֱרָ֖ה עֲוֹנָ֥ם יִשָּֽׂאוּ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְאִ֗ישׁ אֲשֶׁ֤ר יִשְׁכַּב֙ אֶת־דֹּ֣דָת֔וֹ עֶרְוַ֥ת דֹּד֖וֹ גִּלָּ֑ה חֶטְאָ֥ם יִשָּׂ֖אוּ עֲרִירִ֥ים יָמֻֽתוּ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְאִ֗ישׁ אֲשֶׁ֥ר יִקַּ֛ח אֶת־אֵ֥שֶׁת אָחִ֖יו נִדָּ֣ה הִ֑וא עֶרְוַ֥ת אָחִ֛יו גִּלָּ֖ה עֲרִירִ֥ים יִהְיֽוּ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וּשְׁמַרְתֶּ֤ם אֶת־כָּל־חֻקֹּתַי֙ וְאֶת־כָּל־מִשְׁפָּטַ֔י וַעֲשִׂיתֶ֖ם אֹתָ֑ם וְלֹא־תָקִ֤יא אֶתְכֶם֙ הָאָ֔רֶץ אֲשֶׁ֨ר אֲנִ֜י מֵבִ֥יא אֶתְכֶ֛ם שָׁ֖מָּה לָשֶׁ֥בֶת בָּֽהּ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְלֹ֤א תֵֽלְכוּ֙ בְּחֻקֹּ֣ת הַגּ֔וֹי אֲשֶׁר־אֲנִ֥י מְשַׁלֵּ֖חַ מִפְּנֵיכֶ֑ם כִּ֤י אֶת־כָּל־אֵ֙לֶּה֙ עָשׂ֔וּ וָאָקֻ֖ץ בָּֽם׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וָאֹמַ֣ר לָכֶ֗ם אַתֶּם֮ תִּֽירְשׁ֣וּ אֶת־אַדְמָתָם֒ וַאֲנִ֞י אֶתְּנֶ֤נָּה לָכֶם֙ לָרֶ֣שֶׁת אֹתָ֔הּ אֶ֛רֶץ זָבַ֥ת חָלָ֖ב וּדְבָ֑שׁ אֲנִי֙ יְהוָ֣ה אֱלֹֽהֵיכֶ֔ם אֲשֶׁר־הִבְדַּ֥לְתִּי אֶתְכֶ֖ם מִן־הָֽעַמִּֽים׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְהִבְדַּלְתֶּ֞ם בֵּֽין־הַבְּהֵמָ֤ה הַטְּהֹרָה֙ לַטְּמֵאָ֔ה וּבֵין־הָע֥וֹף הַטָּמֵ֖א לַטָּהֹ֑ר וְלֹֽא־תְשַׁקְּצ֨וּ אֶת־נַפְשֹֽׁתֵיכֶ֜ם בַּבְּהֵמָ֣ה וּבָע֗וֹף וּבְכֹל֙ אֲשֶׁ֣ר תִּרְמֹ֣שׂ הָֽאֲדָמָ֔ה אֲשֶׁר־הִבְדַּ֥לְתִּי לָכֶ֖ם לְטַמֵּֽא׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וִהְיִ֤יתֶם לִי֙ קְדֹשִׁ֔ים כִּ֥י קָד֖וֹשׁ אֲנִ֣י יְהוָ֑ה וָאַבְדִּ֥ל אֶתְכֶ֛ם מִן־הָֽעַמִּ֖ים לִהְי֥וֹת לִֽי׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאִ֣ישׁ אֽוֹ־אִשָּׁ֗ה כִּי־יִהְיֶ֨ה<font color="red"><sup>3</font></sup> בָהֶ֥ם א֛וֹב א֥וֹ יִדְּעֹנִ֖י מ֣וֹת יוּמָ֑תוּ בָּאֶ֛בֶן יִרְגְּמ֥וּ אֹתָ֖ם דְּמֵיהֶ֥ם בָּֽם׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>2&nbsp;w&#601;&#8217;el-b&#601;n&ecirc; yi&#347;&#601;r&#257;&#8217;&#275;l<font color="red"><sup>3</font></sup> t&#333;&#8217;mar &#8217;&icirc;&#353; &#8217;&icirc;&#353; mib&#601;n&ecirc; yi&#347;&#601;r&#257;&#8217;&#275;l &ucirc;min-hag&#275;r| hag&#257;r b&#601;yi&#347;&#601;r&#257;&#8217;&#275;l &#8217;&#259;&#353;er yit&#275;n mizzar&#601;&#8216;w&#333; lamm&#333;le&#x1E35;&#601; mw&#333;&#x1E6F; y&ucirc;m&#257;&#x1E6F; &#8216;am h&#257;&#8217;&#257;re&#x1E63; yir&#601;g&#601;muh&ucirc; &#x1E07;&#257;&#8217;&#257;&#x1E07;en: </P>
<P>3&nbsp;wa&#8217;&#259;n&icirc; &#8217;et&#275;n &#8217;e&#x1E6F;-p&#257;nay b&#257;&#8217;&icirc;&#353; hah&ucirc;&#8217; w&#601;hi&#x1E35;&#601;rat&icirc; &#8217;&#333;&#x1E6F;w&#333; miqqere&#x1E07; &#8216;ammw&#333; k&icirc; mizzar&#601;&#8216;w&#333; n&#257;&#x1E6F;an lamm&#333;le&#x1E35;&#601; l&#601;m<sup>a</sup>&#8216;an &#x1E6D;amm&#275;&#8217; &#8217;e&#x1E6F;-miq&#601;d&#257;&#353;&icirc; &ucirc;l&#601;&#x1E25;all&#275;l &#8217;e&#x1E6F;-&#353;&#275;m q&#257;&#x1E0F;&#601;&#353;&icirc;: </P>
<P>4&nbsp;w&#601;&#8217;im h<sup>a</sup>&#8216;&#601;l&#275;m y<sup>a</sup>&#8216;&#601;l&icirc;m&ucirc;<font color="red"><sup>3</font></sup> &#8216;am h&#257;&#8217;&#257;re&#x1E63; &#8217;e&#x1E6F;-&#8216;&ecirc;n&ecirc;hem min-h&#257;&#8217;&icirc;&#353; hah&ucirc;&#8217; b&#601;&#x1E6F;itw&#333; mizzar&#601;&#8216;w&#333; lamm&#333;le&#x1E35;&#601; l&#601;&#x1E07;il&#601;t&icirc; h&#257;m&icirc;&#x1E6F; &#8217;&#333;&#x1E6F;w&#333;: </P>
<P>5&nbsp;w&#601;&#347;am&#601;t&icirc; &#8217;&#259;n&icirc; &#8217;e&#x1E6F;-p&#257;nay b&#257;&#8217;&icirc;&#353; hah&ucirc;&#8217; &ucirc;&#x1E07;&#601;mi&#353;&#601;p<sup>a</sup>&#x1E25;&#601;tw&#333; w&#601;hi&#x1E35;&#601;rat&icirc; &#8217;&#333;&#x1E6F;w&#333; w&#601;&#8217;&#275;&#x1E6F;| k&#257;l-hazz&#333;n&icirc;m &#8217;<sup>a</sup>&#x1E25;&#259;r&#257;yw liz&#601;nw&#333;&#x1E6F; &#8217;<sup>a</sup>&#x1E25;&#259;r&ecirc; hamm&#333;le&#x1E35;&#601; miqqere&#x1E07; &#8216;amm&#257;m: </P>
<P>6&nbsp;w&#601;hannefe&#353; &#8217;&#259;&#353;er tif&#601;neh &#8217;el-h&#257;&#8217;&#333;&#x1E07;&#333;&#x1E6F; w&#601;&#8217;el-hayyid&#601;&#8216;&#333;n&icirc;m liz&#601;nw&#333;&#x1E6F; &#8217;<sup>a</sup>&#x1E25;&#259;r&ecirc;hem w&#601;n&#257;&#x1E6F;at&icirc; &#8217;e&#x1E6F;-p&#257;nay bannefe&#353; hahiw&#8217; w&#601;hi&#x1E35;&#601;rat&icirc; &#8217;&#333;&#x1E6F;w&#333; miqqere&#x1E07; &#8216;ammw&#333;: </P>
<P>7&nbsp;w&#601;hi&#x1E6F;&#601;qadi&#353;&#601;tem wih&#601;y&icirc;&#x1E6F;em q&#601;&#x1E0F;&#333;&#353;&icirc;m k&icirc; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em: </P>
<P>8&nbsp;&ucirc;&#353;&#601;mar&#601;tem &#8217;e&#x1E6F;-&#x1E25;uqq&#333;&#x1E6F;ay w<sup>a</sup>&#8216;&#259;&#347;&icirc;&#x1E6F;em &#8217;&#333;&#x1E6F;&#257;m &#8217;&#259;n&icirc; y&#601;hw&acirc; m&#601;qadi&#353;&#601;&#x1E35;em: </P>
<P>9&nbsp;k&icirc;-&#8217;&icirc;&#353; &#8217;&icirc;&#353; &#8217;&#259;&#353;er y&#601;qall&#275;l &#8217;e&#x1E6F;-&#8217;&#257;&#x1E07;&icirc;w w&#601;&#8217;e&#x1E6F;-&#8217;immw&#333; mw&#333;&#x1E6F; y&ucirc;m&#257;&#x1E6F; &#8217;&#257;&#x1E07;&icirc;w w&#601;&#8217;immw&#333; qill&#275;l d&#257;m&#257;yw bw&#333;: </P>
<P>10&nbsp;w&#601;&#8217;&icirc;&#353; &#8217;&#259;&#353;er yin&#601;&#8217;af &#8217;e&#x1E6F;-&#8217;&#275;&#353;e&#x1E6F; &#8217;&icirc;&#353; &#8217;&#259;&#353;er yin&#601;&#8217;af &#8217;e&#x1E6F;-&#8217;&#275;&#353;e&#x1E6F; r&#275;&#8216;&#275;h&ucirc; mw&#333;&#x1E6F;-y&ucirc;ma&#x1E6F; hann&#333;&#8217;&#275;f w&#601;hann&#333;&#8217;&#257;fe&#x1E6F;: </P>
<P>11&nbsp;w&#601;&#8217;&icirc;&#353; &#8217;&#259;&#353;er yi&#353;&#601;ka&#x1E07; &#8217;e&#x1E6F;-&#8217;&#275;&#353;e&#x1E6F; &#8217;&#257;&#x1E07;&icirc;w &#8216;er&#601;wa&#x1E6F; &#8217;&#257;&#x1E07;&icirc;w gill&acirc; mw&#333;&#x1E6F;-y&ucirc;m&#601;&#x1E6F;&ucirc; &#353;&#601;n&ecirc;hem d&#601;m&ecirc;hem b&#257;m: </P>
<P>12&nbsp;w&#601;&#8217;&icirc;&#353; &#8217;&#259;&#353;er yi&#353;&#601;ka&#x1E07; &#8217;e&#x1E6F;-kall&#257;&#x1E6F;w&#333; mw&#333;&#x1E6F; y&ucirc;m&#601;&#x1E6F;&ucirc; &#353;&#601;n&ecirc;hem te&#x1E07;el &#8216;&#257;&#347;&ucirc; d&#601;m&ecirc;hem b&#257;m: </P>
<P>13&nbsp;w&#601;&#8217;&icirc;&#353; &#8217;&#259;&#353;er yi&#353;&#601;ka&#x1E07; &#8217;e&#x1E6F;-z&#257;&#x1E35;&#257;r mi&#353;&#601;k&#601;&#x1E07;&ecirc; &#8217;i&#353;&#353;&acirc; tw&#333;&#8216;&#275;&#x1E07;&acirc; &#8216;&#257;&#347;&ucirc; &#353;&#601;n&ecirc;hem mw&#333;&#x1E6F; y&ucirc;m&#257;&#x1E6F;&ucirc; d&#601;m&ecirc;hem b&#257;m: </P>
<P>14&nbsp;w&#601;&#8217;&icirc;&#353; &#8217;&#259;&#353;er yiqq<sup>a</sup>&#x1E25; &#8217;e&#x1E6F;-&#8217;i&#353;&#353;&acirc; w&#601;&#8217;e&#x1E6F;-&#8217;imm&#257;h zimm&acirc; hiw&#8217; b&#257;&#8217;&#275;&#353; yi&#347;&#601;r&#601;f&ucirc; &#8217;&#333;&#x1E6F;w&#333; w&#601;&#8217;e&#x1E6F;&#601;hen w&#601;l&#333;&#8217;-&#x1E6F;ih&#601;yeh zimm&acirc; b&#601;&#x1E6F;w&#333;&#x1E35;&#601;&#x1E35;em: </P>
<P>15&nbsp;w&#601;&#8217;&icirc;&#353; &#8217;&#259;&#353;er yit&#275;n &#353;&#601;&#x1E35;&#257;&#x1E07;&#601;tw&#333; bi&#x1E07;&#601;h&#275;m&acirc; mw&#333;&#x1E6F; y&ucirc;m&#257;&#x1E6F; w&#601;&#8217;e&#x1E6F;-hab&#601;h&#275;m&acirc; tah&#259;r&#333;&#x1E21;&ucirc;: </P>
<P>16&nbsp;w&#601;&#8217;i&#353;&#353;&acirc; &#8217;&#259;&#353;er tiq&#601;ra&#x1E07; &#8217;el-k&#257;l-b&#601;h&#275;m&acirc; l&#601;ri&#x1E07;&#601;&#8216;&acirc; &#8217;&#333;&#x1E6F;&#257;h w&#601;h&#257;ra&#x1E21;&#601;t&#257; &#8217;e&#x1E6F;-h&#257;&#8217;i&#353;&#353;&acirc; w&#601;&#8217;e&#x1E6F;-hab&#601;h&#275;m&acirc; mw&#333;&#x1E6F; y&ucirc;m&#257;&#x1E6F;&ucirc; d&#601;m&ecirc;hem b&#257;m: </P>
<P>17&nbsp;w&#601;&#8217;&icirc;&#353; &#8217;&#259;&#353;er-yiqq<sup>a</sup>&#x1E25; &#8217;e&#x1E6F;-&#8217;&#259;&#x1E25;&#333;&#x1E6F;w&#333; ba&#x1E6F;-&#8217;&#257;&#x1E07;&icirc;w &#8217;w&#333; &#x1E07;a&#x1E6F;-&#8217;immw&#333; w&#601;r&#257;&#8217;&acirc; &#8217;e&#x1E6F;-&#8216;er&#601;w&#257;&#x1E6F;&#257;h w&#601;h&icirc;&#8217;-&#x1E6F;ir&#601;&#8217;eh &#8217;e&#x1E6F;-&#8216;er&#601;w&#257;&#x1E6F;w&#333; &#x1E25;ese&#x1E0F; h&ucirc;&#8217; w&#601;ni&#x1E35;&#601;r&#601;&#x1E6F;&ucirc; l&#601;&#8216;&ecirc;n&ecirc; b&#601;n&ecirc; &#8216;amm&#257;m &#8216;er&#601;wa&#x1E6F; &#8217;&#259;&#x1E25;&#333;&#x1E6F;w&#333; gill&acirc; &#8216;&#259;w&#333;nw&#333; yi&#347;&#347;&#257;&#8217;: </P>
<P>18&nbsp;w&#601;&#8217;&icirc;&#353; &#8217;&#259;&#353;er-yi&#353;&#601;ka&#x1E07; &#8217;e&#x1E6F;-&#8217;i&#353;&#353;&acirc; d&#257;w&acirc; w&#601;&#x1E21;ill&acirc; &#8217;e&#x1E6F;-&#8216;er&#601;w&#257;&#x1E6F;&#257;h &#8217;e&#x1E6F;-m&#601;q&#333;r&#257;h he&#8216;&#277;r&acirc; w&#601;h&icirc;&#8217; gill&#601;&#x1E6F;&acirc;<font color="red"><sup>3</font></sup> &#8217;e&#x1E6F;-m&#601;qw&#333;r d&#257;meyh&#257; w&#601;ni&#x1E35;&#601;r&#601;&#x1E6F;&ucirc; &#353;&#601;n&ecirc;hem miqqere&#x1E07; &#8216;amm&#257;m: </P>
<P>19&nbsp;w&#601;&#8216;er&#601;wa&#x1E6F; &#8217;&#259;&#x1E25;w&#333;&#x1E6F; &#8217;imm&#601;&#x1E35;&#257; wa&#8217;&#259;&#x1E25;w&#333;&#x1E6F; &#8217;&#257;&#x1E07;&icirc;&#x1E35;&#257; l&#333;&#8217; &#x1E6F;&#601;&#x1E21;all&#275;h k&icirc; &#8217;e&#x1E6F;-&#353;&#601;&#8217;&#275;rw&#333; he&#8216;&#277;r&acirc; &#8216;&#259;w&#333;n&#257;m yi&#347;&#347;&#257;&#8217;&ucirc;: </P>
<P>20&nbsp;w&#601;&#8217;&icirc;&#353; &#8217;&#259;&#353;er yi&#353;&#601;ka&#x1E07; &#8217;e&#x1E6F;-d&#333;&#x1E0F;&#257;&#x1E6F;w&#333; &#8216;er&#601;wa&#x1E6F; d&#333;&#x1E0F;w&#333; gill&acirc; &#x1E25;e&#x1E6D;&#601;&#8217;&#257;m yi&#347;&#347;&#257;&#8217;&ucirc; &#8216;&#259;r&icirc;r&icirc;m y&#257;mu&#x1E6F;&ucirc;: </P>
<P>21&nbsp;w&#601;&#8217;&icirc;&#353; &#8217;&#259;&#353;er yiqq<sup>a</sup>&#x1E25; &#8217;e&#x1E6F;-&#8217;&#275;&#353;e&#x1E6F; &#8217;&#257;&#x1E25;&icirc;w nid&acirc; hiw&#8217; &#8216;er&#601;wa&#x1E6F; &#8217;&#257;&#x1E25;&icirc;w gill&acirc; &#8216;&#259;r&icirc;r&icirc;m yih&#601;y&ucirc;: </P>
<P>22&nbsp;&ucirc;&#353;&#601;mar&#601;tem &#8217;e&#x1E6F;-k&#257;l-&#x1E25;uqq&#333;&#x1E6F;ay w&#601;&#8217;e&#x1E6F;-k&#257;l-mi&#353;&#601;p&#257;&#x1E6D;ay w<sup>a</sup>&#8216;&#259;&#347;&icirc;&#x1E6F;em &#8217;&#333;&#x1E6F;&#257;m w&#601;l&#333;&#8217;-&#x1E6F;&#257;q&icirc;&#8217; &#8217;e&#x1E6F;&#601;&#x1E35;em h&#257;&#8217;&#257;re&#x1E63; &#8217;&#259;&#353;er &#8217;&#259;n&icirc; m&#275;&#x1E07;&icirc;&#8217; &#8217;e&#x1E6F;&#601;&#x1E35;em &#353;&#257;mm&acirc; l&#257;&#353;e&#x1E07;e&#x1E6F; b&#257;h: </P>
<P>23&nbsp;w&#601;l&#333;&#8217; &#x1E6F;&#275;l&#601;&#x1E35;&ucirc; b&#601;&#x1E25;uqq&#333;&#x1E6F; hagw&#333;y &#8217;&#259;&#353;er-&#8217;&#259;n&icirc; m&#601;&#353;all&#275;&#x1E25;a mip&#601;n&ecirc;&#x1E35;em k&icirc; &#8217;e&#x1E6F;-k&#257;l-&#8217;&#275;lleh &#8216;&#257;&#347;&ucirc; w&#257;&#8217;&#257;qu&#x1E63; b&#257;m: </P>
<P>24&nbsp;w&#257;&#8217;&#333;mar l&#257;&#x1E35;em &#8217;atem t&icirc;r&#601;&#353;&ucirc; &#8217;e&#x1E6F;-&#8217;a&#x1E0F;&#601;m&#257;&#x1E6F;&#257;m wa&#8217;&#259;n&icirc; &#8217;et&#601;nenn&acirc; l&#257;&#x1E35;em l&#257;re&#353;e&#x1E6F; &#8217;&#333;&#x1E6F;&#257;h &#8217;ere&#x1E63; z&#257;&#x1E07;a&#x1E6F; &#x1E25;&#257;l&#257;&#x1E07; &ucirc;&#x1E0F;&#601;&#x1E07;&#257;&#353; &#8217;&#259;n&icirc; y&#601;hw&acirc; &#8217;&#277;l&#333;h&ecirc;&#x1E35;em &#8217;&#259;&#353;er-hi&#x1E07;&#601;dal&#601;t&icirc; &#8217;e&#x1E6F;&#601;&#x1E35;em min-h&#257;&#8216;amm&icirc;m: </P>
<P>25&nbsp;w&#601;hi&#x1E07;&#601;dal&#601;tem b&ecirc;n-hab&#601;h&#275;m&acirc; ha&#x1E6D;&#x1E6D;&#601;h&#333;r&acirc; la&#x1E6D;&#x1E6D;&#601;m&#275;&#8217;&acirc; &ucirc;&#x1E07;&ecirc;n-h&#257;&#8216;w&#333;f ha&#x1E6D;&#x1E6D;&#257;m&#275;&#8217; la&#x1E6D;&#x1E6D;&acirc;&#333;r w&#601;l&#333;&#8217;-&#x1E6F;&#601;&#353;aqq&#601;&#x1E63;&ucirc; &#8217;e&#x1E6F;-naf&#601;&#353;&#333;&#x1E6F;&ecirc;&#x1E35;em bab&#601;h&#275;m&acirc; &ucirc;&#x1E07;&#257;&#8216;w&#333;f &ucirc;&#x1E07;&#601;&#x1E35;&#333;l &#8217;&#259;&#353;er tir&#601;m&#333;&#347; h&#257;&#8217;&#259;&#x1E0F;&#257;m&acirc; &#8217;&#259;&#353;er-hi&#x1E07;&#601;dal&#601;t&icirc; l&#257;&#x1E35;em l&#601;&#x1E6D;amm&#275;&#8217;: </P>
<P>26&nbsp;wih&#601;y&icirc;&#x1E6F;em l&icirc; q&#601;&#x1E0F;&#333;&#353;&icirc;m k&icirc; q&#257;&#x1E0F;w&#333;&#353; &#8217;&#259;n&icirc; y&#601;hw&acirc; w&#257;&#8217;a&#x1E07;&#601;dil &#8217;e&#x1E6F;&#601;&#x1E35;em min-h&#257;&#8216;amm&icirc;m lih&#601;yw&#333;&#x1E6F; l&icirc;: </P>
<P>27&nbsp;w&#601;&#8217;&icirc;&#353; &#8217;w&#333;-&#8217;i&#353;&#353;&acirc; k&icirc;-yih&#601;yeh<font color="red"><sup>3</font></sup> &#x1E07;&acirc;em &#8217;w&#333;&#x1E07; &#8217;w&#333; yid&#601;&#8216;&#333;n&icirc; mw&#333;&#x1E6F; y&ucirc;m&#257;&#x1E6F;&ucirc; b&#257;&#8217;e&#x1E07;en yir&#601;g&#601;m&ucirc; &#8217;&#333;&#x1E6F;&#257;m d&#601;m&ecirc;hem b&#257;m: f</P>
</TD>
</TABLE>
<P><HR>
<CENTER>
<A HREF="lev021.htm">Next: Leviticus (Vayikra) Chapter 21</A></CENTER>
</BODY>
</HTML>
