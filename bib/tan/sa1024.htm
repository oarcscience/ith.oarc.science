<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1024.htm">Polyglot</A>&nbsp;
<A HREF="../kjv/sa1024.htm">KJV</A>&nbsp;
<A HREF="../sep/sa1024.htm">Sep</A>&nbsp;
<A HREF="../vul/sa1024.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1023.htm">Previous</A>&nbsp;
<A HREF="sa1025.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 24</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיַּ֥עַל דָּוִ֖ד מִשָּׁ֑ם וַיֵּ֖שֶׁב בִּמְצָד֥וֹת עֵֽין־גֶּֽדִי׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיְהִ֗י כַּֽאֲשֶׁר֙ שָׁ֣ב שָׁא֔וּל מֵאַחֲרֵ֖י פְּלִשְׁתִּ֑ים וַיַּגִּ֤דוּ לוֹ֙ לֵאמֹ֔ר הִנֵּ֣ה דָוִ֔ד בְּמִדְבַּ֖ר עֵ֥ין גֶּֽדִי׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּקַּ֣ח שָׁא֗וּל שְׁלֹ֧שֶׁת אֲלָפִ֛ים אִ֥ישׁ בָּח֖וּר מִכָּל־יִשְׂרָאֵ֑ל וַיֵּ֗לֶךְ לְבַקֵּ֤שׁ אֶת־דָּוִד֙ וַֽאֲנָשָׁ֔יו עַל־פְּנֵ֖י צוּרֵ֥י הַיְּעֵלִֽים׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַ֠יָּבֹא אֶל־גִּדְר֨וֹת הַצֹּ֤אן עַל־הַדֶּ֙רֶךְ֙ וְשָׁ֣ם מְעָרָ֔ה וַיָּבֹ֥א שָׁא֖וּל לְהָסֵ֣ךְ אֶת־רַגְלָ֑יו וְדָוִד֙ וַאֲנָשָׁ֔יו בְּיַרְכְּתֵ֥י הַמְּעָרָ֖ה יֹשְׁבִֽים׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּאמְרוּ֩ אַנְשֵׁ֨י דָוִ֜ד אֵלָ֗יו הִנֵּ֨ה הַיּ֜וֹם אֲ‍ֽשֶׁר־אָמַ֧ר יְהוָ֣ה אֵלֶ֗יךָ הִנֵּ֨ה אָנֹכִ֜י נֹתֵ֤ן אֶת־<font color="brown">איביך</font> <font color="blue">אֹֽיִבְךָ֙</font> בְּיָדֶ֔ךָ וְעָשִׂ֣יתָ לּ֔וֹ כַּאֲשֶׁ֖ר יִטַ֣ב בְּעֵינֶ֑יךָ וַיָּ֣קָם דָּוִ֗ד וַיִּכְרֹ֛ת אֶת־כְּנַֽף־הַמְּעִ֥יל אֲשֶׁר־לְשָׁא֖וּל בַּלָּֽט׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַֽיְהִי֙ אַֽחֲרֵי־כֵ֔ן וַיַּ֥ךְ לֵב־דָּוִ֖ד אֹת֑וֹ עַ֚ל אֲשֶׁ֣ר כָּרַ֔ת אֶת־כָּנָ֖ף אֲשֶׁ֥ר לְשָׁאֽוּל׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֨אמֶר לַאֲנָשָׁ֜יו חָלִ֧ילָה לִּ֣י מֵֽיהוָ֗ה אִם־אֶעֱשֶׂה֩ אֶת־הַדָּבָ֨ר הַזֶּ֤ה לַֽאדֹנִי֙ לִמְשִׁ֣יחַ יְהוָ֔ה לִשְׁלֹ֥חַ יָדִ֖י בּ֑וֹ כִּֽי־מְשִׁ֥יחַ יְהוָ֖ה הֽוּא׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיְשַׁסַּ֨ע דָּוִ֤ד אֶת־אֲנָשָׁיו֙ בַּדְּבָרִ֔ים וְלֹ֥א נְתָנָ֖ם לָק֣וּם אֶל־שָׁא֑וּל וְשָׁא֛וּל קָ֥ם מֵהַמְּעָרָ֖ה וַיֵּ֥לֶךְ בַּדָּֽרֶךְ׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיָּ֨קָם דָּוִ֜ד אַחֲרֵי־כֵ֗ן וַיֵּצֵא֙ <font color="brown">מן־</font> <font color="brown">המערה</font> <font color="blue">מֵֽהַמְּעָרָ֔ה</font> וַיִּקְרָ֧א אַֽחֲרֵי־שָׁא֛וּל לֵאמֹ֖ר אֲדֹנִ֣י הַמֶּ֑לֶךְ וַיַּבֵּ֤ט שָׁאוּל֙ אַֽחֲרָ֔יו וַיִּקֹּ֨ד דָּוִ֥ד אַפַּ֛יִם אַ֖רְצָה וַיִּשְׁתָּֽחוּ׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֤אמֶר דָּוִד֙ לְשָׁא֔וּל לָ֧מָּה תִשְׁמַ֛ע אֶת־דִּבְרֵ֥י אָדָ֖ם לֵאמֹ֑ר הִנֵּ֣ה דָוִ֔ד מְבַקֵּ֖שׁ רָעָתֶֽךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;הִנֵּה֩ הַיּ֨וֹם הַזֶּ֜ה רָא֣וּ עֵינֶ֗יךָ אֵ֣ת אֲשֶׁר־נְתָנְךָ֩ יְהוָ֨ה׀ הַיּ֤וֹם׀ בְּיָדִי֙ בַּמְּעָרָ֔ה וְאָמַ֥ר לַהֲרָגֲךָ֖ וַתָּ֣חָס עָלֶ֑יךָ וָאֹמַ֗ר לֹא־אֶשְׁלַ֤ח יָדִי֙ בַּֽאדֹנִ֔י כִּי־מְשִׁ֥יחַ יְהוָ֖ה הֽוּא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאָבִ֣י רְאֵ֔ה גַּ֗ם רְאֵ֛ה אֶת־כְּנַ֥ף מְעִילְךָ֖ בְּיָדִ֑י כִּ֡י בְּכָרְתִי֩ אֶת־כְּנַ֨ף מְעִֽילְךָ֜ וְלֹ֣א הֲרַגְתִּ֗יךָ דַּ֤ע וּרְאֵה֙ כִּי֩ אֵ֨ין בְּיָדִ֜י רָעָ֤ה וָפֶ֙שַׁע֙ וְלֹא־חָטָ֣אתִי לָ֔ךְ וְאַתָּ֛ה צֹדֶ֥ה אֶת־נַפְשִׁ֖י לְקַחְתָּֽהּ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;יִשְׁפֹּ֤ט יְהוָה֙ בֵּינִ֣י וּבֵינֶ֔ךָ וּנְקָמַ֥נִי יְהוָ֖ה מִמֶּ֑ךָּ וְיָדִ֖י לֹ֥א תִֽהְיֶה־בָּֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כַּאֲשֶׁ֣ר יֹאמַ֗ר מְשַׁל֙ הַקַּדְמֹנִ֔י מֵרְשָׁעִ֖ים יֵ֣צֵא רֶ֑שַׁע וְיָדִ֖י לֹ֥א תִֽהְיֶה־בָּֽךְ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אַחֲרֵ֨י מִ֤י יָצָא֙ מֶ֣לֶךְ יִשְׂרָאֵ֔ל אַחֲרֵ֥י מִ֖י אַתָּ֣ה רֹדֵ֑ף אַֽחֲרֵי֙ כֶּ֣לֶב מֵ֔ת אַחֲרֵ֖י פַּרְעֹ֥שׁ אֶחָֽד׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהָיָ֤ה יְהוָה֙ לְדַיָּ֔ן וְשָׁפַ֖ט בֵּינִ֣י וּבֵינֶ֑ךָ וְיֵ֙רֶא֙ וְיָרֵ֣ב אֶת־רִיבִ֔י וְיִשְׁפְּטֵ֖נִי מִיָּדֶֽךָ׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיְהִ֣י׀ כְּכַלּ֣וֹת דָּוִ֗ד לְדַבֵּ֞ר אֶת־הַדְּבָרִ֤ים הָאֵ֙לֶּה֙ אֶל־שָׁא֔וּל וַיֹּ֣אמֶר שָׁא֔וּל הֲקֹלְךָ֥ זֶ֖ה בְּנִ֣י דָוִ֑ד וַיִּשָּׂ֥א שָׁא֛וּל קֹל֖וֹ וַיֵּֽבְךְּ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיֹּ֙אמֶר֙ אֶל־דָּוִ֔ד צַדִּ֥יק אַתָּ֖ה מִמֶּ֑נִּי כִּ֤י אַתָּה֙ גְּמַלְתַּ֣נִי הַטּוֹבָ֔ה וַאֲנִ֖י גְּמַלְתִּ֥יךָ הָרָעָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;<font color="brown">ואת</font> <font color="blue">וְאַתָּה֙</font> הִגַּ֣דְתָּ הַיּ֔וֹם אֵ֛ת אֲשֶׁר־עָשִׂ֥יתָה אִתִּ֖י טוֹבָ֑ה אֵת֩ אֲשֶׁ֨ר סִגְּרַ֧נִי יְהוָ֛ה בְּיָדְךָ֖ וְלֹ֥א הֲרַגְתָּֽנִי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וְכִֽי־יִמְצָ֥א אִישׁ֙ אֶת־אֹ֣יְב֔וֹ וְשִׁלְּח֖וֹ בְּדֶ֣רֶךְ טוֹבָ֑ה וַֽיהוָה֙ יְשַׁלֶּמְךָ֣ טוֹבָ֔ה תַּ֚חַת הַיּ֣וֹם הַזֶּ֔ה אֲשֶׁ֥ר עָשִׂ֖יתָה לִֽי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְעַתָּה֙ הִנֵּ֣ה יָדַ֔עְתִּי כִּ֥י מָלֹ֖ךְ תִּמְל֑וֹךְ וְקָ֙מָה֙ בְּיָ֣דְךָ֔ מַמְלֶ֖כֶת יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וְעַתָּ֗ה הִשָּׁ֤בְעָה לִּי֙ בַּֽיהוָ֔ה אִם־תַּכְרִ֥ית אֶת־זַרְעִ֖י אַֽחֲרָ֑י וְאִם־תַּשְׁמִ֥יד אֶת־שְׁמִ֖י מִבֵּ֥ית אָבִֽי׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּשָּׁבַ֥ע דָּוִ֖ד לְשָׁא֑וּל וַיֵּ֤לֶךְ שָׁאוּל֙ אֶל־בֵּית֔וֹ וְדָוִד֙ וַֽאֲנָשָׁ֔יו עָל֖וּ עַל־הַמְּצוּדָֽה׃ פ</P>
</TD>
<TD WIDTH="50%">
<P>1&nbsp;wayy<sup>a</sup>&#8216;al d&#257;wi&#x1E0F; mi&#353;&#353;&#257;m wayy&#275;&#353;e&#x1E07; bim&#601;&#x1E63;&#257;&#x1E0F;w&#333;&#x1E6F; &#8216;&ecirc;n-ge&#x1E0F;&icirc;: </P>
<P>2&nbsp;way&#601;h&icirc; ka&#8217;&#259;&#353;er &#353;&#257;&#x1E07; &#353;&#257;&#8217;&ucirc;l m&#275;&#8217;<sup>a</sup>&#x1E25;&#259;r&ecirc; p&#601;li&#353;&#601;t&icirc;m wayyagi&#x1E0F;&ucirc; lw&#333; l&#275;&#8217;m&#333;r hinn&#275;h &#x1E0F;&#257;wi&#x1E0F; b&#601;mi&#x1E0F;&#601;bar &#8216;&ecirc;n ge&#x1E0F;&icirc;: s</P>
<P>3&nbsp;wayyiqq<sup>a</sup>&#x1E25; &#353;&#257;&#8217;&ucirc;l &#353;&#601;l&#333;&#353;e&#x1E6F; &#8217;&#259;l&#257;f&icirc;m &#8217;&icirc;&#353; b&#257;&#x1E25;&ucirc;r mik&#257;l-yi&#347;&#601;r&#257;&#8217;&#275;l wayy&#275;le&#x1E35;&#601; l&#601;&#x1E07;aqq&#275;&#353; &#8217;e&#x1E6F;-d&#257;wi&#x1E0F; wa&#8217;&#259;n&#257;&#353;&#257;yw &#8216;al-p&#601;n&ecirc; &#x1E63;&ucirc;r&ecirc; hayy&#601;&#8216;&#275;l&icirc;m: </P>
<P>4&nbsp;wayy&#257;&#x1E07;&#333;&#8217; &#8217;el-gi&#x1E0F;&#601;rw&#333;&#x1E6F; ha&#x1E63;&#x1E63;&#333;&#8217;n &#8216;al-hadere&#x1E35;&#601; w&#601;&#353;&#257;m m&#601;&#8216;&#257;r&acirc; wayy&#257;&#x1E07;&#333;&#8217; &#353;&#257;&#8217;&ucirc;l l&#601;h&#257;s&#275;&#x1E35;&#601; &#8217;e&#x1E6F;-ra&#x1E21;&#601;l&#257;yw w&#601;&#x1E0F;&#257;wi&#x1E0F; wa&#8217;&#259;n&#257;&#353;&#257;yw b&#601;yar&#601;k&#601;&#x1E6F;&ecirc; hamm&#601;&#8216;&#257;r&acirc; y&#333;&#353;&#601;&#x1E07;&icirc;m: </P>
<P>5&nbsp;wayy&#333;&#8217;m&#601;r&ucirc; &#8217;an&#601;&#353;&ecirc; &#x1E0F;&#257;wi&#x1E0F; &#8217;&#275;l&#257;yw hinn&#275;h hayyw&#333;m &#8217;&#259;&#x200D;&#353;er-&#8217;&#257;mar y&#601;hw&acirc; &#8217;&#275;ley&#x1E35;&#257; hinn&#275;h &#8217;&#257;n&#333;&#x1E35;&icirc; n&#333;&#x1E6F;&#275;n &#8217;e&#x1E6F;-<font color="brown">&#8217;&#333;y&#601;&#x1E07;ey&#x1E35;&#257;</font> <font color="blue">&#8217;&#333;yi&#x1E07;&#601;&#x1E35;&#257;</font> b&#601;y&#257;&#x1E0F;e&#x1E35;&#257; w&#601;&#8216;&#257;&#347;&icirc;&#x1E6F;&#257; llw&#333; ka&#8217;&#259;&#353;er yi&#x1E6D;a&#x1E07; b&#601;&#8216;&ecirc;ney&#x1E35;&#257; wayy&#257;q&#257;m d&#257;wi&#x1E0F; wayyi&#x1E35;&#601;r&#333;&#x1E6F; &#8217;e&#x1E6F;-k&#601;naf-hamm&#601;&#8216;&icirc;l &#8217;&#259;&#353;er-l&#601;&#353;&#257;&#8217;&ucirc;l ball&#257;&#x1E6D;: </P>
<P>6&nbsp;way&#601;h&icirc; &#8217;<sup>a</sup>&#x1E25;&#259;r&ecirc;-&#x1E35;&#275;n wayya&#x1E35;&#601; l&#275;&#x1E07;-d&#257;wi&#x1E0F; &#8217;&#333;&#x1E6F;w&#333; &#8216;al &#8217;&#259;&#353;er k&#257;ra&#x1E6F; &#8217;e&#x1E6F;-k&#257;n&#257;f &#8217;&#259;&#353;er l&#601;&#353;&#257;&#8217;&ucirc;l: s</P>
<P>7&nbsp;wayy&#333;&#8217;mer la&#8217;&#259;n&#257;&#353;&#257;yw &#x1E25;&#257;l&icirc;l&acirc; ll&icirc; m&ecirc;hw&acirc; &#8217;im-&#8217;e&#8216;&#277;&#347;eh &#8217;e&#x1E6F;-had&#257;&#x1E07;&#257;r hazzeh la&#8217;&#x1E0F;&#333;n&icirc; lim&#601;&#353;&icirc;&#x1E25;a y&#601;hw&acirc; li&#353;&#601;l&#333;&#x1E25;a y&#257;&#x1E0F;&icirc; bw&#333; k&icirc;-m&#601;&#353;&icirc;&#x1E25;a y&#601;hw&acirc; h&ucirc;&#8217;: </P>
<P>8&nbsp;way&#601;&#353;ass<sup>a</sup>&#8216; d&#257;wi&#x1E0F; &#8217;e&#x1E6F;-&#8217;&#259;n&#257;&#353;&#257;yw bad&#601;&#x1E07;&#257;r&icirc;m w&#601;l&#333;&#8217; n&#601;&#x1E6F;&#257;n&#257;m l&#257;q&ucirc;m &#8217;el-&#353;&#257;&#8217;&ucirc;l w&#601;&#353;&#257;&#8217;&ucirc;l q&#257;m m&#275;hamm&#601;&#8216;&#257;r&acirc; wayy&#275;le&#x1E35;&#601; bad&#257;re&#x1E35;&#601;: s</P>
<P>9&nbsp;wayy&#257;q&#257;m d&#257;wi&#x1E0F; &#8217;<sup>a</sup>&#x1E25;&#259;r&ecirc;-&#x1E35;&#275;n wayy&#275;&#x1E63;&#275;&#8217; <font color="brown">min-</font> <font color="brown">hamm&#601;&#8216;&#257;r&acirc;</font> <font color="blue">m&#275;hamm&#601;&#8216;&#257;r&acirc;</font> wayyiq&#601;r&#257;&#8217; &#8217;<sup>a</sup>&#x1E25;&#259;r&ecirc;-&#353;&#257;&#8217;&ucirc;l l&#275;&#8217;m&#333;r &#8217;&#259;&#x1E0F;&#333;n&icirc; hammele&#x1E35;&#601; wayyab&#275;&#x1E6D; &#353;&#257;&#8217;&ucirc;l &#8217;<sup>a</sup>&#x1E25;&#259;r&#257;yw wayyiqq&#333;&#x1E0F; d&#257;wi&#x1E0F; &#8217;apayim &#8217;ar&#601;&#x1E63;&acirc; wayyi&#353;&#601;t&#257;&#x1E25;&ucirc;: s</P>
<P>10&nbsp;wayy&#333;&#8217;mer d&#257;wi&#x1E0F; l&#601;&#353;&#257;&#8217;&ucirc;l l&#257;mm&acirc; &#x1E6F;i&#353;&#601;m<sup>a</sup>&#8216; &#8217;e&#x1E6F;-di&#x1E07;&#601;r&ecirc; &#8217;&#257;&#x1E0F;&#257;m l&#275;&#8217;m&#333;r hinn&#275;h &#x1E0F;&#257;wi&#x1E0F; m&#601;&#x1E07;aqq&#275;&#353; r&#257;&#8216;&#257;&#x1E6F;e&#x1E35;&#257;: </P>
<P>11&nbsp;hinn&#275;h hayyw&#333;m hazzeh r&#257;&#8217;&ucirc; &#8216;&ecirc;ney&#x1E35;&#257; &#8217;&#275;&#x1E6F; &#8217;&#259;&#353;er-n&#601;&#x1E6F;&#257;n&#601;&#x1E35;&#257; y&#601;hw&acirc;| hayyw&#333;m| b&#601;y&#257;&#x1E0F;&icirc; bamm&#601;&#8216;&#257;r&acirc; w&#601;&#8217;&#257;mar lah&#259;r&#257;&#x1E21;&#259;&#x1E35;&#257; wat&#257;&#x1E25;&#257;s &#8216;&#257;ley&#x1E35;&#257; w&#257;&#8217;&#333;mar l&#333;&#8217;-&#8217;e&#353;&#601;l<sup>a</sup>&#x1E25; y&#257;&#x1E0F;&icirc; ba&#8217;&#x1E0F;&#333;n&icirc; k&icirc;-m&#601;&#353;&icirc;&#x1E25;a y&#601;hw&acirc; h&ucirc;&#8217;: </P>
<P>12&nbsp;w&#601;&#8217;&#257;&#x1E07;&icirc; r&#601;&#8217;&#275;h gam r&#601;&#8217;&#275;h &#8217;e&#x1E6F;-k&#601;naf m&#601;&#8216;&icirc;l&#601;&#x1E35;&#257; b&#601;y&#257;&#x1E0F;&icirc; k&icirc; b&#601;&#x1E35;&#257;r&#601;&#x1E6F;&icirc; &#8217;e&#x1E6F;-k&#601;naf m&#601;&#8216;&icirc;l&#601;&#x1E35;&#257; w&#601;l&#333;&#8217; h&#259;ra&#x1E21;&#601;t&icirc;&#x1E35;&#257; d<sup>a</sup>&#8216; &ucirc;r&#601;&#8217;&#275;h k&icirc; &#8217;&ecirc;n b&#601;y&#257;&#x1E0F;&icirc; r&#257;&#8216;&acirc; w&#257;fe&#353;<sup>a</sup>&#8216; w&#601;l&#333;&#8217;-&#x1E25;&#257;&#x1E6D;&#257;&#8217;&#x1E6F;&icirc; l&#257;&#x1E35;&#601; w&#601;&#8217;at&acirc; &#x1E63;&#333;&#x1E0F;eh &#8217;e&#x1E6F;-naf&#601;&#353;&icirc; l&#601;q<sup>a</sup>&#x1E25;&#601;t&#257;h: </P>
<P>13&nbsp;yi&#353;&#601;p&#333;&#x1E6D; y&#601;hw&acirc; b&ecirc;n&icirc; &ucirc;&#x1E07;&ecirc;ne&#x1E35;&#257; &ucirc;n&#601;q&#257;man&icirc; y&#601;hw&acirc; mimme&#x1E35;&#x1E35;&#257; w&#601;y&#257;&#x1E0F;&icirc; l&#333;&#8217; &#x1E6F;ih&#601;yeh-b&#257;&#x1E35;&#601;: </P>
<P>14&nbsp;ka&#8217;&#259;&#353;er y&#333;&#8217;mar m&#601;&#353;al haqqa&#x1E0F;&#601;m&#333;n&icirc; m&#275;r&#601;&#353;&#257;&#8216;&icirc;m y&#275;&#x1E63;&#275;&#8217; re&#353;<sup>a</sup>&#8216; w&#601;y&#257;&#x1E0F;&icirc; l&#333;&#8217; &#x1E6F;ih&#601;yeh-b&#257;&#x1E35;&#601;: </P>
<P>15&nbsp;&#8217;<sup>a</sup>&#x1E25;&#259;r&ecirc; m&icirc; y&#257;&#x1E63;&#257;&#8217; mele&#x1E35;&#601; yi&#347;&#601;r&#257;&#8217;&#275;l &#8217;<sup>a</sup>&#x1E25;&#259;r&ecirc; m&icirc; &#8217;at&acirc; r&#333;&#x1E0F;&#275;f &#8217;<sup>a</sup>&#x1E25;&#259;r&ecirc; kele&#x1E07; m&#275;&#x1E6F; &#8217;<sup>a</sup>&#x1E25;&#259;r&ecirc; par&#601;&#8216;&#333;&#353; &#8217;e&#x1E25;&#257;&#x1E0F;: </P>
<P>16&nbsp;w&#601;h&#257;y&acirc; y&#601;hw&acirc; l&#601;&#x1E0F;ayy&#257;n w&#601;&#353;&#257;fa&#x1E6D; b&ecirc;n&icirc; &ucirc;&#x1E07;&ecirc;ne&#x1E35;&#257; w&#601;y&#275;re&#8217; w&#601;y&#257;r&#275;&#x1E07; &#8217;e&#x1E6F;-r&icirc;&#x1E07;&icirc; w&#601;yi&#353;&#601;p&#601;&#x1E6D;&#275;n&icirc; m&icirc;y&#257;&#x1E0F;e&#x1E35;&#257;: f</P>
<P>17&nbsp;way&#601;h&icirc;| k&#601;&#x1E35;allw&#333;&#x1E6F; d&#257;wi&#x1E0F; l&#601;&#x1E0F;ab&#275;r &#8217;e&#x1E6F;-had&#601;&#x1E07;&#257;r&icirc;m h&#257;&#8217;&#275;lleh &#8217;el-&#353;&#257;&#8217;&ucirc;l wayy&#333;&#8217;mer &#353;&#257;&#8217;&ucirc;l h&#259;q&#333;l&#601;&#x1E35;&#257; zeh b&#601;n&icirc; &#x1E0F;&#257;wi&#x1E0F; wayyi&#347;&#347;&#257;&#8217; &#353;&#257;&#8217;&ucirc;l q&#333;lw&#333; wayy&#275;&#x1E07;&#601;&#x1E35;&#x1E35;&#601;: </P>
<P>18&nbsp;wayy&#333;&#8217;mer &#8217;el-d&#257;wi&#x1E0F; &#x1E63;ad&icirc;q &#8217;at&acirc; mimmenn&icirc; k&icirc; &#8217;at&acirc; g&#601;mal&#601;tan&icirc; ha&#x1E6D;&#x1E6D;w&#333;&#x1E07;&acirc; wa&#8217;&#259;n&icirc; g&#601;mal&#601;t&icirc;&#x1E35;&#257; h&#257;r&#257;&#8216;&acirc;: </P>
<P>19&nbsp;<font color="brown">w&#601;&#8217;at&#601;</font> <font color="blue">w&#601;&#8217;at&acirc;</font> higa&#x1E0F;&#601;t&#257; hayyw&#333;m &#8217;&#275;&#x1E6F; &#8217;&#259;&#353;er-&#8216;&#257;&#347;&icirc;&#x1E6F;&acirc; &#8217;it&icirc; &#x1E6D;w&#333;&#x1E07;&acirc; &#8217;&#275;&#x1E6F; &#8217;&#259;&#353;er sig&#601;ran&icirc; y&#601;hw&acirc; b&#601;y&#257;&#x1E0F;&#601;&#x1E35;&#257; w&#601;l&#333;&#8217; h&#259;ra&#x1E21;&#601;t&#257;n&icirc;: </P>
<P>20&nbsp;w&#601;&#x1E35;&icirc;-yim&#601;&#x1E63;&#257;&#8217; &#8217;&icirc;&#353; &#8217;e&#x1E6F;-&#8217;&#333;y&#601;&#x1E07;w&#333; w&#601;&#353;ill&#601;&#x1E25;w&#333; b&#601;&#x1E0F;ere&#x1E35;&#601; &#x1E6D;w&#333;&#x1E07;&acirc; wayhw&acirc; y&#601;&#353;allem&#601;&#x1E35;&#257; &#x1E6D;w&#333;&#x1E07;&acirc; t<sup>a</sup>&#x1E25;a&#x1E6F; hayyw&#333;m hazzeh &#8217;&#259;&#353;er &#8216;&#257;&#347;&icirc;&#x1E6F;&acirc; l&icirc;: </P>
<P>21&nbsp;w&#601;&#8216;at&acirc; hinn&#275;h y&#257;&#x1E0F;<sup>a</sup>&#8216;&#601;t&icirc; k&icirc; m&#257;l&#333;&#x1E35;&#601; tim&#601;lw&#333;&#x1E35;&#601; w&#601;q&#257;m&acirc; b&#601;y&#257;&#x1E0F;&#601;&#x1E35;&#257; mam&#601;le&#x1E35;e&#x1E6F; yi&#347;&#601;r&#257;&#8217;&#275;l: </P>
<P>22&nbsp;w&#601;&#8216;at&acirc; hi&#353;&#353;&#257;&#x1E07;&#601;&#8216;&acirc; ll&icirc; bayhw&acirc; &#8217;im-ta&#x1E35;&#601;r&icirc;&#x1E6F; &#8217;e&#x1E6F;-zar&#601;&#8216;&icirc; &#8217;<sup>a</sup>&#x1E25;&#259;r&#257;y w&#601;&#8217;im-ta&#353;&#601;m&icirc;&#x1E0F; &#8217;e&#x1E6F;-&#353;&#601;m&icirc; mib&ecirc;&#x1E6F; &#8217;&#257;&#x1E07;&icirc;: </P>
<P>23&nbsp;wayyi&#353;&#353;&#257;&#x1E07;<sup>a</sup>&#8216; d&#257;wi&#x1E0F; l&#601;&#353;&#257;&#8217;&ucirc;l wayy&#275;le&#x1E35;&#601; &#353;&#257;&#8217;&ucirc;l &#8217;el-b&ecirc;&#x1E6F;w&#333; w&#601;&#x1E0F;&#257;wi&#x1E0F; wa&#8217;&#259;n&#257;&#353;&#257;yw &#8216;&#257;l&ucirc; &#8216;al-hamm&#601;&#x1E63;&ucirc;&#x1E0F;&acirc;: f</P>
</TD>
</TABLE>
<P><HR>
<CENTER>
<A HREF="sa1025.htm">Next: 1 Samuel (1 Shmuel) Chapter 25</A></CENTER>
</BODY>
</HTML>
