<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Chronicles (1 Divrey Yamim): 1 Chronicles (1 Divrey Yamim) Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1018.htm">Polyglot</A>&nbsp;
<A HREF="../kjv/ch1018.htm">KJV</A>&nbsp;
<A HREF="../sep/ch1018.htm">Sep</A>&nbsp;
<A HREF="../vul/ch1018.htm">Vul</A>&nbsp;

<BR>
<BR><A HREF="ch1.htm">1 Chronicles (1 Divrey Yamim) Index</A><BR>
&nbsp;
<A HREF="ch1017.htm">Previous</A>&nbsp;
<A HREF="ch1019.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Chronicles (1 Divrey Yamim) Chapter 18</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְהִי֙ אַחֲרֵי־כֵ֔ן וַיַּ֥ךְ דָּוִ֛יד אֶת־פְּלִשְׁתִּ֖ים וַיַּכְנִיעֵ֑ם וַיִּקַּ֛ח אֶת־גַּ֥ת וּבְנֹתֶ֖יהָ מִיַּ֥ד פְּלִשְׁתִּֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּ֖ךְ אֶת־מוֹאָ֑ב וַיִּהְי֤וּ מוֹאָב֙ עֲבָדִ֣ים לְדָוִ֔יד נֹשְׂאֵ֖י מִנְחָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיַּ֥ךְ דָּוִ֛יד אֶת־הֲדַדְעֶ֥זֶר מֶֽלֶךְ־צוֹבָ֖ה חֲמָ֑תָה בְּלֶכְתּ֕וֹ לְהַצִּ֥יב יָד֖וֹ בִּֽנְהַר־פְּרָֽת׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיִּלְכֹּד֩ דָּוִ֨יד מִמֶּ֜נּוּ אֶ֣לֶף רֶ֗כֶב וְשִׁבְעַ֤ת אֲלָפִים֙ פָּֽרָשִׁ֔ים וְעֶשְׂרִ֥ים אֶ֖לֶף אִ֣ישׁ רַגְלִ֑י וַיְעַקֵּ֤ר דָּוִיד֙ אֶת־כָּל־הָרֶ֔כֶב וַיּוֹתֵ֥ר מִמֶּ֖נּוּ מֵ֥אָה רָֽכֶב׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיָּבֹא֙ אֲרַ֣ם דַּרְמֶ֔שֶׂק לַעְז֕וֹר לַהֲדַדְעֶ֖זֶר מֶ֣לֶךְ צוֹבָ֑ה וַיַּ֤ךְ דָּוִיד֙ בַּאֲרָ֔ם עֶשְׂרִֽים־וּשְׁנַ֥יִם אֶ֖לֶף אִֽישׁ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיָּ֤שֶׂם דָּוִיד֙ בַּאֲרַ֣ם דַּרְמֶ֔שֶׂק וַיְהִ֤י אֲרָם֙ לְדָוִ֔יד עֲבָדִ֖ים נֹשְׂאֵ֣י מִנְחָ֑ה וַיּ֤וֹשַׁע יְהוָה֙ לְדָוִ֔יד בְּכֹ֖ל אֲשֶׁ֥ר הָלָֽךְ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיִּקַּ֣ח דָּוִ֗יד אֵ֚ת שִׁלְטֵ֣י הַזָּהָ֔ב אֲשֶׁ֣ר הָי֔וּ עַ֖ל עַבְדֵ֣י הֲדַדְעָ֑זֶר וַיְבִיאֵ֖ם יְרוּשָׁלִָֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּמִטִּבְחַ֤ת וּמִכּוּן֙ עָרֵ֣י הֲדַדְעֶ֔זֶר לָקַ֥ח דָּוִ֛יד נְחֹ֖שֶׁת רַבָּ֣ה מְאֹ֑ד בָּ֣הּ׀ עָשָׂ֣ה שְׁלֹמֹ֗ה אֶת־יָ֤ם הַנְּחֹ֙שֶׁת֙ וְאֶת־הָֽעַמּוּדִ֔ים וְאֵ֖ת כְּלֵ֥י הַנְּחֹֽשֶׁת׃ פ</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַיִּשְׁמַ֕ע תֹּ֖עוּ מֶ֣לֶךְ חֲמָ֑ת כִּ֚י הִכָּ֣ה דָוִ֔יד אֶת־כָּל־חֵ֖יל הֲדַדְעֶ֥זֶר מֶֽלֶךְ־צוֹבָֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּשְׁלַ֣ח אֶת־הֲדֽוֹרָם־בְּנ֣וֹ אֶל־הַמֶּֽלֶךְ־דָּ֠וִיד <font color="brown">לשאול־</font> <font color="blue">לִשְׁאָל־</font> ל֨וֹ לְשָׁל֜וֹם וּֽלְבָרֲכ֗וֹ עַל֩ אֲשֶׁ֨ר נִלְחַ֤ם בַּהֲדַדְעֶ֙זֶר֙ וַיַּכֵּ֔הוּ כִּי־אִ֛ישׁ מִלְחֲמ֥וֹת תֹּ֖עוּ הָיָ֣ה הֲדַדְעָ֑זֶר וְכֹ֗ל כְּלֵ֛י זָהָ֥ב וָכֶ֖סֶף וּנְחֹֽשֶׁת׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;גַּם־אֹתָ֗ם הִקְדִּ֞ישׁ הַמֶּ֤לֶךְ דָּוִיד֙ לַיהוָ֔ה עִם־הַכֶּ֙סֶף֙ וְהַזָּהָ֔ב אֲשֶׁ֥ר נָשָׂ֖א מִכָּל־הַגּוֹיִ֑ם מֵֽאֱד֤וֹם וּמִמּוֹאָב֙ וּמִבְּנֵ֣י עַמּ֔וֹן וּמִפְּלִשְׁתִּ֖ים וּמֵֽעֲמָלֵֽק׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאַבְשַׁ֣י בֶּן־צְרוּיָ֗ה הִכָּ֤ה אֶת־אֱדוֹם֙ בְּגֵ֣יא הַמֶּ֔לַח שְׁמוֹנָ֥ה עָשָׂ֖ר אָֽלֶף׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיָּ֤שֶׂם בֶּֽאֱדוֹם֙ נְצִיבִ֔ים וַיִּהְי֥וּ כָל־אֱד֖וֹם עֲבָדִ֣ים לְדָוִ֑יד וַיּ֤וֹשַׁע יְהוָה֙ אֶת־דָּוִ֔יד בְּכֹ֖ל אֲשֶׁ֥ר הָלָֽךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיִּמְלֹ֥ךְ דָּוִ֖יד עַל־כָּל־יִשְׂרָאֵ֑ל וַיְהִ֗י עֹשֶׂ֛ה מִשְׁפָּ֥ט וּצְדָקָ֖ה לְכָל־עַמּֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְיוֹאָ֥ב בֶּן־צְרוּיָ֖ה עַל־הַצָּבָ֑א וִיהוֹשָׁפָ֥ט בֶּן־אֲחִיל֖וּד מַזְכִּֽיר׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְצָד֧וֹק בֶּן־אֲחִיט֛וּב וַאֲבִימֶ֥לֶךְ בֶּן־אֶבְיָתָ֖ר כֹּהֲנִ֑ים וְשַׁוְשָׁ֖א סוֹפֵֽר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וּבְנָיָ֙הוּ֙ בֶּן־יְה֣וֹיָדָ֔ע עַל־הַכְּרֵתִ֖י וְהַפְּלֵתִ֑י וּבְנֵי־דָוִ֥יד הָרִאשֹׁנִ֖ים לְיַ֥ד הַמֶּֽלֶךְ׃ פ</P>
</TD>
<TD WIDTH="50%">
<P>1&nbsp;way&#601;h&icirc; &#8217;<sup>a</sup>&#x1E25;&#259;r&ecirc;-&#x1E35;&#275;n wayya&#x1E35;&#601; d&#257;w&icirc;&#x1E0F; &#8217;e&#x1E6F;-p&#601;li&#353;&#601;t&icirc;m wayya&#x1E35;&#601;n&icirc;&#8216;&#275;m wayyiqq<sup>a</sup>&#x1E25; &#8217;e&#x1E6F;-ga&#x1E6F; &ucirc;&#x1E07;&#601;n&#333;&#x1E6F;eyh&#257; m&icirc;ya&#x1E0F; p&#601;li&#353;&#601;t&icirc;m: </P>
<P>2&nbsp;wayya&#x1E35;&#601; &#8217;e&#x1E6F;-mw&#333;&#8217;&#257;&#x1E07; wayyih&#601;y&ucirc; mw&#333;&#8217;&#257;&#x1E07; &#8216;&#259;&#x1E07;&#257;&#x1E0F;&icirc;m l&#601;&#x1E0F;&#257;w&icirc;&#x1E0F; n&#333;&#347;&#601;&#8217;&ecirc; min&#601;&#x1E25;&acirc;: </P>
<P>3&nbsp;wayya&#x1E35;&#601; d&#257;w&icirc;&#x1E0F; &#8217;e&#x1E6F;-h&#259;&#x1E0F;a&#x1E0F;&#601;&#8216;ezer mele&#x1E35;&#601;-&#x1E63;w&#333;&#x1E07;&acirc; &#x1E25;&#259;m&#257;&#x1E6F;&acirc; b&#601;le&#x1E35;&#601;tw&#333; l&#601;ha&#x1E63;&#x1E63;&icirc;&#x1E07; y&#257;&#x1E0F;w&#333; bin&#601;har-p&#601;r&#257;&#x1E6F;: </P>
<P>4&nbsp;wayyil&#601;k&#333;&#x1E0F; d&#257;w&icirc;&#x1E0F; mimmenn&ucirc; &#8217;elef re&#x1E35;e&#x1E07; w&#601;&#353;i&#x1E07;&#601;&#8216;a&#x1E6F; &#8217;&#259;l&#257;f&icirc;m p&#257;r&#257;&#353;&icirc;m w&#601;&#8216;e&#347;&#601;r&icirc;m &#8217;elef &#8217;&icirc;&#353; ra&#x1E21;&#601;l&icirc; way&#601;&#8216;aqq&#275;r d&#257;w&icirc;&#x1E0F; &#8217;e&#x1E6F;-k&#257;l-h&#257;re&#x1E35;e&#x1E07; wayyw&#333;&#x1E6F;&#275;r mimmenn&ucirc; m&#275;&#8217;&acirc; r&#257;&#x1E35;e&#x1E07;: </P>
<P>5&nbsp;wayy&#257;&#x1E07;&#333;&#8217; &#8217;&#259;ram dar&#601;me&#347;eq l<sup>a</sup>&#8216;&#601;zw&#333;r lah&#259;&#x1E0F;a&#x1E0F;&#601;&#8216;ezer mele&#x1E35;&#601; &#x1E63;w&#333;&#x1E07;&acirc; wayya&#x1E35;&#601; d&#257;w&icirc;&#x1E0F; ba&#8217;&#259;r&#257;m &#8216;e&#347;&#601;r&icirc;m-&ucirc;&#353;&#601;nayim &#8217;elef &#8217;&icirc;&#353;: </P>
<P>6&nbsp;wayy&#257;&#347;em d&#257;w&icirc;&#x1E0F; ba&#8217;&#259;ram dar&#601;me&#347;eq way&#601;h&icirc; &#8217;&#259;r&#257;m l&#601;&#x1E0F;&#257;w&icirc;&#x1E0F; &#8216;&#259;&#x1E07;&#257;&#x1E0F;&icirc;m n&#333;&#347;&#601;&#8217;&ecirc; min&#601;&#x1E25;&acirc; wayyw&#333;&#353;<sup>a</sup>&#8216; y&#601;hw&acirc; l&#601;&#x1E0F;&#257;w&icirc;&#x1E0F; b&#601;&#x1E35;&#333;l &#8217;&#259;&#353;er h&#257;l&#257;&#x1E35;&#601;: </P>
<P>7&nbsp;wayyiqq<sup>a</sup>&#x1E25; d&#257;w&icirc;&#x1E0F; &#8217;&#275;&#x1E6F; &#353;il&#601;&#x1E6D;&ecirc; hazz&acirc;&#257;&#x1E07; &#8217;&#259;&#353;er h&#257;y&ucirc; &#8216;al &#8216;a&#x1E07;&#601;&#x1E0F;&ecirc; h&#259;&#x1E0F;a&#x1E0F;&#601;&#8216;&#257;zer way&#601;&#x1E07;&icirc;&#8217;&#275;m y&#601;r&ucirc;&#353;&#257;l&#257;im: </P>
<P>8&nbsp;&ucirc;mi&#x1E6D;&#x1E6D;i&#x1E07;&#601;&#x1E25;a&#x1E6F; &ucirc;mik&ucirc;n &#8216;&#257;r&ecirc; h&#259;&#x1E0F;a&#x1E0F;&#601;&#8216;ezer l&#257;q<sup>a</sup>&#x1E25; d&#257;w&icirc;&#x1E0F; n&#601;&#x1E25;&#333;&#353;e&#x1E6F; rab&acirc; m&#601;&#8217;&#333;&#x1E0F; b&#257;h| &#8216;&#257;&#347;&acirc; &#353;&#601;l&#333;m&#333;h &#8217;e&#x1E6F;-y&#257;m hann&#601;&#x1E25;&#333;&#353;e&#x1E6F; w&#601;&#8217;e&#x1E6F;-h&#257;&#8216;amm&ucirc;&#x1E0F;&icirc;m w&#601;&#8217;&#275;&#x1E6F; k&#601;l&ecirc; hann&#601;&#x1E25;&#333;&#353;e&#x1E6F;: f</P>
<P>9&nbsp;wayyi&#353;&#601;m<sup>a</sup>&#8216; t&#333;&#8216;&ucirc; mele&#x1E35;&#601; &#x1E25;&#259;m&#257;&#x1E6F; k&icirc; hik&acirc; &#x1E0F;&#257;w&icirc;&#x1E0F; &#8217;e&#x1E6F;-k&#257;l-&#x1E25;&ecirc;l h&#259;&#x1E0F;a&#x1E0F;&#601;&#8216;ezer mele&#x1E35;&#601;-&#x1E63;w&#333;&#x1E07;&acirc;: </P>
<P>10&nbsp;wayyi&#353;&#601;l<sup>a</sup>&#x1E25; &#8217;e&#x1E6F;-h&#259;&#x1E0F;w&#333;r&#257;m-b&#601;nw&#333; &#8217;el-hammele&#x1E35;&#601;-d&#257;w&icirc;&#x1E0F; <font color="brown">li&#353;&#601;&#8217;w&#333;l-</font> <font color="blue">li&#353;&#601;&#8217;&#257;l-</font> lw&#333; l&#601;&#353;&#257;lw&#333;m &ucirc;l&#601;&#x1E07;&#257;r&#259;&#x1E35;w&#333; &#8216;al &#8217;&#259;&#353;er nil&#601;&#x1E25;am bah&#259;&#x1E0F;a&#x1E0F;&#601;&#8216;ezer wayyak&#275;h&ucirc; k&icirc;-&#8217;&icirc;&#353; mil&#601;&#x1E25;&#259;mw&#333;&#x1E6F; t&#333;&#8216;&ucirc; h&#257;y&acirc; h&#259;&#x1E0F;a&#x1E0F;&#601;&#8216;&#257;zer w&#601;&#x1E35;&#333;l k&#601;l&ecirc; z&acirc;&#257;&#x1E07; w&#257;&#x1E35;esef &ucirc;n&#601;&#x1E25;&#333;&#353;e&#x1E6F;: </P>
<P>11&nbsp;gam-&#8217;&#333;&#x1E6F;&#257;m hiq&#601;d&icirc;&#353; hammele&#x1E35;&#601; d&#257;w&icirc;&#x1E0F; layhw&acirc; &#8216;im-hakesef w&#601;hazz&acirc;&#257;&#x1E07; &#8217;&#259;&#353;er n&#257;&#347;&#257;&#8217; mik&#257;l-hagw&#333;yim m&#275;&#8217;&#277;&#x1E0F;w&#333;m &ucirc;mimmw&#333;&#8217;&#257;&#x1E07; &ucirc;mib&#601;n&ecirc; &#8216;ammw&#333;n &ucirc;mip&#601;li&#353;&#601;t&icirc;m &ucirc;m&#275;&#8216;&#259;m&#257;l&#275;q: </P>
<P>12&nbsp;w&#601;&#8217;a&#x1E07;&#601;&#353;ay ben-&#x1E63;&#601;r&ucirc;y&acirc; hik&acirc; &#8217;e&#x1E6F;-&#8217;&#277;&#x1E0F;w&#333;m b&#601;&#x1E21;&ecirc;&#8217; hammel<sup>a</sup>&#x1E25; &#353;&#601;mw&#333;n&acirc; &#8216;&#257;&#347;&#257;r &#8217;&#257;lef: </P>
<P>13&nbsp;wayy&#257;&#347;em be&#8217;&#277;&#x1E0F;w&#333;m n&#601;&#x1E63;&icirc;&#x1E07;&icirc;m wayyih&#601;y&ucirc; &#x1E35;&#257;l-&#8217;&#277;&#x1E0F;w&#333;m &#8216;&#259;&#x1E07;&#257;&#x1E0F;&icirc;m l&#601;&#x1E0F;&#257;w&icirc;&#x1E0F; wayyw&#333;&#353;<sup>a</sup>&#8216; y&#601;hw&acirc; &#8217;e&#x1E6F;-d&#257;w&icirc;&#x1E0F; b&#601;&#x1E35;&#333;l &#8217;&#259;&#353;er h&#257;l&#257;&#x1E35;&#601;: </P>
<P>14&nbsp;wayyim&#601;l&#333;&#x1E35;&#601; d&#257;w&icirc;&#x1E0F; &#8216;al-k&#257;l-yi&#347;&#601;r&#257;&#8217;&#275;l way&#601;h&icirc; &#8216;&#333;&#347;eh mi&#353;&#601;p&#257;&#x1E6D; &ucirc;&#x1E63;&#601;&#x1E0F;&#257;q&acirc; l&#601;&#x1E35;&#257;l-&#8216;ammw&#333;: </P>
<P>15&nbsp;w&#601;yw&#333;&#8217;&#257;&#x1E07; ben-&#x1E63;&#601;r&ucirc;y&acirc; &#8216;al-ha&#x1E63;&#x1E63;&#257;&#x1E07;&#257;&#8217; w&icirc;hw&#333;&#353;&#257;f&#257;&#x1E6D; ben-&#8217;&#259;&#x1E25;&icirc;l&ucirc;&#x1E0F; maz&#601;k&icirc;r: </P>
<P>16&nbsp;w&#601;&#x1E63;&#257;&#x1E0F;w&#333;q ben-&#8217;&#259;&#x1E25;&icirc;&#x1E6D;&ucirc;&#x1E07; wa&#8217;&#259;&#x1E07;&icirc;mele&#x1E35;&#601; ben-&#8217;e&#x1E07;&#601;y&#257;&#x1E6F;&#257;r k&#333;h&#259;n&icirc;m w&#601;&#353;aw&#601;&#353;&#257;&#8217; sw&#333;f&#275;r: </P>
<P>17&nbsp;&ucirc;&#x1E07;&#601;n&#257;y&acirc;&ucirc; ben-y&#601;hw&#333;y&#257;&#x1E0F;&#257;&#8216; &#8216;al-hak&#601;r&#275;&#x1E6F;&icirc; w&#601;hap&#601;l&#275;&#x1E6F;&icirc; &ucirc;&#x1E07;&#601;n&ecirc;-&#x1E0F;&#257;w&icirc;&#x1E0F; h&#257;ri&#8217;&#353;&#333;n&icirc;m l&#601;ya&#x1E0F; hammele&#x1E35;&#601;: f</P>
</TD>
</TABLE>
<P><HR>
<CENTER>
<A HREF="ch1019.htm">Next: 1 Chronicles (1 Divrey Yamim) Chapter 19</A></CENTER>
</BODY>
</HTML>
