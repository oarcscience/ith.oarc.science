[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/est007)  [KJV](../kjv/est007)  [Sep](../sep/est007.md) 
[Vul](../vul/est007.md)   
  
[Esther (Esther) Index](est.md)  
  [Previous](est006)  [Next](est008.md) 

------------------------------------------------------------------------

### Tanach (Hebrew): Esther (Esther) Chapter 7

‎<span id="001">1</span> ‏וַיָּבֹ֤א הַמֶּ֙לֶךְ֙ וְהָמָ֔ן לִשְׁתּ֖וֹת
עִם־אֶסְתֵּ֥ר הַמַּלְכָּֽה׃

‎<span id="002">2</span> ‏וַיֹּאמֶר֩ הַמֶּ֨לֶךְ לְאֶסְתֵּ֜ר גַּ֣ם
בַּיּ֤וֹם הַשֵּׁנִי֙ בְּמִשְׁתֵּ֣ה הַיַּ֔יִן מַה־שְּׁאֵלָתֵ֛ךְ אֶסְתֵּ֥ר
הַמַּלְכָּ֖ה וְתִנָּ֣תֵֽן לָ֑ךְ וּמַה־בַּקָּשָׁתֵ֛ךְ עַד־חֲצִ֥י
הַמַּלְכ֖וּת וְתֵעָֽשׂ׃

‎<span id="003">3</span> ‏וַתַּ֨עַן אֶסְתֵּ֤ר הַמַּלְכָּה֙ וַתֹּאמַ֔ר
אִם־מָצָ֨אתִי חֵ֤ן בְּעֵינֶ֙יךָ֙ הַמֶּ֔לֶךְ וְאִם־עַל־הַמֶּ֖לֶךְ ט֑וֹב
תִּנָּֽתֶן־לִ֤י נַפְשִׁי֙ בִּשְׁאֵ֣לָתִ֔י וְעַמִּ֖י בְּבַקָּשָׁתִֽי׃

‎<span id="004">4</span> ‏כִּ֤י נִמְכַּ֙רְנוּ֙ אֲנִ֣י וְעַמִּ֔י
לְהַשְׁמִ֖יד לַהֲר֣וֹג וּלְאַבֵּ֑ד וְ֠אִלּוּ לַעֲבָדִ֨ים וְלִשְׁפָח֤וֹת
נִמְכַּ֙רְנוּ֙ הֶחֱרַ֔שְׁתִּי כִּ֣י אֵ֥ין הַצָּ֛ר שׁוֶֹ֖ה בְּנֵ֥זֶק
הַמֶּֽלֶךְ׃ ס

‎<span id="005">5</span> ‏וַיֹּ֙אמֶר֙ הַמֶּ֣לֶךְ אֲחַשְׁוֵר֔וֹשׁ
וַיֹּ֖אמֶר לְאֶסְתֵּ֣ר הַמַּלְכָּ֑ה מִ֣י ה֥וּא זֶה֙ וְאֵֽי־זֶ֣ה ה֔וּא
אֲשֶׁר־מְלָא֥וֹ לִבּ֖וֹ לַעֲשׂ֥וֹת כֵּֽן׃

‎<span id="006">6</span> ‏וַתֹּ֣אמֶר־אֶסְתֵּ֔ר אִ֚ישׁ צַ֣ר וְאוֹיֵ֔ב
הָמָ֥ן<sup>3</sup> הָרָ֖ע הַזֶּ֑ה וְהָמָ֣ן נִבְעַ֔ת מִלִּפְנֵ֥י
הַמֶּ֖לֶךְ וְהַמַּלְכָּֽה׃

‎<span id="007">7</span> ‏וְהַמֶּ֜לֶךְ קָ֤ם בַּחֲמָתוֹ֙ מִמִּשְׁתֵּ֣ה
הַיַּ֔יִן אֶל־גִּנַּ֖ת הַבִּיתָ֑ן וְהָמָ֣ן עָמַ֗ד לְבַקֵּ֤שׁ
עַל־נַפְשׁוֹ֙ מֵֽאֶסְתֵּ֣ר הַמַּלְכָּ֔ה כִּ֣י רָאָ֔ה כִּֽי־כָלְתָ֥ה
אֵלָ֛יו הָרָעָ֖ה מֵאֵ֥ת הַמֶּֽלֶךְ׃

‎<span id="008">8</span> ‏וְהַמֶּ֡לֶךְ שָׁב֩ מִגִּנַּ֨ת הַבִּיתָ֜ן
אֶל־בֵּ֣ית׀ מִשְׁתֵּ֣ה הַיַּ֗יִן וְהָמָן֙ נֹפֵ֔ל עַל־הַמִּטָּה֙ אֲשֶׁ֣ר
אֶסְתֵּ֣ר עָלֶ֔יהָ וַיֹּ֣אמֶר הַמֶּ֔לֶךְ הֲ֠גַם לִכְבּ֧וֹשׁ
אֶת־הַמַּלְכָּ֛ה עִמִּ֖י בַּבָּ֑יִת הַדָּבָ֗ר יָצָא֙ מִפִּ֣י הַמֶּ֔לֶךְ
וּפְנֵ֥י הָמָ֖ן חָפֽוּ׃ ס

‎<span id="009">9</span> ‏וַיֹּ֣אמֶר חַ֠רְבוֹנָה אֶחָ֨ד
מִן־הַסָּרִיסִ֜ים לִפְנֵ֣י הַמֶּ֗לֶךְ גַּ֣ם הִנֵּה־הָעֵ֣ץ אֲשֶׁר־עָשָׂ֪ה
הָמָ֟ן לְֽמָרְדֳּכַ֞י אֲשֶׁ֧ר דִּבֶּר־ט֣וֹב עַל־הַמֶּ֗לֶךְ עֹמֵד֙
בְּבֵ֣ית הָמָ֔ן גָּבֹ֖הַּ חֲמִשִּׁ֣ים אַמָּ֑ה וַיֹּ֥אמֶר הַמֶּ֖לֶךְ
תְּלֻ֥הוּ עָלָֽיו׃

‎<span id="010">10</span> ‏וַיִּתְלוּ֙ אֶת־הָמָ֔ן עַל־הָעֵ֖ץ
אֲשֶׁר־הֵכִ֣ין לְמָרְדֳּכָ֑י וַחֲמַ֥ת הַמֶּ֖לֶךְ שָׁכָֽכָה׃ פ

1 wayyāḇō’ hammeleḵə wəhāmān lišətwōṯ ‘im-’esətēr hammaləkâ:

2 wayyō’mer hammeleḵə lə’esətēr gam bayywōm haššēnî bəmišətēh hayyayin
mah-ššə’ēlāṯēḵə ’esətēr hammaləkâ wəṯinnāṯēn lāḵə ûmah-baqqāšāṯēḵə
‘aḏ-ḥăṣî hammaləḵûṯ wəṯē‘āś:

3 wat<sup>a</sup>‘an ’esətēr hammaləkâ watō’mar ’im-māṣā’ṯî ḥēn
bə‘êneyḵā hammeleḵə wə’im-‘al-hammeleḵə ṭwōḇ tinnāṯen-lî nafəšî
bišə’ēlāṯî wə‘ammî bəḇaqqāšāṯî:

4 kî niməkarənû ’ănî wə‘ammî ləhašəmîḏ lahărwōḡ ûlə’abēḏ wə’illû
l<sup>a</sup>‘ăḇāḏîm wəlišəfāḥwōṯ niməkarənû heḥĕrašətî kî ’ên haṣṣār
šwōeh bənēzeq hammeleḵə: s

5 wayyō’mer hammeleḵə ’ăḥašəwērwōš wayyō’mer lə’esətēr hammaləkâ mî hû’
zeh wə’ê-zeh hû’ ’ăšer-məlā’wō libwō l<sup>a</sup>‘ăśwōṯ kēn:

6 watō’mer-’esətēr ’îš ṣar wə’wōyēḇ hāmān<sup>3</sup> hārā‘ hazzeh
wəhāmān niḇə‘aṯ millifənê hammeleḵə wəhammaləkâ:

7 wəhammeleḵə qām b<sup>a</sup>ḥămāṯwō mimmišətēh hayyayin ’el-ginnaṯ
habîṯān wəhāmān ‘āmaḏ ləḇaqqēš ‘al-nafəšwō mē’esətēr hammaləkâ kî rā’â
kî-ḵāləṯâ ’ēlāyw hārā‘â mē’ēṯ hammeleḵə:

8 wəhammeleḵə šāḇ miginnaṯ habîṯān ’el-bêṯ\| mišətēh hayyayin wəhāmān
nōfēl ‘al-hammiṭṭâ ’ăšer ’esətēr ‘āleyhā wayyō’mer hammeleḵə hăḡam
liḵəbwōš ’eṯ-hammaləkâ ‘immî babāyiṯ hadāḇār yāṣā’ mipî hammeleḵə ûfənê
hāmān ḥāfû: s

9 wayyō’mer ḥarəḇwōnâ ’eḥāḏ min-hassārîsîm lifənê hammeleḵə gam
hinnēh-hā‘ēṣ ’ăšer-‘āśâ hāmān ləmārədŏḵay ’ăšer diber-ṭwōḇ ‘al-hammeleḵə
‘ōmēḏ bəḇêṯ hāmān gāḇōhha ḥămiššîm ’ammâ wayyō’mer hammeleḵə təluhû
‘ālāyw:

10 wayyiṯəlû ’eṯ-hāmān ‘al-hā‘ēṣ ’ăšer-hēḵîn ləmārədŏḵāy
w<sup>a</sup>ḥămaṯ hammeleḵə šāḵāḵâ: f

------------------------------------------------------------------------

[Next: Esther (Esther) Chapter 8](est008.md)
