<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 1 Samuel (1 Shmuel): 1 Samuel (1 Shmuel) Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1012.htm">Polyglot</A>&nbsp;
<A HREF="../kjv/sa1012.htm">KJV</A>&nbsp;
<A HREF="../sep/sa1012.htm">Sep</A>&nbsp;
<A HREF="../vul/sa1012.htm">Vul</A>&nbsp;

<BR>
<BR><A HREF="sa1.htm">1 Samuel (1 Shmuel) Index</A><BR>
&nbsp;
<A HREF="sa1011.htm">Previous</A>&nbsp;
<A HREF="sa1013.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 1 Samuel (1 Shmuel) Chapter 12</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיֹּ֤אמֶר שְׁמוּאֵל֙ אֶל־כָּל־יִשְׂרָאֵ֔ל הִנֵּה֙ שָׁמַ֣עְתִּי בְקֹֽלְכֶ֔ם לְכֹ֥ל אֲשֶׁר־אֲמַרְתֶּ֖ם לִ֑י וָאַמְלִ֥יךְ עֲלֵיכֶ֖ם מֶֽלֶךְ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְעַתָּ֞ה הִנֵּ֥ה הַמֶּ֣לֶךְ׀ מִתְהַלֵּ֣ךְ לִפְנֵיכֶ֗ם וַאֲנִי֙ זָקַ֣נְתִּי וָשַׂ֔בְתִּי וּבָנַ֖י הִנָּ֣ם אִתְּכֶ֑ם וַאֲנִי֙ הִתְהַלַּ֣כְתִּי לִפְנֵיכֶ֔ם מִנְּעֻרַ֖י עַד־הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הִנְנִ֣י עֲנ֣וּ בִי֩ נֶ֨גֶד יְהוָ֜ה וְנֶ֣גֶד מְשִׁיח֗וֹ אֶת־שׁוֹר֩׀ מִ֨י לָקַ֜חְתִּי וַחֲמ֧וֹר מִ֣י לָקַ֗חְתִּי וְאֶת־מִ֤י עָשַׁ֙קְתִּי֙ אֶת־מִ֣י רַצּ֔וֹתִי וּמִיַּד־מִי֙ לָקַ֣חְתִּי כֹ֔פֶר וְאַעְלִ֥ים עֵינַ֖י בּ֑וֹ וְאָשִׁ֖יב לָכֶֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּ֣אמְר֔וּ לֹ֥א עֲשַׁקְתָּ֖נוּ וְלֹ֣א רַצּוֹתָ֑נוּ וְלֹֽא־לָקַ֥חְתָּ מִיַּד־אִ֖ישׁ מְאֽוּמָה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֹּ֨אמֶר אֲלֵיהֶ֜ם עֵ֧ד יְהוָ֣ה בָּכֶ֗ם וְעֵ֤ד מְשִׁיחוֹ֙ הַיּ֣וֹם הַזֶּ֔ה כִּ֣י לֹ֧א מְצָאתֶ֛ם בְּיָדִ֖י מְא֑וּמָה וַיֹּ֖אמֶר עֵֽד׃ פ</P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֥אמֶר שְׁמוּאֵ֖ל אֶל־הָעָ֑ם יְהוָ֗ה אֲשֶׁ֤ר עָשָׂה֙ אֶת־מֹשֶׁ֣ה וְאֶֽת־אַהֲרֹ֔ן וַאֲשֶׁ֧ר הֶעֱלָ֛ה אֶת־אֲבֹתֵיכֶ֖ם מֵאֶ֥רֶץ מִצְרָֽיִם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְעַתָּ֗ה הִֽתְיַצְּב֛וּ וְאִשָּׁפְטָ֥ה אִתְּכֶ֖ם לִפְנֵ֣י יְהוָ֑ה אֵ֚ת כָּל־צִדְק֣וֹת יְהוָ֔ה אֲשֶׁר־עָשָׂ֥ה אִתְּכֶ֖ם וְאֶת־אֲבוֹתֵיכֶֽם׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כַּֽאֲשֶׁר־בָּ֥א יַעֲקֹ֖ב מִצְרָ֑יִם וַיִּזְעֲק֤וּ אֲבֽוֹתֵיכֶם֙ אֶל־יְהוָ֔ה וַיִּשְׁלַ֨ח יְהוָ֜ה אֶת־מֹשֶׁ֣ה וְאֶֽת־אַהֲרֹ֗ן וַיּוֹצִ֤יאוּ אֶת־אֲבֹֽתֵיכֶם֙ מִמִּצְרַ֔יִם וַיֹּשִׁב֖וּם בַּמָּק֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיִּשְׁכְּח֖וּ אֶת־יְהוָ֣ה אֱלֹהֵיהֶ֑ם וַיִּמְכֹּ֣ר אֹתָ֡ם בְּיַ֣ד סִֽיסְרָא֩ שַׂר־צְבָ֨א חָצ֜וֹר וּבְיַד־פְּלִשְׁתִּ֗ים וּבְיַד֙ מֶ֣לֶךְ מוֹאָ֔ב וַיִּֽלָּחֲמ֖וּ בָּֽם׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיִּזְעֲק֤וּ אֶל־יְהוָה֙ <font color="brown">ויאמר</font> <font color="blue">וַיֹּאמְר֣וּ</font> חָטָ֔אנוּ כִּ֤י עָזַ֙בְנוּ֙ אֶת־יְהוָ֔ה וַנַּעֲבֹ֥ד אֶת־הַבְּעָלִ֖ים וְאֶת־הָעַשְׁתָּר֑וֹת וְעַתָּ֗ה הַצִּילֵ֛נוּ מִיַּ֥ד אֹיְבֵ֖ינוּ וְנַעַבְדֶֽךָּ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיִּשְׁלַ֤ח יְהוָה֙ אֶת־יְרֻבַּ֣עַל וְאֶת־בְּדָ֔ן וְאֶת־יִפְתָּ֖ח וְאֶת־שְׁמוּאֵ֑ל וַיַּצֵּ֨ל אֶתְכֶ֜ם מִיַּ֤ד אֹֽיְבֵיכֶם֙ מִסָּבִ֔יב וַתֵּשְׁב֖וּ בֶּֽטַח׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַתִּרְא֗וּ כִּֽי־נָחָ֞שׁ מֶ֣לֶךְ בְּנֵֽי־עַמּוֹן֮ בָּ֣א עֲלֵיכֶם֒ וַתֹּ֣אמְרוּ לִ֔י לֹ֕א כִּי־מֶ֖לֶךְ יִמְלֹ֣ךְ עָלֵ֑ינוּ וַיהוָ֥ה אֱלֹהֵיכֶ֖ם מַלְכְּכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְעַתָּ֗ה הִנֵּ֥ה הַמֶּ֛לֶךְ אֲשֶׁ֥ר בְּחַרְתֶּ֖ם אֲשֶׁ֣ר שְׁאֶלְתֶּ֑ם וְהִנֵּ֨ה נָתַ֧ן יְהוָ֛ה עֲלֵיכֶ֖ם מֶֽלֶךְ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;אִם־תִּֽירְא֣וּ אֶת־יְהוָ֗ה וַעֲבַדְתֶּ֤ם אֹתוֹ֙ וּשְׁמַעְתֶּ֣ם בְּקֹל֔וֹ וְלֹ֥א תַמְר֖וּ אֶת־פִּ֣י יְהוָ֑ה וִהְיִתֶ֣ם גַּם־אַתֶּ֗ם וְגַם־הַמֶּ֙לֶךְ֙ אֲשֶׁ֣ר מָלַ֣ךְ עֲלֵיכֶ֔ם אַחַ֖ר יְהוָ֥ה אֱלֹהֵיכֶֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאִם־לֹ֤א תִשְׁמְעוּ֙ בְּק֣וֹל יְהוָ֔ה וּמְרִיתֶ֖ם אֶת־פִּ֣י יְהוָ֑ה וְהָיְתָ֧ה יַד־יְהוָ֛ה בָּכֶ֖ם וּבַאֲבֹתֵיכֶֽם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;גַּם־עַתָּה֙ הִתְיַצְּב֣וּ וּרְא֔וּ אֶת־הַדָּבָ֥ר הַגָּד֖וֹל הַזֶּ֑ה אֲשֶׁ֣ר יְהוָ֔ה עֹשֶׂ֖ה לְעֵינֵיכֶֽם׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הֲל֤וֹא קְצִיר־חִטִּים֙ הַיּ֔וֹם אֶקְרָא֙ אֶל־יְהוָ֔ה וְיִתֵּ֥ן קֹל֖וֹת וּמָטָ֑ר וּדְע֣וּ וּרְא֗וּ כִּֽי־רָעַתְכֶ֤ם רַבָּה֙ אֲשֶׁ֤ר עֲשִׂיתֶם֙ בְּעֵינֵ֣י יְהוָ֔ה לִשְׁא֥וֹל לָכֶ֖ם מֶֽלֶךְ׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיִּקְרָ֤א שְׁמוּאֵל֙ אֶל־יְהוָ֔ה וַיִּתֵּ֧ן יְהוָ֛ה קֹלֹ֥ת וּמָטָ֖ר בַּיּ֣וֹם הַה֑וּא וַיִּירָ֨א כָל־הָעָ֥ם מְאֹ֛ד אֶת־יְהוָ֖ה וְאֶת־שְׁמוּאֵֽל׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּאמְר֨וּ כָל־הָעָ֜ם אֶל־שְׁמוּאֵ֗ל הִתְפַּלֵּ֧ל בְּעַד־עֲבָדֶ֛יךָ אֶל־יְהוָ֥ה אֱלֹהֶ֖יךָ וְאַל־נָמ֑וּת כִּֽי־יָסַ֤פְנוּ עַל־כָּל־חַטֹּאתֵ֙ינוּ֙ רָעָ֔ה לִשְׁאֹ֥ל לָ֖נוּ מֶֽלֶךְ׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיֹּ֨אמֶר שְׁמוּאֵ֤ל אֶל־הָעָם֙ אַל־תִּירָ֔אוּ אַתֶּ֣ם עֲשִׂיתֶ֔ם אֵ֥ת כָּל־הָרָעָ֖ה הַזֹּ֑את אַ֗ךְ אַל־תָּס֙וּרוּ֙ מֵאַחֲרֵ֣י יְהוָ֔ה וַעֲבַדְתֶּ֥ם אֶת־יְהוָ֖ה בְּכָל־לְבַבְכֶֽם׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וְלֹ֖א תָּס֑וּרוּ כִּ֣י׀ אַחֲרֵ֣י הַתֹּ֗הוּ אֲשֶׁ֧ר לֹֽא־יוֹעִ֛ילוּ וְלֹ֥א יַצִּ֖ילוּ כִּי־תֹ֥הוּ הֵֽמָּה׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כִּ֠י לֹֽא־יִטֹּ֤שׁ יְהוָה֙ אֶת־עַמּ֔וֹ בַּעֲב֖וּר שְׁמ֣וֹ הַגָּד֑וֹל כִּ֚י הוֹאִ֣יל יְהוָ֔ה לַעֲשׂ֥וֹת אֶתְכֶ֛ם ל֖וֹ לְעָֽם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;גַּ֣ם אָנֹכִ֗י חָלִ֤ילָה לִּי֙ מֵחֲטֹ֣א לַֽיהוָ֔ה מֵחֲדֹ֖ל לְהִתְפַּלֵּ֣ל בַּעַדְכֶ֑ם וְהוֹרֵיתִ֣י אֶתְכֶ֔ם בְּדֶ֥רֶךְ הַטּוֹבָ֖ה וְהַיְשָׁרָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;אַ֣ךְ׀ יְר֣אוּ אֶת־יְהוָ֗ה וַעֲבַדְתֶּ֥ם אֹת֛וֹ בֶּאֱמֶ֖ת בְּכָל־לְבַבְכֶ֑ם כִּ֣י רְא֔וּ אֵ֥ת אֲשֶׁר־הִגְדִּ֖ל עִמָּכֶֽם׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאִם־הָרֵ֖עַ תָּרֵ֑עוּ גַּם־אַתֶּ֥ם גַּֽם־מַלְכְּכֶ֖ם תִּסָּפֽוּ׃ פ</P>
</TD>
<TD WIDTH="50%">
<P>1&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-k&#257;l-yi&#347;&#601;r&#257;&#8217;&#275;l hinn&#275;h &#353;&#257;m<sup>a</sup>&#8216;&#601;t&icirc; &#x1E07;&#601;q&#333;l&#601;&#x1E35;em l&#601;&#x1E35;&#333;l &#8217;&#259;&#353;er-&#8217;&#259;mar&#601;tem l&icirc; w&#257;&#8217;am&#601;l&icirc;&#x1E35;&#601; &#8216;&#259;l&ecirc;&#x1E35;em mele&#x1E35;&#601;: </P>
<P>2&nbsp;w&#601;&#8216;at&acirc; hinn&#275;h hammele&#x1E35;&#601;| mi&#x1E6F;&#601;hall&#275;&#x1E35;&#601; lif&#601;n&ecirc;&#x1E35;em wa&#8217;&#259;n&icirc; z&#257;qan&#601;t&icirc; w&#257;&#347;a&#x1E07;&#601;t&icirc; &ucirc;&#x1E07;&#257;nay hinn&#257;m &#8217;it&#601;&#x1E35;em wa&#8217;&#259;n&icirc; hi&#x1E6F;&#601;halla&#x1E35;&#601;t&icirc; lif&#601;n&ecirc;&#x1E35;em minn&#601;&#8216;uray &#8216;a&#x1E0F;-hayyw&#333;m hazzeh: </P>
<P>3&nbsp;hin&#601;n&icirc; &#8216;&#259;n&ucirc; &#x1E07;&icirc; ne&#x1E21;e&#x1E0F; y&#601;hw&acirc; w&#601;ne&#x1E21;e&#x1E0F; m&#601;&#353;&icirc;&#x1E25;w&#333; &#8217;e&#x1E6F;-&#353;w&#333;r| m&icirc; l&#257;q<sup>a</sup>&#x1E25;&#601;t&icirc; w<sup>a</sup>&#x1E25;&#259;mw&#333;r m&icirc; l&#257;q<sup>a</sup>&#x1E25;&#601;t&icirc; w&#601;&#8217;e&#x1E6F;-m&icirc; &#8216;&#257;&#353;aq&#601;t&icirc; &#8217;e&#x1E6F;-m&icirc; ra&#x1E63;&#x1E63;w&#333;&#x1E6F;&icirc; &ucirc;m&icirc;ya&#x1E0F;-m&icirc; l&#257;q<sup>a</sup>&#x1E25;&#601;t&icirc; &#x1E35;&#333;fer w&#601;&#8217;<sup>a</sup>&#8216;&#601;l&icirc;m &#8216;&ecirc;nay bw&#333; w&#601;&#8217;&#257;&#353;&icirc;&#x1E07; l&#257;&#x1E35;em: </P>
<P>4&nbsp;wayy&#333;&#8217;m&#601;r&ucirc; l&#333;&#8217; &#8216;&#259;&#353;aq&#601;t&#257;n&ucirc; w&#601;l&#333;&#8217; ra&#x1E63;&#x1E63;w&#333;&#x1E6F;&#257;n&ucirc; w&#601;l&#333;&#8217;-l&#257;q<sup>a</sup>&#x1E25;&#601;t&#257; m&icirc;ya&#x1E0F;-&#8217;&icirc;&#353; m&#601;&#8217;&ucirc;m&acirc;: </P>
<P>5&nbsp;wayy&#333;&#8217;mer &#8217;&#259;l&ecirc;hem &#8216;&#275;&#x1E0F; y&#601;hw&acirc; b&#257;&#x1E35;em w&#601;&#8216;&#275;&#x1E0F; m&#601;&#353;&icirc;&#x1E25;w&#333; hayyw&#333;m hazzeh k&icirc; l&#333;&#8217; m&#601;&#x1E63;&#257;&#8217;&#x1E6F;em b&#601;y&#257;&#x1E0F;&icirc; m&#601;&#8217;&ucirc;m&acirc; wayy&#333;&#8217;mer &#8216;&#275;&#x1E0F;: f</P>
<P>6&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-h&#257;&#8216;&#257;m y&#601;hw&acirc; &#8217;&#259;&#353;er &#8216;&#257;&#347;&acirc; &#8217;e&#x1E6F;-m&#333;&#353;eh w&#601;&#8217;e&#x1E6F;-&#8217;ah&#259;r&#333;n wa&#8217;&#259;&#353;er he&#8216;&#277;l&acirc; &#8217;e&#x1E6F;-&#8217;&#259;&#x1E07;&#333;&#x1E6F;&ecirc;&#x1E35;em m&#275;&#8217;ere&#x1E63; mi&#x1E63;&#601;r&#257;yim: </P>
<P>7&nbsp;w&#601;&#8216;at&acirc; hi&#x1E6F;&#601;ya&#x1E63;&#x1E63;&#601;&#x1E07;&ucirc; w&#601;&#8217;i&#353;&#353;&#257;f&#601;&#x1E6D;&acirc; &#8217;it&#601;&#x1E35;em lif&#601;n&ecirc; y&#601;hw&acirc; &#8217;&#275;&#x1E6F; k&#257;l-&#x1E63;i&#x1E0F;&#601;qw&#333;&#x1E6F; y&#601;hw&acirc; &#8217;&#259;&#353;er-&#8216;&#257;&#347;&acirc; &#8217;it&#601;&#x1E35;em w&#601;&#8217;e&#x1E6F;-&#8217;&#259;&#x1E07;w&#333;&#x1E6F;&ecirc;&#x1E35;em: </P>
<P>8&nbsp;ka&#8217;&#259;&#353;er-b&#257;&#8217; y<sup>a</sup>&#8216;&#259;q&#333;&#x1E07; mi&#x1E63;&#601;r&#257;yim wayyiz&#601;&#8216;&#259;q&ucirc; &#8217;&#259;&#x1E07;w&#333;&#x1E6F;&ecirc;&#x1E35;em &#8217;el-y&#601;hw&acirc; wayyi&#353;&#601;l<sup>a</sup>&#x1E25; y&#601;hw&acirc; &#8217;e&#x1E6F;-m&#333;&#353;eh w&#601;&#8217;e&#x1E6F;-&#8217;ah&#259;r&#333;n wayyw&#333;&#x1E63;&icirc;&#8217;&ucirc; &#8217;e&#x1E6F;-&#8217;&#259;&#x1E07;&#333;&#x1E6F;&ecirc;&#x1E35;em mimmi&#x1E63;&#601;rayim wayy&#333;&#353;i&#x1E07;&ucirc;m bamm&#257;qw&#333;m hazzeh: </P>
<P>9&nbsp;wayyi&#353;&#601;k&#601;&#x1E25;&ucirc; &#8217;e&#x1E6F;-y&#601;hw&acirc; &#8217;&#277;l&#333;h&ecirc;hem wayyim&#601;k&#333;r &#8217;&#333;&#x1E6F;&#257;m b&#601;ya&#x1E0F; s&icirc;s&#601;r&#257;&#8217; &#347;ar-&#x1E63;&#601;&#x1E07;&#257;&#8217; &#x1E25;&#257;&#x1E63;w&#333;r &ucirc;&#x1E07;&#601;ya&#x1E0F;-p&#601;li&#353;&#601;t&icirc;m &ucirc;&#x1E07;&#601;ya&#x1E0F; mele&#x1E35;&#601; mw&#333;&#8217;&#257;&#x1E07; wayyill&#257;&#x1E25;&#259;m&ucirc; b&#257;m: </P>
<P>10&nbsp;wayyiz&#601;&#8216;&#259;q&ucirc; &#8217;el-y&#601;hw&acirc; <font color="brown">wayy&#333;&#8217;mer</font> <font color="blue">wayy&#333;&#8217;m&#601;r&ucirc;</font> &#x1E25;&#257;&#x1E6D;&#257;&#8217;n&ucirc; k&icirc; &#8216;&#257;za&#x1E07;&#601;n&ucirc; &#8217;e&#x1E6F;-y&#601;hw&acirc; wann<sup>a</sup>&#8216;&#259;&#x1E07;&#333;&#x1E0F; &#8217;e&#x1E6F;-hab&#601;&#8216;&#257;l&icirc;m w&#601;&#8217;e&#x1E6F;-h&#257;&#8216;a&#353;&#601;t&#257;rw&#333;&#x1E6F; w&#601;&#8216;at&acirc; ha&#x1E63;&#x1E63;&icirc;l&#275;n&ucirc; m&icirc;ya&#x1E0F; &#8217;&#333;y&#601;&#x1E07;&ecirc;n&ucirc; w&#601;n<sup>a</sup>&#8216;a&#x1E07;&#601;&#x1E0F;e&#x1E35;&#x1E35;&#257;: </P>
<P>11&nbsp;wayyi&#353;&#601;l<sup>a</sup>&#x1E25; y&#601;hw&acirc; &#8217;e&#x1E6F;-y&#601;rub<sup>a</sup>&#8216;al w&#601;&#8217;e&#x1E6F;-b&#601;&#x1E0F;&#257;n w&#601;&#8217;e&#x1E6F;-yif&#601;t&#257;&#x1E25; w&#601;&#8217;e&#x1E6F;-&#353;&#601;m&ucirc;&#8217;&#275;l wayya&#x1E63;&#x1E63;&#275;l &#8217;e&#x1E6F;&#601;&#x1E35;em m&icirc;ya&#x1E0F; &#8217;&#333;y&#601;&#x1E07;&ecirc;&#x1E35;em miss&#257;&#x1E07;&icirc;&#x1E07; wat&#275;&#353;&#601;&#x1E07;&ucirc; be&#x1E6D;<sup>a</sup>&#x1E25;: </P>
<P>12&nbsp;watir&#601;&#8217;&ucirc; k&icirc;-n&#257;&#x1E25;&#257;&#353; mele&#x1E35;&#601; b&#601;n&ecirc;-&#8216;ammw&#333;n b&#257;&#8217; &#8216;&#259;l&ecirc;&#x1E35;em wat&#333;&#8217;m&#601;r&ucirc; l&icirc; l&#333;&#8217; k&icirc;-mele&#x1E35;&#601; yim&#601;l&#333;&#x1E35;&#601; &#8216;&#257;l&ecirc;n&ucirc; wayhw&acirc; &#8217;&#277;l&#333;h&ecirc;&#x1E35;em mal&#601;k&#601;&#x1E35;em: </P>
<P>13&nbsp;w&#601;&#8216;at&acirc; hinn&#275;h hammele&#x1E35;&#601; &#8217;&#259;&#353;er b&#601;&#x1E25;ar&#601;tem &#8217;&#259;&#353;er &#353;&#601;&#8217;el&#601;tem w&#601;hinn&#275;h n&#257;&#x1E6F;an y&#601;hw&acirc; &#8216;&#259;l&ecirc;&#x1E35;em mele&#x1E35;&#601;: </P>
<P>14&nbsp;&#8217;im-t&icirc;r&#601;&#8217;&ucirc; &#8217;e&#x1E6F;-y&#601;hw&acirc; w<sup>a</sup>&#8216;&#259;&#x1E07;a&#x1E0F;&#601;tem &#8217;&#333;&#x1E6F;w&#333; &ucirc;&#353;&#601;m<sup>a</sup>&#8216;&#601;tem b&#601;q&#333;lw&#333; w&#601;l&#333;&#8217; &#x1E6F;am&#601;r&ucirc; &#8217;e&#x1E6F;-p&icirc; y&#601;hw&acirc; wih&#601;yi&#x1E6F;em gam-&#8217;atem w&#601;&#x1E21;am-hammele&#x1E35;&#601; &#8217;&#259;&#353;er m&#257;la&#x1E35;&#601; &#8216;&#259;l&ecirc;&#x1E35;em &#8217;<sup>a</sup>&#x1E25;ar y&#601;hw&acirc; &#8217;&#277;l&#333;h&ecirc;&#x1E35;em: </P>
<P>15&nbsp;w&#601;&#8217;im-l&#333;&#8217; &#x1E6F;i&#353;&#601;m&#601;&#8216;&ucirc; b&#601;qw&#333;l y&#601;hw&acirc; &ucirc;m&#601;r&icirc;&#x1E6F;em &#8217;e&#x1E6F;-p&icirc; y&#601;hw&acirc; w&#601;h&#257;y&#601;&#x1E6F;&acirc; ya&#x1E0F;-y&#601;hw&acirc; b&#257;&#x1E35;em &ucirc;&#x1E07;a&#8217;&#259;&#x1E07;&#333;&#x1E6F;&ecirc;&#x1E35;em: </P>
<P>16&nbsp;gam-&#8216;at&acirc; hi&#x1E6F;&#601;ya&#x1E63;&#x1E63;&#601;&#x1E07;&ucirc; &ucirc;r&#601;&#8217;&ucirc; &#8217;e&#x1E6F;-had&#257;&#x1E07;&#257;r hag&#257;&#x1E0F;w&#333;l hazzeh &#8217;&#259;&#353;er y&#601;hw&acirc; &#8216;&#333;&#347;eh l&#601;&#8216;&ecirc;n&ecirc;&#x1E35;em: </P>
<P>17&nbsp;h&#259;lw&#333;&#8217; q&#601;&#x1E63;&icirc;r-&#x1E25;i&#x1E6D;&#x1E6D;&icirc;m hayyw&#333;m &#8217;eq&#601;r&#257;&#8217; &#8217;el-y&#601;hw&acirc; w&#601;yit&#275;n q&#333;lw&#333;&#x1E6F; &ucirc;m&#257;&#x1E6D;&#257;r &ucirc;&#x1E0F;&#601;&#8216;&ucirc; &ucirc;r&#601;&#8217;&ucirc; k&icirc;-r&#257;&#8216;a&#x1E6F;&#601;&#x1E35;em rab&acirc; &#8217;&#259;&#353;er &#8216;&#259;&#347;&icirc;&#x1E6F;em b&#601;&#8216;&ecirc;n&ecirc; y&#601;hw&acirc; li&#353;&#601;&#8217;w&#333;l l&#257;&#x1E35;em mele&#x1E35;&#601;: s</P>
<P>18&nbsp;wayyiq&#601;r&#257;&#8217; &#353;&#601;m&ucirc;&#8217;&#275;l &#8217;el-y&#601;hw&acirc; wayyit&#275;n y&#601;hw&acirc; q&#333;l&#333;&#x1E6F; &ucirc;m&#257;&#x1E6D;&#257;r bayyw&#333;m hah&ucirc;&#8217; wayy&icirc;r&#257;&#8217; &#x1E35;&#257;l-h&#257;&#8216;&#257;m m&#601;&#8217;&#333;&#x1E0F; &#8217;e&#x1E6F;-y&#601;hw&acirc; w&#601;&#8217;e&#x1E6F;-&#353;&#601;m&ucirc;&#8217;&#275;l: </P>
<P>19&nbsp;wayy&#333;&#8217;m&#601;r&ucirc; &#x1E35;&#257;l-h&#257;&#8216;&#257;m &#8217;el-&#353;&#601;m&ucirc;&#8217;&#275;l hi&#x1E6F;&#601;pall&#275;l b&#601;&#8216;a&#x1E0F;-&#8216;&#259;&#x1E07;&#257;&#x1E0F;ey&#x1E35;&#257; &#8217;el-y&#601;hw&acirc; &#8217;&#277;l&#333;hey&#x1E35;&#257; w&#601;&#8217;al-n&#257;m&ucirc;&#x1E6F; k&icirc;-y&#257;saf&#601;n&ucirc; &#8216;al-k&#257;l-&#x1E25;a&#x1E6D;&#x1E6D;&#333;&#8217;&#x1E6F;&ecirc;n&ucirc; r&#257;&#8216;&acirc; li&#353;&#601;&#8217;&#333;l l&#257;n&ucirc; mele&#x1E35;&#601;: s</P>
<P>20&nbsp;wayy&#333;&#8217;mer &#353;&#601;m&ucirc;&#8217;&#275;l &#8217;el-h&#257;&#8216;&#257;m &#8217;al-t&icirc;r&#257;&#8217;&ucirc; &#8217;atem &#8216;&#259;&#347;&icirc;&#x1E6F;em &#8217;&#275;&#x1E6F; k&#257;l-h&#257;r&#257;&#8216;&acirc; hazz&#333;&#8217;&#x1E6F; &#8217;a&#x1E35;&#601; &#8217;al-t&#257;s&ucirc;r&ucirc; m&#275;&#8217;<sup>a</sup>&#x1E25;&#259;r&ecirc; y&#601;hw&acirc; w<sup>a</sup>&#8216;&#259;&#x1E07;a&#x1E0F;&#601;tem &#8217;e&#x1E6F;-y&#601;hw&acirc; b&#601;&#x1E35;&#257;l-l&#601;&#x1E07;a&#x1E07;&#601;&#x1E35;em: </P>
<P>21&nbsp;w&#601;l&#333;&#8217; t&#257;s&ucirc;r&ucirc; k&icirc;| &#8217;<sup>a</sup>&#x1E25;&#259;r&ecirc; hat&#333;h&ucirc; &#8217;&#259;&#353;er l&#333;&#8217;-yw&#333;&#8216;&icirc;l&ucirc; w&#601;l&#333;&#8217; ya&#x1E63;&#x1E63;&icirc;l&ucirc; k&icirc;-&#x1E6F;&#333;h&ucirc; h&#275;mm&acirc;: </P>
<P>22&nbsp;k&icirc; l&#333;&#8217;-yi&#x1E6D;&#x1E6D;&#333;&#353; y&#601;hw&acirc; &#8217;e&#x1E6F;-&#8216;ammw&#333; b<sup>a</sup>&#8216;&#259;&#x1E07;&ucirc;r &#353;&#601;mw&#333; hag&#257;&#x1E0F;w&#333;l k&icirc; hw&#333;&#8217;&icirc;l y&#601;hw&acirc; l<sup>a</sup>&#8216;&#259;&#347;w&#333;&#x1E6F; &#8217;e&#x1E6F;&#601;&#x1E35;em lw&#333; l&#601;&#8216;&#257;m: </P>
<P>23&nbsp;gam &#8217;&#257;n&#333;&#x1E35;&icirc; &#x1E25;&#257;l&icirc;l&acirc; ll&icirc; m&#275;&#x1E25;&#259;&#x1E6D;&#333;&#8217; layhw&acirc; m&#275;&#x1E25;&#259;&#x1E0F;&#333;l l&#601;hi&#x1E6F;&#601;pall&#275;l b<sup>a</sup>&#8216;a&#x1E0F;&#601;&#x1E35;em w&#601;hw&#333;r&ecirc;&#x1E6F;&icirc; &#8217;e&#x1E6F;&#601;&#x1E35;em b&#601;&#x1E0F;ere&#x1E35;&#601; ha&#x1E6D;&#x1E6D;w&#333;&#x1E07;&acirc; w&#601;hay&#601;&#353;&#257;r&acirc;: </P>
<P>24&nbsp;&#8217;a&#x1E35;&#601;| y&#601;r&#8217;&ucirc; &#8217;e&#x1E6F;-y&#601;hw&acirc; w<sup>a</sup>&#8216;&#259;&#x1E07;a&#x1E0F;&#601;tem &#8217;&#333;&#x1E6F;w&#333; be&#8217;&#277;me&#x1E6F; b&#601;&#x1E35;&#257;l-l&#601;&#x1E07;a&#x1E07;&#601;&#x1E35;em k&icirc; r&#601;&#8217;&ucirc; &#8217;&#275;&#x1E6F; &#8217;&#259;&#353;er-hi&#x1E21;&#601;dil &#8216;imm&#257;&#x1E35;em: </P>
<P>25&nbsp;w&#601;&#8217;im-h&#257;r&#275;&#8216;a t&#257;r&#275;&#8216;&ucirc; gam-&#8217;atem gam-mal&#601;k&#601;&#x1E35;em tiss&#257;f&ucirc;: f</P>
</TD>
</TABLE>
<P><HR>
<CENTER>
<A HREF="sa1013.htm">Next: 1 Samuel (1 Shmuel) Chapter 13</A></CENTER>
</BODY>
</HTML>
