[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num025)  [KJV](../kjv/num025)  [Sep](../sep/num025.md) 
[Vul](../vul/num025.md)   
  
[Numbers (Bemidbar) Index](num.md)  
  [Previous](num024)  [Next](num026.md) 

------------------------------------------------------------------------

### Tanach (Hebrew): Numbers (Bemidbar) Chapter 25

‎<span id="001">1</span> ‏וַיֵּ֥שֶׁב יִשְׂרָאֵ֖ל בַּשִּׁטִּ֑ים וַיָּ֣חֶל
הָעָ֔ם לִזְנ֖וֹת אֶל־בְּנ֥וֹת מוֹאָֽב׃

‎<span id="002">2</span> ‏וַתִּקְרֶ֣אןָ לָעָ֔ם לְזִבְחֵ֖י אֱלֹהֵיהֶ֑ן
וַיֹּ֣אכַל הָעָ֔ם וַיִּֽשְׁתַּחֲוּ֖וּ<sup>1</sup> לֵֽאלֹהֵיהֶֽן׃

‎<span id="003">3</span> ‏וַיִּצָּ֥מֶד יִשְׂרָאֵ֖ל לְבַ֣עַל פְּע֑וֹר
וַיִּֽחַר־אַ֥ף יְהוָ֖ה בְּיִשְׂרָאֵֽל׃

‎<span id="004">4</span> ‏וַיֹּ֨אמֶר יְהוָ֜ה אֶל־מֹשֶׁ֗ה קַ֚ח
אֶת־כָּל־רָאשֵׁ֣י הָעָ֔ם וְהוֹקַ֥ע אוֹתָ֛ם לַיהוָ֖ה נֶ֣גֶד הַשָּׁ֑מֶשׁ
וְיָשֹׁ֛ב חֲר֥וֹן אַף־יְהוָ֖ה מִיִּשְׂרָאֵֽל׃

‎<span id="005">5</span> ‏וַיֹּ֣אמֶר מֹשֶׁ֔ה אֶל־שֹׁפְטֵ֖י יִשְׂרָאֵ֑ל
הִרְגוּ֙ אִ֣ישׁ אֲנָשָׁ֔יו הַנִּצְמָדִ֖ים לְבַ֥עַל פְּעֽוֹר׃

‎<span id="006">6</span> ‏וְהִנֵּ֡ה אִישׁ֩ מִבְּנֵ֨י יִשְׂרָאֵ֜ל בָּ֗א
וַיַּקְרֵ֤ב אֶל־אֶחָיו֙ אֶת־הַמִּדְיָנִ֔ית לְעֵינֵ֣י מֹשֶׁ֔ה וּלְעֵינֵ֖י
כָּל־עֲדַ֣ת בְּנֵי־יִשְׂרָאֵ֑ל וְהֵ֣מָּה בֹכִ֔ים פֶּ֖תַח אֹ֥הֶל מוֹעֵֽד׃

‎<span id="007">7</span> ‏וַיַּ֗רְא פִּֽינְחָס֙ בֶּן־אֶלְעָזָ֔ר
בֶּֽן־אַהֲרֹ֖ן הַכֹּהֵ֑ן וַיָּ֙קָם֙ מִתּ֣וֹךְ הָֽעֵדָ֔ה וַיִּקַּ֥ח
רֹ֖מַח בְּיָדֽוֹ׃

‎<span id="008">8</span> ‏וַ֠יָּבֹא אַחַ֨ר אִֽישׁ־יִשְׂרָאֵ֜ל
אֶל־הַקֻּבָּ֗ה וַיִּדְקֹר֙ אֶת־שְׁנֵיהֶ֔ם אֵ֚ת אִ֣ישׁ יִשְׂרָאֵ֔ל
וְאֶת־הָאִשָּׁ֖ה אֶל־קֳבָתָ֑הּ וַתֵּֽעָצַר֙ הַמַּגֵּפָ֔ה מֵעַ֖ל בְּנֵ֥י
יִשְׂרָאֵֽל׃

‎<span id="009">9</span> ‏וַיִּהְי֕וּ הַמֵּתִ֖ים בַּמַּגֵּפָ֑ה
אַרְבָּעָ֥ה וְעֶשְׂרִ֖ים אָֽלֶף׃ פ

‎<span id="010">10</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="011">11</span> ‏פִּֽינְחָ֨ס בֶּן־אֶלְעָזָ֜ר בֶּן־אַהֲרֹ֣ן
הַכֹּהֵ֗ן הֵשִׁ֤יב אֶת־חֲמָתִי֙ מֵעַ֣ל בְּנֵֽי־יִשְׂרָאֵ֔ל בְּקַנְא֥וֹ
אֶת־קִנְאָתִ֖י בְּתוֹכָ֑ם וְלֹא־כִלִּ֥יתִי אֶת־בְּנֵֽי־יִשְׂרָאֵ֖ל
בְּקִנְאָתִֽי׃

‎<span id="012">12</span> ‏לָכֵ֖ן אֱמֹ֑ר הִנְנִ֨י נֹתֵ֥ן ל֛וֹ
אֶת־בְּרִיתִ֖י שָׁלֽוֹם׃

‎<span id="013">13</span> ‏וְהָ֤יְתָה לּוֹ֙ וּלְזַרְע֣וֹ אַחֲרָ֔יו
בְּרִ֖ית כְּהֻנַּ֣ת עוֹלָ֑ם תַּ֗חַת אֲשֶׁ֤ר קִנֵּא֙ לֵֽאלֹהָ֔יו
וַיְכַפֵּ֖ר עַל־בְּנֵ֥י יִשְׂרָאֵֽל׃

‎<span id="014">14</span> ‏וְשֵׁם֩ אִ֨ישׁ יִשְׂרָאֵ֜ל הַמֻּכֶּ֗ה אֲשֶׁ֤ר
הֻכָּה֙ אֶת־הַמִּדְיָנִ֔ית זִמְרִ֖י בֶּן־סָל֑וּא נְשִׂ֥יא בֵֽית־אָ֖ב
לַשִּׁמְעֹנִֽי׃

‎<span id="015">15</span> ‏וְשֵׁ֨ם הָֽאִשָּׁ֧ה הַמֻּכָּ֛ה הַמִּדְיָנִ֖ית
כָּזְבִּ֣י בַת־צ֑וּר רֹ֣אשׁ אֻמּ֥וֹת בֵּֽית־אָ֛ב בְּמִדְיָ֖ן הֽוּא׃ פ

‎<span id="016">16</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="017">17</span> ‏צָר֖וֹר אֶת־הַמִּדְיָנִ֑ים וְהִכִּיתֶ֖ם
אוֹתָֽם׃

‎<span id="018">18</span> ‏כִּ֣י צֹרְרִ֥ים הֵם֙ לָכֶ֔ם בְּנִכְלֵיהֶ֛ם
אֲשֶׁר־נִכְּל֥וּ לָכֶ֖ם עַל־דְּבַר־פְּע֑וֹר וְעַל־דְּבַ֞ר כָּזְבִּ֨י
בַת־נְשִׂ֤יא מִדְיָן֙ אֲחֹתָ֔ם הַמֻּכָּ֥ה בְיוֹם־הַמַּגֵּפָ֖ה
עַל־דְּבַר־פְּעֽוֹר׃

‎<span id="019">19</span> ‏וַיְהִ֖י אַחֲרֵ֣י הַמַּגֵּפָ֑ה<sup>2</sup> פ

1 wayyēšeḇ yiśərā’ēl baššiṭṭîm wayyāḥel hā‘ām lizənwōṯ ’el-bənwōṯ
mwō’āḇ:

2 watiqəre’nā lā‘ām ləziḇəḥê ’ĕlōhêhen wayyō’ḵal hā‘ām
wayyišət<sup>a</sup>ḥăûû<sup>1</sup> lē’lōhêhen:

3 wayyiṣṣāmeḏ yiśərā’ēl ləḇ<sup>a</sup>‘al pə‘wōr wayyiḥar-’af yəhwâ
bəyiśərā’ēl:

4 wayyō’mer yəhwâ ’el-mōšeh q<sup>a</sup>ḥ ’eṯ-kāl-rā’šê hā‘ām
wəhwōq<sup>a</sup>‘ ’wōṯām layhwâ neḡeḏ haššāmeš wəyāšōḇ ḥărwōn
’af-yəhwâ mîyiśərā’ēl:

5 wayyō’mer mōšeh ’el-šōfəṭê yiśərā’ēl hirəḡû ’îš ’ănāšāyw hanniṣəmāḏîm
ləḇ<sup>a</sup>‘al pə‘wōr:

6 wəhinnēh ’îš mibənê yiśərā’ēl bā’ wayyaqərēḇ ’el-’eḥāyw
’eṯ-hammiḏəyānîṯ lə‘ênê mōšeh ûlə‘ênê kāl-‘ăḏaṯ bənê-yiśərā’ēl wəhēmmâ
ḇōḵîm peṯ<sup>a</sup>ḥ ’ōhel mwō‘ēḏ:

7 wayyarə’ pînəḥās ben-’elə‘āzār ben-’ahărōn hakōhēn wayyāqām mitwōḵə
hā‘ēḏâ wayyiqq<sup>a</sup>ḥ rōm<sup>a</sup>ḥ bəyāḏwō:

8 wayyāḇō’ ’<sup>a</sup>ḥar ’îš-yiśərā’ēl ’el-haqqubâ wayyiḏəqōr
’eṯ-šənêhem ’ēṯ ’îš yiśərā’ēl wə’eṯ-hā’iššâ ’el-qŏḇāṯāh watē‘āṣar
hammagēfâ mē‘al bənê yiśərā’ēl:

9 wayyihəyû hammēṯîm bammagēfâ ’arəbā‘â wə‘eśərîm ’ālef: f

10 wayəḏabēr yəhwâ ’el-mōšeh llē’mōr:

11 pînəḥās ben-’elə‘āzār ben-’ahărōn hakōhēn hēšîḇ ’eṯ-ḥămāṯî mē‘al
bənê-yiśərā’ēl bəqanə’wō ’eṯ-qinə’āṯî bəṯwōḵām wəlō’-ḵillîṯî
’eṯ-bənê-yiśərā’ēl bəqinə’āṯî:

12 lāḵēn ’ĕmōr hinənî nōṯēn lwō ’eṯ-bərîṯî šālwōm:

13 wəhāyəṯâ llwō ûləzarə‘wō ’<sup>a</sup>ḥărāyw bərîṯ kəhunnaṯ ‘wōlām
t<sup>a</sup>ḥaṯ ’ăšer qinnē’ lē’lōhāyw wayəḵapēr ‘al-bənê yiśərā’ēl:

14 wəšēm ’îš yiśərā’ēl hammukeh ’ăšer hukâ ’eṯ-hammiḏəyānîṯ zimərî
ben-sālû’ nəśî’ ḇêṯ-’āḇ laššimə‘ōnî:

15 wəšēm hā’iššâ hammukâ hammiḏəyānîṯ kāzəbî ḇaṯ-ṣûr rō’š ’ummwōṯ
bêṯ-’āḇ bəmiḏəyān hû’: f

16 wayəḏabēr yəhwâ ’el-mōšeh llē’mōr:

17 ṣārwōr ’eṯ-hammiḏəyānîm wəhikîṯem ’wōṯām:

18 kî ṣōrərîm hēm lāḵem bəniḵəlêhem ’ăšer-nikəlû lāḵem ‘al-dəḇar-pə‘wōr
wə‘al-dəḇar kāzəbî ḇaṯ-nəśî’ miḏəyān ’ăḥōṯām hammukâ ḇəywōm-hammagēfâ
‘al-dəḇar-pə‘wōr:

19 wayəhî ’<sup>a</sup>ḥărê hammagēfâ<sup>2</sup> f

------------------------------------------------------------------------

[Next: Numbers (Bemidbar) Chapter 26](num026.md)
