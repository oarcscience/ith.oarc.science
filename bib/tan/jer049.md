[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer049)  [KJV](../kjv/jer049)  [Sep](../sep/jer049) 
[Vul](../vul/jer049)   
  
[Jeremiah (Yermiyah) Index](jer)  
  [Previous](jer048)  [Next](jer050) 

------------------------------------------------------------------------

### Tanach (Hebrew): Jeremiah (Yermiyah) Chapter 49

‎<span id="001">1</span> ‏לִבְנֵ֣י עַמּ֗וֹן כֹּ֚ה אָמַ֣ר יְהוָ֔ה
הֲבָנִ֥ים אֵין֙ לְיִשְׂרָאֵ֔ל אִם־יוֹרֵ֖שׁ אֵ֣ין ל֑וֹ מַדּ֗וּעַ יָרַ֤שׁ
מַלְכָּם֙ אֶת־גָּ֔ד וְעַמּ֖וֹ בְּעָרָ֥יו יָשָֽׁב׃

‎<span id="002">2</span> ‏לָכֵ֡ן הִנֵּה֩ יָמִ֨ים בָּאִ֜ים נְאֻם־יְהוָ֗ה
וְ֠הִשְׁמַעְתִּי אֶל־רַבַּ֨ת בְּנֵי־עַמּ֜וֹן תְּרוּעַ֣ת מִלְחָמָ֗ה
וְהָֽיְתָה֙ לְתֵ֣ל שְׁמָמָ֔ה וּבְנֹתֶ֖יהָ בָּאֵ֣שׁ תִּצַּ֑תְנָה
וְיָרַ֧שׁ יִשְׂרָאֵ֛ל אֶת־יֹרְשָׁ֖יו אָמַ֥ר יְהוָֽה׃

‎<span id="003">3</span> ‏הֵילִ֨ילִי חֶשְׁבּ֜וֹן כִּ֣י שֻׁדְּדָה־עַ֗י
צְעַקְנָה֮ בְּנ֣וֹת רַבָּה֒ חֲגֹ֣רְנָה שַׂקִּ֔ים סְפֹ֕דְנָה
וְהִתְשׁוֹטַ֖טְנָה בַּגְּדֵר֑וֹת כִּ֤י מַלְכָּם֙ בַּגּוֹלָ֣ה יֵלֵ֔ךְ
כֹּהֲנָ֥יו וְשָׂרָ֖יו יַחְדָּֽיו׃

‎<span id="004">4</span> ‏מַה־תִּתְהַֽלְלִי֙ בָּֽעֲמָקִ֔ים זָ֣ב
עִמְקֵ֔ךְ הַבַּ֖ת הַשּֽׁוֹבֵבָ֑ה הַבֹּֽטְחָה֙ בְּאֹ֣צְרֹתֶ֔יהָ מִ֖י
יָב֥וֹא אֵלָֽי׃

‎<span id="005">5</span> ‏הִנְנִי֩ מֵבִ֨יא עָלַ֜יִךְ פַּ֗חַד
נְאֻם־אֲדֹנָ֧י יְהוִ֛ה צְבָא֖וֹת מִכָּל־סְבִיבָ֑יִךְ וְנִדַּחְתֶּם֙
אִ֣ישׁ לְפָנָ֔יו וְאֵ֥ין מְקַבֵּ֖ץ לַנֹּדֵֽד׃

‎<span id="006">6</span> ‏וְאַחֲרֵי־כֵ֗ן אָשִׁ֛יב אֶת־שְׁב֥וּת
בְּנֵֽי־עַמּ֖וֹן נְאֻם־יְהוָֽה׃ ס

‎<span id="007">7</span> ‏לֶאֱד֗וֹם כֹּ֤ה אָמַר֙ יְהוָ֣ה צְבָא֔וֹת
הַאֵ֥ין ע֛וֹד חָכְמָ֖ה בְּתֵימָ֑ן אָבְדָ֤ה עֵצָה֙ מִבָּנִ֔ים נִסְרְחָ֖ה
חָכְמָתָֽם׃

‎<span id="008">8</span> ‏נֻ֤סוּ הָפְנוּ֙ הֶעְמִ֣יקוּ לָשֶׁ֔בֶת
יֹשְׁבֵ֖י דְּדָ֑ן כִּ֣י אֵ֥יד עֵשָׂ֛ו הֵבֵ֥אתִי עָלָ֖יו עֵ֥ת
פְּקַדְתִּֽיו׃

‎<span id="009">9</span> ‏אִם־בֹּֽצְרִים֙ בָּ֣אוּ לָ֔ךְ לֹ֥א יַשְׁאִ֖רוּ
עֽוֹלֵל֑וֹת אִם־גַּנָּבִ֥ים בַּלַּ֖יְלָה הִשְׁחִ֥יתוּ דַיָּֽם׃

‎<span id="010">10</span> ‏כִּֽי־אֲנִ֞י חָשַׂ֣פְתִּי אֶת־עֵשָׂ֗ו
גִּלֵּ֙יתִי֙ אֶת־מִסְתָּרָ֔יו וְנֶחְבָּ֖ה לֹ֣א יוּכָ֑ל שֻׁדַּ֥ד זַרְע֛וֹ
וְאֶחָ֥יו וּשְׁכֵנָ֖יו וְאֵינֶֽנּוּ׃

‎<span id="011">11</span> ‏עָזְבָ֥ה יְתֹמֶ֖יךָ אֲנִ֣י אֲחַיֶּ֑ה
וְאַלְמְנֹתֶ֖יךָ עָלַ֥י תִּבְטָֽחוּ׃ ס

‎<span id="012">12</span> ‏כִּי־כֹ֣ה׀ אָמַ֣ר יְהוָ֗ה הִ֠נֵּה
אֲשֶׁר־אֵ֨ין מִשְׁפָּטָ֜ם לִשְׁתּ֤וֹת הַכּוֹס֙ שָׁת֣וֹ יִשְׁתּ֔וּ
וְאַתָּ֣ה ה֔וּא נָקֹ֖ה תִּנָּקֶ֑ה לֹ֣א תִנָּקֶ֔ה כִּ֥י שָׁתֹ֖ה
תִּשְׁתֶּֽה׃

‎<span id="013">13</span> ‏כִּ֣י בִ֤י נִשְׁבַּ֙עְתִּי֙ נְאֻם־יְהוָ֔ה
כִּֽי־לְשַׁמָּ֧ה לְחֶרְפָּ֛ה לְחֹ֥רֶב וְלִקְלָלָ֖ה תִּֽהְיֶ֣ה בָצְרָ֑ה
וְכָל־עָרֶ֥יהָ תִהְיֶ֖ינָה לְחָרְב֥וֹת עוֹלָֽם׃

‎<span id="014">14</span> ‏שְׁמוּעָ֤ה שָׁמַ֙עְתִּי֙ מֵאֵ֣ת יְהוָ֔ה
וְצִ֖יר בַּגּוֹיִ֣ם שָׁל֑וּחַ הִֽתְקַבְּצוּ֙ וּבֹ֣אוּ עָלֶ֔יהָ וְק֖וּמוּ
לַמִּלְחָמָֽה׃

‎<span id="015">15</span> ‏כִּֽי־הִנֵּ֥ה קָטֹ֛ן נְתַתִּ֖יךָ בַּגּוֹיִ֑ם
בָּז֖וּי בָּאָדָֽם׃

‎<span id="016">16</span> ‏תִּֽפְלַצְתְּךָ֞ הִשִּׁ֤יא אֹתָךְ֙ זְד֣וֹן
לִבֶּ֔ךָ שֹֽׁכְנִי֙ בְּחַגְוֵ֣י הַסֶּ֔לַע תֹּפְשִׂ֖י מְר֣וֹם גִּבְעָ֑ה
כִּֽי־תַגְבִּ֤יהַ כַּנֶּ֙שֶׁר֙ קִנֶּ֔ךָ מִשָּׁ֥ם אֽוֹרִידְךָ֖
נְאֻם־יְהוָֽה׃

‎<span id="017">17</span> ‏וְהָיְתָ֥ה אֱד֖וֹם לְשַׁמָּ֑ה כֹּ֚ל עֹבֵ֣ר
עָלֶ֔יהָ יִשֹּׁ֥ם וְיִשְׁרֹ֖ק עַל־כָּל־מַכּוֹתֶֽהָ׃

‎<span id="018">18</span> ‏כְּֽמַהְפֵּכַ֞ת סְדֹ֧ם וַעֲמֹרָ֛ה
וּשְׁכֵנֶ֖יהָ אָמַ֣ר יְהוָ֑ה לֹֽא־יֵשֵׁ֥ב שָׁם֙ אִ֔ישׁ וְלֹֽא־יָג֥וּר
בָּ֖הּ בֶּן־אָדָֽם׃

‎<span id="019">19</span> ‏הִ֠נֵּה כְּאַרְיֵ֞ה יַעֲלֶ֨ה מִגְּא֣וֹן
הַיַּרְדֵּן֮ אֶל־נְוֵ֣ה אֵיתָן֒ כִּֽי־אַרְגִּ֤יעָה אֲרִיצֶ֨נּוּ
מֵֽעָלֶ֔יהָ וּמִ֥י בָח֖וּר אֵלֶ֣יהָ אֶפְקֹ֑ד כִּ֣י מִ֤י כָמ֙וֹנִי֙
וּמִ֣י יֹעִידֶ֔נִּי וּמִי־זֶ֣ה רֹעֶ֔ה אֲשֶׁ֥ר יַעֲמֹ֖ד לְפָנָֽי׃ ס

‎<span id="020">20</span> ‏לָכֵ֞ן שִׁמְע֣וּ עֲצַת־יְהוָ֗ה אֲשֶׁ֤ר יָעַץ֙
אֶל־אֱד֔וֹם וּמַ֨חְשְׁבוֹתָ֔יו אֲשֶׁ֥ר חָשַׁ֖ב אֶל־יֹשְׁבֵ֣י תֵימָ֑ן
אִם־לֹ֤א יִסְחָבוּם֙ צְעִירֵ֣י הַצֹּ֔אן אִם־לֹ֥א יַשִּׁ֛ים עֲלֵיהֶ֖ם
נְוֵהֶֽם׃

‎<span id="021">21</span> ‏מִקּ֣וֹל נִפְלָ֔ם רָעֲשָׁ֖ה הָאָ֑רֶץ צְעָקָ֕ה
בְּיַם־ס֖וּף נִשְׁמַ֥ע קוֹלָֽהּ׃

‎<span id="022">22</span> ‏הִנֵּ֤ה כַנֶּ֙שֶׁר֙ יַעֲלֶ֣ה וְיִדְאֶ֔ה
וְיִפְרֹ֥שׂ כְּנָפָ֖יו עַל־בָּצְרָ֑ה וְֽ֠הָיָה לֵ֞ב גִּבּוֹרֵ֤י אֱדוֹם֙
בַּיּ֣וֹם הַה֔וּא כְּלֵ֖ב אִשָּׁ֥ה מְצֵרָֽה׃ ס

‎<span id="023">23</span> ‏לְדַמֶּ֗שֶׂק בּ֤וֹשָֽׁה חֲמָת֙ וְאַרְפָּ֔ד
כִּי־שְׁמֻעָ֥ה רָעָ֛ה שָׁמְע֖וּ נָמֹ֑גוּ בַּיָּ֣ם דְּאָגָ֔ה הַשְׁקֵ֖ט
לֹ֥א יוּכָֽל׃

‎<span id="024">24</span> ‏רָפְתָ֥ה דַמֶּ֛שֶׂק הִפְנְתָ֥ה לָנ֖וּס
וְרֶ֣טֶט׀ הֶחֱזִ֑יקָה צָרָ֧ה וַחֲבָלִ֛ים אֲחָזַ֖תָּה כַּיּוֹלֵדָֽה׃

‎<span id="025">25</span> ‏אֵ֥יךְ לֹֽא־עֻזְּבָ֖ה עִ֣יר תהלה תְּהִלָּ֑ת
קִרְיַ֖ת מְשׂוֹשִֽׂי׃

‎<span id="026">26</span> ‏לָכֵ֛ן יִפְּל֥וּ בַחוּרֶ֖יהָ בִּרְחֹבֹתֶ֑יהָ
וְכָל־אַנְשֵׁ֨י הַמִּלְחָמָ֤ה יִדַּ֙מּוּ֙ בַּיּ֣וֹם הַה֔וּא נְאֻ֖ם
יְהוָ֥ה צְבָאֽוֹת׃

‎<span id="027">27</span> ‏וְהִצַּ֥תִּי אֵ֖שׁ בְּחוֹמַ֣ת דַּמָּ֑שֶׂק
וְאָכְלָ֖ה אַרְמְנ֥וֹת בֶּן־הֲדָֽד׃ ס

‎<span id="028">28</span> ‏לְקֵדָ֣ר׀ וּֽלְמַמְלְכ֣וֹת חָצ֗וֹר אֲשֶׁ֤ר
הִכָּה֙ נבוכדראצור נְבֽוּכַדְרֶאצַּ֣ר מֶֽלֶךְ־בָּבֶ֔ל כֹּ֖ה אָמַ֣ר
יְהוָ֑ה ק֚וּמוּ עֲל֣וּ אֶל־קֵדָ֔ר וְשָׁדְד֖וּ אֶת־בְּנֵי־קֶֽדֶם׃

‎<span id="029">29</span> ‏אָהֳלֵיהֶ֤ם וְצֹאנָם֙ יִקָּ֔חוּ
יְרִיעוֹתֵיהֶ֧ם וְכָל־כְּלֵיהֶ֛ם וּגְמַלֵּיהֶ֖ם יִשְׂא֣וּ לָהֶ֑ם
וְקָרְא֧וּ עֲלֵיהֶ֛ם מָג֖וֹר מִסָּבִֽיב׃

‎<span id="030">30</span> ‏נֻסוּ֩ נֻּ֨דוּ מְאֹ֜ד הֶעְמִ֧יקוּ לָשֶׁ֛בֶת
יֹשְׁבֵ֥י חָצ֖וֹר נְאֻם־יְהוָ֑ה כִּֽי־יָעַ֨ץ עֲלֵיכֶ֜ם נְבוּכַדְרֶאצַּ֤ר
מֶֽלֶךְ־בָּבֶל֙ עֵצָ֔ה וְחָשַׁ֥ב עליהם עֲלֵיכֶ֖ם מַחֲשָׁבָֽה׃

‎<span id="031">31</span> ‏ק֣וּמוּ עֲל֗וּ אֶל־גּ֥וֹי שְׁלֵ֛יו יוֹשֵׁ֥ב
לָבֶ֖טַח נְאֻם־יְהוָ֑ה לֹא־דְלָתַ֧יִם וְלֹֽא־בְרִ֛יחַ ל֖וֹ בָּדָ֥ד
יִשְׁכֹּֽנוּ׃

‎<span id="032">32</span> ‏וְהָי֨וּ גְמַלֵּיהֶ֜ם לָבַ֗ז וַהֲמ֤וֹן
מִקְנֵיהֶם֙ לְשָׁלָ֔ל וְזֵרִתִ֥ים לְכָל־ר֖וּחַ קְצוּצֵ֣י פֵאָ֑ה
וּמִכָּל־עֲבָרָ֛יו אָבִ֥יא אֶת־אֵידָ֖ם נְאֻם־יְהוָֽה׃

‎<span id="033">33</span> ‏וְהָיְתָ֨ה חָצ֜וֹר לִמְע֥וֹן תַּנִּ֛ים
שְׁמָמָ֖ה עַד־עוֹלָ֑ם לֹֽא־יֵשֵׁ֥ב שָׁם֙ אִ֔ישׁ וְלֹֽא־יָג֥וּר בָּ֖הּ
בֶּן־אָדָֽם׃ ס

‎<span id="034">34</span> ‏אֲשֶׁ֨ר הָיָ֧ה דְבַר־יְהוָ֛ה אֶל־יִרְמְיָ֥הוּ
הַנָּבִ֖יא אֶל־עֵילָ֑ם בְּרֵאשִׁ֗ית מַלְכ֛וּת צִדְקִיָּ֥ה
מֶֽלֶךְ־יְהוּדָ֖ה לֵאמֹֽר׃

‎<span id="035">35</span> ‏כֹּ֤ה אָמַר֙ יְהוָ֣ה צְבָא֔וֹת הִנְנִ֥י
שֹׁבֵ֖ר אֶת־קֶ֣שֶׁת עֵילָ֑ם רֵאשִׁ֖ית גְּבוּרָתָֽם׃

‎<span id="036">36</span> ‏וְהֵבֵאתִ֨י אֶל־עֵילָ֜ם אַרְבַּ֣ע רוּח֗וֹת
מֵֽאַרְבַּע֙ קְצ֣וֹת הַשָּׁמַ֔יִם וְזֵ֣רִתִ֔ים לְכֹ֖ל הָרֻח֣וֹת
הָאֵ֑לֶּה וְלֹֽא־יִהְיֶ֣ה הַגּ֔וֹי אֲשֶׁ֛ר לֹֽא־יָב֥וֹא שָׁ֖ם נִדְּחֵ֥י
עולם עֵילָֽם׃

‎<span id="037">37</span> ‏וְהַחְתַּתִּ֣י אֶת־עֵ֠ילָם לִפְנֵ֨י
אֹיְבֵיהֶ֜ם וְלִפְנֵ֣י׀ מְבַקְשֵׁ֣י נַפְשָׁ֗ם וְהֵבֵאתִ֨י עֲלֵיהֶ֧ם׀
רָעָ֛ה אֶת־חֲר֥וֹן אַפִּ֖י נְאֻם־יְהוָ֑ה וְשִׁלַּחְתִּ֤י אַֽחֲרֵיהֶם֙
אֶת־הַחֶ֔רֶב עַ֥ד כַּלּוֹתִ֖י אוֹתָֽם׃

‎<span id="038">38</span> ‏וְשַׂמְתִּ֥י כִסְאִ֖י בְּעֵילָ֑ם
וְהַאֲבַדְתִּ֥י מִשָּׁ֛ם מֶ֥לֶךְ וְשָׂרִ֖ים נְאֻם־יְהוָֽה׃

‎<span id="039">39</span> ‏וְהָיָ֣ה׀ בְּאַחֲרִ֣ית הַיָּמִ֗ים אשוב
אָשִׁ֛יב אֶת־שבית שְׁב֥וּת עֵילָ֖ם נְאֻם־יְהוָֽה׃ ס

1 liḇənê ‘ammwōn kōh ’āmar yəhwâ hăḇānîm ’ên ləyiśərā’ēl ’im-ywōrēš ’ên
lwō madû‘a yāraš maləkām ’eṯ-gāḏ wə‘ammwō bə‘ārāyw yāšāḇ:

2 lāḵēn hinnēh yāmîm bā’îm nə’um-yəhwâ wəhišəm<sup>a</sup>‘ətî ’el-rabaṯ
bənê-‘ammwōn tərû‘aṯ miləḥāmâ wəhāyəṯâ ləṯēl šəmāmâ ûḇənōṯeyhā bā’ēš
tiṣṣaṯənâ wəyāraš yiśərā’ēl ’eṯ-yōrəšāyw ’āmar yəhwâ:

3 hêlîlî ḥešəbwōn kî šudəḏâ-‘ay ṣə‘aqənâ bənwōṯ rabâ ḥăḡōrənâ śaqqîm
səfōḏənâ wəhiṯəšwōṭaṭənâ bagəḏērwōṯ kî maləkām bagwōlâ yēlēḵə kōhănāyw
wəśārāyw y<sup>a</sup>ḥədāyw:

4 mah-tiṯəhaləlî bā‘ămāqîm zāḇ ‘iməqēḵə habaṯ haššwōḇēḇâ habōṭəḥâ
bə’ōṣərōṯeyhā mî yāḇwō’ ’ēlāy:

5 hinənî mēḇî’ ‘ālayiḵə p<sup>a</sup>ḥaḏ nə’um-’ăḏōnāy yəhwih ṣəḇā’wōṯ
mikāl-səḇîḇāyiḵə wənid<sup>a</sup>ḥətem ’îš ləfānāyw wə’ên məqabēṣ
lannōḏēḏ:

6 wə’<sup>a</sup>ḥărê-ḵēn ’āšîḇ ’eṯ-šəḇûṯ bənê-‘ammwōn nə’um-yəhwâ: s

7 le’ĕḏwōm kōh ’āmar yəhwâ ṣəḇā’wōṯ ha’ên ‘wōḏ ḥāḵəmâ bəṯêmān ’āḇəḏâ
‘ēṣâ mibānîm nisərəḥâ ḥāḵəmāṯām:

8 nusû hāfənû he‘əmîqû lāšeḇeṯ yōšəḇê dəḏān kî ’êḏ ‘ēśāw hēḇē’ṯî ‘ālāyw
‘ēṯ pəqaḏətîw:

9 ’im-bōṣərîm bā’û lāḵə lō’ yašə’irû ‘wōlēlwōṯ ’im-gannāḇîm ballayəlâ
hišəḥîṯû ḏayyām:

10 kî-’ănî ḥāśafətî ’eṯ-‘ēśāw gillêṯî ’eṯ-misətārāyw wəneḥəbâ lō’ yûḵāl
šudaḏ zarə‘wō wə’eḥāyw ûšəḵēnāyw wə’ênennû:

11 ‘āzəḇâ yəṯōmeyḵā ’ănî ’ăḥayyeh wə’aləmənōṯeyḵā ‘ālay tiḇəṭāḥû: s

12 kî-ḵōh\| ’āmar yəhwâ hinnēh ’ăšer-’ên mišəpāṭām lišətwōṯ hakwōs šāṯwō
yišətû wə’atâ hû’ nāqōh tinnāqeh lō’ ṯinnāqeh kî šāṯōh tišəteh:

13 kî ḇî nišəb<sup>a</sup>‘ətî nə’um-yəhwâ kî-ləšammâ ləḥerəpâ ləḥōreḇ
wəliqəlālâ tihəyeh ḇāṣərâ wəḵāl-‘āreyhā ṯihəyeynâ ləḥārəḇwōṯ ‘wōlām:

14 šəmû‘â šām<sup>a</sup>‘ətî mē’ēṯ yəhwâ wəṣîr bagwōyim šālûḥa
hiṯəqabəṣû ûḇō’û ‘āleyhā wəqûmû lammiləḥāmâ:

15 kî-hinnēh qāṭōn nəṯatîḵā bagwōyim bāzûy bā’āḏām:

16 tifəlaṣətəḵā hiššî’ ’ōṯāḵə zəḏwōn libeḵā šōḵənî bəḥaḡəwê
hassel<sup>a</sup>‘ tōfəśî mərwōm giḇə‘â kî-ṯaḡəbîha kannešer qinneḵā
miššām ’wōrîḏəḵā nə’um-yəhwâ:

17 wəhāyəṯâ ’ĕḏwōm ləšammâ kōl ‘ōḇēr ‘āleyhā yiššōm wəyišərōq
‘al-kāl-makwōṯehā:

18 kəmahəpēḵaṯ səḏōm w<sup>a</sup>‘ămōrâ ûšəḵēneyhā ’āmar yəhwâ
lō’-yēšēḇ šām ’îš wəlō’-yāḡûr bāh ben-’āḏām:

19 hinnēh kə’arəyēh y<sup>a</sup>‘ăleh migə’wōn hayyarədēn ’el-nəwēh
’êṯān kî-’arəgî‘â ’ărîṣennû mē‘āleyhā ûmî ḇāḥûr ’ēleyhā ’efəqōḏ kî mî
ḵāmwōnî ûmî yō‘îḏennî ûmî-zeh rō‘eh ’ăšer y<sup>a</sup>‘ămōḏ ləfānāy: s

20 lāḵēn šimə‘û ‘ăṣaṯ-yəhwâ ’ăšer yā‘aṣ ’el-’ĕḏwōm
ûm<sup>a</sup>ḥəšəḇwōṯāyw ’ăšer ḥāšaḇ ’el-yōšəḇê ṯêmān ’im-lō’ yisəḥāḇûm
ṣə‘îrê haṣṣō’n ’im-lō’ yaššîm ‘ălêhem nəwēhem:

21 miqqwōl nifəlām rā‘ăšâ hā’āreṣ ṣə‘āqâ bəyam-sûf nišəm<sup>a</sup>‘
qwōlāh:

22 hinnēh ḵannešer y<sup>a</sup>‘ăleh wəyiḏə’eh wəyifərōś kənāfāyw
‘al-bāṣərâ wəhāyâ lēḇ gibwōrê ’ĕḏwōm bayywōm hahû’ kəlēḇ ’iššâ məṣērâ: s

23 ləḏammeśeq bwōšâ ḥămāṯ wə’arəpāḏ kî-šəmu‘â rā‘â šāmə‘û nāmōḡû bayyām
də’āḡâ hašəqēṭ lō’ yûḵāl:

24 rāfəṯâ ḏammeśeq hifənəṯâ lānûs wəreṭeṭ\| heḥĕzîqâ ṣārâ
w<sup>a</sup>ḥăḇālîm ’ăḥāzatâ kayywōlēḏâ:

25 ’êḵə lō’-‘uzzəḇâ ‘îr təhillâ təhillāṯ qirəyaṯ məśwōśî:

26 lāḵēn yipəlû ḇ<sup>a</sup>ḥûreyhā birəḥōḇōṯeyhā wəḵāl-’anəšê
hammiləḥāmâ yidammû bayywōm hahû’ nə’um yəhwâ ṣəḇā’wōṯ:

27 wəhiṣṣatî ’ēš bəḥwōmaṯ dammāśeq wə’āḵəlâ ’arəmənwōṯ ben-hăḏāḏ: s

28 ləqēḏār\| ûləmamələḵwōṯ ḥāṣwōr ’ăšer hikâ nəḇûḵaḏəre’ṣṣwōr
nəḇûḵaḏəre’ṣṣar meleḵə-bāḇel kōh ’āmar yəhwâ qûmû ‘ălû ’el-qēḏār
wəšāḏəḏû ’eṯ-bənê-qeḏem:

29 ’âŏlêhem wəṣō’nām yiqqāḥû yərî‘wōṯêhem wəḵāl-kəlêhem ûḡəmallêhem
yiśə’û lâem wəqārə’û ‘ălêhem māḡwōr missāḇîḇ:

30 nusû nnuḏû mə’ōḏ he‘əmîqû lāšeḇeṯ yōšəḇê ḥāṣwōr nə’um-yəhwâ kî-yā‘aṣ
‘ălêḵem nəḇûḵaḏəre’ṣṣar meleḵə-bāḇel ‘ēṣâ wəḥāšaḇ ‘ălêhem ‘ălêḵem
m<sup>a</sup>ḥăšāḇâ:

31 qûmû ‘ălû ’el-gwōy šəlêw ywōšēḇ lāḇeṭ<sup>a</sup>ḥ nə’um-yəhwâ
lō’-ḏəlāṯayim wəlō’-ḇərîḥa lwō bāḏāḏ yišəkōnû:

32 wəhāyû ḡəmallêhem lāḇaz wahămwōn miqənêhem ləšālāl wəzēriṯîm
ləḵāl-rûḥa qəṣûṣê fē’â ûmikāl-‘ăḇārāyw ’āḇî’ ’eṯ-’êḏām nə’um-yəhwâ:

33 wəhāyəṯâ ḥāṣwōr limə‘wōn tannîm šəmāmâ ‘aḏ-‘wōlām lō’-yēšēḇ šām ’îš
wəlō’-yāḡûr bāh ben-’āḏām: s

34 ’ăšer hāyâ ḏəḇar-yəhwâ ’el-yirəməyâû hannāḇî’ ’el-‘êlām bərē’šîṯ
maləḵûṯ ṣiḏəqîyâ meleḵə-yəhûḏâ lē’mōr:

35 kōh ’āmar yəhwâ ṣəḇā’wōṯ hinənî šōḇēr ’eṯ-qešeṯ ‘êlām rē’šîṯ
gəḇûrāṯām:

36 wəhēḇē’ṯî ’el-‘êlām ’arəb<sup>a</sup>‘ rûḥwōṯ mē’arəb<sup>a</sup>‘
qəṣwōṯ haššāmayim wəzēriṯîm ləḵōl hāruḥwōṯ hā’ēlleh wəlō’-yihəyeh hagwōy
’ăšer lō’-yāḇwō’ šām nidəḥê ‘wōlām ‘êlām:

37 wəh<sup>a</sup>ḥətatî ’eṯ-‘êlām lifənê ’ōyəḇêhem wəlifənê\| məḇaqəšê
nafəšām wəhēḇē’ṯî ‘ălêhem\| rā‘â ’eṯ-ḥărwōn ’apî nə’um-yəhwâ
wəšill<sup>a</sup>ḥətî ’<sup>a</sup>ḥărêhem ’eṯ-h<sup>a</sup>ḥereḇ ‘aḏ
kallwōṯî ’wōṯām:

38 wəśamətî ḵisə’î bə‘êlām wəha’ăḇaḏətî miššām meleḵə wəśārîm
nə’um-yəhwâ:

39 wəhāyâ\| bə’<sup>a</sup>ḥărîṯ hayyāmîm ’āšûḇ ’āšîḇ ’eṯ-šəḇîṯ šəḇûṯ
‘êlām nə’um-yəhwâ: s

------------------------------------------------------------------------

[Next: Jeremiah (Yermiyah) Chapter 50](jer050)
