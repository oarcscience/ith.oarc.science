[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/deu033)  [KJV](../kjv/deu033)  [Sep](../sep/deu033.md) 
[Vul](../vul/deu033.md)   
  
[Deuteronomy (Devarim) Index](deu.md)  
  [Previous](deu032)  [Next](deu034.md) 

------------------------------------------------------------------------

### Tanach (Hebrew): Deuteronomy (Devarim) Chapter 33

‎<span id="001">1</span> ‏וְזֹ֣את הַבְּרָכָ֗ה אֲשֶׁ֨ר בֵּרַ֥ךְ מֹשֶׁ֛ה
אִ֥ישׁ הָאֱלֹהִ֖ים אֶת־בְּנֵ֣י יִשְׂרָאֵ֑ל לִפְנֵ֖י מוֹתֽוֹ׃

‎<span id="002">2</span> ‏וַיֹּאמַ֗ר יְהוָ֞ה מִסִּינַ֥י בָּא֙ וְזָרַ֤ח
מִשֵּׂעִיר֙ לָ֔מוֹ הוֹפִ֙יעַ֙ מֵהַ֣ר פָּארָ֔ן וְאָתָ֖ה מֵרִבְבֹ֣ת
קֹ֑דֶשׁ מִֽימִינ֕וֹ אשדת אֵ֥שׁ דָּ֖ת לָֽמוֹ׃

‎<span id="003">3</span> ‏אַ֚ף חֹבֵ֣ב עַמִּ֔ים כָּל־קְדֹשָׁ֖יו
בְּיָדֶ֑ךָ וְהֵם֙ תֻּכּ֣וּ לְרַגְלֶ֔ךָ יִשָּׂ֖א מִדַּבְּרֹתֶֽיךָ׃

‎<span id="004">4</span> ‏תּוֹרָ֥ה צִוָּה־לָ֖נוּ מֹשֶׁ֑ה מוֹרָשָׁ֖ה
קְהִלַּ֥ת יַעֲקֹֽב׃

‎<span id="005">5</span> ‏וַיְהִ֥י בִישֻׁר֖וּן מֶ֑לֶךְ בְּהִתְאַסֵּף֙
רָ֣אשֵׁי עָ֔ם יַ֖חַד שִׁבְטֵ֥י יִשְׂרָאֵֽל׃

‎<span id="006">6</span> ‏יְחִ֥י רְאוּבֵ֖ן וְאַל־יָמֹ֑ת וִיהִ֥י מְתָ֖יו
מִסְפָּֽר׃ ס

‎<span id="007">7</span> ‏וְזֹ֣את לִֽיהוּדָה֮ וַיֹּאמַר֒ שְׁמַ֤ע יְהוָה֙
ק֣וֹל יְהוּדָ֔ה וְאֶל־עַמּ֖וֹ תְּבִיאֶ֑נּוּ יָדָיו֙ רָ֣ב ל֔וֹ וְעֵ֥זֶר
מִצָּרָ֖יו תִּהְיֶֽה׃ ס

‎<span id="008">8</span> ‏וּלְלֵוִ֣י אָמַ֔ר תֻּמֶּ֥יךָ וְאוּרֶ֖יךָ
לְאִ֣ישׁ חֲסִידֶ֑ךָ אֲשֶׁ֤ר נִסִּיתוֹ֙ בְּמַסָּ֔ה תְּרִיבֵ֖הוּ עַל־מֵ֥י
מְרִיבָֽה׃

‎<span id="009">9</span> ‏הָאֹמֵ֞ר לְאָבִ֤יו וּלְאִמּוֹ֙ לֹ֣א רְאִיתִ֔יו
וְאֶת־אֶחָיו֙ לֹ֣א הִכִּ֔יר וְאֶת־בנו בָּנָ֖יו לֹ֣א יָדָ֑ע כִּ֤י
שָֽׁמְרוּ֙ אִמְרָתֶ֔ךָ וּבְרִֽיתְךָ֖ יִנְצֹֽרוּ׃

‎<span id="010">10</span> ‏יוֹר֤וּ מִשְׁפָּטֶ֙יךָ֙ לְיַעֲקֹ֔ב
וְתוֹרָתְךָ֖ לְיִשְׂרָאֵ֑ל יָשִׂ֤ימוּ קְטוֹרָה֙ בְּאַפֶּ֔ךָ וְכָלִ֖יל
עַֽל־מִזְבְּחֶֽךָ׃

‎<span id="011">11</span> ‏בָּרֵ֤ךְ יְהוָה֙ חֵיל֔וֹ וּפֹ֥עַל יָדָ֖יו
תִּרְצֶ֑ה מְחַ֨ץ מָתְנַ֧יִם קָמָ֛יו וּמְשַׂנְאָ֖יו מִן־יְקוּמֽוּן׃ ס

‎<span id="012">12</span> ‏לְבִנְיָמִ֣ן אָמַ֔ר יְדִ֣יד יְהוָֹ֔ה
יִשְׁכֹּ֥ן לָבֶ֖טַח עָלָ֑יו חֹפֵ֤ף עָלָיו֙ כָּל־הַיּ֔וֹם וּבֵ֥ין
כְּתֵיפָ֖יו שָׁכֵֽן׃ ס

‎<span id="013">13</span> ‏וּלְיוֹסֵ֣ף אָמַ֔ר מְבֹרֶ֥כֶת יְהוָֹ֖ה
אַרְצ֑וֹ מִמֶּ֤גֶד שָׁמַ֙יִם֙ מִטָּ֔ל וּמִתְּה֖וֹם רֹבֶ֥צֶת תָּֽחַת׃

‎<span id="014">14</span> ‏וּמִמֶּ֖גֶד תְּבוּאֹ֣ת שָׁ֑מֶשׁ וּמִמֶּ֖גֶד
גֶּ֥רֶשׁ יְרָחִֽים׃

‎<span id="015">15</span> ‏וּמֵרֹ֖אשׁ הַרְרֵי־קֶ֑דֶם וּמִמֶּ֖גֶד
גִּבְע֥וֹת עוֹלָֽם׃

‎<span id="016">16</span> ‏וּמִמֶּ֗גֶד אֶ֚רֶץ וּמְלֹאָ֔הּ וּרְצ֥וֹן
שֹׁכְנִ֖י סְנֶ֑ה תָּב֙וֹאתָה֙ לְרֹ֣אשׁ יוֹסֵ֔ף וּלְקָדְקֹ֖ד נְזִ֥יר
אֶחָֽיו׃

‎<span id="017">17</span> ‏בְּכ֨וֹר שׁוֹר֜וֹ הָדָ֣ר ל֗וֹ וְקַרְנֵ֤י
רְאֵם֙ קַרְנָ֔יו בָּהֶ֗ם עַמִּ֛ים יְנַגַּ֥ח יַחְדָּ֖ו אַפְסֵי־אָ֑רֶץ
וְהֵם֙ רִבְב֣וֹת אֶפְרַ֔יִם וְהֵ֖ם אַלְפֵ֥י מְנַשֶּֽׁה׃ ס

‎<span id="018">18</span> ‏וְלִזְבוּלֻ֣ן אָמַ֔ר שְׂמַ֥ח זְבוּלֻ֖ן
בְּצֵאתֶ֑ךָ וְיִשָּׂשכָ֖ר בְּאֹהָלֶֽיךָ׃

‎<span id="019">19</span> ‏עַמִּים֙ הַר־יִקְרָ֔אוּ שָׁ֖ם יִזְבְּח֣וּ
זִבְחֵי־צֶ֑דֶק כִּ֣י שֶׁ֤פַע יַמִּים֙ יִינָ֔קוּ וּשְׂפוּנֵ֖י טְמ֥וּנֵי
חֽוֹל׃ ס

‎<span id="020">20</span> ‏וּלְגָ֣ד אָמַ֔ר בָּר֖וּךְ מַרְחִ֣יב גָּ֑ד
כְּלָבִ֣יא שָׁכֵ֔ן וְטָרַ֥ף זְר֖וֹעַ אַף־קָדְקֹֽד׃

‎<span id="021">21</span> ‏וַיַּ֤רְא רֵאשִׁית֙ ל֔וֹ כִּי־שָׁ֛ם חֶלְקַ֥ת
מְחֹקֵ֖ק סָפ֑וּן וַיֵּתֵא֙ רָ֣אשֵׁי עָ֔ם צִדְקַ֤ת יְהוָה֙ עָשָׂ֔ה
וּמִשְׁפָּטָ֖יו עִם־יִשְׂרָאֵֽל׃ ס

‎<span id="022">22</span> ‏וּלְדָ֣ן אָמַ֔ר דָּ֖ן גּ֣וּר אַרְיֵ֑ה
יְזַנֵּ֖ק מִן־הַבָּשָֽׁן׃

‎<span id="023">23</span> ‏וּלְנַפְתָּלִ֣י אָמַ֔ר נַפְתָּלִי֙ שְׂבַ֣ע
רָצ֔וֹן וּמָלֵ֖א בִּרְכַּ֣ת יְהוָ֑ה יָ֥ם וְדָר֖וֹם יְרָֽשָׁה׃ ס

‎<span id="024">24</span> ‏וּלְאָשֵׁ֣ר אָמַ֔ר בָּר֥וּךְ מִבָּנִ֖ים
אָשֵׁ֑ר יְהִ֤י רְצוּי֙ אֶחָ֔יו וְטֹבֵ֥ל בַּשֶּׁ֖מֶן רַגְלֽוֹ׃

‎<span id="025">25</span> ‏בַּרְזֶ֥ל וּנְחֹ֖שֶׁת מִנְעָלֶ֑יךָ
וּכְיָמֶ֖יךָ<sup>3</sup> דָּבְאֶֽךָ׃

‎<span id="026">26</span> ‏אֵ֥ין כָּאֵ֖ל יְשֻׁר֑וּן רֹכֵ֤ב שָׁמַ֙יִם֙
בְעֶזְרֶ֔ךָ וּבְגַאֲוָת֖וֹ שְׁחָקִֽים׃

‎<span id="027">27</span> ‏מְעֹנָה֙ אֱלֹ֣הֵי קֶ֔דֶם וּמִתַּ֖חַת זְרֹעֹ֣ת
עוֹלָ֑ם וַיְגָ֧רֶשׁ מִפָּנֶ֛יךָ אוֹיֵ֖ב וַיֹּ֥אמֶר הַשְׁמֵֽד׃

‎<span id="028">28</span> ‏וַיִּשְׁכֹּן֩ יִשְׂרָאֵ֨ל בֶּ֤טַח בָּדָד֙
עֵ֣ין יַעֲקֹ֔ב אֶל־אֶ֖רֶץ דָּגָ֣ן וְתִיר֑וֹשׁ אַף־שָׁמָ֖יו
יַ֥עַרְפוּ<sup>3</sup> טָֽל׃

‎<span id="029">29</span> ‏אַשְׁרֶ֨יךָ יִשְׂרָאֵ֜ל מִ֣י כָמ֗וֹךָ עַ֚ם
נוֹשַׁ֣ע בַּֽיהוָ֔ה מָגֵ֣ן עֶזְרֶ֔ךָ וַאֲשֶׁר־חֶ֖רֶב גַּאֲוָתֶ֑ךָ
וְיִכָּֽחֲשׁ֤וּ אֹיְבֶ֙יךָ֙ לָ֔ךְ וְאַתָּ֖ה עַל־בָּמוֹתֵ֥ימוֹ תִדְרֹֽךְ׃
ס

1 wəzō’ṯ habərāḵâ ’ăšer bēraḵə mōšeh ’îš hā’ĕlōhîm ’eṯ-bənê yiśərā’ēl
lifənê mwōṯwō:

2 wayyō’mar yəhwâ missînay bā’ wəzār<sup>a</sup>ḥ miśśē‘îr lāmwō hwōfî‘a
mēhar pā’rān wə’āṯâ mēriḇəḇōṯ qōḏeš mîmînwō ’ēšədāṯ ’ēš dāṯ lāmwō:

3 ’af ḥōḇēḇ ‘ammîm kāl-qəḏōšāyw bəyāḏeḵā wəhēm tukû ləraḡəleḵā yiśśā’
midabərōṯeyḵā:

4 twōrâ ṣiûâ-lānû mōšeh mwōrāšâ qəhillaṯ y<sup>a</sup>‘ăqōḇ:

5 wayəhî ḇîšurûn meleḵə bəhiṯə’assēf rā’šê ‘ām y<sup>a</sup>ḥaḏ šiḇəṭê
yiśərā’ēl:

6 yəḥî rə’ûḇēn wə’al-yāmōṯ wîhî məṯāyw misəpār: s

7 wəzō’ṯ lîhûḏâ wayyō’mar šəm<sup>a</sup>‘ yəhwâ qwōl yəhûḏâ
wə’el-‘ammwō təḇî’ennû yāḏāyw rāḇ lwō wə‘ēzer miṣṣārāyw tihəyeh: s

8 ûləlēwî ’āmar tummeyḵā wə’ûreyḵā lə’îš ḥăsîḏeḵā ’ăšer nissîṯwō bəmassâ
tərîḇēhû ‘al-mê mərîḇâ:

9 hā’ōmēr lə’āḇîw ûlə’immwō lō’ rə’îṯîw wə’eṯ-’eḥāyw lō’ hikîr
wə’eṯ-bənwō bānāyw lō’ yāḏā‘ kî šāmərû ’imərāṯeḵā ûḇərîṯəḵā yinəṣōrû:

10 ywōrû mišəpāṭeyḵā ləy<sup>a</sup>‘ăqōḇ wəṯwōrāṯəḵā ləyiśərā’ēl yāśîmû
qəṭwōrâ bə’apeḵā wəḵālîl ‘al-mizəbəḥeḵā:

11 bārēḵə yəhwâ ḥêlwō ûfō‘al yāḏāyw tirəṣeh məḥaṣ māṯənayim qāmāyw
ûməśanə’āyw min-yəqûmûn: s

12 ləḇinəyāmin ’āmar yəḏîḏ yəhwōâ yišəkōn lāḇeṭ<sup>a</sup>ḥ ‘ālāyw
ḥōfēf ‘ālāyw kāl-hayywōm ûḇên kəṯêfāyw šāḵēn: s

13 ûləywōsēf ’āmar məḇōreḵeṯ yəhwōâ ’arəṣwō mimmeḡeḏ šāmayim miṭṭāl
ûmitəhwōm rōḇeṣeṯ tāḥaṯ:

14 ûmimmeḡeḏ təḇû’ōṯ šāmeš ûmimmeḡeḏ gereš yərāḥîm:

15 ûmērō’š harərê-qeḏem ûmimmeḡeḏ giḇə‘wōṯ ‘wōlām:

16 ûmimmeḡeḏ ’ereṣ ûməlō’āh ûrəṣwōn šōḵənî səneh tāḇwō’ṯâ lərō’š ywōsēf
ûləqāḏəqōḏ nəzîr ’eḥāyw:

17 bəḵwōr šwōrwō hāḏār lwō wəqarənê rə’ēm qarənāyw bâem ‘ammîm
yənag<sup>a</sup>ḥ y<sup>a</sup>ḥədāw ’afəsê-’āreṣ wəhēm riḇəḇwōṯ
’efərayim wəhēm ’aləfê mənaššeh: s

18 wəlizəḇûlun ’āmar śəm<sup>a</sup>ḥ zəḇûlun bəṣē’ṯeḵā wəyiśśāsḵār
bə’ōhāleyḵā:

19 ‘ammîm har-yiqərā’û šām yizəbəḥû ziḇəḥê-ṣeḏeq kî šef<sup>a</sup>‘
yammîm yînāqû ûśəfûnê ṭəmûnê ḥwōl: s

20 ûləḡāḏ ’āmar bārûḵə marəḥîḇ gāḏ kəlāḇî’ šāḵēn wəṭāraf zərwō‘a
’af-qāḏəqōḏ:

21 wayyarə’ rē’šîṯ lwō kî-šām ḥeləqaṯ məḥōqēq sāfûn wayyēṯē’ rā’šê ‘ām
ṣiḏəqaṯ yəhwâ ‘āśâ ûmišəpāṭāyw ‘im-yiśərā’ēl: s

22 ûləḏān ’āmar dān gûr ’arəyēh yəzannēq min-habāšān:

23 ûlənafətālî ’āmar nafətālî śəḇ<sup>a</sup>‘ rāṣwōn ûmālē’ birəkaṯ
yəhwâ yām wəḏārwōm yərāšâ: s

24 ûlə’āšēr ’āmar bārûḵə mibānîm ’āšēr yəhî rəṣûy ’eḥāyw wəṭōḇēl
baššemen raḡəlwō:

25 barəzel ûnəḥōšeṯ minə‘āleyḵā ûḵəyāmeyḵā<sup>3</sup> dāḇə’eḵā:

26 ’ên kā’ēl yəšurûn rōḵēḇ šāmayim ḇə‘ezəreḵā ûḇəḡa’ăwāṯwō šəḥāqîm:

27 mə‘ōnâ ’ĕlōhê qeḏem ûmit<sup>a</sup>ḥaṯ zərō‘ōṯ ‘wōlām wayəḡāreš
mipāneyḵā ’wōyēḇ wayyō’mer hašəmēḏ:

28 wayyišəkōn yiśərā’ēl beṭ<sup>a</sup>ḥ bāḏāḏ ‘ên y<sup>a</sup>‘ăqōḇ
’el-’ereṣ dāḡān wəṯîrwōš ’af-šāmāyw y<sup>a</sup>‘arəfû<sup>3</sup> ṭāl:

29 ’ašəreyḵā yiśərā’ēl mî ḵāmwōḵā ‘am nwōš<sup>a</sup>‘ bayhwâ māḡēn
‘ezəreḵā wa’ăšer-ḥereḇ ga’ăwāṯeḵā wəyikāḥăšû ’ōyəḇeyḵā lāḵə wə’atâ
‘al-bāmwōṯêmwō ṯiḏərōḵə: s

------------------------------------------------------------------------

[Next: Deuteronomy (Devarim) Chapter 34](deu034.md)
