[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa135)  [KJV](../kjv/psa135)  [Sep](../sep/psa135) 
[Vul](../vul/psa135)   
  
[Psalms (Tehilim) Index](psa)  
  [Previous](psa134)  [Next](psa136) 

------------------------------------------------------------------------

### Tanach (Hebrew): Psalms (Tehilim) Chapter 135

‎<span id="001">1</span> ‏הַ֥לְלוּ יָ֨הּ׀ הַֽ֭לְלוּ אֶת־שֵׁ֣ם יְהוָ֑ה
הַֽ֝לְלוּ עַבְדֵ֥י יְהוָֽה׃

‎<span id="002">2</span> ‏שֶׁ֣֭עֹֽמְדִים בְּבֵ֣ית יְהוָ֑ה בְּ֝חַצְר֗וֹת
בֵּ֣ית אֱלֹהֵֽינוּ׃

‎<span id="003">3</span> ‏הַֽ֭לְלוּ־יָהּ כִּי־ט֣וֹב יְהוָ֑ה זַמְּר֥וּ
לִ֝שְׁמ֗וֹ כִּ֣י נָעִֽים׃

‎<span id="004">4</span> ‏כִּֽי־יַעֲקֹ֗ב בָּחַ֣ר ל֣וֹ יָ֑הּ יִ֝שְׂרָאֵ֗ל
לִסְגֻלָּתֽוֹ׃

‎<span id="005">5</span> ‏כִּ֤י אֲנִ֣י יָ֭דַעְתִּי כִּי־גָד֣וֹל יְהוָ֑ה
וַ֝אֲדֹנֵ֗ינוּ מִכָּל־אֱלֹהִֽים׃

‎<span id="006">6</span> ‏כֹּ֤ל אֲשֶׁר־חָפֵ֥ץ יְהוָ֗ה עָ֫שָׂ֥ה
בַּשָּׁמַ֥יִם וּבָאָ֑רֶץ בַּ֝יַּמִּ֗ים וְכָל־תְּהוֹמֽוֹת׃

‎<span id="007">7</span> ‏מַֽעֲלֶ֣ה נְשִׂאִים֮ מִקְצֵ֪ה הָ֫אָ֥רֶץ
בְּרָקִ֣ים לַמָּטָ֣ר עָשָׂ֑ה מֽוֹצֵא־ר֝וּחַ מֵאֽוֹצְרוֹתָֽיו׃

‎<span id="008">8</span> ‏שֶֽׁ֭הִכָּה בְּכוֹרֵ֣י מִצְרָ֑יִם מֵ֝אָדָ֗ם
עַד־בְּהֵמָֽה׃

‎<span id="009">9</span> ‏שָׁלַ֤ח׀ אֹת֣וֹת וּ֭מֹפְתִים בְּתוֹכֵ֣כִי
מִצְרָ֑יִם בְּ֝פַרְעֹ֗ה וּבְכָל־עֲבָדָֽיו׃

‎<span id="010">10</span> ‏שֶֽׁ֭הִכָּה גּוֹיִ֣ם רַבִּ֑ים וְ֝הָרַ֗ג
מְלָכִ֥ים עֲצוּמִֽים׃

‎<span id="011">11</span> ‏לְסִיח֤וֹן׀ מֶ֤לֶךְ הָאֱמֹרִ֗י וּ֭לְעוֹג
מֶ֣לֶךְ הַבָּשָׁ֑ן וּ֝לְכֹ֗ל מַמְלְכ֥וֹת כְּנָֽעַן׃

‎<span id="012">12</span> ‏וְנָתַ֣ן אַרְצָ֣ם נַחֲלָ֑ה נַ֝חֲלָ֗ה
לְיִשְׂרָאֵ֥ל עַמּֽוֹ׃

‎<span id="013">13</span> ‏יְ֭הוָה שִׁמְךָ֣ לְעוֹלָ֑ם יְ֝הוָ֗ה זִכְרְךָ֥
לְדֹר־וָדֹֽר׃

‎<span id="014">14</span> ‏כִּֽי־יָדִ֣ין יְהוָ֣ה עַמּ֑וֹ
וְעַל־עֲ֝בָדָ֗יו יִתְנֶחָֽם׃

‎<span id="015">15</span> ‏עֲצַבֵּ֣י הַ֭גּוֹיִם כֶּ֣סֶף וְזָהָ֑ב
מַ֝עֲשֵׂ֗ה יְדֵ֣י אָדָֽם׃

‎<span id="016">16</span> ‏פֶּֽה־לָ֭הֶם וְלֹ֣א יְדַבֵּ֑רוּ עֵינַ֥יִם
לָ֝הֶ֗ם וְלֹ֣א יִרְאֽוּ׃

‎<span id="017">17</span> ‏אָזְנַ֣יִם לָ֭הֶם וְלֹ֣א יַאֲזִ֑ינוּ אַ֝֗ף
אֵין־יֶשׁ־ר֥וּחַ בְּפִיהֶֽם׃

‎<span id="018">18</span> ‏כְּ֭מוֹהֶם יִהְי֣וּ עֹשֵׂיהֶ֑ם כֹּ֭ל
אֲשֶׁר־בֹּטֵ֣חַ בָּהֶֽם׃

‎<span id="019">19</span> ‏בֵּ֣ית יִ֭שְׂרָאֵל בָּרֲכ֣וּ אֶת־יְהוָ֑ה
בֵּ֥ית אַ֝הֲרֹ֗ן בָּרֲכ֥וּ אֶת־יְהוָֽה׃

‎<span id="020">20</span> ‏בֵּ֣ית הַ֭לֵּוִי בָּרֲכ֣וּ אֶת־יְהוָ֑ה
יִֽרְאֵ֥י יְ֝הוָ֗ה בָּרֲכ֥וּ אֶת־יְהוָֽה׃

‎<span id="021">21</span> ‏בָּ֘ר֤וּךְ יְהוָ֨ה׀ מִצִּיּ֗וֹן שֹׁ֘כֵ֤ן
יְֽרוּשָׁלִָ֗ם הַֽלְלוּ־יָֽהּ׃

1 haləlû yāh\| haləlû ’eṯ-šēm yəhwâ haləlû ‘aḇəḏê yəhwâ:

2 še‘ōməḏîm bəḇêṯ yəhwâ bəḥaṣərwōṯ bêṯ ’ĕlōhênû:

3 haləlû-yāh kî-ṭwōḇ yəhwâ zammərû lišəmwō kî nā‘îm:

4 kî-y<sup>a</sup>‘ăqōḇ bāḥar lwō yāh yiśərā’ēl lisəḡullāṯwō:

5 kî ’ănî yāḏ<sup>a</sup>‘ətî kî-ḡāḏwōl yəhwâ wa’ăḏōnênû mikāl-’ĕlōhîm:

6 kōl ’ăšer-ḥāfēṣ yəhwâ ‘āśâ baššāmayim ûḇā’āreṣ bayyammîm
wəḵāl-təhwōmwōṯ:

7 m<sup>a</sup>‘ăleh nəśi’îm miqəṣēh hā’āreṣ bərāqîm lammāṭār ‘āśâ
mwōṣē’-rûḥa mē’wōṣərwōṯāyw:

8 šehikâ bəḵwōrê miṣərāyim mē’āḏām ‘aḏ-bəhēmâ:

9 šāl<sup>a</sup>ḥ\| ’ōṯwōṯ ûmōfəṯîm bəṯwōḵēḵî miṣərāyim bəfarə‘ōh
ûḇəḵāl-‘ăḇāḏāyw:

10 šehikâ gwōyim rabîm wəhāraḡ məlāḵîm ‘ăṣûmîm:

11 ləsîḥwōn\| meleḵə hā’ĕmōrî ûlə‘wōḡ meleḵə habāšān ûləḵōl mamələḵwōṯ
kənā‘an:

12 wənāṯan ’arəṣām n<sup>a</sup>ḥălâ n<sup>a</sup>ḥălâ ləyiśərā’ēl
‘ammwō:

13 yəhwâ šiməḵā lə‘wōlām yəhwâ ziḵərəḵā ləḏōr-wāḏōr:

14 kî-yāḏîn yəhwâ ‘ammwō wə‘al-‘ăḇāḏāyw yiṯəneḥām:

15 ‘ăṣabê hagwōyim kesef wəzâāḇ m<sup>a</sup>‘ăśēh yəḏê ’āḏām:

16 peh-lâem wəlō’ yəḏabērû ‘ênayim lâem wəlō’ yirə’û:

17 ’āzənayim lâem wəlō’ ya’ăzînû ’af ’ên-yeš-rûḥa bəfîhem:

18 kəmwōhem yihəyû ‘ōśêhem kōl ’ăšer-bōṭēḥa bâem:

19 bêṯ yiśərā’ēl bārăḵû ’eṯ-yəhwâ bêṯ ’ahărōn bārăḵû ’eṯ-yəhwâ:

20 bêṯ hallēwî bārăḵû ’eṯ-yəhwâ yirə’ê yəhwâ bārăḵû ’eṯ-yəhwâ:

21 bārûḵə yəhwâ\| miṣṣîywōn šōḵēn yərûšālāim haləlû-yāh:

------------------------------------------------------------------------

[Next: Psalms (Tehilim) Chapter 136](psa136)
