[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sa1008)  [KJV](../kjv/sa1008)  [Sep](../sep/sa1008) 
[Vul](../vul/sa1008)   
  
[1 Samuel (1 Shmuel) Index](sa1)  
  [Previous](sa1007)  [Next](sa1009) 

------------------------------------------------------------------------

### Tanach (Hebrew): 1 Samuel (1 Shmuel) Chapter 8

‎<span id="001">1</span> ‏וַיְהִ֕י כַּאֲשֶׁ֥ר זָקֵ֖ן שְׁמוּאֵ֑ל
וַיָּ֧שֶׂם אֶת־בָּנָ֛יו שֹׁפְטִ֖ים לְיִשְׂרָאֵֽל׃

‎<span id="002">2</span> ‏וַיְהִ֞י שֶׁם־בְּנ֤וֹ הַבְּכוֹר֙ יוֹאֵ֔ל
וְשֵׁ֥ם מִשְׁנֵ֖הוּ אֲבִיָּ֑ה שֹׁפְטִ֖ים בִּבְאֵ֥ר שָֽׁבַע׃

‎<span id="003">3</span> ‏וְלֹֽא־הָלְכ֤וּ בָנָיו֙ בדרכו בִּדְרָכָ֔יו
וַיִּטּ֖וּ אַחֲרֵ֣י הַבָּ֑צַע וַיִּ֨קְחוּ־שֹׁ֔חַד וַיַּטּ֖וּ מִשְׁפָּֽט׃
פ

‎<span id="004">4</span> ‏וַיִּֽתְקַבְּצ֔וּ כֹּ֖ל זִקְנֵ֣י יִשְׂרָאֵ֑ל
וַיָּבֹ֥אוּ אֶל־שְׁמוּאֵ֖ל הָרָמָֽתָה׃

‎<span id="005">5</span> ‏וַיֹּאמְר֣וּ אֵלָ֗יו הִנֵּה֙ אַתָּ֣ה
זָקַ֔נְתָּ וּבָנֶ֕יךָ לֹ֥א הָלְכ֖וּ בִּדְרָכֶ֑יךָ עַתָּ֗ה
שִֽׂימָה־לָּ֥נוּ מֶ֛לֶךְ לְשָׁפְטֵ֖נוּ כְּכָל־הַגּוֹיִֽם׃

‎<span id="006">6</span> ‏וַיֵּ֤רַע הַדָּבָר֙ בְּעֵינֵ֣י שְׁמוּאֵ֔ל
כַּאֲשֶׁ֣ר אָמְר֔וּ תְּנָה־לָּ֥נוּ מֶ֖לֶךְ לְשָׁפְטֵ֑נוּ וַיִּתְפַּלֵּ֥ל
שְׁמוּאֵ֖ל אֶל־יְהוָֽה׃ פ

‎<span id="007">7</span> ‏וַיֹּ֤אמֶר יְהוָה֙ אֶל־שְׁמוּאֵ֔ל שְׁמַע֙
בְּק֣וֹל הָעָ֔ם לְכֹ֥ל אֲשֶׁר־יֹאמְר֖וּ אֵלֶ֑יךָ כִּ֣י לֹ֤א אֹֽתְךָ֙
מָאָ֔סוּ כִּֽי־אֹתִ֥י מָאֲס֖וּ מִמְּלֹ֥ךְ עֲלֵיהֶֽם׃

‎<span id="008">8</span> ‏כְּכָֽל־הַמַּעֲשִׂ֣ים אֲשֶׁר־עָשׂ֗וּ מִיּוֹם֩
הַעֲלֹתִ֨י אֹתָ֤ם מִמִּצְרַ֙יִם֙ וְעַד־הַיּ֣וֹם הַזֶּ֔ה וַיַּ֣עַזְבֻ֔נִי
וַיַּעַבְד֖וּ אֱלֹהִ֣ים אֲחֵרִ֑ים כֵּ֛ן הֵ֥מָּה עֹשִׂ֖ים גַּם־לָֽךְ׃

‎<span id="009">9</span> ‏וְעַתָּ֖ה שְׁמַ֣ע בְּקוֹלָ֑ם אַ֗ךְ
כִּֽי־הָעֵ֤ד תָּעִיד֙ בָּהֶ֔ם וְהִגַּדְתָּ֣ לָהֶ֔ם מִשְׁפַּ֣ט הַמֶּ֔לֶךְ
אֲשֶׁ֥ר יִמְלֹ֖ךְ עֲלֵיהֶֽם׃ ס

‎<span id="010">10</span> ‏וַיֹּ֣אמֶר שְׁמוּאֵ֔ל אֵ֖ת כָּל־דִּבְרֵ֣י
יְהוָ֑ה אֶל־הָעָ֕ם הַשֹּׁאֲלִ֥ים מֵאִתּ֖וֹ מֶֽלֶךְ׃ ס

‎<span id="011">11</span> ‏וַיֹּ֕אמֶר זֶ֗ה יִֽהְיֶה֙ מִשְׁפַּ֣ט
הַמֶּ֔לֶךְ אֲשֶׁ֥ר יִמְלֹ֖ךְ עֲלֵיכֶ֑ם אֶת־בְּנֵיכֶ֣ם יִקָּ֗ח וְשָׂ֥ם
לוֹ֙ בְּמֶרְכַּבְתּ֣וֹ וּבְפָרָשָׁ֔יו וְרָצ֖וּ לִפְנֵ֥י מֶרְכַּבְתּֽוֹ׃

‎<span id="012">12</span> ‏וְלָשׂ֣וּם ל֔וֹ שָׂרֵ֥י אֲלָפִ֖ים וְשָׂרֵ֣י
חֲמִשִּׁ֑ים וְלַחֲרֹ֤שׁ חֲרִישׁוֹ֙ וְלִקְצֹ֣ר קְצִיר֔וֹ וְלַעֲשׂ֥וֹת
כְּלֵֽי־מִלְחַמְתּ֖וֹ וּכְלֵ֥י רִכְבּֽוֹ׃

‎<span id="013">13</span> ‏וְאֶת־בְּנוֹתֵיכֶ֖ם יִקָּ֑ח לְרַקָּח֥וֹת
וּלְטַבָּח֖וֹת וּלְאֹפֽוֹת׃

‎<span id="014">14</span> ‏וְאֶת־שְׂ֠דֽוֹתֵיכֶם וְאֶת־כַּרְמֵיכֶ֧ם
וְזֵיתֵיכֶ֛ם הַטּוֹבִ֖ים יִקָּ֑ח וְנָתַ֖ן לַעֲבָדָֽיו׃

‎<span id="015">15</span> ‏וְזַרְעֵיכֶ֥ם וְכַרְמֵיכֶ֖ם יַעְשֹׂ֑ר
וְנָתַ֥ן לְסָרִיסָ֖יו וְלַעֲבָדָֽיו׃

‎<span id="016">16</span> ‏וְאֶת־עַבְדֵיכֶם֩ וְֽאֶת־שִׁפְח֨וֹתֵיכֶ֜ם
וְאֶת־בַּחוּרֵיכֶ֧ם הַטּוֹבִ֛ים וְאֶת־חֲמוֹרֵיכֶ֖ם יִקָּ֑ח וְעָשָׂ֖ה
לִמְלַאכְתּֽוֹ׃

‎<span id="017">17</span> ‏צֹאנְכֶ֖ם יַעְשֹׂ֑ר וְאַתֶּ֖ם תִּֽהְיוּ־ל֥וֹ
לַעֲבָדִֽים׃

‎<span id="018">18</span> ‏וּזְעַקְתֶּם֙ בַּיּ֣וֹם הַה֔וּא מִלִּפְנֵ֣י
מַלְכְּכֶ֔ם אֲשֶׁ֥ר בְּחַרְתֶּ֖ם לָכֶ֑ם וְלֹֽא־יַעֲנֶ֧ה יְהוָ֛ה אֶתְכֶ֖ם
בַּיּ֥וֹם הַהֽוּא׃

‎<span id="019">19</span> ‏וַיְמָאֲנ֣וּ הָעָ֔ם לִשְׁמֹ֖עַ בְּק֣וֹל
שְׁמוּאֵ֑ל וַיֹּאמְר֣וּ לֹּ֔א כִּ֥י אִם־מֶ֖לֶךְ יִֽהְיֶ֥ה עָלֵֽינוּ׃

‎<span id="020">20</span> ‏וְהָיִ֥ינוּ גַם־אֲנַ֖חְנוּ כְּכָל־הַגּוֹיִ֑ם
וּשְׁפָטָ֤נוּ מַלְכֵּ֙נוּ֙ וְיָצָ֣א לְפָנֵ֔ינוּ וְנִלְחַ֖ם
אֶת־מִלְחֲמֹתֵֽנוּ׃

‎<span id="021">21</span> ‏וַיִּשְׁמַ֣ע שְׁמוּאֵ֔ל אֵ֖ת כָּל־דִּבְרֵ֣י
הָעָ֑ם וַֽיְדַבְּרֵ֖ם בְּאָזְנֵ֥י יְהוָֽה׃ פ

‎<span id="022">22</span> ‏וַיֹּ֨אמֶר יְהוָ֤ה אֶל־שְׁמוּאֵל֙ שְׁמַ֣ע
בְּקוֹלָ֔ם וְהִמְלַכְתָּ֥ לָהֶ֖ם מֶ֑לֶךְ וַיֹּ֤אמֶר שְׁמוּאֵל֙
אֶל־אַנְשֵׁ֣י יִשְׂרָאֵ֔ל לְכ֖וּ אִ֥ישׁ לְעִירֽוֹ׃ פ

1 wayəhî ka’ăšer zāqēn šəmû’ēl wayyāśem ’eṯ-bānāyw šōfəṭîm ləyiśərā’ēl:

2 wayəhî šem-bənwō habəḵwōr ywō’ēl wəšēm mišənēhû ’ăḇîyâ šōfəṭîm biḇə’ēr
šāḇ<sup>a</sup>‘:

3 wəlō’-hāləḵû ḇānāyw biḏərāḵāw biḏərāḵāyw wayyiṭṭû ’<sup>a</sup>ḥărê
habāṣ<sup>a</sup>‘ wayyiqəḥû-šōḥaḏ wayyaṭṭû mišəpāṭ: f

4 wayyiṯəqabəṣû kōl ziqənê yiśərā’ēl wayyāḇō’û ’el-šəmû’ēl hārāmāṯâ:

5 wayyō’mərû ’ēlāyw hinnēh ’atâ zāqanətā ûḇāneyḵā lō’ hāləḵû biḏərāḵeyḵā
‘atâ śîmâ-llānû meleḵə ləšāfəṭēnû kəḵāl-hagwōyim:

6 wayyēr<sup>a</sup>‘ hadāḇār bə‘ênê šəmû’ēl ka’ăšer ’āmərû tənâ-llānû
meleḵə ləšāfəṭēnû wayyiṯəpallēl šəmû’ēl ’el-yəhwâ: f

7 wayyō’mer yəhwâ ’el-šəmû’ēl šəm<sup>a</sup>‘ bəqwōl hā‘ām ləḵōl
’ăšer-yō’mərû ’ēleyḵā kî lō’ ’ōṯəḵā mā’āsû kî-’ōṯî mā’ăsû mimməlōḵə
‘ălêhem:

8 kəḵāl-hamm<sup>a</sup>‘ăśîm ’ăšer-‘āśû mîywōm h<sup>a</sup>‘ălōṯî
’ōṯām mimmiṣərayim wə‘aḏ-hayywōm hazzeh wayy<sup>a</sup>‘azəḇunî
wayy<sup>a</sup>‘aḇəḏû ’ĕlōhîm ’ăḥērîm kēn hēmmâ ‘ōśîm gam-lāḵə:

9 wə‘atâ šəm<sup>a</sup>‘ bəqwōlām ’aḵə kî-hā‘ēḏ tā‘îḏ bâem wəhigaḏətā
lâem mišəpaṭ hammeleḵə ’ăšer yiməlōḵə ‘ălêhem: s

10 wayyō’mer šəmû’ēl ’ēṯ kāl-diḇərê yəhwâ ’el-hā‘ām haššō’ălîm mē’itwō
meleḵə: s

11 wayyō’mer zeh yihəyeh mišəpaṭ hammeleḵə ’ăšer yiməlōḵə ‘ălêḵem
’eṯ-bənêḵem yiqqāḥ wəśām lwō bəmerəkaḇətwō ûḇəfārāšāyw wərāṣû lifənê
merəkaḇətwō:

12 wəlāśûm lwō śārê ’ălāfîm wəśārê ḥămiššîm wəl<sup>a</sup>ḥărōš ḥărîšwō
wəliqəṣōr qəṣîrwō wəl<sup>a</sup>‘ăśwōṯ kəlê-miləḥamətwō ûḵəlê riḵəbwō:

13 wə’eṯ-bənwōṯêḵem yiqqāḥ ləraqqāḥwōṯ ûləṭabāḥwōṯ ûlə’ōfwōṯ:

14 wə’eṯ-śəḏwōṯêḵem wə’eṯ-karəmêḵem wəzêṯêḵem haṭṭwōḇîm yiqqāḥ wənāṯan
l<sup>a</sup>‘ăḇāḏāyw:

15 wəzarə‘êḵem wəḵarəmêḵem y<sup>a</sup>‘əśōr wənāṯan ləsārîsāyw
wəl<sup>a</sup>‘ăḇāḏāyw:

16 wə’eṯ-‘aḇəḏêḵem wə’eṯ-šifəḥwōṯêḵem wə’eṯ-b<sup>a</sup>ḥûrêḵem
haṭṭwōḇîm wə’eṯ-ḥămwōrêḵem yiqqāḥ wə‘āśâ liməla’ḵətwō:

17 ṣō’nəḵem y<sup>a</sup>‘əśōr wə’atem tihəyû-lwō l<sup>a</sup>‘ăḇāḏîm:

18 ûzə‘aqətem bayywōm hahû’ millifənê maləkəḵem ’ăšer bəḥarətem lāḵem
wəlō’-y<sup>a</sup>‘ăneh yəhwâ ’eṯəḵem bayywōm hahû’:

19 wayəmā’ănû hā‘ām lišəmō‘a bəqwōl šəmû’ēl wayyō’mərû llō’ kî
’im-meleḵə yihəyeh ‘ālênû:

20 wəhāyînû ḡam-’ăn<sup>a</sup>ḥənû kəḵāl-hagwōyim ûšəfāṭānû maləkēnû
wəyāṣā’ ləfānênû wəniləḥam ’eṯ-miləḥămōṯēnû:

21 wayyišəm<sup>a</sup>‘ šəmû’ēl ’ēṯ kāl-diḇərê hā‘ām wayəḏabərēm
bə’āzənê yəhwâ: f

22 wayyō’mer yəhwâ ’el-šəmû’ēl šəm<sup>a</sup>‘ bəqwōlām wəhiməlaḵətā
lâem meleḵə wayyō’mer šəmû’ēl ’el-’anəšê yiśərā’ēl ləḵû ’îš lə‘îrwō: f

------------------------------------------------------------------------

[Next: 1 Samuel (1 Shmuel) Chapter 9](sa1009)
