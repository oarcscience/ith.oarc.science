<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 38</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa038.htm">Polyglot</A>&nbsp;
<A HREF="../kjv/isa038.htm">KJV</A>&nbsp;
<A HREF="../sep/isa038.htm">Sep</A>&nbsp;
<A HREF="../vul/isa038.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa037.htm">Previous</A>&nbsp;
<A HREF="isa039.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 38</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;בַּיָּמִ֣ים הָהֵ֔ם חָלָ֥ה חִזְקִיָּ֖הוּ לָמ֑וּת וַיָּב֣וֹא אֵ֠לָיו יְשַׁעְיָ֨הוּ בֶן־אָמ֜וֹץ הַנָּבִ֗יא וַיֹּ֨אמֶר אֵלָ֜יו כֹּֽה־אָמַ֤ר יְהוָה֙ צַ֣ו לְבֵיתֶ֔ךָ כִּ֛י מֵ֥ת אַתָּ֖ה וְלֹ֥א תִֽחְיֶֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיַּסֵּ֧ב חִזְקִיָּ֛הוּ פָּנָ֖יו אֶל־הַקִּ֑יר וַיִּתְפַּלֵּ֖ל אֶל־יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּאמַ֗ר אָנָּ֤ה יְהוָה֙ זְכָר־נָ֞א אֵ֣ת אֲשֶׁ֧ר הִתְהַלַּ֣כְתִּי לְפָנֶ֗יךָ בֶּֽאֱמֶת֙ וּבְלֵ֣ב שָׁלֵ֔ם וְהַטּ֥וֹב בְּעֵינֶ֖יךָ עָשִׂ֑יתִי וַיֵּ֥בְךְּ חִזְקִיָּ֖הוּ בְּכִ֥י גָדֽוֹל׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַֽיְהִי֙ דְּבַר־יְהוָ֔ה אֶֽל־יְשַׁעְיָ֖הוּ לֵאמֹֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;הָל֞וֹךְ וְאָמַרְתָּ֣ אֶל־חִזְקִיָּ֗הוּ כֹּֽה־אָמַ֤ר יְהוָה֙ אֱלֹהֵי֙ דָּוִ֣ד אָבִ֔יךָ שָׁמַ֙עְתִּי֙ אֶת־תְּפִלָּתֶ֔ךָ רָאִ֖יתִי אֶת־דִּמְעָתֶ֑ךָ הִנְנִי֙ יוֹסִ֣ף עַל־יָמֶ֔יךָ חֲמֵ֥שׁ עֶשְׂרֵ֖ה שָׁנָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וּמִכַּ֤ף מֶֽלֶךְ־אַשּׁוּר֙ אַצִּ֣ילְךָ֔ וְאֵ֖ת הָעִ֣יר הַזֹּ֑את וְגַנּוֹתִ֖י עַל־הָעִ֥יר הַזֹּֽאת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְזֶה־לְּךָ֥ הָא֖וֹת מֵאֵ֣ת יְהוָ֑ה אֲשֶׁר֙ יַעֲשֶׂ֣ה יְהוָ֔ה אֶת־הַדָּבָ֥ר הַזֶּ֖ה אֲשֶׁ֥ר דִּבֵּֽר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;הִנְנִ֣י מֵשִׁ֣יב אֶת־צֵ֣ל הַֽמַּעֲל֡וֹת אֲשֶׁ֣ר יָרְדָה֩ בְמַעֲל֨וֹת אָחָ֥ז בַּשֶּׁ֛מֶשׁ אֲחֹרַנִּ֖ית עֶ֣שֶׂר מַעֲל֑וֹת וַתָּ֤שָׁב הַשֶּׁ֙מֶשׁ֙ עֶ֣שֶׂר מַעֲל֔וֹת בַּֽמַּעֲל֖וֹת אֲשֶׁ֥ר יָרָֽדָה׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;מִכְתָּ֖ב לְחִזְקִיָּ֣הוּ מֶֽלֶךְ־יְהוּדָ֑ה בַּחֲלֹת֕וֹ וַיְחִ֖י מֵחָלְיֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֲנִ֣י אָמַ֗רְתִּי בִּדְמִ֥י יָמַ֛י אֵלֵ֖כָה בְּשַׁעֲרֵ֣י שְׁא֑וֹל פֻּקַּ֖דְתִּי יֶ֥תֶר שְׁנוֹתָֽי׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;אָמַ֙רְתִּי֙ לֹא־אֶרְאֶ֣ה יָ֔הּ יָ֖הּ בְּאֶ֣רֶץ הַחַיִּ֑ים לֹא־אַבִּ֥יט אָדָ֛ם ע֖וֹד עִם־י֥וֹשְׁבֵי חָֽדֶל׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;דּוֹרִ֗י נִסַּ֧ע וְנִגְלָ֛ה מִנִּ֖י כְּאֹ֣הֶל רֹעִ֑י קִפַּ֨דְתִּי כָאֹרֵ֤ג חַיַּי֙ מִדַּלָּ֣ה יְבַצְּעֵ֔נִי מִיּ֥וֹם עַד־לַ֖יְלָה תַּשְׁלִימֵֽנִי׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;שִׁוִּ֤יתִי עַד־בֹּ֙קֶר֙ כָּֽאֲרִ֔י כֵּ֥ן יְשַׁבֵּ֖ר כָּל־עַצְמוֹתָ֑י מִיּ֥וֹם עַד־לַ֖יְלָה תַּשְׁלִימֵֽנִי׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;כְּס֤וּס עָגוּר֙ כֵּ֣ן אֲצַפְצֵ֔ף אֶהְגֶּ֖ה כַּיּוֹנָ֑ה דַּלּ֤וּ עֵינַי֙ לַמָּר֔וֹם אֲדֹנָ֖י עָֽשְׁקָה־לִּ֥י עָרְבֵֽנִי׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;מָֽה־אֲדַבֵּ֥ר וְאָֽמַר־לִ֖י וְה֣וּא עָשָׂ֑ה אֶדַּדֶּ֥ה כָל־שְׁנוֹתַ֖י עַל־מַ֥ר נַפְשִֽׁי׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;אֲדֹנָ֖י עֲלֵיהֶ֣ם יִֽחְי֑וּ וּלְכָל־בָּהֶן֙ חַיֵּ֣י רוּחִ֔י וְתַחֲלִימֵ֖נִי וְהַחֲיֵֽנִי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הִנֵּ֥ה לְשָׁל֖וֹם מַר־לִ֣י מָ֑ר וְאַתָּ֞ה חָשַׁ֤קְתָּ נַפְשִׁי֙ מִשַּׁ֣חַת בְּלִ֔י כִּ֥י הִשְׁלַ֛כְתָּ אַחֲרֵ֥י גֵוְךָ֖ כָּל־חֲטָאָֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;כִּ֣י לֹ֥א שְׁא֛וֹל תּוֹדֶ֖ךָּ מָ֣וֶת יְהַלְלֶ֑ךָּ לֹֽא־יְשַׂבְּר֥וּ יֽוֹרְדֵי־ב֖וֹר אֶל־אֲמִתֶּֽךָ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;חַ֥י חַ֛י ה֥וּא יוֹדֶ֖ךָ כָּמ֣וֹנִי הַיּ֑וֹם אָ֣ב לְבָנִ֔ים יוֹדִ֖יעַ אֶל־אֲמִתֶּֽךָ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;יְהוָ֖ה לְהוֹשִׁיעֵ֑נִי וּנְגִנוֹתַ֧י נְנַגֵּ֛ן כָּל־יְמֵ֥י חַיֵּ֖ינוּ עַל־בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיֹּ֣אמֶר יְשַׁעְיָ֔הוּ יִשְׂא֖וּ דְּבֶ֣לֶת תְּאֵנִ֑ים וְיִמְרְח֥וּ עַֽל־הַשְּׁחִ֖ין וְיֶֽחִי׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיֹּ֥אמֶר חִזְקִיָּ֖הוּ מָ֣ה א֑וֹת כִּ֥י אֶעֱלֶ֖ה בֵּ֥ית יְהוָֽה׃ ס</P>
</TD>
<TD WIDTH="50%">
<P>1&nbsp;bayy&#257;m&icirc;m h&acirc;&#275;m &#x1E25;&#257;l&acirc; &#x1E25;iz&#601;q&icirc;y&acirc;&ucirc; l&#257;m&ucirc;&#x1E6F; wayy&#257;&#x1E07;w&#333;&#8217; &#8217;&#275;l&#257;yw y&#601;&#353;<sup>a</sup>&#8216;&#601;y&acirc;&ucirc; &#x1E07;en-&#8217;&#257;mw&#333;&#x1E63; hann&#257;&#x1E07;&icirc;&#8217; wayy&#333;&#8217;mer &#8217;&#275;l&#257;yw k&#333;h-&#8217;&#257;mar y&#601;hw&acirc; &#x1E63;aw l&#601;&#x1E07;&ecirc;&#x1E6F;e&#x1E35;&#257; k&icirc; m&#275;&#x1E6F; &#8217;at&acirc; w&#601;l&#333;&#8217; &#x1E6F;i&#x1E25;&#601;yeh: </P>
<P>2&nbsp;wayyass&#275;&#x1E07; &#x1E25;iz&#601;q&icirc;y&acirc;&ucirc; p&#257;n&#257;yw &#8217;el-haqq&icirc;r wayyi&#x1E6F;&#601;pall&#275;l &#8217;el-y&#601;hw&acirc;: </P>
<P>3&nbsp;wayy&#333;&#8217;mar &#8217;&#257;nn&acirc; y&#601;hw&acirc; z&#601;&#x1E35;&#257;r-n&#257;&#8217; &#8217;&#275;&#x1E6F; &#8217;&#259;&#353;er hi&#x1E6F;&#601;halla&#x1E35;&#601;t&icirc; l&#601;f&#257;ney&#x1E35;&#257; be&#8217;&#277;me&#x1E6F; &ucirc;&#x1E07;&#601;l&#275;&#x1E07; &#353;&#257;l&#275;m w&#601;ha&#x1E6D;&#x1E6D;w&#333;&#x1E07; b&#601;&#8216;&ecirc;ney&#x1E35;&#257; &#8216;&#257;&#347;&icirc;&#x1E6F;&icirc; wayy&#275;&#x1E07;&#601;&#x1E35;&#x1E35;&#601; &#x1E25;iz&#601;q&icirc;y&acirc;&ucirc; b&#601;&#x1E35;&icirc; &#x1E21;&#257;&#x1E0F;w&#333;l: s</P>
<P>4&nbsp;way&#601;h&icirc; d&#601;&#x1E07;ar-y&#601;hw&acirc; &#8217;el-y&#601;&#353;<sup>a</sup>&#8216;&#601;y&acirc;&ucirc; l&#275;&#8217;m&#333;r: </P>
<P>5&nbsp;h&#257;lw&#333;&#x1E35;&#601; w&#601;&#8217;&#257;mar&#601;t&#257; &#8217;el-&#x1E25;iz&#601;q&icirc;y&acirc;&ucirc; k&#333;h-&#8217;&#257;mar y&#601;hw&acirc; &#8217;&#277;l&#333;h&ecirc; d&#257;wi&#x1E0F; &#8217;&#257;&#x1E07;&icirc;&#x1E35;&#257; &#353;&#257;m<sup>a</sup>&#8216;&#601;t&icirc; &#8217;e&#x1E6F;-t&#601;fill&#257;&#x1E6F;e&#x1E35;&#257; r&#257;&#8217;&icirc;&#x1E6F;&icirc; &#8217;e&#x1E6F;-dim&#601;&#8216;&#257;&#x1E6F;e&#x1E35;&#257; hin&#601;n&icirc; yw&#333;sif &#8216;al-y&#257;mey&#x1E35;&#257; &#x1E25;&#259;m&#275;&#353; &#8216;e&#347;&#601;r&#275;h &#353;&#257;n&acirc;: </P>
<P>6&nbsp;&ucirc;mikaf mele&#x1E35;&#601;-&#8217;a&#353;&#353;&ucirc;r &#8217;a&#x1E63;&#x1E63;&icirc;l&#601;&#x1E35;&#257; w&#601;&#8217;&#275;&#x1E6F; h&#257;&#8216;&icirc;r hazz&#333;&#8217;&#x1E6F; w&#601;&#x1E21;annw&#333;&#x1E6F;&icirc; &#8216;al-h&#257;&#8216;&icirc;r hazz&#333;&#8217;&#x1E6F;: </P>
<P>7&nbsp;w&#601;zeh-ll&#601;&#x1E35;&#257; h&#257;&#8217;w&#333;&#x1E6F; m&#275;&#8217;&#275;&#x1E6F; y&#601;hw&acirc; &#8217;&#259;&#353;er y<sup>a</sup>&#8216;&#259;&#347;eh y&#601;hw&acirc; &#8217;e&#x1E6F;-had&#257;&#x1E07;&#257;r hazzeh &#8217;&#259;&#353;er dib&#275;r: </P>
<P>8&nbsp;hin&#601;n&icirc; m&#275;&#353;&icirc;&#x1E07; &#8217;e&#x1E6F;-&#x1E63;&#275;l hamm<sup>a</sup>&#8216;&#259;lw&#333;&#x1E6F; &#8217;&#259;&#353;er y&#257;r&#601;&#x1E0F;&acirc; &#x1E07;&#601;m<sup>a</sup>&#8216;&#259;lw&#333;&#x1E6F; &#8217;&#257;&#x1E25;&#257;z ba&#353;&#353;eme&#353; &#8217;&#259;&#x1E25;&#333;rann&icirc;&#x1E6F; &#8216;e&#347;er m<sup>a</sup>&#8216;&#259;lw&#333;&#x1E6F; wat&#257;&#353;&#257;&#x1E07; ha&#353;&#353;eme&#353; &#8216;e&#347;er m<sup>a</sup>&#8216;&#259;lw&#333;&#x1E6F; bamm<sup>a</sup>&#8216;&#259;lw&#333;&#x1E6F; &#8217;&#259;&#353;er y&#257;r&#257;&#x1E0F;&acirc;: s</P>
<P>9&nbsp;mi&#x1E35;&#601;t&#257;&#x1E07; l&#601;&#x1E25;iz&#601;q&icirc;y&acirc;&ucirc; mele&#x1E35;&#601;-y&#601;h&ucirc;&#x1E0F;&acirc; b<sup>a</sup>&#x1E25;&#259;l&#333;&#x1E6F;w&#333; way&#601;&#x1E25;&icirc; m&#275;&#x1E25;&#257;l&#601;yw&#333;: </P>
<P>10&nbsp;&#8217;&#259;n&icirc; &#8217;&#257;mar&#601;t&icirc; bi&#x1E0F;&#601;m&icirc; y&#257;may &#8217;&#275;l&#275;&#x1E35;&acirc; b&#601;&#353;<sup>a</sup>&#8216;&#259;r&ecirc; &#353;&#601;&#8217;w&#333;l puqqa&#x1E0F;&#601;t&icirc; ye&#x1E6F;er &#353;&#601;nw&#333;&#x1E6F;&#257;y: </P>
<P>11&nbsp;&#8217;&#257;mar&#601;t&icirc; l&#333;&#8217;-&#8217;er&#601;&#8217;eh y&#257;h y&#257;h b&#601;&#8217;ere&#x1E63; h<sup>a</sup>&#x1E25;ayy&icirc;m l&#333;&#8217;-&#8217;ab&icirc;&#x1E6D; &#8217;&#257;&#x1E0F;&#257;m &#8216;w&#333;&#x1E0F; &#8216;im-yw&#333;&#353;&#601;&#x1E07;&ecirc; &#x1E25;&#257;&#x1E0F;el: </P>
<P>12&nbsp;dw&#333;r&icirc; niss<sup>a</sup>&#8216; w&#601;ni&#x1E21;&#601;l&acirc; minn&icirc; k&#601;&#8217;&#333;hel r&#333;&#8216;&icirc; qipa&#x1E0F;&#601;t&icirc; &#x1E35;&#257;&#8217;&#333;r&#275;&#x1E21; &#x1E25;ayyay midall&acirc; y&#601;&#x1E07;a&#x1E63;&#x1E63;&#601;&#8216;&#275;n&icirc; m&icirc;yw&#333;m &#8216;a&#x1E0F;-lay&#601;l&acirc; ta&#353;&#601;l&icirc;m&#275;n&icirc;: </P>
<P>13&nbsp;&#353;i&ucirc;&icirc;&#x1E6F;&icirc; &#8216;a&#x1E0F;-b&#333;qer k&#257;&#8217;&#259;r&icirc; k&#275;n y&#601;&#353;ab&#275;r k&#257;l-&#8216;a&#x1E63;&#601;mw&#333;&#x1E6F;&#257;y m&icirc;yw&#333;m &#8216;a&#x1E0F;-lay&#601;l&acirc; ta&#353;&#601;l&icirc;m&#275;n&icirc;: </P>
<P>14&nbsp;k&#601;s&ucirc;s &#8216;&#257;&#x1E21;&ucirc;r k&#275;n &#8217;&#259;&#x1E63;af&#601;&#x1E63;&#275;f &#8217;eh&#601;geh kayyw&#333;n&acirc; dall&ucirc; &#8216;&ecirc;nay lamm&#257;rw&#333;m &#8217;&#259;&#x1E0F;&#333;n&#257;y &#8216;&#257;&#353;&#601;q&acirc;-ll&icirc; &#8216;&#257;r&#601;&#x1E07;&#275;n&icirc;: </P>
<P>15&nbsp;m&acirc;-&#8217;&#259;&#x1E0F;ab&#275;r w&#601;&#8217;&#257;mar-l&icirc; w&#601;h&ucirc;&#8217; &#8216;&#257;&#347;&acirc; &#8217;edadeh &#x1E35;&#257;l-&#353;&#601;nw&#333;&#x1E6F;ay &#8216;al-mar naf&#601;&#353;&icirc;: </P>
<P>16&nbsp;&#8217;&#259;&#x1E0F;&#333;n&#257;y &#8216;&#259;l&ecirc;hem yi&#x1E25;&#601;y&ucirc; &ucirc;l&#601;&#x1E35;&#257;l-b&acirc;en &#x1E25;ayy&ecirc; r&ucirc;&#x1E25;&icirc; w&#601;&#x1E6F;<sup>a</sup>&#x1E25;&#259;l&icirc;m&#275;n&icirc; w&#601;h<sup>a</sup>&#x1E25;&#259;y&#275;n&icirc;: </P>
<P>17&nbsp;hinn&#275;h l&#601;&#353;&#257;lw&#333;m mar-l&icirc; m&#257;r w&#601;&#8217;at&acirc; &#x1E25;&#257;&#353;aq&#601;t&#257; naf&#601;&#353;&icirc; mi&#353;&#353;<sup>a</sup>&#x1E25;a&#x1E6F; b&#601;l&icirc; k&icirc; hi&#353;&#601;la&#x1E35;&#601;t&#257; &#8217;<sup>a</sup>&#x1E25;&#259;r&ecirc; &#x1E21;&#275;w&#601;&#x1E35;&#257; k&#257;l-&#x1E25;&#259;&#x1E6D;&#257;&#8217;&#257;y: </P>
<P>18&nbsp;k&icirc; l&#333;&#8217; &#353;&#601;&#8217;w&#333;l tw&#333;&#x1E0F;e&#x1E35;&#x1E35;&#257; m&#257;we&#x1E6F; y&#601;hal&#601;le&#x1E35;&#x1E35;&#257; l&#333;&#8217;-y&#601;&#347;ab&#601;r&ucirc; yw&#333;r&#601;&#x1E0F;&ecirc;-&#x1E07;w&#333;r &#8217;el-&#8217;&#259;mite&#x1E35;&#257;: </P>
<P>19&nbsp;&#x1E25;ay &#x1E25;ay h&ucirc;&#8217; yw&#333;&#x1E0F;e&#x1E35;&#257; k&#257;mw&#333;n&icirc; hayyw&#333;m &#8217;&#257;&#x1E07; l&#601;&#x1E07;&#257;n&icirc;m yw&#333;&#x1E0F;&icirc;&#8216;a &#8217;el-&#8217;&#259;mite&#x1E35;&#257;: </P>
<P>20&nbsp;y&#601;hw&acirc; l&#601;hw&#333;&#353;&icirc;&#8216;&#275;n&icirc; &ucirc;n&#601;&#x1E21;inw&#333;&#x1E6F;ay n&#601;nag&#275;n k&#257;l-y&#601;m&ecirc; &#x1E25;ayy&ecirc;n&ucirc; &#8216;al-b&ecirc;&#x1E6F; y&#601;hw&acirc;: </P>
<P>21&nbsp;wayy&#333;&#8217;mer y&#601;&#353;<sup>a</sup>&#8216;&#601;y&acirc;&ucirc; yi&#347;&#601;&#8217;&ucirc; d&#601;&#x1E07;ele&#x1E6F; t&#601;&#8217;&#275;n&icirc;m w&#601;yim&#601;r&#601;&#x1E25;&ucirc; &#8216;al-ha&#353;&#353;&#601;&#x1E25;&icirc;n w&#601;ye&#x1E25;&icirc;: </P>
<P>22&nbsp;wayy&#333;&#8217;mer &#x1E25;iz&#601;q&icirc;y&acirc;&ucirc; m&acirc; &#8217;w&#333;&#x1E6F; k&icirc; &#8217;e&#8216;&#277;leh b&ecirc;&#x1E6F; y&#601;hw&acirc;: s</P>
</TD>
</TABLE>
<P><HR>
<CENTER>
<A HREF="isa039.htm">Next: Isaiah (Yisheyah) Chapter 39</A></CENTER>
</BODY>
</HTML>
