[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jos019)  [KJV](../kjv/jos019.md) 
[Sep:JsB](../sep/jsb019)  [Sep:JsA](../sep/jsa019.md) 
[Vul](../vul/jos019.md)   
  
[Joshua (Yehoshua) Index](jos.md)  
  [Previous](jos018)  [Next](jos020.md) 

------------------------------------------------------------------------

### Tanach (Hebrew): Joshua (Yehoshua) Chapter 19

‎<span id="001">1</span> ‏וַיֵּצֵ֞א הַגּוֹרָ֤ל הַשֵּׁנִי֙ לְשִׁמְע֔וֹן
לְמַטֵּ֥ה בְנֵֽי־שִׁמְע֖וֹן לְמִשְׁפְּחוֹתָ֑ם וַֽיְהִי֙ נַֽחֲלָתָ֔ם
בְּת֖וֹךְ נַחֲלַ֥ת בְּנֵֽי־יְהוּדָֽה׃

‎<span id="002">2</span> ‏וַיְהִ֥י לָהֶ֖ם בְּנַֽחֲלָתָ֑ם בְּאֵֽר־שֶׁ֥בַע
וְשֶׁ֖בַע וּמוֹלָדָֽה׃

‎<span id="003">3</span> ‏וַחֲצַ֥ר שׁוּעָ֛ל וּבָלָ֖ה וָעָֽצֶם׃

‎<span id="004">4</span> ‏וְאֶלְתּוֹלַ֥ד וּבְת֖וּל וְחָרְמָֽה׃

‎<span id="005">5</span> ‏וְצִֽקְלַ֥ג וּבֵית־הַמַּרְכָּב֖וֹת וַחֲצַ֥ר
סוּסָֽה׃

‎<span id="006">6</span> ‏וּבֵ֥ית לְבָא֖וֹת וְשָֽׁרוּחֶ֑ן עָרִ֥ים
שְׁלֹשׁ־עֶשְׂרֵ֖ה וְחַצְרֵיהֶֽן׃

‎<span id="007">7</span> ‏עַ֥יִן׀ רִמּ֖וֹן וָעֶ֣תֶר וְעָשָׁ֑ן עָרִ֥ים
אַרְבַּ֖ע וְחַצְרֵיהֶֽן׃

‎<span id="008">8</span> ‏וְכָל־הַֽחֲצֵרִ֗ים אֲשֶׁ֤ר סְבִיבוֹת֙
הֶֽעָרִ֣ים הָאֵ֔לֶּה עַד־בַּֽעֲלַ֥ת בְּאֵ֖ר רָ֣אמַת נֶ֑גֶב זֹ֗את
נַחֲלַ֛ת מַטֵּ֥ה בְנֵֽי־שִׁמְע֖וֹן לְמִשְׁפְּחֹתָֽם׃

‎<span id="009">9</span> ‏מֵחֶ֙בֶל֙ בְּנֵ֣י יְהוּדָ֔ה נַחֲלַ֖ת בְּנֵ֣י
שִׁמְע֑וֹן כִּֽי־הָיָ֞ה חֵ֤לֶק בְּנֵֽי־יְהוּדָה֙ רַ֣ב מֵהֶ֔ם
וַיִּנְחֲל֥וּ בְנֵֽי־שִׁמְע֖וֹן בְּת֥וֹךְ נַחֲלָתָֽם׃ פ

‎<span id="010">10</span> ‏וַיַּ֙עַל֙ הַגּוֹרָ֣ל הַשְּׁלִישִׁ֔י לִבְנֵ֥י
זְבוּלֻ֖ן לְמִשְׁפְּחֹתָ֑ם וַיְהִ֛י גְּב֥וּל נַחֲלָתָ֖ם עַד־שָׂרִֽיד׃

‎<span id="011">11</span> ‏וְעָלָ֨ה גְבוּלָ֧ם׀ לַיָּ֛מָּה וּמַרְעֲלָ֖ה
וּפָגַ֣ע בְּדַבָּ֑שֶׁת וּפָגַע֙ אֶל־הַנַּ֔חַל אֲשֶׁ֖ר עַל־פְּנֵ֥י
יָקְנְעָֽם׃

‎<span id="012">12</span> ‏וְשָׁ֣ב מִשָּׂרִ֗יד קֵ֚דְמָה מִזְרַ֣ח
הַשֶּׁ֔מֶשׁ עַל־גְּב֥וּל כִּסְלֹ֖ת תָּבֹ֑ר וְיָצָ֥א אֶל־הַדָּֽבְרַ֖ת
וְעָלָ֥ה יָפִֽיעַ׃

‎<span id="013">13</span> ‏וּמִשָּׁ֤ם עָבַר֙ קֵ֣דְמָה מִזְרָ֔חָה
גִּתָּ֥ה חֵ֖פֶר עִתָּ֣ה קָצִ֑ין וְיָצָ֛א רִמּ֥וֹן הַמְּתֹאָ֖ר הַנֵּעָֽה׃

‎<span id="014">14</span> ‏וְנָסַ֤ב אֹתוֹ֙ הַגְּב֔וּל מִצְּפ֖וֹן
חַנָּתֹ֑ן וְהָיוּ֙ תֹּֽצְאֹתָ֔יו גֵּ֖י יִפְתַּח־אֵֽל׃

‎<span id="015">15</span> ‏וְקַטָּ֤ת וְנַֽהֲלָל֙ וְשִׁמְר֔וֹן
וְיִדְאֲלָ֖ה וּבֵ֣ית לָ֑חֶם עָרִ֥ים שְׁתֵּים־עֶשְׂרֵ֖ה וְחַצְרֵיהֶֽן׃

‎<span id="016">16</span> ‏זֹ֛את נַחֲלַ֥ת בְּנֵֽי־זְבוּלֻ֖ן
לְמִשְׁפְּחוֹתָ֑ם הֶֽעָרִ֥ים הָאֵ֖לֶּה וְחַצְרֵיהֶֽן׃ פ

‎<span id="017">17</span> ‏לְיִ֨שָּׂשכָ֔ר יָצָ֖א הַגּוֹרָ֣ל הָֽרְבִיעִ֑י
לִבְנֵ֥י יִשָּׂשכָ֖ר לְמִשְׁפְּחוֹתָֽם׃

‎<span id="018">18</span> ‏וַיְהִ֖י גְּבוּלָ֑ם יִזְרְעֶ֥אלָה
וְהַכְּסוּלֹ֖ת וְשׁוּנֵֽם׃

‎<span id="019">19</span> ‏וַחֲפָרַ֥יִם וְשִׁיאֹ֖ן וַאֲנָחֲרַֽת׃

‎<span id="020">20</span> ‏וְהָֽרַבִּ֥ית וְקִשְׁי֖וֹן וָאָֽבֶץ׃

‎<span id="021">21</span> ‏וְרֶ֧מֶת וְעֵין־גַּנִּ֛ים וְעֵ֥ין חַדָּ֖ה
וּבֵ֥ית פַּצֵּֽץ׃

‎<span id="022">22</span> ‏וּפָגַע֩ הַגְּב֨וּל בְּתָב֤וֹר ושחצומה
וְשַׁחֲצִ֙ימָה֙ וּבֵ֣ית שֶׁ֔מֶשׁ וְהָי֛וּ תֹּצְא֥וֹת גְּבוּלָ֖ם
הַיַּרְדֵּ֑ן עָרִ֥ים שֵׁשׁ־עֶשְׂרֵ֖ה וְחַצְרֵיהֶֽן׃

‎<span id="023">23</span> ‏זֹ֗את נַחֲלַ֛ת מַטֵּ֥ה בְנֵֽי־יִשָּׂשכָ֖ר
לְמִשְׁפְּחֹתָ֑ם הֶעָרִ֖ים וְחַצְרֵיהֶֽן׃ פ

‎<span id="024">24</span> ‏וַיֵּצֵא֙ הַגּוֹרָ֣ל הַֽחֲמִישִׁ֔י לְמַטֵּ֥ה
בְנֵֽי־אָשֵׁ֖ר לְמִשְׁפְּחוֹתָֽם׃

‎<span id="025">25</span> ‏וַיְהִ֖י גְּבוּלָ֑ם חֶלְקַ֥ת וַחֲלִ֖י
וָבֶ֥טֶן וְאַכְשָֽׁף׃

‎<span id="026">26</span> ‏וְאַֽלַמֶּ֥לֶךְ וְעַמְעָ֖ד וּמִשְׁאָ֑ל
וּפָגַ֤ע בְּכַרְמֶל֙ הַיָּ֔מָּה וּבְשִׁיח֖וֹר לִבְנָֽת׃

‎<span id="027">27</span> ‏וְשָׁ֨ב מִזְרַ֣ח הַשֶּׁמֶשׁ֮ בֵּ֣ית דָּגֹן֒
וּפָגַ֣ע בִּ֠זְבֻלוּן וּבְגֵ֨י יִפְתַּח־אֵ֥ל צָפ֛וֹנָה בֵּ֥ית הָעֵ֖מֶק
וּנְעִיאֵ֑ל וְיָצָ֥א אֶל־כָּב֖וּל מִשְּׂמֹֽאל׃

‎<span id="028">28</span> ‏וְעֶבְרֹ֥ן וּרְחֹ֖ב וְחַמּ֣וֹן וְקָנָ֑ה עַ֖ד
צִיד֥וֹן רַבָּֽה׃

‎<span id="029">29</span> ‏וְשָׁ֤ב הַגְּבוּל֙ הָֽרָמָ֔ה וְעַד־עִ֖יר
מִבְצַר־צֹ֑ר וְשָׁ֤ב הַגְּבוּל֙ חֹסָ֔ה ויהיו וְהָי֧וּ תֹצְאֹתָ֛יו
הַיָּ֖מָּה מֵחֶ֥בֶל אַכְזִֽיבָה׃

‎<span id="030">30</span> ‏וְעֻמָ֥ה וַאֲפֵ֖ק וּרְחֹ֑ב עָרִ֛ים עֶשְׂרִ֥ים
וּשְׁתַּ֖יִם וְחַצְרֵיהֶֽן׃

‎<span id="031">31</span> ‏זֹ֗את נַחֲלַ֛ת מַטֵּ֥ה בְנֵֽי־אָשֵׁ֖ר
לְמִשְׁפְּחֹתָ֑ם הֶעָרִ֥ים הָאֵ֖לֶּה וְחַצְרֵיהֶֽן׃ פ

‎<span id="032">32</span> ‏לִבְנֵ֣י נַפְתָּלִ֔י יָצָ֖א הַגּוֹרָ֣ל
הַשִּׁשִּׁ֑י לִבְנֵ֥י נַפְתָּלִ֖י לְמִשְׁפְּחֹתָֽם׃

‎<span id="033">33</span> ‏וַיְהִ֣י גְבוּלָ֗ם מֵחֵ֨לֶף מֵֽאֵל֜וֹן
בְּצַעֲנַנִּ֗ים וַאֲדָמִ֥י הַנֶּ֛קֶב וְיַבְנְאֵ֖ל עַד־לַקּ֑וּם וַיְהִ֥י
תֹצְאֹתָ֖יו הַיַּרְדֵּֽן׃

‎<span id="034">34</span> ‏וְשָׁ֨ב הַגְּב֥וּל יָ֙מָּה֙ אַזְנ֣וֹת
תָּב֔וֹר וְיָצָ֥א מִשָּׁ֖ם חוּקֹ֑קָה וּפָגַ֨ע בִּזְבֻל֜וּן מִנֶּ֗גֶב
וּבְאָשֵׁר֙ פָּגַ֣ע מִיָּ֔ם וּבִ֣יהוּדָ֔ה הַיַּרְדֵּ֖ן מִזְרַ֥ח
הַשָּֽׁמֶשׁ׃

‎<span id="035">35</span> ‏וְעָרֵ֖י מִבְצָ֑ר הַצִּדִּ֣ים צֵ֔ר וְחַמַּ֖ת
רַקַּ֥ת וְכִנָּֽרֶת׃

‎<span id="036">36</span> ‏וַאֲדָמָ֥ה וְהָרָמָ֖ה וְחָצֽוֹר׃

‎<span id="037">37</span> ‏וְקֶ֥דֶשׁ וְאֶדְרֶ֖עִי וְעֵ֥ין חָצֽוֹר׃

‎<span id="038">38</span> ‏וְיִרְאוֹן֙ וּמִגְדַּל־אֵ֔ל חֳרֵ֥ם
וּבֵית־עֲנָ֖ת וּבֵ֣ית שָׁ֑מֶשׁ עָרִ֥ים תְּשַֽׁע־עֶשְׂרֵ֖ה וְחַצְרֵיהֶֽן׃

‎<span id="039">39</span> ‏זֹ֗את נַחֲלַ֛ת מַטֵּ֥ה בְנֵֽי־נַפְתָּלִ֖י
לְמִשְׁפְּחֹתָ֑ם הֶעָרִ֖ים וְחַצְרֵיהֶֽן׃ פ

‎<span id="040">40</span> ‏לְמַטֵּ֥ה בְנֵי־דָ֖ן לְמִשְׁפְּחֹתָ֑ם יָצָ֖א
הַגּוֹרָ֥ל הַשְּׁבִיעִֽי׃

‎<span id="041">41</span> ‏וַיְהִ֖י גְּב֣וּל נַחֲלָתָ֑ם צָרְעָ֥ה
וְאֶשְׁתָּא֖וֹל וְעִ֥יר שָֽׁמֶשׁ׃

‎<span id="042">42</span> ‏וְשַֽׁעֲלַבִּ֥ין וְאַיָּל֖וֹן וְיִתְלָֽה׃

‎<span id="043">43</span> ‏וְאֵיל֥וֹן וְתִמְנָ֖תָה וְעֶקְרֽוֹן׃

‎<span id="044">44</span> ‏וְאֶלְתְּקֵ֥ה וְגִבְּת֖וֹן וּבַעֲלָֽת׃

‎<span id="045">45</span> ‏וִיהֻ֥ד וּבְנֵֽי־בְרַ֖ק וְגַת־רִמּֽוֹן׃

‎<span id="046">46</span> ‏וּמֵ֥י הַיַּרְק֖וֹן וְהָֽרַקּ֑וֹן
עִֽם־הַגְּב֖וּל מ֥וּל יָפֽוֹ׃

‎<span id="047">47</span> ‏וַיֵּצֵ֥א גְבוּל־בְּנֵי־דָ֖ן מֵהֶ֑ם
וַיַּעֲל֣וּ בְנֵֽי־דָ֠ן וַיִּלָּחֲמ֨וּ עִם־לֶ֜שֶׁם וַיִּלְכְּד֥וּ
אוֹתָ֣הּ׀ וַיַּכּ֧וּ אוֹתָ֣הּ לְפִי־חֶ֗רֶב וַיִּֽרְשׁ֤וּ אוֹתָהּ֙
וַיֵּ֣שְׁבוּ בָ֔הּ וַיִּקְרְא֤וּ לְלֶ֙שֶׁם֙ דָּ֔ן כְּשֵׁ֖ם דָּ֥ן
אֲבִיהֶֽם׃

‎<span id="048">48</span> ‏זֹ֗את נַחֲלַ֛ת מַטֵּ֥ה בְנֵי־דָ֖ן
לְמִשְׁפְּחֹתָ֑ם הֶֽעָרִ֥ים הָאֵ֖לֶּה וְחַצְרֵיהֶֽן׃ פ

‎<span id="049">49</span> ‏וַיְכַלּ֥וּ לִנְחֹל־אֶת־הָאָ֖רֶץ
לִגְבֽוּלֹתֶ֑יהָ וַיִּתְּנ֨וּ בְנֵי־יִשְׂרָאֵ֧ל נַחֲלָ֛ה לִיהוֹשֻׁ֥עַ
בִּן־נ֖וּן בְּתוֹכָֽם׃

‎<span id="050">50</span> ‏עַל־פִּ֨י יְהוָ֜ה נָ֣תְנוּ ל֗וֹ אֶת־הָעִיר֙
אֲשֶׁ֣ר שָׁאָ֔ל אֶת־תִּמְנַת־סֶ֖רַח בְּהַ֣ר אֶפְרָ֑יִם וַיִּבְנֶ֥ה
אֶת־הָעִ֖יר וַיֵּ֥שֶׁב בָּֽהּ׃

‎<span id="051">51</span> ‏אֵ֣לֶּה הַנְּחָלֹ֡ת אֲשֶׁ֣ר נִחֲל֣וּ
אֶלְעָזָ֣ר הַכֹּהֵ֣ן׀ וִיהוֹשֻׁ֪עַ בִּן־נ֟וּן וְרָאשֵׁ֣י הָֽאָב֣וֹת
לְמַטּוֹת֩ בְּנֵי־יִשְׂרָאֵ֨ל׀ בְּגוֹרָ֤ל׀ בְּשִׁלֹה֙ לִפְנֵ֣י יְהוָ֔ה
פֶּ֖תַח אֹ֣הֶל מוֹעֵ֑ד וַיְכַלּ֕וּ מֵֽחַלֵּ֖ק אֶת־הָאָֽרֶץ׃ פ

1 wayyēṣē’ hagwōrāl haššēnî ləšimə‘wōn ləmaṭṭēh ḇənê-šimə‘wōn
ləmišəpəḥwōṯām wayəhî n<sup>a</sup>ḥălāṯām bəṯwōḵə n<sup>a</sup>ḥălaṯ
bənê-yəhûḏâ:

2 wayəhî lâem bən<sup>a</sup>ḥălāṯām bə’ēr-šeḇ<sup>a</sup>‘
wəšeḇ<sup>a</sup>‘ ûmwōlāḏâ:

3 w<sup>a</sup>ḥăṣar šû‘āl ûḇālâ wā‘āṣem:

4 wə’elətwōlaḏ ûḇəṯûl wəḥārəmâ:

5 wəṣiqəlaḡ ûḇêṯ-hammarəkāḇwōṯ w<sup>a</sup>ḥăṣar sûsâ:

6 ûḇêṯ ləḇā’wōṯ wəšārûḥen ‘ārîm šəlōš-‘eśərēh wəḥaṣərêhen:

7 ‘ayin\| rimmwōn wā‘eṯer wə‘āšān ‘ārîm ’arəb<sup>a</sup>‘ wəḥaṣərêhen:

8 wəḵāl-h<sup>a</sup>ḥăṣērîm ’ăšer səḇîḇwōṯ he‘ārîm hā’ēlleh
‘aḏ-b<sup>a</sup>‘ălaṯ bə’ēr rā’maṯ neḡeḇ zō’ṯ n<sup>a</sup>ḥălaṯ maṭṭēh
ḇənê-šimə‘wōn ləmišəpəḥōṯām:

9 mēḥeḇel bənê yəhûḏâ n<sup>a</sup>ḥălaṯ bənê šimə‘wōn kî-hāyâ ḥēleq
bənê-yəhûḏâ raḇ mēhem wayyinəḥălû ḇənê-šimə‘wōn bəṯwōḵə
n<sup>a</sup>ḥălāṯām: f

10 wayy<sup>a</sup>‘al hagwōrāl haššəlîšî liḇənê zəḇûlun ləmišəpəḥōṯām
wayəhî gəḇûl n<sup>a</sup>ḥălāṯām ‘aḏ-śārîḏ:

11 wə‘ālâ ḡəḇûlām\| layyāmmâ ûmarə‘ălâ ûfāḡ<sup>a</sup>‘ bəḏabāšeṯ
ûfāḡ<sup>a</sup>‘ ’el-hann<sup>a</sup>ḥal ’ăšer ‘al-pənê yāqənə‘ām:

12 wəšāḇ miśśārîḏ qēḏəmâ mizər<sup>a</sup>ḥ haššemeš ‘al-gəḇûl kisəlōṯ
tāḇōr wəyāṣā’ ’el-hadāḇəraṯ wə‘ālâ yāfî‘a:

13 ûmiššām ‘āḇar qēḏəmâ mizərāḥâ gitâ ḥēfer ‘itâ qāṣîn wəyāṣā’ rimmwōn
hamməṯō’ār hannē‘â:

14 wənāsaḇ ’ōṯwō hagəḇûl miṣṣəfwōn ḥannāṯōn wəhāyû tōṣə’ōṯāyw gê
yifət<sup>a</sup>ḥ-’ēl:

15 wəqaṭṭāṯ wənahălāl wəšimərwōn wəyiḏə’ălâ ûḇêṯ lāḥem ‘ārîm
šətêm-‘eśərēh wəḥaṣərêhen:

16 zō’ṯ n<sup>a</sup>ḥălaṯ bənê-zəḇûlun ləmišəpəḥwōṯām he‘ārîm hā’ēlleh
wəḥaṣərêhen: f

17 ləyiśśāsḵār yāṣā’ hagwōrāl hārəḇî‘î liḇənê yiśśāsḵār ləmišəpəḥwōṯām:

18 wayəhî gəḇûlām yizərə‘e’lâ wəhakəsûlōṯ wəšûnēm:

19 w<sup>a</sup>ḥăfārayim wəšî’ōn wa’ănāḥăraṯ:

20 wəhārabîṯ wəqišəywōn wā’āḇeṣ:

21 wəremeṯ wə‘ên-gannîm wə‘ên ḥadâ ûḇêṯ paṣṣēṣ:

22 ûfāḡ<sup>a</sup>‘ hagəḇûl bəṯāḇwōr wəš<sup>a</sup>ḥăṣûmâ
wəš<sup>a</sup>ḥăṣîmâ ûḇêṯ šemeš wəhāyû tōṣə’wōṯ gəḇûlām hayyarədēn
‘ārîm šēš-‘eśərēh wəḥaṣərêhen:

23 zō’ṯ n<sup>a</sup>ḥălaṯ maṭṭēh ḇənê-yiśśāsḵār ləmišəpəḥōṯām he‘ārîm
wəḥaṣərêhen: f

24 wayyēṣē’ hagwōrāl h<sup>a</sup>ḥămîšî ləmaṭṭēh ḇənê-’āšēr
ləmišəpəḥwōṯām:

25 wayəhî gəḇûlām ḥeləqaṯ w<sup>a</sup>ḥălî wāḇeṭen wə’aḵəšāf:

26 wə’alammeleḵə wə‘amə‘āḏ ûmišə’āl ûfāḡ<sup>a</sup>‘ bəḵarəmel hayyāmmâ
ûḇəšîḥwōr liḇənāṯ:

27 wəšāḇ mizər<sup>a</sup>ḥ haššemeš bêṯ dāḡōn ûfāḡ<sup>a</sup>‘
bizəḇulûn ûḇəḡê yifət<sup>a</sup>ḥ-’ēl ṣāfwōnâ bêṯ hā‘ēmeq ûnə‘î’ēl
wəyāṣā’ ’el-kāḇûl miśśəmō’l:

28 wə‘eḇərōn ûrəḥōḇ wəḥammwōn wəqānâ ‘aḏ ṣîḏwōn rabâ:

29 wəšāḇ hagəḇûl hārāmâ wə‘aḏ-‘îr miḇəṣar-ṣōr wəšāḇ hagəḇûl ḥōsâ
wəyihəyû wəhāyû ṯōṣə’ōṯāyw hayyāmmâ mēḥeḇel ’aḵəzîḇâ:

30 wə‘umâ wa’ăfēq ûrəḥōḇ ‘ārîm ‘eśərîm ûšətayim wəḥaṣərêhen:

31 zō’ṯ n<sup>a</sup>ḥălaṯ maṭṭēh ḇənê-’āšēr ləmišəpəḥōṯām he‘ārîm
hā’ēlleh wəḥaṣərêhen: f

32 liḇənê nafətālî yāṣā’ hagwōrāl haššiššî liḇənê nafətālî
ləmišəpəḥōṯām:

33 wayəhî ḡəḇûlām mēḥēlef mē’ēlwōn bəṣ<sup>a</sup>‘ănannîm wa’ăḏāmî
hanneqeḇ wəyaḇənə’ēl ‘aḏ-laqqûm wayəhî ṯōṣə’ōṯāyw hayyarədēn:

34 wəšāḇ hagəḇûl yāmmâ ’azənwōṯ tāḇwōr wəyāṣā’ miššām ḥûqōqâ
ûfāḡ<sup>a</sup>‘ bizəḇulûn minneḡeḇ ûḇə’āšēr pāḡ<sup>a</sup>‘ mîyām
ûḇîhûḏâ hayyarədēn mizər<sup>a</sup>ḥ haššāmeš:

35 wə‘ārê miḇəṣār haṣṣidîm ṣēr wəḥammaṯ raqqaṯ wəḵinnāreṯ:

36 wa’ăḏāmâ wəhārāmâ wəḥāṣwōr:

37 wəqeḏeš wə’eḏəre‘î wə‘ên ḥāṣwōr:

38 wəyirə’wōn ûmiḡədal-’ēl ḥŏrēm ûḇêṯ-‘ănāṯ ûḇêṯ šāmeš ‘ārîm
təš<sup>a</sup>‘-‘eśərēh wəḥaṣərêhen:

39 zō’ṯ n<sup>a</sup>ḥălaṯ maṭṭēh ḇənê-nafətālî ləmišəpəḥōṯām he‘ārîm
wəḥaṣərêhen: f

40 ləmaṭṭēh ḇənê-ḏān ləmišəpəḥōṯām yāṣā’ hagwōrāl haššəḇî‘î:

41 wayəhî gəḇûl n<sup>a</sup>ḥălāṯām ṣārə‘â wə’ešətā’wōl wə‘îr šāmeš:

42 wəš<sup>a</sup>‘ălabîn wə’ayyālwōn wəyiṯəlâ:

43 wə’êlwōn wəṯimənāṯâ wə‘eqərwōn:

44 wə’elətəqēh wəḡibəṯwōn ûḇ<sup>a</sup>‘ălāṯ:

45 wîhuḏ ûḇənê-ḇəraq wəḡaṯ-rimmwōn:

46 ûmê hayyarəqwōn wəhāraqqwōn ‘im-hagəḇûl mûl yāfwō:

47 wayyēṣē’ ḡəḇûl-bənê-ḏān mēhem wayy<sup>a</sup>‘ălû ḇənê-ḏān
wayyillāḥămû ‘im-lešem wayyiləkəḏû ’wōṯāh\| wayyakû ’wōṯāh ləfî-ḥereḇ
wayyirəšû ’wōṯāh wayyēšəḇû ḇāh wayyiqərə’û ləlešem dān kəšēm dān
’ăḇîhem:

48 zō’ṯ n<sup>a</sup>ḥălaṯ maṭṭēh ḇənê-ḏān ləmišəpəḥōṯām he‘ārîm
hā’ēlleh wəḥaṣərêhen: f

49 wayəḵallû linəḥōl-’eṯ-hā’āreṣ liḡəḇûlōṯeyhā wayyitənû ḇənê-yiśərā’ēl
n<sup>a</sup>ḥălâ lîhwōšu‘a bin-nûn bəṯwōḵām:

50 ‘al-pî yəhwâ nāṯənû lwō ’eṯ-hā‘îr ’ăšer šā’āl
’eṯ-timənaṯ-ser<sup>a</sup>ḥ bəhar ’efərāyim wayyiḇəneh ’eṯ-hā‘îr
wayyēšeḇ bāh:

51 ’ēlleh hannəḥālōṯ ’ăšer niḥălû ’elə‘āzār hakōhēn\| wîhwōšu‘a bin-nûn
wərā’šê hā’āḇwōṯ ləmaṭṭwōṯ bənê-yiśərā’ēl\| bəḡwōrāl\| bəšilōh lifənê
yəhwâ peṯ<sup>a</sup>ḥ ’ōhel mwō‘ēḏ wayəḵallû mēḥallēq ’eṯ-hā’āreṣ: f

------------------------------------------------------------------------

[Next: Joshua (Yehoshua) Chapter 20](jos020.md)
