<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos007.htm">Polyglot</A>&nbsp;
<A HREF="../kjv/jos007.htm">KJV</A>&nbsp;
<A HREF="../sep/jsb007.htm">Sep:JsB</A>&nbsp;
<A HREF="../vul/jos007.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos006.htm">Previous</A>&nbsp;
<A HREF="jos008.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 7</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיִּמְעֲל֧וּ בְנֵֽי־יִשְׂרָאֵ֛ל מַ֖עַל בַּחֵ֑רֶם וַיִּקַּ֡ח עָכָ֣ן בֶּן־כַּרְמִי֩ בֶן־זַבְדִּ֨י בֶן־זֶ֜רַח לְמַטֵּ֤ה יְהוּדָה֙ מִן־הַחֵ֔רֶם וַיִּֽחַר־אַ֥ף יְהוָ֖ה בִּבְנֵ֥י יִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַיִּשְׁלַח֩ יְהוֹשֻׁ֨עַ אֲנָשִׁ֜ים מִֽירִיח֗וֹ הָעַ֞י אֲשֶׁ֨ר עִם־בֵּ֥ית אָ֙וֶן֙ מִקֶּ֣דֶם לְבֵֽית־אֵ֔ל וַיֹּ֤אמֶר אֲלֵיהֶם֙ לֵאמֹ֔ר עֲל֖וּ וְרַגְּל֣וּ אֶת־הָאָ֑רֶץ וַֽיַּעֲלוּ֙ הָאֲנָשִׁ֔ים וַֽיְרַגְּל֖וּ אֶת־הָעָֽי׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיָּשֻׁ֣בוּ אֶל־יְהוֹשֻׁ֗עַ וַיֹּאמְר֣וּ אֵלָיו֮ אַל־יַ֣עַל כָּל־הָעָם֒ כְּאַלְפַּ֣יִם אִ֗ישׁ א֚וֹ כִּשְׁלֹ֣שֶׁת אֲלָפִ֣ים אִ֔ישׁ יַעֲל֖וּ וְיַכּ֣וּ אֶת־הָעָ֑י אַל־תְּיַגַּע־שָׁ֙מָּה֙ אֶת־כָּל־הָעָ֔ם כִּ֥י מְעַ֖ט הֵֽמָּה׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיַּעֲל֤וּ מִן־הָעָם֙ שָׁ֔מָּה כִּשְׁלֹ֥שֶׁת אֲלָפִ֖ים אִ֑ישׁ וַיָּנֻ֕סוּ לִפְנֵ֖י אַנְשֵׁ֥י הָעָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּכּ֨וּ מֵהֶ֜ם אַנְשֵׁ֣י הָעַ֗י כִּשְׁלֹשִׁ֤ים וְשִׁשָּׁה֙ אִ֔ישׁ וַֽיִּרְדְּפ֞וּם לִפְנֵ֤י הַשַּׁ֙עַר֙ עַד־הַשְּׁבָרִ֔ים וַיַּכּ֖וּם בַּמּוֹרָ֑ד וַיִּמַּ֥ס לְבַב־הָעָ֖ם וַיְהִ֥י לְמָֽיִם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיִּקְרַ֨ע יְהוֹשֻׁ֜עַ שִׂמְלֹתָ֗יו וַיִּפֹּל֩ עַל־פָּנָ֨יו אַ֜רְצָה לִפְנֵ֨י אֲר֤וֹן יְהוָה֙ עַד־הָעֶ֔רֶב ה֖וּא וְזִקְנֵ֣י יִשְׂרָאֵ֑ל וַיַּעֲל֥וּ עָפָ֖ר עַל־רֹאשָֽׁם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיֹּ֨אמֶר יְהוֹשֻׁ֜עַ אֲהָ֣הּ׀ אֲדֹנָ֣י יְהוִ֗ה לָ֠מָה הֵעֲבַ֨רְתָּ הַעֲבִ֜יר אֶת־הָעָ֤ם הַזֶּה֙ אֶת־הַיַּרְדֵּ֔ן לָתֵ֥ת אֹתָ֛נוּ בְּיַ֥ד הָאֱמֹרִ֖י לְהַאֲבִידֵ֑נוּ וְלוּ֙ הוֹאַ֣לְנוּ וַנֵּ֔שֶׁב בְּעֵ֖בֶר הַיַּרְדֵּֽן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בִּ֖י אֲדֹנָ֑י מָ֣ה אֹמַ֔ר אַ֠חֲרֵי אֲשֶׁ֨ר הָפַ֧ךְ יִשְׂרָאֵ֛ל עֹ֖רֶף לִפְנֵ֥י אֹיְבָֽיו׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְיִשְׁמְע֣וּ הַֽכְּנַעֲנִ֗י וְכֹל֙ יֹשְׁבֵ֣י הָאָ֔רֶץ וְנָסַ֣בּוּ עָלֵ֔ינוּ וְהִכְרִ֥יתוּ אֶת־שְׁמֵ֖נוּ מִן־הָאָ֑רֶץ וּמַֽה־תַּעֲשֵׂ֖ה לְשִׁמְךָ֥ הַגָּדֽוֹל׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וַיֹּ֧אמֶר יְהוָ֛ה אֶל־יְהוֹשֻׁ֖עַ קֻ֣ם לָ֑ךְ לָ֣מָּה זֶּ֔ה אַתָּ֖ה נֹפֵ֥ל עַל־פָּנֶֽיךָ׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;חָטָא֙ יִשְׂרָאֵ֔ל וְגַם֙ עָבְר֣וּ אֶת־בְּרִיתִ֔י אֲשֶׁ֥ר צִוִּ֖יתִי אוֹתָ֑ם וְגַ֤ם לָֽקְחוּ֙ מִן־הַחֵ֔רֶם וְגַ֤ם גָּֽנְבוּ֙ וְגַ֣ם כִּֽחֲשׁ֔וּ וְגַ֖ם שָׂ֥מוּ בִכְלֵיהֶֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְלֹ֨א יֻכְל֜וּ בְּנֵ֣י יִשְׂרָאֵ֗ל לָקוּם֙ לִפְנֵ֣י אֹיְבֵיהֶ֔ם עֹ֗רֶף יִפְנוּ֙ לִפְנֵ֣י אֹֽיְבֵיהֶ֔ם כִּ֥י הָי֖וּ לְחֵ֑רֶם לֹ֤א אוֹסִיף֙ לִֽהְי֣וֹת עִמָּכֶ֔ם אִם־לֹ֥א תַשְׁמִ֛ידוּ הַחֵ֖רֶם מִֽקִּרְבְּכֶֽם׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;קֻ֚ם קַדֵּ֣שׁ אֶת־הָעָ֔ם וְאָמַרְתָּ֖ הִתְקַדְּשׁ֣וּ לְמָחָ֑ר כִּ֣י כֹה֩ אָמַ֨ר יְהוָ֜ה אֱלֹהֵ֣י יִשְׂרָאֵ֗ל חֵ֤רֶם בְּקִרְבְּךָ֙ יִשְׂרָאֵ֔ל לֹ֣א תוּכַ֗ל לָקוּם֙ לִפְנֵ֣י אֹיְבֶ֔יךָ עַד־הֲסִירְכֶ֥ם הַחֵ֖רֶם מִֽקִּרְבְּכֶֽם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְנִקְרַבְתֶּ֥ם בַּבֹּ֖קֶר לְשִׁבְטֵיכֶ֑ם וְהָיָ֡ה הַשֵּׁבֶט֩ אֲשֶׁר־יִלְכְּדֶ֨נּוּ יְהוָ֜ה יִקְרַ֣ב לַמִּשְׁפָּח֗וֹת וְהַמִּשְׁפָּחָ֞ה אֲשֶֽׁר־יִלְכְּדֶ֤נָּה יְהוָה֙ תִּקְרַ֣ב לַבָּתִּ֔ים וְהַבַּ֙יִת֙ אֲשֶׁ֣ר יִלְכְּדֶ֣נּוּ יְהוָ֔ה יִקְרַ֖ב לַגְּבָרִֽים׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהָיָה֙ הַנִּלְכָּ֣ד בַּחֵ֔רֶם יִשָּׂרֵ֣ף בָּאֵ֔שׁ אֹת֖וֹ וְאֶת־כָּל־אֲשֶׁר־ל֑וֹ כִּ֤י עָבַר֙ אֶת־בְּרִ֣ית יְהוָ֔ה וְכִֽי־עָשָׂ֥ה נְבָלָ֖ה בְּיִשְׂרָאֵֽל׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּשְׁכֵּ֤ם יְהוֹשֻׁ֙עַ֙ בַּבֹּ֔קֶר וַיַּקְרֵ֥ב אֶת־יִשְׂרָאֵ֖ל לִשְׁבָטָ֑יו וַיִּלָּכֵ֖ד שֵׁ֥בֶט יְהוּדָֽה׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַיַּקְרֵב֙ אֶת־מִשְׁפַּ֣חַת יְהוּדָ֔ה וַיִּלְכֹּ֕ד אֵ֖ת מִשְׁפַּ֣חַת הַזַּרְחִ֑י וַיַּקְרֵ֞ב אֶת־מִשְׁפַּ֤חַת הַזַּרְחִי֙ לַגְּבָרִ֔ים וַיִּלָּכֵ֖ד זַבְדִּֽי׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַיַּקְרֵ֥ב אֶת־בֵּית֖וֹ לַגְּבָרִ֑ים וַיִּלָּכֵ֗ד עָכָ֞ן בֶּן־כַּרְמִ֧י בֶן־זַבְדִּ֛י בֶּן־זֶ֖רַח לְמַטֵּ֥ה יְהוּדָֽה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַיֹּ֨אמֶר יְהוֹשֻׁ֜עַ אֶל־עָכָ֗ן בְּנִי֙ שִֽׂים־נָ֣א כָב֗וֹד לַֽיהוָ֛ה אֱלֹהֵ֥י יִשְׂרָאֵ֖ל וְתֶן־ל֣וֹ תוֹדָ֑ה וְהַגֶּד־נָ֥א לִי֙ מֶ֣ה עָשִׂ֔יתָ אַל־תְּכַחֵ֖ד מִמֶּֽנִּי׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיַּ֧עַן עָכָ֛ן אֶת־יְהוֹשֻׁ֖עַ וַיֹּאמַ֑ר אָמְנָ֗ה אָנֹכִ֤י חָטָ֙אתִי֙ לַֽיהוָה֙ אֱלֹהֵ֣י יִשְׂרָאֵ֔ל וְכָזֹ֥את וְכָזֹ֖את עָשִֽׂיתִי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;<font color="brown">ואראה</font> <font color="blue">וָאֵ֣רֶא</font> בַשָּׁלָ֡ל אַדֶּ֣רֶת שִׁנְעָר֩ אַחַ֨ת טוֹבָ֜ה וּמָאתַ֧יִם שְׁקָלִ֣ים כֶּ֗סֶף וּלְשׁ֨וֹן זָהָ֤ב אֶחָד֙ חֲמִשִּׁ֤ים שְׁקָלִים֙ מִשְׁקָל֔וֹ וָֽאֶחְמְדֵ֖ם וָֽאֶקָּחֵ֑ם וְהִנָּ֨ם טְמוּנִ֥ים בָּאָ֛רֶץ בְּת֥וֹךְ הָאָֽהֳלִ֖י וְהַכֶּ֥סֶף תַּחְתֶּֽיהָ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיִּשְׁלַ֤ח יְהוֹשֻׁ֙עַ֙ מַלְאָכִ֔ים וַיָּרֻ֖צוּ הָאֹ֑הֱלָה וְהִנֵּ֧ה טְמוּנָ֛ה בְּאָהֳל֖וֹ וְהַכֶּ֥סֶף תַּחְתֶּֽיהָ׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיִּקָּחוּם֙ מִתּ֣וֹךְ הָאֹ֔הֶל וַיְבִאוּם֙ אֶל־יְהוֹשֻׁ֔עַ וְאֶ֖ל כָּל־בְּנֵ֣י יִשְׂרָאֵ֑ל וַיַּצִּקֻ֖ם לִפְנֵ֥י יְהוָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּקַּ֣ח יְהוֹשֻׁ֣עַ אֶת־עָכָ֣ן בֶּן־זֶ֡רַח וְאֶת־הַכֶּ֣סֶף וְאֶת־הָאַדֶּ֣רֶת וְֽאֶת־לְשׁ֣וֹן הַזָּהָ֡ב וְֽאֶת־בָּנָ֡יו וְֽאֶת־בְּנֹתָ֡יו וְאֶת־שׁוֹרוֹ֩ וְאֶת־חֲמֹר֨וֹ וְאֶת־צֹאנ֤וֹ וְאֶֽת־אָהֳלוֹ֙ וְאֶת־כָּל־אֲשֶׁר־ל֔וֹ וְכָל־יִשְׂרָאֵ֖ל עִמּ֑וֹ וַיַּעֲל֥וּ אֹתָ֖ם עֵ֥מֶק עָכֽוֹר׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיֹּ֤אמֶר יְהוֹשֻׁ֙עַ֙ מֶ֣ה עֲכַרְתָּ֔נוּ יַעְכֳּרְךָ֥ יְהוָ֖ה בַּיּ֣וֹם הַזֶּ֑ה וַיִּרְגְּמ֨וּ אֹת֤וֹ כָל־יִשְׂרָאֵל֙ אֶ֔בֶן וַיִּשְׂרְפ֤וּ אֹתָם֙ בָּאֵ֔שׁ וַיִּסְקְל֥וּ אֹתָ֖ם בָּאֲבָנִֽים׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיָּקִ֨ימוּ עָלָ֜יו גַּל־אֲבָנִ֣ים גָּד֗וֹל עַ֚ד הַיּ֣וֹם הַזֶּ֔ה וַיָּ֥שָׁב יְהוָ֖ה מֵחֲר֣וֹן אַפּ֑וֹ עַל־כֵּ֠ן קָרָ֞א שֵׁ֣ם הַמָּק֤וֹם הַהוּא֙ עֵ֣מֶק עָכ֔וֹר עַ֖ד הַיּ֥וֹם הַזֶּֽה׃ פ</P>
</TD>
<TD WIDTH="50%">
<P>1&nbsp;wayyim&#601;&#8216;&#259;l&ucirc; &#x1E07;&#601;n&ecirc;-yi&#347;&#601;r&#257;&#8217;&#275;l m<sup>a</sup>&#8216;al b<sup>a</sup>&#x1E25;&#275;rem wayyiqq<sup>a</sup>&#x1E25; &#8216;&#257;&#x1E35;&#257;n ben-kar&#601;m&icirc; &#x1E07;en-za&#x1E07;&#601;d&icirc; &#x1E07;en-zer<sup>a</sup>&#x1E25; l&#601;ma&#x1E6D;&#x1E6D;&#275;h y&#601;h&ucirc;&#x1E0F;&acirc; min-h<sup>a</sup>&#x1E25;&#275;rem wayyi&#x1E25;ar-&#8217;af y&#601;hw&acirc; bi&#x1E07;&#601;n&ecirc; yi&#347;&#601;r&#257;&#8217;&#275;l: </P>
<P>2&nbsp;wayyi&#353;&#601;l<sup>a</sup>&#x1E25; y&#601;hw&#333;&#353;u&#8216;a &#8217;&#259;n&#257;&#353;&icirc;m m&icirc;r&icirc;&#x1E25;w&#333; h&#257;&#8216;ay &#8217;&#259;&#353;er &#8216;im-b&ecirc;&#x1E6F; &#8217;&#257;wen miqqe&#x1E0F;em l&#601;&#x1E07;&ecirc;&#x1E6F;-&#8217;&#275;l wayy&#333;&#8217;mer &#8217;&#259;l&ecirc;hem l&#275;&#8217;m&#333;r &#8216;&#259;l&ucirc; w&#601;rag&#601;l&ucirc; &#8217;e&#x1E6F;-h&#257;&#8217;&#257;re&#x1E63; wayy<sup>a</sup>&#8216;&#259;l&ucirc; h&#257;&#8217;&#259;n&#257;&#353;&icirc;m way&#601;rag&#601;l&ucirc; &#8217;e&#x1E6F;-h&#257;&#8216;&#257;y: </P>
<P>3&nbsp;wayy&#257;&#353;u&#x1E07;&ucirc; &#8217;el-y&#601;hw&#333;&#353;u&#8216;a wayy&#333;&#8217;m&#601;r&ucirc; &#8217;&#275;l&#257;yw &#8217;al-y<sup>a</sup>&#8216;al k&#257;l-h&#257;&#8216;&#257;m k&#601;&#8217;al&#601;payim &#8217;&icirc;&#353; &#8217;w&#333; ki&#353;&#601;l&#333;&#353;e&#x1E6F; &#8217;&#259;l&#257;f&icirc;m &#8217;&icirc;&#353; y<sup>a</sup>&#8216;&#259;l&ucirc; w&#601;yak&ucirc; &#8217;e&#x1E6F;-h&#257;&#8216;&#257;y &#8217;al-t&#601;yag<sup>a</sup>&#8216;-&#353;&#257;mm&acirc; &#8217;e&#x1E6F;-k&#257;l-h&#257;&#8216;&#257;m k&icirc; m&#601;&#8216;a&#x1E6D; h&#275;mm&acirc;: </P>
<P>4&nbsp;wayy<sup>a</sup>&#8216;&#259;l&ucirc; min-h&#257;&#8216;&#257;m &#353;&#257;mm&acirc; ki&#353;&#601;l&#333;&#353;e&#x1E6F; &#8217;&#259;l&#257;f&icirc;m &#8217;&icirc;&#353; wayy&#257;nus&ucirc; lif&#601;n&ecirc; &#8217;an&#601;&#353;&ecirc; h&#257;&#8216;&#257;y: </P>
<P>5&nbsp;wayyak&ucirc; m&#275;hem &#8217;an&#601;&#353;&ecirc; h&#257;&#8216;ay ki&#353;&#601;l&#333;&#353;&icirc;m w&#601;&#353;i&#353;&#353;&acirc; &#8217;&icirc;&#353; wayyir&#601;d&#601;f&ucirc;m lif&#601;n&ecirc; ha&#353;&#353;<sup>a</sup>&#8216;ar &#8216;a&#x1E0F;-ha&#353;&#353;&#601;&#x1E07;&#257;r&icirc;m wayyak&ucirc;m bammw&#333;r&#257;&#x1E0F; wayyimmas l&#601;&#x1E07;a&#x1E07;-h&#257;&#8216;&#257;m way&#601;h&icirc; l&#601;m&#257;yim: </P>
<P>6&nbsp;wayyiq&#601;r<sup>a</sup>&#8216; y&#601;hw&#333;&#353;u&#8216;a &#347;im&#601;l&#333;&#x1E6F;&#257;yw wayyip&#333;l &#8216;al-p&#257;n&#257;yw &#8217;ar&#601;&#x1E63;&acirc; lif&#601;n&ecirc; &#8217;&#259;rw&#333;n y&#601;hw&acirc; &#8216;a&#x1E0F;-h&#257;&#8216;ere&#x1E07; h&ucirc;&#8217; w&#601;ziq&#601;n&ecirc; yi&#347;&#601;r&#257;&#8217;&#275;l wayy<sup>a</sup>&#8216;&#259;l&ucirc; &#8216;&#257;f&#257;r &#8216;al-r&#333;&#8217;&#353;&#257;m: </P>
<P>7&nbsp;wayy&#333;&#8217;mer y&#601;hw&#333;&#353;u&#8216;a &#8217;&#259;h&#257;h| &#8217;&#259;&#x1E0F;&#333;n&#257;y y&#601;hwih l&#257;m&acirc; h&#275;&#8216;&#259;&#x1E07;ar&#601;t&#257; h<sup>a</sup>&#8216;&#259;&#x1E07;&icirc;r &#8217;e&#x1E6F;-h&#257;&#8216;&#257;m hazzeh &#8217;e&#x1E6F;-hayyar&#601;d&#275;n l&#257;&#x1E6F;&#275;&#x1E6F; &#8217;&#333;&#x1E6F;&#257;n&ucirc; b&#601;ya&#x1E0F; h&#257;&#8217;&#277;m&#333;r&icirc; l&#601;ha&#8217;&#259;&#x1E07;&icirc;&#x1E0F;&#275;n&ucirc; w&#601;l&ucirc; hw&#333;&#8217;al&#601;n&ucirc; wann&#275;&#353;e&#x1E07; b&#601;&#8216;&#275;&#x1E07;er hayyar&#601;d&#275;n: </P>
<P>8&nbsp;b&icirc; &#8217;&#259;&#x1E0F;&#333;n&#257;y m&acirc; &#8217;&#333;mar &#8217;<sup>a</sup>&#x1E25;&#259;r&ecirc; &#8217;&#259;&#353;er h&#257;fa&#x1E35;&#601; yi&#347;&#601;r&#257;&#8217;&#275;l &#8216;&#333;ref lif&#601;n&ecirc; &#8217;&#333;y&#601;&#x1E07;&#257;yw: </P>
<P>9&nbsp;w&#601;yi&#353;&#601;m&#601;&#8216;&ucirc; hak&#601;n<sup>a</sup>&#8216;&#259;n&icirc; w&#601;&#x1E35;&#333;l y&#333;&#353;&#601;&#x1E07;&ecirc; h&#257;&#8217;&#257;re&#x1E63; w&#601;n&#257;sab&ucirc; &#8216;&#257;l&ecirc;n&ucirc; w&#601;hi&#x1E35;&#601;r&icirc;&#x1E6F;&ucirc; &#8217;e&#x1E6F;-&#353;&#601;m&#275;n&ucirc; min-h&#257;&#8217;&#257;re&#x1E63; &ucirc;mah-t<sup>a</sup>&#8216;&#259;&#347;&#275;h l&#601;&#353;im&#601;&#x1E35;&#257; hag&#257;&#x1E0F;w&#333;l: s</P>
<P>10&nbsp;wayy&#333;&#8217;mer y&#601;hw&acirc; &#8217;el-y&#601;hw&#333;&#353;u&#8216;a qum l&#257;&#x1E35;&#601; l&#257;mm&acirc; zzeh &#8217;at&acirc; n&#333;f&#275;l &#8216;al-p&#257;ney&#x1E35;&#257;: </P>
<P>11&nbsp;&#x1E25;&#257;&#x1E6D;&#257;&#8217; yi&#347;&#601;r&#257;&#8217;&#275;l w&#601;&#x1E21;am &#8216;&#257;&#x1E07;&#601;r&ucirc; &#8217;e&#x1E6F;-b&#601;r&icirc;&#x1E6F;&icirc; &#8217;&#259;&#353;er &#x1E63;i&ucirc;&icirc;&#x1E6F;&icirc; &#8217;w&#333;&#x1E6F;&#257;m w&#601;&#x1E21;am l&#257;q&#601;&#x1E25;&ucirc; min-h<sup>a</sup>&#x1E25;&#275;rem w&#601;&#x1E21;am g&#257;n&#601;&#x1E07;&ucirc; w&#601;&#x1E21;am ki&#x1E25;&#259;&#353;&ucirc; w&#601;&#x1E21;am &#347;&#257;m&ucirc; &#x1E07;i&#x1E35;&#601;l&ecirc;hem: </P>
<P>12&nbsp;w&#601;l&#333;&#8217; yu&#x1E35;&#601;l&ucirc; b&#601;n&ecirc; yi&#347;&#601;r&#257;&#8217;&#275;l l&#257;q&ucirc;m lif&#601;n&ecirc; &#8217;&#333;y&#601;&#x1E07;&ecirc;hem &#8216;&#333;ref yif&#601;n&ucirc; lif&#601;n&ecirc; &#8217;&#333;y&#601;&#x1E07;&ecirc;hem k&icirc; h&#257;y&ucirc; l&#601;&#x1E25;&#275;rem l&#333;&#8217; &#8217;w&#333;s&icirc;f lih&#601;yw&#333;&#x1E6F; &#8216;imm&#257;&#x1E35;em &#8217;im-l&#333;&#8217; &#x1E6F;a&#353;&#601;m&icirc;&#x1E0F;&ucirc; h<sup>a</sup>&#x1E25;&#275;rem miqqir&#601;b&#601;&#x1E35;em: </P>
<P>13&nbsp;qum qad&#275;&#353; &#8217;e&#x1E6F;-h&#257;&#8216;&#257;m w&#601;&#8217;&#257;mar&#601;t&#257; hi&#x1E6F;&#601;qad&#601;&#353;&ucirc; l&#601;m&#257;&#x1E25;&#257;r k&icirc; &#x1E35;&#333;h &#8217;&#257;mar y&#601;hw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l &#x1E25;&#275;rem b&#601;qir&#601;b&#601;&#x1E35;&#257; yi&#347;&#601;r&#257;&#8217;&#275;l l&#333;&#8217; &#x1E6F;&ucirc;&#x1E35;al l&#257;q&ucirc;m lif&#601;n&ecirc; &#8217;&#333;y&#601;&#x1E07;ey&#x1E35;&#257; &#8216;a&#x1E0F;-h&#259;s&icirc;r&#601;&#x1E35;em h<sup>a</sup>&#x1E25;&#275;rem miqqir&#601;b&#601;&#x1E35;em: </P>
<P>14&nbsp;w&#601;niq&#601;ra&#x1E07;&#601;tem bab&#333;qer l&#601;&#353;i&#x1E07;&#601;&#x1E6D;&ecirc;&#x1E35;em w&#601;h&#257;y&acirc; ha&#353;&#353;&#275;&#x1E07;e&#x1E6D; &#8217;&#259;&#353;er-yil&#601;k&#601;&#x1E0F;enn&ucirc; y&#601;hw&acirc; yiq&#601;ra&#x1E07; lammi&#353;&#601;p&#257;&#x1E25;w&#333;&#x1E6F; w&#601;hammi&#353;&#601;p&#257;&#x1E25;&acirc; &#8217;&#259;&#353;er-yil&#601;k&#601;&#x1E0F;enn&acirc; y&#601;hw&acirc; tiq&#601;ra&#x1E07; lab&#257;t&icirc;m w&#601;habayi&#x1E6F; &#8217;&#259;&#353;er yil&#601;k&#601;&#x1E0F;enn&ucirc; y&#601;hw&acirc; yiq&#601;ra&#x1E07; lag&#601;&#x1E07;&#257;r&icirc;m: </P>
<P>15&nbsp;w&#601;h&#257;y&acirc; hannil&#601;k&#257;&#x1E0F; b<sup>a</sup>&#x1E25;&#275;rem yi&#347;&#347;&#257;r&#275;f b&#257;&#8217;&#275;&#353; &#8217;&#333;&#x1E6F;w&#333; w&#601;&#8217;e&#x1E6F;-k&#257;l-&#8217;&#259;&#353;er-lw&#333; k&icirc; &#8216;&#257;&#x1E07;ar &#8217;e&#x1E6F;-b&#601;r&icirc;&#x1E6F; y&#601;hw&acirc; w&#601;&#x1E35;&icirc;-&#8216;&#257;&#347;&acirc; n&#601;&#x1E07;&#257;l&acirc; b&#601;yi&#347;&#601;r&#257;&#8217;&#275;l: </P>
<P>16&nbsp;wayya&#353;&#601;k&#275;m y&#601;hw&#333;&#353;u&#8216;a bab&#333;qer wayyaq&#601;r&#275;&#x1E07; &#8217;e&#x1E6F;-yi&#347;&#601;r&#257;&#8217;&#275;l li&#353;&#601;&#x1E07;&#257;&#x1E6D;&#257;yw wayyill&#257;&#x1E35;&#275;&#x1E0F; &#353;&#275;&#x1E07;e&#x1E6D; y&#601;h&ucirc;&#x1E0F;&acirc;: </P>
<P>17&nbsp;wayyaq&#601;r&#275;&#x1E07; &#8217;e&#x1E6F;-mi&#353;&#601;p<sup>a</sup>&#x1E25;a&#x1E6F; y&#601;h&ucirc;&#x1E0F;&acirc; wayyil&#601;k&#333;&#x1E0F; &#8217;&#275;&#x1E6F; mi&#353;&#601;p<sup>a</sup>&#x1E25;a&#x1E6F; hazzar&#601;&#x1E25;&icirc; wayyaq&#601;r&#275;&#x1E07; &#8217;e&#x1E6F;-mi&#353;&#601;p<sup>a</sup>&#x1E25;a&#x1E6F; hazzar&#601;&#x1E25;&icirc; lag&#601;&#x1E07;&#257;r&icirc;m wayyill&#257;&#x1E35;&#275;&#x1E0F; za&#x1E07;&#601;d&icirc;: </P>
<P>18&nbsp;wayyaq&#601;r&#275;&#x1E07; &#8217;e&#x1E6F;-b&ecirc;&#x1E6F;w&#333; lag&#601;&#x1E07;&#257;r&icirc;m wayyill&#257;&#x1E35;&#275;&#x1E0F; &#8216;&#257;&#x1E35;&#257;n ben-kar&#601;m&icirc; &#x1E07;en-za&#x1E07;&#601;d&icirc; ben-zer<sup>a</sup>&#x1E25; l&#601;ma&#x1E6D;&#x1E6D;&#275;h y&#601;h&ucirc;&#x1E0F;&acirc;: </P>
<P>19&nbsp;wayy&#333;&#8217;mer y&#601;hw&#333;&#353;u&#8216;a &#8217;el-&#8216;&#257;&#x1E35;&#257;n b&#601;n&icirc; &#347;&icirc;m-n&#257;&#8217; &#x1E35;&#257;&#x1E07;w&#333;&#x1E0F; layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;&#x1E6F;en-lw&#333; &#x1E6F;w&#333;&#x1E0F;&acirc; w&#601;hage&#x1E0F;-n&#257;&#8217; l&icirc; meh &#8216;&#257;&#347;&icirc;&#x1E6F;&#257; &#8217;al-t&#601;&#x1E35;<sup>a</sup>&#x1E25;&#275;&#x1E0F; mimmenn&icirc;: </P>
<P>20&nbsp;wayy<sup>a</sup>&#8216;an &#8216;&#257;&#x1E35;&#257;n &#8217;e&#x1E6F;-y&#601;hw&#333;&#353;u&#8216;a wayy&#333;&#8217;mar &#8217;&#257;m&#601;n&acirc; &#8217;&#257;n&#333;&#x1E35;&icirc; &#x1E25;&#257;&#x1E6D;&#257;&#8217;&#x1E6F;&icirc; layhw&acirc; &#8217;&#277;l&#333;h&ecirc; yi&#347;&#601;r&#257;&#8217;&#275;l w&#601;&#x1E35;&#257;z&#333;&#8217;&#x1E6F; w&#601;&#x1E35;&#257;z&#333;&#8217;&#x1E6F; &#8216;&#257;&#347;&icirc;&#x1E6F;&icirc;: </P>
<P>21&nbsp;<font color="brown">w&#257;&#8217;er&#601;&#8217;eh</font> <font color="blue">w&#257;&#8217;&#275;re&#8217;</font> &#x1E07;a&#353;&#353;&#257;l&#257;l &#8217;adere&#x1E6F; &#353;in&#601;&#8216;&#257;r &#8217;<sup>a</sup>&#x1E25;a&#x1E6F; &#x1E6D;w&#333;&#x1E07;&acirc; &ucirc;m&#257;&#8217;&#x1E6F;ayim &#353;&#601;q&#257;l&icirc;m kesef &ucirc;l&#601;&#353;w&#333;n z&acirc;&#257;&#x1E07; &#8217;e&#x1E25;&#257;&#x1E0F; &#x1E25;&#259;mi&#353;&#353;&icirc;m &#353;&#601;q&#257;l&icirc;m mi&#353;&#601;q&#257;lw&#333; w&#257;&#8217;e&#x1E25;&#601;m&#601;&#x1E0F;&#275;m w&#257;&#8217;eqq&#257;&#x1E25;&#275;m w&#601;hinn&#257;m &#x1E6D;&#601;m&ucirc;n&icirc;m b&#257;&#8217;&#257;re&#x1E63; b&#601;&#x1E6F;w&#333;&#x1E35;&#601; h&#257;&#8217;&acirc;&#335;l&icirc; w&#601;hakesef t<sup>a</sup>&#x1E25;&#601;teyh&#257;: </P>
<P>22&nbsp;wayyi&#353;&#601;l<sup>a</sup>&#x1E25; y&#601;hw&#333;&#353;u&#8216;a mal&#601;&#8217;&#257;&#x1E35;&icirc;m wayy&#257;ru&#x1E63;&ucirc; h&#257;&#8217;&#333;h&#277;l&acirc; w&#601;hinn&#275;h &#x1E6D;&#601;m&ucirc;n&acirc; b&#601;&#8217;&acirc;&#335;lw&#333; w&#601;hakesef t<sup>a</sup>&#x1E25;&#601;teyh&#257;: </P>
<P>23&nbsp;wayyiqq&#257;&#x1E25;&ucirc;m mitw&#333;&#x1E35;&#601; h&#257;&#8217;&#333;hel way&#601;&#x1E07;i&#8217;&ucirc;m &#8217;el-y&#601;hw&#333;&#353;u&#8216;a w&#601;&#8217;el k&#257;l-b&#601;n&ecirc; yi&#347;&#601;r&#257;&#8217;&#275;l wayya&#x1E63;&#x1E63;iqum lif&#601;n&ecirc; y&#601;hw&acirc;: </P>
<P>24&nbsp;wayyiqq<sup>a</sup>&#x1E25; y&#601;hw&#333;&#353;u&#8216;a &#8217;e&#x1E6F;-&#8216;&#257;&#x1E35;&#257;n ben-zer<sup>a</sup>&#x1E25; w&#601;&#8217;e&#x1E6F;-hakesef w&#601;&#8217;e&#x1E6F;-h&#257;&#8217;adere&#x1E6F; w&#601;&#8217;e&#x1E6F;-l&#601;&#353;w&#333;n hazz&acirc;&#257;&#x1E07; w&#601;&#8217;e&#x1E6F;-b&#257;n&#257;yw w&#601;&#8217;e&#x1E6F;-b&#601;n&#333;&#x1E6F;&#257;yw w&#601;&#8217;e&#x1E6F;-&#353;w&#333;rw&#333; w&#601;&#8217;e&#x1E6F;-&#x1E25;&#259;m&#333;rw&#333; w&#601;&#8217;e&#x1E6F;-&#x1E63;&#333;&#8217;nw&#333; w&#601;&#8217;e&#x1E6F;-&#8217;&acirc;&#335;lw&#333; w&#601;&#8217;e&#x1E6F;-k&#257;l-&#8217;&#259;&#353;er-lw&#333; w&#601;&#x1E35;&#257;l-yi&#347;&#601;r&#257;&#8217;&#275;l &#8216;immw&#333; wayy<sup>a</sup>&#8216;&#259;l&ucirc; &#8217;&#333;&#x1E6F;&#257;m &#8216;&#275;meq &#8216;&#257;&#x1E35;w&#333;r: </P>
<P>25&nbsp;wayy&#333;&#8217;mer y&#601;hw&#333;&#353;u&#8216;a meh &#8216;&#259;&#x1E35;ar&#601;t&#257;n&ucirc; y<sup>a</sup>&#8216;&#601;k&#335;r&#601;&#x1E35;&#257; y&#601;hw&acirc; bayyw&#333;m hazzeh wayyir&#601;g&#601;m&ucirc; &#8217;&#333;&#x1E6F;w&#333; &#x1E35;&#257;l-yi&#347;&#601;r&#257;&#8217;&#275;l &#8217;e&#x1E07;en wayyi&#347;&#601;r&#601;f&ucirc; &#8217;&#333;&#x1E6F;&#257;m b&#257;&#8217;&#275;&#353; wayyis&#601;q&#601;l&ucirc; &#8217;&#333;&#x1E6F;&#257;m b&#257;&#8217;&#259;&#x1E07;&#257;n&icirc;m: </P>
<P>26&nbsp;wayy&#257;q&icirc;m&ucirc; &#8216;&#257;l&#257;yw gal-&#8217;&#259;&#x1E07;&#257;n&icirc;m g&#257;&#x1E0F;w&#333;l &#8216;a&#x1E0F; hayyw&#333;m hazzeh wayy&#257;&#353;&#257;&#x1E07; y&#601;hw&acirc; m&#275;&#x1E25;&#259;rw&#333;n &#8217;apw&#333; &#8216;al-k&#275;n q&#257;r&#257;&#8217; &#353;&#275;m hamm&#257;qw&#333;m hah&ucirc;&#8217; &#8216;&#275;meq &#8216;&#257;&#x1E35;w&#333;r &#8216;a&#x1E0F; hayyw&#333;m hazzeh: f</P>
</TD>
</TABLE>
<P><HR>
<CENTER>
<A HREF="jos008.htm">Next: Joshua (Yehoshua) Chapter 8</A></CENTER>
</BODY>
</HTML>
