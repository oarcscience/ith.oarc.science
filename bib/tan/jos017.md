[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jos017)  [KJV](../kjv/jos017) 
[Sep:JsB](../sep/jsb017)  [Vul](../vul/jos017)   
  
[Joshua (Yehoshua) Index](jos)  
  [Previous](jos016)  [Next](jos018) 

------------------------------------------------------------------------

### Tanach (Hebrew): Joshua (Yehoshua) Chapter 17

‎<span id="001">1</span> ‏וַיְהִ֤י הַגּוֹרָל֙ לְמַטֵּ֣ה מְנַשֶּׁ֔ה
כִּי־ה֖וּא בְּכ֣וֹר יוֹסֵ֑ף לְמָכִיר֩ בְּכ֨וֹר מְנַשֶּׁ֜ה אֲבִ֣י
הַגִּלְעָ֗ד כִּ֣י ה֤וּא הָיָה֙ אִ֣ישׁ מִלְחָמָ֔ה וַֽיְהִי־ל֖וֹ
הַגִּלְעָ֥ד וְהַבָּשָֽׁן׃

‎<span id="002">2</span> ‏וַ֠יְהִי לִבְנֵ֨י מְנַשֶּׁ֥ה הַנּוֹתָרִים֮
לְמִשְׁפְּחֹתָם֒ לִבְנֵ֨י אֲבִיעֶ֜זֶר וְלִבְנֵי־חֵ֗לֶק וְלִבְנֵ֤י
אַשְׂרִיאֵל֙ וְלִבְנֵי־שֶׁ֔כֶם וְלִבְנֵי־חֵ֖פֶר וְלִבְנֵ֣י שְׁמִידָ֑ע
אֵ֠לֶּה בְּנֵ֨י מְנַשֶּׁ֧ה בֶּן־יוֹסֵ֛ף הַזְּכָרִ֖ים לְמִשְׁפְּחֹתָֽם׃

‎<span id="003">3</span> ‏וְלִצְלָפְחָד֩ בֶּן־חֵ֨פֶר בֶּן־גִּלְעָ֜ד
בֶּן־מָכִ֣יר בֶּן־מְנַשֶּׁ֗ה לֹא־הָ֥יוּ ל֛וֹ בָּנִ֖ים כִּ֣י אִם־בָּנ֑וֹת
וְאֵ֙לֶּה֙ שְׁמ֣וֹת בְּנֹתָ֔יו מַחְלָ֣ה וְנֹעָ֔ה חָגְלָ֥ה מִלְכָּ֖ה
וְתִרְצָֽה׃

‎<span id="004">4</span> ‏וַתִּקְרַ֡בְנָה לִפְנֵי֩ אֶלְעָזָ֨ר הַכֹּהֵ֜ן
וְלִפְנֵ֣י׀ יְהוֹשֻׁ֣עַ בִּן־נ֗וּן וְלִפְנֵ֤י הַנְּשִׂיאִים֙ לֵאמֹ֔ר
יְהוָה֙ צִוָּ֣ה אֶת־מֹשֶׁ֔ה לָֽתֶת־לָ֥נוּ נַחֲלָ֖ה בְּת֣וֹךְ אַחֵ֑ינוּ
וַיִּתֵּ֨ן לָהֶ֜ם אֶל־פִּ֤י יְהוָה֙ נַֽחֲלָ֔ה בְּת֖וֹךְ אֲחֵ֥י
אֲבִיהֶֽן׃

‎<span id="005">5</span> ‏וַיִּפְּל֥וּ חַבְלֵֽי־מְנַשֶּׁ֖ה עֲשָׂרָ֑ה
לְבַ֞ד מֵאֶ֤רֶץ הַגִּלְעָד֙ וְהַבָּשָׁ֔ן אֲשֶׁ֖ר מֵעֵ֥בֶר לַיַּרְדֵּֽן׃

‎<span id="006">6</span> ‏כִּ֚י בְּנ֣וֹת מְנַשֶּׁ֔ה נָחֲל֥וּ נַחֲלָ֖ה
בְּת֣וֹךְ בָּנָ֑יו וְאֶ֙רֶץ֙ הַגִּלְעָ֔ד הָיְתָ֥ה לִבְנֵֽי־מְנַשֶּׁ֖ה
הַנּֽוֹתָרִֽים׃

‎<span id="007">7</span> ‏וַיְהִ֤י גְבוּל־מְנַשֶּׁה֙ מֵֽאָשֵׁ֔ר
הַֽמִּכְמְתָ֔ת אֲשֶׁ֖ר עַל־פְּנֵ֣י שְׁכֶ֑ם וְהָלַ֤ךְ הַגְּבוּל֙
אֶל־הַיָּמִ֔ין אֶל־יֹשְׁבֵ֖י עֵ֥ין תַּפּֽוּחַ׃

‎<span id="008">8</span> ‏לִמְנַשֶּׁ֕ה הָיְתָ֖ה אֶ֣רֶץ תַּפּ֑וּחַ
וְתַפּ֛וּחַ אֶל־גְּב֥וּל מְנַשֶּׁ֖ה לִבְנֵ֥י אֶפְרָֽיִם׃

‎<span id="009">9</span> ‏וְיָרַ֣ד הַגְּבוּל֩ נַ֨חַל קָנָ֜ה נֶ֣גְבָּה
לַנַּ֗חַל עָרִ֤ים הָאֵ֙לֶּה֙ לְאֶפְרַ֔יִם בְּת֖וֹךְ עָרֵ֣י מְנַשֶּׁ֑ה
וּגְב֤וּל מְנַשֶּׁה֙ מִצְּפ֣וֹן לַנַּ֔חַל וַיְהִ֥י תֹצְאֹתָ֖יו
הַיָּֽמָּה׃

‎<span id="010">10</span> ‏נֶ֣גְבָּה לְאֶפְרַ֗יִם וְצָפ֙וֹנָה֙
לִמְנַשֶּׁ֔ה וַיְהִ֥י הַיָּ֖ם גְּבוּל֑וֹ וּבְאָשֵׁר֙ יִפְגְּע֣וּן
מִצָּפ֔וֹן וּבְיִשָּׂשכָ֖ר מִמִּזְרָֽח׃

‎<span id="011">11</span> ‏וַיְהִ֨י לִמְנַשֶּׁ֜ה בְּיִשָּׂשכָ֣ר
וּבְאָשֵׁ֗ר בֵּית־שְׁאָ֣ן וּ֠בְנוֹתֶיהָ וְיִבְלְעָ֨ם וּבְנוֹתֶ֜יהָ
וְֽאֶת־יֹשְׁבֵ֧י דֹ֣אר וּבְנוֹתֶ֗יהָ וְיֹשְׁבֵ֤י עֵֽין־דֹּר֙
וּבְנֹתֶ֔יהָ וְיֹשְׁבֵ֤י תַעְנַךְ֙ וּבְנֹתֶ֔יהָ וְיֹשְׁבֵ֥י מְגִדּ֖וֹ
וּבְנוֹתֶ֑יהָ שְׁלֹ֖שֶׁת הַנָּֽפֶת׃

‎<span id="012">12</span> ‏וְלֹ֤א יָכְלוּ֙ בְּנֵ֣י מְנַשֶּׁ֔ה
לְהוֹרִ֖ישׁ אֶת־הֶֽעָרִ֣ים הָאֵ֑לֶּה וַיּ֙וֹאֶל֙ הַֽכְּנַעֲנִ֔י
לָשֶׁ֖בֶת בָּאָ֥רֶץ הַזֹּֽאת׃

‎<span id="013">13</span> ‏וַֽיְהִ֗י כִּ֤י חָֽזְקוּ֙ בְּנֵ֣י יִשְׂרָאֵ֔ל
וַיִּתְּנ֥וּ אֶת־הַֽכְּנַעֲנִ֖י לָמַ֑ס וְהוֹרֵ֖שׁ לֹ֥א הוֹרִישֽׁוֹ׃ ס

‎<span id="014">14</span> ‏וַֽיְדַבְּרוּ֙ בְּנֵ֣י יוֹסֵ֔ף
אֶת־יְהוֹשֻׁ֖עַ לֵאמֹ֑ר מַדּוּעַ֩ נָתַ֨תָּה לִּ֜י נַחֲלָ֗ה גּוֹרָ֤ל
אֶחָד֙ וְחֶ֣בֶל אֶחָ֔ד וַֽאֲנִ֣י עַם־רָ֔ב עַ֥ד אֲשֶׁר־עַד־כֹּ֖ה
בֵּֽרְכַ֥נִי יְהוָֽה׃

‎<span id="015">15</span> ‏וַיֹּ֨אמֶר אֲלֵיהֶ֜ם יְהוֹשֻׁ֗עַ אִם־עַם־רַ֤ב
אַתָּה֙ עֲלֵ֣ה לְךָ֣ הַיַּ֔עְרָה וּבֵרֵאתָ֤ לְךָ֙ שָׁ֔ם בְּאֶ֥רֶץ
הַפְּרִזִּ֖י וְהָֽרְפָאִ֑ים כִּֽי־אָ֥ץ לְךָ֖ הַר־אֶפְרָֽיִם׃

‎<span id="016">16</span> ‏וַיֹּֽאמְרוּ֙ בְּנֵ֣י יוֹסֵ֔ף לֹֽא־יִמָּ֥צֵא
לָ֖נוּ הָהָ֑ר וְרֶ֣כֶב בַּרְזֶ֗ל בְּכָל־הַֽכְּנַעֲנִי֙ הַיֹּשֵׁ֣ב
בְּאֶֽרֶץ־הָעֵ֔מֶק לַֽאֲשֶׁ֤ר בְּבֵית־שְׁאָן֙ וּבְנוֹתֶ֔יהָ וְלַֽאֲשֶׁ֖ר
בְּעֵ֥מֶק יִזְרְעֶֽאל׃

‎<span id="017">17</span> ‏וַיֹּ֤אמֶר יְהוֹשֻׁ֙עַ֙ אֶל־בֵּ֣ית יוֹסֵ֔ף
לְאֶפְרַ֥יִם וְלִמְנַשֶּׁ֖ה לֵאמֹ֑ר עַם־רַ֣ב אַתָּ֗ה וְכֹ֤חַ גָּדוֹל֙
לָ֔ךְ לֹֽא־יִהְיֶ֥ה לְךָ֖ גּוֹרָ֥ל אֶחָֽד׃

‎<span id="018">18</span> ‏כִּ֣י הַ֤ר יִֽהְיֶה־לָּךְ֙ כִּֽי־יַ֣עַר ה֔וּא
וּבֵ֣רֵאת֔וֹ וְהָיָ֥ה לְךָ֖ תֹּֽצְאֹתָ֑יו כִּֽי־תוֹרִ֣ישׁ
אֶת־הַֽכְּנַעֲנִ֗י כִּ֣י רֶ֤כֶב בַּרְזֶל֙ ל֔וֹ כִּ֥י חָזָ֖ק הֽוּא׃ פ

1 wayəhî hagwōrāl ləmaṭṭēh mənaššeh kî-hû’ bəḵwōr ywōsēf ləmāḵîr bəḵwōr
mənaššeh ’ăḇî hagilə‘āḏ kî hû’ hāyâ ’îš miləḥāmâ wayəhî-lwō hagilə‘āḏ
wəhabāšān:

2 wayəhî liḇənê mənaššeh hannwōṯārîm ləmišəpəḥōṯām liḇənê ’ăḇî‘ezer
wəliḇənê-ḥēleq wəliḇənê ’aśərî’ēl wəliḇənê-šeḵem wəliḇənê-ḥēfer wəliḇənê
šəmîḏā‘ ’ēlleh bənê mənaššeh ben-ywōsēf hazzəḵārîm ləmišəpəḥōṯām:

3 wəliṣəlāfəḥāḏ ben-ḥēfer ben-gilə‘āḏ ben-māḵîr ben-mənaššeh lō’-hāyû
lwō bānîm kî ’im-bānwōṯ wə’ēlleh šəmwōṯ bənōṯāyw m<sup>a</sup>ḥəlâ
wənō‘â ḥāḡəlâ miləkâ wəṯirəṣâ:

4 watiqəraḇənâ lifənê ’elə‘āzār hakōhēn wəlifənê\| yəhwōšu‘a bin-nûn
wəlifənê hannəśî’îm lē’mōr yəhwâ ṣiûâ ’eṯ-mōšeh lāṯeṯ-lānû
n<sup>a</sup>ḥălâ bəṯwōḵə ’<sup>a</sup>ḥênû wayyitēn lâem ’el-pî yəhwâ
n<sup>a</sup>ḥălâ bəṯwōḵə ’ăḥê ’ăḇîhen:

5 wayyipəlû ḥaḇəlê-mənaššeh ‘ăśārâ ləḇaḏ mē’ereṣ hagilə‘āḏ wəhabāšān
’ăšer mē‘ēḇer layyarədēn:

6 kî bənwōṯ mənaššeh nāḥălû n<sup>a</sup>ḥălâ bəṯwōḵə bānāyw wə’ereṣ
hagilə‘āḏ hāyəṯâ liḇənê-mənaššeh hannwōṯārîm:

7 wayəhî ḡəḇûl-mənaššeh mē’āšēr hammiḵəməṯāṯ ’ăšer ‘al-pənê šəḵem
wəhālaḵə hagəḇûl ’el-hayyāmîn ’el-yōšəḇê ‘ên tapûḥa:

8 limənaššeh hāyəṯâ ’ereṣ tapûḥa wəṯapûḥa ’el-gəḇûl mənaššeh liḇənê
’efərāyim:

9 wəyāraḏ hagəḇûl n<sup>a</sup>ḥal qānâ neḡəbâ lann<sup>a</sup>ḥal ‘ārîm
hā’ēlleh lə’efərayim bəṯwōḵə ‘ārê mənaššeh ûḡəḇûl mənaššeh miṣṣəfwōn
lann<sup>a</sup>ḥal wayəhî ṯōṣə’ōṯāyw hayyāmmâ:

10 neḡəbâ lə’efərayim wəṣāfwōnâ limənaššeh wayəhî hayyām gəḇûlwō
ûḇə’āšēr yifəgə‘ûn miṣṣāfwōn ûḇəyiśśāsḵār mimmizərāḥ:

11 wayəhî limənaššeh bəyiśśāsḵār ûḇə’āšēr bêṯ-šə’ān ûḇənwōṯeyhā
wəyiḇələ‘ām ûḇənwōṯeyhā wə’eṯ-yōšəḇê ḏō’r ûḇənwōṯeyhā wəyōšəḇê ‘ên-dōr
ûḇənōṯeyhā wəyōšəḇê ṯ<sup>a</sup>‘ənaḵə ûḇənōṯeyhā wəyōšəḇê məḡidwō
ûḇənwōṯeyhā šəlōšeṯ hannāfeṯ:

12 wəlō’ yāḵəlû bənê mənaššeh ləhwōrîš ’eṯ-he‘ārîm hā’ēlleh wayywō’el
hakən<sup>a</sup>‘ănî lāšeḇeṯ bā’āreṣ hazzō’ṯ:

13 wayəhî kî ḥāzəqû bənê yiśərā’ēl wayyitənû ’eṯ-hakən<sup>a</sup>‘ănî
lāmas wəhwōrēš lō’ hwōrîšwō: s

14 wayəḏabərû bənê ywōsēf ’eṯ-yəhwōšu‘a lē’mōr madû‘a nāṯatâ llî
n<sup>a</sup>ḥălâ gwōrāl ’eḥāḏ wəḥeḇel ’eḥāḏ wa’ănî ‘am-rāḇ ‘aḏ
’ăšer-‘aḏ-kōh bērəḵanî yəhwâ:

15 wayyō’mer ’ălêhem yəhwōšu‘a ’im-‘am-raḇ ’atâ ‘ălēh ləḵā
hayy<sup>a</sup>‘ərâ ûḇērē’ṯā ləḵā šām bə’ereṣ hapərizzî wəhārəfā’îm
kî-’āṣ ləḵā har-’efərāyim:

16 wayyō’mərû bənê ywōsēf lō’-yimmāṣē’ lānû hâār wəreḵeḇ barəzel
bəḵāl-hakən<sup>a</sup>‘ănî hayyōšēḇ bə’ereṣ-hā‘ēmeq la’ăšer bəḇêṯ-šə’ān
ûḇənwōṯeyhā wəla’ăšer bə‘ēmeq yizərə‘e’l:

17 wayyō’mer yəhwōšu‘a ’el-bêṯ ywōsēf lə’efərayim wəlimənaššeh lē’mōr
‘am-raḇ ’atâ wəḵōḥa gāḏwōl lāḵə lō’-yihəyeh ləḵā gwōrāl ’eḥāḏ:

18 kî har yihəyeh-llāḵə kî-y<sup>a</sup>‘ar hû’ ûḇērē’ṯwō wəhāyâ ləḵā
tōṣə’ōṯāyw kî-ṯwōrîš ’eṯ-hakən<sup>a</sup>‘ănî kî reḵeḇ barəzel lwō kî
ḥāzāq hû’: f

------------------------------------------------------------------------

[Next: Joshua (Yehoshua) Chapter 18](jos018)
