[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa060)  [KJV](../kjv/psa060)  [Sep](../sep/psa060) 
[Vul](../vul/psa060)   
  
[Psalms (Tehilim) Index](psa)  
  [Previous](psa059)  [Next](psa061) 

------------------------------------------------------------------------

### Tanach (Hebrew): Psalms (Tehilim) Chapter 60

‎<span id="001">1</span> ‏לַ֭מְנַצֵּחַ עַל־שׁוּשַׁ֣ן עֵד֑וּת מִכְתָּ֖ם
לְדָוִ֣ד לְלַמֵּֽד׃

‎<span id="002">2</span> ‏בְּהַצּוֹת֨וֹ׀ אֶ֥ת אֲרַ֣ם נַהֲרַיִם֮
וְאֶת־אֲרַ֪ם צ֫וֹבָ֥ה וַיָּ֤שָׁב יוֹאָ֗ב וַיַּ֣ךְ אֶת־אֱד֣וֹם
בְּגֵיא־מֶ֑לַח שְׁנֵ֖ים עָשָׂ֣ר אָֽלֶף׃

‎<span id="003">3</span> ‏אֱ֭לֹהִים זְנַחְתָּ֣נוּ פְרַצְתָּ֑נוּ
אָ֝נַ֗פְתָּ תְּשׁ֣וֹבֵ֥ב לָֽנוּ׃

‎<span id="004">4</span> ‏הִרְעַ֣שְׁתָּה אֶ֣רֶץ פְּצַמְתָּ֑הּ רְפָ֖ה
שְׁבָרֶ֣יהָ כִי־מָֽטָה׃

‎<span id="005">5</span> ‏הִרְאִ֣יתָה עַמְּךָ֣ קָשָׁ֑ה הִ֝שְׁקִיתָ֗נוּ
יַ֣יִן תַּרְעֵלָֽה׃

‎<span id="006">6</span> ‏נָ֘תַ֤תָּה לִּירֵאֶ֣יךָ נֵּ֭ס לְהִתְנוֹסֵ֑ס
מִ֝פְּנֵ֗י קֹ֣שֶׁט סֶֽלָה׃

‎<span id="007">7</span> ‏לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה
יְמִֽינְךָ֣ ועננו וַעֲנֵֽנִי׃

‎<span id="008">8</span> ‏אֱלֹהִ֤ים׀ דִּבֶּ֥ר בְּקָדְשׁ֗וֹ אֶ֫עְלֹ֥זָה
אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃

‎<span id="009">9</span> ‏לִ֤י גִלְעָ֨ד׀ וְלִ֬י מְנַשֶּׁ֗ה וְ֭אֶפְרַיִם
מָע֣וֹז רֹאשִׁ֑י יְ֝הוּדָ֗ה מְחֹֽקְקִי׃

‎<span id="010">10</span> ‏מוֹאָ֤ב׀ סִ֬יר רַחְצִ֗י עַל־אֱ֭דוֹם
אַשְׁלִ֣יךְ נַעֲלִ֑י עָ֝לַ֗י פְּלֶ֣שֶׁת הִתְרֹעָֽעִֽי׃

‎<span id="011">11</span> ‏מִ֣י יֹ֭בִלֵנִי<sup>3</sup> עִ֣יר מָצ֑וֹר
מִ֖י נָחַ֣נִי עַד־אֱדֽוֹם׃

‎<span id="012">12</span> ‏הֲלֹֽא־אַתָּ֣ה אֱלֹהִ֣ים זְנַחְתָּ֑נוּ
וְֽלֹא־תֵצֵ֥א אֱ֝לֹהִ֗ים בְּצִבְאוֹתֵֽינוּ׃

‎<span id="013">13</span> ‏הָֽבָה־לָּ֣נוּ עֶזְרָ֣ת מִצָּ֑ר וְ֝שָׁ֗וְא
תְּשׁוּעַ֥ת אָדָם׃<sup>1</sup>

‎<span id="014">14</span> ‏בֵּֽאלֹהִ֥ים נַעֲשֶׂה־חָ֑יִל וְ֝ה֗וּא יָב֥וּס
צָרֵֽינוּ׃

1 lamənaṣṣēḥa ‘al-šûšan ‘ēḏûṯ miḵətām ləḏāwiḏ ləlammēḏ:

2 bəhaṣṣwōṯwō\| ’eṯ ’ăram nahărayim wə’eṯ-’ăram ṣwōḇâ wayyāšāḇ ywō’āḇ
wayyaḵə ’eṯ-’ĕḏwōm bəḡê’-mel<sup>a</sup>ḥ šənêm ‘āśār ’ālef:

3 ’ĕlōhîm zən<sup>a</sup>ḥətānû fəraṣətānû ’ānafətā təšwōḇēḇ lānû:

4 hirə‘ašətâ ’ereṣ pəṣamətāh rəfâ šəḇāreyhā ḵî-māṭâ:

5 hirə’îṯâ ‘amməḵā qāšâ hišəqîṯānû yayin tarə‘ēlâ:

6 nāṯatâ llîrē’eyḵā nnēs ləhiṯənwōsēs mipənê qōšeṭ selâ:

7 ləm<sup>a</sup>‘an yēḥāləṣûn yəḏîḏeyḵā hwōšî‘â yəmînəḵā
w<sup>a</sup>‘ănēnû w<sup>a</sup>‘ănēnî:

8 ’ĕlōhîm\| diber bəqāḏəšwō ’e‘əlōzâ ’ăḥalləqâ šəḵem wə‘ēmeq sukwōṯ
’ămadēḏ:

9 lî ḡilə‘āḏ\| wəlî mənaššeh wə’efərayim mā‘wōz rō’šî yəhûḏâ məḥōqəqî:

10 mwō’āḇ\| sîr r<sup>a</sup>ḥəṣî ‘al-’ĕḏwōm ’ašəlîḵə n<sup>a</sup>‘ălî
‘ālay pəlešeṯ hiṯərō‘ā‘î:

11 mî yōḇilēnî<sup>3</sup> ‘îr māṣwōr mî nāḥanî ‘aḏ-’ĕḏwōm:

12 hălō’-’atâ ’ĕlōhîm zən<sup>a</sup>ḥətānû wəlō’-ṯēṣē’ ’ĕlōhîm
bəṣiḇə’wōṯênû:

13 hāḇâ-llānû ‘ezərāṯ miṣṣār wəšāwə’ təšû‘aṯ ’āḏām:<sup>1</sup>

14 bē’lōhîm n<sup>a</sup>‘ăśeh-ḥāyil wəhû’ yāḇûs ṣārênû:

------------------------------------------------------------------------

[Next: Psalms (Tehilim) Chapter 61](psa061)
