<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Leviticus (Vayikra): Leviticus (Vayikra) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev005.htm">Polyglot</A>&nbsp;
<A HREF="../kjv/lev005.htm">KJV</A>&nbsp;
<A HREF="../sep/lev005.htm">Sep</A>&nbsp;
<A HREF="../vul/lev005.htm">Vul</A>&nbsp;

<BR>
<BR><A HREF="lev.htm">Leviticus (Vayikra) Index</A><BR>
&nbsp;
<A HREF="lev004.htm">Previous</A>&nbsp;
<A HREF="lev006.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Leviticus (Vayikra) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְנֶ֣פֶשׁ כִּֽי־תֶחֱטָ֗א וְשָֽׁמְעָה֙ ק֣וֹל אָלָ֔ה וְה֣וּא עֵ֔ד א֥וֹ רָאָ֖ה א֣וֹ יָדָ֑ע אִם־ל֥וֹא יַגִּ֖יד וְנָשָׂ֥א עֲוֹנֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;א֣וֹ נֶ֗פֶשׁ אֲשֶׁ֣ר תִּגַּע֮ בְּכָל־דָּבָ֣ר טָמֵא֒ אוֹ֩ בְנִבְלַ֨ת חַיָּ֜ה טְמֵאָ֗ה א֚וֹ<font color="red"><sup>3</font></sup> בְּנִבְלַת֙ בְּהֵמָ֣ה טְמֵאָ֔ה א֕וֹ בְּנִבְלַ֖ת שֶׁ֣רֶץ טָמֵ֑א וְנֶעְלַ֣ם מִמֶּ֔נּוּ וְה֥וּא טָמֵ֖א וְאָשֵֽׁם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;א֣וֹ כִ֤י יִגַּע֙ בְּטֻמְאַ֣ת אָדָ֔ם לְכֹל֙ טֻמְאָת֔וֹ אֲשֶׁ֥ר יִטְמָ֖א בָּ֑הּ וְנֶעְלַ֣ם מִמֶּ֔נּוּ וְה֥וּא יָדַ֖ע וְאָשֵֽׁם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;א֣וֹ נֶ֡פֶשׁ כִּ֣י תִשָּׁבַע֩ לְבַטֵּ֨א בִשְׂפָתַ֜יִם לְהָרַ֣ע׀ א֣וֹ לְהֵיטִ֗יב לְ֠כֹל אֲשֶׁ֨ר יְבַטֵּ֧א הָאָדָ֛ם בִּשְׁבֻעָ֖ה וְנֶעְלַ֣ם מִמֶּ֑נּוּ וְהוּא־יָדַ֥ע וְאָשֵׁ֖ם לְאַחַ֥ת מֵאֵֽלֶּה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָיָ֥ה כִֽי־יֶאְשַׁ֖ם לְאַחַ֣ת מֵאֵ֑לֶּה וְהִ֨תְוַדָּ֔ה אֲשֶׁ֥ר חָטָ֖א עָלֶֽיהָ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהֵבִ֣יא אֶת־אֲשָׁמ֣וֹ לַיהוָ֡ה עַ֣ל חַטָּאתוֹ֩ אֲשֶׁ֨ר חָטָ֜א נְקֵבָ֨ה מִן־הַצֹּ֥אן כִּשְׂבָּ֛ה אֽוֹ־שְׂעִירַ֥ת עִזִּ֖ים לְחַטָּ֑את וְכִפֶּ֥ר עָלָ֛יו הַכֹּהֵ֖ן מֵחַטָּאתֽוֹ׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וְאִם־לֹ֨א תַגִּ֣יע<font color="red"><sup>1</font></sup> יָדוֹ֮ דֵּ֣י שֶׂה֒ וְהֵבִ֨יא אֶת־אֲשָׁמ֜וֹ אֲשֶׁ֣ר חָטָ֗א שְׁתֵּ֥י תֹרִ֛ים אֽוֹ־שְׁנֵ֥י בְנֵֽי־יוֹנָ֖ה לַֽיהוָ֑ה אֶחָ֥ד לְחַטָּ֖את וְאֶחָ֥ד לְעֹלָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְהֵבִ֤יא אֹתָם֙ אֶל־הַכֹּהֵ֔ן וְהִקְרִ֛יב אֶת־אֲשֶׁ֥ר לַחַטָּ֖את רִאשׁוֹנָ֑ה וּמָלַ֧ק אֶת־רֹאשׁ֛וֹ מִמּ֥וּל עָרְפּ֖וֹ וְלֹ֥א יַבְדִּֽיל׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וְהִזָּ֞ה מִדַּ֤ם הַחַטָּאת֙ עַל־קִ֣יר הַמִּזְבֵּ֔חַ וְהַנִּשְׁאָ֣ר בַּדָּ֔ם יִמָּצֵ֖ה אֶל־יְס֣וֹד הַמִּזְבֵּ֑חַ חַטָּ֖את הֽוּא׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְאֶת־הַשֵּׁנִ֛י יַעֲשֶׂ֥ה עֹלָ֖ה כַּמִּשְׁפָּ֑ט וְכִפֶּ֨ר עָלָ֧יו הַכֹּהֵ֛ן מֵחַטָּאת֥וֹ אֲשֶׁר־חָטָ֖א וְנִסְלַ֥ח לֽוֹ׃ ס</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְאִם־לֹא֩ תַשִּׂ֨יג יָד֜וֹ לִשְׁתֵּ֣י תֹרִ֗ים אוֹ֮ לִשְׁנֵ֣י בְנֵי־יוֹנָה֒ וְהֵבִ֨יא אֶת־קָרְבָּנ֜וֹ אֲשֶׁ֣ר חָטָ֗א עֲשִׂירִ֧ת הָאֵפָ֛ה סֹ֖לֶת לְחַטָּ֑את לֹא־יָשִׂ֨ים עָלֶ֜יהָ שֶׁ֗מֶן וְלֹא־יִתֵּ֤ן עָלֶ֙יהָ֙ לְבֹנָ֔ה כִּ֥י חַטָּ֖את הִֽיא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וֶהֱבִיאָהּ֮ אֶל־הַכֹּהֵן֒ וְקָמַ֣ץ הַכֹּהֵ֣ן׀ מִ֠מֶּנָּה מְל֨וֹא קֻמְצ֜וֹ אֶת־אַזְכָּרָתָה֙ וְהִקְטִ֣יר הַמִּזְבֵּ֔חָה עַ֖ל אִשֵּׁ֣י יְהוָ֑ה חַטָּ֖את הִֽוא׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְכִפֶּר֩ עָלָ֨יו הַכֹּהֵ֜ן עַל־חַטָּאת֧וֹ אֲשֶׁר־חָטָ֛א מֵֽאַחַ֥ת מֵאֵ֖לֶּה וְנִסְלַ֣ח ל֑וֹ וְהָיְתָ֥ה לַכֹּהֵ֖ן כַּמִּנְחָֽה׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;נֶ֚פֶשׁ כִּֽי־תִמְעֹ֣ל מַ֔עַל וְחָֽטְאָה֙ בִּשְׁגָגָ֔ה מִקָּדְשֵׁ֖י יְהוָ֑ה וְהֵבִיא֩ אֶת־אֲשָׁמ֨וֹ לַֽיהוָ֜ה אַ֧יִל תָּמִ֣ים מִן־הַצֹּ֗אן בְּעֶרְכְּךָ֛ כֶּֽסֶף־שְׁקָלִ֥ים בְּשֶֽׁקֶל־הַקֹּ֖דֶשׁ לְאָשָֽׁם׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְאֵ֣ת אֲשֶׁר֩ חָטָ֨א מִן־הַקֹּ֜דֶשׁ יְשַׁלֵּ֗ם וְאֶת־חֲמִֽישִׁתוֹ֙ יוֹסֵ֣ף עָלָ֔יו וְנָתַ֥ן אֹת֖וֹ לַכֹּהֵ֑ן וְהַכֹּהֵ֗ן יְכַפֵּ֥ר עָלָ֛יו בְּאֵ֥יל הָאָשָׁ֖ם וְנִסְלַ֥ח לֽוֹ׃ פ</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְאִם־נֶ֙פֶשׁ֙ כִּ֣י תֶֽחֱטָ֔א וְעָֽשְׂתָ֗ה אַחַת֙ מִכָּל־מִצְוֹ֣ת יְהוָ֔ה אֲשֶׁ֖ר לֹ֣א תֵעָשֶׂ֑ינָה וְלֹֽא־יָדַ֥ע וְאָשֵׁ֖ם וְנָשָׂ֥א עֲוֹנֽוֹ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְ֠הֵבִיא אַ֣יִל תָּמִ֧ים מִן־הַצֹּ֛אן בְּעֶרְכְּךָ֥ לְאָשָׁ֖ם אֶל־הַכֹּהֵ֑ן וְכִפֶּר֩ עָלָ֨יו הַכֹּהֵ֜ן עַ֣ל שִׁגְגָת֧וֹ אֲשֶׁר־שָׁגָ֛ג וְה֥וּא לֹֽא־יָדַ֖ע וְנִסְלַ֥ח לֽוֹ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;אָשָׁ֖ם ה֑וּא אָשֹׁ֥ם אָשַׁ֖ם לַיהוָֽה׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;נֶ֚פֶשׁ כִּ֣י תֶחֱטָ֔א וּמָעֲלָ֥ה מַ֖עַל בַּיהוָ֑ה וְכִחֵ֨שׁ בַּעֲמִית֜וֹ בְּפִקָּד֗וֹן אֽוֹ־בִתְשׂ֤וּמֶת יָד֙ א֣וֹ בְגָזֵ֔ל א֖וֹ עָשַׁ֥ק אֶת־עֲמִיתֽוֹ׃ </P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;אֽוֹ־מָצָ֧א אֲבֵדָ֛ה וְכִ֥חֶשׁ בָּ֖הּ וְנִשְׁבַּ֣ע עַל־שָׁ֑קֶר עַל־אַחַ֗ת מִכֹּ֛ל אֲשֶׁר־יַעֲשֶׂ֥ה הָאָדָ֖ם לַחֲטֹ֥א בָהֵֽנָּה׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְהָיָה֮ כִּֽי־יֶחֱטָ֣א וְאָשֵׁם֒ וְהֵשִׁ֨יב אֶת־הַגְּזֵלָ֜ה אֲשֶׁ֣ר גָּזָ֗ל א֤וֹ אֶת־הָעֹ֙שֶׁק֙ אֲשֶׁ֣ר עָשָׁ֔ק א֚וֹ אֶת־הַפִּקָּד֔וֹן אֲשֶׁ֥ר הָפְקַ֖ד אִתּ֑וֹ א֥וֹ אֶת־הָאֲבֵדָ֖ה אֲשֶׁ֥ר מָצָֽא׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;א֠וֹ מִכֹּ֞ל אֲשֶׁר־יִשָּׁבַ֣ע עָלָיו֮ לַשֶּׁקֶר֒ וְשִׁלַּ֤ם אֹתוֹ֙ בְּרֹאשׁ֔וֹ וַחֲמִשִׁתָ֖יו יֹסֵ֣ף עָלָ֑יו לַאֲשֶׁ֨ר ה֥וּא ל֛וֹ יִתְּנֶ֖נּוּ בְּי֥וֹם אַשְׁמָתֽוֹ׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וְאֶת־אֲשָׁמ֥וֹ יָבִ֖יא לַיהוָ֑ה אַ֣יִל תָּמִ֧ים מִן־הַצֹּ֛אן בְּעֶרְכְּךָ֥ לְאָשָׁ֖ם אֶל־הַכֹּהֵֽן׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וְכִפֶּ֨ר עָלָ֧יו הַכֹּהֵ֛ן לִפְנֵ֥י יְהוָ֖ה וְנִסְלַ֣ח ל֑וֹ עַל־אַחַ֛ת מִכֹּ֥ל אֲשֶֽׁר־יַעֲשֶׂ֖ה לְאַשְׁמָ֥ה בָֽהּ׃ פ</P>
</TD>
<TD WIDTH="50%">
<P>1&nbsp;w&#601;nefe&#353; k&icirc;-&#x1E6F;e&#x1E25;&#277;&#x1E6D;&#257;&#8217; w&#601;&#353;&#257;m&#601;&#8216;&acirc; qw&#333;l &#8217;&#257;l&acirc; w&#601;h&ucirc;&#8217; &#8216;&#275;&#x1E0F; &#8217;w&#333; r&#257;&#8217;&acirc; &#8217;w&#333; y&#257;&#x1E0F;&#257;&#8216; &#8217;im-lw&#333;&#8217; yag&icirc;&#x1E0F; w&#601;n&#257;&#347;&#257;&#8217; &#8216;&#259;w&#333;nw&#333;: </P>
<P>2&nbsp;&#8217;w&#333; nefe&#353; &#8217;&#259;&#353;er tig<sup>a</sup>&#8216; b&#601;&#x1E35;&#257;l-d&#257;&#x1E07;&#257;r &#x1E6D;&#257;m&#275;&#8217; &#8217;w&#333; &#x1E07;&#601;ni&#x1E07;&#601;la&#x1E6F; &#x1E25;ayy&acirc; &#x1E6D;&#601;m&#275;&#8217;&acirc; &#8217;w&#333;<font color="red"><sup>3</font></sup> b&#601;ni&#x1E07;&#601;la&#x1E6F; b&#601;h&#275;m&acirc; &#x1E6D;&#601;m&#275;&#8217;&acirc; &#8217;w&#333; b&#601;ni&#x1E07;&#601;la&#x1E6F; &#353;ere&#x1E63; &#x1E6D;&#257;m&#275;&#8217; w&#601;ne&#8216;&#601;lam mimmenn&ucirc; w&#601;h&ucirc;&#8217; &#x1E6D;&#257;m&#275;&#8217; w&#601;&#8217;&#257;&#353;&#275;m: </P>
<P>3&nbsp;&#8217;w&#333; &#x1E35;&icirc; yig<sup>a</sup>&#8216; b&#601;&#x1E6D;um&#601;&#8217;a&#x1E6F; &#8217;&#257;&#x1E0F;&#257;m l&#601;&#x1E35;&#333;l &#x1E6D;um&#601;&#8217;&#257;&#x1E6F;w&#333; &#8217;&#259;&#353;er yi&#x1E6D;&#601;m&#257;&#8217; b&#257;h w&#601;ne&#8216;&#601;lam mimmenn&ucirc; w&#601;h&ucirc;&#8217; y&#257;&#x1E0F;<sup>a</sup>&#8216; w&#601;&#8217;&#257;&#353;&#275;m: </P>
<P>4&nbsp;&#8217;w&#333; nefe&#353; k&icirc; &#x1E6F;i&#353;&#353;&#257;&#x1E07;<sup>a</sup>&#8216; l&#601;&#x1E07;a&#x1E6D;&#x1E6D;&#275;&#8217; &#x1E07;i&#347;&#601;f&#257;&#x1E6F;ayim l&#601;h&#257;r<sup>a</sup>&#8216;| &#8217;w&#333; l&#601;h&ecirc;&#x1E6D;&icirc;&#x1E07; l&#601;&#x1E35;&#333;l &#8217;&#259;&#353;er y&#601;&#x1E07;a&#x1E6D;&#x1E6D;&#275;&#8217; h&#257;&#8217;&#257;&#x1E0F;&#257;m bi&#353;&#601;&#x1E07;u&#8216;&acirc; w&#601;ne&#8216;&#601;lam mimmenn&ucirc; w&#601;h&ucirc;&#8217;-y&#257;&#x1E0F;<sup>a</sup>&#8216; w&#601;&#8217;&#257;&#353;&#275;m l&#601;&#8217;<sup>a</sup>&#x1E25;a&#x1E6F; m&#275;&#8217;&#275;lleh: </P>
<P>5&nbsp;w&#601;h&#257;y&acirc; &#x1E35;&icirc;-ye&#8217;&#601;&#353;am l&#601;&#8217;<sup>a</sup>&#x1E25;a&#x1E6F; m&#275;&#8217;&#275;lleh w&#601;hi&#x1E6F;&#601;wad&acirc; &#8217;&#259;&#353;er &#x1E25;&#257;&#x1E6D;&#257;&#8217; &#8216;&#257;leyh&#257;: </P>
<P>6&nbsp;w&#601;h&#275;&#x1E07;&icirc;&#8217; &#8217;e&#x1E6F;-&#8217;&#259;&#353;&#257;mw&#333; layhw&acirc; &#8216;al &#x1E25;a&#x1E6D;&#x1E6D;&#257;&#8217;&#x1E6F;w&#333; &#8217;&#259;&#353;er &#x1E25;&#257;&#x1E6D;&#257;&#8217; n&#601;q&#275;&#x1E07;&acirc; min-ha&#x1E63;&#x1E63;&#333;&#8217;n ki&#347;&#601;b&acirc; &#8217;w&#333;-&#347;&#601;&#8216;&icirc;ra&#x1E6F; &#8216;izz&icirc;m l&#601;&#x1E25;a&#x1E6D;&#x1E6D;&#257;&#8217;&#x1E6F; w&#601;&#x1E35;iper &#8216;&#257;l&#257;yw hak&#333;h&#275;n m&#275;&#x1E25;a&#x1E6D;&#x1E6D;&#257;&#8217;&#x1E6F;w&#333;: </P>
<P>7&nbsp;w&#601;&#8217;im-l&#333;&#8217; &#x1E6F;ag&icirc;&#8216;<font color="red"><sup>1</font></sup> y&#257;&#x1E0F;w&#333; d&ecirc; &#347;eh w&#601;h&#275;&#x1E07;&icirc;&#8217; &#8217;e&#x1E6F;-&#8217;&#259;&#353;&#257;mw&#333; &#8217;&#259;&#353;er &#x1E25;&#257;&#x1E6D;&#257;&#8217; &#353;&#601;t&ecirc; &#x1E6F;&#333;r&icirc;m &#8217;w&#333;-&#353;&#601;n&ecirc; &#x1E07;&#601;n&ecirc;-yw&#333;n&acirc; layhw&acirc; &#8217;e&#x1E25;&#257;&#x1E0F; l&#601;&#x1E25;a&#x1E6D;&#x1E6D;&#257;&#8217;&#x1E6F; w&#601;&#8217;e&#x1E25;&#257;&#x1E0F; l&#601;&#8216;&#333;l&acirc;: </P>
<P>8&nbsp;w&#601;h&#275;&#x1E07;&icirc;&#8217; &#8217;&#333;&#x1E6F;&#257;m &#8217;el-hak&#333;h&#275;n w&#601;hiq&#601;r&icirc;&#x1E07; &#8217;e&#x1E6F;-&#8217;&#259;&#353;er l<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; ri&#8217;&#353;w&#333;n&acirc; &ucirc;m&#257;laq &#8217;e&#x1E6F;-r&#333;&#8217;&#353;w&#333; mimm&ucirc;l &#8216;&#257;r&#601;pw&#333; w&#601;l&#333;&#8217; ya&#x1E07;&#601;d&icirc;l: </P>
<P>9&nbsp;w&#601;hizz&acirc; midam h<sup>a</sup>&#x1E25;a&#x1E6D;&#x1E6D;&#257;&#8217;&#x1E6F; &#8216;al-q&icirc;r hammiz&#601;b&#275;&#x1E25;a w&#601;hanni&#353;&#601;&#8217;&#257;r bad&#257;m yimm&#257;&#x1E63;&#275;h &#8217;el-y&#601;sw&#333;&#x1E0F; hammiz&#601;b&#275;&#x1E25;a &#x1E25;a&#x1E6D;&#x1E6D;&#257;&#8217;&#x1E6F; h&ucirc;&#8217;: </P>
<P>10&nbsp;w&#601;&#8217;e&#x1E6F;-ha&#353;&#353;&#275;n&icirc; y<sup>a</sup>&#8216;&#259;&#347;eh &#8216;&#333;l&acirc; kammi&#353;&#601;p&#257;&#x1E6D; w&#601;&#x1E35;iper &#8216;&#257;l&#257;yw hak&#333;h&#275;n m&#275;&#x1E25;a&#x1E6D;&#x1E6D;&#257;&#8217;&#x1E6F;w&#333; &#8217;&#259;&#353;er-&#x1E25;&#257;&#x1E6D;&#257;&#8217; w&#601;nis&#601;l<sup>a</sup>&#x1E25; lw&#333;: s</P>
<P>11&nbsp;w&#601;&#8217;im-l&#333;&#8217; &#x1E6F;a&#347;&#347;&icirc;&#x1E21; y&#257;&#x1E0F;w&#333; li&#353;&#601;t&ecirc; &#x1E6F;&#333;r&icirc;m &#8217;w&#333; li&#353;&#601;n&ecirc; &#x1E07;&#601;n&ecirc;-yw&#333;n&acirc; w&#601;h&#275;&#x1E07;&icirc;&#8217; &#8217;e&#x1E6F;-q&#257;r&#601;b&#257;nw&#333; &#8217;&#259;&#353;er &#x1E25;&#257;&#x1E6D;&#257;&#8217; &#8216;&#259;&#347;&icirc;ri&#x1E6F; h&#257;&#8217;&#275;f&acirc; s&#333;le&#x1E6F; l&#601;&#x1E25;a&#x1E6D;&#x1E6D;&#257;&#8217;&#x1E6F; l&#333;&#8217;-y&#257;&#347;&icirc;m &#8216;&#257;leyh&#257; &#353;emen w&#601;l&#333;&#8217;-yit&#275;n &#8216;&#257;leyh&#257; l&#601;&#x1E07;&#333;n&acirc; k&icirc; &#x1E25;a&#x1E6D;&#x1E6D;&#257;&#8217;&#x1E6F; h&icirc;&#8217;: </P>
<P>12&nbsp;weh&#277;&#x1E07;&icirc;&#8217;&#257;h &#8217;el-hak&#333;h&#275;n w&#601;q&#257;ma&#x1E63; hak&#333;h&#275;n| mimmenn&acirc; m&#601;lw&#333;&#8217; qum&#601;&#x1E63;w&#333; &#8217;e&#x1E6F;-&#8217;az&#601;k&#257;r&#257;&#x1E6F;&acirc; w&#601;hiq&#601;&#x1E6D;&icirc;r hammiz&#601;b&#275;&#x1E25;&acirc; &#8216;al &#8217;i&#353;&#353;&ecirc; y&#601;hw&acirc; &#x1E25;a&#x1E6D;&#x1E6D;&#257;&#8217;&#x1E6F; hiw&#8217;: </P>
<P>13&nbsp;w&#601;&#x1E35;iper &#8216;&#257;l&#257;yw hak&#333;h&#275;n &#8216;al-&#x1E25;a&#x1E6D;&#x1E6D;&#257;&#8217;&#x1E6F;w&#333; &#8217;&#259;&#353;er-&#x1E25;&#257;&#x1E6D;&#257;&#8217; m&#275;&#8217;<sup>a</sup>&#x1E25;a&#x1E6F; m&#275;&#8217;&#275;lleh w&#601;nis&#601;l<sup>a</sup>&#x1E25; lw&#333; w&#601;h&#257;y&#601;&#x1E6F;&acirc; lak&#333;h&#275;n kammin&#601;&#x1E25;&acirc;: s</P>
<P>14&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>15&nbsp;nefe&#353; k&icirc;-&#x1E6F;im&#601;&#8216;&#333;l m<sup>a</sup>&#8216;al w&#601;&#x1E25;&#257;&#x1E6D;&#601;&#8217;&acirc; bi&#353;&#601;&#x1E21;&#257;&#x1E21;&acirc; miqq&#257;&#x1E0F;&#601;&#353;&ecirc; y&#601;hw&acirc; w&#601;h&#275;&#x1E07;&icirc;&#8217; &#8217;e&#x1E6F;-&#8217;&#259;&#353;&#257;mw&#333; layhw&acirc; &#8217;ayil t&#257;m&icirc;m min-ha&#x1E63;&#x1E63;&#333;&#8217;n b&#601;&#8216;er&#601;k&#601;&#x1E35;&#257; kesef-&#353;&#601;q&#257;l&icirc;m b&#601;&#353;eqel-haqq&#333;&#x1E0F;e&#353; l&#601;&#8217;&#257;&#353;&#257;m: </P>
<P>16&nbsp;w&#601;&#8217;&#275;&#x1E6F; &#8217;&#259;&#353;er &#x1E25;&#257;&#x1E6D;&#257;&#8217; min-haqq&#333;&#x1E0F;e&#353; y&#601;&#353;all&#275;m w&#601;&#8217;e&#x1E6F;-&#x1E25;&#259;m&icirc;&#353;i&#x1E6F;w&#333; yw&#333;s&#275;f &#8216;&#257;l&#257;yw w&#601;n&#257;&#x1E6F;an &#8217;&#333;&#x1E6F;w&#333; lak&#333;h&#275;n w&#601;hak&#333;h&#275;n y&#601;&#x1E35;ap&#275;r &#8216;&#257;l&#257;yw b&#601;&#8217;&ecirc;l h&#257;&#8217;&#257;&#353;&#257;m w&#601;nis&#601;l<sup>a</sup>&#x1E25; lw&#333;: f</P>
<P>17&nbsp;w&#601;&#8217;im-nefe&#353; k&icirc; &#x1E6F;e&#x1E25;&#277;&#x1E6D;&#257;&#8217; w&#601;&#8216;&#257;&#347;&#601;&#x1E6F;&acirc; &#8217;<sup>a</sup>&#x1E25;a&#x1E6F; mik&#257;l-mi&#x1E63;&#601;w&#333;&#x1E6F; y&#601;hw&acirc; &#8217;&#259;&#353;er l&#333;&#8217; &#x1E6F;&#275;&#8216;&#257;&#347;eyn&acirc; w&#601;l&#333;&#8217;-y&#257;&#x1E0F;<sup>a</sup>&#8216; w&#601;&#8217;&#257;&#353;&#275;m w&#601;n&#257;&#347;&#257;&#8217; &#8216;&#259;w&#333;nw&#333;: </P>
<P>18&nbsp;w&#601;h&#275;&#x1E07;&icirc;&#8217; &#8217;ayil t&#257;m&icirc;m min-ha&#x1E63;&#x1E63;&#333;&#8217;n b&#601;&#8216;er&#601;k&#601;&#x1E35;&#257; l&#601;&#8217;&#257;&#353;&#257;m &#8217;el-hak&#333;h&#275;n w&#601;&#x1E35;iper &#8216;&#257;l&#257;yw hak&#333;h&#275;n &#8216;al &#353;i&#x1E21;&#601;&#x1E21;&#257;&#x1E6F;w&#333; &#8217;&#259;&#353;er-&#353;&#257;&#x1E21;&#257;&#x1E21; w&#601;h&ucirc;&#8217; l&#333;&#8217;-y&#257;&#x1E0F;<sup>a</sup>&#8216; w&#601;nis&#601;l<sup>a</sup>&#x1E25; lw&#333;: </P>
<P>19&nbsp;&#8217;&#257;&#353;&#257;m h&ucirc;&#8217; &#8217;&#257;&#353;&#333;m &#8217;&#257;&#353;am layhw&acirc;: f</P>
<P>20&nbsp;way&#601;&#x1E0F;ab&#275;r y&#601;hw&acirc; &#8217;el-m&#333;&#353;eh ll&#275;&#8217;m&#333;r: </P>
<P>21&nbsp;nefe&#353; k&icirc; &#x1E6F;e&#x1E25;&#277;&#x1E6D;&#257;&#8217; &ucirc;m&#257;&#8216;&#259;l&acirc; m<sup>a</sup>&#8216;al bayhw&acirc; w&#601;&#x1E35;i&#x1E25;&#275;&#353; b<sup>a</sup>&#8216;&#259;m&icirc;&#x1E6F;w&#333; b&#601;fiqq&#257;&#x1E0F;w&#333;n &#8217;w&#333;-&#x1E07;i&#x1E6F;&#601;&#347;&ucirc;me&#x1E6F; y&#257;&#x1E0F; &#8217;w&#333; &#x1E07;&#601;&#x1E21;&#257;z&#275;l &#8217;w&#333; &#8216;&#257;&#353;aq &#8217;e&#x1E6F;-&#8216;&#259;m&icirc;&#x1E6F;w&#333;: </P>
<P>22&nbsp;&#8217;w&#333;-m&#257;&#x1E63;&#257;&#8217; &#8217;&#259;&#x1E07;&#275;&#x1E0F;&acirc; w&#601;&#x1E35;i&#x1E25;e&#353; b&#257;h w&#601;ni&#353;&#601;b<sup>a</sup>&#8216; &#8216;al-&#353;&#257;qer &#8216;al-&#8217;<sup>a</sup>&#x1E25;a&#x1E6F; mik&#333;l &#8217;&#259;&#353;er-y<sup>a</sup>&#8216;&#259;&#347;eh h&#257;&#8217;&#257;&#x1E0F;&#257;m l<sup>a</sup>&#x1E25;&#259;&#x1E6D;&#333;&#8217; &#x1E07;&acirc;&#275;nn&acirc;: </P>
<P>23&nbsp;w&#601;h&#257;y&acirc; k&icirc;-ye&#x1E25;&#277;&#x1E6D;&#257;&#8217; w&#601;&#8217;&#257;&#353;&#275;m w&#601;h&#275;&#353;&icirc;&#x1E07; &#8217;e&#x1E6F;-hag&#601;z&#275;l&acirc; &#8217;&#259;&#353;er g&#257;z&#257;l &#8217;w&#333; &#8217;e&#x1E6F;-h&#257;&#8216;&#333;&#353;eq &#8217;&#259;&#353;er &#8216;&#257;&#353;&#257;q &#8217;w&#333; &#8217;e&#x1E6F;-hapiqq&#257;&#x1E0F;w&#333;n &#8217;&#259;&#353;er h&#257;f&#601;qa&#x1E0F; &#8217;itw&#333; &#8217;w&#333; &#8217;e&#x1E6F;-h&#257;&#8217;&#259;&#x1E07;&#275;&#x1E0F;&acirc; &#8217;&#259;&#353;er m&#257;&#x1E63;&#257;&#8217;: </P>
<P>24&nbsp;&#8217;w&#333; mik&#333;l &#8217;&#259;&#353;er-yi&#353;&#353;&#257;&#x1E07;<sup>a</sup>&#8216; &#8216;&#257;l&#257;yw la&#353;&#353;eqer w&#601;&#353;illam &#8217;&#333;&#x1E6F;w&#333; b&#601;r&#333;&#8217;&#353;w&#333; w<sup>a</sup>&#x1E25;&#259;mi&#353;i&#x1E6F;&#257;yw y&#333;s&#275;f &#8216;&#257;l&#257;yw la&#8217;&#259;&#353;er h&ucirc;&#8217; lw&#333; yit&#601;nenn&ucirc; b&#601;yw&#333;m &#8217;a&#353;&#601;m&#257;&#x1E6F;w&#333;: </P>
<P>25&nbsp;w&#601;&#8217;e&#x1E6F;-&#8217;&#259;&#353;&#257;mw&#333; y&#257;&#x1E07;&icirc;&#8217; layhw&acirc; &#8217;ayil t&#257;m&icirc;m min-ha&#x1E63;&#x1E63;&#333;&#8217;n b&#601;&#8216;er&#601;k&#601;&#x1E35;&#257; l&#601;&#8217;&#257;&#353;&#257;m &#8217;el-hak&#333;h&#275;n: </P>
<P>26&nbsp;w&#601;&#x1E35;iper &#8216;&#257;l&#257;yw hak&#333;h&#275;n lif&#601;n&ecirc; y&#601;hw&acirc; w&#601;nis&#601;l<sup>a</sup>&#x1E25; lw&#333; &#8216;al-&#8217;<sup>a</sup>&#x1E25;a&#x1E6F; mik&#333;l &#8217;&#259;&#353;er-y<sup>a</sup>&#8216;&#259;&#347;eh l&#601;&#8217;a&#353;&#601;m&acirc; &#x1E07;&#257;h: f</P>
</TD>
</TABLE>
<P><HR>
<CENTER>
<A HREF="lev006.htm">Next: Leviticus (Vayikra) Chapter 6</A></CENTER>
</BODY>
</HTML>
