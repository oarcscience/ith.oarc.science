<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa023.htm">Polyglot</A>&nbsp;
<A HREF="../kjv/isa023.htm">KJV</A>&nbsp;
<A HREF="../sep/isa023.htm">Sep</A>&nbsp;
<A HREF="../vul/isa023.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa022.htm">Previous</A>&nbsp;
<A HREF="isa024.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 23</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;מַשָּׂ֖א צֹ֑ר הֵילִ֣ילוּ׀ אֳנִיּ֣וֹת תַּרְשִׁ֗ישׁ כִּֽי־שֻׁדַּ֤ד מִבַּ֙יִת֙ מִבּ֔וֹא מֵאֶ֥רֶץ כִּתִּ֖ים נִגְלָה־לָֽמוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דֹּ֖מּוּ יֹ֣שְׁבֵי אִ֑י סֹחֵ֥ר צִיד֛וֹן עֹבֵ֥ר יָ֖ם מִלְאֽוּךְ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וּבְמַ֤יִם רַבִּים֙ זֶ֣רַע שִׁחֹ֔ר קְצִ֥יר יְא֖וֹר תְּבֽוּאָתָ֑הּ וַתְּהִ֖י סְחַ֥ר גּוֹיִֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בּ֣וֹשִׁי צִיד֔וֹן כִּֽי־אָמַ֣ר יָ֔ם מָע֥וֹז הַיָּ֖ם לֵאמֹ֑ר לֹֽא־חַ֣לְתִּי וְלֹֽא־יָלַ֗דְתִּי וְלֹ֥א גִדַּ֛לְתִּי בַּחוּרִ֖ים רוֹמַ֥מְתִּי בְתוּלֽוֹת׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;כַּֽאֲשֶׁר־שֵׁ֖מַע לְמִצְרָ֑יִם יָחִ֖ילוּ כְּשֵׁ֥מַע צֹֽר׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;עִבְר֖וּ תַּרְשִׁ֑ישָׁה הֵילִ֖ילוּ יֹ֥שְׁבֵי אִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הֲזֹ֥את לָכֶ֖ם עַלִּיזָ֑ה מִֽימֵי־קֶ֤דֶם קַדְמָתָהּ֙ יֹבִל֣וּהָ רַגְלֶ֔יהָ מֵֽרָח֖וֹק לָגֽוּר׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;מִ֚י יָעַ֣ץ זֹ֔את עַל־צֹ֖ר הַמַּֽעֲטִירָ֑ה אֲשֶׁ֤ר סֹחֲרֶ֙יה֙ שָׂרִ֔ים כִּנְעָנֶ֖יהָ נִכְבַּדֵּי־אָֽרֶץ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;יְהוָ֥ה צְבָא֖וֹת יְעָצָ֑הּ לְחַלֵּל֙ גְּא֣וֹן כָּל־צְבִ֔י לְהָקֵ֖ל כָּל־נִכְבַּדֵּי־אָֽרֶץ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;עִבְרִ֥י אַרְצֵ֖ךְ כַּיְאֹ֑ר בַּת־תַּרְשִׁ֕ישׁ אֵ֖ין מֵ֥זַח עֽוֹד׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;יָדוֹ֙ נָטָ֣ה עַל־הַיָּ֔ם הִרְגִּ֖יז מַמְלָכ֑וֹת יְהוָה֙ צִוָּ֣ה אֶל־כְּנַ֔עַן לַשְׁמִ֖ד מָעֻזְנֶֽיהָ׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וַיֹּ֕אמֶר לֹֽא־תוֹסִ֥יפִי ע֖וֹד לַעְל֑וֹז הַֽמְעֻשָּׁקָ֞ה בְּתוּלַ֣ת בַּת־צִיד֗וֹן <font color="brown">כתיים</font> <font color="blue">כִּתִּים֙</font> ק֣וּמִי עֲבֹ֔רִי גַּם־שָׁ֖ם לֹא־יָנ֥וּחַֽ לָֽךְ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֵ֣ן׀ אֶ֣רֶץ כַּשְׂדִּ֗ים זֶ֤ה הָעָם֙ לֹ֣א הָיָ֔ה אַשּׁ֖וּר יְסָדָ֣הּ לְצִיִּ֑ים הֵקִ֣ימוּ <font color="brown">בחיניו</font> <font color="blue">בַחוּנָ֗יו</font> עֹרְרוּ֙ אַרְמְנוֹתֶ֔יהָ שָׂמָ֖הּ לְמַפֵּלָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הֵילִ֖ילוּ אֳנִיּ֣וֹת תַּרְשִׁ֑ישׁ כִּ֥י שֻׁדַּ֖ד מָעֻזְּכֶֽן׃ ס</P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהָיָה֙ בַּיּ֣וֹם הַה֔וּא וְנִשְׁכַּ֤חַת צֹר֙ שִׁבְעִ֣ים שָׁנָ֔ה כִּימֵ֖י מֶ֣לֶךְ אֶחָ֑ד מִקֵּ֞ץ שִׁבְעִ֤ים שָׁנָה֙ יִהְיֶ֣ה לְצֹ֔ר כְּשִׁירַ֖ת הַזּוֹנָֽה׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;קְחִ֥י כִנּ֛וֹר סֹ֥בִּי עִ֖יר זוֹנָ֣ה נִשְׁכָּחָ֑ה הֵיטִ֤יבִי נַגֵּן֙ הַרְבִּי־שִׁ֔יר לְמַ֖עַן תִּזָּכֵֽרִי׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וְהָיָ֞ה מִקֵּ֣ץ׀ שִׁבְעִ֣ים שָׁנָ֗ה יִפְקֹ֤ד יְהוָה֙ אֶת־צֹ֔ר וְשָׁבָ֖ה לְאֶתְנַנָּ֑ה וְזָֽנְתָ֛ה אֶת־כָּל־מַמְלְכ֥וֹת הָאָ֖רֶץ עַל־פְּנֵ֥י הָאֲדָמָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וְהָיָ֨ה סַחְרָ֜הּ וְאֶתְנַנָּ֗הּ קֹ֚דֶשׁ לַֽיהוָ֔ה לֹ֥א יֵֽאָצֵ֖ר וְלֹ֣א יֵֽחָסֵ֑ן כִּ֣י לַיֹּשְׁבִ֞ים לִפְנֵ֤י יְהוָה֙ יִֽהְיֶ֣ה סַחְרָ֔הּ לֶאֱכֹ֥ל לְשָׂבְעָ֖ה וְלִמְכַסֶּ֥ה עָתִֽיק׃ פ</P>
</TD>
<TD WIDTH="50%">
<P>1&nbsp;ma&#347;&#347;&#257;&#8217; &#x1E63;&#333;r h&ecirc;l&icirc;l&ucirc;| &#8217;&#335;n&icirc;yw&#333;&#x1E6F; tar&#601;&#353;&icirc;&#353; k&icirc;-&#353;uda&#x1E0F; mibayi&#x1E6F; mibw&#333;&#8217; m&#275;&#8217;ere&#x1E63; kit&icirc;m ni&#x1E21;&#601;l&acirc;-l&#257;mw&#333;: </P>
<P>2&nbsp;d&#333;mm&ucirc; y&#333;&#353;&#601;&#x1E07;&ecirc; &#8217;&icirc; s&#333;&#x1E25;&#275;r &#x1E63;&icirc;&#x1E0F;w&#333;n &#8216;&#333;&#x1E07;&#275;r y&#257;m mil&#601;&#8217;&ucirc;&#x1E35;&#601;: </P>
<P>3&nbsp;&ucirc;&#x1E07;&#601;mayim rab&icirc;m zer<sup>a</sup>&#8216; &#353;i&#x1E25;&#333;r q&#601;&#x1E63;&icirc;r y&#601;&#8217;w&#333;r t&#601;&#x1E07;&ucirc;&#8217;&#257;&#x1E6F;&#257;h wat&#601;h&icirc; s&#601;&#x1E25;ar gw&#333;yim: </P>
<P>4&nbsp;bw&#333;&#353;&icirc; &#x1E63;&icirc;&#x1E0F;w&#333;n k&icirc;-&#8217;&#257;mar y&#257;m m&#257;&#8216;w&#333;z hayy&#257;m l&#275;&#8217;m&#333;r l&#333;&#8217;-&#x1E25;al&#601;t&icirc; w&#601;l&#333;&#8217;-y&#257;la&#x1E0F;&#601;t&icirc; w&#601;l&#333;&#8217; &#x1E21;idal&#601;t&icirc; b<sup>a</sup>&#x1E25;&ucirc;r&icirc;m rw&#333;mam&#601;t&icirc; &#x1E07;&#601;&#x1E6F;&ucirc;lw&#333;&#x1E6F;: </P>
<P>5&nbsp;ka&#8217;&#259;&#353;er-&#353;&#275;m<sup>a</sup>&#8216; l&#601;mi&#x1E63;&#601;r&#257;yim y&#257;&#x1E25;&icirc;l&ucirc; k&#601;&#353;&#275;m<sup>a</sup>&#8216; &#x1E63;&#333;r: </P>
<P>6&nbsp;&#8216;i&#x1E07;&#601;r&ucirc; tar&#601;&#353;&icirc;&#353;&acirc; h&ecirc;l&icirc;l&ucirc; y&#333;&#353;&#601;&#x1E07;&ecirc; &#8217;&icirc;: </P>
<P>7&nbsp;h&#259;z&#333;&#8217;&#x1E6F; l&#257;&#x1E35;em &#8216;all&icirc;z&acirc; m&icirc;m&ecirc;-qe&#x1E0F;em qa&#x1E0F;&#601;m&#257;&#x1E6F;&#257;h y&#333;&#x1E07;il&ucirc;h&#257; ra&#x1E21;&#601;leyh&#257; m&#275;r&#257;&#x1E25;w&#333;q l&#257;&#x1E21;&ucirc;r: </P>
<P>8&nbsp;m&icirc; y&#257;&#8216;a&#x1E63; z&#333;&#8217;&#x1E6F; &#8216;al-&#x1E63;&#333;r hamm<sup>a</sup>&#8216;&#259;&#x1E6D;&icirc;r&acirc; &#8217;&#259;&#353;er s&#333;&#x1E25;&#259;reyh &#347;&#257;r&icirc;m kin&#601;&#8216;&#257;neyh&#257; ni&#x1E35;&#601;bad&ecirc;-&#8217;&#257;re&#x1E63;: </P>
<P>9&nbsp;y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; y&#601;&#8216;&#257;&#x1E63;&#257;h l&#601;&#x1E25;all&#275;l g&#601;&#8217;w&#333;n k&#257;l-&#x1E63;&#601;&#x1E07;&icirc; l&#601;h&#257;q&#275;l k&#257;l-ni&#x1E35;&#601;bad&ecirc;-&#8217;&#257;re&#x1E63;: </P>
<P>10&nbsp;&#8216;i&#x1E07;&#601;r&icirc; &#8217;ar&#601;&#x1E63;&#275;&#x1E35;&#601; kay&#601;&#8217;&#333;r ba&#x1E6F;-tar&#601;&#353;&icirc;&#353; &#8217;&ecirc;n m&#275;z<sup>a</sup>&#x1E25; &#8216;w&#333;&#x1E0F;: </P>
<P>11&nbsp;y&#257;&#x1E0F;w&#333; n&#257;&#x1E6D;&acirc; &#8216;al-hayy&#257;m hir&#601;g&icirc;z mam&#601;l&#257;&#x1E35;w&#333;&#x1E6F; y&#601;hw&acirc; &#x1E63;i&ucirc;&acirc; &#8217;el-k&#601;n<sup>a</sup>&#8216;an la&#353;&#601;mi&#x1E0F; m&#257;&#8216;uz&#601;neyh&#257;: </P>
<P>12&nbsp;wayy&#333;&#8217;mer l&#333;&#8217;-&#x1E6F;w&#333;s&icirc;f&icirc; &#8216;w&#333;&#x1E0F; l<sup>a</sup>&#8216;&#601;lw&#333;z ham&#601;&#8216;u&#353;&#353;&#257;q&acirc; b&#601;&#x1E6F;&ucirc;la&#x1E6F; ba&#x1E6F;-&#x1E63;&icirc;&#x1E0F;w&#333;n <font color="brown">kit&icirc;y&icirc;m</font> <font color="blue">kit&icirc;m</font> q&ucirc;m&icirc; &#8216;&#259;&#x1E07;&#333;r&icirc; gam-&#353;&#257;m l&#333;&#8217;-y&#257;n&ucirc;&#x1E25;a l&#257;&#x1E35;&#601;: </P>
<P>13&nbsp;h&#275;n| &#8217;ere&#x1E63; ka&#347;&#601;d&icirc;m zeh h&#257;&#8216;&#257;m l&#333;&#8217; h&#257;y&acirc; &#8217;a&#353;&#353;&ucirc;r y&#601;s&#257;&#x1E0F;&#257;h l&#601;&#x1E63;&icirc;y&icirc;m h&#275;q&icirc;m&ucirc; <font color="brown">&#x1E07;&#601;&#x1E25;&icirc;n&#257;yw</font> <font color="blue">&#x1E07;<sup>a</sup>&#x1E25;&ucirc;n&#257;yw</font> &#8216;&#333;r&#601;r&ucirc; &#8217;ar&#601;m&#601;nw&#333;&#x1E6F;eyh&#257; &#347;&#257;m&#257;h l&#601;map&#275;l&acirc;: </P>
<P>14&nbsp;h&ecirc;l&icirc;l&ucirc; &#8217;&#335;n&icirc;yw&#333;&#x1E6F; tar&#601;&#353;&icirc;&#353; k&icirc; &#353;uda&#x1E0F; m&#257;&#8216;uzz&#601;&#x1E35;en: s</P>
<P>15&nbsp;w&#601;h&#257;y&acirc; bayyw&#333;m hah&ucirc;&#8217; w&#601;ni&#353;&#601;k<sup>a</sup>&#x1E25;a&#x1E6F; &#x1E63;&#333;r &#353;i&#x1E07;&#601;&#8216;&icirc;m &#353;&#257;n&acirc; k&icirc;m&ecirc; mele&#x1E35;&#601; &#8217;e&#x1E25;&#257;&#x1E0F; miqq&#275;&#x1E63; &#353;i&#x1E07;&#601;&#8216;&icirc;m &#353;&#257;n&acirc; yih&#601;yeh l&#601;&#x1E63;&#333;r k&#601;&#353;&icirc;ra&#x1E6F; hazzw&#333;n&acirc;: </P>
<P>16&nbsp;q&#601;&#x1E25;&icirc; &#x1E35;innw&#333;r s&#333;b&icirc; &#8216;&icirc;r zw&#333;n&acirc; ni&#353;&#601;k&#257;&#x1E25;&acirc; h&ecirc;&#x1E6D;&icirc;&#x1E07;&icirc; nag&#275;n har&#601;b&icirc;-&#353;&icirc;r l&#601;m<sup>a</sup>&#8216;an tizz&#257;&#x1E35;&#275;r&icirc;: </P>
<P>17&nbsp;w&#601;h&#257;y&acirc; miqq&#275;&#x1E63;| &#353;i&#x1E07;&#601;&#8216;&icirc;m &#353;&#257;n&acirc; yif&#601;q&#333;&#x1E0F; y&#601;hw&acirc; &#8217;e&#x1E6F;-&#x1E63;&#333;r w&#601;&#353;&#257;&#x1E07;&acirc; l&#601;&#8217;e&#x1E6F;&#601;nann&acirc; w&#601;z&#257;n&#601;&#x1E6F;&acirc; &#8217;e&#x1E6F;-k&#257;l-mam&#601;l&#601;&#x1E35;w&#333;&#x1E6F; h&#257;&#8217;&#257;re&#x1E63; &#8216;al-p&#601;n&ecirc; h&#257;&#8217;&#259;&#x1E0F;&#257;m&acirc;: </P>
<P>18&nbsp;w&#601;h&#257;y&acirc; s<sup>a</sup>&#x1E25;&#601;r&#257;h w&#601;&#8217;e&#x1E6F;&#601;nann&#257;h q&#333;&#x1E0F;e&#353; layhw&acirc; l&#333;&#8217; y&#275;&#8217;&#257;&#x1E63;&#275;r w&#601;l&#333;&#8217; y&#275;&#x1E25;&#257;s&#275;n k&icirc; layy&#333;&#353;&#601;&#x1E07;&icirc;m lif&#601;n&ecirc; y&#601;hw&acirc; yih&#601;yeh s<sup>a</sup>&#x1E25;&#601;r&#257;h le&#8217;&#277;&#x1E35;&#333;l l&#601;&#347;&#257;&#x1E07;&#601;&#8216;&acirc; w&#601;lim&#601;&#x1E35;asseh &#8216;&#257;&#x1E6F;&icirc;q: f</P>
</TD>
</TABLE>
<P><HR>
<CENTER>
<A HREF="isa024.htm">Next: Isaiah (Yisheyah) Chapter 24</A></CENTER>
</BODY>
</HTML>
