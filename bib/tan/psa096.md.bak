[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa096)  [KJV](../kjv/psa096)  [Sep](../sep/psa096.md) 
[Vul](../vul/psa096.md)   
  
[Psalms (Tehilim) Index](psa.md)  
  [Previous](psa095)  [Next](psa097.md) 

------------------------------------------------------------------------

### Tanach (Hebrew): Psalms (Tehilim) Chapter 96

‎<span id="001">1</span> ‏שִׁ֣ירוּ לַ֭יהוָה שִׁ֣יר חָדָ֑שׁ שִׁ֥ירוּ
לַ֝יהוָ֗ה כָּל־הָאָֽרֶץ׃

‎<span id="002">2</span> ‏שִׁ֣ירוּ לַ֭יהוָה בָּרֲכ֣וּ שְׁמ֑וֹ
בַּשְּׂר֥וּ מִיּֽוֹם־לְ֝י֗וֹם יְשׁוּעָתֽוֹ׃

‎<span id="003">3</span> ‏סַפְּר֣וּ בַגּוֹיִ֣ם כְּבוֹד֑וֹ
בְּכָל־הָֽ֝עַמִּ֗ים נִפְלְאוֹתָֽיו׃

‎<span id="004">4</span> ‏כִּ֥י גָ֘ד֤וֹל יְהוָ֣ה וּמְהֻלָּ֣ל מְאֹ֑ד
נוֹרָ֥א ה֝֗וּא עַל־כָּל־אֱלֹהִֽים׃

‎<span id="005">5</span> ‏כִּ֤י׀ כָּל־אֱלֹהֵ֣י הָעַמִּ֣ים אֱלִילִ֑ים
וַֽ֝יהוָ֗ה שָׁמַ֥יִם עָשָֽׂה׃

‎<span id="006">6</span> ‏הוֹד־וְהָדָ֥ר לְפָנָ֑יו עֹ֥ז וְ֝תִפְאֶ֗רֶת
בְּמִקְדָּשֽׁוֹ׃

‎<span id="007">7</span> ‏הָב֣וּ לַ֭יהוָה מִשְׁפְּח֣וֹת עַמִּ֑ים הָב֥וּ
לַ֝יהוָ֗ה כָּב֥וֹד וָעֹֽז׃

‎<span id="008">8</span> ‏הָב֣וּ לַ֭יהוָה כְּב֣וֹד שְׁמ֑וֹ
שְׂאֽוּ־מִ֝נְחָ֗ה וּבֹ֥אוּ לְחַצְרוֹתָֽיו׃

‎<span id="009">9</span> ‏הִשְׁתַּחֲו֣וּ לַ֭יהוָה בְּהַדְרַת־קֹ֑דֶשׁ
חִ֥ילוּ מִ֝פָּנָ֗יו כָּל־הָאָֽרֶץ׃

‎<span id="010">10</span> ‏אִמְר֤וּ בַגּוֹיִ֨ם׀ יְה֘וָ֤ה מָלָ֗ךְ
אַף־תִּכּ֣וֹן תֵּ֭בֵל בַּל־תִּמּ֑וֹט יָדִ֥ין עַ֝מִּ֗ים בְּמֵישָׁרִֽים׃

‎<span id="011">11</span> ‏יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ
יִֽרְעַ֥ם הַ֝יָּ֗ם וּמְלֹאֽוֹ׃

‎<span id="012">12</span> ‏יַעֲלֹ֣ז שָׂ֭דַי וְכָל־אֲשֶׁר־בּ֑וֹ אָ֥ז
יְ֝רַנְּנ֗וּ כָּל־עֲצֵי־יָֽעַר׃

‎<span id="013">13</span> ‏לִפְנֵ֤י יְהוָ֨ה׀ כִּ֬י בָ֗א כִּ֥י בָא֮
לִשְׁפֹּ֪ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים
בֶּאֱמוּנָתֽוֹ׃

1 šîrû layhwâ šîr ḥāḏāš šîrû layhwâ kāl-hā’āreṣ:

2 šîrû layhwâ bārăḵû šəmwō baśśərû mîywōm-ləywōm yəšû‘āṯwō:

3 sapərû ḇagwōyim kəḇwōḏwō bəḵāl-hā‘ammîm nifələ’wōṯāyw:

4 kî ḡāḏwōl yəhwâ ûməhullāl mə’ōḏ nwōrā’ hû’ ‘al-kāl-’ĕlōhîm:

5 kî\| kāl-’ĕlōhê hā‘ammîm ’ĕlîlîm wayhwâ šāmayim ‘āśâ:

6 hwōḏ-wəhāḏār ləfānāyw ‘ōz wəṯifə’ereṯ bəmiqədāšwō:

7 hāḇû layhwâ mišəpəḥwōṯ ‘ammîm hāḇû layhwâ kāḇwōḏ wā‘ōz:

8 hāḇû layhwâ kəḇwōḏ šəmwō śə’û-minəḥâ ûḇō’û ləḥaṣərwōṯāyw:

9 hišət<sup>a</sup>ḥăwû layhwâ bəhaḏəraṯ-qōḏeš ḥîlû mipānāyw
kāl-hā’āreṣ:

10 ’imərû ḇagwōyim\| yəhwâ mālāḵə ’af-tikwōn tēḇēl bal-timmwōṭ yāḏîn
‘ammîm bəmêšārîm:

11 yiśəməḥû haššāmayim wəṯāḡēl hā’āreṣ yirə‘am hayyām ûməlō’wō:

12 y<sup>a</sup>‘ălōz śāḏay wəḵāl-’ăšer-bwō ’āz yərannənû
kāl-‘ăṣê-yā‘ar:

13 lifənê yəhwâ\| kî ḇā’ kî ḇā’ lišəpōṭ hā’āreṣ yišəpōṭ-tēḇēl bəṣeḏeq
wə‘ammîm be’ĕmûnāṯwō:

------------------------------------------------------------------------

[Next: Psalms (Tehilim) Chapter 97](psa097.md)
