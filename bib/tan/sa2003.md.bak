[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/sa2003)  [KJV](../kjv/sa2003)  [Sep](../sep/sa2003.md) 
[Vul](../vul/sa2003.md)   
  
[2 Samuel (2 Shmuel) Index](sa2.md)  
  [Previous](sa2002)  [Next](sa2004.md) 

------------------------------------------------------------------------

### Tanach (Hebrew): 2 Samuel (2 Shmuel) Chapter 3

‎<span id="001">1</span> ‏וַתְּהִ֤י הַמִּלְחָמָה֙ אֲרֻכָּ֔ה בֵּ֚ין
בֵּ֣ית שָׁא֔וּל וּבֵ֖ין בֵּ֣ית דָּוִ֑ד וְדָוִד֙ הֹלֵ֣ךְ וְחָזֵ֔ק וּבֵ֥ית
שָׁא֖וּל הֹלְכִ֥ים וְדַלִּֽים׃ ס

‎<span id="002">2</span> ‏וילדו וַיִּוָּלְד֧וּ<sup>a</sup> לְדָוִ֛ד
בָּנִ֖ים בְּחֶבְר֑וֹן וַיְהִ֤י בְכוֹרוֹ֙ אַמְנ֔וֹן לַאֲחִינֹ֖עַם
הַיִּזְרְעֵאלִֽת׃

‎<span id="003">3</span> ‏וּמִשְׁנֵ֣הוּ כִלְאָ֔ב לאביגל
לַאֲֽבִיגַ֕יִל<sup>3</sup> אֵ֖שֶׁת נָבָ֣ל הַֽכַּרְמְלִ֑י וְהַשְּׁלִשִׁי֙
אַבְשָׁל֣וֹם בֶּֽן־מַעֲכָ֔ה בַּת־תַּלְמַ֖י מֶ֥לֶךְ גְּשֽׁוּר׃

‎<span id="004">4</span> ‏וְהָרְבִיעִ֖י אֲדֹנִיָּ֣ה בֶן־חַגִּ֑ית
וְהַחֲמִישִׁ֖י שְׁפַטְיָ֥ה בֶן־אֲבִיטָֽל׃

‎<span id="005">5</span> ‏וְהַשִּׁשִּׁ֣י יִתְרְעָ֔ם לְעֶגְלָ֖ה אֵ֣שֶׁת
דָּוִ֑ד אֵ֛לֶּה יֻלְּד֥וּ לְדָוִ֖ד בְּחֶבְרֽוֹן׃ פ

‎<span id="006">6</span> ‏וַיְהִ֗י בִּֽהְיוֹת֙ הַמִּלְחָמָ֔ה בֵּ֚ין
בֵּ֣ית שָׁא֔וּל וּבֵ֖ין בֵּ֣ית דָּוִ֑ד וְאַבְנֵ֛ר הָיָ֥ה מִתְחַזֵּ֖ק
בְּבֵ֥ית שָׁאֽוּל׃

‎<span id="007">7</span> ‏וּלְשָׁא֣וּל פִּלֶ֔גֶשׁ וּשְׁמָ֖הּ רִצְפָּ֣ה
בַת־אַיָּ֑ה וַיֹּ֙אמֶר֙ אֶל־אַבְנֵ֔ר מַדּ֥וּעַ בָּ֖אתָה אֶל־פִּילֶ֥גֶשׁ
אָבִֽי׃

‎<span id="008">8</span> ‏וַיִּחַר֩ לְאַבְנֵ֨ר מְאֹ֜ד עַל־דִּבְרֵ֣י
אִֽישׁ־בֹּ֗שֶׁת וַיֹּ֙אמֶר֙ הֲרֹ֨אשׁ כֶּ֥לֶב אָנֹ֘כִי֮ אֲשֶׁ֣ר
לִֽיהוּדָה֒ הַיּ֨וֹם אֶֽעֱשֶׂה־חֶ֜סֶד עִם־בֵּ֣ית׀ שָׁא֣וּל אָבִ֗יךָ
אֶל־אֶחָיו֙ וְאֶל־מֵ֣רֵעֵ֔הוּ וְלֹ֥א הִמְצִיתִ֖ךָ בְּיַד־דָּוִ֑ד
וַתִּפְקֹ֥ד עָלַ֛י עֲוֹ֥ן הָאִשָּׁ֖ה הַיּֽוֹם׃

‎<span id="009">9</span> ‏כֹּֽה־יַעֲשֶׂ֤ה אֱלֹהִים֙ לְאַבְנֵ֔ר וְכֹ֖ה
יֹסִ֣יף ל֑וֹ כִּ֗י כַּאֲשֶׁ֨ר נִשְׁבַּ֤ע יְהוָה֙ לְדָוִ֔ד כִּֽי־כֵ֖ן
אֶֽעֱשֶׂה־לּֽוֹ׃

‎<span id="010">10</span> ‏לְהַֽעֲבִ֥יר הַמַּמְלָכָ֖ה מִבֵּ֣ית שָׁא֑וּל
וּלְהָקִ֞ים אֶת־כִּסֵּ֣א דָוִ֗ד עַל־יִשְׂרָאֵל֙ וְעַל־יְהוּדָ֔ה מִדָּ֖ן
וְעַד־בְּאֵ֥ר שָֽׁבַע׃

‎<span id="011">11</span> ‏וְלֹֽא־יָכֹ֣ל ע֔וֹד לְהָשִׁ֥יב אֶת־אַבְנֵ֖ר
דָּבָ֑ר מִיִּרְאָת֖וֹ אֹתֽוֹ׃ ס

‎<span id="012">12</span> ‏וַיִּשְׁלַח֩ אַבְנֵ֨ר מַלְאָכִ֧ים׀
אֶל־דָּוִ֛ד תחתו תַּחְתָּ֥יו לֵאמֹ֖ר לְמִי־אָ֑רֶץ לֵאמֹ֗ר כָּרְתָ֤ה
בְרִֽיתְךָ֙ אִתִּ֔י וְהִנֵּה֙ יָדִ֣י עִמָּ֔ךְ לְהָסֵ֥ב אֵלֶ֖יךָ
אֶת־כָּל־יִשְׂרָאֵֽל׃

‎<span id="013">13</span> ‏וַיֹּ֣אמֶר ט֔וֹב אֲנִ֕י אֶכְרֹ֥ת אִתְּךָ֖
בְּרִ֑ית אַ֣ךְ דָּבָ֣ר אֶחָ֡ד אָנֹכִי֩ שֹׁאֵ֨ל מֵאִתְּךָ֤ לֵאמֹר֙
לֹא־תִרְאֶ֣ה אֶת־פָּנַ֔י כִּ֣י׀ אִם־לִפְנֵ֣י הֱבִיאֲךָ֗ אֵ֚ת מִיכַ֣ל
בַּת־שָׁא֔וּל בְּבֹאֲךָ֖ לִרְא֥וֹת אֶת־פָּנָֽי׃ ס

‎<span id="014">14</span> ‏וַיִּשְׁלַ֤ח דָּוִד֙ מַלְאָכִ֔ים
אֶל־אִֽישׁ־בֹּ֥שֶׁת בֶּן־שָׁא֖וּל לֵאמֹ֑ר תְּנָ֤ה אֶת־אִשְׁתִּי֙
אֶת־מִיכַ֔ל אֲשֶׁר֙ אֵרַ֣שְׂתִּי לִ֔י בְּמֵאָ֖ה עָרְל֥וֹת
פְּלִשְׁתִּֽים׃

‎<span id="015">15</span> ‏וַיִּשְׁלַח֙ אִ֣ישׁ בֹּ֔שֶׁת וַיִּקָּחֶ֖הָ
מֵ֣עִֽם אִ֑ישׁ מֵעִ֖ם פַּלְטִיאֵ֥ל בֶּן־לוש לָֽיִשׁ׃

‎<span id="016">16</span> ‏וַיֵּ֨לֶךְ אִתָּ֜הּ אִישָׁ֗הּ הָל֧וֹךְ
וּבָכֹ֛ה אַחֲרֶ֖יהָ עַד־בַּֽחֻרִ֑ים וַיֹּ֨אמֶר אֵלָ֥יו אַבְנֵ֛ר לֵ֥ךְ
שׁ֖וּב וַיָּשֹֽׁב׃

‎<span id="017">17</span> ‏וּדְבַר־אַבְנֵ֣ר הָיָ֔ה עִם־זִקְנֵ֥י
יִשְׂרָאֵ֖ל לֵאמֹ֑ר גַּם־תְּמוֹל֙ גַּם־שִׁלְשֹׁ֔ם הֱיִיתֶ֞ם מְבַקְשִׁ֧ים
אֶת־דָּוִ֛ד לְמֶ֖לֶךְ עֲלֵיכֶֽם׃

‎<span id="018">18</span> ‏וְעַתָּ֖ה עֲשׂ֑וּ כִּ֣י יְהוָ֗ה אָמַ֤ר
אֶל־דָּוִד֙ לֵאמֹ֔ר בְּיַ֣ד׀ דָּוִ֣ד עַבְדִּ֗י הוֹשִׁ֜יעַ אֶת־עַמִּ֤י
יִשְׂרָאֵל֙ מִיַּ֣ד פְּלִשְׁתִּ֔ים וּמִיַּ֖ד כָּל־אֹיְבֵיהֶֽם׃

‎<span id="019">19</span> ‏וַיְדַבֵּ֥ר גַּם־אַבְנֵ֖ר בְּאָזְנֵ֣י
בִנְיָמִ֑ין וַיֵּ֣לֶךְ גַּם־אַבְנֵ֗ר לְדַבֵּ֞ר בְּאָזְנֵ֤י דָוִד֙
בְּחֶבְר֔וֹן אֵ֤ת כָּל־אֲשֶׁר־טוֹב֙ בְּעֵינֵ֣י יִשְׂרָאֵ֔ל וּבְעֵינֵ֖י
כָּל־בֵּ֥ית בִּנְיָמִֽן׃

‎<span id="020">20</span> ‏וַיָּבֹ֨א אַבְנֵ֤ר אֶל־דָּוִד֙ חֶבְר֔וֹן
וְאִתּ֖וֹ עֶשְׂרִ֣ים אֲנָשִׁ֑ים וַיַּ֨עַשׂ דָּוִ֧ד לְאַבְנֵ֛ר
וְלַאֲנָשִׁ֥ים אֲשֶׁר־אִתּ֖וֹ מִשְׁתֶּֽה׃

‎<span id="021">21</span> ‏וַיֹּ֣אמֶר אַבְנֵ֣ר אֶל־דָּוִ֡ד אָק֣וּמָה׀
וְֽאֵלֵ֡כָה וְאֶקְבְּצָה֩ אֶל־אֲדֹנִ֨י הַמֶּ֜לֶךְ אֶת־כָּל־יִשְׂרָאֵ֗ל
וְיִכְרְת֤וּ אִתְּךָ֙ בְּרִ֔ית וּמָ֣לַכְתָּ֔ בְּכֹ֥ל אֲשֶׁר־תְּאַוֶּ֖ה
נַפְשֶׁ֑ךָ וַיְּשַׁלַּ֥ח דָּוִ֛ד אֶת־אַבְנֵ֖ר וַיֵּ֥לֶךְ בְּשָׁלֽוֹם׃

‎<span id="022">22</span> ‏וְהִנֵּה֩ עַבְדֵ֨י דָוִ֤ד וְיוֹאָב֙ בָּ֣א
מֵֽהַגְּד֔וּד וְשָׁלָ֥ל רָ֖ב עִמָּ֣ם הֵבִ֑יאוּ וְאַבְנֵ֗ר אֵינֶ֤נּוּ
עִם־דָּוִד֙ בְּחֶבְר֔וֹן כִּ֥י שִׁלְּח֖וֹ וַיֵּ֥לֶךְ בְּשָׁלֽוֹם׃

‎<span id="023">23</span> ‏וְיוֹאָ֛ב וְכָל־הַצָּבָ֥א אֲשֶׁר־אִתּ֖וֹ
בָּ֑אוּ וַיַּגִּ֤דוּ לְיוֹאָב֙ לֵאמֹ֔ר בָּֽא־אַבְנֵ֤ר בֶּן־נֵר֙
אֶל־הַמֶּ֔לֶךְ וַֽיְשַׁלְּחֵ֖הוּ וַיֵּ֥לֶךְ בְּשָׁלֽוֹם׃

‎<span id="024">24</span> ‏וַיָּבֹ֤א יוֹאָב֙ אֶל־הַמֶּ֔לֶךְ וַיֹּ֖אמֶר
מֶ֣ה עָשִׂ֑יתָה הִנֵּה־בָ֤א אַבְנֵר֙ אֵלֶ֔יךָ לָמָּה־זֶּ֥ה שִׁלַּחְתּ֖וֹ
וַיֵּ֥לֶךְ הָלֽוֹךְ׃

‎<span id="025">25</span> ‏יָדַ֙עְתָּ֙ אֶת־אַבְנֵ֣ר בֶּן־נֵ֔ר כִּ֥י
לְפַתֹּתְךָ֖ בָּ֑א וְלָדַ֜עַת אֶת־מוֹצָֽאֲךָ֙ וְאֶת־מבואך מ֣וֹבָאֶ֔ךָ
וְלָדַ֕עַת אֵ֛ת כָּל־אֲשֶׁ֥ר אַתָּ֖ה עֹשֶֽׂה׃

‎<span id="026">26</span> ‏וַיֵּצֵ֤א יוֹאָב֙ מֵעִ֣ם דָּוִ֔ד וַיִּשְׁלַ֤ח
מַלְאָכִים֙ אַחֲרֵ֣י אַבְנֵ֔ר וַיָּשִׁ֥בוּ אֹת֖וֹ מִבּ֣וֹר הַסִּרָ֑ה
וְדָוִ֖ד לֹ֥א יָדָֽע׃

‎<span id="027">27</span> ‏וַיָּ֤שָׁב אַבְנֵר֙ חֶבְר֔וֹן וַיַּטֵּ֤הוּ
יוֹאָב֙ אֶל־תּ֣וֹךְ הַשַּׁ֔עַר לְדַבֵּ֥ר אִתּ֖וֹ בַּשֶּׁ֑לִי
וַיַּכֵּ֤הוּ שָׁם֙ הַחֹ֔מֶשׁ וַיָּ֕מָת בְּדַ֖ם עֲשָׂה־אֵ֥ל אָחִֽיו׃

‎<span id="028">28</span> ‏וַיִּשְׁמַ֤ע דָּוִד֙ מֵאַ֣חֲרֵי כֵ֔ן
וַיֹּ֗אמֶר נָקִ֨י אָנֹכִ֧י וּמַמְלַכְתִּ֛י מֵעִ֥ם יְהוָ֖ה עַד־עוֹלָ֑ם
מִדְּמֵ֖י אַבְנֵ֥ר בֶּן־נֵֽר׃

‎<span id="029">29</span> ‏יָחֻ֙לוּ֙ עַל־רֹ֣אשׁ יוֹאָ֔ב וְאֶ֖ל
כָּל־בֵּ֣ית אָבִ֑יו וְֽאַל־יִכָּרֵ֣ת מִבֵּ֣ית יוֹאָ֡ב זָ֠ב וּמְצֹרָ֞ע
וּמַחֲזִ֥יק בַּפֶּ֛לֶךְ וְנֹפֵ֥ל בַּחֶ֖רֶב וַחֲסַר־לָֽחֶם׃

‎<span id="030">30</span> ‏וְיוֹאָב֙ וַאֲבִישַׁ֣י אָחִ֔יו הָרְג֖וּ
לְאַבְנֵ֑ר עַל֩ אֲשֶׁ֨ר הֵמִ֜ית אֶת־עֲשָׂהאֵ֧ל אֲחִיהֶ֛ם בְּגִבְע֖וֹן
בַּמִּלְחָמָֽה׃ פ

‎<span id="031">31</span> ‏וַיֹּאמֶר֩ דָּוִ֨ד אֶל־יוֹאָ֜ב
וְאֶל־כָּל־הָעָ֣ם אֲשֶׁר־אִתּ֗וֹ קִרְע֤וּ בִגְדֵיכֶם֙ וְחִגְר֣וּ
שַׂקִּ֔ים וְסִפְד֖וּ לִפְנֵ֣י אַבְנֵ֑ר וְהַמֶּ֣לֶךְ דָּוִ֔ד הֹלֵ֖ךְ
אַחֲרֵ֥י הַמִּטָּֽה׃

‎<span id="032">32</span> ‏וַיִּקְבְּר֥וּ אֶת־אַבְנֵ֖ר בְּחֶבְר֑וֹן
וַיִשָּׂ֧א<sup>1</sup> הַמֶּ֣לֶךְ אֶת־קוֹל֗וֹ וַיֵּבְךְּ֙ אֶל־קֶ֣בֶר
אַבְנֵ֔ר וַיִּבְכּ֖וּ כָּל־הָעָֽם׃ פ

‎<span id="033">33</span> ‏וַיְקֹנֵ֥ן הַמֶּ֛לֶךְ אֶל־אַבְנֵ֖ר וַיֹּאמַ֑ר
הַכְּמ֥וֹת נָבָ֖ל יָמ֥וּת אַבְנֵֽר׃

‎<span id="034">34</span> ‏יָדֶ֣ךָ לֹֽא־אֲסֻר֗וֹת וְרַגְלֶ֙יךָ֙
לֹא־לִנְחֻשְׁתַּ֣יִם הֻגָּ֔שׁוּ כִּנְפ֛וֹל לִפְנֵ֥י בְנֵֽי־עַוְלָ֖ה
נָפָ֑לְתָּ וַיֹּסִ֥פוּ כָל־הָעָ֖ם לִבְכּ֥וֹת עָלָֽיו׃

‎<span id="035">35</span> ‏וַיָּבֹ֣א כָל־הָעָ֗ם לְהַבְר֧וֹת אֶת־דָּוִ֛ד
לֶ֖חֶם בְּע֣וֹד הַיּ֑וֹם וַיִּשָּׁבַ֨ע דָּוִ֜ד לֵאמֹ֗ר כֹּ֣ה
יַעֲשֶׂה־לִּ֤י אֱלֹהִים֙ וְכֹ֣ה יֹסִ֔יף כִּ֣י אִם־לִפְנֵ֧י
בֽוֹא־הַשֶּׁ֛מֶשׁ אֶטְעַם־לֶ֖חֶם א֥וֹ כָל־מְאֽוּמָה׃

‎<span id="036">36</span> ‏וְכָל־הָעָ֣ם הִכִּ֔ירוּ וַיִּיטַ֖ב
בְּעֵֽינֵיהֶ֑ם כְּכֹל֙ אֲשֶׁ֣ר עָשָׂ֣ה הַמֶּ֔לֶךְ בְּעֵינֵ֥י כָל־הָעָ֖ם
טֽוֹב׃

‎<span id="037">37</span> ‏וַיֵּדְע֧וּ כָל־הָעָ֛ם וְכָל־יִשְׂרָאֵ֖ל
בַּיּ֣וֹם הַה֑וּא כִּ֣י לֹ֤א הָיְתָה֙ מֵֽהַמֶּ֔לֶךְ לְהָמִ֖ית
אֶת־אַבְנֵ֥ר בֶּן־נֵֽר׃ פ

‎<span id="038">38</span> ‏וַיֹּ֥אמֶר הַמֶּ֖לֶךְ אֶל־עֲבָדָ֑יו הֲל֣וֹא
תֵדְע֔וּ כִּי־שַׂ֣ר וְגָד֗וֹל נָפַ֛ל הַיּ֥וֹם הַזֶּ֖ה בְּיִשְׂרָאֵֽל׃

‎<span id="039">39</span> ‏וְאָנֹכִ֨י הַיּ֥וֹם רַךְ֙ וּמָשׁ֣וּחַ מֶ֔לֶךְ
וְהָאֲנָשִׁ֥ים הָאֵ֛לֶּה בְּנֵ֥י צְרוּיָ֖ה קָשִׁ֣ים מִמֶּ֑נִּי
יְשַׁלֵּ֧ם יְהוָ֛ה לְעֹשֵׂ֥ה הָרָעָ֖ה כְּרָעָתֽוֹ׃ פ

1 watəhî hammiləḥāmâ ’ărukâ bên bêṯ šā’ûl ûḇên bêṯ dāwiḏ wəḏāwiḏ hōlēḵə
wəḥāzēq ûḇêṯ šā’ûl hōləḵîm wəḏallîm: s

2 wayyēləḏû wayyiûāləḏû<sup>a</sup> ləḏāwiḏ bānîm bəḥeḇərwōn wayəhî
ḇəḵwōrwō ’amənwōn la’ăḥînō‘am hayyizərə‘ē’liṯ:

3 ûmišənēhû ḵilə’āḇ la’ăḇîḡēl la’ăḇîḡayil<sup>3</sup> ’ēšeṯ nāḇāl
hakarəməlî wəhaššəlišî ’aḇəšālwōm ben-m<sup>a</sup>‘ăḵâ baṯ-taləmay
meleḵə gəšûr:

4 wəhārəḇî‘î ’ăḏōnîyâ ḇen-ḥagîṯ wəh<sup>a</sup>ḥămîšî šəfaṭəyâ
ḇen-’ăḇîṭāl:

5 wəhaššiššî yiṯərə‘ām lə‘eḡəlâ ’ēšeṯ dāwiḏ ’ēlleh yulləḏû ləḏāwiḏ
bəḥeḇərwōn: f

6 wayəhî bihəywōṯ hammiləḥāmâ bên bêṯ šā’ûl ûḇên bêṯ dāwiḏ wə’aḇənēr
hāyâ miṯəḥazzēq bəḇêṯ šā’ûl:

7 ûləšā’ûl pileḡeš ûšəmāh riṣəpâ ḇaṯ-’ayyâ wayyō’mer ’el-’aḇənēr madû‘a
bā’ṯâ ’el-pîleḡeš ’āḇî:

8 wayyiḥar lə’aḇənēr mə’ōḏ ‘al-diḇərê ’îš-bōšeṯ wayyō’mer hărō’š keleḇ
’ānōḵî ’ăšer lîhûḏâ hayywōm ’e‘ĕśeh-ḥeseḏ ‘im-bêṯ\| šā’ûl ’āḇîḵā
’el-’eḥāyw wə’el-mērē‘ēhû wəlō’ himəṣîṯiḵā bəyaḏ-dāwiḏ watifəqōḏ ‘ālay
‘ăwōn hā’iššâ hayywōm:

9 kōh-y<sup>a</sup>‘ăśeh ’ĕlōhîm lə’aḇənēr wəḵōh yōsîf lwō kî ka’ăšer
nišəb<sup>a</sup>‘ yəhwâ ləḏāwiḏ kî-ḵēn ’e‘ĕśeh-llwō:

10 ləh<sup>a</sup>‘ăḇîr hammaməlāḵâ mibêṯ šā’ûl ûləhāqîm ’eṯ-kissē’
ḏāwiḏ ‘al-yiśərā’ēl wə‘al-yəhûḏâ midān wə‘aḏ-bə’ēr šāḇ<sup>a</sup>‘:

11 wəlō’-yāḵōl ‘wōḏ ləhāšîḇ ’eṯ-’aḇənēr dāḇār mîyirə’āṯwō ’ōṯwō: s

12 wayyišəl<sup>a</sup>ḥ ’aḇənēr malə’āḵîm\| ’el-dāwiḏ
t<sup>a</sup>ḥətwō t<sup>a</sup>ḥətāyw lē’mōr ləmî-’āreṣ lē’mōr kārəṯâ
ḇərîṯəḵā ’itî wəhinnēh yāḏî ‘immāḵə ləhāsēḇ ’ēleyḵā ’eṯ-kāl-yiśərā’ēl:

13 wayyō’mer ṭwōḇ ’ănî ’eḵərōṯ ’itəḵā bərîṯ ’aḵə dāḇār ’eḥāḏ ’ānōḵî
šō’ēl mē’itəḵā lē’mōr lō’-ṯirə’eh ’eṯ-pānay kî\| ’im-lifənê hĕḇî’ăḵā ’ēṯ
mîḵal baṯ-šā’ûl bəḇō’ăḵā lirə’wōṯ ’eṯ-pānāy: s

14 wayyišəl<sup>a</sup>ḥ dāwiḏ malə’āḵîm ’el-’îš-bōšeṯ ben-šā’ûl lē’mōr
tənâ ’eṯ-’išətî ’eṯ-mîḵal ’ăšer ’ēraśətî lî bəmē’â ‘ārəlwōṯ pəlišətîm:

15 wayyišəl<sup>a</sup>ḥ ’îš bōšeṯ wayyiqqāḥehā mē‘im ’îš mē‘im
paləṭî’ēl ben-lûš lāyiš:

16 wayyēleḵə ’itāh ’îšāh hālwōḵə ûḇāḵōh ’<sup>a</sup>ḥăreyhā
‘aḏ-b<sup>a</sup>ḥurîm wayyō’mer ’ēlāyw ’aḇənēr lēḵə šûḇ wayyāšōḇ:

17 ûḏəḇar-’aḇənēr hāyâ ‘im-ziqənê yiśərā’ēl lē’mōr gam-təmwōl
gam-šiləšōm hĕyîṯem məḇaqəšîm ’eṯ-dāwiḏ ləmeleḵə ‘ălêḵem:

18 wə‘atâ ‘ăśû kî yəhwâ ’āmar ’el-dāwiḏ lē’mōr bəyaḏ\| dāwiḏ ‘aḇədî
hwōšî‘a ’eṯ-‘ammî yiśərā’ēl mîyaḏ pəlišətîm ûmîyaḏ kāl-’ōyəḇêhem:

19 wayəḏabēr gam-’aḇənēr bə’āzənê ḇinəyāmîn wayyēleḵə gam-’aḇənēr
ləḏabēr bə’āzənê ḏāwiḏ bəḥeḇərwōn ’ēṯ kāl-’ăšer-ṭwōḇ bə‘ênê yiśərā’ēl
ûḇə‘ênê kāl-bêṯ binəyāmin:

20 wayyāḇō’ ’aḇənēr ’el-dāwiḏ ḥeḇərwōn wə’itwō ‘eśərîm ’ănāšîm
wayy<sup>a</sup>‘aś dāwiḏ lə’aḇənēr wəla’ănāšîm ’ăšer-’itwō mišəteh:

21 wayyō’mer ’aḇənēr ’el-dāwiḏ ’āqûmâ\| wə’ēlēḵâ wə’eqəbəṣâ ’el-’ăḏōnî
hammeleḵə ’eṯ-kāl-yiśərā’ēl wəyiḵərəṯû ’itəḵā bərîṯ ûmālaḵətā bəḵōl
’ăšer-tə’aûeh nafəšeḵā wayyəšall<sup>a</sup>ḥ dāwiḏ ’eṯ-’aḇənēr
wayyēleḵə bəšālwōm:

22 wəhinnēh ‘aḇəḏê ḏāwiḏ wəywō’āḇ bā’ mēhagəḏûḏ wəšālāl rāḇ ‘immām
hēḇî’û wə’aḇənēr ’ênennû ‘im-dāwiḏ bəḥeḇərwōn kî šilləḥwō wayyēleḵə
bəšālwōm:

23 wəywō’āḇ wəḵāl-haṣṣāḇā’ ’ăšer-’itwō bā’û wayyagiḏû ləywō’āḇ lē’mōr
bā’-’aḇənēr ben-nēr ’el-hammeleḵə wayəšalləḥēhû wayyēleḵə bəšālwōm:

24 wayyāḇō’ ywō’āḇ ’el-hammeleḵə wayyō’mer meh ‘āśîṯâ hinnēh-ḇā’ ’aḇənēr
’ēleyḵā lāmmâ-zzeh šill<sup>a</sup>ḥətwō wayyēleḵə hālwōḵə:

25 yāḏ<sup>a</sup>‘ətā ’eṯ-’aḇənēr ben-nēr kî ləfatōṯəḵā bā’
wəlāḏ<sup>a</sup>‘aṯ ’eṯ-mwōṣā’ăḵā wə’eṯ-məḇwō’eḵā mwōḇā’eḵā
wəlāḏ<sup>a</sup>‘aṯ ’ēṯ kāl-’ăšer ’atâ ‘ōśeh:

26 wayyēṣē’ ywō’āḇ mē‘im dāwiḏ wayyišəl<sup>a</sup>ḥ malə’āḵîm
’<sup>a</sup>ḥărê ’aḇənēr wayyāšiḇû ’ōṯwō mibwōr hassirâ wəḏāwiḏ lō’
yāḏā‘:

27 wayyāšāḇ ’aḇənēr ḥeḇərwōn wayyaṭṭēhû ywō’āḇ ’el-twōḵə
hašš<sup>a</sup>‘ar ləḏabēr ’itwō baššelî wayyakēhû šām
h<sup>a</sup>ḥōmeš wayyāmāṯ bəḏam ‘ăśâ-’ēl ’āḥîw:

28 wayyišəm<sup>a</sup>‘ dāwiḏ mē’<sup>a</sup>ḥărê ḵēn wayyō’mer nāqî
’ānōḵî ûmaməlaḵətî mē‘im yəhwâ ‘aḏ-‘wōlām midəmê ’aḇənēr ben-nēr:

29 yāḥulû ‘al-rō’š ywō’āḇ wə’el kāl-bêṯ ’āḇîw wə’al-yikārēṯ mibêṯ ywō’āḇ
zāḇ ûməṣōrā‘ ûm<sup>a</sup>ḥăzîq bapeleḵə wənōfēl b<sup>a</sup>ḥereḇ
w<sup>a</sup>ḥăsar-lāḥem:

30 wəywō’āḇ wa’ăḇîšay ’āḥîw hārəḡû lə’aḇənēr ‘al ’ăšer hēmîṯ ’eṯ-‘ăśâ’ēl
’ăḥîhem bəḡiḇə‘wōn bammiləḥāmâ: f

31 wayyō’mer dāwiḏ ’el-ywō’āḇ wə’el-kāl-hā‘ām ’ăšer-’itwō qirə‘û
ḇiḡəḏêḵem wəḥiḡərû śaqqîm wəsifəḏû lifənê ’aḇənēr wəhammeleḵə dāwiḏ
hōlēḵə ’<sup>a</sup>ḥărê hammiṭṭâ:

32 wayyiqəbərû ’eṯ-’aḇənēr bəḥeḇərwōn wayiśśā’<sup>1</sup> hammeleḵə
’eṯ-qwōlwō wayyēḇəḵḵə ’el-qeḇer ’aḇənēr wayyiḇəkû kāl-hā‘ām: f

33 wayəqōnēn hammeleḵə ’el-’aḇənēr wayyō’mar hakəmwōṯ nāḇāl yāmûṯ
’aḇənēr:

34 yāḏeḵā lō’-’ăsurwōṯ wəraḡəleyḵā lō’-linəḥušətayim hugāšû kinəfwōl
lifənê ḇənê-‘awəlâ nāfālətā wayyōsifû ḵāl-hā‘ām liḇəkwōṯ ‘ālāyw:

35 wayyāḇō’ ḵāl-hā‘ām ləhaḇərwōṯ ’eṯ-dāwiḏ leḥem bə‘wōḏ hayywōm
wayyiššāḇ<sup>a</sup>‘ dāwiḏ lē’mōr kōh y<sup>a</sup>‘ăśeh-llî ’ĕlōhîm
wəḵōh yōsîf kî ’im-lifənê ḇwō’-haššemeš ’eṭə‘am-leḥem ’wō ḵāl-mə’ûmâ:

36 wəḵāl-hā‘ām hikîrû wayyîṭaḇ bə‘ênêhem kəḵōl ’ăšer ‘āśâ hammeleḵə
bə‘ênê ḵāl-hā‘ām ṭwōḇ:

37 wayyēḏə‘û ḵāl-hā‘ām wəḵāl-yiśərā’ēl bayywōm hahû’ kî lō’ hāyəṯâ
mēhammeleḵə ləhāmîṯ ’eṯ-’aḇənēr ben-nēr: f

38 wayyō’mer hammeleḵə ’el-‘ăḇāḏāyw hălwō’ ṯēḏə‘û kî-śar wəḡāḏwōl nāfal
hayywōm hazzeh bəyiśərā’ēl:

39 wə’ānōḵî hayywōm raḵə ûmāšûḥa meleḵə wəhā’ănāšîm hā’ēlleh bənê ṣərûyâ
qāšîm mimmennî yəšallēm yəhwâ lə‘ōśēh hārā‘â kərā‘āṯwō: f

------------------------------------------------------------------------

[Next: 2 Samuel (2 Shmuel) Chapter 4](sa2004.md)
