[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa030)  [KJV](../kjv/psa030)  [Sep](../sep/psa030) 
[Vul](../vul/psa030)   
  
[Psalms (Tehilim) Index](psa)  
  [Previous](psa029)  [Next](psa031) 

------------------------------------------------------------------------

### Tanach (Hebrew): Psalms (Tehilim) Chapter 30

‎<span id="001">1</span> ‏מִזְמ֡וֹר שִׁיר־חֲנֻכַּ֖ת הַבַּ֣יִת לְדָוִֽד׃

‎<span id="002">2</span> ‏אֲרוֹמִמְךָ֣ יְ֭הוָה כִּ֣י דִלִּיתָ֑נִי
וְלֹא־שִׂמַּ֖חְתָּ אֹיְבַ֣י לִֽי׃

‎<span id="003">3</span> ‏יְהוָ֥ה אֱלֹהָ֑י שִׁוַּ֥עְתִּי אֵ֝לֶ֗יךָ
וַתִּרְפָּאֵֽנִי׃

‎<span id="004">4</span> ‏יְֽהוָ֗ה הֶֽעֱלִ֣יתָ מִן־שְׁא֣וֹל נַפְשִׁ֑י
חִ֝יִּיתַ֗נִי מיורדי־ מִיָּֽרְדִי־ בֽוֹר׃

‎<span id="005">5</span> ‏זַמְּר֣וּ לַיהוָ֣ה חֲסִידָ֑יו וְ֝הוֹד֗וּ
לְזֵ֣כֶר קָדְשֽׁוֹ׃

‎<span id="006">6</span> ‏כִּ֤י רֶ֨גַע׀ בְּאַפּוֹ֮ חַיִּ֪ים
בִּרְצ֫וֹנ֥וֹ בָּ֭עֶרֶב יָלִ֥ין בֶּ֗כִי וְלַבֹּ֥קֶר רִנָּֽה׃

‎<span id="007">7</span> ‏וַ֭אֲנִי אָמַ֣רְתִּי בְשַׁלְוִ֑י בַּל־אֶמּ֥וֹט
לְעוֹלָֽם׃

‎<span id="008">8</span> ‏יְֽהוָ֗ה בִּרְצוֹנְךָ֮ הֶעֱמַ֪דְתָּה
לְֽהַרְרִ֫י עֹ֥ז הִסְתַּ֥רְתָּ פָנֶ֗יךָ הָיִ֥יתִי נִבְהָֽל׃

‎<span id="009">9</span> ‏אֵלֶ֣יךָ יְהוָ֣ה אֶקְרָ֑א וְאֶל־אֲ֝דֹנָ֗י
אֶתְחַנָּֽן׃

‎<span id="010">10</span> ‏מַה־בֶּ֥צַע בְּדָמִי֮ בְּרִדְתִּ֪י
אֶ֫ל־שָׁ֥חַת הֲיוֹדְךָ֥ עָפָ֑ר הֲיַגִּ֥יד אֲמִתֶּֽךָ׃

‎<span id="011">11</span> ‏שְׁמַע־יְהוָ֥ה וְחָנֵּ֑נִי
יְ֝הוָה<sup>1</sup> הֱ‍ֽיֵה־עֹזֵ֥ר לִֽי׃

‎<span id="012">12</span> ‏הָפַ֣כְתָּ מִסְפְּדִי֮ לְמָח֪וֹל לִ֥י
פִּתַּ֥חְתָּ שַׂקִּ֑י וַֽתְּאַזְּרֵ֥נִי שִׂמְחָֽה׃

‎<span id="013">13</span> ‏לְמַ֤עַן׀ יְזַמֶּרְךָ֣ כָ֭בוֹד וְלֹ֣א יִדֹּ֑ם
יְהוָ֥ה אֱ֝לֹהַ֗י לְעוֹלָ֥ם אוֹדֶֽךָּ׃

1 mizəmwōr šîr-ḥănukaṯ habayiṯ ləḏāwiḏ:

2 ’ărwōmiməḵā yəhwâ kî ḏillîṯānî wəlō’-śimm<sup>a</sup>ḥətā ’ōyəḇay lî:

3 yəhwâ ’ĕlōhāy šiû<sup>a</sup>‘ətî ’ēleyḵā watirəpā’ēnî:

4 yəhwâ he‘ĕlîṯā min-šə’wōl nafəšî ḥîyîṯanî mîywōrəḏê- mîyārəḏî- ḇwōr:

5 zammərû layhwâ ḥăsîḏāyw wəhwōḏû ləzēḵer qāḏəšwō:

6 kî reḡ<sup>a</sup>‘\| bə’apwō ḥayyîm birəṣwōnwō bā‘ereḇ yālîn beḵî
wəlabōqer rinnâ:

7 wa’ănî ’āmarətî ḇəšaləwî bal-’emmwōṭ lə‘wōlām:

8 yəhwâ birəṣwōnəḵā he‘ĕmaḏətâ ləharərî ‘ōz hisətarətā fāneyḵā hāyîṯî
niḇəhāl:

9 ’ēleyḵā yəhwâ ’eqərā’ wə’el-’ăḏōnāy ’eṯəḥannān:

10 mah-beṣ<sup>a</sup>‘ bəḏāmî bəriḏətî ’el-šāḥaṯ hăywōḏəḵā ‘āfār
hăyagîḏ ’ămiteḵā:

11 šəm<sup>a</sup>‘-yəhwâ wəḥānnēnî yəhwâ<sup>1</sup> hĕ‍yēh-‘ōzēr lî:

12 hāfaḵətā misəpəḏî ləmāḥwōl lî pit<sup>a</sup>ḥətā śaqqî watə’azzərēnî
śiməḥâ:

13 ləm<sup>a</sup>‘an\| yəzammerəḵā ḵāḇwōḏ wəlō’ yidōm yəhwâ ’ĕlōhay
lə‘wōlām ’wōḏeḵḵā:

------------------------------------------------------------------------

[Next: Psalms (Tehilim) Chapter 31](psa031)
