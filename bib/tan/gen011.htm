<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Genesis (Bereshit): Genesis (Bereshit) Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen011.htm">Polyglot</A>&nbsp;
<A HREF="../kjv/gen011.htm">KJV</A>&nbsp;
<A HREF="../sep/gen011.htm">Sep</A>&nbsp;
<A HREF="../vul/gen011.htm">Vul</A>&nbsp;

<BR>
<BR><A HREF="gen.htm">Genesis (Bereshit) Index</A><BR>
&nbsp;
<A HREF="gen010.htm">Previous</A>&nbsp;
<A HREF="gen012.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Genesis (Bereshit) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַֽיְהִ֥י כָל־הָאָ֖רֶץ שָׂפָ֣ה אֶחָ֑ת וּדְבָרִ֖ים אֲחָדִֽים׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וַֽיְהִ֖י בְּנָסְעָ֣ם מִקֶּ֑דֶם וַֽיִּמְצְא֥וּ בִקְעָ֛ה בְּאֶ֥רֶץ שִׁנְעָ֖ר וַיֵּ֥שְׁבוּ שָֽׁם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיֹּאמְר֞וּ אִ֣ישׁ אֶל־רֵעֵ֗הוּ הָ֚בָה נִלְבְּנָ֣ה לְבֵנִ֔ים וְנִשְׂרְפָ֖ה לִשְׂרֵפָ֑ה וַתְּהִ֨י לָהֶ֤ם הַלְּבֵנָה֙ לְאָ֔בֶן וְהַ֣חֵמָ֔ר הָיָ֥ה לָהֶ֖ם לַחֹֽמֶר׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיֹּאמְר֞וּ הָ֣בָה׀ נִבְנֶה־לָּ֣נוּ עִ֗יר וּמִגְדָּל֙ וְרֹאשׁ֣וֹ בַשָּׁמַ֔יִם וְנַֽעֲשֶׂה־לָּ֖נוּ שֵׁ֑ם פֶּן־נָפ֖וּץ עַל־פְּנֵ֥י כָל־הָאָֽרֶץ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיֵּ֣רֶד יְהוָ֔ה לִרְאֹ֥ת אֶת־הָעִ֖יר וְאֶת־הַמִּגְדָּ֑ל אֲשֶׁ֥ר בָּנ֖וּ בְּנֵ֥י הָאָדָֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וַיֹּ֣אמֶר יְהוָ֗ה הֵ֣ן עַ֤ם אֶחָד֙ וְשָׂפָ֤ה אַחַת֙ לְכֻלָּ֔ם וְזֶ֖ה הַחִלָּ֣ם לַעֲשׂ֑וֹת וְעַתָּה֙ לֹֽא־יִבָּצֵ֣ר מֵהֶ֔ם כֹּ֛ל אֲשֶׁ֥ר יָזְמ֖וּ לַֽעֲשֽׂוֹת׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;הָ֚בָה נֵֽרְדָ֔ה וְנָבְלָ֥ה שָׁ֖ם שְׂפָתָ֑ם אֲשֶׁר֙ לֹ֣א יִשְׁמְע֔וּ אִ֖ישׁ שְׂפַ֥ת רֵעֵֽהוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיָּ֨פֶץ יְהוָ֥ה אֹתָ֛ם מִשָּׁ֖ם עַל־פְּנֵ֣י כָל־הָאָ֑רֶץ וַֽיַּחְדְּל֖וּ לִבְנֹ֥ת הָעִֽיר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עַל־כֵּ֞ן קָרָ֤א שְׁמָהּ֙ בָּבֶ֔ל כִּי־שָׁ֛ם בָּלַ֥ל יְהוָ֖ה שְׂפַ֣ת כָּל־הָאָ֑רֶץ וּמִשָּׁם֙ הֱפִיצָ֣ם יְהוָ֔ה עַל־פְּנֵ֖י כָּל־הָאָֽרֶץ׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֵ֚לֶּה תּוֹלְדֹ֣ת שֵׁ֔ם שֵׁ֚ם בֶּן־מְאַ֣ת שָׁנָ֔ה וַיּ֖וֹלֶד אֶת־אַרְפַּכְשָׁ֑ד שְׁנָתַ֖יִם אַחַ֥ר הַמַּבּֽוּל׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַֽיְחִי־שֵׁ֗ם אַֽחֲרֵי֙ הוֹלִיד֣וֹ אֶת־אַרְפַּכְשָׁ֔ד חֲמֵ֥שׁ מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְאַרְפַּכְשַׁ֣ד חַ֔י חָמֵ֥שׁ וּשְׁלֹשִׁ֖ים שָׁנָ֑ה וַיּ֖וֹלֶד אֶת־שָֽׁלַח׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַֽיְחִ֣י אַרְפַּכְשַׁ֗ד אַֽחֲרֵי֙ הוֹלִיד֣וֹ אֶת־שֶׁ֔לַח שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְשֶׁ֥לַח חַ֖י שְׁלֹשִׁ֣ים שָׁנָ֑ה וַיּ֖וֹלֶד אֶת־עֵֽבֶר׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וַֽיְחִי־שֶׁ֗לַח אַחֲרֵי֙ הוֹלִיד֣וֹ אֶת־עֵ֔בֶר שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַֽיְחִי־עֵ֕בֶר אַרְבַּ֥ע וּשְׁלֹשִׁ֖ים שָׁנָ֑ה וַיּ֖וֹלֶד אֶת־פָּֽלֶג׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַֽיְחִי־עֵ֗בֶר אַחֲרֵי֙ הוֹלִיד֣וֹ אֶת־פֶּ֔לֶג שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וַֽיְחִי־פֶ֖לֶג שְׁלֹשִׁ֣ים שָׁנָ֑ה וַיּ֖וֹלֶד אֶת־רְעֽוּ׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;וַֽיְחִי־פֶ֗לֶג אַחֲרֵי֙ הוֹלִיד֣וֹ אֶת־רְע֔וּ תֵּ֥שַׁע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַיְחִ֣י רְע֔וּ שְׁתַּ֥יִם וּשְׁלֹשִׁ֖ים שָׁנָ֑ה וַיּ֖וֹלֶד אֶת־שְׂרֽוּג׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַיְחִ֣י רְע֗וּ אַחֲרֵי֙ הוֹלִיד֣וֹ אֶת־שְׂר֔וּג שֶׁ֥בַע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיְחִ֥י שְׂר֖וּג שְׁלֹשִׁ֣ים שָׁנָ֑ה וַיּ֖וֹלֶד אֶת־נָחֽוֹר׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיְחִ֣י שְׂר֗וּג אַחֲרֵ֛י הוֹלִיד֥וֹ אֶת־נָח֖וֹר מָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיְחִ֣י נָח֔וֹר תֵּ֥שַׁע וְעֶשְׂרִ֖ים שָׁנָ֑ה וַיּ֖וֹלֶד אֶת־תָּֽרַח׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיְחִ֣י נָח֗וֹר אַחֲרֵי֙ הוֹלִיד֣וֹ אֶת־תֶּ֔רַח תְּשַֽׁע־עֶשְׂרֵ֥ה שָׁנָ֖ה וּמְאַ֣ת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַֽיְחִי־תֶ֖רַח שִׁבְעִ֣ים שָׁנָ֑ה וַיּ֙וֹלֶד֙ אֶת־אַבְרָ֔ם אֶת־נָח֖וֹר וְאֶת־הָרָֽן׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וְאֵ֙לֶּה֙ תּוֹלְדֹ֣ת תֶּ֔רַח תֶּ֚רַח הוֹלִ֣יד אֶת־אַבְרָ֔ם אֶת־נָח֖וֹר וְאֶת־הָרָ֑ן וְהָרָ֖ן הוֹלִ֥יד אֶת־לֽוֹט׃ </P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;וַיָּ֣מָת הָרָ֔ן עַל־פְּנֵ֖י תֶּ֣רַח אָבִ֑יו בְּאֶ֥רֶץ מוֹלַדְתּ֖וֹ בְּא֥וּר כַּשְׂדִּֽים׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;וַיִּקַּ֨ח אַבְרָ֧ם וְנָח֛וֹר לָהֶ֖ם נָשִׁ֑ים שֵׁ֤ם אֵֽשֶׁת־אַבְרָם֙ שָׂרָ֔י וְשֵׁ֤ם אֵֽשֶׁת־נָחוֹר֙ מִלְכָּ֔ה בַּת־הָרָ֥ן אֲבִֽי־מִלְכָּ֖ה וַֽאֲבִ֥י יִסְכָּֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;וַתְּהִ֥י שָׂרַ֖י עֲקָרָ֑ה אֵ֥ין לָ֖הּ וָלָֽד׃ </P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;וַיִּקַּ֨ח תֶּ֜רַח אֶת־אַבְרָ֣ם בְּנ֗וֹ וְאֶת־ל֤וֹט בֶּן־הָרָן֙ בֶּן־בְּנ֔וֹ וְאֵת֙ שָׂרַ֣י כַּלָּת֔וֹ אֵ֖שֶׁת אַבְרָ֣ם בְּנ֑וֹ וַיֵּצְא֨וּ אִתָּ֜ם מֵא֣וּר כַּשְׂדִּ֗ים לָלֶ֙כֶת֙ אַ֣רְצָה כְּנַ֔עַן וַיָּבֹ֥אוּ עַד־חָרָ֖ן וַיֵּ֥שְׁבוּ שָֽׁם׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;וַיִּהְי֣וּ יְמֵי־תֶ֔רַח חָמֵ֥שׁ שָׁנִ֖ים וּמָאתַ֣יִם שָׁנָ֑ה וַיָּ֥מָת תֶּ֖רַח בְּחָרָֽן׃ ס</P>
</TD>
<TD WIDTH="50%">
<P>1&nbsp;way&#601;h&icirc; &#x1E35;&#257;l-h&#257;&#8217;&#257;re&#x1E63; &#347;&#257;f&acirc; &#8217;e&#x1E25;&#257;&#x1E6F; &ucirc;&#x1E0F;&#601;&#x1E07;&#257;r&icirc;m &#8217;&#259;&#x1E25;&#257;&#x1E0F;&icirc;m: </P>
<P>2&nbsp;way&#601;h&icirc; b&#601;n&#257;s&#601;&#8216;&#257;m miqqe&#x1E0F;em wayyim&#601;&#x1E63;&#601;&#8217;&ucirc; &#x1E07;iq&#601;&#8216;&acirc; b&#601;&#8217;ere&#x1E63; &#353;in&#601;&#8216;&#257;r wayy&#275;&#353;&#601;&#x1E07;&ucirc; &#353;&#257;m: </P>
<P>3&nbsp;wayy&#333;&#8217;m&#601;r&ucirc; &#8217;&icirc;&#353; &#8217;el-r&#275;&#8216;&#275;h&ucirc; h&#257;&#x1E07;&acirc; nil&#601;b&#601;n&acirc; l&#601;&#x1E07;&#275;n&icirc;m w&#601;ni&#347;&#601;r&#601;f&acirc; li&#347;&#601;r&#275;f&acirc; wat&#601;h&icirc; l&acirc;em hall&#601;&#x1E07;&#275;n&acirc; l&#601;&#8217;&#257;&#x1E07;en w&#601;h<sup>a</sup>&#x1E25;&#275;m&#257;r h&#257;y&acirc; l&acirc;em l<sup>a</sup>&#x1E25;&#333;mer: </P>
<P>4&nbsp;wayy&#333;&#8217;m&#601;r&ucirc; h&#257;&#x1E07;&acirc;| ni&#x1E07;&#601;neh-ll&#257;n&ucirc; &#8216;&icirc;r &ucirc;mi&#x1E21;&#601;d&#257;l w&#601;r&#333;&#8217;&#353;w&#333; &#x1E07;a&#353;&#353;&#257;mayim w&#601;n<sup>a</sup>&#8216;&#259;&#347;eh-ll&#257;n&ucirc; &#353;&#275;m pen-n&#257;f&ucirc;&#x1E63; &#8216;al-p&#601;n&ecirc; &#x1E35;&#257;l-h&#257;&#8217;&#257;re&#x1E63;: </P>
<P>5&nbsp;wayy&#275;re&#x1E0F; y&#601;hw&acirc; lir&#601;&#8217;&#333;&#x1E6F; &#8217;e&#x1E6F;-h&#257;&#8216;&icirc;r w&#601;&#8217;e&#x1E6F;-hammi&#x1E21;&#601;d&#257;l &#8217;&#259;&#353;er b&#257;n&ucirc; b&#601;n&ecirc; h&#257;&#8217;&#257;&#x1E0F;&#257;m: </P>
<P>6&nbsp;wayy&#333;&#8217;mer y&#601;hw&acirc; h&#275;n &#8216;am &#8217;e&#x1E25;&#257;&#x1E0F; w&#601;&#347;&#257;f&acirc; &#8217;<sup>a</sup>&#x1E25;a&#x1E6F; l&#601;&#x1E35;ull&#257;m w&#601;zeh h<sup>a</sup>&#x1E25;ill&#257;m l<sup>a</sup>&#8216;&#259;&#347;w&#333;&#x1E6F; w&#601;&#8216;at&acirc; l&#333;&#8217;-yib&#257;&#x1E63;&#275;r m&#275;hem k&#333;l &#8217;&#259;&#353;er y&#257;z&#601;m&ucirc; l<sup>a</sup>&#8216;&#259;&#347;w&#333;&#x1E6F;: </P>
<P>7&nbsp;h&#257;&#x1E07;&acirc; n&#275;r&#601;&#x1E0F;&acirc; w&#601;n&#257;&#x1E07;&#601;l&acirc; &#353;&#257;m &#347;&#601;f&#257;&#x1E6F;&#257;m &#8217;&#259;&#353;er l&#333;&#8217; yi&#353;&#601;m&#601;&#8216;&ucirc; &#8217;&icirc;&#353; &#347;&#601;fa&#x1E6F; r&#275;&#8216;&#275;h&ucirc;: </P>
<P>8&nbsp;wayy&#257;fe&#x1E63; y&#601;hw&acirc; &#8217;&#333;&#x1E6F;&#257;m mi&#353;&#353;&#257;m &#8216;al-p&#601;n&ecirc; &#x1E35;&#257;l-h&#257;&#8217;&#257;re&#x1E63; wayy<sup>a</sup>&#x1E25;&#601;d&#601;l&ucirc; li&#x1E07;&#601;n&#333;&#x1E6F; h&#257;&#8216;&icirc;r: </P>
<P>9&nbsp;&#8216;al-k&#275;n q&#257;r&#257;&#8217; &#353;&#601;m&#257;h b&#257;&#x1E07;el k&icirc;-&#353;&#257;m b&#257;lal y&#601;hw&acirc; &#347;&#601;fa&#x1E6F; k&#257;l-h&#257;&#8217;&#257;re&#x1E63; &ucirc;mi&#353;&#353;&#257;m h&#277;f&icirc;&#x1E63;&#257;m y&#601;hw&acirc; &#8216;al-p&#601;n&ecirc; k&#257;l-h&#257;&#8217;&#257;re&#x1E63;: f</P>
<P>10&nbsp;&#8217;&#275;lleh tw&#333;l&#601;&#x1E0F;&#333;&#x1E6F; &#353;&#275;m &#353;&#275;m ben-m&#601;&#8217;a&#x1E6F; &#353;&#257;n&acirc; wayyw&#333;le&#x1E0F; &#8217;e&#x1E6F;-&#8217;ar&#601;pa&#x1E35;&#601;&#353;&#257;&#x1E0F; &#353;&#601;n&#257;&#x1E6F;ayim &#8217;<sup>a</sup>&#x1E25;ar hammab&ucirc;l: </P>
<P>11&nbsp;way&#601;&#x1E25;&icirc;-&#353;&#275;m &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-&#8217;ar&#601;pa&#x1E35;&#601;&#353;&#257;&#x1E0F; &#x1E25;&#259;m&#275;&#353; m&#275;&#8217;w&#333;&#x1E6F; &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>12&nbsp;w&#601;&#8217;ar&#601;pa&#x1E35;&#601;&#353;a&#x1E0F; &#x1E25;ay &#x1E25;&#257;m&#275;&#353; &ucirc;&#353;&#601;l&#333;&#353;&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-&#353;&#257;l<sup>a</sup>&#x1E25;: </P>
<P>13&nbsp;way&#601;&#x1E25;&icirc; &#8217;ar&#601;pa&#x1E35;&#601;&#353;a&#x1E0F; &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-&#353;el<sup>a</sup>&#x1E25; &#353;&#257;l&#333;&#353; &#353;&#257;n&icirc;m w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>14&nbsp;w&#601;&#353;el<sup>a</sup>&#x1E25; &#x1E25;ay &#353;&#601;l&#333;&#353;&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-&#8216;&#275;&#x1E07;er: </P>
<P>15&nbsp;way&#601;&#x1E25;&icirc;-&#353;el<sup>a</sup>&#x1E25; &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-&#8216;&#275;&#x1E07;er &#353;&#257;l&#333;&#353; &#353;&#257;n&icirc;m w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>16&nbsp;way&#601;&#x1E25;&icirc;-&#8216;&#275;&#x1E07;er &#8217;ar&#601;b<sup>a</sup>&#8216; &ucirc;&#353;&#601;l&#333;&#353;&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-p&#257;le&#x1E21;: </P>
<P>17&nbsp;way&#601;&#x1E25;&icirc;-&#8216;&#275;&#x1E07;er &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-pele&#x1E21; &#353;&#601;l&#333;&#353;&icirc;m &#353;&#257;n&acirc; w&#601;&#8217;ar&#601;b<sup>a</sup>&#8216; m&#275;&#8217;w&#333;&#x1E6F; &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>18&nbsp;way&#601;&#x1E25;&icirc;-fele&#x1E21; &#353;&#601;l&#333;&#353;&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-r&#601;&#8216;&ucirc;: </P>
<P>19&nbsp;way&#601;&#x1E25;&icirc;-fele&#x1E21; &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-r&#601;&#8216;&ucirc; t&#275;&#353;<sup>a</sup>&#8216; &#353;&#257;n&icirc;m &ucirc;m&#257;&#8217;&#x1E6F;ayim &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>20&nbsp;way&#601;&#x1E25;&icirc; r&#601;&#8216;&ucirc; &#353;&#601;tayim &ucirc;&#353;&#601;l&#333;&#353;&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-&#347;&#601;r&ucirc;&#x1E21;: </P>
<P>21&nbsp;way&#601;&#x1E25;&icirc; r&#601;&#8216;&ucirc; &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-&#347;&#601;r&ucirc;&#x1E21; &#353;e&#x1E07;<sup>a</sup>&#8216; &#353;&#257;n&icirc;m &ucirc;m&#257;&#8217;&#x1E6F;ayim &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>22&nbsp;way&#601;&#x1E25;&icirc; &#347;&#601;r&ucirc;&#x1E21; &#353;&#601;l&#333;&#353;&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-n&#257;&#x1E25;w&#333;r: </P>
<P>23&nbsp;way&#601;&#x1E25;&icirc; &#347;&#601;r&ucirc;&#x1E21; &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-n&#257;&#x1E25;w&#333;r m&#257;&#8217;&#x1E6F;ayim &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>24&nbsp;way&#601;&#x1E25;&icirc; n&#257;&#x1E25;w&#333;r t&#275;&#353;<sup>a</sup>&#8216; w&#601;&#8216;e&#347;&#601;r&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-t&#257;r<sup>a</sup>&#x1E25;: </P>
<P>25&nbsp;way&#601;&#x1E25;&icirc; n&#257;&#x1E25;w&#333;r &#8217;<sup>a</sup>&#x1E25;&#259;r&ecirc; hw&#333;l&icirc;&#x1E0F;w&#333; &#8217;e&#x1E6F;-ter<sup>a</sup>&#x1E25; t&#601;&#353;<sup>a</sup>&#8216;-&#8216;e&#347;&#601;r&#275;h &#353;&#257;n&acirc; &ucirc;m&#601;&#8217;a&#x1E6F; &#353;&#257;n&acirc; wayyw&#333;le&#x1E0F; b&#257;n&icirc;m &ucirc;&#x1E07;&#257;nw&#333;&#x1E6F;: s</P>
<P>26&nbsp;way&#601;&#x1E25;&icirc;-&#x1E6F;er<sup>a</sup>&#x1E25; &#353;i&#x1E07;&#601;&#8216;&icirc;m &#353;&#257;n&acirc; wayyw&#333;le&#x1E0F; &#8217;e&#x1E6F;-&#8217;a&#x1E07;&#601;r&#257;m &#8217;e&#x1E6F;-n&#257;&#x1E25;w&#333;r w&#601;&#8217;e&#x1E6F;-h&#257;r&#257;n: </P>
<P>27&nbsp;w&#601;&#8217;&#275;lleh tw&#333;l&#601;&#x1E0F;&#333;&#x1E6F; ter<sup>a</sup>&#x1E25; ter<sup>a</sup>&#x1E25; hw&#333;l&icirc;&#x1E0F; &#8217;e&#x1E6F;-&#8217;a&#x1E07;&#601;r&#257;m &#8217;e&#x1E6F;-n&#257;&#x1E25;w&#333;r w&#601;&#8217;e&#x1E6F;-h&#257;r&#257;n w&#601;h&#257;r&#257;n hw&#333;l&icirc;&#x1E0F; &#8217;e&#x1E6F;-lw&#333;&#x1E6D;: </P>
<P>28&nbsp;wayy&#257;m&#257;&#x1E6F; h&#257;r&#257;n &#8216;al-p&#601;n&ecirc; ter<sup>a</sup>&#x1E25; &#8217;&#257;&#x1E07;&icirc;w b&#601;&#8217;ere&#x1E63; mw&#333;la&#x1E0F;&#601;tw&#333; b&#601;&#8217;&ucirc;r ka&#347;&#601;d&icirc;m: </P>
<P>29&nbsp;wayyiqq<sup>a</sup>&#x1E25; &#8217;a&#x1E07;&#601;r&#257;m w&#601;n&#257;&#x1E25;w&#333;r l&acirc;em n&#257;&#353;&icirc;m &#353;&#275;m &#8217;&#275;&#353;e&#x1E6F;-&#8217;a&#x1E07;&#601;r&#257;m &#347;&#257;r&#257;y w&#601;&#353;&#275;m &#8217;&#275;&#353;e&#x1E6F;-n&#257;&#x1E25;w&#333;r mil&#601;k&acirc; ba&#x1E6F;-h&#257;r&#257;n &#8217;&#259;&#x1E07;&icirc;-mil&#601;k&acirc; wa&#8217;&#259;&#x1E07;&icirc; yis&#601;k&acirc;: </P>
<P>30&nbsp;wat&#601;h&icirc; &#347;&#257;ray &#8216;&#259;q&#257;r&acirc; &#8217;&ecirc;n l&#257;h w&#257;l&#257;&#x1E0F;: </P>
<P>31&nbsp;wayyiqq<sup>a</sup>&#x1E25; ter<sup>a</sup>&#x1E25; &#8217;e&#x1E6F;-&#8217;a&#x1E07;&#601;r&#257;m b&#601;nw&#333; w&#601;&#8217;e&#x1E6F;-lw&#333;&#x1E6D; ben-h&#257;r&#257;n ben-b&#601;nw&#333; w&#601;&#8217;&#275;&#x1E6F; &#347;&#257;ray kall&#257;&#x1E6F;w&#333; &#8217;&#275;&#353;e&#x1E6F; &#8217;a&#x1E07;&#601;r&#257;m b&#601;nw&#333; wayy&#275;&#x1E63;&#601;&#8217;&ucirc; &#8217;it&#257;m m&#275;&#8217;&ucirc;r ka&#347;&#601;d&icirc;m l&#257;le&#x1E35;e&#x1E6F; &#8217;ar&#601;&#x1E63;&acirc; k&#601;n<sup>a</sup>&#8216;an wayy&#257;&#x1E07;&#333;&#8217;&ucirc; &#8216;a&#x1E0F;-&#x1E25;&#257;r&#257;n wayy&#275;&#353;&#601;&#x1E07;&ucirc; &#353;&#257;m: </P>
<P>32&nbsp;wayyih&#601;y&ucirc; y&#601;m&ecirc;-&#x1E6F;er<sup>a</sup>&#x1E25; &#x1E25;&#257;m&#275;&#353; &#353;&#257;n&icirc;m &ucirc;m&#257;&#8217;&#x1E6F;ayim &#353;&#257;n&acirc; wayy&#257;m&#257;&#x1E6F; ter<sup>a</sup>&#x1E25; b&#601;&#x1E25;&#257;r&#257;n: s</P>
</TD>
</TABLE>
<P><HR>
<CENTER>
<A HREF="gen012.htm">Next: Genesis (Bereshit) Chapter 12</A></CENTER>
</BODY>
</HTML>
