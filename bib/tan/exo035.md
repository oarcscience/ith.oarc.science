[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo035)  [KJV](../kjv/exo035)  [Sep](../sep/exo035.md) 
[Vul](../vul/exo035.md)   
  
[Exodus (Shemot) Index](exo.md)  
  [Previous](exo034)  [Next](exo036.md) 

------------------------------------------------------------------------

### Tanach (Hebrew): Exodus (Shemot) Chapter 35

‎<span id="001">1</span> ‏וַיַּקְהֵ֣ל מֹשֶׁ֗ה אֶֽת־כָּל־עֲדַ֛ת בְּנֵ֥י
יִשְׂרָאֵ֖ל וַיֹּ֣אמֶר אֲלֵהֶ֑ם אֵ֚לֶּה הַדְּבָרִ֔ים אֲשֶׁר־צִוָּ֥ה
יְהוָ֖ה לַעֲשֹׂ֥ת אֹתָֽם׃

‎<span id="002">2</span> ‏שֵׁ֣שֶׁת יָמִים֮ תֵּעָשֶׂ֣ה מְלָאכָה֒
וּבַיּ֣וֹם הַשְּׁבִיעִ֗י יִהְיֶ֨ה לָכֶ֥ם קֹ֛דֶשׁ שַׁבַּ֥ת שַׁבָּת֖וֹן
לַיהוָ֑ה כָּל־הָעֹשֶׂ֥ה ב֛וֹ מְלָאכָ֖ה יוּמָֽת׃

‎<span id="003">3</span> ‏לֹא־תְבַעֲר֣וּ אֵ֔שׁ בְּכֹ֖ל מֹשְׁבֹֽתֵיכֶ֑ם
בְּי֖וֹם הַשַּׁבָּֽת׃ פ

‎<span id="004">4</span> ‏וַיֹּ֣אמֶר מֹשֶׁ֔ה אֶל־כָּל־עֲדַ֥ת
בְּנֵֽי־יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁר־צִוָּ֥ה יְהוָ֖ה
לֵאמֹֽר׃

‎<span id="005">5</span> ‏קְח֨וּ מֵֽאִתְּכֶ֤ם תְּרוּמָה֙ לַֽיהוָ֔ה כֹּ֚ל
נְדִ֣יב לִבּ֔וֹ יְבִיאֶ֕הָ אֵ֖ת תְּרוּמַ֣ת יְהוָ֑ה זָהָ֥ב וָכֶ֖סֶף
וּנְחֹֽשֶׁת׃

‎<span id="006">6</span> ‏וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י
וְשֵׁ֥שׁ וְעִזִּֽים׃

‎<span id="007">7</span> ‏וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת
תְּחָשִׁ֖ים וַעֲצֵ֥י שִׂטִּֽים׃<sup>1</sup>

‎<span id="008">8</span> ‏וְשֶׁ֖מֶן לַמָּא֑וֹר וּבְשָׂמִים֙ לְשֶׁ֣מֶן
הַמִּשְׁחָ֔ה וְלִקְטֹ֖רֶת הַסַּמִּֽים׃

‎<span id="009">9</span> ‏וְאַ֨בְנֵי־שֹׁ֔הַם וְאַבְנֵ֖י מִלֻּאִ֑ים
לָאֵפ֖וֹד וְלַחֹֽשֶׁן׃

‎<span id="010">10</span> ‏וְכָל־חֲכַם־לֵ֖ב בָּכֶ֑ם יָבֹ֣אוּ וְיַעֲשׂ֔וּ
אֵ֛ת כָּל־אֲשֶׁ֥ר צִוָּ֖ה יְהוָֽה׃

‎<span id="011">11</span> ‏אֶת־הַ֨מִּשְׁכָּ֔ן אֶֽת־אָהֳל֖וֹ
וְאֶת־מִכְסֵ֑הוּ אֶת־קְרָסָיו֙ וְאֶת־קְרָשָׁ֔יו
אֶת־בְּרִיחָ֕ו<sup>q</sup> אֶת־עַמֻּדָ֖יו וְאֶת־אֲדָנָֽיו׃

‎<span id="012">12</span> ‏אֶת־הָאָרֹ֥ן וְאֶת־בַּדָּ֖יו אֶת־הַכַּפֹּ֑רֶת
וְאֵ֖ת פָּרֹ֥כֶת הַמָּסָֽךְ׃

‎<span id="013">13</span> ‏אֶת־הַשֻּׁלְחָ֥ן וְאֶת־בַּדָּ֖יו
וְאֶת־כָּל־כֵּלָ֑יו וְאֵ֖ת לֶ֥חֶם הַפָּנִֽים׃

‎<span id="014">14</span> ‏וְאֶת־מְנֹרַ֧ת הַמָּא֛וֹר וְאֶת־כֵּלֶ֖יהָ
וְאֶת־נֵרֹתֶ֑יהָ וְאֵ֖ת שֶׁ֥מֶן הַמָּאֽוֹר׃

‎<span id="015">15</span> ‏וְאֶת־מִזְבַּ֤ח הַקְּטֹ֙רֶת֙ וְאֶת־בַּדָּ֔יו
וְאֵת֙ שֶׁ֣מֶן הַמִּשְׁחָ֔ה וְאֵ֖ת קְטֹ֣רֶת הַסַּמִּ֑ים וְאֶת־מָסַ֥ךְ
הַפֶּ֖תַח לְפֶ֥תַח הַמִּשְׁכָּֽן׃

‎<span id="016">16</span> ‏אֵ֣ת׀ מִזְבַּ֣ח הָעֹלָ֗ה וְאֶת־מִכְבַּ֤ר
הַנְּחֹ֙שֶׁת֙ אֲשֶׁר־ל֔וֹ אֶת־בַּדָּ֖יו וְאֶת־כָּל־כֵּלָ֑יו
אֶת־הַכִּיֹּ֖ר וְאֶת־כַּנּֽוֹ׃

‎<span id="017">17</span> ‏אֵ֚ת קַלְעֵ֣י הֶחָצֵ֔ר אֶת־עַמֻּדָ֖יו
וְאֶת־אֲדָנֶ֑יהָ וְאֵ֕ת מָסַ֖ךְ שַׁ֥עַר הֶחָצֵֽר׃

‎<span id="018">18</span> ‏אֶת־יִתְדֹ֧ת הַמִּשְׁכָּ֛ן וְאֶת־יִתְדֹ֥ת
הֶחָצֵ֖ר וְאֶת־מֵיתְרֵיהֶֽם׃

‎<span id="019">19</span> ‏אֶת־בִּגְדֵ֥י הַשְּׂרָ֖ד לְשָׁרֵ֣ת
בַּקֹּ֑דֶשׁ אֶת־בִּגְדֵ֤י הַקֹּ֙דֶשׁ֙ לְאַהֲרֹ֣ן הַכֹּהֵ֔ן
וְאֶת־בִּגְדֵ֥י בָנָ֖יו לְכַהֵֽן׃

‎<span id="020">20</span> ‏וַיֵּ֥צְא֛וּ<sup>3</sup> כָּל־עֲדַ֥ת
בְּנֵֽי־יִשְׂרָאֵ֖ל מִלִּפְנֵ֥י מֹשֶֽׁה׃

‎<span id="021">21</span> ‏וַיָּבֹ֕אוּ כָּל־אִ֖ישׁ אֲשֶׁר־נְשָׂא֣וֹ
לִבּ֑וֹ וְכֹ֡ל אֲשֶׁר֩ נָדְבָ֨ה רוּח֜וֹ אֹת֗וֹ הֵ֠בִיאוּ אֶת־תְּרוּמַ֨ת
יְהוָ֜ה לִמְלֶ֨אכֶת אֹ֤הֶל מוֹעֵד֙ וּלְכָל־עֲבֹ֣דָת֔וֹ וּלְבִגְדֵ֖י
הַקֹּֽדֶשׁ׃

‎<span id="022">22</span> ‏וַיָּבֹ֥אוּ הָאֲנָשִׁ֖ים עַל־הַנָּשִׁ֑ים
כֹּ֣ל׀ נְדִ֣יב לֵ֗ב הֵ֠בִיאוּ חָ֣ח וָנֶ֜זֶם וְטַבַּ֤עַת וְכוּמָז֙
כָּל־כְּלִ֣י זָהָ֔ב וְכָל־אִ֕ישׁ אֲשֶׁ֥ר הֵנִ֛יף תְּנוּפַ֥ת זָהָ֖ב
לַיהוָֽה׃

‎<span id="023">23</span> ‏וְכָל־אִ֞ישׁ אֲשֶׁר־נִמְצָ֣א אִתּ֗וֹ
תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ וְעִזִּ֑ים וְעֹרֹ֨ת
אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים הֵבִֽיאוּ׃

‎<span id="024">24</span> ‏כָּל־מֵרִ֗ים תְּר֤וּמַת כֶּ֙סֶף֙ וּנְחֹ֔שֶׁת
הֵבִ֕יאוּ אֵ֖ת תְּרוּמַ֣ת יְהוָ֑ה וְכֹ֡ל אֲשֶׁר֩ נִמְצָ֨א אִתּ֜וֹ עֲצֵ֥י
שִׁטִּ֛ים לְכָל־מְלֶ֥אכֶת הָעֲבֹדָ֖ה הֵבִֽיאוּ׃

‎<span id="025">25</span> ‏וְכָל־אִשָּׁ֥ה חַכְמַת־לֵ֖ב בְּיָדֶ֣יהָ
טָו֑וּ וַיָּבִ֣יאוּ מַטְוֶ֗ה אֶֽת־הַתְּכֵ֙לֶת֙ וְאֶת־הָֽאַרְגָּמָ֔ן
אֶת־תּוֹלַ֥עַת הַשָּׁנִ֖י וְאֶת־הַשֵּֽׁשׁ׃

‎<span id="026">26</span> ‏וְכָל־הַ֨נָּשִׁ֔ים אֲשֶׁ֨ר נָשָׂ֥א לִבָּ֛ן
אֹתָ֖נָה בְּחָכְמָ֑ה טָו֖וּ אֶת־הָעִזִּֽים׃

‎<span id="027">27</span> ‏וְהַנְּשִׂאִ֣ם הֵבִ֔יאוּ אֵ֚ת אַבְנֵ֣י
הַשֹּׁ֔הַם וְאֵ֖ת אַבְנֵ֣י הַמִּלֻּאִ֑ים לָאֵפ֖וֹד וְלַחֹֽשֶׁן׃

‎<span id="028">28</span> ‏וְאֶת־הַבֹּ֖שֶׂם וְאֶת־הַשָּׁ֑מֶן לְמָא֕וֹר
וּלְשֶׁ֙מֶן֙ הַמִּשְׁחָ֔ה וְלִקְטֹ֖רֶת הַסַּמִּֽים׃

‎<span id="029">29</span> ‏כָּל־אִ֣ישׁ וְאִשָּׁ֗ה אֲשֶׁ֨ר נָדַ֣ב לִבָּם֮
אֹתָם֒ לְהָבִיא֙ לְכָל־הַמְּלָאכָ֔ה אֲשֶׁ֨ר צִוָּ֧ה יְהוָ֛ה לַעֲשׂ֖וֹת
בְּיַד־מֹשֶׁ֑ה הֵבִ֧יאוּ בְנֵי־יִשְׂרָאֵ֛ל נְדָבָ֖ה לַיהוָֽה׃ פ

‎<span id="030">30</span> ‏וַיֹּ֤אמֶר מֹשֶׁה֙ אֶל־בְּנֵ֣י יִשְׂרָאֵ֔ל
רְא֛וּ קָרָ֥א יְהוָ֖ה בְּשֵׁ֑ם בְּצַלְאֵ֛ל בֶּן־אוּרִ֥י בֶן־ח֖וּר
לְמַטֵּ֥ה יְהוּדָֽה׃

‎<span id="031">31</span> ‏וַיְמַלֵּ֥א אֹת֖וֹ ר֣וּחַ אֱלֹהִ֑ים
בְּחָכְמָ֛ה בִּתְבוּנָ֥ה וּבְדַ֖עַת וּבְכָל־מְלָאכָֽה׃

‎<span id="032">32</span> ‏וְלַחְשֹׁ֖ב מַֽחַשָׁבֹ֑ת לַעֲשֹׂ֛ת בַּזָּהָ֥ב
וּבַכֶּ֖סֶף וּבַנְּחֹֽשֶׁת׃

‎<span id="033">33</span> ‏וּבַחֲרֹ֥שֶׁת אֶ֛בֶן לְמַלֹּ֖את וּבַחֲרֹ֣שֶׁת
עֵ֑ץ לַעֲשׂ֖וֹת בְּכָל־מְלֶ֥אכֶת מַחֲשָֽׁבֶת׃

‎<span id="034">34</span> ‏וּלְהוֹרֹ֖ת נָתַ֣ן בְּלִבּ֑וֹ ה֕וּא
וְאָֽהֳלִיאָ֥ב בֶּן־אֲחִיסָמָ֖ךְ לְמַטֵּה־דָֽן׃

‎<span id="035">35</span> ‏מִלֵּ֨א אֹתָ֜ם חָכְמַת־לֵ֗ב לַעֲשׂוֹת֮
כָּל־מְלֶ֣אכֶת חָרָ֣שׁ׀ וְחֹשֵׁב֒ וְרֹקֵ֞ם בַּתְּכֵ֣לֶת וּבָֽאַרְגָּמָ֗ן
בְּתוֹלַ֧עַת הַשָּׁנִ֛י וּבַשֵּׁ֖שׁ וְאֹרֵ֑ג עֹשֵׂי֙ כָּל־מְלָאכָ֔ה
וְחֹשְׁבֵ֖י מַחֲשָׁבֹֽת׃

1 wayyaqəhēl mōšeh ’eṯ-kāl-‘ăḏaṯ bənê yiśərā’ēl wayyō’mer ’ălēhem ’ēlleh
hadəḇārîm ’ăšer-ṣiûâ yəhwâ l<sup>a</sup>‘ăśōṯ ’ōṯām:

2 šēšeṯ yāmîm tē‘āśeh məlā’ḵâ ûḇayywōm haššəḇî‘î yihəyeh lāḵem qōḏeš
šabaṯ šabāṯwōn layhwâ kāl-hā‘ōśeh ḇwō məlā’ḵâ yûmāṯ:

3 lō’-ṯəḇ<sup>a</sup>‘ărû ’ēš bəḵōl mōšəḇōṯêḵem bəywōm haššabāṯ: f

4 wayyō’mer mōšeh ’el-kāl-‘ăḏaṯ bənê-yiśərā’ēl lē’mōr zeh hadāḇār
’ăšer-ṣiûâ yəhwâ lē’mōr:

5 qəḥû mē’itəḵem tərûmâ layhwâ kōl nəḏîḇ libwō yəḇî’ehā ’ēṯ tərûmaṯ
yəhwâ zâāḇ wāḵesef ûnəḥōšeṯ:

6 ûṯəḵēleṯ wə’arəgāmān wəṯwōl<sup>a</sup>‘aṯ šānî wəšēš wə‘izzîm:

7 wə‘ōrōṯ ’êlim mə’ādāmîm wə‘ōrōṯ təḥāšîm w<sup>a</sup>‘ăṣê
śiṭṭîm:<sup>1</sup>

8 wəšemen lammā’wōr ûḇəśāmîm ləšemen hammišəḥâ wəliqəṭōreṯ hassammîm:

9 wə’aḇənê-šōham wə’aḇənê millu’îm lā’ēfwōḏ wəl<sup>a</sup>ḥōšen:

10 wəḵāl-ḥăḵam-lēḇ bāḵem yāḇō’û wəy<sup>a</sup>‘ăśû ’ēṯ kāl-’ăšer ṣiûâ
yəhwâ:

11 ’eṯ-hammišəkān ’eṯ-’âŏlwō wə’eṯ-miḵəsēhû ’eṯ-qərāsāyw wə’eṯ-qərāšāyw
’eṯ-bərîḥāw<sup>q</sup> ’eṯ-‘ammuḏāyw wə’eṯ-’ăḏānāyw:

12 ’eṯ-hā’ārōn wə’eṯ-badāyw ’eṯ-hakapōreṯ wə’ēṯ pārōḵeṯ hammāsāḵə:

13 ’eṯ-haššuləḥān wə’eṯ-badāyw wə’eṯ-kāl-kēlāyw wə’ēṯ leḥem hapānîm:

14 wə’eṯ-mənōraṯ hammā’wōr wə’eṯ-kēleyhā wə’eṯ-nērōṯeyhā wə’ēṯ šemen
hammā’wōr:

15 wə’eṯ-mizəb<sup>a</sup>ḥ haqqəṭōreṯ wə’eṯ-badāyw wə’ēṯ šemen
hammišəḥâ wə’ēṯ qəṭōreṯ hassammîm wə’eṯ-māsaḵə hapeṯ<sup>a</sup>ḥ
ləfeṯ<sup>a</sup>ḥ hammišəkān:

16 ’ēṯ\| mizəb<sup>a</sup>ḥ hā‘ōlâ wə’eṯ-miḵəbar hannəḥōšeṯ ’ăšer-lwō
’eṯ-badāyw wə’eṯ-kāl-kēlāyw ’eṯ-hakîyōr wə’eṯ-kannwō:

17 ’ēṯ qalə‘ê heḥāṣēr ’eṯ-‘ammuḏāyw wə’eṯ-’ăḏāneyhā wə’ēṯ māsaḵə
š<sup>a</sup>‘ar heḥāṣēr:

18 ’eṯ-yiṯəḏōṯ hammišəkān wə’eṯ-yiṯəḏōṯ heḥāṣēr wə’eṯ-mêṯərêhem:

19 ’eṯ-biḡəḏê haśśərāḏ ləšārēṯ baqqōḏeš ’eṯ-biḡəḏê haqqōḏeš lə’ahărōn
hakōhēn wə’eṯ-biḡəḏê ḇānāyw ləḵahēn:

20 wayyēṣə’û<sup>3</sup> kāl-‘ăḏaṯ bənê-yiśərā’ēl millifənê mōšeh:

21 wayyāḇō’û kāl-’îš ’ăšer-nəśā’wō libwō wəḵōl ’ăšer nāḏəḇâ rûḥwō ’ōṯwō
hēḇî’û ’eṯ-tərûmaṯ yəhwâ liməle’ḵeṯ ’ōhel mwō‘ēḏ ûləḵāl-‘ăḇōḏāṯwō
ûləḇiḡəḏê haqqōḏeš:

22 wayyāḇō’û hā’ănāšîm ‘al-hannāšîm kōl\| nəḏîḇ lēḇ hēḇî’û ḥāḥ wānezem
wəṭab<sup>a</sup>‘aṯ wəḵûmāz kāl-kəlî zâāḇ wəḵāl-’îš ’ăšer hēnîf tənûfaṯ
zâāḇ layhwâ:

23 wəḵāl-’îš ’ăšer-niməṣā’ ’itwō təḵēleṯ wə’arəgāmān
wəṯwōl<sup>a</sup>‘aṯ šānî wəšēš wə‘izzîm wə‘ōrōṯ ’êlim mə’ādāmîm
wə‘ōrōṯ təḥāšîm hēḇî’û:

24 kāl-mērîm tərûmaṯ kesef ûnəḥōšeṯ hēḇî’û ’ēṯ tərûmaṯ yəhwâ wəḵōl ’ăšer
niməṣā’ ’itwō ‘ăṣê šiṭṭîm ləḵāl-məle’ḵeṯ hā‘ăḇōḏâ hēḇî’û:

25 wəḵāl-’iššâ ḥaḵəmaṯ-lēḇ bəyāḏeyhā ṭāwû wayyāḇî’û maṭəweh
’eṯ-hatəḵēleṯ wə’eṯ-hā’arəgāmān ’eṯ-twōl<sup>a</sup>‘aṯ haššānî
wə’eṯ-haššēš:

26 wəḵāl-hannāšîm ’ăšer nāśā’ libān ’ōṯānâ bəḥāḵəmâ ṭāwû ’eṯ-hā‘izzîm:

27 wəhannəśi’im hēḇî’û ’ēṯ ’aḇənê haššōham wə’ēṯ ’aḇənê hammillu’îm
lā’ēfwōḏ wəl<sup>a</sup>ḥōšen:

28 wə’eṯ-habōśem wə’eṯ-haššāmen ləmā’wōr ûləšemen hammišəḥâ wəliqəṭōreṯ
hassammîm:

29 kāl-’îš wə’iššâ ’ăšer nāḏaḇ libām ’ōṯām ləhāḇî’ ləḵāl-hamməlā’ḵâ
’ăšer ṣiûâ yəhwâ l<sup>a</sup>‘ăśwōṯ bəyaḏ-mōšeh hēḇî’û ḇənê-yiśərā’ēl
nəḏāḇâ layhwâ: f

30 wayyō’mer mōšeh ’el-bənê yiśərā’ēl rə’û qārā’ yəhwâ bəšēm bəṣalə’ēl
ben-’ûrî ḇen-ḥûr ləmaṭṭēh yəhûḏâ:

31 wayəmallē’ ’ōṯwō rûḥa ’ĕlōhîm bəḥāḵəmâ biṯəḇûnâ ûḇəḏ<sup>a</sup>‘aṯ
ûḇəḵāl-məlā’ḵâ:

32 wəl<sup>a</sup>ḥəšōḇ m<sup>a</sup>ḥašāḇōṯ l<sup>a</sup>‘ăśōṯ bazzâāḇ
ûḇakesef ûḇannəḥōšeṯ:

33 ûḇ<sup>a</sup>ḥărōšeṯ ’eḇen ləmallō’ṯ ûḇ<sup>a</sup>ḥărōšeṯ ‘ēṣ
l<sup>a</sup>‘ăśwōṯ bəḵāl-məle’ḵeṯ m<sup>a</sup>ḥăšāḇeṯ:

34 ûləhwōrōṯ nāṯan bəlibwō hû’ wə’âŏlî’āḇ ben-’ăḥîsāmāḵə ləmaṭṭēh-ḏān:

35 millē’ ’ōṯām ḥāḵəmaṯ-lēḇ l<sup>a</sup>‘ăśwōṯ kāl-məle’ḵeṯ ḥārāš\|
wəḥōšēḇ wərōqēm batəḵēleṯ ûḇā’arəgāmān bəṯwōl<sup>a</sup>‘aṯ haššānî
ûḇaššēš wə’ōrēḡ ‘ōśê kāl-məlā’ḵâ wəḥōšəḇê m<sup>a</sup>ḥăšāḇōṯ:

------------------------------------------------------------------------

[Next: Exodus (Shemot) Chapter 36](exo036.md)
