[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/deu022)  [KJV](../kjv/deu022)  [Sep](../sep/deu022.md) 
[Vul](../vul/deu022.md)   
  
[Deuteronomy (Devarim) Index](deu.md)  
  [Previous](deu021)  [Next](deu023.md) 

------------------------------------------------------------------------

### Tanach (Hebrew): Deuteronomy (Devarim) Chapter 22

‎<span id="001">1</span> ‏לֹֽא־תִרְאֶה֩ אֶת־שׁ֨וֹר אָחִ֜יךָ א֤וֹ
אֶת־שֵׂיוֹ֙ נִדָּחִ֔ים וְהִתְעַלַּמְתָּ֖ מֵהֶ֑ם הָשֵׁ֥ב תְּשִׁיבֵ֖ם
לְאָחִֽיךָ׃

‎<span id="002">2</span> ‏וְאִם־לֹ֨א קָר֥וֹב אָחִ֛יךָ אֵלֶ֖יךָ וְלֹ֣א
יְדַעְתּ֑וֹ וַאֲסַפְתּוֹ֙ אֶל־תּ֣וֹךְ בֵּיתֶ֔ךָ וְהָיָ֣ה עִמְּךָ֗ עַ֣ד
דְּרֹ֤שׁ אָחִ֙יךָ֙ אֹת֔וֹ וַהֲשֵׁבֹת֖וֹ לֽוֹ׃

‎<span id="003">3</span> ‏וְכֵ֧ן תַּעֲשֶׂ֣ה לַחֲמֹר֗וֹ וְכֵ֣ן תַּעֲשֶׂה֮
לְשִׂמְלָתוֹ֒ וְכֵ֣ן תַּעֲשֶׂ֜ה לְכָל־אֲבֵדַ֥ת אָחִ֛יךָ אֲשֶׁר־תֹּאבַ֥ד
מִמֶּ֖נּוּ וּמְצָאתָ֑הּ לֹ֥א תוּכַ֖ל לְהִתְעַלֵּֽם׃ ס

‎<span id="004">4</span> ‏לֹא־תִרְאֶה֩ אֶת־חֲמ֨וֹר אָחִ֜יךָ א֤וֹ
שׁוֹרוֹ֙ נֹפְלִ֣ים בַּדֶּ֔רֶךְ וְהִתְעַלַּמְתָּ֖ מֵהֶ֑ם הָקֵ֥ם תָּקִ֖ים
עִמּֽוֹ׃ ס

‎<span id="005">5</span> ‏לֹא־יִהְיֶ֤ה כְלִי־גֶ֙בֶר֙ עַל־אִשָּׁ֔ה
וְלֹא־יִלְבַּ֥שׁ גֶּ֖בֶר שִׂמְלַ֣ת אִשָּׁ֑ה כִּ֧י תוֹעֲבַ֛ת יְהוָ֥ה
אֱלֹהֶ֖יךָ כָּל־עֹ֥שֵׂה אֵֽלֶּה׃ פ

‎<span id="006">6</span> ‏כִּ֣י יִקָּרֵ֣א קַן־צִפּ֣וֹר׀ לְפָנֶ֡יךָ
בַּדֶּ֜רֶךְ בְּכָל־עֵ֣ץ׀ א֣וֹ עַל־הָאָ֗רֶץ אֶפְרֹחִים֙ א֣וֹ בֵיצִ֔ים
וְהָאֵ֤ם רֹבֶ֙צֶת֙ עַל־הָֽאֶפְרֹחִ֔ים א֖וֹ עַל־הַבֵּיצִ֑ים לֹא־תִקַּ֥ח
הָאֵ֖ם עַל־הַבָּנִֽים׃

‎<span id="007">7</span> ‏שַׁלֵּ֤חַ תְּשַׁלַּח֙ אֶת־הָאֵ֔ם
וְאֶת־הַבָּנִ֖ים תִּֽקַּֽח־לָ֑ךְ לְמַ֙עַן֙ יִ֣יטַב לָ֔ךְ וְהַאֲרַכְתָּ֖
יָמִֽים׃ ס

‎<span id="008">8</span> ‏כִּ֤י תִבְנֶה֙ בַּ֣יִת חָדָ֔שׁ וְעָשִׂ֥יתָ
מַעֲקֶ֖ה לְגַגֶּ֑ךָ וְלֹֽא־תָשִׂ֤ים דָּמִים֙ בְּבֵיתֶ֔ךָ כִּֽי־יִפֹּ֥ל
הַנֹּפֵ֖ל מִמֶּֽנּוּ׃ ס

‎<span id="009">9</span> ‏לֹא־תִזְרַ֥ע כַּרְמְךָ֖ כִּלְאָ֑יִם
פֶּן־תִּקְדַּ֗שׁ הַֽמְלֵאָ֤ה הַזֶּ֙רַע֙ אֲשֶׁ֣ר תִּזְרָ֔ע וּתְבוּאַ֖ת
הַכָּֽרֶם׃ ס

‎<span id="010">10</span> ‏לֹֽא־תַחֲרֹ֥שׁ בְּשׁוֹר־וּבַחֲמֹ֖ר יַחְדָּֽו׃
ס

‎<span id="011">11</span> ‏לֹ֤א תִלְבַּשׁ֙ שַֽׁעַטְנֵ֔ז צֶ֥מֶר
וּפִשְׁתִּ֖ים יַחְדָּֽו׃ ס

‎<span id="012">12</span> ‏גְּדִלִ֖ים תַּעֲשֶׂה־לָּ֑ךְ עַל־אַרְבַּ֛ע
כַּנְפ֥וֹת כְּסוּתְךָ֖ אֲשֶׁ֥ר תְּכַסֶּה־בָּֽהּ׃ ס

‎<span id="013">13</span> ‏כִּֽי־יִקַּ֥ח אִ֖ישׁ אִשָּׁ֑ה וּבָ֥א אֵלֶ֖יהָ
וּשְׂנֵאָֽהּ׃

‎<span id="014">14</span> ‏וְשָׂ֥ם לָהּ֙ עֲלִילֹ֣ת דְּבָרִ֔ים וְהוֹצִ֥יא
עָלֶ֖יהָ שֵׁ֣ם רָ֑ע וְאָמַ֗ר אֶת־הָאִשָּׁ֤ה הַזֹּאת֙ לָקַ֔חְתִּי
וָאֶקְרַ֣ב אֵלֶ֔יהָ וְלֹא־מָצָ֥אתִי לָ֖הּ בְּתוּלִֽים׃

‎<span id="015">15</span> ‏וְלָקַ֛ח אֲבִ֥י הנער הַֽנַּעֲרָ֖ה וְאִמָּ֑הּ
וְהוֹצִ֜יאוּ אֶת־בְּתוּלֵ֧י הנער הַֽנַּעֲרָ֛ה אֶל־זִקְנֵ֥י הָעִ֖יר
הַשָּֽׁעְרָה׃

‎<span id="016">16</span> ‏וְאָמַ֛ר אֲבִ֥י הנער הַֽנַּעֲרָ֖ה
אֶל־הַזְּקֵנִ֑ים אֶת־בִּתִּ֗י נָתַ֜תִּי לָאִ֥ישׁ הַזֶּ֛ה לְאִשָּׁ֖ה
וַיִּשְׂנָאֶֽהָ׃

‎<span id="017">17</span> ‏וְהִנֵּה־ה֡וּא שָׂם֩ עֲלִילֹ֨ת דְּבָרִ֜ים
לֵאמֹ֗ר לֹֽא־מָצָ֤אתִי לְבִתְּךָ֙ בְּתוּלִ֔ים וְאֵ֖לֶּה בְּתוּלֵ֣י
בִתִּ֑י וּפָֽרְשׂוּ֙ הַשִּׂמְלָ֔ה לִפְנֵ֖י זִקְנֵ֥י הָעִֽיר׃

‎<span id="018">18</span> ‏וְלָֽקְח֛וּ זִקְנֵ֥י הָֽעִיר־הַהִ֖וא
אֶת־הָאִ֑ישׁ וְיִסְּר֖וּ אֹתֽוֹ׃

‎<span id="019">19</span> ‏וְעָנְשׁ֨וּ אֹת֜וֹ מֵ֣אָה כֶ֗סֶף וְנָתְנוּ֙
לַאֲבִ֣י הַֽנַּעֲרָ֔ה כִּ֤י הוֹצִיא֙ שֵׁ֣ם רָ֔ע עַ֖ל בְּתוּלַ֣ת
יִשְׂרָאֵ֑ל וְלֽוֹ־תִהְיֶ֣ה לְאִשָּׁ֔ה לֹא־יוּכַ֥ל לְשַׁלְּחָ֖הּ
כָּל־יָמָֽיו׃ ס

‎<span id="020">20</span> ‏וְאִם־אֱמֶ֣ת הָיָ֔ה הַדָּבָ֖ר הַזֶּ֑ה
לֹא־נִמְצְא֥וּ בְתוּלִ֖ים לנער לַֽנַּעֲרָֽה׃

‎<span id="021">21</span> ‏וְהוֹצִ֨יאוּ אֶת־הנער הַֽנַּעֲרָ֜ה
אֶל־פֶּ֣תַח בֵּית־אָבִ֗יהָ וּסְקָלוּהָ֩ אַנְשֵׁ֨י עִירָ֤הּ בָּאֲבָנִים֙
וָמֵ֔תָה כִּֽי־עָשְׂתָ֤ה נְבָלָה֙ בְּיִשְׂרָאֵ֔ל לִזְנ֖וֹת בֵּ֣ית
אָבִ֑יהָ וּבִֽעַרְתָּ֥ הָרָ֖ע מִקִּרְבֶּֽךָ׃ ס

‎<span id="022">22</span> ‏כִּֽי־יִמָּצֵ֨א אִ֜ישׁ שֹׁכֵ֣ב׀ עִם־אִשָּׁ֣ה
בְעֻֽלַת־בַּ֗עַל וּמֵ֙תוּ֙ גַּם־שְׁנֵיהֶ֔ם הָאִ֛ישׁ הַשֹּׁכֵ֥ב
עִם־הָאִשָּׁ֖ה וְהָאִשָּׁ֑ה וּבִֽעַרְתָּ֥ הָרָ֖ע מִיִּשְׂרָאֵֽל׃ ס

‎<span id="023">23</span> ‏כִּ֤י יִהְיֶה֙ נער נַעֲרָ֣ה בְתוּלָ֔ה
מְאֹרָשָׂ֖ה לְאִ֑ישׁ וּמְצָאָ֥הּ אִ֛ישׁ בָּעִ֖יר וְשָׁכַ֥ב עִמָּֽהּ׃

‎<span id="024">24</span> ‏וְהוֹצֵאתֶ֨ם אֶת־שְׁנֵיהֶ֜ם אֶל־שַׁ֣עַר׀
הָעִ֣יר הַהִ֗וא וּסְקַלְתֶּ֨ם אֹתָ֥ם בָּאֲבָנִים֮ וָמֵתוּ֒ אֶת־הנער
הַֽנַּעֲרָ֗ה עַל־דְּבַר֙ אֲשֶׁ֣ר לֹא־צָעֲקָ֣ה בָעִ֔יר וְאֶ֨ת־הָאִ֔ישׁ
עַל־דְּבַ֥ר אֲשֶׁר־עִנָּ֖ה אֶת־אֵ֣שֶׁת רֵעֵ֑הוּ וּבִֽעַרְתָּ֥ הָרָ֖ע
מִקִּרְבֶּֽךָ׃ ס

‎<span id="025">25</span> ‏וְֽאִם־בַּשָּׂדֶ֞ה יִמְצָ֣א הָאִ֗ישׁ אֶת־הנער
הַֽנַּעֲרָה֙ הַמְאֹ֣רָשָׂ֔ה וְהֶחֱזִֽיק־בָּ֥הּ הָאִ֖ישׁ וְשָׁכַ֣ב
עִמָּ֑הּ וּמֵ֗ת הָאִ֛ישׁ אֲשֶׁר־שָׁכַ֥ב עִמָּ֖הּ לְבַדּֽוֹ׃

‎<span id="026">26</span> ‏ולנער וְלַֽנַּעֲרָה֙<sup>3</sup>
לֹא־תַעֲשֶׂ֣ה דָבָ֔ר אֵ֥ין לנער לַֽנַּעֲרָ֖ה חֵ֣טְא מָ֑וֶת כִּ֡י
כַּאֲשֶׁר֩ יָק֨וּם אִ֤ישׁ עַל־רֵעֵ֙הוּ֙ וּרְצָח֣וֹ נֶ֔פֶשׁ כֵּ֖ן
הַדָּבָ֥ר הַזֶּֽה׃

‎<span id="027">27</span> ‏כִּ֥י בַשָּׂדֶ֖ה מְצָאָ֑הּ צָעֲקָ֗ה הנער
הַֽנַּעֲרָה֙ הַמְאֹ֣רָשָׂ֔ה<sup>3</sup> וְאֵ֥ין מוֹשִׁ֖יעַ לָֽהּ׃ ס

‎<span id="028">28</span> ‏כִּֽי־יִמְצָ֣א אִ֗ישׁ נער נַעֲרָ֤ה בְתוּלָה֙
אֲשֶׁ֣ר לֹא־אֹרָ֔שָׂה וּתְפָשָׂ֖הּ וְשָׁכַ֣ב עִמָּ֑הּ וְנִמְצָֽאוּ׃

‎<span id="029">29</span> ‏וְ֠נָתַן הָאִ֨ישׁ הַשֹּׁכֵ֥ב עִמָּ֛הּ
לַאֲבִ֥י הנער הַֽנַּעֲרָ֖ה חֲמִשִּׁ֣ים כָּ֑סֶף וְלֽוֹ־תִהְיֶ֣ה
לְאִשָּׁ֗ה תַּ֚חַת אֲשֶׁ֣ר עִנָּ֔הּ לֹא־יוּכַ֥ל שַׁלְּחָ֖הּ
כָּל־יָמָֽיו׃ ס

1 lō’-ṯirə’eh ’eṯ-šwōr ’āḥîḵā ’wō ’eṯ-śêwō nidāḥîm wəhiṯə‘allamətā mēhem
hāšēḇ təšîḇēm lə’āḥîḵā:

2 wə’im-lō’ qārwōḇ ’āḥîḵā ’ēleyḵā wəlō’ yəḏ<sup>a</sup>‘ətwō wa’ăsafətwō
’el-twōḵə bêṯeḵā wəhāyâ ‘imməḵā ‘aḏ dərōš ’āḥîḵā ’ōṯwō wahăšēḇōṯwō lwō:

3 wəḵēn t<sup>a</sup>‘ăśeh l<sup>a</sup>ḥămōrwō wəḵēn t<sup>a</sup>‘ăśeh
ləśiməlāṯwō wəḵēn t<sup>a</sup>‘ăśeh ləḵāl-’ăḇēḏaṯ ’āḥîḵā ’ăšer-tō’ḇaḏ
mimmennû ûməṣā’ṯāh lō’ ṯûḵal ləhiṯə‘allēm: s

4 lō’-ṯirə’eh ’eṯ-ḥămwōr ’āḥîḵā ’wō šwōrwō nōfəlîm badereḵə
wəhiṯə‘allamətā mēhem hāqēm tāqîm ‘immwō: s

5 lō’-yihəyeh ḵəlî-ḡeḇer ‘al-’iššâ wəlō’-yiləbaš geḇer śiməlaṯ ’iššâ kî
ṯwō‘ăḇaṯ yəhwâ ’ĕlōheyḵā kāl-‘ōśēh ’ēlleh: f

6 kî yiqqārē’ qan-ṣipwōr\| ləfāneyḵā badereḵə bəḵāl-‘ēṣ\| ’wō
‘al-hā’āreṣ ’efərōḥîm ’wō ḇêṣîm wəhā’ēm rōḇeṣeṯ ‘al-hā’efərōḥîm ’wō
‘al-habêṣîm lō’-ṯiqq<sup>a</sup>ḥ hā’ēm ‘al-habānîm:

7 šallēḥa təšall<sup>a</sup>ḥ ’eṯ-hā’ēm wə’eṯ-habānîm
tiqq<sup>a</sup>ḥ-lāḵə ləm<sup>a</sup>‘an yîṭaḇ lāḵə wəha’ăraḵətā yāmîm:
s

8 kî ṯiḇəneh bayiṯ ḥāḏāš wə‘āśîṯā m<sup>a</sup>‘ăqeh ləḡageḵā
wəlō’-ṯāśîm dāmîm bəḇêṯeḵā kî-yipōl hannōfēl mimmennû: s

9 lō’-ṯizər<sup>a</sup>‘ karəməḵā kilə’āyim pen-tiqədaš haməlē’â
hazzer<sup>a</sup>‘ ’ăšer tizərā‘ ûṯəḇû’aṯ hakārem: s

10 lō’-ṯ<sup>a</sup>ḥărōš bəšwōr-ûḇ<sup>a</sup>ḥămōr y<sup>a</sup>ḥədāw:
s

11 lō’ ṯiləbaš š<sup>a</sup>‘aṭənēz ṣemer ûfišətîm y<sup>a</sup>ḥədāw: s

12 gəḏilîm t<sup>a</sup>‘ăśeh-llāḵə ‘al-’arəb<sup>a</sup>‘ kanəfwōṯ
kəsûṯəḵā ’ăšer təḵasseh-bāh: s

13 kî-yiqq<sup>a</sup>ḥ ’îš ’iššâ ûḇā’ ’ēleyhā ûśənē’āh:

14 wəśām lāh ‘ălîlōṯ dəḇārîm wəhwōṣî’ ‘āleyhā šēm rā‘ wə’āmar
’eṯ-hā’iššâ hazzō’ṯ lāq<sup>a</sup>ḥətî wā’eqəraḇ ’ēleyhā wəlō’-māṣā’ṯî
lāh bəṯûlîm:

15 wəlāq<sup>a</sup>ḥ ’ăḇî hann<sup>a</sup>‘ar hann<sup>a</sup>‘ărâ
wə’immāh wəhwōṣî’û ’eṯ-bəṯûlê hann<sup>a</sup>‘ar hann<sup>a</sup>‘ărâ
’el-ziqənê hā‘îr haššā‘ərâ:

16 wə’āmar ’ăḇî hann<sup>a</sup>‘ar hann<sup>a</sup>‘ărâ ’el-hazzəqēnîm
’eṯ-bitî nāṯatî lā’îš hazzeh lə’iššâ wayyiśənā’ehā:

17 wəhinnēh-hû’ śām ‘ălîlōṯ dəḇārîm lē’mōr lō’-māṣā’ṯî ləḇitəḵā bəṯûlîm
wə’ēlleh bəṯûlê ḇitî ûfārəśû haśśiməlâ lifənê ziqənê hā‘îr:

18 wəlāqəḥû ziqənê hā‘îr-hahiw’ ’eṯ-hā’îš wəyissərû ’ōṯwō:

19 wə‘ānəšû ’ōṯwō mē’â ḵesef wənāṯənû la’ăḇî hann<sup>a</sup>‘ărâ kî
hwōṣî’ šēm rā‘ ‘al bəṯûlaṯ yiśərā’ēl wəlwō-ṯihəyeh lə’iššâ lō’-yûḵal
ləšalləḥāh kāl-yāmāyw: s

20 wə’im-’ĕmeṯ hāyâ hadāḇār hazzeh lō’-niməṣə’û ḇəṯûlîm
lann<sup>a</sup>‘ar lann<sup>a</sup>‘ărâ:

21 wəhwōṣî’û ’eṯ-hann<sup>a</sup>‘ar hann<sup>a</sup>‘ărâ
’el-peṯ<sup>a</sup>ḥ bêṯ-’āḇîhā ûsəqālûhā ’anəšê ‘îrāh bā’ăḇānîm wāmēṯâ
kî-‘āśəṯâ nəḇālâ bəyiśərā’ēl lizənwōṯ bêṯ ’āḇîhā ûḇi‘arətā hārā‘
miqqirəbeḵā: s

22 kî-yimmāṣē’ ’îš šōḵēḇ\| ‘im-’iššâ ḇə‘ulaṯ-b<sup>a</sup>‘al ûmēṯû
gam-šənêhem hā’îš haššōḵēḇ ‘im-hā’iššâ wəhā’iššâ ûḇi‘arətā hārā‘
mîyiśərā’ēl: s

23 kî yihəyeh n<sup>a</sup>‘ar n<sup>a</sup>‘ărâ ḇəṯûlâ mə’ōrāśâ lə’îš
ûməṣā’āh ’îš bā‘îr wəšāḵaḇ ‘immāh:

24 wəhwōṣē’ṯem ’eṯ-šənêhem ’el-š<sup>a</sup>‘ar\| hā‘îr hahiw’
ûsəqalətem ’ōṯām bā’ăḇānîm wāmēṯû ’eṯ-hann<sup>a</sup>‘ar
hann<sup>a</sup>‘ărâ ‘al-dəḇar ’ăšer lō’-ṣā‘ăqâ ḇā‘îr wə’eṯ-hā’îš
‘al-dəḇar ’ăšer-‘innâ ’eṯ-’ēšeṯ rē‘ēhû ûḇi‘arətā hārā‘ miqqirəbeḵā: s

25 wə’im-baśśāḏeh yiməṣā’ hā’îš ’eṯ-hann<sup>a</sup>‘ar
hann<sup>a</sup>‘ărâ hamə’ōrāśâ wəheḥĕzîq-bāh hā’îš wəšāḵaḇ ‘immāh ûmēṯ
hā’îš ’ăšer-šāḵaḇ ‘immāh ləḇadwō:

26 wəlann<sup>a</sup>‘ar wəlann<sup>a</sup>‘ărâ<sup>3</sup>
lō’-ṯ<sup>a</sup>‘ăśeh ḏāḇār ’ên lann<sup>a</sup>‘ar
lann<sup>a</sup>‘ărâ ḥēṭə’ māweṯ kî ka’ăšer yāqûm ’îš ‘al-rē‘ēhû
ûrəṣāḥwō nefeš kēn hadāḇār hazzeh:

27 kî ḇaśśāḏeh məṣā’āh ṣā‘ăqâ hann<sup>a</sup>‘ar hann<sup>a</sup>‘ărâ
hamə’ōrāśâ<sup>3</sup> wə’ên mwōšî‘a lāh: s

28 kî-yiməṣā’ ’îš n<sup>a</sup>‘ar n<sup>a</sup>‘ărâ ḇəṯûlâ ’ăšer
lō’-’ōrāśâ ûṯəfāśāh wəšāḵaḇ ‘immāh wəniməṣā’û:

29 wənāṯan hā’îš haššōḵēḇ ‘immāh la’ăḇî hann<sup>a</sup>‘ar
hann<sup>a</sup>‘ărâ ḥămiššîm kāsef wəlwō-ṯihəyeh lə’iššâ
t<sup>a</sup>ḥaṯ ’ăšer ‘innāh lō’-yûḵal šalləḥāh kāl-yāmāyw: s

------------------------------------------------------------------------

[Next: Deuteronomy (Devarim) Chapter 23](deu023.md)
