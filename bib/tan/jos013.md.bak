[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jos013)  [KJV](../kjv/jos013.md) 
[Sep:JsB](../sep/jsb013)  [Vul](../vul/jos013.md)   
  
[Joshua (Yehoshua) Index](jos.md)  
  [Previous](jos012)  [Next](jos014.md) 

------------------------------------------------------------------------

### Tanach (Hebrew): Joshua (Yehoshua) Chapter 13

‎<span id="001">1</span> ‏וִיהוֹשֻׁ֣עַ זָקֵ֔ן בָּ֖א בַּיָּמִ֑ים
וַיֹּ֨אמֶר יְהוָ֜ה אֵלָ֗יו אַתָּ֤ה זָקַ֙נְתָּה֙ בָּ֣אתָ בַיָּמִ֔ים
וְהָאָ֛רֶץ נִשְׁאֲרָ֥ה הַרְבֵּֽה־מְאֹ֖ד לְרִשְׁתָּֽהּ׃

‎<span id="002">2</span> ‏זֹ֥את הָאָ֖רֶץ הַנִּשְׁאָ֑רֶת כָּל־גְּלִיל֥וֹת
הַפְּלִשְׁתִּ֖ים וְכָל־הַגְּשׁוּרִֽי׃

‎<span id="003">3</span> ‏מִֽן־הַשִּׁיח֞וֹר אֲשֶׁ֣ר׀ עַל־פְּנֵ֣י
מִצְרַ֗יִם וְעַ֨ד גְּב֤וּל עֶקְרוֹן֙ צָפ֔וֹנָה לַֽכְּנַעֲנִ֖י תֵּחָשֵׁ֑ב
חֲמֵ֣שֶׁת׀ סַרְנֵ֣י פְלִשְׁתִּ֗ים הָעַזָּתִ֤י וְהָאַשְׁדּוֹדִי֙
הָאֶשְׁקְלוֹנִ֣י הַגִּתִּ֔י וְהָעֶקְרוֹנִ֖י וְהָעַוִּֽים׃

‎<span id="004">4</span> ‏מִתֵּימָ֞ן כָּל־אֶ֣רֶץ הַֽכְּנַעֲנִ֗י
וּמְעָרָ֛ה אֲשֶׁ֥ר לַצִּידֹנִ֖ים עַד־אֲפֵ֑קָה עַ֖ד גְּב֥וּל הָאֱמֹרִֽי׃

‎<span id="005">5</span> ‏וְהָאָ֣רֶץ הַגִּבְלִ֗י וְכָל־הַלְּבָנוֹן֙
מִזְרַ֣ח הַשֶּׁ֔מֶשׁ מִבַּ֣עַל גָּ֔ד תַּ֖חַת הַר־חֶרְמ֑וֹן עַ֖ד לְב֥וֹא
חֲמָֽת׃

‎<span id="006">6</span> ‏כָּל־יֹשְׁבֵ֣י הָ֠הָר מִֽן־הַלְּבָנ֞וֹן
עַד־מִשְׂרְפֹ֥ת מַ֙יִם֙ כָּל־צִ֣ידֹנִ֔ים אָֽנֹכִי֙ אוֹרִישֵׁ֔ם מִפְּנֵ֖י
בְּנֵ֣י יִשְׂרָאֵ֑ל רַ֠ק הַפִּלֶ֤הָ לְיִשְׂרָאֵל֙ בְּֽנַחֲלָ֔ה
כַּאֲשֶׁ֖ר צִוִּיתִֽיךָ׃

‎<span id="007">7</span> ‏וְעַתָּ֗ה חַלֵּ֞ק אֶת־הָאָ֧רֶץ הַזֹּ֛את
בְּנַחֲלָ֖ה לְתִשְׁעַ֣ת הַשְּׁבָטִ֑ים וַחֲצִ֖י הַשֵּׁ֥בֶט הַֽמְנַשֶּֽׁה׃

‎<span id="008">8</span> ‏עִמּ֗וֹ הָרֽאוּבֵנִי֙ וְהַגָּדִ֔י לָקְח֖וּ
נַחֲלָתָ֑ם אֲשֶׁר֩ נָתַ֨ן לָהֶ֜ם מֹשֶׁ֗ה בְּעֵ֤בֶר הַיַּרְדֵּן֙
מִזְרָ֔חָה כַּאֲשֶׁר֙ נָתַ֣ן לָהֶ֔ם מֹשֶׁ֖ה עֶ֥בֶד יְהוָֽה׃

‎<span id="009">9</span> ‏מֵעֲרוֹעֵ֡ר אֲשֶׁר֩ עַל־שְׂפַת־נַ֨חַל
אַרְנ֜וֹן וְהָעִ֨יר אֲשֶׁ֧ר בְּתוֹךְ־הַנַּ֛חַל וְכָל־הַמִּישֹׁ֥ר
מֵידְבָ֖א עַד־דִּיבֽוֹן׃

‎<span id="010">10</span> ‏וְכֹ֗ל עָרֵי֙ סִיחוֹן֙ מֶ֣לֶךְ הָאֱמֹרִ֔י
אֲשֶׁ֥ר מָלַ֖ךְ בְּחֶשְׁבּ֑וֹן עַד־גְּב֖וּל בְּנֵ֥י עַמּֽוֹן׃

‎<span id="011">11</span> ‏וְהַגִּלְעָ֞ד וּגְב֧וּל הַגְּשׁוּרִ֣י
וְהַמַּעֲכָתִ֗י וְכֹ֨ל הַ֥ר חֶרְמ֛וֹן וְכָל־הַבָּשָׁ֖ן עַד־סַלְכָֽה׃

‎<span id="012">12</span> ‏כָּל־מַמְלְכ֥וּת עוֹג֙ בַּבָּשָׁ֔ן
אֲשֶׁר־מָלַ֥ךְ בְּעַשְׁתָּר֖וֹת וּבְאֶדְרֶ֑עִי ה֤וּא נִשְׁאַר֙ מִיֶּ֣תֶר
הָרְפָאִ֔ים וַיַּכֵּ֥ם מֹשֶׁ֖ה וַיֹּרִשֵֽׁם׃

‎<span id="013">13</span> ‏וְלֹ֤א הוֹרִ֙ישׁוּ֙ בְּנֵ֣י יִשְׂרָאֵ֔ל
אֶת־הַגְּשׁוּרִ֖י וְאֶת־הַמַּעֲכָתִ֑י וַיֵּ֨שֶׁב גְּשׁ֤וּר וּמַֽעֲכָת֙
בְּקֶ֣רֶב יִשְׂרָאֵ֔ל עַ֖ד הַיּ֥וֹם הַזֶּֽה׃

‎<span id="014">14</span> ‏רַ֚ק לְשֵׁ֣בֶט הַלֵּוִ֔י לֹ֥א נָתַ֖ן נַחֲלָ֑ה
אִשֵּׁ֨י יְהוָ֜ה אֱלֹהֵ֤י יִשְׂרָאֵל֙ ה֣וּא נַחֲלָת֔וֹ כַּאֲשֶׁ֖ר
דִּבֶּר־לֽוֹ׃ ס

‎<span id="015">15</span> ‏וַיִּתֵּ֣ן מֹשֶׁ֔ה לְמַטֵּ֥ה בְנֵֽי־רְאוּבֵ֖ן
לְמִשְׁפְּחֹתָֽם׃

‎<span id="016">16</span> ‏וַיְהִ֨י לָהֶ֜ם הַגְּב֗וּל מֵעֲרוֹעֵ֡ר
אֲשֶׁר֩ עַל־שְׂפַת־נַ֨חַל אַרְנ֜וֹן וְהָעִ֨יר אֲשֶׁ֧ר בְּתוֹךְ־הַנַּ֛חַל
וְכָל־הַמִּישֹׁ֖ר עַל־מֵידְבָֽא׃

‎<span id="017">17</span> ‏חֶשְׁבּ֥וֹן וְכָל־עָרֶ֖יהָ אֲשֶׁ֣ר
בַּמִּישֹׁ֑ר דִּיבוֹן֙ וּבָמ֣וֹת בַּ֔עַל וּבֵ֖ית בַּ֥עַל מְעֽוֹן׃

‎<span id="018">18</span> ‏וְיַ֥הְצָה וּקְדֵמֹ֖ת וּמֵפָֽעַת׃

‎<span id="019">19</span> ‏וְקִרְיָתַ֣יִם וְשִׂבְמָ֔ה<sup>3</sup>
וְצֶ֥רֶת הַשַּׁ֖חַר בְּהַ֥ר הָעֵֽמֶק׃

‎<span id="020">20</span> ‏וּבֵ֥ית פְּע֛וֹר וְאַשְׁדּ֥וֹת הַפִּסְגָּ֖ה
וּבֵ֥ית הַיְשִׁמֽוֹת׃

‎<span id="021">21</span> ‏וְכֹל֙ עָרֵ֣י הַמִּישֹׁ֔ר וְכָֽל־מַמְלְכ֗וּת
סִיחוֹן֙ מֶ֣לֶךְ הָאֱמֹרִ֔י אֲשֶׁ֥ר מָלַ֖ךְ בְּחֶשְׁבּ֑וֹן אֲשֶׁר֩
הִכָּ֨ה מֹשֶׁ֜ה אֹת֣וֹ׀ וְאֶת־נְשִׂיאֵ֣י מִדְיָ֗ן אֶת־אֱוִ֤י
וְאֶת־רֶ֙קֶם֙ וְאֶת־צ֤וּר וְאֶת־חוּר֙ וְאֶת־רֶ֔בַע נְסִיכֵ֣י סִיח֔וֹן
יֹשְׁבֵ֖י הָאָֽרֶץ׃

‎<span id="022">22</span> ‏וְאֶת־בִּלְעָ֥ם בֶּן־בְּע֖וֹר הַקּוֹסֵ֑ם
הָרְג֧וּ בְנֵֽי־יִשְׂרָאֵ֛ל בַּחֶ֖רֶב אֶל־חַלְלֵיהֶֽם׃

‎<span id="023">23</span> ‏וַיְהִ֗י גְּבוּל֙ בְּנֵ֣י רְאוּבֵ֔ן
הַיַּרְדֵּ֖ן וּגְב֑וּל זֹ֣את נַחֲלַ֤ת בְּנֵֽי־רְאוּבֵן֙ לְמִשְׁפְּחֹתָ֔ם
הֶעָרִ֖ים וְחַצְרֵיהֶֽן׃ פ

‎<span id="024">24</span> ‏וַיִּתֵּ֤ן מֹשֶׁה֙ לְמַטֵּה־גָ֔ד לִבְנֵי־גָ֖ד
לְמִשְׁפְּחֹתָֽם׃

‎<span id="025">25</span> ‏וַיְהִ֤י לָהֶם֙ הַגְּב֔וּל יַעְזֵר֙
וְכָל־עָרֵ֣י הַגִּלְעָ֔ד וַחֲצִ֕י אֶ֖רֶץ בְּנֵ֣י עַמּ֑וֹן עַד־עֲרוֹעֵ֕ר
אֲשֶׁ֖ר עַל־פְּנֵ֥י רַבָּֽה׃

‎<span id="026">26</span> ‏וּמֵחֶשְׁבּ֛וֹן עַד־רָמַ֥ת הַמִּצְפֶּ֖ה
וּבְטֹנִ֑ים וּמִֽמַּחֲנַ֖יִם עַד־גְּב֥וּל לִדְבִֽר׃

‎<span id="027">27</span> ‏וּבָעֵ֡מֶק בֵּ֣ית הָרָם֩ וּבֵ֨ית נִמְרָ֜ה
וְסֻכּ֣וֹת וְצָפ֗וֹן יֶ֚תֶר מַמְלְכ֗וּת סִיחוֹן֙ מֶ֣לֶךְ חֶשְׁבּ֔וֹן
הַיַּרְדֵּ֖ן וּגְבֻ֑ל עַד־קְצֵה֙ יָם־כִּנֶּ֔רֶת עֵ֥בֶר הַיַּרְדֵּ֖ן
מִזְרָֽחָה׃

‎<span id="028">28</span> ‏זֹ֛את נַחֲלַ֥ת בְּנֵי־גָ֖ד לְמִשְׁפְּחֹתָ֑ם
הֶעָרִ֖ים וְחַצְרֵיהֶֽם׃

‎<span id="029">29</span> ‏וַיִּתֵּ֣ן מֹשֶׁ֔ה לַחֲצִ֖י שֵׁ֣בֶט
מְנַשֶּׁ֑ה וַיְהִ֗י לַחֲצִ֛י מַטֵּ֥ה בְנֵֽי־מְנַשֶּׁ֖ה
לְמִשְׁפְּחוֹתָֽם׃

‎<span id="030">30</span> ‏וַיְהִ֣י גְבוּלָ֗ם מִמַּחֲנַ֨יִם
כָּֽל־הַבָּשָׁ֜ן כָּֽל־מַמְלְכ֣וּת׀ ע֣וֹג מֶֽלֶךְ־הַבָּשָׁ֗ן
וְכָל־חַוֹּ֥ת יָאִ֛יר אֲשֶׁ֥ר בַּבָּשָׁ֖ן שִׁשִּׁ֥ים עִֽיר׃

‎<span id="031">31</span> ‏וַחֲצִ֤י הַגִּלְעָד֙ וְעַשְׁתָּר֣וֹת
וְאֶדְרֶ֔עִי עָרֵ֛י מַמְלְכ֥וּת ע֖וֹג בַּבָּשָׁ֑ן לִבְנֵ֤י מָכִיר֙
בֶּן־מְנַשֶּׁ֔ה לַחֲצִ֥י בְנֵֽי־מָכִ֖יר לְמִשְׁפְּחוֹתָֽם׃

‎<span id="032">32</span> ‏אֵ֕לֶּה אֲשֶׁר־נִחַ֥ל מֹשֶׁ֖ה בְּעַֽרְב֣וֹת
מוֹאָ֑ב מֵעֵ֛בֶר לְיַרְדֵּ֥ן יְרִיח֖וֹ מִזְרָֽחָה׃ ס

‎<span id="033">33</span> ‏וּלְשֵׁ֙בֶט֙ הַלֵּוִ֔י לֹֽא־נָתַ֥ן מֹשֶׁ֖ה
נַחֲלָ֑ה יְהוָ֞ה אֱלֹהֵ֤י יִשְׂרָאֵל֙ ה֣וּא נַחֲלָתָ֔ם כַּאֲשֶׁ֖ר
דִּבֶּ֥ר לָהֶֽם׃

1 wîhwōšu‘a zāqēn bā’ bayyāmîm wayyō’mer yəhwâ ’ēlāyw ’atâ zāqanətâ
bā’ṯā ḇayyāmîm wəhā’āreṣ nišə’ărâ harəbēh-mə’ōḏ lərišətāh:

2 zō’ṯ hā’āreṣ hannišə’āreṯ kāl-gəlîlwōṯ hapəlišətîm wəḵāl-hagəšûrî:

3 min-haššîḥwōr ’ăšer\| ‘al-pənê miṣərayim wə‘aḏ gəḇûl ‘eqərwōn ṣāfwōnâ
lakən<sup>a</sup>‘ănî tēḥāšēḇ ḥămēšeṯ\| sarənê fəlišətîm hā‘azzāṯî
wəhā’ašədwōḏî hā’ešəqəlwōnî hagitî wəhā‘eqərwōnî wəhā‘aûîm:

4 mitêmān kāl-’ereṣ hakən<sup>a</sup>‘ănî ûmə‘ārâ ’ăšer laṣṣîḏōnîm
‘aḏ-’ăfēqâ ‘aḏ gəḇûl hā’ĕmōrî:

5 wəhā’āreṣ hagiḇəlî wəḵāl-halləḇānwōn mizər<sup>a</sup>ḥ haššemeš
mib<sup>a</sup>‘al gāḏ t<sup>a</sup>ḥaṯ har-ḥerəmwōn ‘aḏ ləḇwō’ ḥămāṯ:

6 kāl-yōšəḇê hâār min-halləḇānwōn ‘aḏ-miśərəfōṯ mayim kāl-ṣîḏōnîm ’ānōḵî
’wōrîšēm mipənê bənê yiśərā’ēl raq hapilehā ləyiśərā’ēl
bən<sup>a</sup>ḥălâ ka’ăšer ṣiûîṯîḵā:

7 wə‘atâ ḥallēq ’eṯ-hā’āreṣ hazzō’ṯ bən<sup>a</sup>ḥălâ ləṯišə‘aṯ
haššəḇāṭîm w<sup>a</sup>ḥăṣî haššēḇeṭ hamənaššeh:

8 ‘immwō hār’ûḇēnî wəhagāḏî lāqəḥû n<sup>a</sup>ḥălāṯām ’ăšer nāṯan lâem
mōšeh bə‘ēḇer hayyarədēn mizərāḥâ ka’ăšer nāṯan lâem mōšeh ‘eḇeḏ yəhwâ:

9 mē‘ărwō‘ēr ’ăšer ‘al-śəfaṯ-n<sup>a</sup>ḥal ’arənwōn wəhā‘îr ’ăšer
bəṯwōḵə-hann<sup>a</sup>ḥal wəḵāl-hammîšōr mêḏəḇā’ ‘aḏ-dîḇwōn:

10 wəḵōl ‘ārê sîḥwōn meleḵə hā’ĕmōrî ’ăšer mālaḵə bəḥešəbwōn ‘aḏ-gəḇûl
bənê ‘ammwōn:

11 wəhagilə‘āḏ ûḡəḇûl hagəšûrî wəhamm<sup>a</sup>‘ăḵāṯî wəḵōl har
ḥerəmwōn wəḵāl-habāšān ‘aḏ-saləḵâ:

12 kāl-mamələḵûṯ ‘wōḡ babāšān ’ăšer-mālaḵə bə‘ašətārwōṯ ûḇə’eḏəre‘î hû’
nišə’ar mîyeṯer hārəfā’îm wayyakēm mōšeh wayyōrišēm:

13 wəlō’ hwōrîšû bənê yiśərā’ēl ’eṯ-hagəšûrî
wə’eṯ-hamm<sup>a</sup>‘ăḵāṯî wayyēšeḇ gəšûr ûm<sup>a</sup>‘ăḵāṯ bəqereḇ
yiśərā’ēl ‘aḏ hayywōm hazzeh:

14 raq ləšēḇeṭ hallēwî lō’ nāṯan n<sup>a</sup>ḥălâ ’iššê yəhwâ ’ĕlōhê
yiśərā’ēl hû’ n<sup>a</sup>ḥălāṯwō ka’ăšer diber-lwō: s

15 wayyitēn mōšeh ləmaṭṭēh ḇənê-rə’ûḇēn ləmišəpəḥōṯām:

16 wayəhî lâem hagəḇûl mē‘ărwō‘ēr ’ăšer ‘al-śəfaṯ-n<sup>a</sup>ḥal
’arənwōn wəhā‘îr ’ăšer bəṯwōḵə-hann<sup>a</sup>ḥal wəḵāl-hammîšōr
‘al-mêḏəḇā’:

17 ḥešəbwōn wəḵāl-‘āreyhā ’ăšer bammîšōr dîḇwōn ûḇāmwōṯ b<sup>a</sup>‘al
ûḇêṯ b<sup>a</sup>‘al mə‘wōn:

18 wəyahəṣâ ûqəḏēmōṯ ûmēfā‘aṯ:

19 wəqirəyāṯayim wəśiḇəmâ<sup>3</sup> wəṣereṯ hašš<sup>a</sup>ḥar bəhar
hā‘ēmeq:

20 ûḇêṯ pə‘wōr wə’ašədwōṯ hapisəgâ ûḇêṯ hayəšimwōṯ:

21 wəḵōl ‘ārê hammîšōr wəḵāl-mamələḵûṯ sîḥwōn meleḵə hā’ĕmōrî ’ăšer
mālaḵə bəḥešəbwōn ’ăšer hikâ mōšeh ’ōṯwō\| wə’eṯ-nəśî’ê miḏəyān ’eṯ-’ĕwî
wə’eṯ-reqem wə’eṯ-ṣûr wə’eṯ-ḥûr wə’eṯ-reḇ<sup>a</sup>‘ nəsîḵê sîḥwōn
yōšəḇê hā’āreṣ:

22 wə’eṯ-bilə‘ām ben-bə‘wōr haqqwōsēm hārəḡû ḇənê-yiśərā’ēl
b<sup>a</sup>ḥereḇ ’el-ḥaləlêhem:

23 wayəhî gəḇûl bənê rə’ûḇēn hayyarədēn ûḡəḇûl zō’ṯ n<sup>a</sup>ḥălaṯ
bənê-rə’ûḇēn ləmišəpəḥōṯām he‘ārîm wəḥaṣərêhen: f

24 wayyitēn mōšeh ləmaṭṭēh-ḡāḏ liḇənê-ḡāḏ ləmišəpəḥōṯām:

25 wayəhî lâem hagəḇûl y<sup>a</sup>‘əzēr wəḵāl-‘ārê hagilə‘āḏ
w<sup>a</sup>ḥăṣî ’ereṣ bənê ‘ammwōn ‘aḏ-‘ărwō‘ēr ’ăšer ‘al-pənê rabâ:

26 ûmēḥešəbwōn ‘aḏ-rāmaṯ hammiṣəpeh ûḇəṭōnîm ûmimm<sup>a</sup>ḥănayim
‘aḏ-gəḇûl liḏəḇir:

27 ûḇā‘ēmeq bêṯ hārām ûḇêṯ nimərâ wəsukwōṯ wəṣāfwōn yeṯer mamələḵûṯ
sîḥwōn meleḵə ḥešəbwōn hayyarədēn ûḡəḇul ‘aḏ-qəṣēh yām-kinnereṯ ‘ēḇer
hayyarədēn mizərāḥâ:

28 zō’ṯ n<sup>a</sup>ḥălaṯ bənê-ḡāḏ ləmišəpəḥōṯām he‘ārîm wəḥaṣərêhem:

29 wayyitēn mōšeh l<sup>a</sup>ḥăṣî šēḇeṭ mənaššeh wayəhî
l<sup>a</sup>ḥăṣî maṭṭēh ḇənê-mənaššeh ləmišəpəḥwōṯām:

30 wayəhî ḡəḇûlām mimm<sup>a</sup>ḥănayim kāl-habāšān kāl-mamələḵûṯ\|
‘wōḡ meleḵə-habāšān wəḵāl-ḥaûōṯ yā’îr ’ăšer babāšān šiššîm ‘îr:

31 w<sup>a</sup>ḥăṣî hagilə‘āḏ wə‘ašətārwōṯ wə’eḏəre‘î ‘ārê mamələḵûṯ
‘wōḡ babāšān liḇənê māḵîr ben-mənaššeh l<sup>a</sup>ḥăṣî ḇənê-māḵîr
ləmišəpəḥwōṯām:

32 ’ēlleh ’ăšer-niḥal mōšeh bə‘arəḇwōṯ mwō’āḇ mē‘ēḇer ləyarədēn yərîḥwō
mizərāḥâ: s

33 ûləšēḇeṭ hallēwî lō’-nāṯan mōšeh n<sup>a</sup>ḥălâ yəhwâ ’ĕlōhê
yiśərā’ēl hû’ n<sup>a</sup>ḥălāṯām ka’ăšer diber lâem:

------------------------------------------------------------------------

[Next: Joshua (Yehoshua) Chapter 14](jos014.md)
