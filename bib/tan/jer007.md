[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/jer007)  [KJV](../kjv/jer007)  [Sep](../sep/jer007) 
[Vul](../vul/jer007)   
  
[Jeremiah (Yermiyah) Index](jer)  
  [Previous](jer006)  [Next](jer008) 

------------------------------------------------------------------------

### Tanach (Hebrew): Jeremiah (Yermiyah) Chapter 7

‎<span id="001">1</span> ‏הַדָּבָר֙ אֲשֶׁ֣ר הָיָ֣ה אֶֽל־יִרְמְיָ֔הוּ
מֵאֵ֥ת יְהוָ֖ה לֵאמֹֽר׃

‎<span id="002">2</span> ‏עֲמֹ֗ד בְּשַׁ֙עַר֙ בֵּ֣ית יְהוָ֔ה וְקָרָ֣אתָ
שָּׁ֔ם אֶת־הַדָּבָ֖ר הַזֶּ֑ה וְאָמַרְתָּ֞ שִׁמְע֣וּ דְבַר־יְהוָ֗ה
כָּל־יְהוּדָה֙ הַבָּאִים֙ בַּשְּׁעָרִ֣ים הָאֵ֔לֶּה לְהִֽשְׁתַּחֲוֹ֖ת
לַיהוָֽה׃ ס

‎<span id="003">3</span> ‏כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י
יִשְׂרָאֵ֔ל הֵיטִ֥יבוּ דַרְכֵיכֶ֖ם וּמַֽעַלְלֵיכֶ֑ם וַאֲשַׁכְּנָ֣ה
אֶתְכֶ֔ם בַּמָּק֥וֹם הַזֶּֽה׃

‎<span id="004">4</span> ‏אַל־תִּבְטְח֣וּ לָכֶ֔ם אֶל־דִּבְרֵ֥י
הַשֶּׁ֖קֶר לֵאמֹ֑ר הֵיכַ֤ל יְהוָה֙ הֵיכַ֣ל יְהוָ֔ה הֵיכַ֥ל יְהוָ֖ה
הֵֽמָּה׃

‎<span id="005">5</span> ‏כִּ֤י אִם־הֵיטֵיב֙ תֵּיטִ֔יבוּ
אֶת־דַּרְכֵיכֶ֖ם וְאֶת־מַֽעַלְלֵיכֶ֑ם אִם־עָשׂ֤וֹ תַֽעֲשׂוּ֙ מִשְׁפָּ֔ט
בֵּ֥ין אִ֖ישׁ וּבֵ֥ין רֵעֵֽהוּ׃

‎<span id="006">6</span> ‏גֵּ֣ר יָת֤וֹם וְאַלְמָנָה֙ לֹ֣א תַֽעֲשֹׁ֔קוּ
וְדָ֣ם נָקִ֔י אַֽל־תִּשְׁפְּכ֖וּ בַּמָּק֣וֹם הַזֶּ֑ה וְאַחֲרֵ֨י
אֱלֹהִ֧ים אֲחֵרִ֛ים לֹ֥א תֵלְכ֖וּ לְרַ֥ע לָכֶֽם׃

‎<span id="007">7</span> ‏וְשִׁכַּנְתִּ֤י אֶתְכֶם֙ בַּמָּק֣וֹם הַזֶּ֔ה
בָּאָ֕רֶץ אֲשֶׁ֥ר נָתַ֖תִּי לַאֲבֽוֹתֵיכֶ֑ם לְמִן־עוֹלָ֖ם וְעַד־עוֹלָֽם׃

‎<span id="008">8</span> ‏הִנֵּ֤ה אַתֶּם֙ בֹּטְחִ֣ים לָכֶ֔ם
עַל־דִּבְרֵ֖י הַשָּׁ֑קֶר לְבִלְתִּ֖י הוֹעִֽיל׃

‎<span id="009">9</span> ‏הֲגָנֹ֤ב׀ רָצֹ֙חַ֙ וְֽנָאֹ֗ף וְהִשָּׁבֵ֥עַ
לַשֶּׁ֖קֶר וְקַטֵּ֣ר לַבָּ֑עַל וְהָלֹ֗ךְ אַחֲרֵ֛י אֱלֹהִ֥ים אֲחֵרִ֖ים
אֲשֶׁ֥ר לֹֽא־יְדַעְתֶּֽם׃

‎<span id="010">10</span> ‏וּבָאתֶ֞ם וַעֲמַדְתֶּ֣ם לְפָנַ֗י בַּבַּ֤יִת
הַזֶּה֙ אֲשֶׁ֣ר נִקְרָא־שְׁמִ֣י עָלָ֔יו וַאֲמַרְתֶּ֖ם נִצַּ֑לְנוּ
לְמַ֣עַן עֲשׂ֔וֹת אֵ֥ת כָּל־הַתּוֹעֵב֖וֹת הָאֵֽלֶּה׃

‎<span id="011">11</span> ‏הַמְעָרַ֣ת פָּרִצִ֗ים הָיָ֨ה הַבַּ֧יִת
הַזֶּ֛ה אֲשֶׁר־נִקְרָֽא־שְׁמִ֥י עָלָ֖יו בְּעֵינֵיכֶ֑ם גַּ֧ם אָנֹכִ֛י
הִנֵּ֥ה רָאִ֖יתִי נְאֻם־יְהוָֽה׃ ס

‎<span id="012">12</span> ‏כִּ֣י לְכוּ־נָ֗א אֶל־מְקוֹמִי֙ אֲשֶׁ֣ר
בְּשִׁיל֔וֹ אֲשֶׁ֨ר שִׁכַּ֧נְתִּֽי שְׁמִ֛י שָׁ֖ם בָּרִֽאשׁוֹנָ֑ה
וּרְאוּ֙ אֵ֣ת אֲשֶׁר־עָשִׂ֣יתִי ל֔וֹ מִפְּנֵ֕י רָעַ֖ת עַמִּ֥י
יִשְׂרָאֵֽל׃

‎<span id="013">13</span> ‏וְעַתָּ֗ה יַ֧עַן עֲשׂוֹתְכֶ֛ם
אֶת־כָּל־הַמַּֽעֲשִׂ֥ים הָאֵ֖לֶּה נְאֻם־יְהוָ֑ה וָאֲדַבֵּ֨ר אֲלֵיכֶ֜ם
הַשְׁכֵּ֤ם וְדַבֵּר֙ וְלֹ֣א שְׁמַעְתֶּ֔ם וָאֶקְרָ֥א אֶתְכֶ֖ם וְלֹ֥א
עֲנִיתֶֽם׃

‎<span id="014">14</span> ‏וְעָשִׂ֜יתִי לַבַּ֣יִת׀ אֲשֶׁ֧ר
נִֽקְרָא־שְׁמִ֣י עָלָ֗יו אֲשֶׁ֤ר אַתֶּם֙ בֹּטְחִ֣ים בּ֔וֹ וְלַ֨מָּק֔וֹם
אֲשֶׁר־נָתַ֥תִּי לָכֶ֖ם וְלַאֲבֽוֹתֵיכֶ֑ם כַּאֲשֶׁ֥ר עָשִׂ֖יתִי
לְשִׁלֽוֹ׃

‎<span id="015">15</span> ‏וְהִשְׁלַכְתִּ֥י אֶתְכֶ֖ם מֵעַ֣ל פָּנָ֑י
כַּאֲשֶׁ֤ר הִשְׁלַ֙כְתִּי֙ אֶת־כָּל־אֲחֵיכֶ֔ם אֵ֖ת כָּל־זֶ֥רַע
אֶפְרָֽיִם׃ ס

‎<span id="016">16</span> ‏וְאַתָּ֞ה אַל־תִּתְפַּלֵּ֣ל׀ בְּעַד־הָעָ֣ם
הַזֶּ֗ה וְאַל־תִּשָּׂ֧א בַעֲדָ֛ם רִנָּ֥ה וּתְפִלָּ֖ה
וְאַל־תִּפְגַּע־בִּ֑י כִּי־אֵינֶ֥נִּי שֹׁמֵ֖עַ אֹתָֽךְ׃

‎<span id="017">17</span> ‏הַֽאֵינְךָ֣ רֹאֶ֔ה מָ֛ה הֵ֥מָּה עֹשִׂ֖ים
בְּעָרֵ֣י יְהוּדָ֑ה וּבְחֻצ֖וֹת יְרוּשָׁלִָֽם׃

‎<span id="018">18</span> ‏הַבָּנִ֞ים מְלַקְּטִ֣ים עֵצִ֗ים וְהָֽאָבוֹת֙
מְבַעֲרִ֣ים אֶת־הָאֵ֔שׁ וְהַנָּשִׁ֖ים לָשׁ֣וֹת בָּצֵ֑ק לַעֲשׂ֨וֹת
כַּוָּנִ֜ים לִמְלֶ֣כֶת הַשָּׁמַ֗יִם וְהַסֵּ֤ךְ נְסָכִים֙ לֵאלֹהִ֣ים
אֲחֵרִ֔ים לְמַ֖עַן הַכְעִסֵֽנִי׃

‎<span id="019">19</span> ‏הַאֹתִ֛י הֵ֥ם מַכְעִסִ֖ים נְאֻם־יְהוָ֑ה
הֲל֣וֹא אֹתָ֔ם לְמַ֖עַן בֹּ֥שֶׁת פְּנֵיהֶֽם׃ ס

‎<span id="020">20</span> ‏לָכֵ֞ן כֹּה־אָמַ֣ר׀ אֲדֹנָ֣י יְהוִֹ֗ה הִנֵּ֨ה
אַפִּ֤י וַֽחֲמָתִי֙ נִתֶּ֙כֶת֙ אֶל־הַמָּק֣וֹם הַזֶּ֔ה עַל־הָֽאָדָם֙
וְעַל־הַבְּהֵמָ֔ה וְעַל־עֵ֥ץ הַשָּׂדֶ֖ה וְעַל־פְּרִ֣י הָֽאֲדָמָ֑ה
וּבָעֲרָ֖ה וְלֹ֥א תִכְבֶּֽה׃ ס

‎<span id="021">21</span> ‏כֹּ֥ה אָמַ֛ר יְהוָ֥ה צְבָא֖וֹת אֱלֹהֵ֣י
יִשְׂרָאֵ֑ל עֹלוֹתֵיכֶ֛ם סְפ֥וּ עַל־זִבְחֵיכֶ֖ם וְאִכְל֥וּ בָשָֽׂר׃

‎<span id="022">22</span> ‏כִּ֠י לֹֽא־דִבַּ֤רְתִּי אֶת־אֲבֽוֹתֵיכֶם֙
וְלֹ֣א צִוִּיתִ֔ים בְּי֛וֹם הוציא הוֹצִיאִ֥י אוֹתָ֖ם מֵאֶ֣רֶץ מִצְרָ֑יִם
עַל־דִּבְרֵ֥י עוֹלָ֖ה וָזָֽבַח׃

‎<span id="023">23</span> ‏כִּ֣י אִֽם־אֶת־הַדָּבָ֣ר הַ֠זֶּה צִוִּ֨יתִי
אוֹתָ֤ם לֵאמֹר֙ שִׁמְע֣וּ בְקוֹלִ֔י וְהָיִ֤יתִי לָכֶם֙ לֵֽאלֹהִ֔ים
וְאַתֶּ֖ם תִּֽהְיוּ־לִ֣י לְעָ֑ם וַהֲלַכְתֶּ֗ם בְּכָל־הַדֶּ֙רֶךְ֙ אֲשֶׁ֣ר
אֲצַוֶּ֣ה אֶתְכֶ֔ם לְמַ֖עַן יִיטַ֥ב לָכֶֽם׃

‎<span id="024">24</span> ‏וְלֹ֤א שָֽׁמְעוּ֙ וְלֹֽא־הִטּ֣וּ אֶת־אָזְנָ֔ם
וַיֵּֽלְכוּ֙ בְּמֹ֣עֵצ֔וֹת בִּשְׁרִר֖וּת לִבָּ֣ם הָרָ֑ע וַיִּהְי֥וּ
לְאָח֖וֹר וְלֹ֥א לְפָנִֽים׃

‎<span id="025">25</span> ‏לְמִן־הַיּ֗וֹם אֲשֶׁ֨ר יָצְא֤וּ אֲבֽוֹתֵיכֶם֙
מֵאֶ֣רֶץ מִצְרַ֔יִם עַ֖ד הַיּ֣וֹם הַזֶּ֑ה וָאֶשְׁלַ֤ח אֲלֵיכֶם֙
אֶת־כָּל־עֲבָדַ֣י הַנְּבִיאִ֔ים י֖וֹם הַשְׁכֵּ֥ם וְשָׁלֹֽחַ׃

‎<span id="026">26</span> ‏וְל֤וֹא שָׁמְעוּ֙ אֵלַ֔י וְלֹ֥א הִטּ֖וּ
אֶת־אָזְנָ֑ם וַיַּקְשׁוּ֙ אֶת־עָרְפָּ֔ם הֵרֵ֖עוּ מֵאֲבוֹתָֽם׃

‎<span id="027">27</span> ‏וְדִבַּרְתָּ֤ אֲלֵיהֶם֙ אֶת־כָּל־הַדְּבָרִ֣ים
הָאֵ֔לֶּה וְלֹ֥א יִשְׁמְע֖וּ אֵלֶ֑יךָ וְקָרָ֥אתָ אֲלֵיהֶ֖ם וְלֹ֥א
יַעֲנֽוּכָה׃

‎<span id="028">28</span> ‏וְאָמַרְתָּ֣ אֲלֵיהֶ֗ם זֶ֤ה הַגּוֹי֙ אֲשֶׁ֣ר
לֽוֹא־שָׁמְע֗וּ בְּקוֹל֙ יְהוָ֣ה אֱלֹהָ֔יו וְלֹ֥א לָקְח֖וּ מוּסָ֑ר
אָֽבְדָה֙ הָֽאֱמוּנָ֔ה וְנִכְרְתָ֖ה מִפִּיהֶֽם׃ ס

‎<span id="029">29</span> ‏גָּזִּ֤י נִזְרֵךְ֙ וְֽהַשְׁלִ֔יכִי וּשְׂאִ֥י
עַל־שְׁפָיִ֖ם קִינָ֑ה כִּ֚י מָאַ֣ס יְהוָ֔ה וַיִּטֹּ֖שׁ אֶת־דּ֥וֹר
עֶבְרָתֽוֹ׃

‎<span id="030">30</span> ‏כִּֽי־עָשׂ֨וּ בְנֵי־יְהוּדָ֥ה הָרַ֛ע
בְּעֵינַ֖י נְאֻום־יְהוָ֑ה שָׂ֣מוּ שִׁקּֽוּצֵיהֶ֗ם בַּבַּ֛יִת
אֲשֶׁר־נִקְרָא־שְׁמִ֥י עָלָ֖יו לְטַמְּאֽוֹ׃

‎<span id="031">31</span> ‏וּבָנ֞וּ בָּמ֣וֹת הַתֹּ֗פֶת אֲשֶׁר֙ בְּגֵ֣יא
בֶן־הִנֹּ֔ם לִשְׂרֹ֛ף אֶת־בְּנֵיהֶ֥ם וְאֶת־בְּנֹתֵיהֶ֖ם בָּאֵ֑שׁ אֲשֶׁר֙
לֹ֣א צִוִּ֔יתִי וְלֹ֥א עָלְתָ֖ה עַל־לִבִּֽי׃ ס

‎<span id="032">32</span> ‏לָכֵ֞ן הִנֵּֽה־יָמִ֤ים בָּאִים֙ נְאֻם־יְהוָ֔ה
וְלֹא־יֵאָמֵ֨ר ע֤וֹד הַתֹּ֙פֶת֙ וְגֵ֣יא בֶן־הִנֹּ֔ם כִּ֖י אִם־גֵּ֣יא
הַהֲרֵגָ֑ה וְקָבְר֥וּ בְתֹ֖פֶת מֵאֵ֥ין מָקֽוֹם׃

‎<span id="033">33</span> ‏וְֽהָ֨יְתָ֜ה נִבְלַ֨ת הָעָ֤ם הַזֶּה֙
לְמַֽאֲכָ֔ל לְע֥וֹף הַשָּׁמַ֖יִם וּלְבֶהֱמַ֣ת הָאָ֑רֶץ וְאֵ֖ין
מַחֲרִֽיד׃

‎<span id="034">34</span> ‏וְהִשְׁבַּתִּ֣י׀ מֵעָרֵ֣י יְהוּדָ֗ה
וּמֵֽחֻצוֹת֙ יְר֣וּשָׁלִַ֔ם ק֤וֹל שָׂשׂוֹן֙ וְק֣וֹל שִׂמְחָ֔ה ק֥וֹל
חָתָ֖ן וְק֣וֹל כַּלָּ֑ה כִּ֥י לְחָרְבָּ֖ה תִּהְיֶ֥ה הָאָֽרֶץ׃

1 hadāḇār ’ăšer hāyâ ’el-yirəməyâû mē’ēṯ yəhwâ lē’mōr:

2 ‘ămōḏ bəš<sup>a</sup>‘ar bêṯ yəhwâ wəqārā’ṯā ššām ’eṯ-hadāḇār hazzeh
wə’āmarətā šimə‘û ḏəḇar-yəhwâ kāl-yəhûḏâ habā’îm baššə‘ārîm hā’ēlleh
ləhišət<sup>a</sup>ḥăwōṯ layhwâ: s

3 kōh-’āmar yəhwâ ṣəḇā’wōṯ ’ĕlōhê yiśərā’ēl hêṭîḇû ḏarəḵêḵem
ûm<sup>a</sup>‘aləlêḵem wa’ăšakənâ ’eṯəḵem bammāqwōm hazzeh:

4 ’al-tiḇəṭəḥû lāḵem ’el-diḇərê haššeqer lē’mōr hêḵal yəhwâ hêḵal yəhwâ
hêḵal yəhwâ hēmmâ:

5 kî ’im-hêṭêḇ têṭîḇû ’eṯ-darəḵêḵem wə’eṯ-m<sup>a</sup>‘aləlêḵem
’im-‘āśwō ṯ<sup>a</sup>‘ăśû mišəpāṭ bên ’îš ûḇên rē‘ēhû:

6 gēr yāṯwōm wə’aləmānâ lō’ ṯ<sup>a</sup>‘ăšōqû wəḏām nāqî ’al-tišəpəḵû
bammāqwōm hazzeh wə’<sup>a</sup>ḥărê ’ĕlōhîm ’ăḥērîm lō’ ṯēləḵû
lər<sup>a</sup>‘ lāḵem:

7 wəšikanətî ’eṯəḵem bammāqwōm hazzeh bā’āreṣ ’ăšer nāṯatî la’ăḇwōṯêḵem
ləmin-‘wōlām wə‘aḏ-‘wōlām:

8 hinnēh ’atem bōṭəḥîm lāḵem ‘al-diḇərê haššāqer ləḇilətî hwō‘îl:

9 hăḡānōḇ\| rāṣōḥa wənā’ōf wəhiššāḇē‘a laššeqer wəqaṭṭēr labā‘al
wəhālōḵə ’<sup>a</sup>ḥărê ’ĕlōhîm ’ăḥērîm ’ăšer
lō’-yəḏ<sup>a</sup>‘ətem:

10 ûḇā’ṯem w<sup>a</sup>‘ămaḏətem ləfānay babayiṯ hazzeh ’ăšer
niqərā’-šəmî ‘ālāyw wa’ămarətem niṣṣalənû ləm<sup>a</sup>‘an ‘ăśwōṯ ’ēṯ
kāl-hatwō‘ēḇwōṯ hā’ēlleh:

11 hamə‘āraṯ pāriṣîm hāyâ habayiṯ hazzeh ’ăšer-niqərā’-šəmî ‘ālāyw
bə‘ênêḵem gam ’ānōḵî hinnēh rā’îṯî nə’um-yəhwâ: s

12 kî ləḵû-nā’ ’el-məqwōmî ’ăšer bəšîlwō ’ăšer šikanətî šəmî šām
bāri’šwōnâ ûrə’û ’ēṯ ’ăšer-‘āśîṯî lwō mipənê rā‘aṯ ‘ammî yiśərā’ēl:

13 wə‘atâ y<sup>a</sup>‘an ‘ăśwōṯəḵem ’eṯ-kāl-hamm<sup>a</sup>‘ăśîm
hā’ēlleh nə’um-yəhwâ wā’ăḏabēr ’ălêḵem hašəkēm wəḏabēr wəlō’
šəm<sup>a</sup>‘ətem wā’eqərā’ ’eṯəḵem wəlō’ ‘ănîṯem:

14 wə‘āśîṯî labayiṯ\| ’ăšer niqərā’-šəmî ‘ālāyw ’ăšer ’atem bōṭəḥîm bwō
wəlammāqwōm ’ăšer-nāṯatî lāḵem wəla’ăḇwōṯêḵem ka’ăšer ‘āśîṯî ləšilwō:

15 wəhišəlaḵətî ’eṯəḵem mē‘al pānāy ka’ăšer hišəlaḵətî ’eṯ-kāl-’ăḥêḵem
’ēṯ kāl-zer<sup>a</sup>‘ ’efərāyim: s

16 wə’atâ ’al-tiṯəpallēl\| bə‘aḏ-hā‘ām hazzeh wə’al-tiśśā’
ḇ<sup>a</sup>‘ăḏām rinnâ ûṯəfillâ wə’al-tifəg<sup>a</sup>‘-bî kî-’ênennî
šōmē‘a ’ōṯāḵə:

17 ha’ênəḵā rō’eh mâ hēmmâ ‘ōśîm bə‘ārê yəhûḏâ ûḇəḥuṣwōṯ yərûšālāim:

18 habānîm məlaqqəṭîm ‘ēṣîm wəhā’āḇwōṯ məḇ<sup>a</sup>‘ărîm ’eṯ-hā’ēš
wəhannāšîm lāšwōṯ bāṣēq l<sup>a</sup>‘ăśwōṯ kaûānîm liməleḵeṯ haššāmayim
wəhassēḵə nəsāḵîm lē’lōhîm ’ăḥērîm ləm<sup>a</sup>‘an haḵə‘isēnî:

19 ha’ōṯî hēm maḵə‘isîm nə’um-yəhwâ hălwō’ ’ōṯām ləm<sup>a</sup>‘an
bōšeṯ pənêhem: s

20 lāḵēn kōh-’āmar\| ’ăḏōnāy yəhwōih hinnēh ’apî w<sup>a</sup>ḥămāṯî
niteḵeṯ ’el-hammāqwōm hazzeh ‘al-hā’āḏām wə‘al-habəhēmâ wə‘al-‘ēṣ
haśśāḏeh wə‘al-pərî hā’ăḏāmâ ûḇā‘ărâ wəlō’ ṯiḵəbeh: s

21 kōh ’āmar yəhwâ ṣəḇā’wōṯ ’ĕlōhê yiśərā’ēl ‘ōlwōṯêḵem səfû
‘al-ziḇəḥêḵem wə’iḵəlû ḇāśār:

22 kî lō’-ḏibarətî ’eṯ-’ăḇwōṯêḵem wəlō’ ṣiûîṯîm bəywōm hwōṣî’ hwōṣî’î
’wōṯām mē’ereṣ miṣərāyim ‘al-diḇərê ‘wōlâ wāzāḇ<sup>a</sup>ḥ:

23 kî ’im-’eṯ-hadāḇār hazzeh ṣiûîṯî ’wōṯām lē’mōr šimə‘û ḇəqwōlî
wəhāyîṯî lāḵem lē’lōhîm wə’atem tihəyû-lî lə‘ām wahălaḵətem
bəḵāl-hadereḵə ’ăšer ’ăṣaûeh ’eṯəḵem ləm<sup>a</sup>‘an yîṭaḇ lāḵem:

24 wəlō’ šāmə‘û wəlō’-hiṭṭû ’eṯ-’āzənām wayyēləḵû bəmō‘ēṣwōṯ bišərirûṯ
libām hārā‘ wayyihəyû lə’āḥwōr wəlō’ ləfānîm:

25 ləmin-hayywōm ’ăšer yāṣə’û ’ăḇwōṯêḵem mē’ereṣ miṣərayim ‘aḏ hayywōm
hazzeh wā’ešəl<sup>a</sup>ḥ ’ălêḵem ’eṯ-kāl-‘ăḇāḏay hannəḇî’îm ywōm
hašəkēm wəšālōḥa:

26 wəlwō’ šāmə‘û ’ēlay wəlō’ hiṭṭû ’eṯ-’āzənām wayyaqəšû ’eṯ-‘ārəpām
hērē‘û mē’ăḇwōṯām:

27 wəḏibarətā ’ălêhem ’eṯ-kāl-hadəḇārîm hā’ēlleh wəlō’ yišəmə‘û ’ēleyḵā
wəqārā’ṯā ’ălêhem wəlō’ y<sup>a</sup>‘ănûḵâ:

28 wə’āmarətā ’ălêhem zeh hagwōy ’ăšer lwō’-šāmə‘û bəqwōl yəhwâ ’ĕlōhāyw
wəlō’ lāqəḥû mûsār ’āḇəḏâ hā’ĕmûnâ wəniḵərəṯâ mipîhem: s

29 gāzzî nizərēḵə wəhašəlîḵî ûśə’î ‘al-šəfāyim qînâ kî mā’as yəhwâ
wayyiṭṭōš ’eṯ-dwōr ‘eḇərāṯwō:

30 kî-‘āśû ḇənê-yəhûḏâ hār<sup>a</sup>‘ bə‘ênay nə’uwm-yəhwâ śāmû
šiqqûṣêhem babayiṯ ’ăšer-niqərā’-šəmî ‘ālāyw ləṭammə’wō:

31 ûḇānû bāmwōṯ hatōfeṯ ’ăšer bəḡê’ ḇen-hinnōm liśərōf ’eṯ-bənêhem
wə’eṯ-bənōṯêhem bā’ēš ’ăšer lō’ ṣiûîṯî wəlō’ ‘āləṯâ ‘al-libî: s

32 lāḵēn hinnēh-yāmîm bā’îm nə’um-yəhwâ wəlō’-yē’āmēr ‘wōḏ hatōfeṯ wəḡê’
ḇen-hinnōm kî ’im-gê’ hahărēḡâ wəqāḇərû ḇəṯōfeṯ mē’ên māqwōm:

33 wəhāyəṯâ niḇəlaṯ hā‘ām hazzeh ləma’ăḵāl lə‘wōf haššāmayim ûləḇehĕmaṯ
hā’āreṣ wə’ên m<sup>a</sup>ḥărîḏ:

34 wəhišəbatî\| mē‘ārê yəhûḏâ ûmēḥuṣwōṯ yərûšālaim qwōl śāśwōn wəqwōl
śiməḥâ qwōl ḥāṯān wəqwōl kallâ kî ləḥārəbâ tihəyeh hā’āreṣ:

------------------------------------------------------------------------

[Next: Jeremiah (Yermiyah) Chapter 8](jer008)
