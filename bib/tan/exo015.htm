<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Exodus (Shemot): Exodus (Shemot) Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo015.htm">Polyglot</A>&nbsp;
<A HREF="../kjv/exo015.htm">KJV</A>&nbsp;
<A HREF="../sep/exo015.htm">Sep</A>&nbsp;
<A HREF="../vul/exo015.htm">Vul</A>&nbsp;

<BR>
<BR><A HREF="exo.htm">Exodus (Shemot) Index</A><BR>
&nbsp;
<A HREF="exo014.htm">Previous</A>&nbsp;
<A HREF="exo016.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Exodus (Shemot) Chapter 15</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אָ֣ז יָשִֽׁיר־מֹשֶׁה֩ וּבְנֵ֨י יִשְׂרָאֵ֜ל אֶת־הַשִּׁירָ֤ה הַזֹּאת֙ לַֽיהוָ֔ה וַיֹּאמְר֖וּ לֵאמֹ֑ר אָשִׁ֤ירָה לַֽיהוָה֙ כִּֽי־גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עָזִּ֤י וְזִמְרָת֙ יָ֔הּ וַֽיְהִי־לִ֖י לִֽישׁוּעָ֑ה זֶ֤ה אֵלִי֙ וְאַנְוֵ֔הוּ אֱלֹהֵ֥י אָבִ֖י וַאֲרֹמְמֶֽנְהוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;יְהוָ֖ה אִ֣ישׁ מִלְחָמָ֑ה יְהוָ֖ה שְׁמֽוֹ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;מַרְכְּבֹ֥ת פַּרְעֹ֛ה וְחֵיל֖וֹ יָרָ֣ה בַיָּ֑ם וּמִבְחַ֥ר שָֽׁלִשָׁ֖יו טֻבְּע֥וּ בְיַם־סֽוּף׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;תְּהֹמֹ֖ת יְכַסְיֻ֑מוּ יָרְד֥וּ בִמְצוֹלֹ֖ת כְּמוֹ־אָֽבֶן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;יְמִֽינְךָ֣ יְהוָ֔ה נֶאְדָּרִ֖י בַּכֹּ֑חַ יְמִֽינְךָ֥ יְהוָ֖ה תִּרְעַ֥ץ אוֹיֵֽב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּבְרֹ֥ב גְּאוֹנְךָ֖ תַּהֲרֹ֣ס קָמֶ֑יךָ תְּשַׁלַּח֙ חֲרֹ֣נְךָ֔ יֹאכְלֵ֖מוֹ כַּקַּֽשׁ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּבְר֤וּחַ אַפֶּ֙יךָ֙ נֶ֣עֶרְמוּ מַ֔יִם נִצְּב֥וּ כְמוֹ־נֵ֖ד נֹזְלִ֑ים קָֽפְא֥וּ תְהֹמֹ֖ת בְּלֶב־יָֽם׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אָמַ֥ר אוֹיֵ֛ב אֶרְדֹּ֥ף אַשִּׂ֖יג אֲחַלֵּ֣ק שָׁלָ֑ל תִּמְלָאֵ֣מוֹ נַפְשִׁ֔י אָרִ֣יק חַרְבִּ֔י תּוֹרִישֵׁ֖מוֹ יָדִֽי׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;נָשַׁ֥פְתָּ בְרוּחֲךָ֖ כִּסָּ֣מוֹ יָ֑ם צָֽלֲלוּ֙ כַּֽעוֹפֶ֔רֶת בְּמַ֖יִם אַדִּירִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;מִֽי־כָמֹ֤כָה בָּֽאֵלִם֙ יְהוָ֔ה מִ֥י כָּמֹ֖כָה נֶאְדָּ֣ר בַּקֹּ֑דֶשׁ נוֹרָ֥א תְהִלֹּ֖ת עֹ֥שֵׂה פֶֽלֶא׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;נָטִ֙יתָ֙ יְמִ֣ינְךָ֔ תִּבְלָעֵ֖מוֹ אָֽרֶץ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;נָחִ֥יתָ בְחַסְדְּךָ֖ עַם־ז֣וּ גָּאָ֑לְתָּ נֵהַ֥לְתָּ בְעָזְּךָ֖ אֶל־נְוֵ֥ה קָדְשֶֽׁךָ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;שָֽׁמְע֥וּ עַמִּ֖ים יִרְגָּז֑וּן חִ֣יל אָחַ֔ז יֹשְׁבֵ֖י פְּלָֽשֶׁת׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;אָ֤ז נִבְהֲלוּ֙ אַלּוּפֵ֣י אֱד֔וֹם אֵילֵ֣י מוֹאָ֔ב יֹֽאחֲזֵ֖מוֹ רָ֑עַד נָמֹ֕גוּ כֹּ֖ל יֹשְׁבֵ֥י כְנָֽעַן׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;תִּפֹּ֨ל עֲלֵיהֶ֤ם אֵימָ֙תָה֙ וָפַ֔חַד בִּגְדֹ֥ל זְרוֹעֲךָ֖ יִדְּמ֣וּ כָּאָ֑בֶן עַד־יַעֲבֹ֤ר עַמְּךָ֙ יְהוָ֔ה עַֽד־יַעֲבֹ֖ר עַם־ז֥וּ קָנִֽיתָ׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;תְּבִאֵ֗מוֹ וְתִטָּעֵ֙מוֹ֙ בְּהַ֣ר נַחֲלָֽתְךָ֔ מָכ֧וֹן לְשִׁבְתְּךָ֛ פָּעַ֖לְתָּ יְהוָ֑ה מִקְּדָ֕שׁ אֲדֹנָ֖י כּוֹנְנ֥וּ יָדֶֽיךָ׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;יְהוָ֥ה׀ יִמְלֹ֖ךְ לְעֹלָ֥ם וָעֶֽד׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;כִּ֣י בָא֩ ס֨וּס פַּרְעֹ֜ה בְּרִכְבּ֤וֹ וּבְפָרָשָׁיו֙ בַּיָּ֔ם וַיָּ֧שֶׁב יְהוָ֛ה עֲלֵהֶ֖ם אֶת־מֵ֣י הַיָּ֑ם וּבְנֵ֧י יִשְׂרָאֵ֛ל הָלְכ֥וּ בַיַּבָּשָׁ֖ה בְּת֥וֹךְ הַיָּֽם׃ פ</P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;וַתִּקַּח֩ מִרְיָ֨ם הַנְּבִיאָ֜ה אֲח֧וֹת אַהֲרֹ֛ן אֶת־הַתֹּ֖ף בְּיָדָ֑הּ וַתֵּצֶ֤אןָ כָֽל־הַנָּשִׁים֙ אַחֲרֶ֔יהָ בְּתֻפִּ֖ים וּבִמְחֹלֹֽת׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;וַתַּ֥עַן לָהֶ֖ם מִרְיָ֑ם שִׁ֤ירוּ לַֽיהוָה֙ כִּֽי־גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;וַיַּסַּ֨ע מֹשֶׁ֤ה אֶת־יִשְׂרָאֵל֙ מִיַּם־ס֔וּף וַיֵּצְא֖וּ אֶל־מִדְבַּר־שׁ֑וּר וַיֵּלְכ֧וּ שְׁלֹֽשֶׁת־יָמִ֛ים בַּמִּדְבָּ֖ר וְלֹא־מָ֥צְאוּ מָֽיִם׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וַיָּבֹ֣אוּ מָרָ֔תָה וְלֹ֣א יָֽכְל֗וּ לִשְׁתֹּ֥ת מַ֙יִם֙ מִמָּרָ֔ה כִּ֥י מָרִ֖ים הֵ֑ם עַל־כֵּ֥ן קָרָֽא־שְׁמָ֖הּ מָרָֽה׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;וַיִּלֹּ֧נוּ הָעָ֛ם עַל־מֹשֶׁ֥ה לֵּאמֹ֖ר מַה־נִּשְׁתֶּֽה׃ </P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;וַיִּצְעַ֣ק אֶל־יְהוָ֗ה וַיּוֹרֵ֤הוּ יְהוָה֙ עֵ֔ץ וַיַּשְׁלֵךְ֙ אֶל־הַמַּ֔יִם וַֽיִּמְתְּק֖וּ הַמָּ֑יִם שָׁ֣ם שָׂ֥ם ל֛וֹ חֹ֥ק וּמִשְׁפָּ֖ט וְשָׁ֥ם נִסָּֽהוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;וַיֹּאמֶר֩ אִם־שָׁמ֨וֹעַ תִּשְׁמַ֜ע לְק֣וֹל׀ יְהוָ֣ה אֱלֹהֶ֗יךָ וְהַיָּשָׁ֤ר בְּעֵינָיו֙ תַּעֲשֶׂ֔ה וְהַֽאֲזַנְתָּ֙ לְמִצְוֹתָ֔יו וְשָׁמַרְתָּ֖ כָּל־חֻקָּ֑יו כָּֽל־הַמַּֽחֲלָ֞ה אֲשֶׁר־שַׂ֤מְתִּי בְמִצְרַ֙יִם֙ לֹא־אָשִׂ֣ים עָלֶ֔יךָ כִּ֛י אֲנִ֥י יְהוָ֖ה רֹפְאֶֽךָ׃ ס</P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;וַיָּבֹ֣אוּ אֵילִ֔מָה וְשָׁ֗ם שְׁתֵּ֥ים עֶשְׂרֵ֛ה עֵינֹ֥ת מַ֖יִם וְשִׁבְעִ֣ים תְּמָרִ֑ים וַיַּחֲנוּ־שָׁ֖ם עַל־הַמָּֽיִם׃ </P>
</TD>
<TD WIDTH="50%">
<P>1&nbsp;&#8217;&#257;z y&#257;&#353;&icirc;r-m&#333;&#353;eh &ucirc;&#x1E07;&#601;n&ecirc; yi&#347;&#601;r&#257;&#8217;&#275;l &#8217;e&#x1E6F;-ha&#353;&#353;&icirc;r&acirc; hazz&#333;&#8217;&#x1E6F; layhw&acirc; wayy&#333;&#8217;m&#601;r&ucirc; l&#275;&#8217;m&#333;r &#8217;&#257;&#353;&icirc;r&acirc; layhw&acirc; k&icirc;-&#x1E21;&#257;&#8217;&#333;h g&#257;&#8217;&acirc; s&ucirc;s w&#601;r&#333;&#x1E35;&#601;&#x1E07;w&#333; r&#257;m&acirc; &#x1E07;ayy&#257;m: </P>
<P>2&nbsp;&#8216;&#257;zz&icirc; w&#601;zim&#601;r&#257;&#x1E6F; y&#257;h way&#601;h&icirc;-l&icirc; l&icirc;&#353;&ucirc;&#8216;&acirc; zeh &#8217;&#275;l&icirc; w&#601;&#8217;an&#601;w&#275;h&ucirc; &#8217;&#277;l&#333;h&ecirc; &#8217;&#257;&#x1E07;&icirc; wa&#8217;&#259;r&#333;m&#601;men&#601;h&ucirc;: </P>
<P>3&nbsp;y&#601;hw&acirc; &#8217;&icirc;&#353; mil&#601;&#x1E25;&#257;m&acirc; y&#601;hw&acirc; &#353;&#601;mw&#333;: </P>
<P>4&nbsp;mar&#601;k&#601;&#x1E07;&#333;&#x1E6F; par&#601;&#8216;&#333;h w&#601;&#x1E25;&ecirc;lw&#333; y&#257;r&acirc; &#x1E07;ayy&#257;m &ucirc;mi&#x1E07;&#601;&#x1E25;ar &#353;&#257;li&#353;&#257;yw &#x1E6D;ub&#601;&#8216;&ucirc; &#x1E07;&#601;yam-s&ucirc;f: </P>
<P>5&nbsp;t&#601;h&#333;m&#333;&#x1E6F; y&#601;&#x1E35;as&#601;yum&ucirc; y&#257;r&#601;&#x1E0F;&ucirc; &#x1E07;im&#601;&#x1E63;w&#333;l&#333;&#x1E6F; k&#601;mw&#333;-&#8217;&#257;&#x1E07;en: </P>
<P>6&nbsp;y&#601;m&icirc;n&#601;&#x1E35;&#257; y&#601;hw&acirc; ne&#8217;&#601;d&#257;r&icirc; bak&#333;&#x1E25;a y&#601;m&icirc;n&#601;&#x1E35;&#257; y&#601;hw&acirc; tir&#601;&#8216;a&#x1E63; &#8217;w&#333;y&#275;&#x1E07;: </P>
<P>7&nbsp;&ucirc;&#x1E07;&#601;r&#333;&#x1E07; g&#601;&#8217;w&#333;n&#601;&#x1E35;&#257; tah&#259;r&#333;s q&#257;mey&#x1E35;&#257; t&#601;&#353;all<sup>a</sup>&#x1E25; &#x1E25;&#259;r&#333;n&#601;&#x1E35;&#257; y&#333;&#8217;&#x1E35;&#601;l&#275;mw&#333; kaqqa&#353;: </P>
<P>8&nbsp;&ucirc;&#x1E07;&#601;r&ucirc;&#x1E25;a &#8217;apey&#x1E35;&#257; ne&#8216;er&#601;m&ucirc; mayim ni&#x1E63;&#x1E63;&#601;&#x1E07;&ucirc; &#x1E35;&#601;mw&#333;-n&#275;&#x1E0F; n&#333;z&#601;l&icirc;m q&#257;f&#601;&#8217;&ucirc; &#x1E6F;&#601;h&#333;m&#333;&#x1E6F; b&#601;le&#x1E07;-y&#257;m: </P>
<P>9&nbsp;&#8217;&#257;mar &#8217;w&#333;y&#275;&#x1E07; &#8217;er&#601;d&#333;f &#8217;a&#347;&#347;&icirc;&#x1E21; &#8217;&#259;&#x1E25;all&#275;q &#353;&#257;l&#257;l tim&#601;l&#257;&#8217;&#275;mw&#333; naf&#601;&#353;&icirc; &#8217;&#257;r&icirc;q &#x1E25;ar&#601;b&icirc; tw&#333;r&icirc;&#353;&#275;mw&#333; y&#257;&#x1E0F;&icirc;: </P>
<P>10&nbsp;n&#257;&#353;af&#601;t&#257; &#x1E07;&#601;r&ucirc;&#x1E25;&#259;&#x1E35;&#257; kiss&#257;mw&#333; y&#257;m &#x1E63;&#257;l&#259;l&ucirc; k<sup>a</sup>&#8216;w&#333;fere&#x1E6F; b&#601;mayim &#8217;ad&icirc;r&icirc;m: </P>
<P>11&nbsp;m&icirc;-&#x1E35;&#257;m&#333;&#x1E35;&acirc; b&#257;&#8217;&#275;lim y&#601;hw&acirc; m&icirc; k&#257;m&#333;&#x1E35;&acirc; ne&#8217;&#601;d&#257;r baqq&#333;&#x1E0F;e&#353; nw&#333;r&#257;&#8217; &#x1E6F;&#601;hill&#333;&#x1E6F; &#8216;&#333;&#347;&#275;h fele&#8217;: </P>
<P>12&nbsp;n&#257;&#x1E6D;&icirc;&#x1E6F;&#257; y&#601;m&icirc;n&#601;&#x1E35;&#257; ti&#x1E07;&#601;l&#257;&#8216;&#275;mw&#333; &#8217;&#257;re&#x1E63;: </P>
<P>13&nbsp;n&#257;&#x1E25;&icirc;&#x1E6F;&#257; &#x1E07;&#601;&#x1E25;as&#601;d&#601;&#x1E35;&#257; &#8216;am-z&ucirc; g&#257;&#8217;&#257;l&#601;t&#257; n&#275;hal&#601;t&#257; &#x1E07;&#601;&#8216;&#257;zz&#601;&#x1E35;&#257; &#8217;el-n&#601;w&#275;h q&#257;&#x1E0F;&#601;&#353;e&#x1E35;&#257;: </P>
<P>14&nbsp;&#353;&#257;m&#601;&#8216;&ucirc; &#8216;amm&icirc;m yir&#601;g&#257;z&ucirc;n &#x1E25;&icirc;l &#8217;&#257;&#x1E25;az y&#333;&#353;&#601;&#x1E07;&ecirc; p&#601;l&#257;&#353;e&#x1E6F;: </P>
<P>15&nbsp;&#8217;&#257;z ni&#x1E07;&#601;h&#259;l&ucirc; &#8217;all&ucirc;f&ecirc; &#8217;&#277;&#x1E0F;w&#333;m &#8217;&ecirc;l&ecirc; mw&#333;&#8217;&#257;&#x1E07; y&#333;&#8217;&#x1E25;&#259;z&#275;mw&#333; r&#257;&#8216;a&#x1E0F; n&#257;m&#333;&#x1E21;&ucirc; k&#333;l y&#333;&#353;&#601;&#x1E07;&ecirc; &#x1E35;&#601;n&#257;&#8216;an: </P>
<P>16&nbsp;tip&#333;l &#8216;&#259;l&ecirc;hem &#8217;&ecirc;m&#257;&#x1E6F;&acirc; w&#257;f<sup>a</sup>&#x1E25;a&#x1E0F; bi&#x1E21;&#601;&#x1E0F;&#333;l z&#601;rw&#333;&#8216;&#259;&#x1E35;&#257; yid&#601;m&ucirc; k&#257;&#8217;&#257;&#x1E07;en &#8216;a&#x1E0F;-y<sup>a</sup>&#8216;&#259;&#x1E07;&#333;r &#8216;amm&#601;&#x1E35;&#257; y&#601;hw&acirc; &#8216;a&#x1E0F;-y<sup>a</sup>&#8216;&#259;&#x1E07;&#333;r &#8216;am-z&ucirc; q&#257;n&icirc;&#x1E6F;&#257;: </P>
<P>17&nbsp;t&#601;&#x1E07;i&#8217;&#275;mw&#333; w&#601;&#x1E6F;i&#x1E6D;&#x1E6D;&#257;&#8216;&#275;mw&#333; b&#601;har n<sup>a</sup>&#x1E25;&#259;l&#257;&#x1E6F;&#601;&#x1E35;&#257; m&#257;&#x1E35;w&#333;n l&#601;&#353;i&#x1E07;&#601;t&#601;&#x1E35;&#257; p&#257;&#8216;al&#601;t&#257; y&#601;hw&acirc; miqq&#601;&#x1E0F;&#257;&#353; &#8217;&#259;&#x1E0F;&#333;n&#257;y kw&#333;n&#601;n&ucirc; y&#257;&#x1E0F;ey&#x1E35;&#257;: </P>
<P>18&nbsp;y&#601;hw&acirc;| yim&#601;l&#333;&#x1E35;&#601; l&#601;&#8216;&#333;l&#257;m w&#257;&#8216;e&#x1E0F;: </P>
<P>19&nbsp;k&icirc; &#x1E07;&#257;&#8217; s&ucirc;s par&#601;&#8216;&#333;h b&#601;ri&#x1E35;&#601;bw&#333; &ucirc;&#x1E07;&#601;f&#257;r&#257;&#353;&#257;yw bayy&#257;m wayy&#257;&#353;e&#x1E07; y&#601;hw&acirc; &#8216;&#259;l&#275;hem &#8217;e&#x1E6F;-m&ecirc; hayy&#257;m &ucirc;&#x1E07;&#601;n&ecirc; yi&#347;&#601;r&#257;&#8217;&#275;l h&#257;l&#601;&#x1E35;&ucirc; &#x1E07;ayyab&#257;&#353;&acirc; b&#601;&#x1E6F;w&#333;&#x1E35;&#601; hayy&#257;m: f</P>
<P>20&nbsp;watiqq<sup>a</sup>&#x1E25; mir&#601;y&#257;m hann&#601;&#x1E07;&icirc;&#8217;&acirc; &#8217;&#259;&#x1E25;w&#333;&#x1E6F; &#8217;ah&#259;r&#333;n &#8217;e&#x1E6F;-hat&#333;f b&#601;y&#257;&#x1E0F;&#257;h wat&#275;&#x1E63;e&#8217;n&#257; &#x1E35;&#257;l-hann&#257;&#353;&icirc;m &#8217;<sup>a</sup>&#x1E25;&#259;reyh&#257; b&#601;&#x1E6F;up&icirc;m &ucirc;&#x1E07;im&#601;&#x1E25;&#333;l&#333;&#x1E6F;: </P>
<P>21&nbsp;wat<sup>a</sup>&#8216;an l&acirc;em mir&#601;y&#257;m &#353;&icirc;r&ucirc; layhw&acirc; k&icirc;-&#x1E21;&#257;&#8217;&#333;h g&#257;&#8217;&acirc; s&ucirc;s w&#601;r&#333;&#x1E35;&#601;&#x1E07;w&#333; r&#257;m&acirc; &#x1E07;ayy&#257;m: s</P>
<P>22&nbsp;wayyass<sup>a</sup>&#8216; m&#333;&#353;eh &#8217;e&#x1E6F;-yi&#347;&#601;r&#257;&#8217;&#275;l m&icirc;yam-s&ucirc;f wayy&#275;&#x1E63;&#601;&#8217;&ucirc; &#8217;el-mi&#x1E0F;&#601;bar-&#353;&ucirc;r wayy&#275;l&#601;&#x1E35;&ucirc; &#353;&#601;l&#333;&#353;e&#x1E6F;-y&#257;m&icirc;m bammi&#x1E0F;&#601;b&#257;r w&#601;l&#333;&#8217;-m&#257;&#x1E63;&#601;&#8217;&ucirc; m&#257;yim: </P>
<P>23&nbsp;wayy&#257;&#x1E07;&#333;&#8217;&ucirc; m&#257;r&#257;&#x1E6F;&acirc; w&#601;l&#333;&#8217; y&#257;&#x1E35;&#601;l&ucirc; li&#353;&#601;t&#333;&#x1E6F; mayim mimm&#257;r&acirc; k&icirc; m&#257;r&icirc;m h&#275;m &#8216;al-k&#275;n q&#257;r&#257;&#8217;-&#353;&#601;m&#257;h m&#257;r&acirc;: </P>
<P>24&nbsp;wayyill&#333;n&ucirc; h&#257;&#8216;&#257;m &#8216;al-m&#333;&#353;eh ll&#275;&#8217;m&#333;r mah-nni&#353;&#601;teh: </P>
<P>25&nbsp;wayyi&#x1E63;&#601;&#8216;aq &#8217;el-y&#601;hw&acirc; wayyw&#333;r&#275;h&ucirc; y&#601;hw&acirc; &#8216;&#275;&#x1E63; wayya&#353;&#601;l&#275;&#x1E35;&#601; &#8217;el-hammayim wayyim&#601;t&#601;q&ucirc; hamm&#257;yim &#353;&#257;m &#347;&#257;m lw&#333; &#x1E25;&#333;q &ucirc;mi&#353;&#601;p&#257;&#x1E6D; w&#601;&#353;&#257;m niss&acirc;&ucirc;: </P>
<P>26&nbsp;wayy&#333;&#8217;mer &#8217;im-&#353;&#257;mw&#333;&#8216;a ti&#353;&#601;m<sup>a</sup>&#8216; l&#601;qw&#333;l| y&#601;hw&acirc; &#8217;&#277;l&#333;hey&#x1E35;&#257; w&#601;hayy&#257;&#353;&#257;r b&#601;&#8216;&ecirc;n&#257;yw t<sup>a</sup>&#8216;&#259;&#347;eh w&#601;ha&#8217;&#259;zan&#601;t&#257; l&#601;mi&#x1E63;&#601;w&#333;&#x1E6F;&#257;yw w&#601;&#353;&#257;mar&#601;t&#257; k&#257;l-&#x1E25;uqq&#257;yw k&#257;l-hamm<sup>a</sup>&#x1E25;&#259;l&acirc; &#8217;&#259;&#353;er-&#347;am&#601;t&icirc; &#x1E07;&#601;mi&#x1E63;&#601;rayim l&#333;&#8217;-&#8217;&#257;&#347;&icirc;m &#8216;&#257;ley&#x1E35;&#257; k&icirc; &#8217;&#259;n&icirc; y&#601;hw&acirc; r&#333;f&#601;&#8217;e&#x1E35;&#257;: s</P>
<P>27&nbsp;wayy&#257;&#x1E07;&#333;&#8217;&ucirc; &#8217;&ecirc;lim&acirc; w&#601;&#353;&#257;m &#353;&#601;t&ecirc;m &#8216;e&#347;&#601;r&#275;h &#8216;&ecirc;n&#333;&#x1E6F; mayim w&#601;&#353;i&#x1E07;&#601;&#8216;&icirc;m t&#601;m&#257;r&icirc;m wayy<sup>a</sup>&#x1E25;&#259;n&ucirc;-&#353;&#257;m &#8216;al-hamm&#257;yim: </P>
</TD>
</TABLE>
<P><HR>
<CENTER>
<A HREF="exo016.htm">Next: Exodus (Shemot) Chapter 16</A></CENTER>
</BODY>
</HTML>
