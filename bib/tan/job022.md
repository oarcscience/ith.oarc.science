[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job022)  [KJV](../kjv/job022)  [Sep](../sep/job022) 
[Vul](../vul/job022)   
  
[Job (Iyov) Index](job)  
  [Previous](job021)  [Next](job023) 

------------------------------------------------------------------------

### Tanach (Hebrew): Job (Iyov) Chapter 22

‎<span id="001">1</span> ‏וַ֭יַּעַן אֱלִיפַ֥ז הַֽתֵּמָנִ֗י וַיֹּאמַֽר׃

‎<span id="002">2</span> ‏הַלְאֵ֥ל יִסְכָּן־גָּ֑בֶר כִּֽי־יִסְכֹּ֖ן
עָלֵ֣ימוֹ מַשְׂכִּֽיל׃

‎<span id="003">3</span> ‏הַחֵ֣פֶץ לְ֭שַׁדַּי כִּ֣י תִצְדָּ֑ק
וְאִם־בֶּ֝֗צַע כִּֽי־תַתֵּ֥ם דְּרָכֶֽיךָ׃

‎<span id="004">4</span> ‏הֲֽ֭מִיִּרְאָ֣תְךָ יֹכִיחֶ֑ךָ יָב֥וֹא
עִ֝מְּךָ֗ בַּמִּשְׁפָּֽט׃

‎<span id="005">5</span> ‏הֲלֹ֣א רָעָֽתְךָ֣ רַבָּ֑ה וְאֵֽין־קֵ֝֗ץ
לַעֲוֹנֹתֶֽיךָ׃

‎<span id="006">6</span> ‏כִּֽי־תַחְבֹּ֣ל אַחֶ֣יךָ חִנָּ֑ם וּבִגְדֵ֖י
עֲרוּמִּ֣ים תַּפְשִֽׁיט׃

‎<span id="007">7</span> ‏לֹא־מַ֭יִם עָיֵ֣ף תַּשְׁקֶ֑ה וּ֝מֵרָעֵ֗ב
תִּֽמְנַֽע־לָֽחֶם׃

‎<span id="008">8</span> ‏וְאִ֣ישׁ זְ֭רוֹעַ ל֣וֹ הָאָ֑רֶץ וּנְשׂ֥וּא
פָ֝נִ֗ים יֵ֣שֶׁב בָּֽהּ׃

‎<span id="009">9</span> ‏אַ֭לְמָנוֹת שִׁלַּ֣חְתָּ רֵיקָ֑ם וּזְרֹע֖וֹת
יְתֹמִ֣ים יְדֻכָּֽא׃

‎<span id="010">10</span> ‏עַל־כֵּ֭ן סְבִיבוֹתֶ֣יךָ פַחִ֑ים
וִֽ֝יבַהֶלְךָ פַּ֣חַד פִּתְאֹֽם׃

‎<span id="011">11</span> ‏אוֹ־חֹ֥שֶׁךְ לֹֽא־תִרְאֶ֑ה וְֽשִׁפְעַת־מַ֥יִם
תְּכַסֶּֽךָּ׃

‎<span id="012">12</span> ‏הֲ‍ֽלֹא־אֱ֭לוֹהַּ גֹּ֣בַהּ שָׁמָ֑יִם וּרְאֵ֤ה
רֹ֖אשׁ<sup>3</sup> כּוֹכָבִ֣ים כִּי־רָֽמּוּ׃

‎<span id="013">13</span> ‏וְֽ֭אָמַרְתָּ מַה־יָּ֣דַֽע אֵ֑ל הַבְעַ֖ד
עֲרָפֶ֣ל יִשְׁפּֽוֹט׃

‎<span id="014">14</span> ‏עָבִ֣ים סֵֽתֶר־ל֖וֹ וְלֹ֣א יִרְאֶ֑ה וְח֥וּג
שָׁ֝מַ֗יִם יִתְהַלָּֽךְ׃

‎<span id="015">15</span> ‏הַאֹ֣רַח עוֹלָ֣ם תִּשְׁמֹ֑ר אֲשֶׁ֖ר דָּרְכ֣וּ
מְתֵי־אָֽוֶן׃

‎<span id="016">16</span> ‏אֲשֶֽׁר־קֻמְּט֥וּ וְלֹא־עֵ֑ת נָ֝הָ֗ר יוּצַ֥ק
יְסוֹדָֽם׃

‎<span id="017">17</span> ‏הָאֹמְרִ֣ים לָ֭אֵל ס֣וּר מִמֶּ֑נּוּ
וּמַה־יִּפְעַ֖ל שַׁדַּ֣י לָֽמוֹ׃

‎<span id="018">18</span> ‏וְה֤וּא מִלֵּ֣א בָתֵּיהֶ֣ם ט֑וֹב וַעֲצַ֥ת
רְ֝שָׁעִ֗ים רָ֣חֲקָה מֶֽנִּי׃

‎<span id="019">19</span> ‏יִרְא֣וּ צַדִּיקִ֣ים וְיִשְׂמָ֑חוּ וְ֝נָקִ֗י
יִלְעַג־לָֽמוֹ׃

‎<span id="020">20</span> ‏אִם־לֹ֣א נִכְחַ֣ד קִימָ֑נוּ וְ֝יִתְרָ֗ם
אָ֣כְלָה אֵֽשׁ׃

‎<span id="021">21</span> ‏הַסְכֶּן־נָ֣א עִמּ֑וֹ וּשְׁלם<sup>1</sup>
בָּ֝הֶ֗ם תְּֽבוֹאַתְךָ֥<sup>3</sup> טוֹבָֽה׃

‎<span id="022">22</span> ‏קַח־נָ֣א מִפִּ֣יו תּוֹרָ֑ה וְשִׂ֥ים
אֲ֝מָרָ֗יו בִּלְבָבֶֽךָ׃

‎<span id="023">23</span> ‏אִם־תָּשׁ֣וּב עַד־שַׁ֭דַּי תִּבָּנֶ֑ה
תַּרְחִ֥יק עַ֝וְלָ֗ה מֵאָהֳלֶֽךָ׃

‎<span id="024">24</span> ‏וְשִׁית־עַל־עָפָ֥ר בָּ֑צֶר וּבְצ֖וּר
נְחָלִ֣ים אוֹפִֽיר׃

‎<span id="025">25</span> ‏וְהָיָ֣ה שַׁדַּ֣י בְּצָרֶ֑יךָ וְכֶ֖סֶף
תּוֹעָפ֣וֹת לָֽךְ׃

‎<span id="026">26</span> ‏כִּי־אָ֭ז עַל־שַׁדַּ֣י תִּתְעַנָּ֑ג
וְתִשָּׂ֖א אֶל־אֱל֣וֹהַּ פָּנֶֽיךָ׃

‎<span id="027">27</span> ‏תַּעְתִּ֣יר אֵ֭לָיו וְיִשְׁמָעֶ֑ךָּ
וּנְדָרֶ֥יךָ תְשַׁלֵּֽם׃

‎<span id="028">28</span> ‏וְֽתִגְזַר־א֖וֹמֶר וְיָ֣קָם לָ֑ךְ
וְעַל־דְּ֝רָכֶ֗יךָ נָ֣גַֽהּ אֽוֹר׃

‎<span id="029">29</span> ‏כִּֽי־הִ֭שְׁפִּילוּ וַתֹּ֣אמֶר גֵּוָ֑ה
וְשַׁ֖ח עֵינַ֣יִם יוֹשִֽׁעַ׃

‎<span id="030">30</span> ‏יְֽמַלֵּ֥ט<sup>1</sup> אִֽי־נָקִ֑י
וְ֝נִמְלַ֗ט בְּבֹ֣ר כַּפֶּֽיךָ׃ פ

1 wayy<sup>a</sup>‘an ’ĕlîfaz hatēmānî wayyō’mar:

2 halə’ēl yisəkān-gāḇer kî-yisəkōn ‘ālêmwō maśəkîl:

3 h<sup>a</sup>ḥēfeṣ ləšaday kî ṯiṣədāq wə’im-beṣ<sup>a</sup>‘ kî-ṯatēm
dərāḵeyḵā:

4 hămîyirə’āṯəḵā yōḵîḥeḵā yāḇwō’ ‘imməḵā bammišəpāṭ:

5 hălō’ rā‘āṯəḵā rabâ wə’ên-qēṣ l<sup>a</sup>‘ăwōnōṯeyḵā:

6 kî-ṯ<sup>a</sup>ḥəbōl ’<sup>a</sup>ḥeyḵā ḥinnām ûḇiḡəḏê ‘ărûmmîm
tafəšîṭ:

7 lō’-mayim ‘āyēf tašəqeh ûmērā‘ēḇ timən<sup>a</sup>‘-lāḥem:

8 wə’îš zərwō‘a lwō hā’āreṣ ûnəśû’ fānîm yēšeḇ bāh:

9 ’aləmānwōṯ šill<sup>a</sup>ḥətā rêqām ûzərō‘wōṯ yəṯōmîm yəḏukā’:

10 ‘al-kēn səḇîḇwōṯeyḵā f<sup>a</sup>ḥîm wîḇaheləḵā p<sup>a</sup>ḥaḏ
piṯə’ōm:

11 ’wō-ḥōšeḵə lō’-ṯirə’eh wəšifə‘aṯ-mayim təḵasseḵḵā:

12 hă‍lō’-’ĕlwōhha gōḇ<sup>a</sup>h šāmāyim ûrə’ēh rō’š<sup>3</sup>
kwōḵāḇîm kî-rāmmû:

13 wə’āmarətā mah-yyāḏ<sup>a</sup>‘ ’ēl haḇə‘aḏ ‘ărāfel yišəpwōṭ:

14 ‘āḇîm sēṯer-lwō wəlō’ yirə’eh wəḥûḡ šāmayim yiṯəhallāḵə:

15 ha’ōr<sup>a</sup>ḥ ‘wōlām tišəmōr ’ăšer dārəḵû məṯê-’āwen:

16 ’ăšer-qumməṭû wəlō’-‘ēṯ nâār yûṣaq yəswōḏām:

17 hā’ōmərîm lā’ēl sûr mimmennû ûmah-yyifə‘al šaday lāmwō:

18 wəhû’ millē’ ḇātêhem ṭwōḇ w<sup>a</sup>‘ăṣaṯ rəšā‘îm rāḥăqâ mennî:

19 yirə’û ṣadîqîm wəyiśəmāḥû wənāqî yilə‘aḡ-lāmwō:

20 ’im-lō’ niḵəḥaḏ qîmānû wəyiṯərām ’āḵəlâ ’ēš:

21 hasəken-nā’ ‘immwō ûšəlm<sup>1</sup> bâem təḇwō’aṯəḵā<sup>3</sup>
ṭwōḇâ:

22 q<sup>a</sup>ḥ-nā’ mipîw twōrâ wəśîm ’ămārāyw biləḇāḇeḵā:

23 ’im-tāšûḇ ‘aḏ-šaday tibāneh tarəḥîq ‘awəlâ mē’âŏleḵā:

24 wəšîṯ-‘al-‘āfār bāṣer ûḇəṣûr nəḥālîm ’wōfîr:

25 wəhāyâ šaday bəṣāreyḵā wəḵesef twō‘āfwōṯ lāḵə:

26 kî-’āz ‘al-šaday tiṯə‘annāḡ wəṯiśśā’ ’el-’ĕlwōhha pāneyḵā:

27 t<sup>a</sup>‘ətîr ’ēlāyw wəyišəmā‘eḵḵā ûnəḏāreyḵā ṯəšallēm:

28 wəṯiḡəzar-’wōmer wəyāqām lāḵə wə‘al-dərāḵeyḵā nāḡ<sup>a</sup>h ’wōr:

29 kî-hišəpîlû watō’mer gēwâ wəš<sup>a</sup>ḥ ‘ênayim ywōši‘a:

30 yəmallēṭ<sup>1</sup> ’î-nāqî wəniməlaṭ bəḇōr kapeyḵā: f

------------------------------------------------------------------------

[Next: Job (Iyov) Chapter 23](job023)
