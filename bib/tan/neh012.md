[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/neh012)  [KJV](../kjv/neh012.md) 
[Vul](../vul/neh012.md)   
  
[Nehemiah (Nechemiyah) Index](neh.md)  
  [Previous](neh011)  [Next](neh013.md) 

------------------------------------------------------------------------

### Tanach (Hebrew): Nehemiah (Nechemiyah) Chapter 12

‎<span id="001">1</span> ‏וְאֵ֙לֶּה֙ הַכֹּהֲנִ֣ים וְהַלְוִיִּ֔ם אֲשֶׁ֥ר
עָל֛וּ עִם־זְרֻבָּבֶ֥ל בֶּן־שְׁאַלְתִּיאֵ֖ל וְיֵשׁ֑וּעַ שְׂרָיָ֥ה
יִרְמְיָ֖ה עֶזְרָֽא׃

‎<span id="002">2</span> ‏אֲמַרְיָ֥ה מַלּ֖וּךְ חַטּֽוּשׁ׃

‎<span id="003">3</span> ‏שְׁכַנְיָ֥ה רְחֻ֖ם מְרֵמֹֽת׃

‎<span id="004">4</span> ‏עִדּ֥וֹא גִנְּת֖וֹי אֲבִיָּֽה׃

‎<span id="005">5</span> ‏מִיָּמִ֥ין מַֽעַדְיָ֖ה בִּלְגָּֽה׃

‎<span id="006">6</span> ‏שְׁמַֽעְיָ֥ה וְיוֹיָרִ֖יב יְדַֽעְיָֽה׃

‎<span id="007">7</span> ‏סַלּ֣וּ עָמ֔וֹק חִלְקִיָּ֖ה יְדַֽעְיָ֑ה
אֵ֣לֶּה רָאשֵׁ֧י הַכֹּהֲנִ֛ים וַאֲחֵיהֶ֖ם בִּימֵ֥י יֵשֽׁוּעַ׃ פ

‎<span id="008">8</span> ‏וְהַלְוִיִּ֗ם יֵשׁ֧וּעַ בִּנּ֛וּי קַדְמִיאֵ֥ל
שֵׁרֵבְיָ֖ה יְהוּדָ֣ה מַתַּנְיָ֑ה עַֽל־הֻיְּד֖וֹת ה֥וּא
וְאֶחָֽיו׃<sup>3</sup>

‎<span id="009">9</span> ‏וּבַקְבֻּֽקְיָ֨ה וענו וְעֻנִּ֧י אֲחֵיהֶ֛ם
לְנֶגְדָּ֖ם לְמִשְׁמָרֽוֹת׃

‎<span id="010">10</span> ‏וְיֵשׁ֖וּעַ הוֹלִ֣יד אֶת־יֽוֹיָקִ֑ים
וְיֽוֹיָקִים֙ הוֹלִ֣יד אֶת־אֶלְיָשִׁ֔יב וְאֶלְיָשִׁ֖יב אֶת־יוֹיָדָֽע׃

‎<span id="011">11</span> ‏וְיוֹיָדָע֙ הוֹלִ֣יד אֶת־יוֹנָתָ֔ן
וְיוֹנָתָ֖ן הוֹלִ֥יד אֶת־יַדּֽוּעַ׃

‎<span id="012">12</span> ‏וּבִימֵי֙ יֽוֹיָקִ֔ים הָי֥וּ כֹהֲנִ֖ים
רָאשֵׁ֣י הָאָב֑וֹת לִשְׂרָיָ֣ה מְרָיָ֔ה לְיִרְמְיָ֖ה חֲנַנְיָֽה׃

‎<span id="013">13</span> ‏לְעֶזְרָ֣א מְשֻׁלָּ֔ם לַאֲמַרְיָ֖ה
יְהוֹחָנָֽן׃

‎<span id="014">14</span> ‏למלוכי לִמְלִ֙יכוּ֙ יֽוֹנָתָ֔ן לִשְׁבַנְיָ֖ה
יוֹסֵֽף׃

‎<span id="015">15</span> ‏לְחָרִ֣ם עַדְנָ֔א לִמְרָי֖וֹת חֶלְקָֽי׃

‎<span id="016">16</span> ‏לעדיא לְעִדּ֥וֹא זְכַרְיָ֖ה לְגִנְּת֥וֹן
מְשֻׁלָּֽם׃

‎<span id="017">17</span> ‏לַאֲבִיָּ֖ה זִכְרִ֑י לְמִ֨נְיָמִ֔ין
לְמוֹעַדְיָ֖ה פִּלְטָֽי׃

‎<span id="018">18</span> ‏לְבִלְגָּ֣ה שַׁמּ֔וּעַ לִֽשְׁמַעְיָ֖ה
יְהוֹנָתָֽן׃

‎<span id="019">19</span> ‏וּלְיוֹיָרִ֣יב מַתְּנַ֔י לִֽידַֽעְיָ֖ה
עֻזִּֽי׃

‎<span id="020">20</span> ‏לְסַלַּ֥י קַלָּ֖י לְעָמ֥וֹק עֵֽבֶר׃

‎<span id="021">21</span> ‏לְחִלְקִיָּ֣ה חֲשַׁבְיָ֔ה לִֽידַֽעְיָ֖ה
נְתַנְאֵֽל׃

‎<span id="022">22</span> ‏הַלְוִיִּם֩ בִּימֵ֨י אֶלְיָשִׁ֜יב יוֹיָדָ֤ע
וְיוֹחָנָן֙ וְיַדּ֔וּעַ כְּתוּבִ֖ים רָאשֵׁ֣י אָב֑וֹת וְהַכֹּ֣הֲנִ֔ים
עַל־מַלְכ֖וּת דָּרְיָ֥וֶשׁ הַפָּֽרְסִֽי׃ פ

‎<span id="023">23</span> ‏בְּנֵ֤י לֵוִי֙ רָאשֵׁ֣י הָֽאָב֔וֹת
כְּתוּבִ֕ים עַל־סֵ֖פֶר דִּבְרֵ֣י הַיָּמִ֑ים וְעַד־יְמֵ֖י יֽוֹחָנָ֥ן
בֶּן־אֶלְיָשִֽׁיב׃

‎<span id="024">24</span> ‏וְרָאשֵׁ֣י הַ֠לְוִיִּם חֲשַׁבְיָ֨ה
שֵֽׁרֵבְיָ֜ה וְיֵשׁ֤וּעַ בֶּן־קַדְמִיאֵל֙ וַאֲחֵיהֶ֣ם לְנֶגְדָּ֔ם
לְהַלֵּ֣ל לְהוֹד֔וֹת בְּמִצְוַ֖ת דָּוִ֣יד אִישׁ־הָאֱלֹהִ֑ים מִשְׁמָ֖ר
לְעֻמַּ֥ת מִשְׁמָֽר׃

‎<span id="025">25</span> ‏מַתַּנְיָ֧ה וּבַקְבֻּֽקְיָ֛ה עֹבַדְיָ֥ה
מְשֻׁלָּ֖ם טַלְמ֣וֹן עַקּ֑וּב שֹׁמְרִ֤ים שֽׁוֹעֲרִים֙ מִשְׁמָ֔ר
בַּאֲסֻפֵּ֖י הַשְּׁעָרִֽים׃

‎<span id="026">26</span> ‏אֵ֕לֶּה בִּימֵ֛י יוֹיָקִ֥ים בֶּן־יֵשׁ֖וּעַ
בֶּן־יוֹצָדָ֑ק וּבִימֵי֙ נְחֶמְיָ֣ה הַפֶּחָ֔ה וְעֶזְרָ֥א הַכֹּהֵ֖ן
הַסּוֹפֵֽר׃ פ

‎<span id="027">27</span> ‏וּבַחֲנֻכַּ֞ת חוֹמַ֣ת יְרוּשָׁלִַ֗ם
בִּקְשׁ֤וּ אֶת־הַלְוִיִּם֙ מִכָּל־מְק֣וֹמֹתָ֔ם לַהֲבִיאָ֖ם
לִֽירוּשָׁלִָ֑ם לַעֲשֹׂ֨ת חֲנֻכָּ֤ה וְשִׂמְחָה֙ וּבְתוֹד֣וֹת וּבְשִׁ֔יר
מְצִלְתַּ֖יִם נְבָלִ֥ים וּבְכִנֹּרֽוֹת׃

‎<span id="028">28</span> ‏וַיֵּאָ֣סְפ֔וּ בְּנֵ֖י הַמְשֹׁרְרִ֑ים
וּמִן־הַכִּכָּר֙ סְבִיב֣וֹת יְרוּשָׁלִַ֔ם וּמִן־חַצְרֵ֖י נְטֹפָתִֽי׃

‎<span id="029">29</span> ‏וּמִבֵּית֙ הַגִּלְגָּ֔ל וּמִשְּׂד֥וֹת גֶּ֖בַע
וְעַזְמָ֑וֶת כִּ֣י חֲצֵרִ֗ים בָּנ֤וּ לָהֶם֙ הַמְשֹׁ֣רֲרִ֔ים סְבִיב֖וֹת
יְרוּשָׁלִָֽם׃

‎<span id="030">30</span> ‏וַיִּֽטַּהֲר֔וּ הַכֹּהֲנִ֖ים וְהַלְוִיִּ֑ם
וַֽיְטַהֲרוּ֙ אֶת־הָעָ֔ם וְאֶת־הַשְּׁעָרִ֖ים וְאֶֽת־הַחוֹמָֽה׃

‎<span id="031">31</span> ‏וָאַעֲלֶה֙ אֶת־שָׂרֵ֣י יְהוּדָ֔ה מֵעַ֖ל
לַחוֹמָ֑ה וָאַעֲמִ֡ידָה שְׁתֵּ֣י תוֹדֹת֩ גְּדוֹלֹ֨ת וְתַהֲלֻכֹ֤ת
לַיָּמִין֙ מֵעַ֣ל לַחוֹמָ֔ה לְשַׁ֖עַר הָאַשְׁפֹּֽת׃

‎<span id="032">32</span> ‏וַיֵּ֤לֶךְ אַחֲרֵיהֶם֙ הוֹשַׁ֣עְיָ֔ה וַחֲצִ֖י
שָׂרֵ֥י יְהוּדָֽה׃

‎<span id="033">33</span> ‏וַעֲזַרְיָ֥ה עֶזְרָ֖א וּמְשֻׁלָּֽם׃

‎<span id="034">34</span> ‏יְהוּדָה֙ וּבִנְיָמִ֔ן וּֽשְׁמַֽעְיָ֖ה
וְיִרְמְיָֽה׃ ס

‎<span id="035">35</span> ‏וּמִבְּנֵ֥י הַכֹּהֲנִ֖ים בַּחֲצֹצְר֑וֹת
זְכַרְיָ֨ה בֶן־יֽוֹנָתָ֜ן בֶּן־שְׁמַֽעְיָ֗ה בֶּן־מַתַּנְיָה֙
בֶּן־מִ֣יכָיָ֔ה בֶּן־זַכּ֖וּר בֶּן־אָסָֽף׃

‎<span id="036">36</span> ‏וְֽאֶחָ֡יו שְֽׁמַעְיָ֡ה וַעֲזַרְאֵ֡ל
מִֽלֲלַ֡י גִּֽלֲלַ֡י מָעַ֞י נְתַנְאֵ֤ל וִֽיהוּדָה֙ חֲנָ֔נִי
בִּכְלֵי־שִׁ֥יר דָּוִ֖יד אִ֣ישׁ הָאֱלֹהִ֑ים וְעֶזְרָ֥א הַסּוֹפֵ֖ר
לִפְנֵיהֶֽם׃

‎<span id="037">37</span> ‏וְעַל֩ שַׁ֨עַר הָעַ֜יִן וְנֶגְדָּ֗ם עָלוּ֙
עַֽל־מַעֲלוֹת֙ עִ֣יר דָּוִ֔יד בַּֽמַּעֲלֶ֖ה לַחוֹמָ֑ה מֵעַל֙ לְבֵ֣ית
דָּוִ֔יד וְעַ֛ד שַׁ֥עַר הַמַּ֖יִם מִזְרָֽח׃

‎<span id="038">38</span> ‏וְהַתּוֹדָ֧ה הַשֵּׁנִ֛ית הַהוֹלֶ֥כֶת לְמ֖וֹאל
וַאֲנִ֣י אַחֲרֶ֑יהָ וַחֲצִ֨י הָעָ֜ם מֵעַ֣ל לְהַחוֹמָ֗ה מֵעַל֙
לְמִגְדַּ֣ל הַתַּנּוּרִ֔ים וְעַ֖ד הַחוֹמָ֥ה הָרְחָבָֽה׃

‎<span id="039">39</span> ‏וּמֵעַ֣ל לְשַֽׁעַר־אֶ֠פְרַיִם וְעַל־שַׁ֨עַר
הַיְשָׁנָ֜ה וְעַל־שַׁ֣עַר הַדָּגִ֗ים וּמִגְדַּ֤ל חֲנַנְאֵל֙ וּמִגְדַּ֣ל
הַמֵּאָ֔ה וְעַ֖ד שַׁ֣עַר הַצֹּ֑אן<sup>3</sup> וְעָ֣מְד֔וּ בְּשַׁ֖עַר
הַמַּטָּרָֽה׃

‎<span id="040">40</span> ‏וַֽתַּעֲמֹ֛דְנָה שְׁתֵּ֥י הַתּוֹדֹ֖ת בְּבֵ֣ית
הָאֱלֹהִ֑ים וַאֲנִ֕י וַחֲצִ֥י הַסְּגָנִ֖ים עִמִּֽי׃

‎<span id="041">41</span> ‏וְהַכֹּהֲנִ֡ים אֶלְיָקִ֡ים מַעֲשֵׂיָ֡ה
מִ֠נְיָמִין מִיכָיָ֧ה אֶלְיוֹעֵינַ֛י זְכַרְיָ֥ה חֲנַנְיָ֖ה
בַּחֲצֹצְרֽוֹת׃

‎<span id="042">42</span> ‏וּמַעֲשֵׂיָ֨ה וּֽשְׁמַֽעְיָ֜ה וְאֶלְעָזָ֧ר
וְעֻזִּ֛י וִֽיהוֹחָנָ֥ן וּמַלְכִּיָּ֖ה וְעֵילָ֣ם וָעָ֑זֶר
וַיַּשְׁמִ֙יעוּ֙ הַמְשֹׁ֣רְרִ֔ים וְיִֽזְרַחְיָ֖ה הַפָּקִֽיד׃

‎<span id="043">43</span> ‏וַיִּזְבְּח֣וּ בַיּוֹם־הַ֠הוּא זְבָחִ֨ים
גְּדוֹלִ֜ים וַיִּשְׂמָ֗חוּ כִּ֤י הָאֱלֹהִים֙ שִׂמְּחָם֙ שִׂמְחָ֣ה
גְדוֹלָ֔ה וְגַ֧ם הַנָּשִׁ֛ים וְהַיְלָדִ֖ים שָׂמֵ֑חוּ וַתִּשָּׁמַ֛ע
שִׂמְחַ֥ת יְרוּשָׁלִַ֖ם מֵרָחֽוֹק׃

‎<span id="044">44</span> ‏וַיִּפָּקְד֣וּ בַיּוֹם֩ הַה֨וּא אֲנָשִׁ֜ים
עַל־הַנְּשָׁכ֗וֹת לָא֨וֹצָר֥וֹת לַתְּרוּמוֹת֮ לָרֵאשִׁ֣ית
וְלַמַּֽעַשְׂרוֹת֒ לִכְנ֨וֹס בָּהֶ֜ם לִשְׂדֵ֤י הֶעָרִים֙ מְנָא֣וֹת
הַתּוֹרָ֔ה לַכֹּהֲנִ֖ים וְלַלְוִיִּ֑ם כִּ֚י שִׂמְחַ֣ת יְהוּדָ֔ה
עַל־הַכֹּהֲנִ֥ים וְעַל־הַלְוִיִּ֖ם הָעֹמְדִֽים׃

‎<span id="045">45</span> ‏וַֽיִּשְׁמְר֞וּ מִשְׁמֶ֤רֶת אֱלֹֽהֵיהֶם֙
וּמִשְׁמֶ֣רֶת הַֽטָּהֳרָ֗ה וְהַמְשֹׁרְרִ֖ים וְהַשֹּׁעֲרִ֑ים כְּמִצְוַ֥ת
דָּוִ֖יד שְׁלֹמֹ֥ה בְנֽוֹ׃

‎<span id="046">46</span> ‏כִּֽי־בִימֵ֥י דָוִ֛יד וְאָסָ֖ף מִקֶּ֑דֶם ראש
רָאשֵׁי֙ הַמְשֹׁ֣רְרִ֔ים וְשִׁיר־תְּהִלָּ֥ה וְהֹד֖וֹת לֵֽאלֹהִֽים׃

‎<span id="047">47</span> ‏וְכָל־יִשְׂרָאֵל֩ בִּימֵ֨י זְרֻבָּבֶ֜ל
וּבִימֵ֣י נְחֶמְיָ֗ה נֹֽתְנִ֛ים מְנָי֛וֹת הַמְשֹׁרְרִ֥ים וְהַשֹּׁעֲרִ֖ים
דְּבַר־י֣וֹם בְּיוֹמ֑וֹ וּמַקְדִּשִׁים֙ לַלְוִיִּ֔ם וְהַלְוִיִּ֔ם
מַקְדִּשִׁ֖ים לִבְנֵ֥י אַהֲרֹֽן׃ פ

1 wə’ēlleh hakōhănîm wəhaləwîyim ’ăšer ‘ālû ‘im-zərubāḇel
ben-šə’alətî’ēl wəyēšû‘a śərāyâ yirəməyâ ‘ezərā’:

2 ’ămarəyâ mallûḵə ḥaṭṭûš:

3 šəḵanəyâ rəḥum mərēmōṯ:

4 ‘idwō’ ḡinnəṯwōy ’ăḇîyâ:

5 mîyāmîn m<sup>a</sup>‘aḏəyâ biləgâ:

6 šəm<sup>a</sup>‘əyâ wəywōyārîḇ yəḏ<sup>a</sup>‘əyâ:

7 sallû ‘āmwōq ḥiləqîyâ yəḏ<sup>a</sup>‘əyâ ’ēlleh rā’šê hakōhănîm
wa’ăḥêhem bîmê yēšû‘a: f

8 wəhaləwîyim yēšû‘a binnûy qaḏəmî’ēl šērēḇəyâ yəhûḏâ matanəyâ
‘al-huyyəḏwōṯ hû’ wə’eḥāyw:<sup>3</sup>

9 ûḇaqəbuqəyâ wə‘unnwō wə‘unnî ’ăḥêhem ləneḡədām ləmišəmārwōṯ:

10 wəyēšû‘a hwōlîḏ ’eṯ-ywōyāqîm wəywōyāqîm hwōlîḏ ’eṯ-’eləyāšîḇ
wə’eləyāšîḇ ’eṯ-ywōyāḏā‘:

11 wəywōyāḏā‘ hwōlîḏ ’eṯ-ywōnāṯān wəywōnāṯān hwōlîḏ ’eṯ-yadû‘a:

12 ûḇîmê ywōyāqîm hāyû ḵōhănîm rā’šê hā’āḇwōṯ liśərāyâ mərāyâ ləyirəməyâ
ḥănanəyâ:

13 lə‘ezərā’ məšullām la’ămarəyâ yəhwōḥānān:

14 liməlûḵî liməlîḵû ywōnāṯān lišəḇanəyâ ywōsēf:

15 ləḥārim ‘aḏənā’ limərāywōṯ ḥeləqāy:

16 l<sup>a</sup>‘ăḏāyā’ lə‘idwō’ zəḵarəyâ ləḡinnəṯwōn məšullām:

17 la’ăḇîyâ ziḵərî ləminəyāmîn ləmwō‘aḏəyâ piləṭāy:

18 ləḇiləgâ šammû‘a lišəm<sup>a</sup>‘əyâ yəhwōnāṯān:

19 ûləywōyārîḇ matənay lîḏ<sup>a</sup>‘əyâ ‘uzzî:

20 ləsallay qallāy lə‘āmwōq ‘ēḇer:

21 ləḥiləqîyâ ḥăšaḇəyâ lîḏ<sup>a</sup>‘əyâ nəṯanə’ēl:

22 haləwîyim bîmê ’eləyāšîḇ ywōyāḏā‘ wəywōḥānān wəyadû‘a kəṯûḇîm rā’šê
’āḇwōṯ wəhakōhănîm ‘al-maləḵûṯ dārəyāweš hapārəsî: f

23 bənê lēwî rā’šê hā’āḇwōṯ kəṯûḇîm ‘al-sēfer diḇərê hayyāmîm wə‘aḏ-yəmê
ywōḥānān ben-’eləyāšîḇ:

24 wərā’šê haləwîyim ḥăšaḇəyâ šērēḇəyâ wəyēšû‘a ben-qaḏəmî’ēl wa’ăḥêhem
ləneḡədām ləhallēl ləhwōḏwōṯ bəmiṣəwaṯ dāwîḏ ’îš-hā’ĕlōhîm mišəmār
lə‘ummaṯ mišəmār:

25 matanəyâ ûḇaqəbuqəyâ ‘ōḇaḏəyâ məšullām ṭaləmwōn ‘aqqûḇ šōmərîm
šwō‘ărîm mišəmār ba’ăsupê haššə‘ārîm:

26 ’ēlleh bîmê ywōyāqîm ben-yēšû‘a ben-ywōṣāḏāq ûḇîmê nəḥeməyâ hapeḥâ
wə‘ezərā’ hakōhēn hasswōfēr: f

27 ûḇ<sup>a</sup>ḥănukaṯ ḥwōmaṯ yərûšālaim biqəšû ’eṯ-haləwîyim
mikāl-məqwōmōṯām lahăḇî’ām lîrûšālāim l<sup>a</sup>‘ăśōṯ ḥănukâ wəśiməḥâ
ûḇəṯwōḏwōṯ ûḇəšîr məṣilətayim nəḇālîm ûḇəḵinnōrwōṯ:

28 wayyē’āsəfû bənê haməšōrərîm ûmin-hakikār səḇîḇwōṯ yərûšālaim
ûmin-ḥaṣərê nəṭōfāṯî:

29 ûmibêṯ hagiləgāl ûmiśśəḏwōṯ geḇ<sup>a</sup>‘ wə‘azəmāweṯ kî ḥăṣērîm
bānû lâem haməšōrărîm səḇîḇwōṯ yərûšālāim:

30 wayyiṭṭahărû hakōhănîm wəhaləwîyim wayəṭahărû ’eṯ-hā‘ām
wə’eṯ-haššə‘ārîm wə’eṯ-h<sup>a</sup>ḥwōmâ:

31 wā’<sup>a</sup>‘ăleh ’eṯ-śārê yəhûḏâ mē‘al l<sup>a</sup>ḥwōmâ
wā’<sup>a</sup>‘ămîḏâ šətê ṯwōḏōṯ gəḏwōlōṯ wəṯahăluḵōṯ layyāmîn mē‘al
l<sup>a</sup>ḥwōmâ ləš<sup>a</sup>‘ar hā’ašəpōṯ:

32 wayyēleḵə ’<sup>a</sup>ḥărêhem hwōš<sup>a</sup>‘əyâ w<sup>a</sup>ḥăṣî
śārê yəhûḏâ:

33 w<sup>a</sup>‘ăzarəyâ ‘ezərā’ ûməšullām:

34 yəhûḏâ ûḇinəyāmin ûšəm<sup>a</sup>‘əyâ wəyirəməyâ: s

35 ûmibənê hakōhănîm b<sup>a</sup>ḥăṣōṣərwōṯ zəḵarəyâ ḇen-ywōnāṯān
ben-šəm<sup>a</sup>‘əyâ ben-matanəyâ ben-mîḵāyâ ben-zakûr ben-’āsāf:

36 wə’eḥāyw šəm<sup>a</sup>‘əyâ w<sup>a</sup>‘ăzarə’ēl milălay gilălay
mā‘ay nəṯanə’ēl wîhûḏâ ḥănānî biḵəlê-šîr dāwîḏ ’îš hā’ĕlōhîm wə‘ezərā’
hasswōfēr lifənêhem:

37 wə‘al š<sup>a</sup>‘ar hā‘ayin wəneḡədām ‘ālû ‘al-m<sup>a</sup>‘ălwōṯ
‘îr dāwîḏ bamm<sup>a</sup>‘ăleh l<sup>a</sup>ḥwōmâ mē‘al ləḇêṯ dāwîḏ
wə‘aḏ š<sup>a</sup>‘ar hammayim mizərāḥ:

38 wəhatwōḏâ haššēnîṯ hahwōleḵeṯ ləmwō’l wa’ănî ’<sup>a</sup>ḥăreyhā
w<sup>a</sup>ḥăṣî hā‘ām mē‘al ləh<sup>a</sup>ḥwōmâ mē‘al ləmiḡədal
hatannûrîm wə‘aḏ h<sup>a</sup>ḥwōmâ hārəḥāḇâ:

39 ûmē‘al ləš<sup>a</sup>‘ar-’efərayim wə‘al-š<sup>a</sup>‘ar hayəšānâ
wə‘al-š<sup>a</sup>‘ar hadāḡîm ûmiḡədal ḥănanə’ēl ûmiḡədal hammē’â wə‘aḏ
š<sup>a</sup>‘ar haṣṣō’n<sup>3</sup> wə‘āməḏû bəš<sup>a</sup>‘ar
hammaṭṭārâ:

40 wat<sup>a</sup>‘ămōḏənâ šətê hatwōḏōṯ bəḇêṯ hā’ĕlōhîm wa’ănî
w<sup>a</sup>ḥăṣî hassəḡānîm ‘immî:

41 wəhakōhănîm ’eləyāqîm m<sup>a</sup>‘ăśêâ minəyāmîn mîḵāyâ
’eləywō‘ênay zəḵarəyâ ḥănanəyâ b<sup>a</sup>ḥăṣōṣərwōṯ:

42 ûm<sup>a</sup>‘ăśêâ ûšəm<sup>a</sup>‘əyâ wə’elə‘āzār wə‘uzzî
wîhwōḥānān ûmaləkîyâ wə‘êlām wā‘āzer wayyašəmî‘û haməšōrərîm
wəyizər<sup>a</sup>ḥəyâ hapāqîḏ:

43 wayyizəbəḥû ḇayywōm-hahû’ zəḇāḥîm gəḏwōlîm wayyiśəmāḥû kî hā’ĕlōhîm
śimməḥām śiməḥâ ḡəḏwōlâ wəḡam hannāšîm wəhayəlāḏîm śāmēḥû
watiššām<sup>a</sup>‘ śiməḥaṯ yərûšālaim mērāḥwōq:

44 wayyipāqəḏû ḇayywōm hahû’ ’ănāšîm ‘al-hannəšāḵwōṯ lā’wōṣārwōṯ
latərûmwōṯ lārē’šîṯ wəlamm<sup>a</sup>‘aśərwōṯ liḵənwōs bâem liśəḏê
he‘ārîm mənā’wōṯ hatwōrâ lakōhănîm wəlaləwîyim kî śiməḥaṯ yəhûḏâ
‘al-hakōhănîm wə‘al-haləwîyim hā‘ōməḏîm:

45 wayyišəmərû mišəmereṯ ’ĕlōhêhem ûmišəmereṯ haṭṭâŏrâ wəhaməšōrərîm
wəhaššō‘ărîm kəmiṣəwaṯ dāwîḏ šəlōmōh ḇənwō:

46 kî-ḇîmê ḏāwîḏ wə’āsāf miqqeḏem rō’š rā’šê haməšōrərîm wəšîr-təhillâ
wəhōḏwōṯ lē’lōhîm:

47 wəḵāl-yiśərā’ēl bîmê zərubāḇel ûḇîmê nəḥeməyâ nōṯənîm mənāywōṯ
haməšōrərîm wəhaššō‘ărîm dəḇar-ywōm bəywōmwō ûmaqədišîm laləwîyim
wəhaləwîyim maqədišîm liḇənê ’ahărōn: f

------------------------------------------------------------------------

[Next: Nehemiah (Nechemiyah) Chapter 13](neh013.md)
