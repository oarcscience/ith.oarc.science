[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/num030)  [KJV](../kjv/num030)  [Sep](../sep/num030.md) 
[Vul](../vul/num030.md)   
  
[Numbers (Bemidbar) Index](num.md)  
  [Previous](num029)  [Next](num031.md) 

------------------------------------------------------------------------

### Tanach (Hebrew): Numbers (Bemidbar) Chapter 30

‎<span id="001">1</span> ‏וַיֹּ֥אמֶר מֹשֶׁ֖ה אֶל־בְּנֵ֣י יִשְׂרָאֵ֑ל
כְּכֹ֛ל אֲשֶׁר־צִוָּ֥ה יְהוָ֖ה אֶת־מֹשֶֽׁה׃ פ

‎<span id="002">2</span> ‏וַיְדַבֵּ֤ר מֹשֶׁה֙ אֶל־רָאשֵׁ֣י הַמַּטּ֔וֹת
לִבְנֵ֥י יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁ֖ר צִוָּ֥ה יְהוָֽה׃

‎<span id="003">3</span> ‏אִישׁ֩ כִּֽי־יִדֹּ֨ר נֶ֜דֶר לַֽיהוָ֗ה
אֽוֹ־הִשָּׁ֤בַע שְׁבֻעָה֙ לֶאְסֹ֤ר אִסָּר֙ עַל־נַפְשׁ֔וֹ לֹ֥א יַחֵ֖ל
דְּבָר֑וֹ כְּכָל־הַיֹּצֵ֥א מִפִּ֖יו יַעֲשֶֽׂה׃

‎<span id="004">4</span> ‏וְאִשָּׁ֕ה כִּֽי־תִדֹּ֥ר נֶ֖דֶר לַיהוָ֑ה
וְאָסְרָ֥ה אִסָּ֛ר בְּבֵ֥ית אָבִ֖יהָ בִּנְעֻרֶֽיהָ׃

‎<span id="005">5</span> ‏וְשָׁמַ֨ע אָבִ֜יהָ אֶת־נִדְרָ֗הּ וֶֽאֱסָרָהּ֙
אֲשֶׁ֣ר אָֽסְרָ֣ה עַל־נַפְשָׁ֔הּ וְהֶחֱרִ֥ישׁ לָ֖הּ אָבִ֑יהָ וְקָ֙מוּ֙
כָּל־נְדָרֶ֔יהָ וְכָל־אִסָּ֛ר אֲשֶׁר־אָסְרָ֥ה עַל־נַפְשָׁ֖הּ יָקֽוּם׃

‎<span id="006">6</span> ‏וְאִם־הֵנִ֨יא אָבִ֣יהָ אֹתָהּ֮ בְּי֣וֹם
שָׁמְעוֹ֒ כָּל־נְדָרֶ֗יהָ וֶֽאֱסָרֶ֛יהָ אֲשֶׁר־אָסְרָ֥ה עַל־נַפְשָׁ֖הּ
לֹ֣א יָק֑וּם וַֽיהוָה֙ יִֽסְלַח־לָ֔הּ כִּי־הֵנִ֥יא אָבִ֖יהָ אֹתָֽהּ׃

‎<span id="007">7</span> ‏וְאִם־הָי֤וֹ תִֽהְיֶה֙ לְאִ֔ישׁ וּנְדָרֶ֖יהָ
עָלֶ֑יהָ א֚וֹ מִבְטָ֣א שְׂפָתֶ֔יהָ אֲשֶׁ֥ר אָסְרָ֖ה עַל־נַפְשָֽׁהּ׃

‎<span id="008">8</span> ‏וְשָׁמַ֥ע אִישָׁ֛הּ בְּי֥וֹם שָׁמְע֖וֹ
וְהֶחֱרִ֣ישׁ לָ֑הּ וְקָ֣מוּ נְדָרֶ֗יהָ וֶֽאֱסָרֶ֛הָ אֲשֶׁר־אָסְרָ֥ה
עַל־נַפְשָׁ֖הּ יָקֻֽמוּ׃

‎<span id="009">9</span> ‏וְ֠אִם בְּי֨וֹם שְׁמֹ֣עַ אִישָׁהּ֮ יָנִ֣יא
אוֹתָהּ֒ וְהֵפֵ֗ר אֶת־נִדְרָהּ֙ אֲשֶׁ֣ר עָלֶ֔יהָ וְאֵת֙ מִבְטָ֣א
שְׂפָתֶ֔יהָ אֲשֶׁ֥ר אָסְרָ֖ה עַל־נַפְשָׁ֑הּ וַיהוָ֖ה יִֽסְלַֽח־לָֽהּ׃

‎<span id="010">10</span> ‏וְנֵ֥דֶר אַלְמָנָ֖ה וּגְרוּשָׁ֑ה כֹּ֛ל
אֲשֶׁר־אָסְרָ֥ה עַל־נַפְשָׁ֖הּ יָק֥וּם עָלֶֽיהָ׃

‎<span id="011">11</span> ‏וְאִם־בֵּ֥ית אִישָׁ֖הּ נָדָ֑רָה אֽוֹ־אָסְרָ֥ה
אִסָּ֛ר עַל־נַפְשָׁ֖הּ בִּשְׁבֻעָֽה׃

‎<span id="012">12</span> ‏וְשָׁמַ֤ע אִישָׁהּ֙ וְהֶחֱרִ֣שׁ לָ֔הּ לֹ֥א
הֵנִ֖יא אֹתָ֑הּ וְקָ֙מוּ֙ כָּל־נְדָרֶ֔יהָ וְכָל־אִסָּ֛ר אֲשֶׁר־אָסְרָ֥ה
עַל־נַפְשָׁ֖הּ יָקֽוּם׃

‎<span id="013">13</span> ‏וְאִם־הָפֵר֩ יָפֵ֨ר אֹתָ֥ם׀ אִישָׁהּ֮
בְּי֣וֹם שָׁמְעוֹ֒ כָּל־מוֹצָ֨א שְׂפָתֶ֧יהָ לִנְדָרֶ֛יהָ וּלְאִסַּ֥ר
נַפְשָׁ֖הּ לֹ֣א יָק֑וּם אִישָׁ֣הּ הֲפֵרָ֔ם וַיהוָ֖ה יִֽסְלַֽח־לָֽהּ׃

‎<span id="014">14</span> ‏כָּל־נֵ֛דֶר וְכָל־שְׁבֻעַ֥ת אִסָּ֖ר לְעַנֹּ֣ת
נָ֑פֶשׁ אִישָׁ֥הּ יְקִימֶ֖נּוּ וְאִישָׁ֥הּ יְפֵרֶֽנּוּ׃

‎<span id="015">15</span> ‏וְאִם־הַחֲרֵשׁ֩ יַחֲרִ֨ישׁ לָ֥הּ אִישָׁהּ֮
מִיּ֣וֹם אֶל־יוֹם֒ וְהֵקִים֙ אֶת־כָּל־נְדָרֶ֔יהָ א֥וֹ
אֶת־כָּל־אֱסָרֶ֖יהָ אֲשֶׁ֣ר עָלֶ֑יהָ הֵקִ֣ים אֹתָ֔ם כִּי־הֶחֱרִ֥שׁ לָ֖הּ
בְּי֥וֹם שָׁמְעֽוֹ׃

‎<span id="016">16</span> ‏וְאִם־הָפֵ֥ר יָפֵ֛ר אֹתָ֖ם אַחֲרֵ֣י שָׁמְע֑וֹ
וְנָשָׂ֖א אֶת־עֲוֹנָֽהּ׃

‎<span id="017">17</span> ‏אֵ֣לֶּה הַֽחֻקִּ֗ים אֲשֶׁ֨ר צִוָּ֤ה יְהוָה֙
אֶת־מֹשֶׁ֔ה בֵּ֥ין אִ֖ישׁ לְאִשְׁתּ֑וֹ בֵּֽין־אָ֣ב לְבִתּ֔וֹ
בִּנְעֻרֶ֖יהָ בֵּ֥ית אָבִֽיהָ׃ פ

1 wayyō’mer mōšeh ’el-bənê yiśərā’ēl kəḵōl ’ăšer-ṣiûâ yəhwâ ’eṯ-mōšeh: f

2 wayəḏabēr mōšeh ’el-rā’šê hammaṭṭwōṯ liḇənê yiśərā’ēl lē’mōr zeh
hadāḇār ’ăšer ṣiûâ yəhwâ:

3 ’îš kî-yidōr neḏer layhwâ ’wō-hiššāḇ<sup>a</sup>‘ šəḇu‘â le’əsōr
’issār ‘al-nafəšwō lō’ y<sup>a</sup>ḥēl dəḇārwō kəḵāl-hayyōṣē’ mipîw
y<sup>a</sup>‘ăśeh:

4 wə’iššâ kî-ṯidōr neḏer layhwâ wə’āsərâ ’issār bəḇêṯ ’āḇîhā
binə‘ureyhā:

5 wəšām<sup>a</sup>‘ ’āḇîhā ’eṯ-niḏərāh we’ĕsārāh ’ăšer ’āsərâ
‘al-nafəšāh wəheḥĕrîš lāh ’āḇîhā wəqāmû kāl-nəḏāreyhā wəḵāl-’issār
’ăšer-’āsərâ ‘al-nafəšāh yāqûm:

6 wə’im-hēnî’ ’āḇîhā ’ōṯāh bəywōm šāmə‘wō kāl-nəḏāreyhā we’ĕsāreyhā
’ăšer-’āsərâ ‘al-nafəšāh lō’ yāqûm wayhwâ yisəl<sup>a</sup>ḥ-lāh
kî-hēnî’ ’āḇîhā ’ōṯāh:

7 wə’im-hāywō ṯihəyeh lə’îš ûnəḏāreyhā ‘āleyhā ’wō miḇəṭā’ śəfāṯeyhā
’ăšer ’āsərâ ‘al-nafəšāh:

8 wəšām<sup>a</sup>‘ ’îšāh bəywōm šāmə‘wō wəheḥĕrîš lāh wəqāmû nəḏāreyhā
we’ĕsārehā ’ăšer-’āsərâ ‘al-nafəšāh yāqumû:

9 wə’im bəywōm šəmō‘a ’îšāh yānî’ ’wōṯāh wəhēfēr ’eṯ-niḏərāh ’ăšer
‘āleyhā wə’ēṯ miḇəṭā’ śəfāṯeyhā ’ăšer ’āsərâ ‘al-nafəšāh wayhwâ
yisəl<sup>a</sup>ḥ-lāh:

10 wənēḏer ’aləmānâ ûḡərûšâ kōl ’ăšer-’āsərâ ‘al-nafəšāh yāqûm ‘āleyhā:

11 wə’im-bêṯ ’îšāh nāḏārâ ’wō-’āsərâ ’issār ‘al-nafəšāh bišəḇu‘â:

12 wəšām<sup>a</sup>‘ ’îšāh wəheḥĕriš lāh lō’ hēnî’ ’ōṯāh wəqāmû
kāl-nəḏāreyhā wəḵāl-’issār ’ăšer-’āsərâ ‘al-nafəšāh yāqûm:

13 wə’im-hāfēr yāfēr ’ōṯām\| ’îšāh bəywōm šāmə‘wō kāl-mwōṣā’ śəfāṯeyhā
linəḏāreyhā ûlə’issar nafəšāh lō’ yāqûm ’îšāh hăfērām wayhwâ
yisəl<sup>a</sup>ḥ-lāh:

14 kāl-nēḏer wəḵāl-šəḇu‘aṯ ’issār lə‘annōṯ nāfeš ’îšāh yəqîmennû wə’îšāh
yəfērennû:

15 wə’im-h<sup>a</sup>ḥărēš y<sup>a</sup>ḥărîš lāh ’îšāh mîywōm ’el-ywōm
wəhēqîm ’eṯ-kāl-nəḏāreyhā ’wō ’eṯ-kāl-’ĕsāreyhā ’ăšer ‘āleyhā hēqîm
’ōṯām kî-heḥĕriš lāh bəywōm šāmə‘wō:

16 wə’im-hāfēr yāfēr ’ōṯām ’<sup>a</sup>ḥărê šāmə‘wō wənāśā’
’eṯ-‘ăwōnāh:

17 ’ēlleh h<sup>a</sup>ḥuqqîm ’ăšer ṣiûâ yəhwâ ’eṯ-mōšeh bên ’îš
lə’išətwō bên-’āḇ ləḇitwō binə‘ureyhā bêṯ ’āḇîhā: f

------------------------------------------------------------------------

[Next: Numbers (Bemidbar) Chapter 31](num031.md)
