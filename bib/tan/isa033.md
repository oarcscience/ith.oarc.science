[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/isa033)  [KJV](../kjv/isa033)  [Sep](../sep/isa033.md) 
[Vul](../vul/isa033.md)   
  
[Isaiah (Yisheyah) Index](isa.md)  
  [Previous](isa032)  [Next](isa034.md) 

------------------------------------------------------------------------

### Tanach (Hebrew): Isaiah (Yisheyah) Chapter 33

‎<span id="001">1</span> ‏ה֣וֹי שׁוֹדֵ֗ד וְאַתָּה֙ לֹ֣א שָׁד֔וּד
וּבוֹגֵ֖ד וְלֹא־בָ֣גְדוּ ב֑וֹ כַּהֲתִֽמְךָ֤ שׁוֹדֵד֙ תּוּשַּׁ֔ד
כַּנְּלֹתְךָ֥ לִבְגֹּ֖ד יִבְגְּדוּ־בָֽךְ׃ ס

‎<span id="002">2</span> ‏יְהוָ֥ה חָנֵּ֖נוּ לְךָ֣ קִוִּ֑ינוּ הֱיֵ֤ה
זְרֹעָם֙ לַבְּקָרִ֔ים אַף־יְשׁוּעָתֵ֖נוּ בְּעֵ֥ת צָרָֽה׃

‎<span id="003">3</span> ‏מִקּ֣וֹל הָמ֔וֹן נָדְד֖וּ עַמִּ֑ים
מֵר֣וֹמְמֻתֶ֔ךָ נָפְצ֖וּ גּוֹיִֽם׃

‎<span id="004">4</span> ‏וְאֻסַּ֣ף שְׁלַלְכֶ֔ם אֹ֖סֶף הֶֽחָסִ֑יל
כְּמַשַּׁ֥ק גֵּבִ֖ים שׁוֹקֵ֥ק בּֽוֹ׃

‎<span id="005">5</span> ‏נִשְׂגָּ֣ב יְהוָ֔ה כִּ֥י שֹׁכֵ֖ן מָר֑וֹם
מִלֵּ֣א צִיּ֔וֹן מִשְׁפָּ֖ט וּצְדָקָֽה׃

‎<span id="006">6</span> ‏וְהָיָה֙ אֱמוּנַ֣ת עִתֶּ֔יךָ חֹ֥סֶן יְשׁוּעֹ֖ת
חָכְמַ֣ת וָדָ֑עַת יִרְאַ֥ת יְהוָ֖ה הִ֥יא אוֹצָרֽוֹ׃ ס

‎<span id="007">7</span> ‏הֵ֚ן אֶרְאֶלָּ֔ם צָעֲק֖וּ חֻ֑צָה מַלְאֲכֵ֣י
שָׁל֔וֹם מַ֖ר יִבְכָּיֽוּן׃

‎<span id="008">8</span> ‏נָשַׁ֣מּוּ מְסִלּ֔וֹת שָׁבַ֖ת עֹבֵ֣ר אֹ֑רַח
הֵפֵ֤ר בְּרִית֙ מָאַ֣ס עָרִ֔ים לֹ֥א חָשַׁ֖ב אֱנֽוֹשׁ׃

‎<span id="009">9</span> ‏אָבַ֤ל אֻמְלְלָה֙ אָ֔רֶץ הֶחְפִּ֥יר לְבָנ֖וֹן
קָמַ֑ל הָיָ֤ה הַשָּׁרוֹן֙ כָּֽעֲרָבָ֔ה וְנֹעֵ֥ר בָּשָׁ֖ן וְכַרְמֶֽל׃

‎<span id="010">10</span> ‏עַתָּ֥ה אָק֖וּם יֹאמַ֣ר יְהוָ֑ה עַתָּה֙
אֵֽרוֹמָ֔ם עַתָּ֖ה אֶנָּשֵֽׂא׃

‎<span id="011">11</span> ‏תַּהֲר֥וּ חֲשַׁ֖שׁ תֵּ֣לְדוּ קַ֑שׁ רוּחֲכֶ֕ם
אֵ֖שׁ תֹּאכַלְכֶֽם׃

‎<span id="012">12</span> ‏וְהָי֥וּ עַמִּ֖ים מִשְׂרְפ֣וֹת שִׂ֑יד
קוֹצִ֥ים כְּסוּחִ֖ים בָּאֵ֥שׁ יִצַּֽתּוּ׃ ס

‎<span id="013">13</span> ‏שִׁמְע֥וּ רְחוֹקִ֖ים אֲשֶׁ֣ר עָשִׂ֑יתִי
וּדְע֥וּ קְרוֹבִ֖ים גְּבֻרָתִֽי׃

‎<span id="014">14</span> ‏פָּחֲד֤וּ בְצִיּוֹן֙ חַטָּאִ֔ים אָחֲזָ֥ה
רְעָדָ֖ה חֲנֵפִ֑ים מִ֣י׀ יָג֣וּר לָ֗נוּ אֵ֚שׁ אוֹכֵלָ֔ה מִי־יָג֥וּר
לָ֖נוּ מוֹקְדֵ֥י עוֹלָֽם׃

‎<span id="015">15</span> ‏הֹלֵ֣ךְ צְדָק֔וֹת וְדֹבֵ֖ר מֵֽישָׁרִ֑ים
מֹאֵ֞ס בְּבֶ֣צַע מַעֲשַׁקּ֗וֹת נֹעֵ֤ר כַּפָּיו֙ מִתְּמֹ֣ךְ בַּשֹּׁ֔חַד
אֹטֵ֤ם אָזְנוֹ֙ מִשְּׁמֹ֣עַ דָּמִ֔ים וְעֹצֵ֥ם עֵינָ֖יו מֵרְא֥וֹת
בְּרָֽע׃

‎<span id="016">16</span> ‏ה֚וּא מְרוֹמִ֣ים יִשְׁכֹּ֔ן מְצָד֥וֹת
סְלָעִ֖ים מִשְׂגַּבּ֑וֹ לַחְמ֣וֹ נִתָּ֔ן מֵימָ֖יו נֶאֱמָנִֽים׃

‎<span id="017">17</span> ‏מֶ֥לֶךְ בְּיָפְי֖וֹ תֶּחֱזֶ֣ינָה עֵינֶ֑יךָ
תִּרְאֶ֖ינָה אֶ֥רֶץ מַרְחַקִּֽים׃

‎<span id="018">18</span> ‏לִבְּךָ֖ יֶהְגֶּ֣ה אֵימָ֑ה אַיֵּ֤ה סֹפֵר֙
אַיֵּ֣ה שֹׁקֵ֔ל אַיֵּ֖ה סֹפֵ֥ר אֶת־הַמִּגְדָּלִֽים׃

‎<span id="019">19</span> ‏אֶת־עַ֥ם נוֹעָ֖ז לֹ֣א תִרְאֶ֑ה עַ֣ם עִמְקֵ֤י
שָׂפָה֙ מִשְּׁמ֔וֹעַ נִלְעַ֥ג לָשׁ֖וֹן אֵ֥ין בִּינָֽה׃

‎<span id="020">20</span> ‏חֲזֵ֣ה צִיּ֔וֹן קִרְיַ֖ת מֽוֹעֲדֵ֑נוּ
עֵינֶיךָ֩ תִרְאֶ֨ינָה יְרוּשָׁלִַ֜ם נָוֶ֣ה שַׁאֲנָ֗ן אֹ֤הֶל
בַּל־יִצְעָן֙ בַּל־יִסַּ֤ע יְתֵֽדֹתָיו֙ לָנֶ֔צַח וְכָל־חֲבָלָ֖יו
בַּל־יִנָּתֵֽקוּ׃

‎<span id="021">21</span> ‏כִּ֣י אִם־שָׁ֞ם אַדִּ֤יר יְהוָה֙ לָ֔נוּ
מְקוֹם־נְהָרִ֥ים יְאֹרִ֖ים רַחֲבֵ֣י יָדָ֑יִם בַּל־תֵּ֤לֶךְ בּוֹ֙
אֳנִי־שַׁ֔יִט וְצִ֥י אַדִּ֖יר לֹ֥א יַעַבְרֶֽנּוּ׃

‎<span id="022">22</span> ‏כִּ֤י יְהוָה֙ שֹׁפְטֵ֔נוּ יְהוָ֖ה
מְחֹקְקֵ֑נוּ יְהוָ֥ה מַלְכֵּ֖נוּ ה֥וּא יוֹשִׁיעֵֽנוּ׃

‎<span id="023">23</span> ‏נִטְּשׁ֖וּ חֲבָלָ֑יִךְ בַּל־יְחַזְּק֤וּ
כֵן־תָּרְנָם֙ בַּל־פָּ֣רְשׂוּ נֵ֔ס אָ֣ז חֻלַּ֤ק עַֽד־שָׁלָל֙ מַרְבֶּ֔ה
פִּסְחִ֖ים בָּ֥זְזוּ בַֽז׃

‎<span id="024">24</span> ‏וּבַל־יֹאמַ֥ר שָׁכֵ֖ן חָלִ֑יתִי הָעָ֛ם
הַיֹּשֵׁ֥ב בָּ֖הּ נְשֻׂ֥א עָוֹֽן׃

1 hwōy šwōḏēḏ wə’atâ lō’ šāḏûḏ ûḇwōḡēḏ wəlō’-ḇāḡəḏû ḇwō kahăṯiməḵā
šwōḏēḏ tûššaḏ kannəlōṯəḵā liḇəgōḏ yiḇəgəḏû-ḇāḵə: s

2 yəhwâ ḥānnēnû ləḵā qiûînû hĕyēh zərō‘ām labəqārîm ’af-yəšû‘āṯēnû bə‘ēṯ
ṣārâ:

3 miqqwōl hāmwōn nāḏəḏû ‘ammîm mērwōməmuṯeḵā nāfəṣû gwōyim:

4 wə’ussaf šəlaləḵem ’ōsef heḥāsîl kəmaššaq gēḇîm šwōqēq bwō:

5 niśəgāḇ yəhwâ kî šōḵēn mārwōm millē’ ṣîywōn mišəpāṭ ûṣəḏāqâ:

6 wəhāyâ ’ĕmûnaṯ ‘iteyḵā ḥōsen yəšû‘ōṯ ḥāḵəmaṯ wāḏā‘aṯ yirə’aṯ yəhwâ hî’
’wōṣārwō: s

7 hēn ’erə’ellām ṣā‘ăqû ḥuṣâ malə’ăḵê šālwōm mar yiḇəkāyûn:

8 nāšammû məsillwōṯ šāḇaṯ ‘ōḇēr ’ōr<sup>a</sup>ḥ hēfēr bərîṯ mā’as ‘ārîm
lō’ ḥāšaḇ ’ĕnwōš:

9 ’āḇal ’umələlâ ’āreṣ heḥəpîr ləḇānwōn qāmal hāyâ haššārwōn kā‘ărāḇâ
wənō‘ēr bāšān wəḵarəmel:

10 ‘atâ ’āqûm yō’mar yəhwâ ‘atâ ’ērwōmām ‘atâ ’ennāśē’:

11 tahărû ḥăšaš tēləḏû qaš rûḥăḵem ’ēš tō’ḵaləḵem:

12 wəhāyû ‘ammîm miśərəfwōṯ śîḏ qwōṣîm kəsûḥîm bā’ēš yiṣṣatû: s

13 šimə‘û rəḥwōqîm ’ăšer ‘āśîṯî ûḏə‘û qərwōḇîm gəḇurāṯî:

14 pāḥăḏû ḇəṣîywōn ḥaṭṭā’îm ’āḥăzâ rə‘āḏâ ḥănēfîm mî\| yāḡûr lānû ’ēš
’wōḵēlâ mî-yāḡûr lānû mwōqəḏê ‘wōlām:

15 hōlēḵə ṣəḏāqwōṯ wəḏōḇēr mêšārîm mō’ēs bəḇeṣ<sup>a</sup>‘
m<sup>a</sup>‘ăšaqqwōṯ nō‘ēr kapāyw mitəmōḵə baššōḥaḏ ’ōṭēm ’āzənwō
miššəmō‘a dāmîm wə‘ōṣēm ‘ênāyw mērə’wōṯ bərā‘:

16 hû’ mərwōmîm yišəkōn məṣāḏwōṯ səlā‘îm miśəgabwō l<sup>a</sup>ḥəmwō
nitān mêmāyw ne’ĕmānîm:

17 meleḵə bəyāfəywō teḥĕzeynâ ‘êneyḵā tirə’eynâ ’ereṣ marəḥaqqîm:

18 libəḵā yehəgeh ’êmâ ’ayyēh sōfēr ’ayyēh šōqēl ’ayyēh sōfēr
’eṯ-hammiḡədālîm:

19 ’eṯ-‘am nwō‘āz lō’ ṯirə’eh ‘am ‘iməqê śāfâ miššəmwō‘a nilə‘aḡ lāšwōn
’ên bînâ:

20 ḥăzēh ṣîywōn qirəyaṯ mwō‘ăḏēnû ‘êneyḵā ṯirə’eynâ yərûšālaim nāweh
ša’ănān ’ōhel bal-yiṣə‘ān bal-yiss<sup>a</sup>‘ yəṯēḏōṯāyw
lāneṣ<sup>a</sup>ḥ wəḵāl-ḥăḇālāyw bal-yinnāṯēqû:

21 kî ’im-šām ’adîr yəhwâ lānû məqwōm-nəhārîm yə’ōrîm r<sup>a</sup>ḥăḇê
yāḏāyim bal-tēleḵə bwō ’ŏnî-šayiṭ wəṣî ’adîr lō’ y<sup>a</sup>‘aḇərennû:

22 kî yəhwâ šōfəṭēnû yəhwâ məḥōqəqēnû yəhwâ maləkēnû hû’ ywōšî‘ēnû:

23 niṭṭəšû ḥăḇālāyiḵə bal-yəḥazzəqû ḵēn-tārənām bal-pārəśû nēs ’āz
ḥullaq ‘aḏ-šālāl marəbeh pisəḥîm bāzəzû ḇaz:

24 ûḇal-yō’mar šāḵēn ḥālîṯî hā‘ām hayyōšēḇ bāh nəśu’ ‘āwōn:

------------------------------------------------------------------------

[Next: Isaiah (Yisheyah) Chapter 34](isa034.md)
