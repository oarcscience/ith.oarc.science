[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/pro007)  [KJV](../kjv/pro007)  [Sep](../sep/pro007) 
[Vul](../vul/pro007)   
  
[Proverbs (Mishlei) Index](pro)  
  [Previous](pro006)  [Next](pro008) 

------------------------------------------------------------------------

### Tanach (Hebrew): Proverbs (Mishlei) Chapter 7

‎<span id="001">1</span> ‏בְּ֭נִי שְׁמֹ֣ר אֲמָרָ֑י וּ֝מִצְוֹתַ֗י
תִּצְפֹּ֥ן אִתָּֽךְ׃

‎<span id="002">2</span> ‏שְׁמֹ֣ר מִצְוֹתַ֣י וֶחְיֵ֑ה וְ֝תוֹרָתִ֗י
כְּאִישׁ֥וֹן עֵינֶֽיךָ׃

‎<span id="003">3</span> ‏קָשְׁרֵ֥ם עַל־אֶצְבְּעֹתֶ֑יךָ כָּ֝תְבֵ֗ם
עַל־ל֥וּחַ לִבֶּֽךָ׃

‎<span id="004">4</span> ‏אֱמֹ֣ר לַֽ֭חָכְמָה אֲחֹ֣תִי אָ֑תְּ וּ֝מֹדָ֗ע
לַבִּינָ֥ה תִקְרָֽא׃

‎<span id="005">5</span> ‏לִ֭שְׁמָרְךָ מֵאִשָּׁ֣ה זָרָ֑ה מִ֝נָּכְרִיָּ֗ה
אֲמָרֶ֥יהָ הֶחֱלִֽיקָה׃

‎<span id="006">6</span> ‏כִּ֭י בְּחַלּ֣וֹן בֵּיתִ֑י בְּעַ֖ד
אֶשְׁנַבִּ֣י נִשְׁקָֽפְתִּי׃

‎<span id="007">7</span> ‏וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים
נַ֣עַר חֲסַר־לֵֽב׃

‎<span id="008">8</span> ‏עֹבֵ֣ר בַּ֭שּׁוּק אֵ֣צֶל פִּנָּ֑הּ וְדֶ֖רֶךְ
בֵּיתָ֣הּ יִצְעָֽד׃

‎<span id="009">9</span> ‏בְּנֶֽשֶׁף־בְּעֶ֥רֶב י֑וֹם בְּאִישׁ֥וֹן
לַ֝֗יְלָה וַאֲפֵלָֽה׃

‎<span id="010">10</span> ‏וְהִנֵּ֣ה אִ֭שָּׁה לִקְרָאת֑וֹ שִׁ֥ית
ז֝וֹנָ֗ה וּנְצֻ֥רַת לֵֽב׃

‎<span id="011">11</span> ‏הֹמִיָּ֣ה הִ֣יא וְסֹרָ֑רֶת בְּ֝בֵיתָ֗הּ
לֹא־יִשְׁכְּנ֥וּ רַגְלֶֽיהָ׃

‎<span id="012">12</span> ‏פַּ֤עַם׀ בַּח֗וּץ פַּ֥עַם בָּרְחֹב֑וֹת
וְאֵ֖צֶל כָּל־פִּנָּ֣ה תֶאֱרֹֽב׃

‎<span id="013">13</span> ‏וְהֶחֱזִ֣יקָה בּ֖וֹ וְנָ֣שְׁקָה־לּ֑וֹ
הֵעֵ֥זָה פָ֝נֶ֗יהָ וַתֹּ֣אמַר לֽוֹ׃

‎<span id="014">14</span> ‏זִבְחֵ֣י שְׁלָמִ֣ים עָלָ֑י הַ֝יּ֗וֹם
שִׁלַּ֥מְתִּי נְדָרָֽי׃

‎<span id="015">15</span> ‏עַל־כֵּ֭ן יָצָ֣אתִי לִקְרָאתֶ֑ךָ לְשַׁחֵ֥ר
פָּ֝נֶ֗יךָ וָאֶמְצָאֶֽךָּ׃

‎<span id="016">16</span> ‏מַ֭רְבַדִּים רָבַ֣דְתִּי עַרְשִׂ֑י חֲ֝טֻב֗וֹת
אֵט֥וּן מִצְרָֽיִם׃

‎<span id="017">17</span> ‏נַ֥פְתִּי מִשְׁכָּבִ֑י מֹ֥ר אֲ֝הָלִ֗ים
וְקִנָּמֽוֹן׃

‎<span id="018">18</span> ‏לְכָ֤ה נִרְוֶ֣ה דֹ֭דִים עַד־הַבֹּ֑קֶר
נִ֝תְעַלְּסָ֗ה בָּאֳהָבִֽים׃

‎<span id="019">19</span> ‏כִּ֤י אֵ֣ין הָאִ֣ישׁ בְּבֵית֑וֹ הָ֝לַ֗ךְ
בְּדֶ֣רֶךְ מֵרָחֽוֹק׃

‎<span id="020">20</span> ‏צְֽרוֹר־הַ֭כֶּסֶף לָקַ֣ח בְּיָד֑וֹ לְי֥וֹם
הַ֝כֵּ֗סֶא יָבֹ֥א בֵיתֽוֹ׃

‎<span id="021">21</span> ‏הִ֭טַּתּוּ בְּרֹ֣ב לִקְחָ֑הּ בְּחֵ֥לֶק
שְׂ֝פָתֶ֗יהָ תַּדִּיחֶֽנּוּ׃

‎<span id="022">22</span> ‏ה֤וֹלֵ֥ךְ אַחֲרֶ֗יהָ פִּ֫תְאֹ֥ם כְּ֭שׁוֹר
אֶל־טָ֣בַח<sup>1</sup> יָב֑וֹא וּ֝כְעֶ֗כֶס אֶל־מוּסַ֥ר אֱוִֽיל׃

‎<span id="023">23</span> ‏עַ֤ד יְפַלַּ֪ח חֵ֡ץ כְּֽבֵד֗וֹ כְּמַהֵ֣ר
צִפּ֣וֹר אֶל־פָּ֑ח וְלֹֽא־יָ֝דַ֗ע כִּֽי־בְנַפְשׁ֥וֹ הֽוּא׃ פ

‎<span id="024">24</span> ‏וְעַתָּ֣ה בָ֭נִים שִׁמְעוּ־לִ֑י
וְ֝הַקְשִׁ֗יבוּ לְאִמְרֵי־פִֽי׃

‎<span id="025">25</span> ‏אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ
אַל־תֵּ֝תַע בִּנְתִיבוֹתֶֽיהָ׃

‎<span id="026">26</span> ‏כִּֽי־רַבִּ֣ים חֲלָלִ֣ים הִפִּ֑ילָה
וַ֝עֲצֻמִ֗ים כָּל־הֲרֻגֶֽיהָ׃

‎<span id="027">27</span> ‏דַּרְכֵ֣י שְׁא֣וֹל בֵּיתָ֑הּ יֹ֝רְד֗וֹת
אֶל־חַדְרֵי־מָֽוֶת׃ פ

1 bənî šəmōr ’ămārāy ûmiṣəwōṯay tiṣəpōn ’itāḵə:

2 šəmōr miṣəwōṯay weḥəyēh wəṯwōrāṯî kə’îšwōn ‘êneyḵā:

3 qāšərēm ‘al-’eṣəbə‘ōṯeyḵā kāṯəḇēm ‘al-lûḥa libeḵā:

4 ’ĕmōr l<sup>a</sup>ḥāḵəmâ ’ăḥōṯî ’ātə ûmōḏā‘ labînâ ṯiqərā’:

5 lišəmārəḵā mē’iššâ zārâ minnāḵərîyâ ’ămāreyhā heḥĕlîqâ:

6 kî bəḥallwōn bêṯî bə‘aḏ ’ešənabî nišəqāfətî:

7 wā’ēre’ ḇapəṯā’yim ’āḇînâ ḇabānîm n<sup>a</sup>‘ar ḥăsar-lēḇ:

8 ‘ōḇēr baššûq ’ēṣel pinnāh wəḏereḵə bêṯāh yiṣə‘āḏ:

9 bənešef-bə‘ereḇ ywōm bə’îšwōn layəlâ wa’ăfēlâ:

10 wəhinnēh ’iššâ liqərā’ṯwō šîṯ zwōnâ ûnəṣuraṯ lēḇ:

11 hōmîyâ hî’ wəsōrāreṯ bəḇêṯāh lō’-yišəkənû raḡəleyhā:

12 p<sup>a</sup>‘am\| b<sup>a</sup>ḥûṣ p<sup>a</sup>‘am bārəḥōḇwōṯ
wə’ēṣel kāl-pinnâ ṯe’ĕrōḇ:

13 wəheḥĕzîqâ bwō wənāšəqâ-llwō hē‘ēzâ fāneyhā watō’mar lwō:

14 ziḇəḥê šəlāmîm ‘ālāy hayywōm šillamətî nəḏārāy:

15 ‘al-kēn yāṣā’ṯî liqərā’ṯeḵā ləš<sup>a</sup>ḥēr pāneyḵā wā’eməṣā’eḵḵā:

16 marəḇadîm rāḇaḏətî ‘arəśî ḥăṭuḇwōṯ ’ēṭûn miṣərāyim:

17 nafətî mišəkāḇî mōr ’ăhālîm wəqinnāmwōn:

18 ləḵâ nirəweh ḏōḏîm ‘aḏ-habōqer niṯə‘alləsâ bā’ŏhāḇîm:

19 kî ’ên hā’îš bəḇêṯwō hālaḵə bəḏereḵə mērāḥwōq:

20 ṣərwōr-hakesef lāq<sup>a</sup>ḥ bəyāḏwō ləywōm hakēse’ yāḇō’ ḇêṯwō:

21 hiṭṭatû bərōḇ liqəḥāh bəḥēleq śəfāṯeyhā tadîḥennû:

22 hwōlēḵə ’<sup>a</sup>ḥăreyhā piṯə’ōm kəšwōr
’el-ṭāḇ<sup>a</sup>ḥ<sup>1</sup> yāḇwō’ ûḵə‘eḵes ’el-mûsar ’ĕwîl:

23 ‘aḏ yəfall<sup>a</sup>ḥ ḥēṣ kəḇēḏwō kəmahēr ṣipwōr ’el-pāḥ
wəlō’-yāḏ<sup>a</sup>‘ kî-ḇənafəšwō hû’: f

24 wə‘atâ ḇānîm šimə‘û-lî wəhaqəšîḇû lə’imərê-fî:

25 ’al-yēśəṭə ’el-dərāḵeyhā libeḵā ’al-tēṯ<sup>a</sup>‘ binəṯîḇwōṯeyhā:

26 kî-rabîm ḥălālîm hipîlâ w<sup>a</sup>‘ăṣumîm kāl-hăruḡeyhā:

27 darəḵê šə’wōl bêṯāh yōrəḏwōṯ ’el-ḥaḏərê-māweṯ: f

------------------------------------------------------------------------

[Next: Proverbs (Mishlei) Chapter 8](pro008)
