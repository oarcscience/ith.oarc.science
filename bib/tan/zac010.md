[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/zac010)  [KJV](../kjv/zac010)  [Sep](../sep/zac010.md) 
[Vul](../vul/zac010.md)   
  
[Zechariah (Zekharyah) Index](zac.md)  
  [Previous](zac009)  [Next](zac011.md) 

------------------------------------------------------------------------

### Tanach (Hebrew): Zechariah (Zekharyah) Chapter 10

‎<span id="001">1</span> ‏שַׁאֲל֨וּ מֵיְהוָ֤ה מָטָר֙ בְּעֵ֣ת מַלְק֔וֹשׁ
יְהוָ֖ה עֹשֶׂ֣ה חֲזִיזִ֑ים וּמְטַר־גֶּ֙שֶׁם֙ יִתֵּ֣ן לָהֶ֔ם לְאִ֖ישׁ
עֵ֥שֶׂב בַּשָּׂדֶֽה׃

‎<span id="002">2</span> ‏כִּ֧י הַתְּרָפִ֣ים דִּבְּרוּ־אָ֗וֶן
וְהַקּֽוֹסְמִים֙ חָ֣זוּ שֶׁ֔קֶר וַֽחֲלֹמוֹת֙ הַשָּׁ֣וא יְדַבֵּ֔רוּ
הֶ֖בֶל יְנַֽחֵמ֑וּן עַל־כֵּן֙ נָסְע֣וּ כְמוֹ־צֹ֔אן יַעֲנ֖וּ כִּֽי־אֵ֥ין
רֹעֶֽה׃ פ

‎<span id="003">3</span> ‏עַל־הָֽרֹעִים֙ חָרָ֣ה אַפִּ֔י
וְעַל־הָעַתּוּדִ֖ים אֶפְק֑וֹד כִּֽי־פָקַד֩ יְהוָ֨ה צְבָא֤וֹת
אֶת־עֶדְרוֹ֙ אֶת־בֵּ֣ית יְהוּדָ֔ה וְשָׂ֣ם אוֹתָ֔ם כְּס֥וּס הוֹד֖וֹ
בַּמִּלְחָמָֽה׃

‎<span id="004">4</span> ‏מִמֶּ֤נּוּ פִנָּה֙ מִמֶּ֣נּוּ יָתֵ֔ד
מִמֶּ֖נּוּ קֶ֣שֶׁת מִלְחָמָ֑ה מִמֶּ֛נּוּ יֵצֵ֥א כָל־נוֹגֵ֖שׂ יַחְדָּֽו׃

‎<span id="005">5</span> ‏וְהָי֨וּ כְגִבֹּרִ֜ים בּוֹסִ֨ים בְּטִ֤יט
חוּצוֹת֙ בַּמִּלְחָמָ֔ה וְנִ֨לְחֲמ֔וּ כִּ֥י יְהוָ֖ה עִמָּ֑ם וְהֹבִ֖ישׁוּ
רֹכְבֵ֥י סוּסִֽים׃

‎<span id="006">6</span> ‏וְגִבַּרְתִּ֣י׀ אֶת־בֵּ֣ית יְהוּדָ֗ה
וְאֶת־בֵּ֤ית יוֹסֵף֙ אוֹשִׁ֔יעַ וְהֽוֹשְׁבוֹתִים֙ כִּ֣י רִֽחַמְתִּ֔ים
וְהָי֖וּ כַּאֲשֶׁ֣ר לֹֽא־זְנַחְתִּ֑ים כִּ֗י אֲנִ֛י יְהוָ֥ה אֱלֹהֵיהֶ֖ם
וְאֶעֱנֵֽם׃

‎<span id="007">7</span> ‏וְהָי֤וּ כְגִבּוֹר֙ אֶפְרַ֔יִם וְשָׂמַ֥ח
לִבָּ֖ם כְּמוֹ־יָ֑יִן וּבְנֵיהֶם֙ יִרְא֣וּ וְשָׂמֵ֔חוּ יָגֵ֥ל לִבָּ֖ם
בַּיהוָֽה׃

‎<span id="008">8</span> ‏אֶשְׁרְקָ֥ה לָהֶ֛ם וַאֲקַבְּצֵ֖ם כִּ֣י
פְדִיתִ֑ים וְרָב֖וּ כְּמ֥וֹ רָבֽוּ׃

‎<span id="009">9</span> ‏וְאֶזְרָעֵם֙ בָּֽעַמִּ֔ים וּבַמֶּרְחַקִּ֖ים
יִזְכְּר֑וּנִי וְחָי֥וּ אֶת־בְּנֵיהֶ֖ם וָשָֽׁבוּ׃

‎<span id="010">10</span> ‏וַהֲשִֽׁיבוֹתִים֙ מֵאֶ֣רֶץ מִצְרַ֔יִם
וּמֵֽאַשּׁ֖וּר אֲקַבְּצֵ֑ם וְאֶל־אֶ֨רֶץ גִּלְעָ֤ד וּלְבָנוֹן֙ אֲבִיאֵ֔ם
וְלֹ֥א יִמָּצֵ֖א לָהֶֽם׃

‎<span id="011">11</span> ‏וְעָבַ֨ר בַּיָּ֜ם צָרָ֗ה וְהִכָּ֤ה בַיָּם֙
גַּלִּ֔ים וְהֹבִ֕ישׁוּ כֹּ֖ל מְצוּל֣וֹת יְאֹ֑ר וְהוּרַד֙ גְּא֣וֹן
אַשּׁ֔וּר וְשֵׁ֥בֶט מִצְרַ֖יִם יָסֽוּר׃

‎<span id="012">12</span> ‏וְגִבַּרְתִּים֙ בַּֽיהוָ֔ה וּבִשְׁמ֖וֹ
יִתְהַלָּ֑כוּ נְאֻ֖ם יְהוָֽה׃ ס

1 ša’ălû mêəhwâ māṭār bə‘ēṯ maləqwōš yəhwâ ‘ōśeh ḥăzîzîm ûməṭar-gešem
yitēn lâem lə’îš ‘ēśeḇ baśśāḏeh:

2 kî hatərāfîm dibərû-’āwen wəhaqqwōsəmîm ḥāzû šeqer
w<sup>a</sup>ḥălōmwōṯ haššāw’ yəḏabērû heḇel yən<sup>a</sup>ḥēmûn
‘al-kēn nāsə‘û ḵəmwō-ṣō’n y<sup>a</sup>‘ănû kî-’ên rō‘eh: f

3 ‘al-hārō‘îm ḥārâ ’apî wə‘al-hā‘atûḏîm ’efəqwōḏ kî-fāqaḏ yəhwâ ṣəḇā’wōṯ
’eṯ-‘eḏərwō ’eṯ-bêṯ yəhûḏâ wəśām ’wōṯām kəsûs hwōḏwō bammiləḥāmâ:

4 mimmennû finnâ mimmennû yāṯēḏ mimmennû qešeṯ miləḥāmâ mimmennû yēṣē’
ḵāl-nwōḡēś y<sup>a</sup>ḥədāw:

5 wəhāyû ḵəḡibōrîm bwōsîm bəṭîṭ ḥûṣwōṯ bammiləḥāmâ wəniləḥămû kî yəhwâ
‘immām wəhōḇîšû rōḵəḇê sûsîm:

6 wəḡibarətî\| ’eṯ-bêṯ yəhûḏâ wə’eṯ-bêṯ ywōsēf ’wōšî‘a wəhwōšəḇwōṯîm kî
riḥamətîm wəhāyû ka’ăšer lō’-zən<sup>a</sup>ḥətîm kî ’ănî yəhwâ
’ĕlōhêhem wə’e‘ĕnēm:

7 wəhāyû ḵəḡibwōr ’efərayim wəśām<sup>a</sup>ḥ libām kəmwō-yāyin
ûḇənêhem yirə’û wəśāmēḥû yāḡēl libām bayhwâ:

8 ’ešərəqâ lâem wa’ăqabəṣēm kî fəḏîṯîm wərāḇû kəmwō rāḇû:

9 wə’ezərā‘ēm bā‘ammîm ûḇammerəḥaqqîm yizəkərûnî wəḥāyû ’eṯ-bənêhem
wāšāḇû:

10 wahăšîḇwōṯîm mē’ereṣ miṣərayim ûmē’aššûr ’ăqabəṣēm wə’el-’ereṣ
gilə‘āḏ ûləḇānwōn ’ăḇî’ēm wəlō’ yimmāṣē’ lâem:

11 wə‘āḇar bayyām ṣārâ wəhikâ ḇayyām gallîm wəhōḇîšû kōl məṣûlwōṯ yə’ōr
wəhûraḏ gə’wōn ’aššûr wəšēḇeṭ miṣərayim yāsûr:

12 wəḡibarətîm bayhwâ ûḇišəmwō yiṯəhallāḵû nə’um yəhwâ: s

------------------------------------------------------------------------

[Next: Zechariah (Zekharyah) Chapter 11](zac011.md)
