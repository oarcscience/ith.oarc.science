[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa072)  [KJV](../kjv/psa072)  [Sep](../sep/psa072.md) 
[Vul](../vul/psa072.md)   
  
[Psalms (Tehilim) Index](psa.md)  
  [Previous](psa071)  [Next](psa073.md) 

------------------------------------------------------------------------

### Tanach (Hebrew): Psalms (Tehilim) Chapter 72

‎<span id="001">1</span> ‏לִשְׁלֹמֹ֨ה׀ אֱ‍ֽלֹהִ֗ים מִ֭שְׁפָּטֶיךָ
לְמֶ֣לֶךְ תֵּ֑ן וְצִדְקָתְךָ֥ לְבֶן־מֶֽלֶךְ׃

‎<span id="002">2</span> ‏יָדִ֣ין עַמְּךָ֣ בְצֶ֑דֶק וַעֲנִיֶּ֥יךָ
בְמִשְׁפָּֽט׃

‎<span id="003">3</span> ‏יִשְׂא֤וּ הָרִ֓ים שָׁ֘ל֥וֹם לָעָ֑ם
וּ֝גְבָע֗וֹת בִּצְדָקָֽה׃

‎<span id="004">4</span> ‏יִשְׁפֹּ֤ט׀ עֲ‍ֽנִיֵּי־עָ֗ם י֭וֹשִׁיעַ
לִבְנֵ֣י אֶבְי֑וֹן וִֽידַכֵּ֣א עוֹשֵֽׁק׃

‎<span id="005">5</span> ‏יִֽירָא֥וּךָ עִם־שָׁ֑מֶשׁ וְלִפְנֵ֥י יָ֝רֵ֗חַ
דּ֣וֹר דּוֹרִֽים׃

‎<span id="006">6</span> ‏יֵ֭רֵד כְּמָטָ֣ר עַל־גֵּ֑ז כִּ֝רְבִיבִ֗ים
זַרְזִ֥יף אָֽרֶץ׃

‎<span id="007">7</span> ‏יִֽפְרַח־בְּיָמָ֥יו צַדִּ֑יק וְרֹ֥ב שָׁ֝ל֗וֹם
עַד־בְּלִ֥י יָרֵֽחַ׃

‎<span id="008">8</span> ‏וְ֭יֵרְדְּ מִיָּ֣ם עַד־יָ֑ם וּ֝מִנָּהָ֗ר
עַד־אַפְסֵי־אָֽרֶץ׃

‎<span id="009">9</span> ‏לְ֭פָנָיו יִכְרְע֣וּ צִיִּ֑ים וְ֝אֹיְבָ֗יו
עָפָ֥ר יְלַחֵֽכוּ׃

‎<span id="010">10</span> ‏מַלְכֵ֬י תַרְשִׁ֣ישׁ וְ֭אִיִּים מִנְחָ֣ה
יָשִׁ֑יבוּ מַלְכֵ֥י שְׁבָ֥א וּ֝סְבָ֗א אֶשְׁכָּ֥ר יַקְרִֽיבוּ׃

‎<span id="011">11</span> ‏וְיִשְׁתַּחֲווּ־ל֥וֹ כָל־מְלָכִ֑ים
כָּל־גּוֹיִ֥ם יַֽעַבְדֽוּהוּ׃

‎<span id="012">12</span> ‏כִּֽי־יַ֭צִּיל אֶבְי֣וֹן מְשַׁוֵּ֑עַ
וְ֝עָנִ֗י וְֽאֵין־עֹזֵ֥ר לֽוֹ׃

‎<span id="013">13</span> ‏יָ֭חֹס עַל־דַּ֣ל וְאֶבְי֑וֹן וְנַפְשׁ֖וֹת
אֶבְיוֹנִ֣ים יוֹשִֽׁיעַ׃

‎<span id="014">14</span> ‏מִתּ֣וֹךְ וּ֭מֵחָמָס יִגְאַ֣ל נַפְשָׁ֑ם
וְיֵיקַ֖ר דָּמָ֣ם בְּעֵינָֽיו׃

‎<span id="015">15</span> ‏וִיחִ֗י וְיִתֶּן־לוֹ֮ מִזְּהַ֪ב שְׁ֫בָ֥א
וְיִתְפַּלֵּ֣ל בַּעֲד֣וֹ תָמִ֑יד כָּל־הַ֝יּ֗וֹם יְבָרֲכֶֽנְהֽוּ׃

‎<span id="016">16</span> ‏יְהִ֤י פִסַּת־בַּ֨ר׀ בָּאָרֶץ֮ בְּרֹ֪אשׁ
הָ֫רִ֥ים יִרְעַ֣שׁ כַּלְּבָנ֣וֹן פִּרְי֑וֹ וְיָצִ֥יצוּ מֵ֝עִ֗יר
כְּעֵ֣שֶׂב הָאָֽרֶץ׃

‎<span id="017">17</span> ‏יְהִ֤י שְׁמ֨וֹ לְֽעוֹלָ֗ם לִפְנֵי־שֶׁמֶשׁ֮
ינין יִנּ֪וֹן שְׁ֫מ֥וֹ וְיִתְבָּ֥רְכוּ ב֑וֹ כָּל־גּוֹיִ֥ם
יְאַשְּׁרֽוּהוּ׃

‎<span id="018">18</span> ‏בָּר֤וּךְ׀ יְהוָ֣ה אֱ֭לֹהִים אֱלֹהֵ֣י
יִשְׂרָאֵ֑ל עֹשֵׂ֖ה נִפְלָא֣וֹת לְבַדּֽוֹ׃

‎<span id="019">19</span> ‏וּבָר֤וּךְ׀ שֵׁ֥ם כְּבוֹד֗וֹ לְע֫וֹלָ֥ם
וְיִמָּלֵ֣א כְ֭בוֹדוֹ אֶת־כֹּ֥ל הָאָ֗רֶץ אָ֘מֵ֥ן׀ וְאָמֵֽן׃

‎<span id="020">20</span> ‏כָּלּ֥וּ תְפִלּ֑וֹת דָּ֝וִ֗ד בֶּן־יִשָֽׁי׃

1 lišəlōmōh\| ’ĕ‍lōhîm mišəpāṭeyḵā ləmeleḵə tēn wəṣiḏəqāṯəḵā
ləḇen-meleḵə:

2 yāḏîn ‘amməḵā ḇəṣeḏeq w<sup>a</sup>‘ănîyeyḵā ḇəmišəpāṭ:

3 yiśə’û hārîm šālwōm lā‘ām ûḡəḇā‘wōṯ biṣəḏāqâ:

4 yišəpōṭ\| ‘ă‍nîyê-‘ām ywōšî‘a liḇənê ’eḇəywōn wîḏakē’ ‘wōšēq:

5 yîrā’ûḵā ‘im-šāmeš wəlifənê yārēḥa dwōr dwōrîm:

6 yērēḏ kəmāṭār ‘al-gēz kirəḇîḇîm zarəzîf ’āreṣ:

7 yifər<sup>a</sup>ḥ-bəyāmāyw ṣadîq wərōḇ šālwōm ‘aḏ-bəlî yārēḥa:

8 wəyērədə mîyām ‘aḏ-yām ûminnâār ‘aḏ-’afəsê-’āreṣ:

9 ləfānāyw yiḵərə‘û ṣîyîm wə’ōyəḇāyw ‘āfār yəl<sup>a</sup>ḥēḵû:

10 maləḵê ṯarəšîš wə’îyîm minəḥâ yāšîḇû maləḵê šəḇā’ ûsəḇā’ ’ešəkār
yaqərîḇû:

11 wəyišət<sup>a</sup>ḥăwû-lwō ḵāl-məlāḵîm kāl-gwōyim
y<sup>a</sup>‘aḇəḏûhû:

12 kî-yaṣṣîl ’eḇəywōn məšaûē‘a wə‘ānî wə’ên-‘ōzēr lwō:

13 yāḥōs ‘al-dal wə’eḇəywōn wənafəšwōṯ ’eḇəywōnîm ywōšî‘a:

14 mitwōḵə ûmēḥāmās yiḡə’al nafəšām wəyêqar dāmām bə‘ênāyw:

15 wîḥî wəyiten-lwō mizzəhaḇ šəḇā’ wəyiṯəpallēl b<sup>a</sup>‘ăḏwō ṯāmîḏ
kāl-hayywōm yəḇārăḵenəhû:

16 yəhî fissaṯ-bar\| bā’āreṣ bərō’š hārîm yirə‘aš kalləḇānwōn pirəywō
wəyāṣîṣû mē‘îr kə‘ēśeḇ hā’āreṣ:

17 yəhî šəmwō lə‘wōlām lifənê-šemeš yānîn yinnwōn šəmwō wəyiṯəbārəḵû ḇwō
kāl-gwōyim yə’aššərûhû:

18 bārûḵə\| yəhwâ ’ĕlōhîm ’ĕlōhê yiśərā’ēl ‘ōśēh nifəlā’wōṯ ləḇadwō:

19 ûḇārûḵə\| šēm kəḇwōḏwō lə‘wōlām wəyimmālē’ ḵəḇwōḏwō ’eṯ-kōl hā’āreṣ
’āmēn\| wə’āmēn:

20 kāllû ṯəfillwōṯ dāwiḏ ben-yišāy:

------------------------------------------------------------------------

[Next: Psalms (Tehilim) Chapter 73](psa073.md)
