[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch2027)  [KJV](../kjv/ch2027)  [Sep](../sep/ch2027) 
[Vul](../vul/ch2027)   
  
[2 Chronicles (2 Divrey Yamim) Index](ch2)  
  [Previous](ch2026)  [Next](ch2028) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 27

‎<span id="001">1</span> ‏בֶּן־עֶשְׂרִ֨ים וְחָמֵ֤שׁ שָׁנָה֙ יוֹתָ֣ם
בְּמָלְכ֔וֹ וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּֽירוּשָׁלִָ֑ם וְשֵׁ֣ם
אִמּ֔וֹ יְרוּשָׁ֖ה בַּת־צָדֽוֹק׃

‎<span id="002">2</span> ‏וַיַּ֨עַשׂ הַיָּשָׁ֜ר בְּעֵינֵ֣י יְהוָ֗ה
כְּכֹ֤ל אֲשֶׁר־עָשָׂה֙ עֻזִּיָּ֣הוּ אָבִ֔יו רַ֕ק לֹא־בָ֖א אֶל־הֵיכַ֣ל
יְהוָ֑ה וְע֥וֹד הָעָ֖ם מַשְׁחִיתִֽים׃

‎<span id="003">3</span> ‏ה֗וּא בָּנָ֛ה אֶת־שַׁ֥עַר בֵּית־יְהוָ֖ה
הָעֶלְי֑וֹן וּבְחוֹמַ֥ת הָעֹ֛פֶל בָּנָ֖ה לָרֹֽב׃

‎<span id="004">4</span> ‏וְעָרִ֥ים בָּנָ֖ה בְּהַר־יְהוּדָ֑ה
וּבֶחֳרָשִׁ֣ים בָּנָ֔ה בִּֽירָנִיּ֖וֹת וּמִגְדָּלִֽים׃

‎<span id="005">5</span> ‏וְ֠הוּא נִלְחַ֞ם עִם־מֶ֣לֶךְ בְּנֵי־עַמּוֹן֮
וַיֶּחֱזַ֣ק עֲלֵיהֶם֒ וַיִּתְּנוּ־ל֨וֹ בְנֵֽי־עַמּ֜וֹן בַּשָּׁנָ֣ה
הַהִ֗יא מֵאָה֙ כִּכַּר־כֶּ֔סֶף וַעֲשֶׂ֨רֶת אֲלָפִ֤ים כֹּרִים֙ חִטִּ֔ים
וּשְׂעוֹרִ֖ים עֲשֶׂ֣רֶת אֲלָפִ֑ים זֹ֗את הֵשִׁ֤יבוּ לוֹ֙ בְּנֵ֣י עַמּ֔וֹן
סוּבַשָּׁנָ֥ה הַשֵּׁנִ֖ית וְהַשְּׁלִשִֽׁית׃

‎<span id="006">6</span> ‏וַיִּתְחַזֵּ֖ק יוֹתָ֑ם כִּ֚י הֵכִ֣ין
דְּרָכָ֔יו לִפְנֵ֖י יְהוָ֥ה אֱלֹהָֽיו׃

‎<span id="007">7</span> ‏וְיֶתֶר֙ דִּבְרֵ֣י יוֹתָ֔ם וְכָל־מִלְחֲמֹתָ֖יו
וּדְרָכָ֑יו הִנָּ֣ם כְּתוּבִ֔ים עַל־סֵ֥פֶר מַלְכֵֽי־יִשְׂרָאֵ֖ל
וִיהוּדָֽה׃

‎<span id="008">8</span> ‏בֶּן־עֶשְׂרִ֧ים וְחָמֵ֛שׁ שָׁנָ֖ה הָיָ֣ה
בְמָלְכ֑וֹ וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָֽם׃

‎<span id="009">9</span> ‏וַיִּשְׁכַּ֤ב יוֹתָם֙ עִם־אֲבֹתָ֔יו
וַיִּקְבְּר֥וּ אֹת֖וֹ בְּעִ֣יר דָּוִ֑יד וַיִּמְלֹ֛ךְ אָחָ֥ז בְּנ֖וֹ
תַּחְתָּֽיו׃ פ

1 ben-‘eśərîm wəḥāmēš šānâ ywōṯām bəmāləḵwō wəšēš-‘eśərēh šānâ mālaḵə
bîrûšālāim wəšēm ’immwō yərûšâ baṯ-ṣāḏwōq:

2 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ ‘uzzîyâû
’āḇîw raq lō’-ḇā’ ’el-hêḵal yəhwâ wə‘wōḏ hā‘ām mašəḥîṯîm:

3 hû’ bānâ ’eṯ-š<sup>a</sup>‘ar bêṯ-yəhwâ hā‘eləywōn ûḇəḥwōmaṯ hā‘ōfel
bānâ lārōḇ:

4 wə‘ārîm bānâ bəhar-yəhûḏâ ûḇeḥŏrāšîm bānâ bîrānîywōṯ ûmiḡədālîm:

5 wəhû’ niləḥam ‘im-meleḵə bənê-‘ammwōn wayyeḥĕzaq ‘ălêhem wayyitənû-lwō
ḇənê-‘ammwōn baššānâ hahî’ mē’â kikar-kesef w<sup>a</sup>‘ăśereṯ ’ălāfîm
kōrîm ḥiṭṭîm ûśə‘wōrîm ‘ăśereṯ ’ălāfîm zō’ṯ hēšîḇû lwō bənê ‘ammwōn
sûḇaššānâ haššēnîṯ wəhaššəlišîṯ:

6 wayyiṯəḥazzēq ywōṯām kî hēḵîn dərāḵāyw lifənê yəhwâ ’ĕlōhāyw:

7 wəyeṯer diḇərê ywōṯām wəḵāl-miləḥămōṯāyw ûḏərāḵāyw hinnām kəṯûḇîm
‘al-sēfer maləḵê-yiśərā’ēl wîhûḏâ:

8 ben-‘eśərîm wəḥāmēš šānâ hāyâ ḇəmāləḵwō wəšēš-‘eśərēh šānâ mālaḵə
bîrûšālāim:

9 wayyišəkaḇ ywōṯām ‘im-’ăḇōṯāyw wayyiqəbərû ’ōṯwō bə‘îr dāwîḏ
wayyiməlōḵə ’āḥāz bənwō t<sup>a</sup>ḥətāyw: f

------------------------------------------------------------------------

[Next: 2 Chronicles (2 Divrey Yamim) Chapter 28](ch2028)
