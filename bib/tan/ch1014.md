[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1014)  [KJV](../kjv/ch1014)  [Sep](../sep/ch1014) 
[Vul](../vul/ch1014)   
  
[1 Chronicles (1 Divrey Yamim) Index](ch1)  
  [Previous](ch1013)  [Next](ch1015) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 14

‎<span id="001">1</span> ‏וַ֠יִּשְׁלַח חירם חוּרָ֨ם מֶֽלֶךְ־צֹ֥ר
מַלְאָכִים֮ אֶל־דָּוִיד֒ וַעֲצֵ֣י אֲרָזִ֔ים וְחָרָשֵׁ֣י קִ֔יר
וְחָרָשֵׁ֖י עֵצִ֑ים לִבְנ֥וֹת ל֖וֹ בָּֽיִת׃

‎<span id="002">2</span> ‏וַיֵּ֣דַע דָּוִ֔יד כִּֽי־הֱכִינ֧וֹ יְהוָ֛ה
לְמֶ֖לֶךְ עַל־יִשְׂרָאֵ֑ל כִּֽי־נִשֵּׂ֤את לְמַ֙עְלָה֙ מַלְכוּת֔וֹ
בַּעֲב֖וּר עַמּ֥וֹ יִשְׂרָאֵֽל׃ פ

‎<span id="003">3</span> ‏וַיִּקַּ֨ח דָּוִ֥יד ע֛וֹד נָשִׁ֖ים
בִּירוּשָׁלִָ֑ם וַיּ֧וֹלֶד דָּוִ֛יד ע֖וֹד בָּנִ֥ים וּבָנֽוֹת׃

‎<span id="004">4</span> ‏וְאֵ֙לֶּה֙ שְׁמ֣וֹת הַיְלוּדִ֔ים אֲשֶׁ֥ר
הָיוּ־ל֖וֹ בִּירוּשָׁלִָ֑ם שַׁמּ֣וּעַ וְשׁוֹבָ֔ב נָתָ֖ן וּשְׁלֹמֹֽה׃

‎<span id="005">5</span> ‏וְיִבְחָ֥ר וֶאֱלִישׁ֖וּעַ וְאֶלְפָּֽלֶט׃

‎<span id="006">6</span> ‏וְנֹ֥גַהּ וְנֶ֖פֶג וְיָפִֽיעַ׃

‎<span id="007">7</span> ‏וֶאֱלִישָׁמָ֥ע וּבְעֶלְיָדָ֖ע וֶאֱלִיפָֽלֶט׃

‎<span id="008">8</span> ‏וַיִּשְׁמְע֣וּ פְלִשְׁתִּ֗ים כִּי־נִמְשַׁ֨ח
דָּוִ֤יד לְמֶ֙לֶךְ֙ עַל־כָּל־יִשְׂרָאֵ֔ל וַיַּעֲל֥וּ כָל־פְּלִשְׁתִּ֖ים
לְבַקֵּ֣שׁ אֶת־דָּוִ֑יד וַיִּשְׁמַ֣ע דָּוִ֔יד וַיֵּצֵ֖א לִפְנֵיהֶֽם׃

‎<span id="009">9</span> ‏וּפְלִשְׁתִּ֖ים בָּ֑אוּ וַֽיִּפְשְׁט֖וּ
בְּעֵ֥מֶק רְפָאִֽים׃

‎<span id="010">10</span> ‏וַיִּשְׁאַ֨ל דָּוִ֤יד בֵּאלֹהִים֙ לֵאמֹ֔ר
הַאֶֽעֱלֶה֙ עַל־פלשתיים פְּלִשְׁתִּ֔ים וּנְתַתָּ֖ם בְּיָדִ֑י וַיֹּ֨אמֶר
ל֤וֹ יְהוָה֙ עֲלֵ֔ה וּנְתַתִּ֖ים בְּיָדֶֽךָ׃

‎<span id="011">11</span> ‏וַיַּעֲל֥וּ בְּבַֽעַל־פְּרָצִים֮ וַיַּכֵּ֣ם
שָׁ֣ם דָּוִיד֒ וַיֹּ֣אמֶר דָּוִ֔יד פָּרַ֨ץ הָֽאֱלֹהִ֧ים אֶת־אוֹיְבַ֛י
בְּיָדִ֖י כְּפֶ֣רֶץ מָ֑יִם עַל־כֵּ֗ן קָֽרְא֛וּ שֵֽׁם־הַמָּק֥וֹם הַה֖וּא
בַּ֥עַל פְּרָצִֽים׃

‎<span id="012">12</span> ‏וַיַּעַזְבוּ־שָׁ֖ם אֶת־אֱלֹֽהֵיהֶ֑ם
וַיֹּ֣אמֶר דָּוִ֔יד וַיִּשָּׂרְפ֖וּ בָּאֵֽשׁ׃ פ

‎<span id="013">13</span> ‏וַיֹּסִ֤יפוּ עוֹד֙ פְּלִשְׁתִּ֔ים
וַֽיִּפְשְׁט֖וּ בָּעֵֽמֶק׃

‎<span id="014">14</span> ‏וַיִּשְׁאַ֨ל ע֤וֹד דָּוִיד֙ בֵּֽאלֹהִ֔ים
וַיֹּ֤אמֶר לוֹ֙ הָֽאֱלֹהִ֔ים לֹ֥א תַֽעֲלֶ֖ה אַֽחֲרֵיהֶ֑ם הָסֵב֙
מֵֽעֲלֵיהֶ֔ם וּבָ֥אתָ לָהֶ֖ם מִמּ֥וּל הַבְּכָאִֽים׃

‎<span id="015">15</span> ‏וִ֠יהִי כְּֽשָׁמְעֲךָ֞ אֶת־ק֤וֹל הַצְּעָדָה֙
בְּרָאשֵׁ֣י הַבְּכָאִ֔ים אָ֖ז תֵּצֵ֣א בַמִּלְחָמָ֑ה כִּֽי־יָצָ֤א
הָֽאֱלֹהִים֙ לְפָנֶ֔יךָ לְהַכּ֖וֹת אֶת־מַחֲנֵ֥ה פְלִשְׁתִּֽים׃

‎<span id="016">16</span> ‏וַיַּ֣עַשׂ דָּוִ֔יד כַּֽאֲשֶׁ֥ר צִוָּ֖הוּ
הָֽאֱלֹהִ֑ים וַיַּכּוּ֙ אֶת־מַחֲנֵ֣ה פְלִשְׁתִּ֔ים מִגִּבְע֖וֹן
וְעַד־גָּֽזְרָה׃

‎<span id="017">17</span> ‏וַיֵּצֵ֥א שֵׁם־דָּוִ֖יד בְּכָל־הָֽאֲרָצ֑וֹת
וַֽיהוָ֛ה נָתַ֥ן אֶת־פַּחְדּ֖וֹ עַל־כָּל־הַגּוֹיִֽם׃

1 wayyišəl<sup>a</sup>ḥ ḥîrām ḥûrām meleḵə-ṣōr malə’āḵîm ’el-dāwîḏ
w<sup>a</sup>‘ăṣê ’ărāzîm wəḥārāšê qîr wəḥārāšê ‘ēṣîm liḇənwōṯ lwō
bāyiṯ:

2 wayyēḏ<sup>a</sup>‘ dāwîḏ kî-hĕḵînwō yəhwâ ləmeleḵə ‘al-yiśərā’ēl
kî-niśśē’ṯ ləm<sup>a</sup>‘əlâ maləḵûṯwō b<sup>a</sup>‘ăḇûr ‘ammwō
yiśərā’ēl: f

3 wayyiqq<sup>a</sup>ḥ dāwîḏ ‘wōḏ nāšîm bîrûšālāim wayywōleḏ dāwîḏ ‘wōḏ
bānîm ûḇānwōṯ:

4 wə’ēlleh šəmwōṯ hayəlûḏîm ’ăšer hāyû-lwō bîrûšālāim šammû‘a wəšwōḇāḇ
nāṯān ûšəlōmōh:

5 wəyiḇəḥār we’ĕlîšû‘a wə’eləpāleṭ:

6 wənōḡ<sup>a</sup>h wənefeḡ wəyāfî‘a:

7 we’ĕlîšāmā‘ ûḇə‘eləyāḏā‘ we’ĕlîfāleṭ:

8 wayyišəmə‘û fəlišətîm kî-niməš<sup>a</sup>ḥ dāwîḏ ləmeleḵə
‘al-kāl-yiśərā’ēl wayy<sup>a</sup>‘ălû ḵāl-pəlišətîm ləḇaqqēš ’eṯ-dāwîḏ
wayyišəm<sup>a</sup>‘ dāwîḏ wayyēṣē’ lifənêhem:

9 ûfəlišətîm bā’û wayyifəšəṭû bə‘ēmeq rəfā’îm:

10 wayyišə’al dāwîḏ bē’lōhîm lē’mōr ha’e‘ĕleh ‘al-pəlišətîyîm pəlišətîm
ûnəṯatām bəyāḏî wayyō’mer lwō yəhwâ ‘ălēh ûnəṯatîm bəyāḏeḵā:

11 wayy<sup>a</sup>‘ălû bəḇ<sup>a</sup>‘al-pərāṣîm wayyakēm šām dāwîḏ
wayyō’mer dāwîḏ pāraṣ hā’ĕlōhîm ’eṯ-’wōyəḇay bəyāḏî kəfereṣ māyim
‘al-kēn qārə’û šēm-hammāqwōm hahû’ b<sup>a</sup>‘al pərāṣîm:

12 wayy<sup>a</sup>‘azəḇû-šām ’eṯ-’ĕlōhêhem wayyō’mer dāwîḏ wayyiśśārəfû
bā’ēš: f

13 wayyōsîfû ‘wōḏ pəlišətîm wayyifəšəṭû bā‘ēmeq:

14 wayyišə’al ‘wōḏ dāwîḏ bē’lōhîm wayyō’mer lwō hā’ĕlōhîm lō’
ṯ<sup>a</sup>‘ăleh ’<sup>a</sup>ḥărêhem hāsēḇ mē‘ălêhem ûḇā’ṯā lâem
mimmûl habəḵā’îm:

15 wîhî kəšāmə‘ăḵā ’eṯ-qwōl haṣṣə‘āḏâ bərā’šê habəḵā’îm ’āz tēṣē’
ḇammiləḥāmâ kî-yāṣā’ hā’ĕlōhîm ləfāneyḵā ləhakwōṯ ’eṯ-m<sup>a</sup>ḥănēh
fəlišətîm:

16 wayy<sup>a</sup>‘aś dāwîḏ ka’ăšer ṣiûâû hā’ĕlōhîm wayyakû
’eṯ-m<sup>a</sup>ḥănēh fəlišətîm migiḇə‘wōn wə‘aḏ-gāzərâ:

17 wayyēṣē’ šēm-dāwîḏ bəḵāl-hā’ărāṣwōṯ wayhwâ nāṯan
’eṯ-p<sup>a</sup>ḥədwō ‘al-kāl-hagwōyim:

------------------------------------------------------------------------

[Next: 1 Chronicles (1 Divrey Yamim) Chapter 15](ch1015)
