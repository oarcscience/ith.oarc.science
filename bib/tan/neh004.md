[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/neh004)  [KJV](../kjv/neh004.md) 
[Vul](../vul/neh004.md)   
  
[Nehemiah (Nechemiyah) Index](neh.md)  
  [Previous](neh003)  [Next](neh005.md) 

------------------------------------------------------------------------

### Tanach (Hebrew): Nehemiah (Nechemiyah) Chapter 4

‎<span id="001">1</span> ‏וַיְהִ֣י כַאֲשֶׁ֣ר שָׁמַ֣ע סַנְבַלַּ֡ט
וְ֠טוֹבִיָּה וְהָעַרְבִ֨ים וְהָעַמֹּנִ֜ים וְהָאַשְׁדּוֹדִ֗ים
כִּֽי־עָלְתָ֤ה אֲרוּכָה֙ לְחֹמ֣וֹת יְרוּשָׁלִַ֔ם כִּי־הֵחֵ֥לּוּ
הַפְּרֻצִ֖ים לְהִסָּתֵ֑ם וַיִּ֥חַר לָהֶ֖ם מְאֹֽד׃

‎<span id="002">2</span> ‏וַיִּקְשְׁר֤וּ כֻלָּם֙ יַחְדָּ֔ו לָב֖וֹא
לְהִלָּחֵ֣ם בִּירוּשָׁלִָ֑ם וְלַעֲשׂ֥וֹת ל֖וֹ תּוֹעָֽה׃

‎<span id="003">3</span> ‏וַנִּתְפַּלֵּ֖ל אֶל־אֱלֹהֵ֑ינוּ וַנַּעֲמִ֨יד
מִשְׁמָ֧ר עֲלֵיהֶ֛ם יוֹמָ֥ם וָלַ֖יְלָה מִפְּנֵיהֶֽם׃

‎<span id="004">4</span> ‏וַיֹּ֣אמֶר יְהוּדָ֗ה כָּשַׁל֙ כֹּ֣חַ
הַסַּבָּ֔ל וְהֶעָפָ֖ר הַרְבֵּ֑ה וַאֲנַ֙חְנוּ֙ לֹ֣א נוּכַ֔ל לִבְנ֖וֹת
בַּחוֹמָֽה׃

‎<span id="005">5</span> ‏וַיֹּאמְר֣וּ צָרֵ֗ינוּ לֹ֤א יֵדְעוּ֙ וְלֹ֣א
יִרְא֔וּ עַ֛ד אֲשֶׁר־נָב֥וֹא אֶל־תּוֹכָ֖ם וַהֲרַגְנ֑וּם וְהִשְׁבַּ֖תְנוּ
אֶת־הַמְּלָאכָֽה׃

‎<span id="006">6</span> ‏וַֽיְהִי֙ כַּאֲשֶׁר־בָּ֣אוּ הַיְּהוּדִ֔ים
הַיֹּשְׁבִ֖ים אֶצְלָ֑ם וַיֹּ֤אמְרוּ לָ֙נוּ֙ עֶ֣שֶׂר פְּעָמִ֔ים
מִכָּל־הַמְּקֹמ֖וֹת אֲשֶׁר־תָּשׁ֥וּבוּ עָלֵֽינוּ׃

‎<span id="007">7</span> ‏וָֽאַעֲמִ֞יד מִֽתַּחְתִּיּ֧וֹת לַמָּק֛וֹם
מֵאַחֲרֵ֥י לַחוֹמָ֖ה בצחחיים בַּצְּחִיחִ֑ים וָֽאַעֲמִ֤יד אֶת־הָעָם֙
לְמִשְׁפָּח֔וֹת עִם־חַרְבֹתֵיהֶ֛ם רָמְחֵיהֶ֖ם וְקַשְּׁתֹתֵיהֶֽם׃

‎<span id="008">8</span> ‏וָאֵ֣רֶא וָאָק֗וּם וָאֹמַ֞ר אֶל־הַחֹרִ֤ים
וְאֶל־הַסְּגָנִים֙ וְאֶל־יֶ֣תֶר הָעָ֔ם אַל־תִּֽירְא֖וּ מִפְּנֵיהֶ֑ם
אֶת־אֲדֹנָ֞י הַגָּד֤וֹל וְהַנּוֹרָא֙ זְכֹ֔רוּ וְהִֽלָּחֲמ֗וּ
עַל־אֲחֵיכֶם֙ בְּנֵיכֶ֣ם וּבְנֹתֵיכֶ֔ם נְשֵׁיכֶ֖ם וּבָתֵּיכֶֽם׃ פ

‎<span id="009">9</span> ‏וַיְהִ֞י כַּֽאֲשֶׁר־שָׁמְע֤וּ אוֹיְבֵ֙ינוּ֙
כִּי־נ֣וֹדַֽע<sup>3</sup> לָ֔נוּ וַיָּ֥פֶר הָאֱלֹהִ֖ים אֶת־עֲצָתָ֑ם
ונשוב וַנָּ֤שָׁב כֻּלָּ֙נוּ֙ אֶל־הַ֣חוֹמָ֔ה אִ֖ישׁ אֶל־מְלַאכְתּֽוֹ׃

‎<span id="010">10</span> ‏וַיְהִ֣י׀ מִן־הַיּ֣וֹם הַה֗וּא חֲצִ֣י
נְעָרַי֮ עֹשִׂ֣ים בַּמְּלָאכָה֒ וְחֶצְיָ֗ם מַחֲזִיקִים֙ וְהָרְמָחִ֣ים
הַמָּגִנִּ֔ים וְהַקְּשָׁת֖וֹת וְהַשִּׁרְיֹנִ֑ים וְהַ֨שָּׂרִ֔ים אַחֲרֵ֖י
כָּל־בֵּ֥ית יְהוּדָֽה׃

‎<span id="011">11</span> ‏הַבּוֹנִ֧ים בַּחוֹמָ֛ה וְהַנֹּשְׂאִ֥ים
בַּסֶּ֖בֶל עֹמְשִׂ֑ים בְּאַחַ֤ת יָדוֹ֙ עֹשֶׂ֣ה בַמְּלָאכָ֔ה וְאַחַ֖ת
מַחֲזֶ֥קֶת הַשָּֽׁלַח׃

‎<span id="012">12</span> ‏וְהַ֨בּוֹנִ֔ים אִ֥ישׁ חַרְבּ֛וֹ אֲסוּרִ֥ים
עַל־מָתְנָ֖יו וּבוֹנִ֑ים וְהַתּוֹקֵ֥עַ בַּשּׁוֹפָ֖ר אֶצְלִֽי׃

‎<span id="013">13</span> ‏וָאֹמַ֞ר אֶל־הַחֹרִ֤ים וְאֶל־הַסְּגָנִים֙
וְאֶל־יֶ֣תֶר הָעָ֔ם הַמְּלָאכָ֥ה הַרְבֵּ֖ה וּרְחָבָ֑ה וַאֲנַ֗חְנוּ
נִפְרָדִים֙ עַל־הַ֣חוֹמָ֔ה רְחוֹקִ֖ים אִ֥ישׁ מֵאָחִֽיו׃

‎<span id="014">14</span> ‏בִּמְק֗וֹם אֲשֶׁ֤ר תִּשְׁמְעוּ֙ אֶת־ק֣וֹל
הַשּׁוֹפָ֔ר שָׁ֖מָּה תִּקָּבְצ֣וּ אֵלֵ֑ינוּ אֱלֹהֵ֖ינוּ יִלָּ֥חֶם
לָֽנוּ׃

‎<span id="015">15</span> ‏וַאֲנַ֖חְנוּ עֹשִׂ֣ים בַּמְּלָאכָ֑ה
וְחֶצְיָ֗ם מַחֲזִיקִים֙ בָּֽרְמָחִ֔ים מֵעֲל֣וֹת הַשַּׁ֔חַר עַ֖ד צֵ֥את
הַכּוֹכָבִֽים׃

‎<span id="016">16</span> ‏גַּ֣ם בָּעֵ֤ת הַהִיא֙ אָמַ֣רְתִּי לָעָ֔ם
אִ֣ישׁ וְנַעֲר֔וֹ יָלִ֖ינוּ בְּת֣וֹךְ יְרוּשָׁלִָ֑ם וְהָֽיוּ־לָ֧נוּ
הַלַּ֛יְלָה מִשְׁמָ֖ר וְהַיּ֥וֹם מְלָאכָֽה׃

‎<span id="017">17</span> ‏וְאֵ֨ין אֲנִ֜י וְאַחַ֣י וּנְעָרַ֗י
וְאַנְשֵׁ֤י הַמִּשְׁמָר֙ אֲשֶׁ֣ר אַחֲרַ֔י אֵין־אֲנַ֥חְנוּ פֹשְׁטִ֖ים
בְּגָדֵ֑ינוּ אִ֖ישׁ שִׁלְח֥וֹ הַמָּֽיִם׃ ס

1 wayəhî ḵa’ăšer šām<sup>a</sup>‘ sanəḇallaṭ wəṭwōḇîyâ wəhā‘arəḇîm
wəhā‘ammōnîm wəhā’ašədwōḏîm kî-‘āləṯâ ’ărûḵâ ləḥōmwōṯ yərûšālaim
kî-hēḥēllû hapəruṣîm ləhissāṯēm wayyiḥar lâem mə’ōḏ:

2 wayyiqəšərû ḵullām y<sup>a</sup>ḥədāw lāḇwō’ ləhillāḥēm bîrûšālāim
wəl<sup>a</sup>‘ăśwōṯ lwō twō‘â:

3 wanniṯəpallēl ’el-’ĕlōhênû wann<sup>a</sup>‘ămîḏ mišəmār ‘ălêhem
ywōmām wālayəlâ mipənêhem:

4 wayyō’mer yəhûḏâ kāšal kōḥa hassabāl wəhe‘āfār harəbēh
wa’ăn<sup>a</sup>ḥənû lō’ nûḵal liḇənwōṯ b<sup>a</sup>ḥwōmâ:

5 wayyō’mərû ṣārênû lō’ yēḏə‘û wəlō’ yirə’û ‘aḏ ’ăšer-nāḇwō’ ’el-twōḵām
wahăraḡənûm wəhišəbaṯənû ’eṯ-hamməlā’ḵâ:

6 wayəhî ka’ăšer-bā’û hayyəhûḏîm hayyōšəḇîm ’eṣəlām wayyō’mərû lānû
‘eśer pə‘āmîm mikāl-hamməqōmwōṯ ’ăšer-tāšûḇû ‘ālênû:

7 wā’<sup>a</sup>‘ămîḏ mit<sup>a</sup>ḥətîywōṯ lammāqwōm
mē’<sup>a</sup>ḥărê l<sup>a</sup>ḥwōmâ baṣṣəḥiḥîyîm baṣṣəḥîḥîm
wā’<sup>a</sup>‘ămîḏ ’eṯ-hā‘ām ləmišəpāḥwōṯ ‘im-ḥarəḇōṯêhem rāməḥêhem
wəqaššəṯōṯêhem:

8 wā’ēre’ wā’āqûm wā’ōmar ’el-h<sup>a</sup>ḥōrîm wə’el-hassəḡānîm
wə’el-yeṯer hā‘ām ’al-tîrə’û mipənêhem ’eṯ-’ăḏōnāy hagāḏwōl wəhannwōrā’
zəḵōrû wəhillāḥămû ‘al-’ăḥêḵem bənêḵem ûḇənōṯêḵem nəšêḵem ûḇātêḵem: f

9 wayəhî ka’ăšer-šāmə‘û ’wōyəḇênû kî-nwōḏ<sup>a</sup>‘<sup>3</sup> lānû
wayyāfer hā’ĕlōhîm ’eṯ-‘ăṣāṯām wannāšûḇ wannāšāḇ kullānû
’el-h<sup>a</sup>ḥwōmâ ’îš ’el-məla’ḵətwō:

10 wayəhî\| min-hayywōm hahû’ ḥăṣî nə‘āray ‘ōśîm bamməlā’ḵâ wəḥeṣəyām
m<sup>a</sup>ḥăzîqîm wəhārəmāḥîm hammāḡinnîm wəhaqqəšāṯwōṯ
wəhašširəyōnîm wəhaśśārîm ’<sup>a</sup>ḥărê kāl-bêṯ yəhûḏâ:

11 habwōnîm b<sup>a</sup>ḥwōmâ wəhannōśə’îm basseḇel ‘ōməśîm
bə’<sup>a</sup>ḥaṯ yāḏwō ‘ōśeh ḇamməlā’ḵâ wə’<sup>a</sup>ḥaṯ
m<sup>a</sup>ḥăzeqeṯ haššāl<sup>a</sup>ḥ:

12 wəhabwōnîm ’îš ḥarəbwō ’ăsûrîm ‘al-māṯənāyw ûḇwōnîm wəhatwōqē‘a
baššwōfār ’eṣəlî:

13 wā’ōmar ’el-h<sup>a</sup>ḥōrîm wə’el-hassəḡānîm wə’el-yeṯer hā‘ām
hamməlā’ḵâ harəbēh ûrəḥāḇâ wa’ăn<sup>a</sup>ḥənû nifərāḏîm
‘al-h<sup>a</sup>ḥwōmâ rəḥwōqîm ’îš mē’āḥîw:

14 biməqwōm ’ăšer tišəmə‘û ’eṯ-qwōl haššwōfār šāmmâ tiqqāḇəṣû ’ēlênû
’ĕlōhênû yillāḥem lānû:

15 wa’ăn<sup>a</sup>ḥənû ‘ōśîm bamməlā’ḵâ wəḥeṣəyām m<sup>a</sup>ḥăzîqîm
bārəmāḥîm mē‘ălwōṯ hašš<sup>a</sup>ḥar ‘aḏ ṣē’ṯ hakwōḵāḇîm:

16 gam bā‘ēṯ hahî’ ’āmarətî lā‘ām ’îš wən<sup>a</sup>‘ărwō yālînû
bəṯwōḵə yərûšālāim wəhāyû-lānû hallayəlâ mišəmār wəhayywōm məlā’ḵâ:

17 wə’ên ’ănî wə’<sup>a</sup>ḥay ûnə‘āray wə’anəšê hammišəmār ’ăšer
’<sup>a</sup>ḥăray ’ên-’ăn<sup>a</sup>ḥənû fōšəṭîm bəḡāḏênû ’îš šiləḥwō
hammāyim: s

------------------------------------------------------------------------

[Next: Nehemiah (Nechemiyah) Chapter 5](neh005.md)
