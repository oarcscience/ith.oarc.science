[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/eze041)  [KJV](../kjv/eze041)  [Sep](../sep/eze041) 
[Vul](../vul/eze041)   
  
[Ezekiel (Yechezqel) Index](eze)  
  [Previous](eze040)  [Next](eze042) 

------------------------------------------------------------------------

### Tanach (Hebrew): Ezekiel (Yechezqel) Chapter 41

‎<span id="001">1</span> ‏וַיְבִיאֵ֖נִי אֶל־הַהֵיכָ֑ל וַיָּ֣מָד
אֶת־הָאֵילִ֗ים שֵׁשׁ־אַמּ֨וֹת רֹ֧חַב־מִפּ֛וֹ וְשֵׁשׁ־אַמּֽוֹת־רֹ֥חַב
מִפּ֖וֹ רֹ֥חַב הָאֹֽהֶל׃

‎<span id="002">2</span> ‏וְרֹ֣חַב הַפֶּתַח֮ עֶ֣שֶׂר אַמּוֹת֒
וְכִתְפ֣וֹת הַפֶּ֔תַח חָמֵ֤שׁ אַמּוֹת֙ מִפּ֔וֹ וְחָמֵ֥שׁ אַמּ֖וֹת
מִפּ֑וֹ וַיָּ֤מָד אָרְכּוֹ֙ אַרְבָּעִ֣ים אַמָּ֔ה וְרֹ֖חַב עֶשְׂרִ֥ים
אַמָּֽה׃

‎<span id="003">3</span> ‏וּבָ֣א לִפְנִ֔ימָה וַיָּ֥מָד אֵֽיל־הַפֶּ֖תַח
שְׁתַּ֣יִם אַמּ֑וֹת וְהַפֶּ֙תַח֙ שֵׁ֣שׁ אַמּ֔וֹת וְרֹ֥חַב הַפֶּ֖תַח
שֶׁ֥בַע אַמּֽוֹת׃

‎<span id="004">4</span> ‏וַיָּ֨מָד אֶת־אָרְכּ֜וֹ עֶשְׂרִ֣ים אַמָּ֗ה
וְרֹ֛חַב עֶשְׂרִ֥ים אַמָּ֖ה אֶל־פְּנֵ֣י הַֽהֵיכָ֑ל וַיֹּ֣אמֶר אֵלַ֔י
זֶ֖ה קֹ֥דֶשׁ הַקֳּדָשִֽׁים׃

‎<span id="005">5</span> ‏וַיָּ֥מָד קִֽיר־הַבַּ֖יִת שֵׁ֣שׁ אַמּ֑וֹת
וְרֹ֣חַב הַצֵּלָע֩ אַרְבַּ֨ע אַמּ֜וֹת סָבִ֧יב׀ סָבִ֛יב לַבַּ֖יִת
סָבִֽיב׃

‎<span id="006">6</span> ‏וְהַצְּלָעוֹת֩ צֵלָ֨ע אֶל־צֵלָ֜ע שָׁל֧וֹשׁ
וּשְׁלֹשִׁ֣ים פְּעָמִ֗ים וּ֠בָאוֹת בַּקִּ֨יר אֲשֶׁר־לַבַּ֧יִת
לַצְּלָע֛וֹת סָבִ֥יב׀ סָבִ֖יב לִהְי֣וֹת אֲחוּזִ֑ים וְלֹֽא־יִהְי֥וּ
אֲחוּזִ֖ים בְּקִ֥יר הַבָּֽיִת׃

‎<span id="007">7</span> ‏וְֽרָחֲבָ֡ה וְֽנָסְבָה֩ לְמַ֨עְלָה לְמַ֜עְלָה
לַצְּלָע֗וֹת כִּ֣י מֽוּסַב־הַ֠בַּיִת לְמַ֨עְלָה לְמַ֜עְלָה סָבִ֤יב׀
סָבִיב֙ לַבַּ֔יִת עַל־כֵּ֥ן רֹֽחַב־לַבַּ֖יִת לְמָ֑עְלָה וְכֵ֧ן
הַתַּחְתּוֹנָ֛ה יַעֲלֶ֥ה עַל־הָעֶלְיוֹנָ֖ה לַתִּיכוֹנָֽה׃

‎<span id="008">8</span> ‏וְרָאִ֧יתִי לַבַּ֛יִת גֹּ֖בַהּ סָבִ֣יב׀
סָבִ֑יב מיסדות מוּסְד֤וֹת הַצְּלָעוֹת֙ מְל֣וֹ הַקָּנֶ֔ה שֵׁ֥שׁ אַמּ֖וֹת
אַצִּֽילָה׃

‎<span id="009">9</span> ‏רֹ֣חַב הַקִּ֧יר אֲ‍ֽשֶׁר־לַצֵּלָ֛ע אֶל־הַח֖וּץ
חָמֵ֣שׁ אַמּ֑וֹת וַאֲשֶׁ֣ר מֻנָּ֔ח בֵּ֥ית צְלָע֖וֹת אֲשֶׁ֥ר לַבָּֽיִת׃

‎<span id="010">10</span> ‏וּבֵ֨ין הַלְּשָׁכ֜וֹת רֹ֣חַב עֶשְׂרִ֥ים
אַמָּ֛ה סָבִ֥יב לַבַּ֖יִת סָבִ֥יב׀ סָבִֽיב׃

‎<span id="011">11</span> ‏וּפֶ֤תַח הַצֵּלָע֙ לַמֻּנָּ֔ח פֶּ֤תַח אֶחָד֙
דֶּ֣רֶךְ הַצָּפ֔וֹן וּפֶ֥תַח אֶחָ֖ד לַדָּר֑וֹם וְרֹ֙חַב֙ מְק֣וֹם
הַמֻּנָּ֔ח חָמֵ֥שׁ אַמּ֖וֹת סָבִ֥יב׀ סָבִֽיב׃

‎<span id="012">12</span> ‏וְהַבִּנְיָ֡ן אֲשֶׁר֩ אֶל־פְּנֵ֨י הַגִּזְרָ֜ה
פְּאַ֣ת דֶּֽרֶךְ־הַיָּ֗ם רֹ֚חַב שִׁבְעִ֣ים אַמָּ֔ה וְקִ֧יר הַבִּנְיָ֛ן
חָֽמֵשׁ־אַמּ֥וֹת רֹ֖חַב סָבִ֣יב׀ סָבִ֑יב וְאָרְכּ֖וֹ תִּשְׁעִ֥ים
אַמָּֽה׃

‎<span id="013">13</span> ‏וּמָדַ֣ד אֶת־הַבַּ֔יִת אֹ֖רֶךְ מֵאָ֣ה אַמָּ֑ה
וְהַגִּזְרָ֤ה וְהַבִּנְיָה֙ וְקִ֣ירוֹתֶ֔יהָ אֹ֖רֶךְ מֵאָ֥ה אַמָּֽה׃

‎<span id="014">14</span> ‏וְרֹחַב֩ פְּנֵ֨י הַבַּ֧יִת וְהַגִּזְרָ֛ה
לַקָּדִ֖ים מֵאָ֥ה אַמָּֽה׃

‎<span id="015">15</span> ‏וּמָדַ֣ד אֹֽרֶךְ־הַ֠בִּנְיָן אֶל־פְּנֵ֨י
הַגִּזְרָ֜ה אֲשֶׁ֨ר עַל־אַחֲרֶ֧יהָ ואתוקיהא וְאַתִּיקֶ֛יהָא מִפּ֥וֹ
וּמִפּ֖וֹ מֵאָ֣ה אַמָּ֑ה וְהַֽהֵיכָל֙ הַפְּנִימִ֔י וְאֻֽלַמֵּ֖י
הֶחָצֵֽר׃

‎<span id="016">16</span> ‏הַסִּפִּ֡ים וְהַחַלּוֹנִ֣ים הָ֠אֲטֻמוֹת
וְהָאַתִּיקִ֤ים׀ סָבִיב֙ לִשְׁלָשְׁתָּ֔ם נֶ֧גֶד הַסַּ֛ף שְׂחִ֥יף עֵ֖ץ
סָבִ֣יב׀ סָבִ֑יב וְהָאָ֙רֶץ֙ עַד־הַֽחַלֹּנ֔וֹת וְהַֽחַלֹּנ֖וֹת
מְכֻסּֽוֹת׃

‎<span id="017">17</span> ‏עַל־מֵעַ֣ל הַפֶּ֡תַח וְעַד־הַבַּיִת֩
הַפְּנִימִ֨י וְלַח֜וּץ וְאֶל־כָּל־הַקִּ֨יר סָבִ֧יב׀ סָבִ֛יב
בַּפְּנִימִ֥י וּבַחִיצ֖וֹן מִדּֽוֹת׃

‎<span id="018">18</span> ‏וְעָשׂ֥וּי כְּרוּבִ֖ים וְתִֽמֹרִ֑ים
וְתִֽמֹרָה֙ בֵּין־כְּר֣וּב לִכְר֔וּב וּשְׁנַ֥יִם פָּנִ֖ים לַכְּרֽוּב׃

‎<span id="019">19</span> ‏וּפְנֵ֨י אָדָ֤ם אֶל־הַתִּֽמֹרָה֙ מִפּ֔וֹ
וּפְנֵֽי־כְפִ֥יר אֶל־הַתִּֽמֹרָ֖ה מִפּ֑וֹ עָשׂ֥וּי אֶל־כָּל־הַבַּ֖יִת
סָבִ֥יב׀ סָבִֽיב׃

‎<span id="020">20</span> ‏מֵהָאָ֙רֶץ֙ עַד־מֵעַ֣ל הַפֶּ֔תַח
הַכְּרוּבִ֥ים וְהַתִּֽמֹרִ֖ים עֲשׂוּיִ֑ם וְקִ֖יר
הַׅהֵׅיׅכָֽׅלׅ׃<sup>4</sup>

‎<span id="021">21</span> ‏הַֽהֵיכָ֖ל מְזוּזַ֣ת רְבֻעָ֑ה וּפְנֵ֣י
הַקֹּ֔דֶשׁ הַמַּרְאֶ֖ה כַּמַּרְאֶֽה׃

‎<span id="022">22</span> ‏הַמִּזְבֵּ֡חַ עֵ֣ץ שָׁלוֹשׁ֩ אַמּ֨וֹת
גָּבֹ֜הַּ וְאָרְכּ֣וֹ שְׁתַּֽיִם־אַמּ֗וֹת וּמִקְצֹֽעוֹתָיו֙ ל֔וֹ
וְאָרְכּ֥וֹ וְקִֽירֹתָ֖יו עֵ֑ץ וַיְדַבֵּ֣ר אֵלַ֔י זֶ֚ה הַשֻּׁלְחָ֔ן
אֲשֶׁ֖ר לִפְנֵ֥י יְהוָֽה׃

‎<span id="023">23</span> ‏וּשְׁתַּ֧יִם דְּלָת֛וֹת לַֽהֵיכָ֖ל
וְלַקֹּֽדֶשׁ׃

‎<span id="024">24</span> ‏וּשְׁתַּ֥יִם דְּלָת֖וֹת לַדְּלָת֑וֹת
שְׁ֚תַּיִם מוּסַבּ֣וֹת דְּלָת֔וֹת שְׁ֚תַּיִם לְדֶ֣לֶת אֶחָ֔ת וּשְׁתֵּ֥י
דְלָת֖וֹת לָאַחֶֽרֶת׃

‎<span id="025">25</span> ‏וַעֲשׂוּיָ֨ה אֲלֵיהֶ֜ן אֶל־דַּלְת֤וֹת
הַֽהֵיכָל֙ כְּרוּבִ֣ים וְתִֽמֹרִ֔ים כַּאֲשֶׁ֥ר עֲשׂוּיִ֖ם לַקִּיר֑וֹת
וְעָ֥ב עֵ֛ץ אֶל־פְּנֵ֥י הָאוּלָ֖ם מֵהַחֽוּץ׃

‎<span id="026">26</span> ‏וְחַלּוֹנִ֨ים אֲטֻמ֤וֹת וְתִֽמֹרִים֙ מִפּ֣וֹ
וּמִפּ֔וֹ אֶל־כִּתְפ֖וֹת הָֽאוּלָ֑ם וְצַלְע֥וֹת הַבַּ֖יִת וְהָעֻבִּֽים׃

1 wayəḇî’ēnî ’el-hahêḵāl wayyāmāḏ ’eṯ-hā’êlîm šēš-’ammwōṯ rōḥaḇ-mipwō
wəšēš-’ammwōṯ-rōḥaḇ mipwō rōḥaḇ hā’ōhel:

2 wərōḥaḇ hapeṯ<sup>a</sup>ḥ ‘eśer ’ammwōṯ wəḵiṯəfwōṯ hapeṯ<sup>a</sup>ḥ
ḥāmēš ’ammwōṯ mipwō wəḥāmēš ’ammwōṯ mipwō wayyāmāḏ ’ārəkwō ’arəbā‘îm
’ammâ wərōḥaḇ ‘eśərîm ’ammâ:

3 ûḇā’ lifənîmâ wayyāmāḏ ’êl-hapeṯ<sup>a</sup>ḥ šətayim ’ammwōṯ
wəhapeṯ<sup>a</sup>ḥ šēš ’ammwōṯ wərōḥaḇ hapeṯ<sup>a</sup>ḥ
šeḇ<sup>a</sup>‘ ’ammwōṯ:

4 wayyāmāḏ ’eṯ-’ārəkwō ‘eśərîm ’ammâ wərōḥaḇ ‘eśərîm ’ammâ ’el-pənê
hahêḵāl wayyō’mer ’ēlay zeh qōḏeš haqqŏḏāšîm:

5 wayyāmāḏ qîr-habayiṯ šēš ’ammwōṯ wərōḥaḇ haṣṣēlā‘ ’arəb<sup>a</sup>‘
’ammwōṯ sāḇîḇ\| sāḇîḇ labayiṯ sāḇîḇ:

6 wəhaṣṣəlā‘wōṯ ṣēlā‘ ’el-ṣēlā‘ šālwōš ûšəlōšîm pə‘āmîm ûḇā’wōṯ baqqîr
’ăšer-labayiṯ laṣṣəlā‘wōṯ sāḇîḇ\| sāḇîḇ lihəywōṯ ’ăḥûzîm wəlō’-yihəyû
’ăḥûzîm bəqîr habāyiṯ:

7 wərāḥăḇâ wənāsəḇâ ləm<sup>a</sup>‘əlâ ləm<sup>a</sup>‘əlâ laṣṣəlā‘wōṯ
kî mûsaḇ-habayiṯ ləm<sup>a</sup>‘əlâ ləm<sup>a</sup>‘əlâ sāḇîḇ\| sāḇîḇ
labayiṯ ‘al-kēn rōḥaḇ-labayiṯ ləmā‘əlâ wəḵēn hat<sup>a</sup>ḥətwōnâ
y<sup>a</sup>‘ăleh ‘al-hā‘eləywōnâ latîḵwōnâ:

8 wərā’îṯî labayiṯ gōḇ<sup>a</sup>h sāḇîḇ\| sāḇîḇ məyussəḏwōṯ mûsəḏwōṯ
haṣṣəlā‘wōṯ məlwō haqqāneh šēš ’ammwōṯ ’aṣṣîlâ:

9 rōḥaḇ haqqîr ’ă‍šer-laṣṣēlā‘ ’el-h<sup>a</sup>ḥûṣ ḥāmēš ’ammwōṯ
wa’ăšer munnāḥ bêṯ ṣəlā‘wōṯ ’ăšer labāyiṯ:

10 ûḇên halləšāḵwōṯ rōḥaḇ ‘eśərîm ’ammâ sāḇîḇ labayiṯ sāḇîḇ\| sāḇîḇ:

11 ûfeṯ<sup>a</sup>ḥ haṣṣēlā‘ lammunnāḥ peṯ<sup>a</sup>ḥ ’eḥāḏ dereḵə
haṣṣāfwōn ûfeṯ<sup>a</sup>ḥ ’eḥāḏ ladārwōm wərōḥaḇ məqwōm hammunnāḥ
ḥāmēš ’ammwōṯ sāḇîḇ\| sāḇîḇ:

12 wəhabinəyān ’ăšer ’el-pənê hagizərâ pə’aṯ dereḵə-hayyām rōḥaḇ šiḇə‘îm
’ammâ wəqîr habinəyān ḥāmēš-’ammwōṯ rōḥaḇ sāḇîḇ\| sāḇîḇ wə’ārəkwō
tišə‘îm ’ammâ:

13 ûmāḏaḏ ’eṯ-habayiṯ ’ōreḵə mē’â ’ammâ wəhagizərâ wəhabinəyâ
wəqîrwōṯeyhā ’ōreḵə mē’â ’ammâ:

14 wərōḥaḇ pənê habayiṯ wəhagizərâ laqqāḏîm mē’â ’ammâ:

15 ûmāḏaḏ ’ōreḵə-habinəyān ’el-pənê hagizərâ ’ăšer
‘al-’<sup>a</sup>ḥăreyhā wə’atûqêhā’ wə’atîqeyhā’ mipwō ûmipwō mē’â
’ammâ wəhahêḵāl hapənîmî wə’ulammê heḥāṣēr:

16 hassipîm wəh<sup>a</sup>ḥallwōnîm hā’ăṭumwōṯ wəhā’atîqîm\| sāḇîḇ
lišəlāšətām neḡeḏ hassaf śəḥîf ‘ēṣ sāḇîḇ\| sāḇîḇ wəhā’āreṣ
‘aḏ-h<sup>a</sup>ḥallōnwōṯ wəh<sup>a</sup>ḥallōnwōṯ məḵusswōṯ:

17 ‘al-mē‘al hapeṯ<sup>a</sup>ḥ wə‘aḏ-habayiṯ hapənîmî
wəl<sup>a</sup>ḥûṣ wə’el-kāl-haqqîr sāḇîḇ\| sāḇîḇ bapənîmî
ûḇ<sup>a</sup>ḥîṣwōn midwōṯ:

18 wə‘āśûy kərûḇîm wəṯimōrîm wəṯimōrâ bên-kərûḇ liḵərûḇ ûšənayim pānîm
lakərûḇ:

19 ûfənê ’āḏām ’el-hatimōrâ mipwō ûfənê-ḵəfîr ’el-hatimōrâ mipwō ‘āśûy
’el-kāl-habayiṯ sāḇîḇ\| sāḇîḇ:

20 mēhā’āreṣ ‘aḏ-mē‘al hapeṯ<sup>a</sup>ḥ hakərûḇîm wəhatimōrîm ‘ăśûyim
wəqîr haׅhēׅyׅḵāׅlׅ:<sup>4</sup>

21 hahêḵāl məzûzaṯ rəḇu‘â ûfənê haqqōḏeš hammarə’eh kammarə’eh:

22 hammizəbēḥa ‘ēṣ šālwōš ’ammwōṯ gāḇōhha wə’ārəkwō šətayim-’ammwōṯ
ûmiqəṣō‘wōṯāyw lwō wə’ārəkwō wəqîrōṯāyw ‘ēṣ wayəḏabēr ’ēlay zeh
haššuləḥān ’ăšer lifənê yəhwâ:

23 ûšətayim dəlāṯwōṯ lahêḵāl wəlaqqōḏeš:

24 ûšətayim dəlāṯwōṯ ladəlāṯwōṯ šətayim mûsabwōṯ dəlāṯwōṯ šətayim
ləḏeleṯ ’eḥāṯ ûšətê ḏəlāṯwōṯ lā’<sup>a</sup>ḥereṯ:

25 w<sup>a</sup>‘ăśûyâ ’ălêhen ’el-daləṯwōṯ hahêḵāl kərûḇîm wəṯimōrîm
ka’ăšer ‘ăśûyim laqqîrwōṯ wə‘āḇ ‘ēṣ ’el-pənê hā’ûlām mēh<sup>a</sup>ḥûṣ:

26 wəḥallwōnîm ’ăṭumwōṯ wəṯimōrîm mipwō ûmipwō ’el-kiṯəfwōṯ hā’ûlām
wəṣalə‘wōṯ habayiṯ wəhā‘ubîm:

------------------------------------------------------------------------

[Next: Ezekiel (Yechezqel) Chapter 42](eze042)
