[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/exo011)  [KJV](../kjv/exo011)  [Sep](../sep/exo011.md) 
[Vul](../vul/exo011.md)   
  
[Exodus (Shemot) Index](exo.md)  
  [Previous](exo010)  [Next](exo012.md) 

------------------------------------------------------------------------

### Tanach (Hebrew): Exodus (Shemot) Chapter 11

‎<span id="001">1</span> ‏וַיֹּ֨אמֶר יְהוָ֜ה אֶל־מֹשֶׁ֗ה ע֣וֹד נֶ֤גַע
אֶחָד֙ אָבִ֤יא עַל־פַּרְעֹה֙ וְעַל־מִצְרַ֔יִם אַֽחֲרֵי־כֵ֕ן יְשַׁלַּ֥ח
אֶתְכֶ֖ם מִזֶּ֑ה כְּשַׁ֨לְּח֔וֹ כָּלָ֕ה גָּרֵ֛שׁ יְגָרֵ֥שׁ אֶתְכֶ֖ם
מִזֶּֽה׃

‎<span id="002">2</span> ‏דַּבֶּר־נָ֖א בְּאָזְנֵ֣י הָעָ֑ם וְיִשְׁאֲל֞וּ
אִ֣ישׁ׀ מֵאֵ֣ת רֵעֵ֗הוּ וְאִשָּׁה֙ מֵאֵ֣ת רְעוּתָ֔הּ כְּלֵי־כֶ֖סֶף
וּכְלֵ֥י זָהָֽב׃

‎<span id="003">3</span> ‏וַיִּתֵּ֧ן יְהוָ֛ה אֶת־חֵ֥ן הָעָ֖ם בְּעֵינֵ֣י
מִצְרָ֑יִם גַּ֣ם׀ הָאִ֣ישׁ מֹשֶׁ֗ה גָּד֤וֹל מְאֹד֙ בְּאֶ֣רֶץ מִצְרַ֔יִם
בְּעֵינֵ֥י עַבְדֵֽי־פַרְעֹ֖ה וּבְעֵינֵ֥י הָעָֽם׃ ס

‎<span id="004">4</span> ‏וַיֹּ֣אמֶר מֹשֶׁ֔ה כֹּ֖ה אָמַ֣ר יְהוָ֑ה
כַּחֲצֹ֣ת הַלַּ֔יְלָה אֲנִ֥י יוֹצֵ֖א בְּת֥וֹךְ מִצְרָֽיִם׃

‎<span id="005">5</span> ‏וּמֵ֣ת כָּל־בְּכוֹר֮ בְּאֶ֣רֶץ מִצְרַיִם֒
מִבְּכ֤וֹר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשִּׁפְחָ֔ה
אֲשֶׁ֖ר אַחַ֣ר הָרֵחָ֑יִם וְכֹ֖ל בְּכ֥וֹר בְּהֵמָֽה׃

‎<span id="006">6</span> ‏וְהָֽיְתָ֛ה צְעָקָ֥ה גְדֹלָ֖ה בְּכָל־אֶ֣רֶץ
מִצְרָ֑יִם אֲשֶׁ֤ר כָּמֹ֙הוּ֙ לֹ֣א נִהְיָ֔תָה וְכָמֹ֖הוּ לֹ֥א תֹסִֽף׃

‎<span id="007">7</span> ‏וּלְכֹ֣ל׀ בְּנֵ֣י יִשְׂרָאֵ֗ל לֹ֤א
יֶֽחֱרַץ־כֶּ֙לֶב֙ לְשֹׁנ֔וֹ לְמֵאִ֖ישׁ וְעַד־בְּהֵמָ֑ה לְמַ֙עַן֙
תֵּֽדְע֔וּן אֲשֶׁר֙ יַפְלֶ֣ה יְהוָ֔ה בֵּ֥ין מִצְרַ֖יִם וּבֵ֥ין
יִשְׂרָאֵֽל׃

‎<span id="008">8</span> ‏וְיָרְד֣וּ כָל־עֲבָדֶיךָ֩ אֵ֨לֶּה אֵלַ֜י
וְהִשְׁתַּֽחֲוּוּ־לִ֣י לֵאמֹ֗ר צֵ֤א אַתָּה֙ וְכָל־הָעָ֣ם
אֲשֶׁר־בְּרַגְלֶ֔יךָ וְאַחֲרֵי־כֵ֖ן אֵצֵ֑א וַיֵּצֵ֥א מֵֽעִם־פַּרְעֹ֖ה
בָּחֳרִי־אָֽף׃ ס

‎<span id="009">9</span> ‏וַיֹּ֤אמֶר יְהוָה֙ אֶל־מֹשֶׁ֔ה לֹא־יִשְׁמַ֥ע
אֲלֵיכֶ֖ם פַּרְעֹ֑ה לְמַ֛עַן רְב֥וֹת מוֹפְתַ֖י בְּאֶ֥רֶץ מִצְרָֽיִם׃

‎<span id="010">10</span> ‏וּמֹשֶׁ֣ה וְאַהֲרֹ֗ן עָשׂ֛וּ
אֶת־כָּל־הַמֹּפְתִ֥ים הָאֵ֖לֶּה לִפְנֵ֣י פַרְעֹ֑ה וַיְחַזֵּ֤ק יְהוָה֙
אֶת־לֵ֣ב פַּרְעֹ֔ה וְלֹֽא־שִׁלַּ֥ח אֶת־בְּנֵֽי־יִשְׂרָאֵ֖ל מֵאַרְצֽוֹ׃ פ

1 wayyō’mer yəhwâ ’el-mōšeh ‘wōḏ neḡ<sup>a</sup>‘ ’eḥāḏ ’āḇî’
‘al-parə‘ōh wə‘al-miṣərayim ’<sup>a</sup>ḥărê-ḵēn yəšall<sup>a</sup>ḥ
’eṯəḵem mizzeh kəšalləḥwō kālâ gārēš yəḡārēš ’eṯəḵem mizzeh:

2 daber-nā’ bə’āzənê hā‘ām wəyišə’ălû ’îš\| mē’ēṯ rē‘ēhû wə’iššâ mē’ēṯ
rə‘ûṯāh kəlê-ḵesef ûḵəlê zâāḇ:

3 wayyitēn yəhwâ ’eṯ-ḥēn hā‘ām bə‘ênê miṣərāyim gam\| hā’îš mōšeh gāḏwōl
mə’ōḏ bə’ereṣ miṣərayim bə‘ênê ‘aḇəḏê-farə‘ōh ûḇə‘ênê hā‘ām: s

4 wayyō’mer mōšeh kōh ’āmar yəhwâ k<sup>a</sup>ḥăṣōṯ hallayəlâ ’ănî
ywōṣē’ bəṯwōḵə miṣərāyim:

5 ûmēṯ kāl-bəḵwōr bə’ereṣ miṣərayim mibəḵwōr parə‘ōh hayyōšēḇ
‘al-kisə’wō ‘aḏ bəḵwōr haššifəḥâ ’ăšer ’<sup>a</sup>ḥar hārēḥāyim wəḵōl
bəḵwōr bəhēmâ:

6 wəhāyəṯâ ṣə‘āqâ ḡəḏōlâ bəḵāl-’ereṣ miṣərāyim ’ăšer kāmōhû lō’ nihəyāṯâ
wəḵāmōhû lō’ ṯōsif:

7 ûləḵōl\| bənê yiśərā’ēl lō’ yeḥĕraṣ-keleḇ ləšōnwō ləmē’îš wə‘aḏ-bəhēmâ
ləm<sup>a</sup>‘an tēḏə‘ûn ’ăšer yafəleh yəhwâ bên miṣərayim ûḇên
yiśərā’ēl:

8 wəyārəḏû ḵāl-‘ăḇāḏeyḵā ’ēlleh ’ēlay wəhišət<sup>a</sup>ḥăûû-lî lē’mōr
ṣē’ ’atâ wəḵāl-hā‘ām ’ăšer-bəraḡəleyḵā wə’<sup>a</sup>ḥărê-ḵēn ’ēṣē’
wayyēṣē’ mē‘im-parə‘ōh bāḥŏrî-’āf: s

9 wayyō’mer yəhwâ ’el-mōšeh lō’-yišəm<sup>a</sup>‘ ’ălêḵem parə‘ōh
ləm<sup>a</sup>‘an rəḇwōṯ mwōfəṯay bə’ereṣ miṣərāyim:

10 ûmōšeh wə’ahărōn ‘āśû ’eṯ-kāl-hammōfəṯîm hā’ēlleh lifənê farə‘ōh
wayəḥazzēq yəhwâ ’eṯ-lēḇ parə‘ōh wəlō’-šill<sup>a</sup>ḥ
’eṯ-bənê-yiśərā’ēl mē’arəṣwō: f

------------------------------------------------------------------------

[Next: Exodus (Shemot) Chapter 12](exo012.md)
