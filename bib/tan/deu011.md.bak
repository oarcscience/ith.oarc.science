[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/deu011)  [KJV](../kjv/deu011)  [Sep](../sep/deu011.md) 
[Vul](../vul/deu011.md)   
  
[Deuteronomy (Devarim) Index](deu.md)  
  [Previous](deu010)  [Next](deu012.md) 

------------------------------------------------------------------------

### Tanach (Hebrew): Deuteronomy (Devarim) Chapter 11

‎<span id="001">1</span> ‏וְאָ֣הַבְתָּ֔ אֵ֖ת יְהוָ֣ה אֱלֹהֶ֑יךָ
וְשָׁמַרְתָּ֣ מִשְׁמַרְתּ֗וֹ וְחֻקֹּתָ֧יו וּמִשְׁפָּטָ֛יו וּמִצְוֹתָ֖יו
כָּל־הַיָּמִֽים׃

‎<span id="002">2</span> ‏וִֽידַעְתֶּם֮ הַיּוֹם֒ כִּ֣י׀ לֹ֣א
אֶת־בְּנֵיכֶ֗ם אֲשֶׁ֤ר לֹֽא־יָדְעוּ֙ וַאֲשֶׁ֣ר לֹא־רָא֔וּ אֶת־מוּסַ֖ר
יְהוָ֣ה אֱלֹהֵיכֶ֑ם אֶת־גָּדְל֕וֹ אֶת־יָדוֹ֙ הַחֲזָקָ֔ה וּזְרֹע֖וֹ
הַנְּטוּיָֽה׃

‎<span id="003">3</span> ‏וְאֶת־אֹֽתֹתָיו֙ וְאֶֽת־מַעֲשָׂ֔יו אֲשֶׁ֥ר
עָשָׂ֖ה בְּת֣וֹךְ מִצְרָ֑יִם לְפַרְעֹ֥ה מֶֽלֶךְ־מִצְרַ֖יִם
וּלְכָל־אַרְצֽוֹ׃

‎<span id="004">4</span> ‏וַאֲשֶׁ֣ר עָשָׂה֩ לְחֵ֨יל מִצְרַ֜יִם
לְסוּסָ֣יו וּלְרִכְבּ֗וֹ אֲשֶׁ֨ר הֵצִ֜יף אֶת־מֵ֤י יַם־סוּף֙
עַל־פְּנֵיהֶ֔ם בְּרָדְפָ֖ם אַחֲרֵיכֶ֑ם וַיְאַבְּדֵ֣ם יְהוָ֔ה עַ֖ד
הַיּ֥וֹם הַזֶּֽה׃

‎<span id="005">5</span> ‏וַאֲשֶׁ֥ר עָשָׂ֛ה לָכֶ֖ם בַּמִּדְבָּ֑ר
עַד־בֹּאֲכֶ֖ם עַד־הַמָּק֥וֹם הַזֶּֽה׃

‎<span id="006">6</span> ‏וַאֲשֶׁ֨ר עָשָׂ֜ה לְדָתָ֣ן וְלַאֲבִירָ֗ם
בְּנֵ֣י אֱלִיאָב֮ בֶּן־רְאוּבֵן֒ אֲשֶׁ֨ר פָּצְתָ֤ה הָאָ֙רֶץ֙ אֶת־פִּ֔יהָ
וַתִּבְלָעֵ֥ם וְאֶת־בָּתֵּיהֶ֖ם וְאֶת־אָהֳלֵיהֶ֑ם וְאֵ֤ת כָּל־הַיְקוּם֙
אֲשֶׁ֣ר בְּרַגְלֵיהֶ֔ם בְּקֶ֖רֶב כָּל־יִשְׂרָאֵֽל׃

‎<span id="007">7</span> ‏כִּ֤י עֵֽינֵיכֶם֙ הָֽרֹאֹ֔ת אֶת־כָּל־מַעֲשֵׂ֥ה
יְהוָ֖ה הַגָּדֹ֑ל אֲשֶׁ֖ר עָשָֽׂה׃

‎<span id="008">8</span> ‏וּשְׁמַרְתֶּם֙ אֶת־כָּל־הַמִּצְוָ֔ה אֲשֶׁ֛ר
אָנֹכִ֥י מְצַוְּךָ֖ הַיּ֑וֹם לְמַ֣עַן תֶּחֶזְק֗וּ וּבָאתֶם֙
וִֽירִשְׁתֶּ֣ם אֶת־הָאָ֔רֶץ אֲשֶׁ֥ר אַתֶּ֛ם עֹבְרִ֥ים שָׁ֖מָּה
לְרִשְׁתָּֽהּ׃

‎<span id="009">9</span> ‏וּלְמַ֨עַן תַּאֲרִ֤יכוּ יָמִים֙
עַל־הָ֣אֲדָמָ֔ה אֲשֶׁר֩ נִשְׁבַּ֨ע יְהוָ֧ה לַאֲבֹתֵיכֶ֛ם לָתֵ֥ת לָהֶ֖ם
וּלְזַרְעָ֑ם אֶ֛רֶץ זָבַ֥ת חָלָ֖ב וּדְבָֽשׁ׃ ס

‎<span id="010">10</span> ‏כִּ֣י הָאָ֗רֶץ אֲשֶׁ֨ר אַתָּ֤ה בָא־שָׁ֙מָּה֙
לְרִשְׁתָּ֔הּ לֹ֣א כְאֶ֤רֶץ מִצְרַ֙יִם֙ הִ֔וא אֲשֶׁ֥ר יְצָאתֶ֖ם מִשָּׁ֑ם
אֲשֶׁ֤ר תִּזְרַע֙ אֶֽת־זַרְעֲךָ֔ וְהִשְׁקִ֥יתָ בְרַגְלְךָ֖ כְּגַ֥ן
הַיָּרָֽק׃

‎<span id="011">11</span> ‏וְהָאָ֗רֶץ אֲשֶׁ֨ר אַתֶּ֜ם עֹבְרִ֥ים
שָׁ֙מָּה֙ לְרִשְׁתָּ֔הּ אֶ֥רֶץ הָרִ֖ים וּבְקָעֹ֑ת לִמְטַ֥ר הַשָּׁמַ֖יִם
תִּשְׁתֶּה־מָּֽיִם׃

‎<span id="012">12</span> ‏אֶ֕רֶץ אֲשֶׁר־יְהוָ֥ה אֱלֹהֶ֖יךָ דֹּרֵ֣שׁ
אֹתָ֑הּ תָּמִ֗יד עֵינֵ֨י יְהוָ֤ה אֱלֹהֶ֙יךָ֙ בָּ֔הּ מֵֽרֵשִׁית֙
הַשָּׁנָ֔ה וְעַ֖ד אַחֲרִ֥ית שָׁנָֽה׃ ס

‎<span id="013">13</span> ‏וְהָיָ֗ה אִם־שָׁמֹ֤עַ תִּשְׁמְעוּ֙
אֶל־מִצְוֹתַ֔י אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּ֑וֹם לְאַהֲבָ֞ה
אֶת־יְהוָ֤ה אֱלֹֽהֵיכֶם֙ וּלְעָבְד֔וֹ בְּכָל־לְבַבְכֶ֖ם
וּבְכָל־נַפְשְׁכֶֽם׃

‎<span id="014">14</span> ‏וְנָתַתִּ֧י מְטַֽר־אַרְצְכֶ֛ם בְּעִתּ֖וֹ
יוֹרֶ֣ה וּמַלְק֑וֹשׁ וְאָסַפְתָּ֣ דְגָנֶ֔ךָ וְתִֽירֹשְׁךָ֖
וְיִצְהָרֶֽךָ׃

‎<span id="015">15</span> ‏וְנָתַתִּ֛י עֵ֥שֶׂב בְּשָׂדְךָ֖
לִבְהֶמְתֶּ֑ךָ וְאָכַלְתָּ֖ וְשָׂבָֽעְתָּ׃

‎<span id="016">16</span> ‏הִשָּֽׁמְר֣וּ לָכֶ֔ם פֶּ֥ן יִפְתֶּ֖ה
לְבַבְכֶ֑ם וְסַרְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים
וְהִשְׁתַּחֲוִיתֶ֖ם לָהֶֽם׃

‎<span id="017">17</span> ‏וְחָרָ֨ה אַף־יְהוָ֜ה בָּכֶ֗ם וְעָצַ֤ר
אֶת־הַשָּׁמַ֙יִם֙ וְלֹֽא־יִהְיֶ֣ה מָטָ֔ר וְהָ֣אֲדָמָ֔ה לֹ֥א תִתֵּ֖ן
אֶת־יְבוּלָ֑הּ וַאֲבַדְתֶּ֣ם מְהֵרָ֗ה מֵעַל֙ הָאָ֣רֶץ הַטֹּבָ֔ה אֲשֶׁ֥ר
יְהוָ֖ה נֹתֵ֥ן לָכֶֽם׃

‎<span id="018">18</span> ‏וְשַׂמְתֶּם֙ אֶת־דְּבָרַ֣י אֵ֔לֶּה
עַל־לְבַבְכֶ֖ם וְעַֽל־נַפְשְׁכֶ֑ם וּקְשַׁרְתֶּ֨ם אֹתָ֤ם לְאוֹת֙
עַל־יֶדְכֶ֔ם וְהָי֥וּ לְטוֹטָפֹ֖ת בֵּ֥ין עֵינֵיכֶֽם׃

‎<span id="019">19</span> ‏וְלִמַּדְתֶּ֥ם אֹתָ֛ם אֶת־בְּנֵיכֶ֖ם
לְדַבֵּ֣ר בָּ֑ם בְּשִׁבְתְּךָ֤ בְּבֵיתֶ֙ךָ֙ וּבְלֶכְתְּךָ֣ בַדֶּ֔רֶךְ
וּֽבְשָׁכְבְּךָ֖ וּבְקוּמֶֽךָ׃

‎<span id="020">20</span> ‏וּכְתַבְתָּ֛ם עַל־מְזוּז֥וֹת בֵּיתֶ֖ךָ
וּבִשְׁעָרֶֽיךָ׃

‎<span id="021">21</span> ‏לְמַ֨עַן יִרְבּ֤וּ יְמֵיכֶם֙ וִימֵ֣י
בְנֵיכֶ֔ם עַ֚ל הָֽאֲדָמָ֔ה אֲשֶׁ֨ר נִשְׁבַּ֧ע יְהוָ֛ה לַאֲבֹתֵיכֶ֖ם
לָתֵ֣ת לָהֶ֑ם כִּימֵ֥י הַשָּׁמַ֖יִם עַל־הָאָֽרֶץ׃ ס

‎<span id="022">22</span> ‏כִּי֩ אִם־שָׁמֹ֨ר תִּשְׁמְר֜וּן
אֶת־כָּל־הַמִּצְוָ֣ה הַזֹּ֗את אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם
לַעֲשֹׂתָ֑הּ לְאַהֲבָ֞ה אֶת־יְהוָ֧ה אֱלֹהֵיכֶ֛ם לָלֶ֥כֶת
בְּכָל־דְּרָכָ֖יו וּלְדָבְקָה־בֽוֹ׃

‎<span id="023">23</span> ‏וְהוֹרִ֧ישׁ יְהוָ֛ה אֶת־כָּל־הַגּוֹיִ֥ם
הָאֵ֖לֶּה מִלִּפְנֵיכֶ֑ם וִֽירִשְׁתֶּ֣ם גּוֹיִ֔ם גְּדֹלִ֥ים וַעֲצֻמִ֖ים
מִכֶּֽם׃

‎<span id="024">24</span> ‏כָּל־הַמָּק֗וֹם אֲשֶׁ֨ר תִּדְרֹ֧ךְ
כַּֽף־רַגְלְכֶ֛ם בּ֖וֹ לָכֶ֣ם יִהְיֶ֑ה מִן־הַמִּדְבָּ֨ר וְהַלְּבָנ֜וֹן
מִן־הַנָּהָ֣ר נְהַר־פְּרָ֗ת וְעַד֙ הַיָּ֣ם הָֽאַחֲר֔וֹן יִהְיֶ֖ה
גְּבֻלְכֶֽם׃

‎<span id="025">25</span> ‏לֹא־יִתְיַצֵּ֥ב אִ֖ישׁ בִּפְנֵיכֶ֑ם
פַּחְדְּכֶ֨ם וּמֽוֹרַאֲכֶ֜ם יִתֵּ֣ן׀ יְהוָ֣ה אֱלֹֽהֵיכֶ֗ם
עַל־פְּנֵ֤י<sup>3</sup> כָל־הָאָ֙רֶץ֙ אֲשֶׁ֣ר תִּדְרְכוּ־בָ֔הּ
כַּאֲשֶׁ֖ר דִּבֶּ֥ר לָכֶֽם׃ ס

‎<span id="026">26</span> ‏רְאֵ֗ה אָנֹכִ֛י נֹתֵ֥ן לִפְנֵיכֶ֖ם הַיּ֑וֹם
בְּרָכָ֖ה וּקְלָלָֽה׃

‎<span id="027">27</span> ‏אֶֽת־הַבְּרָכָ֑ה אֲשֶׁ֣ר תִּשְׁמְע֗וּ
אֶל־מִצְוֹת֙ יְהוָ֣ה אֱלֹֽהֵיכֶ֔ם אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם
הַיּֽוֹם׃

‎<span id="028">28</span> ‏וְהַקְּלָלָ֗ה אִם־לֹ֤א תִשְׁמְעוּ֙
אֶל־מִצְוֹת֙ יְהוָ֣ה אֱלֹֽהֵיכֶ֔ם וְסַרְתֶּ֣ם מִן־הַדֶּ֔רֶךְ אֲשֶׁ֧ר
אָנֹכִ֛י מְצַוֶּ֥ה אֶתְכֶ֖ם הַיּ֑וֹם לָלֶ֗כֶת אַחֲרֵ֛י אֱלֹהִ֥ים
אֲחֵרִ֖ים אֲשֶׁ֥ר לֹֽא־יְדַעְתֶּֽם׃ ס

‎<span id="029">29</span> ‏וְהָיָ֗ה כִּ֤י יְבִֽיאֲךָ֙ יְהוָ֣ה אֱלֹהֶ֔יךָ
אֶל־הָאָ֕רֶץ אֲשֶׁר־אַתָּ֥ה בָא־שָׁ֖מָּה לְרִשְׁתָּ֑הּ וְנָתַתָּ֤ה
אֶת־הַבְּרָכָה֙ עַל־הַ֣ר גְּרִזִ֔ים וְאֶת־הַקְּלָלָ֖ה עַל־הַ֥ר עֵיבָֽל׃

‎<span id="030">30</span> ‏הֲלֹא־הֵ֜מָּה בְּעֵ֣בֶר הַיַּרְדֵּ֗ן
אַֽחֲרֵי֙ דֶּ֚רֶךְ מְב֣וֹא הַשֶּׁ֔מֶשׁ בְּאֶ֙רֶץ֙ הַֽכְּנַעֲנִ֔י
הַיֹּשֵׁ֖ב בָּעֲרָבָ֑ה מ֚וּל הַגִּלְגָּ֔ל אֵ֖צֶל אֵלוֹנֵ֥י מֹרֶֽה׃

‎<span id="031">31</span> ‏כִּ֤י אַתֶּם֙ עֹבְרִ֣ים אֶת־הַיַּרְדֵּ֔ן
לָבֹא֙ לָרֶ֣שֶׁת אֶת־הָאָ֔רֶץ אֲשֶׁר־יְהוָ֥ה אֱלֹהֵיכֶ֖ם נֹתֵ֣ן לָכֶ֑ם
וִֽירִשְׁתֶּ֥ם אֹתָ֖הּ וִֽישַׁבְתֶּם־בָּֽהּ׃

‎<span id="032">32</span> ‏וּשְׁמַרְתֶּ֣ם לַעֲשׂ֔וֹת אֵ֥ת
כָּל־הַֽחֻקִּ֖ים וְאֶת־הַמִּשְׁפָּטִ֑ים אֲשֶׁ֧ר אָנֹכִ֛י נֹתֵ֥ן
לִפְנֵיכֶ֖ם הַיּֽוֹם׃

1 wə’âaḇətā ’ēṯ yəhwâ ’ĕlōheyḵā wəšāmarətā mišəmarətwō wəḥuqqōṯāyw
ûmišəpāṭāyw ûmiṣəwōṯāyw kāl-hayyāmîm:

2 wîḏ<sup>a</sup>‘ətem hayywōm kî\| lō’ ’eṯ-bənêḵem ’ăšer lō’-yāḏə‘û
wa’ăšer lō’-rā’û ’eṯ-mûsar yəhwâ ’ĕlōhêḵem ’eṯ-gāḏəlwō ’eṯ-yāḏwō
h<sup>a</sup>ḥăzāqâ ûzərō‘wō hannəṭûyâ:

3 wə’eṯ-’ōṯōṯāyw wə’eṯ-m<sup>a</sup>‘ăśāyw ’ăšer ‘āśâ bəṯwōḵə miṣərāyim
ləfarə‘ōh meleḵə-miṣərayim ûləḵāl-’arəṣwō:

4 wa’ăšer ‘āśâ ləḥêl miṣərayim ləsûsāyw ûləriḵəbwō ’ăšer hēṣîf ’eṯ-mê
yam-sûf ‘al-pənêhem bərāḏəfām ’<sup>a</sup>ḥărêḵem wayə’abəḏēm yəhwâ ‘aḏ
hayywōm hazzeh:

5 wa’ăšer ‘āśâ lāḵem bammiḏəbār ‘aḏ-bō’ăḵem ‘aḏ-hammāqwōm hazzeh:

6 wa’ăšer ‘āśâ ləḏāṯān wəla’ăḇîrām bənê ’ĕlî’āḇ ben-rə’ûḇēn ’ăšer pāṣəṯâ
hā’āreṣ ’eṯ-pîhā watiḇəlā‘ēm wə’eṯ-bātêhem wə’eṯ-’âŏlêhem wə’ēṯ
kāl-hayəqûm ’ăšer bəraḡəlêhem bəqereḇ kāl-yiśərā’ēl:

7 kî ‘ênêḵem hārō’ōṯ ’eṯ-kāl-m<sup>a</sup>‘ăśēh yəhwâ hagāḏōl ’ăšer
‘āśâ:

8 ûšəmarətem ’eṯ-kāl-hammiṣəwâ ’ăšer ’ānōḵî məṣaûəḵā hayywōm
ləm<sup>a</sup>‘an teḥezəqû ûḇā’ṯem wîrišətem ’eṯ-hā’āreṣ ’ăšer ’atem
‘ōḇərîm šāmmâ lərišətāh:

9 ûləm<sup>a</sup>‘an ta’ărîḵû yāmîm ‘al-hā’ăḏāmâ ’ăšer
nišəb<sup>a</sup>‘ yəhwâ la’ăḇōṯêḵem lāṯēṯ lâem ûləzarə‘ām ’ereṣ zāḇaṯ
ḥālāḇ ûḏəḇāš: s

10 kî hā’āreṣ ’ăšer ’atâ ḇā’-šāmmâ lərišətāh lō’ ḵə’ereṣ miṣərayim hiw’
’ăšer yəṣā’ṯem miššām ’ăšer tizər<sup>a</sup>‘ ’eṯ-zarə‘ăḵā wəhišəqîṯā
ḇəraḡələḵā kəḡan hayyārāq:

11 wəhā’āreṣ ’ăšer ’atem ‘ōḇərîm šāmmâ lərišətāh ’ereṣ hārîm ûḇəqā‘ōṯ
liməṭar haššāmayim tišəteh-mmāyim:

12 ’ereṣ ’ăšer-yəhwâ ’ĕlōheyḵā dōrēš ’ōṯāh tāmîḏ ‘ênê yəhwâ ’ĕlōheyḵā
bāh mērēšîṯ haššānâ wə‘aḏ ’<sup>a</sup>ḥărîṯ šānâ: s

13 wəhāyâ ’im-šāmō‘a tišəmə‘û ’el-miṣəwōṯay ’ăšer ’ānōḵî məṣaûeh ’eṯəḵem
hayywōm lə’ahăḇâ ’eṯ-yəhwâ ’ĕlōhêḵem ûlə‘āḇəḏwō bəḵāl-ləḇaḇəḵem
ûḇəḵāl-nafəšəḵem:

14 wənāṯatî məṭar-’arəṣəḵem bə‘itwō ywōreh ûmaləqwōš wə’āsafətā ḏəḡāneḵā
wəṯîrōšəḵā wəyiṣəhāreḵā:

15 wənāṯatî ‘ēśeḇ bəśāḏəḵā liḇəheməteḵā wə’āḵalətā wəśāḇā‘ətā:

16 hiššāmərû lāḵem pen yifəteh ləḇaḇəḵem wəsarətem
w<sup>a</sup>‘ăḇaḏətem ’ĕlōhîm ’ăḥērîm wəhišət<sup>a</sup>ḥăwîṯem lâem:

17 wəḥārâ ’af-yəhwâ bāḵem wə‘āṣar ’eṯ-haššāmayim wəlō’-yihəyeh māṭār
wəhā’ăḏāmâ lō’ ṯitēn ’eṯ-yəḇûlāh wa’ăḇaḏətem məhērâ mē‘al hā’āreṣ
haṭṭōḇâ ’ăšer yəhwâ nōṯēn lāḵem:

18 wəśamətem ’eṯ-dəḇāray ’ēlleh ‘al-ləḇaḇəḵem wə‘al-nafəšəḵem ûqəšarətem
’ōṯām lə’wōṯ ‘al-yeḏəḵem wəhāyû ləṭwōṭāfōṯ bên ‘ênêḵem:

19 wəlimmaḏətem ’ōṯām ’eṯ-bənêḵem ləḏabēr bām bəšiḇətəḵā bəḇêṯeḵā
ûḇəleḵətəḵā ḇadereḵə ûḇəšāḵəbəḵā ûḇəqûmeḵā:

20 ûḵəṯaḇətām ‘al-məzûzwōṯ bêṯeḵā ûḇišə‘āreyḵā:

21 ləm<sup>a</sup>‘an yirəbû yəmêḵem wîmê ḇənêḵem ‘al hā’ăḏāmâ ’ăšer
nišəb<sup>a</sup>‘ yəhwâ la’ăḇōṯêḵem lāṯēṯ lâem kîmê haššāmayim
‘al-hā’āreṣ: s

22 kî ’im-šāmōr tišəmərûn ’eṯ-kāl-hammiṣəwâ hazzō’ṯ ’ăšer ’ānōḵî məṣaûeh
’eṯəḵem l<sup>a</sup>‘ăśōṯāh lə’ahăḇâ ’eṯ-yəhwâ ’ĕlōhêḵem lāleḵeṯ
bəḵāl-dərāḵāyw ûləḏāḇəqâ-ḇwō:

23 wəhwōrîš yəhwâ ’eṯ-kāl-hagwōyim hā’ēlleh millifənêḵem wîrišətem
gwōyim gəḏōlîm w<sup>a</sup>‘ăṣumîm mikem:

24 kāl-hammāqwōm ’ăšer tiḏərōḵə kaf-raḡələḵem bwō lāḵem yihəyeh
min-hammiḏəbār wəhalləḇānwōn min-hannâār nəhar-pərāṯ wə‘aḏ hayyām
hā’<sup>a</sup>ḥărwōn yihəyeh gəḇuləḵem:

25 lō’-yiṯəyaṣṣēḇ ’îš bifənêḵem p<sup>a</sup>ḥədəḵem ûmwōra’ăḵem yitēn\|
yəhwâ ’ĕlōhêḵem ‘al-pənê<sup>3</sup> ḵāl-hā’āreṣ ’ăšer tiḏərəḵû-ḇāh
ka’ăšer diber lāḵem: s

26 rə’ēh ’ānōḵî nōṯēn lifənêḵem hayywōm bərāḵâ ûqəlālâ:

27 ’eṯ-habərāḵâ ’ăšer tišəmə‘û ’el-miṣəwōṯ yəhwâ ’ĕlōhêḵem ’ăšer ’ānōḵî
məṣaûeh ’eṯəḵem hayywōm:

28 wəhaqqəlālâ ’im-lō’ ṯišəmə‘û ’el-miṣəwōṯ yəhwâ ’ĕlōhêḵem wəsarətem
min-hadereḵə ’ăšer ’ānōḵî məṣaûeh ’eṯəḵem hayywōm lāleḵeṯ
’<sup>a</sup>ḥărê ’ĕlōhîm ’ăḥērîm ’ăšer lō’-yəḏ<sup>a</sup>‘ətem: s

29 wəhāyâ kî yəḇî’ăḵā yəhwâ ’ĕlōheyḵā ’el-hā’āreṣ ’ăšer-’atâ ḇā’-šāmmâ
lərišətāh wənāṯatâ ’eṯ-habərāḵâ ‘al-har gərizîm wə’eṯ-haqqəlālâ ‘al-har
‘êḇāl:

30 hălō’-hēmmâ bə‘ēḇer hayyarədēn ’<sup>a</sup>ḥărê dereḵə məḇwō’
haššemeš bə’ereṣ hakən<sup>a</sup>‘ănî hayyōšēḇ bā‘ărāḇâ mûl hagiləgāl
’ēṣel ’ēlwōnê mōreh:

31 kî ’atem ‘ōḇərîm ’eṯ-hayyarədēn lāḇō’ lārešeṯ ’eṯ-hā’āreṣ ’ăšer-yəhwâ
’ĕlōhêḵem nōṯēn lāḵem wîrišətem ’ōṯāh wîšaḇətem-bāh:

32 ûšəmarətem l<sup>a</sup>‘ăśwōṯ ’ēṯ kāl-h<sup>a</sup>ḥuqqîm
wə’eṯ-hammišəpāṭîm ’ăšer ’ānōḵî nōṯēn lifənêḵem hayywōm:

------------------------------------------------------------------------

[Next: Deuteronomy (Devarim) Chapter 12](deu012.md)
