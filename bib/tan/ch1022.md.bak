[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1022)  [KJV](../kjv/ch1022)  [Sep](../sep/ch1022.md) 
[Vul](../vul/ch1022.md)   
  
[1 Chronicles (1 Divrey Yamim) Index](ch1.md)  
  [Previous](ch1021)  [Next](ch1023.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 22

‎<span id="001">1</span> ‏וַיֹּ֣אמֶר דָּוִ֔יד זֶ֣ה ה֔וּא בֵּ֖ית יְהוָ֣ה
הָאֱלֹהִ֑ים וְזֶה־מִּזְבֵּ֥חַ לְעֹלָ֖ה לְיִשְׂרָאֵֽל׃ ס

‎<span id="002">2</span> ‏וַיֹּ֣אמֶר דָּוִ֔יד לִכְנוֹס֙ אֶת־הַגֵּרִ֔ים
אֲשֶׁ֖ר בְּאֶ֣רֶץ יִשְׂרָאֵ֑ל וַיַּעֲמֵ֣ד חֹֽצְבִ֗ים לַחְצוֹב֙ אַבְנֵ֣י
גָזִ֔ית לִבְנ֖וֹת בֵּ֥ית הָאֱלֹהִֽים׃

‎<span id="003">3</span> ‏וּבַרְזֶ֣ל׀ לָ֠רֹב לַֽמִּסְמְרִ֞ים לְדַלְת֧וֹת
הַשְּׁעָרִ֛ים וְלַֽמְחַבְּר֖וֹת הֵכִ֣ין דָּוִ֑יד וּנְחֹ֥שֶׁת לָרֹ֖ב
אֵ֥ין מִשְׁקָֽל׃

‎<span id="004">4</span> ‏וַעֲצֵ֥י אֲרָזִ֖ים לְאֵ֣ין מִסְפָּ֑ר כִּֽי
הֵ֠בִיאוּ הַצִּֽידֹנִ֨ים וְהַצֹּרִ֜ים עֲצֵ֧י אֲרָזִ֛ים לָרֹ֖ב לְדָוִֽיד׃
פ

‎<span id="005">5</span> ‏וַיֹּ֣אמֶר דָּוִ֗יד שְׁלֹמֹ֣ה בְנִי֮ נַ֣עַר
וָרָךְ֒ וְהַבַּ֜יִת לִבְנ֣וֹת לַיהוָ֗ה לְהַגְדִּ֨יל׀ לְמַ֜עְלָה לְשֵׁ֤ם
וּלְתִפְאֶ֙רֶת֙ לְכָל־הָ֣אֲרָצ֔וֹת אָכִ֥ינָה נָּ֖א ל֑וֹ וַיָּ֧כֶן
דָּוִ֛יד לָרֹ֖ב לִפְנֵ֥י מוֹתֽוֹ׃

‎<span id="006">6</span> ‏וַיִּקְרָ֖א לִשְׁלֹמֹ֣ה בְנ֑וֹ וַיְצַוֵּ֙הוּ֙
לִבְנ֣וֹת בַּ֔יִת לַיהוָ֖ה אֱלֹהֵ֥י יִשְׂרָאֵֽל׃ ס

‎<span id="007">7</span> ‏וַיֹּ֥אמֶר דָּוִ֖יד לִשְׁלֹמֹ֑ה בנו בְּנִ֕י
אֲנִי֙ הָיָ֣ה עִם־לְבָבִ֔י לִבְנ֣וֹת בַּ֔יִת לְשֵׁ֖ם יְהוָ֥ה אֱלֹהָֽי׃

‎<span id="008">8</span> ‏וַיְהִ֨י עָלַ֤י דְּבַר־יְהוָה֙ לֵאמֹ֔ר דָּ֤ם
לָרֹב֙ שָׁפַ֔כְתָּ וּמִלְחָמ֥וֹת גְּדֹל֖וֹת עָשִׂ֑יתָ לֹֽא־תִבְנֶ֥ה
בַ֙יִת֙ לִשְׁמִ֔י כִּ֚י דָּמִ֣ים רַבִּ֔ים שָׁפַ֥כְתָּ אַ֖רְצָה לְפָנָֽי׃

‎<span id="009">9</span> ‏הִנֵּה־בֵ֞ן נוֹלָ֣ד לָ֗ךְ ה֤וּא יִהְיֶה֙
אִ֣ישׁ מְנוּחָ֔ה וַהֲנִח֥וֹתִי ל֛וֹ מִכָּל־אוֹיְבָ֖יו מִסָּבִ֑יב כִּ֤י
שְׁלֹמֹה֙ יִהְיֶ֣ה שְׁמ֔וֹ וְשָׁל֥וֹם וָשֶׁ֛קֶט אֶתֵּ֥ן עַל־יִשְׂרָאֵ֖ל
בְּיָמָֽיו׃

‎<span id="010">10</span> ‏הֽוּא־יִבְנֶ֥ה בַ֙יִת֙ לִשְׁמִ֔י וְהוּא֙
יִהְיֶה־לִּ֣י לְבֵ֔ן וַאֲנִי־ל֖וֹ לְאָ֑ב וַהֲכִ֨ינוֹתִ֜י כִּסֵּ֧א
מַלְכוּת֛וֹ עַל־יִשְׂרָאֵ֖ל עַד־עוֹלָֽם׃

‎<span id="011">11</span> ‏עַתָּ֣ה בְנִ֔י יְהִ֥י יְהוָ֖ה עִמָּ֑ךְ
וְהִצְלַחְתָּ֗ וּבָנִ֙יתָ֙ בֵּ֚ית יְהוָ֣ה אֱלֹהֶ֔יךָ כַּאֲשֶׁ֖ר דִּבֶּ֥ר
עָלֶֽיךָ׃

‎<span id="012">12</span> ‏אַ֣ךְ יִֽתֶּן־לְּךָ֤ יְהוָה֙ שֵׂ֣כֶל
וּבִינָ֔ה וִֽיצַוְּךָ֖ עַל־יִשְׂרָאֵ֑ל וְלִשְׁמ֕וֹר אֶת־תּוֹרַ֖ת יְהוָ֥ה
אֱלֹהֶֽיךָ׃

‎<span id="013">13</span> ‏אָ֣ז תַּצְלִ֔יחַ אִם־תִּשְׁמ֗וֹר לַעֲשׂוֹת֙
אֶת־הַֽחֻקִּ֣ים וְאֶת־הַמִּשְׁפָּטִ֔ים אֲשֶׁ֨ר צִוָּ֧ה יְהוָ֛ה
אֶת־מֹשֶׁ֖ה עַל־יִשְׂרָאֵ֑ל חֲזַ֣ק וֶאֱמָ֔ץ אַל־תִּירָ֖א וְאַל־תֵּחָֽת׃

‎<span id="014">14</span> ‏וְהִנֵּ֨ה בְעָנְיִ֜י הֲכִינ֣וֹתִי
לְבֵית־יְהוָ֗ה זָהָ֞ב כִּכָּרִ֤ים מֵֽאָה־אֶ֙לֶף֙ וְכֶ֗סֶף אֶ֤לֶף
אֲלָפִים֙ כִּכָּרִ֔ים וְלַנְּחֹ֤שֶׁת וְלַבַּרְזֶל֙ אֵ֣ין מִשְׁקָ֔ל כִּ֥י
לָרֹ֖ב הָיָ֑ה וְעֵצִ֤ים וַאֲבָנִים֙ הֲכִינ֔וֹתִי וַעֲלֵיהֶ֖ם תּוֹסִֽיף׃

‎<span id="015">15</span> ‏וְעִמְּךָ֤ לָרֹב֙ עֹשֵׂ֣י מְלָאכָ֔ה חֹצְבִ֕ים
וְחָרָשֵׁ֥י אֶ֖בֶן וָעֵ֑ץ וְכָל־חָכָ֖ם בְּכָל־מְלָאכָֽה׃

‎<span id="016">16</span> ‏לַזָּהָ֥ב לַכֶּ֛סֶף וְלַנְּחֹ֥שֶׁת
וְלַבַּרְזֶ֖ל אֵ֣ין מִסְפָּ֑ר ק֣וּם וַעֲשֵׂ֔ה וִיהִ֥י יְהוָ֖ה עִמָּֽךְ׃

‎<span id="017">17</span> ‏וַיְצַ֤ו דָּוִיד֙ לְכָל־שָׂרֵ֣י יִשְׂרָאֵ֔ל
לַעְזֹ֖ר לִשְׁלֹמֹ֥ה בְנֽוֹ׃

‎<span id="018">18</span> ‏הֲלֹ֨א יְהוָ֤ה אֱלֹֽהֵיכֶם֙ עִמָּכֶ֔ם
וְהֵנִ֥יחַ לָכֶ֖ם מִסָּבִ֑יב כִּ֣י׀ נָתַ֣ן בְּיָדִ֗י אֵ֚ת יֹשְׁבֵ֣י
הָאָ֔רֶץ וְנִכְבְּשָׁ֥ה הָאָ֛רֶץ לִפְנֵ֥י יְהוָ֖ה וְלִפְנֵ֥י עַמּֽוֹ׃

‎<span id="019">19</span> ‏עַתָּ֗ה תְּנ֤וּ לְבַבְכֶם֙ וְנַפְשְׁכֶ֔ם
לִדְר֖וֹשׁ לַיהוָ֣ה אֱלֹהֵיכֶ֑ם וְק֗וּמוּ וּבְנוּ֙
אֶת־מִקְדַּשׁ֙<sup>3</sup> יְהוָ֣ה הָֽאֱלֹהִ֔ים לְהָבִ֞יא אֶת־אֲר֣וֹן
בְּרִית־יְהוָ֗ה וּכְלֵי֙ קֹ֣דֶשׁ הָֽאֱלֹהִ֔ים לַבַּ֖יִת הַנִּבְנֶ֥ה
לְשֵׁם־יְהוָֽה׃ פ

1 wayyō’mer dāwîḏ zeh hû’ bêṯ yəhwâ hā’ĕlōhîm wəzeh-mmizəbēḥa lə‘ōlâ
ləyiśərā’ēl: s

2 wayyō’mer dāwîḏ liḵənwōs ’eṯ-hagērîm ’ăšer bə’ereṣ yiśərā’ēl
wayy<sup>a</sup>‘ămēḏ ḥōṣəḇîm l<sup>a</sup>ḥəṣwōḇ ’aḇənê ḡāzîṯ liḇənwōṯ
bêṯ hā’ĕlōhîm:

3 ûḇarəzel\| lārōḇ lammisəmərîm ləḏaləṯwōṯ haššə‘ārîm wəlaməḥabərwōṯ
hēḵîn dāwîḏ ûnəḥōšeṯ lārōḇ ’ên mišəqāl:

4 w<sup>a</sup>‘ăṣê ’ărāzîm lə’ên misəpār kî hēḇî’û haṣṣîḏōnîm
wəhaṣṣōrîm ‘ăṣê ’ărāzîm lārōḇ ləḏāwîḏ: f

5 wayyō’mer dāwîḏ šəlōmōh ḇənî n<sup>a</sup>‘ar wārāḵə wəhabayiṯ
liḇənwōṯ layhwâ ləhaḡədîl\| ləm<sup>a</sup>‘əlâ ləšēm ûləṯifə’ereṯ
ləḵāl-hā’ărāṣwōṯ ’āḵînâ nnā’ lwō wayyāḵen dāwîḏ lārōḇ lifənê mwōṯwō:

6 wayyiqərā’ lišəlōmōh ḇənwō wayəṣaûēhû liḇənwōṯ bayiṯ layhwâ ’ĕlōhê
yiśərā’ēl: s

7 wayyō’mer dāwîḏ lišəlōmōh bənwō bənî ’ănî hāyâ ‘im-ləḇāḇî liḇənwōṯ
bayiṯ ləšēm yəhwâ ’ĕlōhāy:

8 wayəhî ‘ālay dəḇar-yəhwâ lē’mōr dām lārōḇ šāfaḵətā ûmiləḥāmwōṯ
gəḏōlwōṯ ‘āśîṯā lō’-ṯiḇəneh ḇayiṯ lišəmî kî dāmîm rabîm šāfaḵətā ’arəṣâ
ləfānāy:

9 hinnēh-ḇēn nwōlāḏ lāḵə hû’ yihəyeh ’îš mənûḥâ wahăniḥwōṯî lwō
mikāl-’wōyəḇāyw missāḇîḇ kî šəlōmōh yihəyeh šəmwō wəšālwōm wāšeqeṭ ’etēn
‘al-yiśərā’ēl bəyāmāyw:

10 hû’-yiḇəneh ḇayiṯ lišəmî wəhû’ yihəyeh-llî ləḇēn wa’ănî-lwō lə’āḇ
wahăḵînwōṯî kissē’ maləḵûṯwō ‘al-yiśərā’ēl ‘aḏ-‘wōlām:

11 ‘atâ ḇənî yəhî yəhwâ ‘immāḵə wəhiṣəl<sup>a</sup>ḥətā ûḇānîṯā bêṯ
yəhwâ ’ĕlōheyḵā ka’ăšer diber ‘āleyḵā:

12 ’aḵə yiten-lləḵā yəhwâ śēḵel ûḇînâ wîṣaûəḵā ‘al-yiśərā’ēl wəlišəmwōr
’eṯ-twōraṯ yəhwâ ’ĕlōheyḵā:

13 ’āz taṣəlîḥa ’im-tišəmwōr l<sup>a</sup>‘ăśwōṯ ’eṯ-h<sup>a</sup>ḥuqqîm
wə’eṯ-hammišəpāṭîm ’ăšer ṣiûâ yəhwâ ’eṯ-mōšeh ‘al-yiśərā’ēl ḥăzaq
we’ĕmāṣ ’al-tîrā’ wə’al-tēḥāṯ:

14 wəhinnēh ḇə‘ānəyî hăḵînwōṯî ləḇêṯ-yəhwâ zâāḇ kikārîm mē’â-’elef
wəḵesef ’elef ’ălāfîm kikārîm wəlannəḥōšeṯ wəlabarəzel ’ên mišəqāl kî
lārōḇ hāyâ wə‘ēṣîm wa’ăḇānîm hăḵînwōṯî w<sup>a</sup>‘ălêhem twōsîf:

15 wə‘imməḵā lārōḇ ‘ōśê məlā’ḵâ ḥōṣəḇîm wəḥārāšê ’eḇen wā‘ēṣ wəḵāl-ḥāḵām
bəḵāl-məlā’ḵâ:

16 lazzâāḇ lakesef wəlannəḥōšeṯ wəlabarəzel ’ên misəpār qûm
w<sup>a</sup>‘ăśēh wîhî yəhwâ ‘immāḵə:

17 wayəṣaw dāwîḏ ləḵāl-śārê yiśərā’ēl l<sup>a</sup>‘əzōr lišəlōmōh
ḇənwō:

18 hălō’ yəhwâ ’ĕlōhêḵem ‘immāḵem wəhēnîḥa lāḵem missāḇîḇ kî\| nāṯan
bəyāḏî ’ēṯ yōšəḇê hā’āreṣ wəniḵəbəšâ hā’āreṣ lifənê yəhwâ wəlifənê
‘ammwō:

19 ‘atâ tənû ləḇaḇəḵem wənafəšəḵem liḏərwōš layhwâ ’ĕlōhêḵem wəqûmû
ûḇənû ’eṯ-miqədaš<sup>3</sup> yəhwâ hā’ĕlōhîm ləhāḇî’ ’eṯ-’ărwōn
bərîṯ-yəhwâ ûḵəlê qōḏeš hā’ĕlōhîm labayiṯ hanniḇəneh ləšēm-yəhwâ: f

------------------------------------------------------------------------

[Next: 1 Chronicles (1 Divrey Yamim) Chapter 23](ch1023.md)
