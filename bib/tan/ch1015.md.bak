[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1015)  [KJV](../kjv/ch1015)  [Sep](../sep/ch1015.md) 
[Vul](../vul/ch1015.md)   
  
[1 Chronicles (1 Divrey Yamim) Index](ch1.md)  
  [Previous](ch1014)  [Next](ch1016.md) 

------------------------------------------------------------------------

### Tanach (Hebrew): 1 Chronicles (1 Divrey Yamim) Chapter 15

‎<span id="001">1</span> ‏וַיַּֽעַשׂ־ל֥וֹ בָתִּ֖ים בְּעִ֣יר דָּוִ֑יד
וַיָּ֤כֶן מָקוֹם֙ לַֽאֲר֣וֹן הָֽאֱלֹהִ֔ים וַיֶּט־ל֖וֹ אֹֽהֶל׃

‎<span id="002">2</span> ‏אָ֚ז אָמַ֣ר דָּוִ֔יד לֹ֤א לָשֵׂאת֙ אֶת־אֲר֣וֹן
הָֽאֱלֹהִ֔ים כִּ֖י אִם־הַלְוִיִּ֑ם כִּי־בָ֣ם׀ בָּחַ֣ר יְהוָ֗ה לָשֵׂ֞את
אֶת־אֲר֧וֹן יְהוָ֛ה וּֽלְשָׁרְת֖וֹ עַד־עוֹלָֽם׃ ס

‎<span id="003">3</span> ‏וַיַּקְהֵ֥ל דָּוִ֛יד אֶת־כָּל־יִשְׂרָאֵ֖ל
אֶל־יְרֽוּשָׁלִָ֑ם לְהַעֲלוֹת֙ אֶת־אֲר֣וֹן יְהוָ֔ה אֶל־מְקוֹמ֖וֹ
אֲשֶׁר־הֵכִ֥ין לֽוֹ׃

‎<span id="004">4</span> ‏וַיֶּאֱסֹ֥ף דָּוִ֛יד אֶת־בְּנֵ֥י אַֽהֲרֹ֖ן
וְאֶת־הַלְוִיִּֽם׃

‎<span id="005">5</span> ‏לִבְנֵ֖י קְהָ֑ת אוּרִיאֵ֣ל הַשָּׂ֔ר וְאֶחָ֖יו
מֵאָ֥ה וְעֶשְׂרִֽים׃ ס

‎<span id="006">6</span> ‏לִבְנֵ֖י מְרָרִ֑י עֲשָׂיָ֣ה הַשָּׂ֔ר וְאֶחָ֖יו
מָאתַ֥יִם וְעֶשְׂרִֽים׃ ס

‎<span id="007">7</span> ‏לִבְנֵ֖י גֵּרְשׁ֑וֹם יוֹאֵ֣ל הַשָּׂ֔ר
וְאֶחָ֖יו מֵאָ֥ה וּשְׁלֹשִֽׁים׃ ס

‎<span id="008">8</span> ‏לִבְנֵ֖י אֱלִֽיצָפָ֑ן שְׁמַֽעְיָ֥ה הַשָּׂ֖ר
וְאֶחָ֥יו מָאתָֽיִם׃ ס

‎<span id="009">9</span> ‏לִבְנֵ֖י חֶבְר֑וֹן אֱלִיאֵ֥ל הַשָּׂ֖ר
וְאֶחָ֥יו שְׁמוֹנִֽים׃ ס

‎<span id="010">10</span> ‏לִבְנֵ֖י עֻזִּיאֵ֑ל עַמִּינָדָ֣ב הַשָּׂ֔ר
וְאֶחָ֕יו מֵאָ֖ה וּשְׁנֵ֥ים עָשָֽׂר׃ ס

‎<span id="011">11</span> ‏וַיִּקְרָ֣א דָוִ֔יד לְצָד֥וֹק וּלְאֶבְיָתָ֖ר
הַכֹּֽהֲנִ֑ים וְלַלְוִיִּ֗ם לְאֽוּרִיאֵ֤ל עֲשָׂיָה֙ וְיוֹאֵ֣ל
שְׁמַֽעְיָ֔ה וֶאֱלִיאֵ֖ל וְעַמִּינָדָֽב׃

‎<span id="012">12</span> ‏וַיֹּ֣אמֶר לָהֶ֔ם אַתֶּ֛ם רָאשֵׁ֥י הָאָב֖וֹת
לַלְוִיִּ֑ם הִֽתְקַדְּשׁוּ֙ אַתֶּ֣ם וַאֲחֵיכֶ֔ם וְהַֽעֲלִיתֶ֗ם אֵ֣ת
אֲר֤וֹן יְהוָה֙ אֱלֹהֵ֣י יִשְׂרָאֵ֔ל אֶל־הֲכִינ֖וֹתִי לֽוֹ׃

‎<span id="013">13</span> ‏כִּ֛י לְמַבָּרִ֥אשׁוֹנָ֖ה לֹ֣א אַתֶּ֑ם
פָּרַ֨ץ יְהוָ֤ה אֱלֹהֵ֙ינוּ֙ בָּ֔נוּ כִּי־לֹ֥א דְרַשְׁנֻ֖הוּ
כַּמִּשְׁפָּֽט׃

‎<span id="014">14</span> ‏וַיִּֽתְקַדְּשׁ֔וּ הַכֹּהֲנִ֖ים וְהַלְוִיִּ֑ם
לְהַעֲל֕וֹת אֶת־אֲר֥וֹן יְהוָ֖ה אֱלֹהֵ֥י יִשְׂרָאֵֽל׃

‎<span id="015">15</span> ‏וַיִּשְׂא֣וּ בְנֵֽי־הַלְוִיִּ֗ם אֵ֚ת אֲר֣וֹן
הָֽאֱלֹהִ֔ים כַּאֲשֶׁ֛ר צִוָּ֥ה מֹשֶׁ֖ה כִּדְבַ֣ר יְהוָ֑ה בִּכְתֵפָ֥ם
בַּמֹּט֖וֹת עֲלֵיהֶֽם׃ פ

‎<span id="016">16</span> ‏וַיֹּ֣אמֶר דָּוִיד֮ לְשָׂרֵ֣י הַלְוִיִּם֒
לְהַֽעֲמִ֗יד אֶת־אֲחֵיהֶם֙ הַמְשֹׁ֣רְרִ֔ים בִּכְלֵי־שִׁ֛יר נְבָלִ֥ים
וְכִנֹּר֖וֹת וּמְצִלְתָּ֑יִם מַשְׁמִיעִ֥ים לְהָרִֽים־בְּק֖וֹל
לְשִׂמְחָֽה׃ פ

‎<span id="017">17</span> ‏וַיַּעֲמִ֣ידוּ הַלְוִיִּ֗ם אֵ֚ת הֵימָ֣ן
בֶּן־יוֹאֵ֔ל וּמִ֨ן־אֶחָ֔יו אָסָ֖ף בֶּן־בֶּֽרֶכְיָ֑הוּ סוּמִן־בְּנֵ֤י
מְרָרִי֙ אֲחֵיהֶ֔ם אֵיתָ֖ן בֶּן־קֽוּשָׁיָֽהוּ׃

‎<span id="018">18</span> ‏וְעִמָּהֶ֖ם אֲחֵיהֶ֣ם הַמִּשְׁנִ֑ים
זְכַרְיָ֡הוּ בֵּ֡ן וְיַֽעֲזִיאֵ֡ל וּשְׁמִֽירָמ֡וֹת וִיחִיאֵ֣ל׀ וְעֻנִּ֡י
אֱלִיאָ֡ב וּבְנָיָ֡הוּ וּמַֽעֲשֵׂיָ֡הוּ וּמַתִּתְיָהוּ֩ וֶאֱלִ֨יפְלֵ֜הוּ
וּמִקְנֵיָ֨הוּ וְעֹבֵ֥ד אֱדֹ֛ם וִֽיעִיאֵ֖ל הַשֹּׁעֲרִֽים׃

‎<span id="019">19</span> ‏וְהַמְשֹׁ֣רְרִ֔ים הֵימָ֥ן אָסָ֖ף וְאֵיתָ֑ן
בִּמְצִלְתַּ֥יִם נְחֹ֖שֶׁת לְהַשְׁמִֽיעַ׃

‎<span id="020">20</span> ‏וּזְכַרְיָ֨ה וַעֲזִיאֵ֜ל וּשְׁמִֽירָמ֤וֹת
וִֽיחִיאֵל֙ וְעֻנִּ֣י וֶֽאֱלִיאָ֔ב וּמַעֲשֵׂיָ֖הוּ וּבְנָיָ֑הוּ
בִּנְבָלִ֖ים עַל־עֲלָמֽוֹת׃

‎<span id="021">21</span> ‏וּמַתִּתְיָ֣הוּ וֶאֱלִֽיפְלֵ֗הוּ
וּמִקְנֵיָ֙הוּ֙ וְעֹבֵ֣ד אֱדֹ֔ם וִֽיעִיאֵ֖ל וַעֲזַזְיָ֑הוּ בְּכִנֹּר֥וֹת
עַל־הַשְּׁמִינִ֖ית לְנַצֵּֽחַ׃

‎<span id="022">22</span> ‏וּכְנַנְיָ֥הוּ שַֽׂר־הַלְוִיִּ֖ם בְּמַשָּׂ֑א
יָסֹר֙ בַּמַּשָּׂ֔א כִּ֥י מֵבִ֖ין הֽוּא׃

‎<span id="023">23</span> ‏וּבֶֽרֶכְיָה֙ וְאֶלְקָנָ֔ה שֹׁעֲרִ֖ים
לָאָרֽוֹן׃

‎<span id="024">24</span> ‏וּשְׁבַנְיָ֡הוּ וְיֽוֹשָׁפָ֡ט וּנְתַנְאֵ֡ל
וַעֲמָשַׂ֡י וּ֠זְכַרְיָהוּ וּבְנָיָ֤הוּ וֶֽאֱלִיעֶ֙זֶר֙ הַכֹּ֣הֲנִ֔ים
מחצצרים מַחְצְרִים֙ בַּחֲצֹ֣צְר֔וֹת לִפְנֵ֖י אֲר֣וֹן הָֽאֱלֹהִ֑ים
וְעֹבֵ֤ד אֱדֹם֙ וִֽיחִיָּ֔ה שֹׁעֲרִ֖ים לָאָרֽוֹן׃

‎<span id="025">25</span> ‏וַיְהִ֥י דָוִ֛יד וְזִקְנֵ֥י יִשְׂרָאֵ֖ל
וְשָׂרֵ֣י הָאֲלָפִ֑ים הַהֹֽלְכִ֗ים לְֽהַעֲל֞וֹת אֶת־אֲר֧וֹן
בְּרִית־יְהוָ֛ה מִן־בֵּ֥ית עֹבֵֽד־אֱדֹ֖ם בְּשִׂמְחָֽה׃ ס

‎<span id="026">26</span> ‏וַֽיְהִי֙ בֶּעְזֹ֣ר הָֽאֱלֹהִ֔ים
אֶ֨ת־הַלְוִיִּ֔ם נֹשְׂאֵ֖י אֲר֣וֹן בְּרִית־יְהוָ֑ה וַיִּזְבְּח֥וּ
שִׁבְעָֽה־פָרִ֖ים וְשִׁבְעָ֥ה אֵילִֽים׃

‎<span id="027">27</span> ‏וְדָוִ֞יד מְכֻרְבָּ֣ל׀ בִּמְעִ֣יל בּ֗וּץ
וְכָל־הַלְוִיִּם֙ הַנֹּשְׂאִ֣ים אֶת־הָאָר֔וֹן וְהַמְשֹׁ֣רְרִ֔ים
וּכְנַנְיָ֛ה הַשַּׂ֥ר הַמַּשָּׂ֖א הַמְשֹֽׁרְרִ֑ים וְעַל־דָּוִ֖יד אֵפ֥וֹד
בָּֽד׃

‎<span id="028">28</span> ‏וְכָל־יִשְׂרָאֵ֗ל מַעֲלִים֙ אֶת־אֲר֣וֹן
בְּרִית־יְהוָ֔ה בִּתְרוּעָה֙ וּבְק֣וֹל שׁוֹפָ֔ר וּבַחֲצֹצְר֖וֹת
וּבִמְצִלְתָּ֑יִם מַשְׁמִעִ֕ים בִּנְבָלִ֖ים וְכִנֹּרֽוֹת׃

‎<span id="029">29</span> ‏וַיְהִ֗י אֲרוֹן֙ בְּרִ֣ית יְהוָ֔ה בָּ֖א
עַד־עִ֣יר דָּוִ֑יד וּמִיכַ֨ל בַּת־שָׁא֜וּל נִשְׁקְפָ֣ה׀ בְּעַ֣ד
הַחַלּ֗וֹן וַתֵּ֨רֶא אֶת־הַמֶּ֤לֶךְ דָּוִיד֙ מְרַקֵּ֣ד וּמְשַׂחֵ֔ק
וַתִּ֥בֶז ל֖וֹ בְּלִבָּֽהּ׃ פ

1 wayy<sup>a</sup>‘aś-lwō ḇātîm bə‘îr dāwîḏ wayyāḵen māqwōm la’ărwōn
hā’ĕlōhîm wayyeṭ-lwō ’ōhel:

2 ’āz ’āmar dāwîḏ lō’ lāśē’ṯ ’eṯ-’ărwōn hā’ĕlōhîm kî ’im-haləwîyim
kî-ḇām\| bāḥar yəhwâ lāśē’ṯ ’eṯ-’ărwōn yəhwâ ûləšārəṯwō ‘aḏ-‘wōlām: s

3 wayyaqəhēl dāwîḏ ’eṯ-kāl-yiśərā’ēl ’el-yərûšālāim
ləh<sup>a</sup>‘ălwōṯ ’eṯ-’ărwōn yəhwâ ’el-məqwōmwō ’ăšer-hēḵîn lwō:

4 wayye’ĕsōf dāwîḏ ’eṯ-bənê ’ahărōn wə’eṯ-haləwîyim:

5 liḇənê qəhāṯ ’ûrî’ēl haśśār wə’eḥāyw mē’â wə‘eśərîm: s

6 liḇənê mərārî ‘ăśāyâ haśśār wə’eḥāyw mā’ṯayim wə‘eśərîm: s

7 liḇənê gērəšwōm ywō’ēl haśśār wə’eḥāyw mē’â ûšəlōšîm: s

8 liḇənê ’ĕlîṣāfān šəm<sup>a</sup>‘əyâ haśśār wə’eḥāyw mā’ṯāyim: s

9 liḇənê ḥeḇərwōn ’ĕlî’ēl haśśār wə’eḥāyw šəmwōnîm: s

10 liḇənê ‘uzzî’ēl ‘ammînāḏāḇ haśśār wə’eḥāyw mē’â ûšənêm ‘āśār: s

11 wayyiqərā’ ḏāwîḏ ləṣāḏwōq ûlə’eḇəyāṯār hakōhănîm wəlaləwîyim
lə’ûrî’ēl ‘ăśāyâ wəywō’ēl šəm<sup>a</sup>‘əyâ we’ĕlî’ēl wə‘ammînāḏāḇ:

12 wayyō’mer lâem ’atem rā’šê hā’āḇwōṯ laləwîyim hiṯəqadəšû ’atem
wa’ăḥêḵem wəh<sup>a</sup>‘ălîṯem ’ēṯ ’ărwōn yəhwâ ’ĕlōhê yiśərā’ēl
’el-hăḵînwōṯî lwō:

13 kî ləmabāri’šwōnâ lō’ ’atem pāraṣ yəhwâ ’ĕlōhênû bānû kî-lō’
ḏərašənuhû kammišəpāṭ:

14 wayyiṯəqadəšû hakōhănîm wəhaləwîyim ləh<sup>a</sup>‘ălwōṯ ’eṯ-’ărwōn
yəhwâ ’ĕlōhê yiśərā’ēl:

15 wayyiśə’û ḇənê-haləwîyim ’ēṯ ’ărwōn hā’ĕlōhîm ka’ăšer ṣiûâ mōšeh
kiḏəḇar yəhwâ biḵəṯēfām bammōṭwōṯ ‘ălêhem: f

16 wayyō’mer dāwîḏ ləśārê haləwîyim ləh<sup>a</sup>‘ămîḏ ’eṯ-’ăḥêhem
haməšōrərîm biḵəlê-šîr nəḇālîm wəḵinnōrwōṯ ûməṣilətāyim mašəmî‘îm
ləhārîm-bəqwōl ləśiməḥâ: f

17 wayy<sup>a</sup>‘ămîḏû haləwîyim ’ēṯ hêmān ben-ywō’ēl ûmin-’eḥāyw
’āsāf ben-bereḵəyâû sûmin-bənê mərārî ’ăḥêhem ’êṯān ben-qûšāyâû:

18 wə‘immâem ’ăḥêhem hammišənîm zəḵarəyâû bēn wəy<sup>a</sup>‘ăzî’ēl
ûšəmîrāmwōṯ wîḥî’ēl\| wə‘unnî ’ĕlî’āḇ ûḇənāyâû ûm<sup>a</sup>‘ăśêâû
ûmatiṯəyâû we’ĕlîfəlēhû ûmiqənêâû wə‘ōḇēḏ ’ĕḏōm wî‘î’ēl haššō‘ărîm:

19 wəhaməšōrərîm hêmān ’āsāf wə’êṯān biməṣilətayim nəḥōšeṯ ləhašəmî‘a:

20 ûzəḵarəyâ w<sup>a</sup>‘ăzî’ēl ûšəmîrāmwōṯ wîḥî’ēl wə‘unnî we’ĕlî’āḇ
ûm<sup>a</sup>‘ăśêâû ûḇənāyâû binəḇālîm ‘al-‘ălāmwōṯ:

21 ûmatiṯəyâû we’ĕlîfəlēhû ûmiqənêâû wə‘ōḇēḏ ’ĕḏōm wî‘î’ēl
w<sup>a</sup>‘ăzazəyâû bəḵinnōrwōṯ ‘al-haššəmînîṯ lənaṣṣēḥa:

22 ûḵənanəyâû śar-haləwîyim bəmaśśā’ yāsōr bammaśśā’ kî mēḇîn hû’:

23 ûḇereḵəyâ wə’eləqānâ šō‘ărîm lā’ārwōn:

24 ûšəḇanəyâû wəywōšāfāṭ ûnəṯanə’ēl w<sup>a</sup>‘ămāśay ûzəḵarəyâû
ûḇənāyâû we’ĕlî‘ezer hakōhănîm m<sup>a</sup>ḥăṣōṣərîm
m<sup>a</sup>ḥəṣərîm b<sup>a</sup>ḥăṣōṣərwōṯ lifənê ’ărwōn hā’ĕlōhîm
wə‘ōḇēḏ ’ĕḏōm wîḥîyâ šō‘ărîm lā’ārwōn:

25 wayəhî ḏāwîḏ wəziqənê yiśərā’ēl wəśārê hā’ălāfîm hahōləḵîm
ləh<sup>a</sup>‘ălwōṯ ’eṯ-’ărwōn bərîṯ-yəhwâ min-bêṯ ‘ōḇēḏ-’ĕḏōm
bəśiməḥâ: s

26 wayəhî be‘əzōr hā’ĕlōhîm ’eṯ-haləwîyim nōśə’ê ’ărwōn bərîṯ-yəhwâ
wayyizəbəḥû šiḇə‘â-fārîm wəšiḇə‘â ’êlîm:

27 wəḏāwîḏ məḵurəbāl\| bimə‘îl bûṣ wəḵāl-haləwîyim hannōśə’îm
’eṯ-hā’ārwōn wəhaməšōrərîm ûḵənanəyâ haśśar hammaśśā’ haməšōrərîm
wə‘al-dāwîḏ ’ēfwōḏ bāḏ:

28 wəḵāl-yiśərā’ēl m<sup>a</sup>‘ălîm ’eṯ-’ărwōn bərîṯ-yəhwâ biṯərû‘â
ûḇəqwōl šwōfār ûḇ<sup>a</sup>ḥăṣōṣərwōṯ ûḇiməṣilətāyim mašəmi‘îm
binəḇālîm wəḵinnōrwōṯ:

29 wayəhî ’ărwōn bərîṯ yəhwâ bā’ ‘aḏ-‘îr dāwîḏ ûmîḵal baṯ-šā’ûl
nišəqəfâ\| bə‘aḏ h<sup>a</sup>ḥallwōn watēre’ ’eṯ-hammeleḵə dāwîḏ
məraqqēḏ ûməś<sup>a</sup>ḥēq watiḇez lwō bəlibāh: f

------------------------------------------------------------------------

[Next: 1 Chronicles (1 Divrey Yamim) Chapter 16](ch1016.md)
