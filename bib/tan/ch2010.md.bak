[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2010)  [KJV](../kjv/ch2010)  [Sep](../sep/ch2010.md) 
[Vul](../vul/ch2010.md)   
  
[2 Chronicles (2 Divrey Yamim) Index](ch2.md)  
  [Previous](ch2009)  [Next](ch2011.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 10

‎<span id="001">1</span> ‏וַיֵּ֥לֶךְ רְחַבְעָ֖ם שְׁכֶ֑מָה כִּ֥י שְׁכֶ֛ם
בָּ֥אוּ כָל־יִשְׂרָאֵ֖ל לְהַמְלִ֥יךְ אֹתֽוֹ׃

‎<span id="002">2</span> ‏וַיְהִ֞י כִּשְׁמֹ֨עַ יָרָבְעָ֤ם בֶּן־נְבָט֙
וְה֣וּא בְמִצְרַ֔יִם אֲשֶׁ֣ר בָּרַ֔ח מִפְּנֵ֖י שְׁלֹמֹ֣ה הַמֶּ֑לֶךְ
וַיָּ֥שָׁב יָרָבְעָ֖ם מִמִּצְרָֽיִם׃

‎<span id="003">3</span> ‏וַֽיִּשְׁלְחוּ֙ וַיִּקְרְאוּ־ל֔וֹ וַיָּבֹ֥א
יָרָבְעָ֖ם וְכָל־יִשְׂרָאֵ֑ל וַֽיְדַבְּר֔וּ אֶל־רְחַבְעָ֖ם לֵאמֹֽר׃

‎<span id="004">4</span> ‏אָבִ֖יךָ הִקְשָׁ֣ה אֶת־עֻלֵּ֑נוּ וְעַתָּ֡ה
הָקֵל֩ מֵעֲבֹדַ֨ת אָבִ֜יךָ הַקָּשָׁ֗ה וּמֵעֻלּ֧וֹ הַכָּבֵ֛ד
אֲשֶׁר־נָתַ֥ן עָלֵ֖ינוּ וְנַֽעַבְדֶֽךָּ׃

‎<span id="005">5</span> ‏וַיֹּ֣אמֶר אֲלֵהֶ֗ם ע֛וֹד שְׁלֹ֥שֶׁת יָמִ֖ים
וְשׁ֣וּבוּ אֵלָ֑י וַיֵּ֖לֶךְ הָעָֽם׃ ס

‎<span id="006">6</span> ‏וַיִּוָּעַ֞ץ הַמֶּ֣לֶךְ רְחַבְעָ֗ם
אֶת־הַזְּקֵנִים֙ אֲשֶׁר־הָי֣וּ עֹֽמְדִ֗ים לִפְנֵי֙ שְׁלֹמֹ֣ה אָבִ֔יו
בִּֽהְיֹת֥וֹ חַ֖י לֵאמֹ֑ר אֵ֚יךְ אַתֶּ֣ם נֽוֹעָצִ֔ים לְהָשִׁ֥יב
לָֽעָם־הַזֶּ֖ה דָּבָֽר׃

‎<span id="007">7</span> ‏וַיְדַבְּר֨וּ אֵלָ֜יו לֵאמֹ֗ר אִם־תִּֽהְיֶ֨ה
לְט֜וֹב לְהָעָ֤ם הַזֶּה֙ וּרְצִיתָ֔ם וְדִבַּרְתָּ֥ אֲלֵהֶ֖ם דְּבָרִ֣ים
טוֹבִ֑ים וְהָי֥וּ לְךָ֛ עֲבָדִ֖ים כָּל־הַיָּמִֽים׃

‎<span id="008">8</span> ‏וַֽיַּעֲזֹ֛ב אֶת־עֲצַ֥ת הַזְּקֵנִ֖ים אֲשֶׁ֣ר
יְעָצֻ֑הוּ וַיִּוָּעַ֗ץ אֶת־הַיְלָדִים֙ אֲשֶׁ֣ר גָּדְל֣וּ אִתּ֔וֹ
הָעֹמְדִ֖ים לְפָנָֽיו׃

‎<span id="009">9</span> ‏וַיֹּ֣אמֶר אֲלֵהֶ֗ם מָ֚ה אַתֶּ֣ם נֽוֹעָצִ֔ים
וְנָשִׁ֥יב דָּבָ֖ר אֶת־הָעָ֣ם הַזֶּ֑ה אֲשֶׁ֨ר דִּבְּר֤וּ אֵלַי֙ לֵאמֹ֔ר
הָקֵל֙ מִן־הָעֹ֔ל אֲשֶׁר־נָתַ֥ן אָבִ֖יךָ עָלֵֽינוּ׃

‎<span id="010">10</span> ‏וַיְדַבְּר֣וּ אִתּ֗וֹ הַיְלָדִים֙ אֲשֶׁ֨ר
גָּדְל֣וּ אִתּוֹ֮ לֵאמֹר֒ כֹּֽה־תֹאמַ֡ר לָעָם֩ אֲשֶׁר־דִּבְּר֨וּ
אֵלֶ֜יךָ לֵאמֹ֗ר אָבִ֙יךָ֙ הִכְבִּ֣יד אֶת־עֻלֵּ֔נוּ וְאַתָּ֖ה הָקֵ֣ל
מֵעָלֵ֑ינוּ כֹּ֚ה תֹּאמַ֣ר אֲלֵהֶ֔ם קָֽטָנִּ֥י עָבָ֖ה מִמָּתְנֵ֥י
אָבִֽי׃

‎<span id="011">11</span> ‏וְעַתָּ֗ה אָבִי֙ הֶעְמִ֤יס עֲלֵיכֶם֙ עֹ֣ל
כָּבֵ֔ד וַאֲנִ֖י אֹסִ֣יף עַֽל־עֻלְּכֶ֑ם אָבִ֗י יִסַּ֤ר אֶתְכֶם֙
בַּשּׁוֹטִ֔ים וַאֲנִ֖י בָּֽעֲקְרַבִּֽים׃ ס

‎<span id="012">12</span> ‏וַיָּבֹ֨א יָרָבְעָ֧ם וְכָל־הָעָ֛ם
אֶל־רְחַבְעָ֖ם בַּיּ֣וֹם הַשְּׁלִשִׁ֑י כַּאֲשֶׁ֨ר דִּבֶּ֤ר הַמֶּ֙לֶךְ֙
לֵאמֹ֔ר שׁ֥וּבוּ אֵלַ֖י בַּיּ֥וֹם הַשְּׁלִשִֽׁי׃

‎<span id="013">13</span> ‏וַיַּעֲנֵ֥ם הַמֶּ֖לֶךְ קָשָׁ֑ה וַֽיַּעֲזֹב֙
הַמֶּ֣לֶךְ רְחַבְעָ֔ם אֵ֖ת עֲצַ֥ת הַזְּקֵנִֽים׃

‎<span id="014">14</span> ‏וַיְדַבֵּ֣ר אֲלֵהֶ֗ם כַּעֲצַ֤ת הַיְלָדִים֙
לֵאמֹ֔ר אַכְבִּיד֙ אֶֽת־עֻלְּכֶ֔ם וַאֲנִ֖י אֹסִ֣יף עָלָ֑יו אָבִ֗י
יִסַּ֤ר אֶתְכֶם֙ בַּשּׁוֹטִ֔ים וַאֲנִ֖י בָּעֲקְרַבִּֽים׃

‎<span id="015">15</span> ‏וְלֹֽא־שָׁמַ֥ע הַמֶּ֖לֶךְ אֶל־הָעָ֑ם
כִּֽי־הָיְתָ֤ה נְסִבָּה֙ מֵעִ֣ם הָֽאֱלֹהִ֔ים לְמַעַן֩ הָקִ֨ים יְהוָ֜ה
אֶת־דְּבָר֗וֹ אֲשֶׁ֤ר דִּבֶּר֙ בְּיַד֙ אֲחִיָּ֣הוּ הַשִּֽׁלוֹנִ֔י
אֶל־יָרָבְעָ֖ם בֶּן־נְבָֽט׃

‎<span id="016">16</span> ‏וְכָל־יִשְׂרָאֵ֗ל כִּ֠י לֹא־שָׁמַ֣ע
הַמֶּלֶךְ֮ לָהֶם֒ וַיָּשִׁ֣יבוּ הָעָ֣ם אֶת־הַמֶּ֣לֶךְ׀ לֵאמֹ֡ר
מַה־לָּנוּ֩ חֵ֨לֶק בְּדָוִ֜יד וְלֹֽא־נַחֲלָ֣ה בְּבֶן־יִשַׁ֗י אִ֤ישׁ
לְאֹהָלֶ֙יךָ֙ יִשְׂרָאֵ֔ל עַתָּ֕ה רְאֵ֥ה בֵיתְךָ֖ דָּוִ֑יד וַיֵּ֥לֶךְ
כָּל־יִשְׂרָאֵ֖ל לְאֹהָלָֽיו׃ ס

‎<span id="017">17</span> ‏וּבְנֵ֣י יִשְׂרָאֵ֔ל הַיֹּֽשְׁבִ֖ים בְּעָרֵ֣י
יְהוּדָ֑ה וַיִּמְלֹ֥ךְ עֲלֵיהֶ֖ם רְחַבְעָֽם׃

‎<span id="018">18</span> ‏וַיִּשְׁלַ֞ח הַמֶּ֣לֶךְ רְחַבְעָ֗ם
אֶת־הֲדֹרָם֙ אֲשֶׁ֣ר עַל־הַמַּ֔ס וַיִּרְגְּמוּ־ב֧וֹ בְנֵֽי־יִשְׂרָאֵ֛ל
אֶ֖בֶן וַיָּמֹ֑ת וְהַמֶּ֣לֶךְ רְחַבְעָ֗ם הִתְאַמֵּץ֙ לַֽעֲל֣וֹת
בַּמֶּרְכָּבָ֔ה לָנ֖וּס יְרוּשָׁלִָֽם׃ ס

‎<span id="019">19</span> ‏וַיִּפְשְׁע֤וּ יִשְׂרָאֵל֙ בְּבֵ֣ית דָּוִ֔יד
עַ֖ד הַיּ֥וֹם הַזֶּֽה׃ ס

1 wayyēleḵə rəḥaḇə‘ām šəḵemâ kî šəḵem bā’û ḵāl-yiśərā’ēl ləhaməlîḵə
’ōṯwō:

2 wayəhî kišəmō‘a yārāḇə‘ām ben-nəḇāṭ wəhû’ ḇəmiṣərayim ’ăšer
bār<sup>a</sup>ḥ mipənê šəlōmōh hammeleḵə wayyāšāḇ yārāḇə‘ām
mimmiṣərāyim:

3 wayyišələḥû wayyiqərə’û-lwō wayyāḇō’ yārāḇə‘ām wəḵāl-yiśərā’ēl
wayəḏabərû ’el-rəḥaḇə‘ām lē’mōr:

4 ’āḇîḵā hiqəšâ ’eṯ-‘ullēnû wə‘atâ hāqēl mē‘ăḇōḏaṯ ’āḇîḵā haqqāšâ
ûmē‘ullwō hakāḇēḏ ’ăšer-nāṯan ‘ālênû wən<sup>a</sup>‘aḇəḏeḵḵā:

5 wayyō’mer ’ălēhem ‘wōḏ šəlōšeṯ yāmîm wəšûḇû ’ēlāy wayyēleḵə hā‘ām: s

6 wayyiûā‘aṣ hammeleḵə rəḥaḇə‘ām ’eṯ-hazzəqēnîm ’ăšer-hāyû ‘ōməḏîm
lifənê šəlōmōh ’āḇîw bihəyōṯwō ḥay lē’mōr ’êḵə ’atem nwō‘āṣîm ləhāšîḇ
lā‘ām-hazzeh dāḇār:

7 wayəḏabərû ’ēlāyw lē’mōr ’im-tihəyeh ləṭwōḇ ləhā‘ām hazzeh ûrəṣîṯām
wəḏibarətā ’ălēhem dəḇārîm ṭwōḇîm wəhāyû ləḵā ‘ăḇāḏîm kāl-hayyāmîm:

8 wayy<sup>a</sup>‘ăzōḇ ’eṯ-‘ăṣaṯ hazzəqēnîm ’ăšer yə‘āṣuhû wayyiûā‘aṣ
’eṯ-hayəlāḏîm ’ăšer gāḏəlû ’itwō hā‘ōməḏîm ləfānāyw:

9 wayyō’mer ’ălēhem mâ ’atem nwō‘āṣîm wənāšîḇ dāḇār ’eṯ-hā‘ām hazzeh
’ăšer dibərû ’ēlay lē’mōr hāqēl min-hā‘ōl ’ăšer-nāṯan ’āḇîḵā ‘ālênû:

10 wayəḏabərû ’itwō hayəlāḏîm ’ăšer gāḏəlû ’itwō lē’mōr kōh-ṯō’mar lā‘ām
’ăšer-dibərû ’ēleyḵā lē’mōr ’āḇîḵā hiḵəbîḏ ’eṯ-‘ullēnû wə’atâ hāqēl
mē‘ālênû kōh tō’mar ’ălēhem qāṭānnî ‘āḇâ mimmāṯənê ’āḇî:

11 wə‘atâ ’āḇî he‘əmîs ‘ălêḵem ‘ōl kāḇēḏ wa’ănî ’ōsîf ‘al-‘ulləḵem ’āḇî
yissar ’eṯəḵem baššwōṭîm wa’ănî bā‘ăqərabîm: s

12 wayyāḇō’ yārāḇə‘ām wəḵāl-hā‘ām ’el-rəḥaḇə‘ām bayywōm haššəlišî
ka’ăšer diber hammeleḵə lē’mōr šûḇû ’ēlay bayywōm haššəlišî:

13 wayy<sup>a</sup>‘ănēm hammeleḵə qāšâ wayy<sup>a</sup>‘ăzōḇ hammeleḵə
rəḥaḇə‘ām ’ēṯ ‘ăṣaṯ hazzəqēnîm:

14 wayəḏabēr ’ălēhem k<sup>a</sup>‘ăṣaṯ hayəlāḏîm lē’mōr ’aḵəbîḏ
’eṯ-‘ulləḵem wa’ănî ’ōsîf ‘ālāyw ’āḇî yissar ’eṯəḵem baššwōṭîm wa’ănî
bā‘ăqərabîm:

15 wəlō’-šām<sup>a</sup>‘ hammeleḵə ’el-hā‘ām kî-hāyəṯâ nəsibâ mē‘im
hā’ĕlōhîm ləm<sup>a</sup>‘an hāqîm yəhwâ ’eṯ-dəḇārwō ’ăšer diber bəyaḏ
’ăḥîyâû haššilwōnî ’el-yārāḇə‘ām ben-nəḇāṭ:

16 wəḵāl-yiśərā’ēl kî lō’-šām<sup>a</sup>‘ hammeleḵə lâem wayyāšîḇû
hā‘ām ’eṯ-hammeleḵə\| lē’mōr mah-llānû ḥēleq bəḏāwîḏ
wəlō’-n<sup>a</sup>ḥălâ bəḇen-yišay ’îš lə’ōhāleyḵā yiśərā’ēl ‘atâ rə’ēh
ḇêṯəḵā dāwîḏ wayyēleḵə kāl-yiśərā’ēl lə’ōhālāyw: s

17 ûḇənê yiśərā’ēl hayyōšəḇîm bə‘ārê yəhûḏâ wayyiməlōḵə ‘ălêhem
rəḥaḇə‘ām:

18 wayyišəl<sup>a</sup>ḥ hammeleḵə rəḥaḇə‘ām ’eṯ-hăḏōrām ’ăšer
‘al-hammas wayyirəgəmû-ḇwō ḇənê-yiśərā’ēl ’eḇen wayyāmōṯ wəhammeleḵə
rəḥaḇə‘ām hiṯə’ammēṣ l<sup>a</sup>‘ălwōṯ bammerəkāḇâ lānûs yərûšālāim: s

19 wayyifəšə‘û yiśərā’ēl bəḇêṯ dāwîḏ ‘aḏ hayywōm hazzeh: s

------------------------------------------------------------------------

[Next: 2 Chronicles (2 Divrey Yamim) Chapter 11](ch2011.md)
