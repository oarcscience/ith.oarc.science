[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch2023)  [KJV](../kjv/ch2023)  [Sep](../sep/ch2023.md) 
[Vul](../vul/ch2023.md)   
  
[2 Chronicles (2 Divrey Yamim) Index](ch2.md)  
  [Previous](ch2022)  [Next](ch2024.md) 

------------------------------------------------------------------------

### Tanach (Hebrew): 2 Chronicles (2 Divrey Yamim) Chapter 23

‎<span id="001">1</span> ‏וּבַשָּׁנָ֨ה הַשְּׁבִעִ֜ית הִתְחַזַּ֣ק
יְהוֹיָדָ֗ע וַיִּקַּ֣ח אֶת־שָׂרֵ֣י הַמֵּא֡וֹת לַעֲזַרְיָ֣הוּ
בֶן־יְרֹחָ֡ם וּלְיִשְׁמָעֵ֣אל בֶּן־יְ֠הוֹחָנָן וְלַֽעֲזַרְיָ֨הוּ
בֶן־עוֹבֵ֜ד וְאֶת־מַעֲשֵׂיָ֧הוּ בֶן־עֲדָיָ֛הוּ וְאֶת־אֱלִישָׁפָ֥ט
בֶּן־זִכְרִ֖י עִמּ֥וֹ בַבְּרִֽית׃

‎<span id="002">2</span> ‏וַיָּסֹ֙בּוּ֙ בִּֽיהוּדָ֔ה וַיִּקְבְּצ֤וּ
אֶת־הַלְוִיִּם֙ מִכָּל־עָרֵ֣י יְהוּדָ֔ה וְרָאשֵׁ֥י הָאָב֖וֹת
לְיִשְׂרָאֵ֑ל וַיָּבֹ֖אוּ אֶל־יְרוּשָׁלִָֽם׃

‎<span id="003">3</span> ‏וַיִּכְרֹ֨ת כָּל־הַקָּהָ֥ל בְּרִ֛ית בְּבֵ֥ית
הָאֱלֹהִ֖ים עִם־הַמֶּ֑לֶךְ וַיֹּ֣אמֶר לָהֶ֗ם הִנֵּ֤ה בֶן־הַמֶּ֙לֶךְ֙
יִמְלֹ֔ךְ כַּאֲשֶׁ֛ר דִּבֶּ֥ר יְהוָ֖ה עַל־בְּנֵ֥י דָוִֽיד׃

‎<span id="004">4</span> ‏זֶ֥ה הַדָּבָ֖ר אֲשֶׁ֣ר תַּעֲשׂ֑וּ
הַשְּׁלִשִׁ֨ית מִכֶּ֜ם בָּאֵ֣י הַשַּׁבָּ֗ת לַכֹּֽהֲנִים֙ וְלַלְוִיִּ֔ם
לְשֹֽׁעֲרֵ֖י הַסִּפִּֽים׃

‎<span id="005">5</span> ‏וְהַשְּׁלִשִׁית֙ בְּבֵ֣ית הַמֶּ֔לֶךְ
וְהַשְּׁלִשִׁ֖ית בְּשַׁ֣עַר הַיְס֑וֹד וְכָל־הָעָ֔ם בְּחַצְר֖וֹת בֵּ֥ית
יְהוָֽה׃

‎<span id="006">6</span> ‏וְאַל־יָב֣וֹא בֵית־יְהוָ֗ה כִּ֤י
אִם־הַכֹּֽהֲנִים֙ וְהַמְשָׁרְתִ֣ים לַלְוִיִּ֔ם הֵ֥מָּה יָבֹ֖אוּ
כִּי־קֹ֣דֶשׁ הֵ֑מָּה וְכָל־הָעָ֔ם יִשְׁמְר֖וּ מִשְׁמֶ֥רֶת יְהוָֽה׃

‎<span id="007">7</span> ‏וְהִקִּיפוּ֩ הַלְוִיִּ֨ם אֶת־הַמֶּ֜לֶךְ
סָבִ֗יב אִ֚ישׁ וְכֵלָ֣יו בְּיָד֔וֹ וְהַבָּ֥א אֶל־הַבַּ֖יִת יוּמָ֑ת
וִֽהְי֥וּ אֶת־הַמֶּ֖לֶךְ בְּבֹא֥וֹ וּבְצֵאתֽוֹ׃

‎<span id="008">8</span> ‏וַיַּעֲשׂ֨וּ הַלְוִיִּ֜ם וְכָל־יְהוּדָ֗ה
כְּכֹ֣ל אֲשֶׁר־צִוָּה֮ יְהוֹיָדָ֣ע הַכֹּהֵן֒ וַיִּקְחוּ֙ אִ֣ישׁ
אֶת־אֲנָשָׁ֔יו בָּאֵ֣י הַשַּׁבָּ֔ת עִ֖ם יוֹצְאֵ֣י הַשַּׁבָּ֑ת כִּ֣י לֹ֥א
פָטַ֛ר יְהוֹיָדָ֥ע הַכֹּהֵ֖ן אֶת־הַֽמַּחְלְקֽוֹת׃

‎<span id="009">9</span> ‏וַיִּתֵּן֩ יְהוֹיָדָ֨ע הַכֹּהֵ֜ן לְשָׂרֵ֣י
הַמֵּא֗וֹת אֶת־הַֽחֲנִיתִים֙ וְאֶת־הַמָּגִנּוֹת֙ וְאֶת־הַשְּׁלָטִ֔ים
אֲשֶׁ֖ר לַמֶּ֣לֶךְ דָּוִ֑יד אֲשֶׁ֖ר בֵּ֥ית הָאֱלֹהִֽים׃

‎<span id="010">10</span> ‏וַיַּעֲמֵ֨ד אֶת־כָּל־הָעָ֜ם וְאִ֣ישׁ׀
שִׁלְח֣וֹ בְיָד֗וֹ מִכֶּ֨תֶף הַבַּ֤יִת הַיְמָנִית֙ עַד־כֶּ֤תֶף
הַבַּ֙יִת֙ הַשְּׂמָאלִ֔ית לַמִּזְבֵּ֖חַ וְלַבָּ֑יִת עַל־הַמֶּ֖לֶךְ
סָבִֽיב׃

‎<span id="011">11</span> ‏וַיּוֹצִ֣יאוּ אֶת־בֶּן־הַמֶּ֗לֶךְ
וַיִּתְּנ֤וּ עָלָיו֙ אֶת־הַנֵּ֙זֶר֙ וְאֶת־הָ֣עֵד֔וּת וַיַּמְלִ֖יכוּ
אֹת֑וֹ וַיִּמְשָׁחֻ֙הוּ֙ יְהוֹיָדָ֣ע וּבָנָ֔יו וַיֹּאמְר֖וּ יְחִ֥י
הַמֶּֽלֶךְ׃ ס

‎<span id="012">12</span> ‏וַתִּשְׁמַ֣ע עֲתַלְיָ֗הוּ אֶת־ק֤וֹל הָעָם֙
הָֽרָצִ֔ים וְהַֽמְהַֽלְלִ֖ים אֶת־הַמֶּ֑לֶךְ וַתָּב֥וֹא אֶל־הָעָ֖ם בֵּ֥ית
יְהוָֽה׃

‎<span id="013">13</span> ‏וַתֵּ֡רֶא וְהִנֵּ֣ה הַמֶּלֶךְ֩ עוֹמֵ֨ד
עַֽל־עַמּוּד֜וֹ בַּמָּב֗וֹא וְהַשָּׂרִ֣ים וְהַחֲצֹצְרוֹת֮ עַל־הַמֶּלֶךְ֒
וְכָל־עַ֨ם הָאָ֜רֶץ שָׂמֵ֗חַ וְתוֹקֵ֙עַ֙ בַּחֲצֹ֣צְר֔וֹת
וְהַמְשֽׁוֹרֲרִים֙ בִּכְלֵ֣י הַשִּׁ֔יר וּמוֹדִיעִ֖ים לְהַלֵּ֑ל
וַתִּקְרַ֤ע עֲתַלְיָ֙הוּ֙ אֶת־בְּגָדֶ֔יהָ וַתֹּ֖אמֶר קֶ֥שֶׁר קָֽשֶׁר׃ ס

‎<span id="014">14</span> ‏וַיּוֹצֵא֩ יְהוֹיָדָ֨ע הַכֹּהֵ֜ן אֶת־שָׂרֵ֥י
הַמֵּא֣וֹת׀ פְּקוּדֵ֣י הַחַ֗יִל וַיֹּ֤אמֶר אֲלֵהֶם֙ הֽוֹצִיא֙וּהָ֙
אֶל־מִבֵּ֣ית הַשְּׂדֵר֔וֹת וְהַבָּ֥א אַחֲרֶ֖יהָ יוּמַ֣ת בֶּחָ֑רֶב כִּ֚י
אָמַ֣ר הַכֹּהֵ֔ן לֹ֥א תְמִית֖וּהָ בֵּ֥ית יְהוָֽה׃

‎<span id="015">15</span> ‏וַיָּשִׂ֤ימוּ לָהּ֙ יָדַ֔יִם וַתָּב֛וֹא
אֶל־מְב֥וֹא שַֽׁעַר־הַסּוּסִ֖ים בֵּ֣ית הַמֶּ֑לֶךְ וַיְמִית֖וּהָ שָֽׁם׃ פ

‎<span id="016">16</span> ‏וַיִּכְרֹ֤ת יְהוֹיָדָע֙ בְּרִ֔ית בֵּינ֕וֹ
וּבֵ֥ין כָּל־הָעָ֖ם וּבֵ֣ין הַמֶּ֑לֶךְ לִהְי֥וֹת לְעָ֖ם לַיהוָֽה׃

‎<span id="017">17</span> ‏וַיָּבֹ֨אוּ כָל־הָעָ֤ם בֵּית־הַבַּ֙עַל֙
וַֽיִּתְּצֻ֔הוּ וְאֶת־מִזְבְּחֹתָ֥יו וְאֶת־צְלָמָ֖יו שִׁבֵּ֑רוּ וְאֵ֗ת
מַתָּן֙ כֹּהֵ֣ן הַבַּ֔עַל הָרְג֖וּ לִפְנֵ֥י הַֽמִּזְבְּחֽוֹת׃

‎<span id="018">18</span> ‏וַיָּשֶׂם֩ יְהוֹיָדָ֨ע פְּקֻדֹּ֜ת בֵּ֣ית
יְהוָ֗ה בְּיַ֨ד הַכֹּהֲנִ֣ים הַלְוִיִּם֮ אֲשֶׁ֣ר חָלַ֣ק דָּוִיד֮
עַל־בֵּ֣ית יְהוָה֒ לְֽהַעֲל֞וֹת עֹל֣וֹת יְהוָ֗ה כַּכָּת֛וּב בְּתוֹרַ֥ת
מֹשֶׁ֖ה בְּשִׂמְחָ֣ה וּבְשִׁ֑יר עַ֖ל יְדֵ֥י דָוִֽיד׃

‎<span id="019">19</span> ‏וַֽיַּעֲמֵד֙ הַשּׁ֣וֹעֲרִ֔ים עַֽל־שַׁעֲרֵ֖י
בֵּ֣ית יְהוָ֑ה וְלֹֽא־יָבֹ֥א טָמֵ֖א לְכָל־דָּבָֽר׃

‎<span id="020">20</span> ‏וַיִּקַּ֣ח אֶת־שָׂרֵ֣י הַמֵּא֡וֹת
וְאֶת־הָֽאַדִּירִים֩ וְאֶת־הַמּֽוֹשְׁלִ֨ים בָּעָ֜ם וְאֵ֣ת׀ כָּל־עַ֣ם
הָאָ֗רֶץ וַיּ֤וֹרֶד אֶת־הַמֶּ֙לֶךְ֙ מִבֵּ֣ית יְהוָ֔ה וַיָּבֹ֛אוּ
בְּתֽוֹךְ־שַׁ֥עַר הָֽעֶלְי֖וֹן בֵּ֣ית הַמֶּ֑לֶךְ וַיּוֹשִׁ֙יבוּ֙
אֶת־הַמֶּ֔לֶךְ עַ֖ל כִּסֵּ֥א הַמַּמְלָכָֽה׃

‎<span id="021">21</span> ‏וַיִּשְׂמְח֥וּ כָל־עַם־הָאָ֖רֶץ וְהָעִ֣יר
שָׁקָ֑טָה וְאֶת־עֲתַלְיָ֖הוּ הֵמִ֥יתוּ<sup>3</sup> בֶחָֽרֶב׃ ס

1 ûḇaššānâ haššəḇi‘îṯ hiṯəḥazzaq yəhwōyāḏā‘ wayyiqq<sup>a</sup>ḥ
’eṯ-śārê hammē’wōṯ l<sup>a</sup>‘ăzarəyâû ḇen-yərōḥām ûləyišəmā‘ē’l
ben-yəhwōḥānān wəl<sup>a</sup>‘ăzarəyâû ḇen-‘wōḇēḏ
wə’eṯ-m<sup>a</sup>‘ăśêâû ḇen-‘ăḏāyâû wə’eṯ-’ĕlîšāfāṭ ben-ziḵərî ‘immwō
ḇabərîṯ:

2 wayyāsōbû bîhûḏâ wayyiqəbəṣû ’eṯ-haləwîyim mikāl-‘ārê yəhûḏâ wərā’šê
hā’āḇwōṯ ləyiśərā’ēl wayyāḇō’û ’el-yərûšālāim:

3 wayyiḵərōṯ kāl-haqqâāl bərîṯ bəḇêṯ hā’ĕlōhîm ‘im-hammeleḵə wayyō’mer
lâem hinnēh ḇen-hammeleḵə yiməlōḵə ka’ăšer diber yəhwâ ‘al-bənê ḏāwîḏ:

4 zeh hadāḇār ’ăšer t<sup>a</sup>‘ăśû haššəlišîṯ mikem bā’ê haššabāṯ
lakōhănîm wəlaləwîyim ləšō‘ărê hassipîm:

5 wəhaššəlišîṯ bəḇêṯ hammeleḵə wəhaššəlišîṯ bəš<sup>a</sup>‘ar hayəswōḏ
wəḵāl-hā‘ām bəḥaṣərwōṯ bêṯ yəhwâ:

6 wə’al-yāḇwō’ ḇêṯ-yəhwâ kî ’im-hakōhănîm wəhaməšārəṯîm laləwîyim hēmmâ
yāḇō’û kî-qōḏeš hēmmâ wəḵāl-hā‘ām yišəmərû mišəmereṯ yəhwâ:

7 wəhiqqîfû haləwîyim ’eṯ-hammeleḵə sāḇîḇ ’îš wəḵēlāyw bəyāḏwō wəhabā’
’el-habayiṯ yûmāṯ wihəyû ’eṯ-hammeleḵə bəḇō’wō ûḇəṣē’ṯwō:

8 wayy<sup>a</sup>‘ăśû haləwîyim wəḵāl-yəhûḏâ kəḵōl ’ăšer-ṣiûâ
yəhwōyāḏā‘ hakōhēn wayyiqəḥû ’îš ’eṯ-’ănāšāyw bā’ê haššabāṯ ‘im ywōṣə’ê
haššabāṯ kî lō’ fāṭar yəhwōyāḏā‘ hakōhēn ’eṯ-hamm<sup>a</sup>ḥələqwōṯ:

9 wayyitēn yəhwōyāḏā‘ hakōhēn ləśārê hammē’wōṯ ’eṯ-h<sup>a</sup>ḥănîṯîm
wə’eṯ-hammāḡinnwōṯ wə’eṯ-haššəlāṭîm ’ăšer lammeleḵə dāwîḏ ’ăšer bêṯ
hā’ĕlōhîm:

10 wayy<sup>a</sup>‘ămēḏ ’eṯ-kāl-hā‘ām wə’îš\| šiləḥwō ḇəyāḏwō mikeṯef
habayiṯ hayəmānîṯ ‘aḏ-keṯef habayiṯ haśśəmā’lîṯ lammizəbēḥa wəlabāyiṯ
‘al-hammeleḵə sāḇîḇ:

11 wayywōṣî’û ’eṯ-ben-hammeleḵə wayyitənû ‘ālāyw ’eṯ-hannēzer
wə’eṯ-hā‘ēḏûṯ wayyaməlîḵû ’ōṯwō wayyiməšāḥuhû yəhwōyāḏā‘ ûḇānāyw
wayyō’mərû yəḥî hammeleḵə: s

12 watišəm<sup>a</sup>‘ ‘ăṯaləyâû ’eṯ-qwōl hā‘ām hārāṣîm wəhaməhaləlîm
’eṯ-hammeleḵə watāḇwō’ ’el-hā‘ām bêṯ yəhwâ:

13 watēre’ wəhinnēh hammeleḵə ‘wōmēḏ ‘al-‘ammûḏwō bammāḇwō’ wəhaśśārîm
wəh<sup>a</sup>ḥăṣōṣərwōṯ ‘al-hammeleḵə wəḵāl-‘am hā’āreṣ śāmēḥa
wəṯwōqē‘a b<sup>a</sup>ḥăṣōṣərwōṯ wəhaməšwōrărîm biḵəlê haššîr ûmwōḏî‘îm
ləhallēl watiqər<sup>a</sup>‘ ‘ăṯaləyâû ’eṯ-bəḡāḏeyhā watō’mer qešer
qāšer: s

14 wayywōṣē’ yəhwōyāḏā‘ hakōhēn ’eṯ-śārê hammē’wōṯ\| pəqûḏê
h<sup>a</sup>ḥayil wayyō’mer ’ălēhem hwōṣî’ûhā ’el-mibêṯ haśśəḏērwōṯ
wəhabā’ ’<sup>a</sup>ḥăreyhā yûmaṯ beḥāreḇ kî ’āmar hakōhēn lō’ ṯəmîṯûhā
bêṯ yəhwâ:

15 wayyāśîmû lāh yāḏayim watāḇwō’ ’el-məḇwō’ š<sup>a</sup>‘ar-hassûsîm
bêṯ hammeleḵə wayəmîṯûhā šām: f

16 wayyiḵərōṯ yəhwōyāḏā‘ bərîṯ bênwō ûḇên kāl-hā‘ām ûḇên hammeleḵə
lihəywōṯ lə‘ām layhwâ:

17 wayyāḇō’û ḵāl-hā‘ām bêṯ-hab<sup>a</sup>‘al wayyitəṣuhû
wə’eṯ-mizəbəḥōṯāyw wə’eṯ-ṣəlāmāyw šibērû wə’ēṯ matān kōhēn
hab<sup>a</sup>‘al hārəḡû lifənê hammizəbəḥwōṯ:

18 wayyāśem yəhwōyāḏā‘ pəqudōṯ bêṯ yəhwâ bəyaḏ hakōhănîm haləwîyim ’ăšer
ḥālaq dāwîḏ ‘al-bêṯ yəhwâ ləh<sup>a</sup>‘ălwōṯ ‘ōlwōṯ yəhwâ kakāṯûḇ
bəṯwōraṯ mōšeh bəśiməḥâ ûḇəšîr ‘al yəḏê ḏāwîḏ:

19 wayy<sup>a</sup>‘ămēḏ haššwō‘ărîm ‘al-š<sup>a</sup>‘ărê bêṯ yəhwâ
wəlō’-yāḇō’ ṭāmē’ ləḵāl-dāḇār:

20 wayyiqq<sup>a</sup>ḥ ’eṯ-śārê hammē’wōṯ wə’eṯ-hā’adîrîm
wə’eṯ-hammwōšəlîm bā‘ām wə’ēṯ\| kāl-‘am hā’āreṣ wayywōreḏ ’eṯ-hammeleḵə
mibêṯ yəhwâ wayyāḇō’û bəṯwōḵə-š<sup>a</sup>‘ar hā‘eləywōn bêṯ hammeleḵə
wayywōšîḇû ’eṯ-hammeleḵə ‘al kissē’ hammaməlāḵâ:

21 wayyiśəməḥû ḵāl-‘am-hā’āreṣ wəhā‘îr šāqāṭâ wə’eṯ-‘ăṯaləyâû
hēmîṯû<sup>3</sup> ḇeḥāreḇ: s

------------------------------------------------------------------------

[Next: 2 Chronicles (2 Divrey Yamim) Chapter 24](ch2024.md)
