<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 51</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa051.htm">Polyglot</A>&nbsp;
<A HREF="../kjv/isa051.htm">KJV</A>&nbsp;
<A HREF="../sep/isa051.htm">Sep</A>&nbsp;
<A HREF="../vul/isa051.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa050.htm">Previous</A>&nbsp;
<A HREF="isa052.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 51</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;שִׁמְע֥וּ אֵלַ֛י רֹ֥דְפֵי צֶ֖דֶק מְבַקְשֵׁ֣י יְהוָ֑ה הַבִּ֙יטוּ֙ אֶל־צ֣וּר חֻצַּבְתֶּ֔ם וְאֶל־מַקֶּ֥בֶת בּ֖וֹר נֻקַּרְתֶּֽם׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;הַבִּ֙יטוּ֙ אֶל־אַבְרָהָ֣ם אֲבִיכֶ֔ם וְאֶל־שָׂרָ֖ה תְּחוֹלֶלְכֶ֑ם כִּי־אֶחָ֣ד קְרָאתִ֔יו וַאֲבָרְכֵ֖הוּ וְאַרְבֵּֽהוּ׃ ס</P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּֽי־נִחַ֨ם יְהוָ֜ה צִיּ֗וֹן נִחַם֙ כָּל־חָרְבֹתֶ֔יהָ וַיָּ֤שֶׂם מִדְבָּרָהּ֙ כְּעֵ֔דֶן וְעַרְבָתָ֖הּ כְּגַן־יְהוָ֑ה שָׂשׂ֤וֹן וְשִׂמְחָה֙ יִמָּ֣צֵא בָ֔הּ תּוֹדָ֖ה וְק֥וֹל זִמְרָֽה׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;הַקְשִׁ֤יבוּ אֵלַי֙ עַמִּ֔י וּלְאוּמִּ֖י אֵלַ֣י הַאֲזִ֑ינוּ כִּ֤י תוֹרָה֙ מֵאִתִּ֣י תֵצֵ֔א וּמִשְׁפָּטִ֔י לְא֥וֹר עַמִּ֖ים אַרְגִּֽיעַ׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;קָר֤וֹב צִדְקִי֙ יָצָ֣א יִשְׁעִ֔י וּזְרֹעַ֖י עַמִּ֣ים יִשְׁפֹּ֑טוּ אֵלַי֙ אִיִּ֣ים יְקַוּ֔וּ וְאֶל־זְרֹעִ֖י יְיַחֵלֽוּן׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;שְׂאוּ֩ לַשָּׁמַ֨יִם עֵֽינֵיכֶ֜ם וְֽהַבִּ֧יטוּ אֶל־הָאָ֣רֶץ מִתַּ֗חַת כִּֽי־שָׁמַ֜יִם כֶּעָשָׁ֤ן נִמְלָ֙חוּ֙ וְהָאָ֙רֶץ֙ כַּבֶּ֣גֶד תִּבְלֶ֔ה וְיֹשְׁבֶ֖יהָ כְּמוֹ־כֵ֣ן יְמוּת֑וּן וִישֽׁוּעָתִי֙ לְעוֹלָ֣ם תִּֽהְיֶ֔ה וְצִדְקָתִ֖י לֹ֥א תֵחָֽת׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;שִׁמְע֤וּ אֵלַי֙ יֹ֣דְעֵי צֶ֔דֶק עַ֖ם תּוֹרָתִ֣י בְלִבָּ֑ם אַל־תִּֽירְאוּ֙ חֶרְפַּ֣ת אֱנ֔וֹשׁ וּמִגִּדֻּפֹתָ֖ם אַל־תֵּחָֽתּוּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;כִּ֤י כַבֶּ֙גֶד֙ יֹאכְלֵ֣ם עָ֔שׁ וְכַצֶּ֖מֶר יֹאכְלֵ֣ם סָ֑ס וְצִדְקָתִי֙ לְעוֹלָ֣ם תִּֽהְיֶ֔ה וִישׁוּעָתִ֖י לְד֥וֹר דּוֹרִֽים׃ ס</P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;עוּרִ֨י עוּרִ֤י לִבְשִׁי־עֹז֙ זְר֣וֹעַ יְהוָ֔ה ע֚וּרִי כִּ֣ימֵי קֶ֔דֶם דֹּר֖וֹת עוֹלָמִ֑ים הֲל֥וֹא אַתְּ־הִ֛יא הַמַּחְצֶ֥בֶת רַ֖הַב מְחוֹלֶ֥לֶת תַּנִּֽין׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;הֲל֤וֹא אַתְּ־הִיא֙ הַמַּחֲרֶ֣בֶת יָ֔ם מֵ֖י תְּה֣וֹם רַבָּ֑ה הַשָּׂ֙מָה֙ מַֽעֲמַקֵּי־יָ֔ם דֶּ֖רֶךְ לַעֲבֹ֥ר גְּאוּלִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וּפְדוּיֵ֨י יְהוָ֜ה יְשׁוּב֗וּן וּבָ֤אוּ צִיּוֹן֙ בְּרִנָּ֔ה וְשִׂמְחַ֥ת עוֹלָ֖ם עַל־רֹאשָׁ֑ם שָׂשׂ֤וֹן וְשִׂמְחָה֙ יַשִּׂיג֔וּן נָ֖סוּ יָג֥וֹן וַאֲנָחָֽה׃ ס</P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;אָנֹכִ֧י אָנֹכִ֛י ה֖וּא מְנַחֶמְכֶ֑ם מִֽי־אַ֤תְּ וַתִּֽירְאִי֙ מֵאֱנ֣וֹשׁ יָמ֔וּת וּמִבֶּן־אָדָ֖ם חָצִ֥יר יִנָּתֵֽן׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַתִּשְׁכַּ֞ח יְהוָ֣ה עֹשֶׂ֗ךָ נוֹטֶ֣ה שָׁמַיִם֮ וְיֹסֵ֣ד אָרֶץ֒ וַתְּפַחֵ֨ד תָּמִ֜יד<font color="red"><sup>3</font></sup> כָּל־הַיּ֗וֹם מִפְּנֵי֙ חֲמַ֣ת הַמֵּצִ֔יק כַּאֲשֶׁ֥ר כּוֹנֵ֖ן לְהַשְׁחִ֑ית וְאַיֵּ֖ה חֲמַ֥ת הַמֵּצִֽיק׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;מִהַ֥ר צֹעֶ֖ה לְהִפָּתֵ֑חַ וְלֹא־יָמ֣וּת לַשַּׁ֔חַת וְלֹ֥א יֶחְסַ֖ר לַחְמֽוֹ׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְאָֽנֹכִי֙ יְהוָ֣ה אֱלֹהֶ֔יךָ רֹגַ֣ע הַיָּ֔ם וַיֶּהֱמ֖וּ גַּלָּ֑יו יְהוָ֥ה צְבָא֖וֹת שְׁמֽוֹ׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וָאָשִׂ֤ים דְּבָרַי֙ בְּפִ֔יךָ וּבְצֵ֥ל יָדִ֖י כִּסִּיתִ֑יךָ לִנְטֹ֤עַ שָׁמַ֙יִם֙ וְלִיסֹ֣ד אָ֔רֶץ וְלֵאמֹ֥ר לְצִיּ֖וֹן עַמִּי־אָֽתָּה׃ ס</P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;הִתְעוֹרְרִ֣י הִֽתְעוֹרְרִ֗י ק֚וּמִי יְר֣וּשָׁלִַ֔ם אֲשֶׁ֥ר שָׁתִ֛ית מִיַּ֥ד יְהוָ֖ה אֶת־כּ֣וֹס חֲמָת֑וֹ אֶת־קֻבַּ֜עַת כּ֧וֹס הַתַּרְעֵלָ֛ה שָׁתִ֖ית מָצִֽית׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;אֵין־מְנַהֵ֣ל לָ֔הּ מִכָּל־בָּנִ֖ים יָלָ֑דָה וְאֵ֤ין מַחֲזִיק֙ בְּיָדָ֔הּ מִכָּל־בָּנִ֖ים גִּדֵּֽלָה׃ </P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;שְׁתַּ֤יִם הֵ֙נָּה֙ קֹֽרְאֹתַ֔יִךְ מִ֖י יָנ֣וּד לָ֑ךְ הַשֹּׁ֧ד וְהַשֶּׁ֛בֶר וְהָרָעָ֥ב וְהַחֶ֖רֶב מִ֥י אֲנַחֲמֵֽךְ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;בָּנַ֜יִךְ עֻלְּפ֥וּ שָׁכְב֛וּ בְּרֹ֥אשׁ כָּל־חוּצ֖וֹת כְּת֣וֹא מִכְמָ֑ר הַֽמְלֵאִ֥ים חֲמַת־יְהוָ֖ה גַּעֲרַ֥ת אֱלֹהָֽיִךְ׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;לָכֵ֛ן שִׁמְעִי־נָ֥א זֹ֖את עֲנִיָּ֑ה וּשְׁכֻרַ֖ת וְלֹ֥א מִיָּֽיִן׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;כֹּֽה־אָמַ֞ר אֲדֹנַ֣יִךְ יְהוָ֗ה וֵאלֹהַ֙יִךְ֙ יָרִ֣יב עַמּ֔וֹ הִנֵּ֥ה לָקַ֛חְתִּי מִיָּדֵ֖ךְ אֶת־כּ֣וֹס הַתַּרְעֵלָ֑ה אֶת־קֻבַּ֙עַת֙ כּ֣וֹס חֲמָתִ֔י לֹא־תוֹסִ֥יפִי לִשְׁתּוֹתָ֖הּ עֽוֹד׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;וְשַׂמְתִּ֙יהָ֙ בְּיַד־מוֹגַ֔יִךְ אֲשֶׁר־אָמְר֥וּ לְנַפְשֵׁ֖ךְ שְׁחִ֣י וְנַעֲבֹ֑רָה וַתָּשִׂ֤ימִי כָאָ֙רֶץ֙ גֵּוֵ֔ךְ וְכַח֖וּץ לַעֹבְרִֽים׃ ס</P>
</TD>
<TD WIDTH="50%">
<P>1&nbsp;&#353;im&#601;&#8216;&ucirc; &#8217;&#275;lay r&#333;&#x1E0F;&#601;f&ecirc; &#x1E63;e&#x1E0F;eq m&#601;&#x1E07;aq&#601;&#353;&ecirc; y&#601;hw&acirc; hab&icirc;&#x1E6D;&ucirc; &#8217;el-&#x1E63;&ucirc;r &#x1E25;u&#x1E63;&#x1E63;a&#x1E07;&#601;tem w&#601;&#8217;el-maqqe&#x1E07;e&#x1E6F; bw&#333;r nuqqar&#601;tem: </P>
<P>2&nbsp;hab&icirc;&#x1E6D;&ucirc; &#8217;el-&#8217;a&#x1E07;&#601;r&acirc;&#257;m &#8217;&#259;&#x1E07;&icirc;&#x1E35;em w&#601;&#8217;el-&#347;&#257;r&acirc; t&#601;&#x1E25;w&#333;lel&#601;&#x1E35;em k&icirc;-&#8217;e&#x1E25;&#257;&#x1E0F; q&#601;r&#257;&#8217;&#x1E6F;&icirc;w wa&#8217;&#259;&#x1E07;&#257;r&#601;&#x1E35;&#275;h&ucirc; w&#601;&#8217;ar&#601;b&#275;h&ucirc;: s</P>
<P>3&nbsp;k&icirc;-ni&#x1E25;am y&#601;hw&acirc; &#x1E63;&icirc;yw&#333;n ni&#x1E25;am k&#257;l-&#x1E25;&#257;r&#601;&#x1E07;&#333;&#x1E6F;eyh&#257; wayy&#257;&#347;em mi&#x1E0F;&#601;b&#257;r&#257;h k&#601;&#8216;&#275;&#x1E0F;en w&#601;&#8216;ar&#601;&#x1E07;&#257;&#x1E6F;&#257;h k&#601;&#x1E21;an-y&#601;hw&acirc; &#347;&#257;&#347;w&#333;n w&#601;&#347;im&#601;&#x1E25;&acirc; yimm&#257;&#x1E63;&#275;&#8217; &#x1E07;&#257;h tw&#333;&#x1E0F;&acirc; w&#601;qw&#333;l zim&#601;r&acirc;: s</P>
<P>4&nbsp;haq&#601;&#353;&icirc;&#x1E07;&ucirc; &#8217;&#275;lay &#8216;amm&icirc; &ucirc;l&#601;&#8217;&ucirc;mm&icirc; &#8217;&#275;lay ha&#8217;&#259;z&icirc;n&ucirc; k&icirc; &#x1E6F;w&#333;r&acirc; m&#275;&#8217;it&icirc; &#x1E6F;&#275;&#x1E63;&#275;&#8217; &ucirc;mi&#353;&#601;p&#257;&#x1E6D;&icirc; l&#601;&#8217;w&#333;r &#8216;amm&icirc;m &#8217;ar&#601;g&icirc;&#8216;a: </P>
<P>5&nbsp;q&#257;rw&#333;&#x1E07; &#x1E63;i&#x1E0F;&#601;q&icirc; y&#257;&#x1E63;&#257;&#8217; yi&#353;&#601;&#8216;&icirc; &ucirc;z&#601;r&#333;&#8216;ay &#8216;amm&icirc;m yi&#353;&#601;p&#333;&#x1E6D;&ucirc; &#8217;&#275;lay &#8217;&icirc;y&icirc;m y&#601;qa&ucirc;&ucirc; w&#601;&#8217;el-z&#601;r&#333;&#8216;&icirc; y&#601;y<sup>a</sup>&#x1E25;&#275;l&ucirc;n: </P>
<P>6&nbsp;&#347;&#601;&#8217;&ucirc; la&#353;&#353;&#257;mayim &#8216;&ecirc;n&ecirc;&#x1E35;em w&#601;hab&icirc;&#x1E6D;&ucirc; &#8217;el-h&#257;&#8217;&#257;re&#x1E63; mit<sup>a</sup>&#x1E25;a&#x1E6F; k&icirc;-&#353;&#257;mayim ke&#8216;&#257;&#353;&#257;n nim&#601;l&#257;&#x1E25;&ucirc; w&#601;h&#257;&#8217;&#257;re&#x1E63; kabe&#x1E21;e&#x1E0F; ti&#x1E07;&#601;leh w&#601;y&#333;&#353;&#601;&#x1E07;eyh&#257; k&#601;mw&#333;-&#x1E35;&#275;n y&#601;m&ucirc;&#x1E6F;&ucirc;n w&icirc;&#353;&ucirc;&#8216;&#257;&#x1E6F;&icirc; l&#601;&#8216;w&#333;l&#257;m tih&#601;yeh w&#601;&#x1E63;i&#x1E0F;&#601;q&#257;&#x1E6F;&icirc; l&#333;&#8217; &#x1E6F;&#275;&#x1E25;&#257;&#x1E6F;: s</P>
<P>7&nbsp;&#353;im&#601;&#8216;&ucirc; &#8217;&#275;lay y&#333;&#x1E0F;&#601;&#8216;&ecirc; &#x1E63;e&#x1E0F;eq &#8216;am tw&#333;r&#257;&#x1E6F;&icirc; &#x1E07;&#601;lib&#257;m &#8217;al-t&icirc;r&#601;&#8217;&ucirc; &#x1E25;er&#601;pa&#x1E6F; &#8217;&#277;nw&#333;&#353; &ucirc;migiduf&#333;&#x1E6F;&#257;m &#8217;al-t&#275;&#x1E25;&#257;t&ucirc;: </P>
<P>8&nbsp;k&icirc; &#x1E35;abe&#x1E21;e&#x1E0F; y&#333;&#8217;&#x1E35;&#601;l&#275;m &#8216;&#257;&#353; w&#601;&#x1E35;a&#x1E63;&#x1E63;emer y&#333;&#8217;&#x1E35;&#601;l&#275;m s&#257;s w&#601;&#x1E63;i&#x1E0F;&#601;q&#257;&#x1E6F;&icirc; l&#601;&#8216;w&#333;l&#257;m tih&#601;yeh w&icirc;&#353;&ucirc;&#8216;&#257;&#x1E6F;&icirc; l&#601;&#x1E0F;w&#333;r dw&#333;r&icirc;m: s</P>
<P>9&nbsp;&#8216;&ucirc;r&icirc; &#8216;&ucirc;r&icirc; li&#x1E07;&#601;&#353;&icirc;-&#8216;&#333;z z&#601;rw&#333;&#8216;a y&#601;hw&acirc; &#8216;&ucirc;r&icirc; k&icirc;m&ecirc; qe&#x1E0F;em d&#333;rw&#333;&#x1E6F; &#8216;w&#333;l&#257;m&icirc;m h&#259;lw&#333;&#8217; &#8217;at&#601;-h&icirc;&#8217; hamm<sup>a</sup>&#x1E25;&#601;&#x1E63;e&#x1E07;e&#x1E6F; raha&#x1E07; m&#601;&#x1E25;w&#333;lele&#x1E6F; tann&icirc;n: </P>
<P>10&nbsp;h&#259;lw&#333;&#8217; &#8217;at&#601;-h&icirc;&#8217; hamm<sup>a</sup>&#x1E25;&#259;re&#x1E07;e&#x1E6F; y&#257;m m&ecirc; t&#601;hw&#333;m rab&acirc; ha&#347;&#347;&#257;m&acirc; m<sup>a</sup>&#8216;&#259;maqq&ecirc;-y&#257;m dere&#x1E35;&#601; l<sup>a</sup>&#8216;&#259;&#x1E07;&#333;r g&#601;&#8217;&ucirc;l&icirc;m: </P>
<P>11&nbsp;&ucirc;f&#601;&#x1E0F;&ucirc;y&ecirc; y&#601;hw&acirc; y&#601;&#353;&ucirc;&#x1E07;&ucirc;n &ucirc;&#x1E07;&#257;&#8217;&ucirc; &#x1E63;&icirc;yw&#333;n b&#601;rinn&acirc; w&#601;&#347;im&#601;&#x1E25;a&#x1E6F; &#8216;w&#333;l&#257;m &#8216;al-r&#333;&#8217;&#353;&#257;m &#347;&#257;&#347;w&#333;n w&#601;&#347;im&#601;&#x1E25;&acirc; ya&#347;&#347;&icirc;&#x1E21;&ucirc;n n&#257;s&ucirc; y&#257;&#x1E21;w&#333;n wa&#8217;&#259;n&#257;&#x1E25;&acirc;: s</P>
<P>12&nbsp;&#8217;&#257;n&#333;&#x1E35;&icirc; &#8217;&#257;n&#333;&#x1E35;&icirc; h&ucirc;&#8217; m&#601;n<sup>a</sup>&#x1E25;em&#601;&#x1E35;em m&icirc;-&#8217;at&#601; wat&icirc;r&#601;&#8217;&icirc; m&#275;&#8217;&#277;nw&#333;&#353; y&#257;m&ucirc;&#x1E6F; &ucirc;miben-&#8217;&#257;&#x1E0F;&#257;m &#x1E25;&#257;&#x1E63;&icirc;r yinn&#257;&#x1E6F;&#275;n: </P>
<P>13&nbsp;wati&#353;&#601;k<sup>a</sup>&#x1E25; y&#601;hw&acirc; &#8216;&#333;&#347;e&#x1E35;&#257; nw&#333;&#x1E6D;eh &#353;&#257;mayim w&#601;y&#333;s&#275;&#x1E0F; &#8217;&#257;re&#x1E63; wat&#601;f<sup>a</sup>&#x1E25;&#275;&#x1E0F; t&#257;m&icirc;&#x1E0F;<font color="red"><sup>3</font></sup> k&#257;l-hayyw&#333;m mip&#601;n&ecirc; &#x1E25;&#259;ma&#x1E6F; hamm&#275;&#x1E63;&icirc;q ka&#8217;&#259;&#353;er kw&#333;n&#275;n l&#601;ha&#353;&#601;&#x1E25;&icirc;&#x1E6F; w&#601;&#8217;ayy&#275;h &#x1E25;&#259;ma&#x1E6F; hamm&#275;&#x1E63;&icirc;q: </P>
<P>14&nbsp;mihar &#x1E63;&#333;&#8216;eh l&#601;hip&#257;&#x1E6F;&#275;&#x1E25;a w&#601;l&#333;&#8217;-y&#257;m&ucirc;&#x1E6F; la&#353;&#353;<sup>a</sup>&#x1E25;a&#x1E6F; w&#601;l&#333;&#8217; ye&#x1E25;&#601;sar l<sup>a</sup>&#x1E25;&#601;mw&#333;: </P>
<P>15&nbsp;w&#601;&#8217;&#257;n&#333;&#x1E35;&icirc; y&#601;hw&acirc; &#8217;&#277;l&#333;hey&#x1E35;&#257; r&#333;&#x1E21;<sup>a</sup>&#8216; hayy&#257;m wayyeh&#277;m&ucirc; gall&#257;yw y&#601;hw&acirc; &#x1E63;&#601;&#x1E07;&#257;&#8217;w&#333;&#x1E6F; &#353;&#601;mw&#333;: </P>
<P>16&nbsp;w&#257;&#8217;&#257;&#347;&icirc;m d&#601;&#x1E07;&#257;ray b&#601;f&icirc;&#x1E35;&#257; &ucirc;&#x1E07;&#601;&#x1E63;&#275;l y&#257;&#x1E0F;&icirc; kiss&icirc;&#x1E6F;&icirc;&#x1E35;&#257; lin&#601;&#x1E6D;&#333;&#8216;a &#353;&#257;mayim w&#601;l&icirc;s&#333;&#x1E0F; &#8217;&#257;re&#x1E63; w&#601;l&#275;&#8217;m&#333;r l&#601;&#x1E63;&icirc;yw&#333;n &#8216;amm&icirc;-&#8217;&#257;t&acirc;: s</P>
<P>17&nbsp;hi&#x1E6F;&#601;&#8216;w&#333;r&#601;r&icirc; hi&#x1E6F;&#601;&#8216;w&#333;r&#601;r&icirc; q&ucirc;m&icirc; y&#601;r&ucirc;&#353;&#257;laim &#8217;&#259;&#353;er &#353;&#257;&#x1E6F;&icirc;&#x1E6F; m&icirc;ya&#x1E0F; y&#601;hw&acirc; &#8217;e&#x1E6F;-kw&#333;s &#x1E25;&#259;m&#257;&#x1E6F;w&#333; &#8217;e&#x1E6F;-qub<sup>a</sup>&#8216;a&#x1E6F; kw&#333;s hatar&#601;&#8216;&#275;l&acirc; &#353;&#257;&#x1E6F;&icirc;&#x1E6F; m&#257;&#x1E63;&icirc;&#x1E6F;: </P>
<P>18&nbsp;&#8217;&ecirc;n-m&#601;nah&#275;l l&#257;h mik&#257;l-b&#257;n&icirc;m y&#257;l&#257;&#x1E0F;&acirc; w&#601;&#8217;&ecirc;n m<sup>a</sup>&#x1E25;&#259;z&icirc;q b&#601;y&#257;&#x1E0F;&#257;h mik&#257;l-b&#257;n&icirc;m gid&#275;l&acirc;: </P>
<P>19&nbsp;&#353;&#601;tayim h&#275;nn&acirc; q&#333;r&#601;&#8217;&#333;&#x1E6F;ayi&#x1E35;&#601; m&icirc; y&#257;n&ucirc;&#x1E0F; l&#257;&#x1E35;&#601; ha&#353;&#353;&#333;&#x1E0F; w&#601;ha&#353;&#353;e&#x1E07;er w&#601;h&#257;r&#257;&#8216;&#257;&#x1E07; w&#601;h<sup>a</sup>&#x1E25;ere&#x1E07; m&icirc; &#8217;&#259;n<sup>a</sup>&#x1E25;&#259;m&#275;&#x1E35;&#601;: </P>
<P>20&nbsp;b&#257;nayi&#x1E35;&#601; &#8216;ull&#601;f&ucirc; &#353;&#257;&#x1E35;&#601;&#x1E07;&ucirc; b&#601;r&#333;&#8217;&#353; k&#257;l-&#x1E25;&ucirc;&#x1E63;w&#333;&#x1E6F; k&#601;&#x1E6F;w&#333;&#8217; mi&#x1E35;&#601;m&#257;r ham&#601;l&#275;&#8217;&icirc;m &#x1E25;&#259;ma&#x1E6F;-y&#601;hw&acirc; g<sup>a</sup>&#8216;&#259;ra&#x1E6F; &#8217;&#277;l&#333;h&#257;yi&#x1E35;&#601;: </P>
<P>21&nbsp;l&#257;&#x1E35;&#275;n &#353;im&#601;&#8216;&icirc;-n&#257;&#8217; z&#333;&#8217;&#x1E6F; &#8216;&#259;n&icirc;y&acirc; &ucirc;&#353;&#601;&#x1E35;ura&#x1E6F; w&#601;l&#333;&#8217; m&icirc;y&#257;yin: s</P>
<P>22&nbsp;k&#333;h-&#8217;&#257;mar &#8217;&#259;&#x1E0F;&#333;nayi&#x1E35;&#601; y&#601;hw&acirc; w&#275;&#8217;l&#333;hayi&#x1E35;&#601; y&#257;r&icirc;&#x1E07; &#8216;ammw&#333; hinn&#275;h l&#257;q<sup>a</sup>&#x1E25;&#601;t&icirc; m&icirc;y&#257;&#x1E0F;&#275;&#x1E35;&#601; &#8217;e&#x1E6F;-kw&#333;s hatar&#601;&#8216;&#275;l&acirc; &#8217;e&#x1E6F;-qub<sup>a</sup>&#8216;a&#x1E6F; kw&#333;s &#x1E25;&#259;m&#257;&#x1E6F;&icirc; l&#333;&#8217;-&#x1E6F;w&#333;s&icirc;f&icirc; li&#353;&#601;tw&#333;&#x1E6F;&#257;h &#8216;w&#333;&#x1E0F;: </P>
<P>23&nbsp;w&#601;&#347;am&#601;t&icirc;h&#257; b&#601;ya&#x1E0F;-mw&#333;&#x1E21;ayi&#x1E35;&#601; &#8217;&#259;&#353;er-&#8217;&#257;m&#601;r&ucirc; l&#601;naf&#601;&#353;&#275;&#x1E35;&#601; &#353;&#601;&#x1E25;&icirc; w&#601;n<sup>a</sup>&#8216;&#259;&#x1E07;&#333;r&acirc; wat&#257;&#347;&icirc;m&icirc; &#x1E35;&#257;&#8217;&#257;re&#x1E63; g&#275;w&#275;&#x1E35;&#601; w&#601;&#x1E35;<sup>a</sup>&#x1E25;&ucirc;&#x1E63; l<sup>a</sup>&#8216;&#333;&#x1E07;&#601;r&icirc;m: s</P>
</TD>
</TABLE>
<P><HR>
<CENTER>
<A HREF="isa052.htm">Next: Isaiah (Yisheyah) Chapter 52</A></CENTER>
</BODY>
</HTML>
