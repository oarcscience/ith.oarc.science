<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Isaiah (Yisheyah): Isaiah (Yisheyah) Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa011.htm">Polyglot</A>&nbsp;
<A HREF="../kjv/isa011.htm">KJV</A>&nbsp;
<A HREF="../sep/isa011.htm">Sep</A>&nbsp;
<A HREF="../vul/isa011.htm">Vul</A>&nbsp;

<BR>
<BR><A HREF="isa.htm">Isaiah (Yisheyah) Index</A><BR>
&nbsp;
<A HREF="isa010.htm">Previous</A>&nbsp;
<A HREF="isa012.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Isaiah (Yisheyah) Chapter 11</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וְיָצָ֥א חֹ֖טֶר מִגֵּ֣זַע יִשָׁ֑י וְנֵ֖צֶר מִשָּׁרָשָׁ֥יו יִפְרֶֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;וְנָחָ֥ה עָלָ֖יו ר֣וּחַ יְהוָ֑ה ר֧וּחַ חָכְמָ֣ה וּבִינָ֗ה ר֤וּחַ עֵצָה֙ וּגְבוּרָ֔ה ר֥וּחַ דַּ֖עַת וְיִרְאַ֥ת יְהוָֽה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַהֲרִיח֖וֹ בְּיִרְאַ֣ת יְהוָ֑ה וְלֹֽא־לְמַרְאֵ֤ה עֵינָיו֙ יִשְׁפּ֔וֹט וְלֹֽא־לְמִשְׁמַ֥ע אָזְנָ֖יו יוֹכִֽיחַ׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְשָׁפַ֤ט בְּצֶ֙דֶק֙ דַּלִּ֔ים וְהוֹכִ֥יחַ בְּמִישׁ֖וֹר לְעַנְוֵי־אָ֑רֶץ וְהִֽכָּה־אֶ֙רֶץ֙ בְּשֵׁ֣בֶט פִּ֔יו וּבְר֥וּחַ שְׂפָתָ֖יו יָמִ֥ית רָשָֽׁע׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְהָ֥יָה צֶ֖דֶק אֵז֣וֹר מָתְנָ֑יו וְהָאֱמוּנָ֖ה אֵז֥וֹר חֲלָצָֽיו׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְגָ֤ר זְאֵב֙ עִם־כֶּ֔בֶשׂ וְנָמֵ֖ר עִם־גְּדִ֣י יִרְבָּ֑ץ וְעֵ֨גֶל וּכְפִ֤יר וּמְרִיא֙ יַחְדָּ֔ו וְנַ֥עַר קָטֹ֖ן נֹהֵ֥ג בָּֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וּפָרָ֤ה וָדֹב֙ תִּרְעֶ֔ינָה יַחְדָּ֖ו יִרְבְּצ֣וּ יַלְדֵיהֶ֑ן וְאַרְיֵ֖ה כַּבָּקָ֥ר יֹֽאכַל־תֶּֽבֶן׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וְשִֽׁעֲשַׁ֥ע יוֹנֵ֖ק עַל־חֻ֣ר פָּ֑תֶן וְעַל֙ מְאוּרַ֣ת צִפְעוֹנִ֔י גָּמ֖וּל יָד֥וֹ הָדָֽה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;לֹֽא־יָרֵ֥עוּ וְלֹֽא־יַשְׁחִ֖יתוּ בְּכָל־הַ֣ר קָדְשִׁ֑י כִּֽי־מָלְאָ֣ה הָאָ֗רֶץ דֵּעָה֙ אֶת־יְהוָ֔ה כַּמַּ֖יִם לַיָּ֥ם מְכַסִּֽים׃ פ</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;וְהָיָה֙ בַּיּ֣וֹם הַה֔וּא שֹׁ֣רֶשׁ יִשַׁ֗י אֲשֶׁ֤ר עֹמֵד֙ לְנֵ֣ס עַמִּ֔ים אֵלָ֖יו גּוֹיִ֣ם יִדְרֹ֑שׁוּ וְהָיְתָ֥ה מְנֻחָת֖וֹ כָּבֽוֹד׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וְהָיָ֣ה׀ בַּיּ֣וֹם הַה֗וּא יוֹסִ֨יף אֲדֹנָ֤י׀ שֵׁנִית֙ יָד֔וֹ לִקְנ֖וֹת אֶת־שְׁאָ֣ר עַמּ֑וֹ אֲשֶׁ֣ר יִשָּׁאֵר֩ מֵאַשּׁ֨וּר וּמִמִּצְרַ֜יִם וּמִפַּתְר֣וֹס וּמִכּ֗וּשׁ וּמֵעֵילָ֤ם וּמִשִּׁנְעָר֙ וּמֵ֣חֲמָ֔ת וּמֵאִיֵּ֖י הַיָּֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְנָשָׂ֥א נֵס֙ לַגּוֹיִ֔ם וְאָסַ֖ף נִדְחֵ֣י יִשְׂרָאֵ֑ל וּנְפֻצ֤וֹת יְהוּדָה֙ יְקַבֵּ֔ץ מֵאַרְבַּ֖ע כַּנְפ֥וֹת הָאָֽרֶץ׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וְסָ֙רָה֙ קִנְאַ֣ת אֶפְרַ֔יִם וְצֹרְרֵ֥י יְהוּדָ֖ה יִכָּרֵ֑תוּ אֶפְרַ֙יִם֙ לֹֽא־יְקַנֵּ֣א אֶת־יְהוּדָ֔ה וִֽיהוּדָ֖ה לֹֽא־יָצֹ֥ר אֶת־אֶפְרָֽיִם׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְעָפ֨וּ בְכָתֵ֤ף פְּלִשְׁתִּים֙ יָ֔מָּה יַחְדָּ֖ו יָבֹ֣זּוּ אֶת־בְּנֵי־קֶ֑דֶם אֱד֤וֹם וּמוֹאָב֙ מִשְׁל֣וֹח<font color="red"><sup>1</font></sup> יָדָ֔ם וּבְנֵ֥י עַמּ֖וֹן מִשְׁמַעְתָּֽם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;וְהֶחֱרִ֣ים יְהוָ֗ה אֵ֚ת לְשׁ֣וֹן יָם־מִצְרַ֔יִם וְהֵנִ֥יף יָד֛וֹ עַל־הַנָּהָ֖ר בַּעְיָ֣ם רוּח֑וֹ וְהִכָּ֙הוּ֙ לְשִׁבְעָ֣ה נְחָלִ֔ים וְהִדְרִ֖יךְ בַּנְּעָלִֽים׃ </P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וְהָיְתָ֣ה מְסִלָּ֔ה לִשְׁאָ֣ר עַמּ֔וֹ אֲשֶׁ֥ר יִשָּׁאֵ֖ר מֵֽאַשּׁ֑וּר כַּאֲשֶׁ֤ר הָֽיְתָה֙ לְיִשְׂרָאֵ֔ל בְּי֥וֹם עֲלֹת֖וֹ מֵאֶ֥רֶץ מִצְרָֽיִם׃ </P>
</TD>
<TD WIDTH="50%">
<P>1&nbsp;w&#601;y&#257;&#x1E63;&#257;&#8217; &#x1E25;&#333;&#x1E6D;er mig&#275;z<sup>a</sup>&#8216; yi&#353;&#257;y w&#601;n&#275;&#x1E63;er mi&#353;&#353;&#257;r&#257;&#353;&#257;yw yif&#601;reh: </P>
<P>2&nbsp;w&#601;n&#257;&#x1E25;&acirc; &#8216;&#257;l&#257;yw r&ucirc;&#x1E25;a y&#601;hw&acirc; r&ucirc;&#x1E25;a &#x1E25;&#257;&#x1E35;&#601;m&acirc; &ucirc;&#x1E07;&icirc;n&acirc; r&ucirc;&#x1E25;a &#8216;&#275;&#x1E63;&acirc; &ucirc;&#x1E21;&#601;&#x1E07;&ucirc;r&acirc; r&ucirc;&#x1E25;a d<sup>a</sup>&#8216;a&#x1E6F; w&#601;yir&#601;&#8217;a&#x1E6F; y&#601;hw&acirc;: </P>
<P>3&nbsp;wah&#259;r&icirc;&#x1E25;w&#333; b&#601;yir&#601;&#8217;a&#x1E6F; y&#601;hw&acirc; w&#601;l&#333;&#8217;-l&#601;mar&#601;&#8217;&#275;h &#8216;&ecirc;n&#257;yw yi&#353;&#601;pw&#333;&#x1E6D; w&#601;l&#333;&#8217;-l&#601;mi&#353;&#601;m<sup>a</sup>&#8216; &#8217;&#257;z&#601;n&#257;yw yw&#333;&#x1E35;&icirc;&#x1E25;a: </P>
<P>4&nbsp;w&#601;&#353;&#257;fa&#x1E6D; b&#601;&#x1E63;e&#x1E0F;eq dall&icirc;m w&#601;hw&#333;&#x1E35;&icirc;&#x1E25;a b&#601;m&icirc;&#353;w&#333;r l&#601;&#8216;an&#601;w&ecirc;-&#8217;&#257;re&#x1E63; w&#601;hik&acirc;-&#8217;ere&#x1E63; b&#601;&#353;&#275;&#x1E07;e&#x1E6D; p&icirc;w &ucirc;&#x1E07;&#601;r&ucirc;&#x1E25;a &#347;&#601;f&#257;&#x1E6F;&#257;yw y&#257;m&icirc;&#x1E6F; r&#257;&#353;&#257;&#8216;: </P>
<P>5&nbsp;w&#601;h&#257;y&acirc; &#x1E63;e&#x1E0F;eq &#8217;&#275;zw&#333;r m&#257;&#x1E6F;&#601;n&#257;yw w&#601;h&#257;&#8217;&#277;m&ucirc;n&acirc; &#8217;&#275;zw&#333;r &#x1E25;&#259;l&#257;&#x1E63;&#257;yw: </P>
<P>6&nbsp;w&#601;&#x1E21;&#257;r z&#601;&#8217;&#275;&#x1E07; &#8216;im-ke&#x1E07;e&#347; w&#601;n&#257;m&#275;r &#8216;im-g&#601;&#x1E0F;&icirc; yir&#601;b&#257;&#x1E63; w&#601;&#8216;&#275;&#x1E21;el &ucirc;&#x1E35;&#601;f&icirc;r &ucirc;m&#601;r&icirc;&#8217; y<sup>a</sup>&#x1E25;&#601;d&#257;w w&#601;n<sup>a</sup>&#8216;ar q&#257;&#x1E6D;&#333;n n&#333;h&#275;&#x1E21; b&#257;m: </P>
<P>7&nbsp;&ucirc;f&#257;r&acirc; w&#257;&#x1E0F;&#333;&#x1E07; tir&#601;&#8216;eyn&acirc; y<sup>a</sup>&#x1E25;&#601;d&#257;w yir&#601;b&#601;&#x1E63;&ucirc; yal&#601;&#x1E0F;&ecirc;hen w&#601;&#8217;ar&#601;y&#275;h kab&#257;q&#257;r y&#333;&#8217;&#x1E35;al-te&#x1E07;en: </P>
<P>8&nbsp;w&#601;&#353;i&#8216;&#259;&#353;<sup>a</sup>&#8216; yw&#333;n&#275;q &#8216;al-&#x1E25;ur p&#257;&#x1E6F;en w&#601;&#8216;al m&#601;&#8217;&ucirc;ra&#x1E6F; &#x1E63;if&#601;&#8216;w&#333;n&icirc; g&#257;m&ucirc;l y&#257;&#x1E0F;w&#333; h&#257;&#x1E0F;&acirc;: </P>
<P>9&nbsp;l&#333;&#8217;-y&#257;r&#275;&#8216;&ucirc; w&#601;l&#333;&#8217;-ya&#353;&#601;&#x1E25;&icirc;&#x1E6F;&ucirc; b&#601;&#x1E35;&#257;l-har q&#257;&#x1E0F;&#601;&#353;&icirc; k&icirc;-m&#257;l&#601;&#8217;&acirc; h&#257;&#8217;&#257;re&#x1E63; d&#275;&#8216;&acirc; &#8217;e&#x1E6F;-y&#601;hw&acirc; kammayim layy&#257;m m&#601;&#x1E35;ass&icirc;m: f</P>
<P>10&nbsp;w&#601;h&#257;y&acirc; bayyw&#333;m hah&ucirc;&#8217; &#353;&#333;re&#353; yi&#353;ay &#8217;&#259;&#353;er &#8216;&#333;m&#275;&#x1E0F; l&#601;n&#275;s &#8216;amm&icirc;m &#8217;&#275;l&#257;yw gw&#333;yim yi&#x1E0F;&#601;r&#333;&#353;&ucirc; w&#601;h&#257;y&#601;&#x1E6F;&acirc; m&#601;nu&#x1E25;&#257;&#x1E6F;w&#333; k&#257;&#x1E07;w&#333;&#x1E0F;: f</P>
<P>11&nbsp;w&#601;h&#257;y&acirc;| bayyw&#333;m hah&ucirc;&#8217; yw&#333;s&icirc;f &#8217;&#259;&#x1E0F;&#333;n&#257;y| &#353;&#275;n&icirc;&#x1E6F; y&#257;&#x1E0F;w&#333; liq&#601;nw&#333;&#x1E6F; &#8217;e&#x1E6F;-&#353;&#601;&#8217;&#257;r &#8216;ammw&#333; &#8217;&#259;&#353;er yi&#353;&#353;&#257;&#8217;&#275;r m&#275;&#8217;a&#353;&#353;&ucirc;r &ucirc;mimmi&#x1E63;&#601;rayim &ucirc;mipa&#x1E6F;&#601;rw&#333;s &ucirc;mik&ucirc;&#353; &ucirc;m&#275;&#8216;&ecirc;l&#257;m &ucirc;mi&#353;&#353;in&#601;&#8216;&#257;r &ucirc;m&#275;&#x1E25;&#259;m&#257;&#x1E6F; &ucirc;m&#275;&#8217;&icirc;y&ecirc; hayy&#257;m: </P>
<P>12&nbsp;w&#601;n&#257;&#347;&#257;&#8217; n&#275;s lagw&#333;yim w&#601;&#8217;&#257;saf ni&#x1E0F;&#601;&#x1E25;&ecirc; yi&#347;&#601;r&#257;&#8217;&#275;l &ucirc;n&#601;fu&#x1E63;w&#333;&#x1E6F; y&#601;h&ucirc;&#x1E0F;&acirc; y&#601;qab&#275;&#x1E63; m&#275;&#8217;ar&#601;b<sup>a</sup>&#8216; kan&#601;fw&#333;&#x1E6F; h&#257;&#8217;&#257;re&#x1E63;: </P>
<P>13&nbsp;w&#601;s&#257;r&acirc; qin&#601;&#8217;a&#x1E6F; &#8217;ef&#601;rayim w&#601;&#x1E63;&#333;r&#601;r&ecirc; y&#601;h&ucirc;&#x1E0F;&acirc; yik&#257;r&#275;&#x1E6F;&ucirc; &#8217;ef&#601;rayim l&#333;&#8217;-y&#601;qann&#275;&#8217; &#8217;e&#x1E6F;-y&#601;h&ucirc;&#x1E0F;&acirc; w&icirc;h&ucirc;&#x1E0F;&acirc; l&#333;&#8217;-y&#257;&#x1E63;&#333;r &#8217;e&#x1E6F;-&#8217;ef&#601;r&#257;yim: </P>
<P>14&nbsp;w&#601;&#8216;&#257;f&ucirc; &#x1E07;&#601;&#x1E35;&#257;&#x1E6F;&#275;f p&#601;li&#353;&#601;t&icirc;m y&#257;mm&acirc; y<sup>a</sup>&#x1E25;&#601;d&#257;w y&#257;&#x1E07;&#333;zz&ucirc; &#8217;e&#x1E6F;-b&#601;n&ecirc;-qe&#x1E0F;em &#8217;&#277;&#x1E0F;w&#333;m &ucirc;mw&#333;&#8217;&#257;&#x1E07; mi&#353;&#601;lw&#333;&#x1E25;<font color="red"><sup>1</font></sup> y&#257;&#x1E0F;&#257;m &ucirc;&#x1E07;&#601;n&ecirc; &#8216;ammw&#333;n mi&#353;&#601;m<sup>a</sup>&#8216;&#601;t&#257;m: </P>
<P>15&nbsp;w&#601;he&#x1E25;&#277;r&icirc;m y&#601;hw&acirc; &#8217;&#275;&#x1E6F; l&#601;&#353;w&#333;n y&#257;m-mi&#x1E63;&#601;rayim w&#601;h&#275;n&icirc;f y&#257;&#x1E0F;w&#333; &#8216;al-hann&acirc;&#257;r b<sup>a</sup>&#8216;&#601;y&#257;m r&ucirc;&#x1E25;w&#333; w&#601;hik&acirc;&ucirc; l&#601;&#353;i&#x1E07;&#601;&#8216;&acirc; n&#601;&#x1E25;&#257;l&icirc;m w&#601;hi&#x1E0F;&#601;r&icirc;&#x1E35;&#601; bann&#601;&#8216;&#257;l&icirc;m: </P>
<P>16&nbsp;w&#601;h&#257;y&#601;&#x1E6F;&acirc; m&#601;sill&acirc; li&#353;&#601;&#8217;&#257;r &#8216;ammw&#333; &#8217;&#259;&#353;er yi&#353;&#353;&#257;&#8217;&#275;r m&#275;&#8217;a&#353;&#353;&ucirc;r ka&#8217;&#259;&#353;er h&#257;y&#601;&#x1E6F;&acirc; l&#601;yi&#347;&#601;r&#257;&#8217;&#275;l b&#601;yw&#333;m &#8216;&#259;l&#333;&#x1E6F;w&#333; m&#275;&#8217;ere&#x1E63; mi&#x1E63;&#601;r&#257;yim: </P>
</TD>
</TABLE>
<P><HR>
<CENTER>
<A HREF="isa012.htm">Next: Isaiah (Yisheyah) Chapter 12</A></CENTER>
</BODY>
</HTML>
