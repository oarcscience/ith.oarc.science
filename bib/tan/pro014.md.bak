[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro014)  [KJV](../kjv/pro014)  [Sep](../sep/pro014.md) 
[Vul](../vul/pro014.md)   
  
[Proverbs (Mishlei) Index](pro.md)  
  [Previous](pro013)  [Next](pro015.md) 

------------------------------------------------------------------------

### Tanach (Hebrew): Proverbs (Mishlei) Chapter 14

‎<span id="001">1</span> ‏חַכְמ֣וֹת נָ֭שִׁים בָּנְתָ֣ה בֵיתָ֑הּ
וְ֝אִוֶּ֗לֶת בְּיָדֶ֥יהָ תֶהֶרְסֶֽנּוּ׃

‎<span id="002">2</span> ‏הוֹלֵ֣ךְ בְּ֭יָשְׁרוֹ יְרֵ֣א יְהוָ֑ה וּנְל֖וֹז
דְּרָכָ֣יו בּוֹזֵֽהוּ׃

‎<span id="003">3</span> ‏בְּֽפִי־אֱ֭וִיל חֹ֣טֶר גַּאֲוָ֑ה וְשִׂפְתֵ֥י
חֲ֝כָמִ֗ים תִּשְׁמוּרֵֽם׃

‎<span id="004">4</span> ‏בְּאֵ֣ין אֲ֭לָפִים אֵב֣וּס בָּ֑ר
וְרָב־תְּ֝בוּא֗וֹת בְּכֹ֣חַ שֽׁוֹר׃

‎<span id="005">5</span> ‏עֵ֣ד אֱ֭מוּנִים לֹ֣א יְכַזֵּ֑ב וְיָפִ֥יחַ
כְּ֝זָבִ֗ים עֵ֣ד שָֽׁקֶר׃

‎<span id="006">6</span> ‏בִּקֶּשׁ־לֵ֣ץ חָכְמָ֣ה וָאָ֑יִן וְדַ֖עַת
לְנָב֣וֹן נָקָֽל׃

‎<span id="007">7</span> ‏לֵ֣ךְ מִ֭נֶּגֶד לְאִ֣ישׁ כְּסִ֑יל
וּבַל־יָ֝דַ֗עְתָּ שִׂפְתֵי־דָֽעַת׃

‎<span id="008">8</span> ‏חָכְמַ֣ת עָ֭רוּם הָבִ֣ין דַּרְכּ֑וֹ
וְאִוֶּ֖לֶת כְּסִילִ֣ים מִרְמָֽה׃

‎<span id="009">9</span> ‏אֱ֭וִלִים יָלִ֣יץ אָשָׁ֑ם וּבֵ֖ין יְשָׁרִ֣ים
רָצֽוֹן׃

‎<span id="010">10</span> ‏לֵ֗ב<sup>3</sup> י֭וֹדֵעַ מָרַּ֣ת נַפְשׁ֑וֹ
וּ֝בְשִׂמְחָת֗וֹ לֹא־יִתְעָ֥רַב זָֽר׃

‎<span id="011">11</span> ‏בֵּ֣ית רְ֭שָׁעִים יִשָּׁמֵ֑ד וְאֹ֖הֶל
יְשָׁרִ֣ים יַפְרִֽיחַ׃

‎<span id="012">12</span> ‏יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ
וְ֝אַחֲרִיתָ֗הּ דַּרְכֵי־מָֽוֶת׃

‎<span id="013">13</span> ‏גַּם־בִּשְׂח֥וֹק יִכְאַב־לֵ֑ב
וְאַחֲרִיתָ֖הּ<sup>3</sup> שִׂמְחָ֣ה תוּגָֽה׃

‎<span id="014">14</span> ‏מִדְּרָכָ֣יו יִ֭שְׂבַּע ס֣וּג לֵ֑ב
וּ֝מֵעָלָ֗יו אִ֣ישׁ טֽוֹב׃

‎<span id="015">15</span> ‏פֶּ֭תִי יַאֲמִ֣ין לְכָל־דָּבָ֑ר וְ֝עָר֗וּם
יָבִ֥ין לַאֲשֻׁרֽוֹ׃

‎<span id="016">16</span> ‏חָכָ֣ם יָ֭רֵא וְסָ֣ר מֵרָ֑ע וּ֝כְסִ֗יל
מִתְעַבֵּ֥ר וּבוֹטֵֽחַ׃

‎<span id="017">17</span> ‏קְֽצַר־אַ֭פַּיִם יַעֲשֶׂ֣ה אִוֶּ֑לֶת וְאִ֥ישׁ
מְ֝זִמּ֗וֹת יִשָּׂנֵֽא׃

‎<span id="018">18</span> ‏נָחֲל֣וּ פְתָאיִ֣ם אִוֶּ֑לֶת וַֽ֝עֲרוּמִ֗ים
יַכְתִּ֥רוּ דָֽעַת׃

‎<span id="019">19</span> ‏שַׁח֣וּ רָ֭עִים לִפְנֵ֣י טוֹבִ֑ים
וּ֝רְשָׁעִ֗ים עַֽל־שַׁעֲרֵ֥י צַדִּֽיק׃

‎<span id="020">20</span> ‏גַּם־לְ֭רֵעֵהוּ יִשָּׂ֣נֵא רָ֑שׁ וְאֹהֲבֵ֖י
עָשִׁ֣יר רַבִּֽים׃

‎<span id="021">21</span> ‏בָּז־לְרֵעֵ֥הוּ חוֹטֵ֑א וּמְחוֹנֵ֖ן עניים
עֲנָוִ֣ים אַשְׁרָֽיו׃

‎<span id="022">22</span> ‏הֲ‍ֽלוֹא־יִ֭תְעוּ חֹ֣רְשֵׁי רָ֑ע וְחֶ֥סֶד
וֶ֝אֱמֶ֗ת חֹ֣רְשֵׁי טֽוֹב׃

‎<span id="023">23</span> ‏בְּכָל־עֶ֭צֶב יִהְיֶ֣ה מוֹתָ֑ר
וּדְבַר־שְׂ֝פָתַ֗יִם אַךְ־לְמַחְסֽוֹר׃

‎<span id="024">24</span> ‏עֲטֶ֣רֶת חֲכָמִ֣ים עָשְׁרָ֑ם אִוֶּ֖לֶת
כְּסִילִ֣ים אִוֶּֽלֶת׃

‎<span id="025">25</span> ‏מַצִּ֣יל נְ֭פָשׁוֹת עֵ֣ד אֱמֶ֑ת וְיָפִ֖חַ
כְּזָבִ֣ים מִרְמָֽה׃

‎<span id="026">26</span> ‏בְּיִרְאַ֣ת יְ֭הוָה מִבְטַח־עֹ֑ז וּ֝לְבָנָ֗יו
יִהְיֶ֥ה מַחְסֶֽה׃

‎<span id="027">27</span> ‏יִרְאַ֣ת יְ֭הוָה מְק֣וֹר חַיִּ֑ים לָ֝ס֗וּר
מִמֹּ֥קְשֵׁי מָֽוֶת׃

‎<span id="028">28</span> ‏בְּרָב־עָ֥ם הַדְרַת־מֶ֑לֶךְ וּבְאֶ֥פֶס
לְ֝אֹ֗ם מְחִתַּ֥ת רָזֽוֹן׃

‎<span id="029">29</span> ‏אֶ֣רֶךְ אַ֭פַּיִם רַב־תְּבוּנָ֑ה
וּקְצַר־ר֝֗וּחַ מֵרִ֥ים אִוֶּֽלֶת׃

‎<span id="030">30</span> ‏חַיֵּ֣י בְ֭שָׂרִים לֵ֣ב מַרְפֵּ֑א וּרְקַ֖ב
עֲצָמ֣וֹת קִנְאָֽה׃

‎<span id="031">31</span> ‏עֹ֣שֵֽׁק־דָּ֭ל<sup>1</sup> חֵרֵ֣ף עֹשֵׂ֑הוּ
וּ֝מְכַבְּד֗וֹ חֹנֵ֥ן אֶבְיֽוֹן׃

‎<span id="032">32</span> ‏בְּֽ֭רָעָתוֹ יִדָּחֶ֣ה רָשָׁ֑ע וְחֹסֶ֖ה
בְמוֹת֣וֹ צַדִּֽיק׃

‎<span id="033">33</span> ‏בְּלֵ֣ב נָ֭בוֹן תָּנ֣וּחַ חָכְמָ֑ה וּבְקֶ֥רֶב
כְּ֝סִילִ֗ים תִּוָּדֵֽעַ׃

‎<span id="034">34</span> ‏צְדָקָ֥ה תְרֽוֹמֵֽם־גּ֑וֹי וְחֶ֖סֶד
לְאֻמִּ֣ים חַטָּֽאת׃

‎<span id="035">35</span> ‏רְֽצוֹן־מֶ֭לֶךְ לְעֶ֣בֶד מַשְׂכִּ֑יל
וְ֝עֶבְרָת֗וֹ תִּהְיֶ֥ה מֵבִֽישׁ׃

1 ḥaḵəmwōṯ nāšîm bānəṯâ ḇêṯāh wə’iûeleṯ bəyāḏeyhā ṯeherəsennû:

2 hwōlēḵə bəyāšərwō yərē’ yəhwâ ûnəlwōz dərāḵāyw bwōzēhû:

3 bəfî-’ĕwîl ḥōṭer ga’ăwâ wəśifəṯê ḥăḵāmîm tišəmûrēm:

4 bə’ên ’ălāfîm ’ēḇûs bār wərāḇ-təḇû’wōṯ bəḵōḥa šwōr:

5 ‘ēḏ ’ĕmûnîm lō’ yəḵazzēḇ wəyāfîḥa kəzāḇîm ‘ēḏ šāqer:

6 biqqeš-lēṣ ḥāḵəmâ wā’āyin wəḏ<sup>a</sup>‘aṯ lənāḇwōn nāqāl:

7 lēḵə minneḡeḏ lə’îš kəsîl ûḇal-yāḏ<sup>a</sup>‘ətā śifəṯê-ḏā‘aṯ:

8 ḥāḵəmaṯ ‘ārûm hāḇîn darəkwō wə’iûeleṯ kəsîlîm mirəmâ:

9 ’ĕwilîm yālîṣ ’āšām ûḇên yəšārîm rāṣwōn:

10 lēḇ<sup>3</sup> ywōḏē‘a mārraṯ nafəšwō ûḇəśiməḥāṯwō lō’-yiṯə‘āraḇ
zār:

11 bêṯ rəšā‘îm yiššāmēḏ wə’ōhel yəšārîm yafərîḥa:

12 yēš dereḵə yāšār lifənê-’îš wə’<sup>a</sup>ḥărîṯāh darəḵê-māweṯ:

13 gam-biśəḥwōq yiḵə’aḇ-lēḇ wə’<sup>a</sup>ḥărîṯāh<sup>3</sup> śiməḥâ
ṯûḡâ:

14 midərāḵāyw yiśəb<sup>a</sup>‘ sûḡ lēḇ ûmē‘ālāyw ’îš ṭwōḇ:

15 peṯî ya’ămîn ləḵāl-dāḇār wə‘ārûm yāḇîn la’ăšurwō:

16 ḥāḵām yārē’ wəsār mērā‘ ûḵəsîl miṯə‘abēr ûḇwōṭēḥa:

17 qəṣar-’apayim y<sup>a</sup>‘ăśeh ’iûeleṯ wə’îš məzimmwōṯ yiśśānē’:

18 nāḥălû fəṯā’yim ’iûeleṯ w<sup>a</sup>‘ărûmîm yaḵətirû ḏā‘aṯ:

19 š<sup>a</sup>ḥû rā‘îm lifənê ṭwōḇîm ûrəšā‘îm ‘al-š<sup>a</sup>‘ărê
ṣadîq:

20 gam-lərē‘ēhû yiśśānē’ rāš wə’ōhăḇê ‘āšîr rabîm:

21 bāz-lərē‘ēhû ḥwōṭē’ ûməḥwōnēn ‘ănāyîm ‘ănāwîm ’ašərāyw:

22 hă‍lwō’-yiṯə‘û ḥōrəšê rā‘ wəḥeseḏ we’ĕmeṯ ḥōrəšê ṭwōḇ:

23 bəḵāl-‘eṣeḇ yihəyeh mwōṯār ûḏəḇar-śəfāṯayim
’aḵə-ləm<sup>a</sup>ḥəswōr:

24 ‘ăṭereṯ ḥăḵāmîm ‘āšərām ’iûeleṯ kəsîlîm ’iûeleṯ:

25 maṣṣîl nəfāšwōṯ ‘ēḏ ’ĕmeṯ wəyāfiḥa kəzāḇîm mirəmâ:

26 bəyirə’aṯ yəhwâ miḇəṭ<sup>a</sup>ḥ-‘ōz ûləḇānāyw yihəyeh
m<sup>a</sup>ḥəseh:

27 yirə’aṯ yəhwâ məqwōr ḥayyîm lāsûr mimmōqəšê māweṯ:

28 bərāḇ-‘ām haḏəraṯ-meleḵə ûḇə’efes lə’ōm məḥitaṯ rāzwōn:

29 ’ereḵə ’apayim raḇ-təḇûnâ ûqəṣar-rûḥa mērîm ’iûeleṯ:

30 ḥayyê ḇəśārîm lēḇ marəpē’ ûrəqaḇ ‘ăṣāmwōṯ qinə’â:

31 ‘ōšēq-dāl<sup>1</sup> ḥērēf ‘ōśēhû ûməḵabəḏwō ḥōnēn ’eḇəywōn:

32 bərā‘āṯwō yidāḥeh rāšā‘ wəḥōseh ḇəmwōṯwō ṣadîq:

33 bəlēḇ nāḇwōn tānûḥa ḥāḵəmâ ûḇəqereḇ kəsîlîm tiûāḏē‘a:

34 ṣəḏāqâ ṯərwōmēm-gwōy wəḥeseḏ lə’ummîm ḥaṭṭā’ṯ:

35 rəṣwōn-meleḵə lə‘eḇeḏ maśəkîl wə‘eḇərāṯwō tihəyeh mēḇîš:

------------------------------------------------------------------------

[Next: Proverbs (Mishlei) Chapter 15](pro015.md)
