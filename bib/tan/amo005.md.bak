[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/amo005)  [KJV](../kjv/amo005)  [Sep](../sep/amo005.md) 
[Vul](../vul/amo005.md)   
  
[Amos Index](amo.md)  
  [Previous](amo004)  [Next](amo006.md) 

------------------------------------------------------------------------

### Tanach (Hebrew): Amos Chapter 5

‎<span id="001">1</span> ‏שִׁמְע֞וּ אֶת־הַדָּבָ֣ר הַזֶּ֗ה אֲשֶׁ֨ר
אָנֹכִ֜י נֹשֵׂ֧א עֲלֵיכֶ֛ם קִינָ֖ה בֵּ֥ית יִשְׂרָאֵֽל׃

‎<span id="002">2</span> ‏נָֽפְלָה֙ לֹֽא־תוֹסִ֣יף ק֔וּם בְּתוּלַ֖ת
יִשְׂרָאֵ֑ל נִטְּשָׁ֥ה עַל־אַדְמָתָ֖הּ אֵ֥ין מְקִימָֽהּ׃

‎<span id="003">3</span> ‏כִּ֣י כֹ֤ה אָמַר֙ אֲדֹנָ֣י יְהוִ֔ה הָעִ֛יר
הַיֹּצֵ֥את אֶ֖לֶף תַּשְׁאִ֣יר מֵאָ֑ה וְהַיּוֹצֵ֥את מֵאָ֛ה תַּשְׁאִ֥יר
עֲשָׂרָ֖ה לְבֵ֥ית יִשְׂרָאֵֽל׃ ס

‎<span id="004">4</span> ‏כִּ֣י כֹ֥ה אָמַ֛ר יְהוָ֖ה לְבֵ֣ית יִשְׂרָאֵ֑ל
דִּרְשׁ֖וּנִי וִֽחְיֽוּ׃

‎<span id="005">5</span> ‏וְאַֽל־תִּדְרְשׁוּ֙ בֵּֽית־אֵ֔ל וְהַגִּלְגָּל֙
לֹ֣א תָבֹ֔אוּ וּבְאֵ֥ר שֶׁ֖בַע לֹ֣א תַעֲבֹ֑רוּ כִּ֤י הַגִּלְגָּל֙
גָּלֹ֣ה יִגְלֶ֔ה וּבֵֽית־אֵ֖ל יִהְיֶ֥ה לְאָֽוֶן׃

‎<span id="006">6</span> ‏דִּרְשׁ֥וּ אֶת־יְהוָ֖ה וִֽחְי֑וּ פֶּן־יִצְלַ֤ח
כָּאֵשׁ֙ בֵּ֣ית יוֹסֵ֔ף וְאָכְלָ֥ה וְאֵין־מְכַבֶּ֖ה לְבֵֽית־אֵֽל׃

‎<span id="007">7</span> ‏הַהֹפְכִ֥ים לְלַעֲנָ֖ה מִשְׁפָּ֑ט וּצְדָקָ֖ה
לָאָ֥רֶץ הִנִּֽיחוּ׃

‎<span id="008">8</span> ‏עֹשֵׂ֨ה כִימָ֜ה וּכְסִ֗יל וְהֹפֵ֤ךְ לַבֹּ֙קֶר֙
צַלְמָ֔וֶת וְי֖וֹם לַ֣יְלָה הֶחְשִׁ֑יךְ הַקּוֹרֵ֣א לְמֵֽי־הַיָּ֗ם
וַֽיִּשְׁפְּכֵ֛ם עַל־פְּנֵ֥י הָאָ֖רֶץ יְהוָ֥ה שְׁמֽוֹ׃ ס

‎<span id="009">9</span> ‏הַמַּבְלִ֥יג שֹׁ֖ד עַל־עָ֑ז וְשֹׁ֖ד
עַל־מִבְצָ֥ר יָבֽוֹא׃

‎<span id="010">10</span> ‏שָׂנְא֥וּ בַשַּׁ֖עַר מוֹכִ֑יחַ וְדֹבֵ֥ר
תָּמִ֖ים יְתָעֵֽבוּ׃

‎<span id="011">11</span> ‏לָ֠כֵן יַ֣עַן בּוֹשַׁסְכֶ֞ם עַל־דָּ֗ל
וּמַשְׂאַת־בַּר֙ תִּקְח֣וּ מִמֶּ֔נּוּ בָּתֵּ֥י גָזִ֛ית בְּנִיתֶ֖ם
וְלֹא־תֵ֣שְׁבוּ בָ֑ם כַּרְמֵי־חֶ֣מֶד נְטַעְתֶּ֔ם וְלֹ֥א תִשְׁתּ֖וּ
אֶת־יֵינָֽם׃

‎<span id="012">12</span> ‏כִּ֤י יָדַ֙עְתִּי֙ רַבִּ֣ים פִּשְׁעֵיכֶ֔ם
וַעֲצֻמִ֖ים חַטֹּֽאתֵיכֶ֑ם צֹרְרֵ֤י צַדִּיק֙ לֹ֣קְחֵי כֹ֔פֶר
וְאֶבְיוֹנִ֖ים בַּשַּׁ֥עַר הִטּֽוּ׃

‎<span id="013">13</span> ‏לָכֵ֗ן הַמַּשְׂכִּ֛יל בָּעֵ֥ת הַהִ֖יא יִדֹּ֑ם
כִּ֛י עֵ֥ת רָעָ֖ה הִֽיא׃

‎<span id="014">14</span> ‏דִּרְשׁוּ־ט֥וֹב וְאַל־רָ֖ע לְמַ֣עַן
תִּֽחְי֑וּ וִיהִי־כֵ֞ן יְהוָ֧ה אֱלֹהֵֽי־צְבָא֛וֹת אִתְּכֶ֖ם כַּאֲשֶׁ֥ר
אֲמַרְתֶּֽם׃

‎<span id="015">15</span> ‏שִׂנְאוּ־רָע֙ וְאֶ֣הֱבוּ ט֔וֹב וְהַצִּ֥יגוּ
בַשַּׁ֖עַר מִשְׁפָּ֑ט אוּלַ֗י יֶֽחֱנַ֛ן יְהוָ֥ה אֱלֹהֵֽי־צְבָא֖וֹת
שְׁאֵרִ֥ית יוֹסֵֽף׃ ס

‎<span id="016">16</span> ‏לָ֠כֵן כֹּֽה־אָמַ֨ר יְהוָ֜ה אֱלֹהֵ֤י
צְבָאוֹת֙ אֲדֹנָ֔י בְּכָל־רְחֹב֣וֹת מִסְפֵּ֔ד וּבְכָל־חוּצ֖וֹת יֹאמְר֣וּ
הוֹ־ה֑וֹ וְקָרְא֤וּ אִכָּר֙ אֶל־אֵ֔בֶל וּמִסְפֵּ֖ד אֶל־י֥וֹדְעֵי נֶֽהִי׃

‎<span id="017">17</span> ‏וּבְכָל־כְּרָמִ֖ים מִסְפֵּ֑ד כִּֽי־אֶעֱבֹ֥ר
בְּקִרְבְּךָ֖ אָמַ֥ר יְהוָֽה׃ ס

‎<span id="018">18</span> ‏ה֥וֹי הַמִּתְאַוִּ֖ים אֶת־י֣וֹם יְהוָ֑ה
לָמָּה־זֶּ֥ה לָכֶ֛ם י֥וֹם יְהוָ֖ה הוּא־חֹ֥שֶׁךְ וְלֹא־אֽוֹר׃

‎<span id="019">19</span> ‏כַּאֲשֶׁ֨ר יָנ֥וּס אִישׁ֙ מִפְּנֵ֣י הָאֲרִ֔י
וּפְגָע֖וֹ הַדֹּ֑ב וּבָ֣א הַבַּ֔יִת וְסָמַ֤ךְ יָדוֹ֙ עַל־הַקִּ֔יר
וּנְשָׁכ֖וֹ הַנָּחָֽשׁ׃

‎<span id="020">20</span> ‏הֲלֹא־חֹ֛שֶׁךְ י֥וֹם יְהוָ֖ה וְלֹא־א֑וֹר
וְאָפֵ֖ל וְלֹא־נֹ֥גַֽהּ לֽוֹ׃

‎<span id="021">21</span> ‏שָׂנֵ֥אתִי מָאַ֖סְתִּי חַגֵּיכֶ֑ם וְלֹ֥א
אָרִ֖יחַ בְּעַצְּרֹֽתֵיכֶֽם׃

‎<span id="022">22</span> ‏כִּ֣י אִם־תַּעֲלוּ־לִ֥י עֹל֛וֹת
וּמִנְחֹתֵיכֶ֖ם לֹ֣א אֶרְצֶ֑ה וְשֶׁ֥לֶם מְרִיאֵיכֶ֖ם לֹ֥א אַבִּֽיט׃

‎<span id="023">23</span> ‏הָסֵ֥ר מֵעָלַ֖י הֲמ֣וֹן שִׁרֶ֑יךָ וְזִמְרַ֥ת
נְבָלֶ֖יךָ לֹ֥א אֶשְׁמָֽע׃

‎<span id="024">24</span> ‏וְיִגַּ֥ל כַּמַּ֖יִם מִשְׁפָּ֑ט וּצְדָקָ֖ה
כְּנַ֥חַל אֵיתָֽן׃

‎<span id="025">25</span> ‏הַזְּבָחִ֨ים וּמִנְחָ֜ה הִֽגַּשְׁתֶּם־לִ֧י
בַמִּדְבָּ֛ר אַרְבָּעִ֥ים שָׁנָ֖ה בֵּ֥ית יִשְׂרָאֵֽל׃

‎<span id="026">26</span> ‏וּנְשָׂאתֶ֗ם אֵ֚ת סִכּ֣וּת מַלְכְּכֶ֔ם וְאֵ֖ת
כִּיּ֣וּן צַלְמֵיכֶ֑ם כּוֹכַב֙ אֱלֹ֣הֵיכֶ֔ם אֲשֶׁ֥ר עֲשִׂיתֶ֖ם לָכֶֽם׃

‎<span id="027">27</span> ‏וְהִגְלֵיתִ֥י אֶתְכֶ֖ם מֵהָ֣לְאָה
לְדַמָּ֑שֶׂק אָמַ֛ר יְהוָ֥ה אֱלֹהֵֽי־צְבָא֖וֹת שְׁמֽוֹ׃ פ

1 šimə‘û ’eṯ-hadāḇār hazzeh ’ăšer ’ānōḵî nōśē’ ‘ălêḵem qînâ bêṯ
yiśərā’ēl:

2 nāfəlâ lō’-ṯwōsîf qûm bəṯûlaṯ yiśərā’ēl niṭṭəšâ ‘al-’aḏəmāṯāh ’ên
məqîmāh:

3 kî ḵōh ’āmar ’ăḏōnāy yəhwih hā‘îr hayyōṣē’ṯ ’elef tašə’îr mē’â
wəhayywōṣē’ṯ mē’â tašə’îr ‘ăśārâ ləḇêṯ yiśərā’ēl: s

4 kî ḵōh ’āmar yəhwâ ləḇêṯ yiśərā’ēl dirəšûnî wiḥəyû:

5 wə’al-tiḏərəšû bêṯ-’ēl wəhagiləgāl lō’ ṯāḇō’û ûḇə’ēr šeḇ<sup>a</sup>‘
lō’ ṯ<sup>a</sup>‘ăḇōrû kî hagiləgāl gālōh yiḡəleh ûḇêṯ-’ēl yihəyeh
lə’āwen:

6 dirəšû ’eṯ-yəhwâ wiḥəyû pen-yiṣəl<sup>a</sup>ḥ kā’ēš bêṯ ywōsēf
wə’āḵəlâ wə’ên-məḵabeh ləḇêṯ-’ēl:

7 hahōfəḵîm ləl<sup>a</sup>‘ănâ mišəpāṭ ûṣəḏāqâ lā’āreṣ hinnîḥû:

8 ‘ōśēh ḵîmâ ûḵəsîl wəhōfēḵə labōqer ṣaləmāweṯ wəywōm layəlâ heḥəšîḵə
haqqwōrē’ ləmê-hayyām wayyišəpəḵēm ‘al-pənê hā’āreṣ yəhwâ šəmwō: s

9 hammaḇəlîḡ šōḏ ‘al-‘āz wəšōḏ ‘al-miḇəṣār yāḇwō’:

10 śānə’û ḇašš<sup>a</sup>‘ar mwōḵîḥa wəḏōḇēr tāmîm yəṯā‘ēḇû:

11 lāḵēn y<sup>a</sup>‘an bwōšasəḵem ‘al-dāl ûmaśə’aṯ-bar tiqəḥû
mimmennû bātê ḡāzîṯ bənîṯem wəlō’-ṯēšəḇû ḇām karəmê-ḥemeḏ
nəṭ<sup>a</sup>‘ətem wəlō’ ṯišətû ’eṯ-yênām:

12 kî yāḏ<sup>a</sup>‘ətî rabîm pišə‘êḵem w<sup>a</sup>‘ăṣumîm
ḥaṭṭō’ṯêḵem ṣōrərê ṣadîq lōqəḥê ḵōfer wə’eḇəywōnîm bašš<sup>a</sup>‘ar
hiṭṭû:

13 lāḵēn hammaśəkîl bā‘ēṯ hahî’ yidōm kî ‘ēṯ rā‘â hî’:

14 dirəšû-ṭwōḇ wə’al-rā‘ ləm<sup>a</sup>‘an tiḥəyû wîhî-ḵēn yəhwâ
’ĕlōhê-ṣəḇā’wōṯ ’itəḵem ka’ăšer ’ămarətem:

15 śinə’û-rā‘ wə’ehĕḇû ṭwōḇ wəhaṣṣîḡû ḇašš<sup>a</sup>‘ar mišəpāṭ ’ûlay
yeḥĕnan yəhwâ ’ĕlōhê-ṣəḇā’wōṯ šə’ērîṯ ywōsēf: s

16 lāḵēn kōh-’āmar yəhwâ ’ĕlōhê ṣəḇā’wōṯ ’ăḏōnāy bəḵāl-rəḥōḇwōṯ misəpēḏ
ûḇəḵāl-ḥûṣwōṯ yō’mərû hwō-hwō wəqārə’û ’ikār ’el-’ēḇel ûmisəpēḏ
’el-ywōḏə‘ê nehî:

17 ûḇəḵāl-kərāmîm misəpēḏ kî-’e‘ĕḇōr bəqirəbəḵā ’āmar yəhwâ: s

18 hwōy hammiṯə’aûîm ’eṯ-ywōm yəhwâ lāmmâ-zzeh lāḵem ywōm yəhwâ
hû’-ḥōšeḵə wəlō’-’wōr:

19 ka’ăšer yānûs ’îš mipənê hā’ărî ûfəḡā‘wō hadōḇ ûḇā’ habayiṯ wəsāmaḵə
yāḏwō ‘al-haqqîr ûnəšāḵwō hannāḥāš:

20 hălō’-ḥōšeḵə ywōm yəhwâ wəlō’-’wōr wə’āfēl wəlō’-nōḡ<sup>a</sup>h
lwō:

21 śānē’ṯî mā’asətî ḥagêḵem wəlō’ ’ārîḥa bə‘aṣṣərōṯêḵem:

22 kî ’im-t<sup>a</sup>‘ălû-lî ‘ōlwōṯ ûminəḥōṯêḵem lō’ ’erəṣeh wəšelem
mərî’êḵem lō’ ’abîṭ:

23 hāsēr mē‘ālay hămwōn šireyḵā wəziməraṯ nəḇāleyḵā lō’ ’ešəmā‘:

24 wəyigal kammayim mišəpāṭ ûṣəḏāqâ kən<sup>a</sup>ḥal ’êṯān:

25 hazzəḇāḥîm ûminəḥâ higašətem-lî ḇammiḏəbār ’arəbā‘îm šānâ bêṯ
yiśərā’ēl:

26 ûnəśā’ṯem ’ēṯ sikûṯ maləkəḵem wə’ēṯ kîyûn ṣaləmêḵem kwōḵaḇ ’ĕlōhêḵem
’ăšer ‘ăśîṯem lāḵem:

27 wəhiḡəlêṯî ’eṯəḵem mēhālə’â ləḏammāśeq ’āmar yəhwâ ’ĕlōhê-ṣəḇā’wōṯ
šəmwō: f

------------------------------------------------------------------------

[Next: Amos Chapter 6](amo006.md)
