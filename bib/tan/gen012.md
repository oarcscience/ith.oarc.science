[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen012)  [KJV](../kjv/gen012)  [Sep](../sep/gen012.md) 
[Vul](../vul/gen012.md)   
  
[Genesis (Bereshit) Index](gen.md)  
  [Previous](gen011)  [Next](gen013.md) 

------------------------------------------------------------------------

### Tanach (Hebrew): Genesis (Bereshit) Chapter 12

‎<span id="001">1</span> ‏וַיֹּ֤אמֶר יְהוָה֙ אֶל־אַבְרָ֔ם לֶךְ־לְךָ֛
מֵאַרְצְךָ֥ וּמִמּֽוֹלַדְתְּךָ֖ וּמִבֵּ֣ית אָבִ֑יךָ אֶל־הָאָ֖רֶץ אֲשֶׁ֥ר
אַרְאֶֽךָּ׃

‎<span id="002">2</span> ‏וְאֶֽעֶשְׂךָ֙ לְג֣וֹי גָּד֔וֹל וַאֲבָ֣רֶכְךָ֔
וַאֲגַדְּלָ֖ה שְׁמֶ֑ךָ וֶהְיֵ֖ה בְּרָכָֽה׃

‎<span id="003">3</span> ‏וַאֲבָֽרֲכָה֙ מְבָ֣רְכֶ֔יךָ וּמְקַלֶּלְךָ֖
אָאֹ֑ר וְנִבְרְכ֣וּ בְךָ֔ כֹּ֖ל מִשְׁפְּחֹ֥ת הָאֲדָמָֽה׃

‎<span id="004">4</span> ‏וַיֵּ֣לֶךְ אַבְרָ֗ם כַּאֲשֶׁ֨ר דִּבֶּ֤ר
אֵלָיו֙ יְהוָ֔ה וַיֵּ֥לֶךְ אִתּ֖וֹ ל֑וֹט וְאַבְרָ֗ם בֶּן־חָמֵ֤שׁ
שָׁנִים֙ וְשִׁבְעִ֣ים שָׁנָ֔ה בְּצֵאת֖וֹ מֵחָרָֽן׃

‎<span id="005">5</span> ‏וַיִּקַּ֣ח אַבְרָם֩ אֶת־שָׂרַ֨י אִשְׁתּ֜וֹ
וְאֶת־ל֣וֹט בֶּן־אָחִ֗יו וְאֶת־כָּל־רְכוּשָׁם֙ אֲשֶׁ֣ר רָכָ֔שׁוּ
וְאֶת־הַנֶּ֖פֶשׁ אֲשֶׁר־עָשׂ֣וּ בְחָרָ֑ן וַיֵּצְא֗וּ לָלֶ֙כֶת֙ אַ֣רְצָה
כְּנַ֔עַן וַיָּבֹ֖אוּ אַ֥רְצָה כְּנָֽעַן׃

‎<span id="006">6</span> ‏וַיַּעֲבֹ֤ר אַבְרָם֙ בָּאָ֔רֶץ עַ֚ד מְק֣וֹם
שְׁכֶ֔ם עַ֖ד אֵל֣וֹן מוֹרֶ֑ה וְהַֽכְּנַעֲנִ֖י אָ֥ז בָּאָֽרֶץ׃

‎<span id="007">7</span> ‏וַיֵּרָ֤א יְהוָה֙ אֶל־אַבְרָ֔ם וַיֹּ֕אמֶר
לְזַ֨רְעֲךָ֔ אֶתֵּ֖ן אֶת־הָאָ֣רֶץ הַזֹּ֑את וַיִּ֤בֶן שָׁם֙ מִזְבֵּ֔חַ
לַיהוָ֖ה הַנִּרְאֶ֥ה אֵלָֽיו׃

‎<span id="008">8</span> ‏וַיַּעְתֵּ֨ק מִשָּׁ֜ם הָהָ֗רָה מִקֶּ֛דֶם
לְבֵֽית־אֵ֖ל וַיֵּ֣ט אָהֳלֹ֑ה<sup>q</sup> בֵּֽית־אֵ֤ל מִיָּם֙ וְהָעַ֣י
מִקֶּ֔דֶם וַיִּֽבֶן־שָׁ֤ם מִזְבֵּ֙חַ֙ לַֽיהוָ֔ה וַיִּקְרָ֖א בְּשֵׁ֥ם
יְהוָֽה׃

‎<span id="009">9</span> ‏וַיִּסַּ֣ע אַבְרָ֔ם הָל֥וֹךְ וְנָס֖וֹעַ
הַנֶּֽגְבָּה׃ פ

‎<span id="010">10</span> ‏וַיְהִ֥י רָעָ֖ב בָּאָ֑רֶץ וַיֵּ֨רֶד אַבְרָ֤ם
מִצְרַ֙יְמָה֙ לָג֣וּר שָׁ֔ם כִּֽי־כָבֵ֥ד הָרָעָ֖ב בָּאָֽרֶץ׃

‎<span id="011">11</span> ‏וַיְהִ֕י כַּאֲשֶׁ֥ר הִקְרִ֖יב לָב֣וֹא
מִצְרָ֑יְמָה וַיֹּ֙אמֶר֙ אֶל־שָׂרַ֣י אִשְׁתּ֔וֹ הִנֵּה־נָ֣א יָדַ֔עְתִּי
כִּ֛י אִשָּׁ֥ה יְפַת־מַרְאֶ֖ה אָֽתְּ׃

‎<span id="012">12</span> ‏וְהָיָ֗ה כִּֽי־יִרְא֤וּ אֹתָךְ֙ הַמִּצְרִ֔ים
וְאָמְר֖וּ אִשְׁתּ֣וֹ זֹ֑את וְהָרְג֥וּ אֹתִ֖י וְאֹתָ֥ךְ יְחַיּֽוּ׃

‎<span id="013">13</span> ‏אִמְרִי־נָ֖א אֲחֹ֣תִי אָ֑תְּ לְמַ֙עַן֙
יִֽיטַב־לִ֣י בַעֲבוּרֵ֔ךְ וְחָיְתָ֥ה נַפְשִׁ֖י בִּגְלָלֵֽךְ׃

‎<span id="014">14</span> ‏וַיְהִ֕י כְּב֥וֹא אַבְרָ֖ם מִצְרָ֑יְמָה
וַיִּרְא֤וּ הַמִּצְרִים֙ אֶת־הָ֣אִשָּׁ֔ה כִּֽי־יָפָ֥ה הִ֖וא מְאֹֽד׃

‎<span id="015">15</span> ‏וַיִּרְא֤וּ אֹתָהּ֙ שָׂרֵ֣י פַרְעֹ֔ה
וַיְהַֽלְל֥וּ אֹתָ֖הּ אֶל־פַּרְעֹ֑ה וַתֻּקַּ֥ח הָאִשָּׁ֖ה בֵּ֥ית
פַּרְעֹֽה׃

‎<span id="016">16</span> ‏וּלְאַבְרָ֥ם הֵיטִ֖יב בַּעֲבוּרָ֑הּ
וַֽיְהִי־ל֤וֹ צֹאן־וּבָקָר֙ וַחֲמֹרִ֔ים וַעֲבָדִים֙ וּשְׁפָחֹ֔ת
וַאֲתֹנֹ֖ת וּגְמַלִּֽים׃

‎<span id="017">17</span> ‏וַיְנַגַּ֨ע יְהוָ֧ה׀ אֶת־פַּרְעֹ֛ה נְגָעִ֥ים
גְּדֹלִ֖ים וְאֶת־בֵּית֑וֹ עַל־דְּבַ֥ר שָׂרַ֖י אֵ֥שֶׁת אַבְרָֽם׃

‎<span id="018">18</span> ‏וַיִּקְרָ֤א פַרְעֹה֙ לְאַבְרָ֔ם וַיֹּ֕אמֶר
מַה־זֹּ֖את עָשִׂ֣יתָ לִּ֑י לָ֚מָּה לֹא־הִגַּ֣דְתָּ לִּ֔י כִּ֥י
אִשְׁתְּךָ֖ הִֽוא׃

‎<span id="019">19</span> ‏לָמָ֤ה אָמַ֙רְתָּ֙ אֲחֹ֣תִי הִ֔וא וָאֶקַּ֥ח
אֹתָ֛הּ לִ֖י לְאִשָּׁ֑ה וְעַתָּ֕ה הִנֵּ֥ה אִשְׁתְּךָ֖ קַ֥ח וָלֵֽךְ׃

‎<span id="020">20</span> ‏וַיְצַ֥ו עָלָ֛יו פַּרְעֹ֖ה אֲנָשִׁ֑ים
וַֽיְשַׁלְּח֥וּ אֹת֛וֹ וְאֶת־אִשְׁתּ֖וֹ וְאֶת־כָּל־אֲשֶׁר־לֽוֹ׃

1 wayyō’mer yəhwâ ’el-’aḇərām leḵə-ləḵā mē’arəṣəḵā ûmimmwōlaḏətəḵā
ûmibêṯ ’āḇîḵā ’el-hā’āreṣ ’ăšer ’arə’eḵḵā:

2 wə’e‘eśəḵā ləḡwōy gāḏwōl wa’ăḇāreḵəḵā wa’ăḡadəlâ šəmeḵā wehəyēh
bərāḵâ:

3 wa’ăḇārăḵâ məḇārəḵeyḵā ûməqalleləḵā ’ā’ōr wəniḇərəḵû ḇəḵā kōl
mišəpəḥōṯ hā’ăḏāmâ:

4 wayyēleḵə ’aḇərām ka’ăšer diber ’ēlāyw yəhwâ wayyēleḵə ’itwō lwōṭ
wə’aḇərām ben-ḥāmēš šānîm wəšiḇə‘îm šānâ bəṣē’ṯwō mēḥārān:

5 wayyiqq<sup>a</sup>ḥ ’aḇərām ’eṯ-śāray ’išətwō wə’eṯ-lwōṭ ben-’āḥîw
wə’eṯ-kāl-rəḵûšām ’ăšer rāḵāšû wə’eṯ-hannefeš ’ăšer-‘āśû ḇəḥārān
wayyēṣə’û lāleḵeṯ ’arəṣâ kən<sup>a</sup>‘an wayyāḇō’û ’arəṣâ kənā‘an:

6 wayy<sup>a</sup>‘ăḇōr ’aḇərām bā’āreṣ ‘aḏ məqwōm šəḵem ‘aḏ ’ēlwōn
mwōreh wəhakən<sup>a</sup>‘ănî ’āz bā’āreṣ:

7 wayyērā’ yəhwâ ’el-’aḇərām wayyō’mer ləzarə‘ăḵā ’etēn ’eṯ-hā’āreṣ
hazzō’ṯ wayyiḇen šām mizəbēḥa layhwâ hannirə’eh ’ēlāyw:

8 wayy<sup>a</sup>‘ətēq miššām hâārâ miqqeḏem ləḇêṯ-’ēl wayyēṭ
’âŏlōh<sup>q</sup> bêṯ-’ēl mîyām wəhā‘ay miqqeḏem wayyiḇen-šām mizəbēḥa
layhwâ wayyiqərā’ bəšēm yəhwâ:

9 wayyiss<sup>a</sup>‘ ’aḇərām hālwōḵə wənāswō‘a hanneḡəbâ: f

10 wayəhî rā‘āḇ bā’āreṣ wayyēreḏ ’aḇərām miṣərayəmâ lāḡûr šām kî-ḵāḇēḏ
hārā‘āḇ bā’āreṣ:

11 wayəhî ka’ăšer hiqərîḇ lāḇwō’ miṣərāyəmâ wayyō’mer ’el-śāray ’išətwō
hinnēh-nā’ yāḏ<sup>a</sup>‘ətî kî ’iššâ yəfaṯ-marə’eh ’ātə:

12 wəhāyâ kî-yirə’û ’ōṯāḵə hammiṣərîm wə’āmərû ’išətwō zō’ṯ wəhārəḡû
’ōṯî wə’ōṯāḵə yəḥayyû:

13 ’imərî-nā’ ’ăḥōṯî ’ātə ləm<sup>a</sup>‘an yîṭaḇ-lî
ḇ<sup>a</sup>‘ăḇûrēḵə wəḥāyəṯâ nafəšî biḡəlālēḵə:

14 wayəhî kəḇwō’ ’aḇərām miṣərāyəmâ wayyirə’û hammiṣərîm ’eṯ-hā’iššâ
kî-yāfâ hiw’ mə’ōḏ:

15 wayyirə’û ’ōṯāh śārê farə‘ōh wayəhaləlû ’ōṯāh ’el-parə‘ōh
watuqq<sup>a</sup>ḥ hā’iššâ bêṯ parə‘ōh:

16 ûlə’aḇərām hêṭîḇ b<sup>a</sup>‘ăḇûrāh wayəhî-lwō ṣō’n-ûḇāqār
w<sup>a</sup>ḥămōrîm w<sup>a</sup>‘ăḇāḏîm ûšəfāḥōṯ wa’ăṯōnōṯ ûḡəmallîm:

17 wayənag<sup>a</sup>‘ yəhwâ\| ’eṯ-parə‘ōh nəḡā‘îm gəḏōlîm wə’eṯ-bêṯwō
‘al-dəḇar śāray ’ēšeṯ ’aḇərām:

18 wayyiqərā’ farə‘ōh lə’aḇərām wayyō’mer mah-zzō’ṯ ‘āśîṯā llî lāmmâ
lō’-higaḏətā llî kî ’išətəḵā hiw’:

19 lāmâ ’āmarətā ’ăḥōṯî hiw’ wā’eqq<sup>a</sup>ḥ ’ōṯāh lî lə’iššâ wə‘atâ
hinnēh ’išətəḵā q<sup>a</sup>ḥ wālēḵə:

20 wayəṣaw ‘ālāyw parə‘ōh ’ănāšîm wayəšalləḥû ’ōṯwō wə’eṯ-’išətwō
wə’eṯ-kāl-’ăšer-lwō:

------------------------------------------------------------------------

[Next: Genesis (Bereshit) Chapter 13](gen013.md)
