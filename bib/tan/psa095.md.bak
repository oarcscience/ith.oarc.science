[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa095)  [KJV](../kjv/psa095)  [Sep](../sep/psa095.md) 
[Vul](../vul/psa095.md)   
  
[Psalms (Tehilim) Index](psa.md)  
  [Previous](psa094)  [Next](psa096.md) 

------------------------------------------------------------------------

### Tanach (Hebrew): Psalms (Tehilim) Chapter 95

‎<span id="001">1</span> ‏לְ֭כוּ נְרַנְּנָ֣ה לַיהוָ֑ה נָ֝רִ֗יעָה לְצ֣וּר
יִשְׁעֵֽנוּ׃

‎<span id="002">2</span> ‏נְקַדְּמָ֣ה פָנָ֣יו בְּתוֹדָ֑ה בִּ֝זְמִר֗וֹת
נָרִ֥יעַֽ לֽוֹ׃

‎<span id="003">3</span> ‏כִּ֤י אֵ֣ל גָּד֣וֹל יְהוָ֑ה וּמֶ֥לֶךְ
גָּ֝ד֗וֹל עַל־כָּל־אֱלֹהִֽים׃

‎<span id="004">4</span> ‏אֲשֶׁ֣ר בְּ֭יָדוֹ מֶחְקְרֵי־אָ֑רֶץ
וְתוֹעֲפ֖וֹת הָרִ֣ים לֽוֹ׃

‎<span id="005">5</span> ‏אֲשֶׁר־ל֣וֹ הַ֭יָּם וְה֣וּא עָשָׂ֑הוּ
וְ֝יַבֶּ֗שֶׁת יָדָ֥יו יָצָֽרוּ׃

‎<span id="006">6</span> ‏בֹּ֭אוּ נִשְׁתַּחֲוֶ֣ה וְנִכְרָ֑עָה
נִ֝בְרְכָ֗ה לִֽפְנֵי־יְהוָ֥ה עֹשֵֽׂנוּ׃

‎<span id="007">7</span> ‏כִּ֘י ה֤וּא אֱלֹהֵ֗ינוּ וַאֲנַ֤חְנוּ עַ֣ם
מַ֭רְעִיתוֹ וְצֹ֣אן יָד֑וֹ הַ֝יּ֗וֹם אִֽם־בְּקֹל֥וֹ תִשְׁמָֽעוּ׃

‎<span id="008">8</span> ‏אַל־תַּקְשׁ֣וּ לְ֭בַבְכֶם כִּמְרִיבָ֑ה
כְּי֥וֹם מַ֝סָּ֗ה בַּמִּדְבָּֽר׃

‎<span id="009">9</span> ‏אֲשֶׁ֣ר נִ֭סּוּנִי אֲבוֹתֵיכֶ֑ם בְּ֝חָנ֗וּנִי
גַּם־רָא֥וּ פָעֳלִֽי׃

‎<span id="010">10</span> ‏אַרְבָּ֘עִ֤ים שָׁנָ֨ה׀ אָ֘ק֤וּט בְּד֗וֹר
וָאֹמַ֗ר עַ֤ם תֹּעֵ֣י לֵבָ֣ב הֵ֑ם וְ֝הֵ֗ם לֹא־יָדְע֥וּ דְרָכָֽי׃

‎<span id="011">11</span> ‏אֲשֶׁר־נִשְׁבַּ֥עְתִּי בְאַפִּ֑י
אִם־יְ֝בֹא֗וּן אֶל־מְנוּחָתִֽי׃

1 ləḵû nərannənâ layhwâ nārî‘â ləṣûr yišə‘ēnû:

2 nəqadəmâ fānāyw bəṯwōḏâ bizəmirwōṯ nārî‘a lwō:

3 kî ’ēl gāḏwōl yəhwâ ûmeleḵə gāḏwōl ‘al-kāl-’ĕlōhîm:

4 ’ăšer bəyāḏwō meḥəqərê-’āreṣ wəṯwō‘ăfwōṯ hārîm lwō:

5 ’ăšer-lwō hayyām wəhû’ ‘āśâû wəyabešeṯ yāḏāyw yāṣārû:

6 bō’û nišət<sup>a</sup>ḥăweh wəniḵərā‘â niḇərəḵâ lifənê-yəhwâ ‘ōśēnû:

7 kî hû’ ’ĕlōhênû wa’ăn<sup>a</sup>ḥənû ‘am marə‘îṯwō wəṣō’n yāḏwō
hayywōm ’im-bəqōlwō ṯišəmā‘û:

8 ’al-taqəšû ləḇaḇəḵem kimərîḇâ kəywōm massâ bammiḏəbār:

9 ’ăšer nissûnî ’ăḇwōṯêḵem bəḥānûnî gam-rā’û fā‘ŏlî:

10 ’arəbā‘îm šānâ\| ’āqûṭ bəḏwōr wā’ōmar ‘am tō‘ê lēḇāḇ hēm wəhēm
lō’-yāḏə‘û ḏərāḵāy:

11 ’ăšer-nišəb<sup>a</sup>‘ətî ḇə’apî ’im-yəḇō’ûn ’el-mənûḥāṯî:

------------------------------------------------------------------------

[Next: Psalms (Tehilim) Chapter 96](psa096.md)
