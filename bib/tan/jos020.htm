<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Joshua (Yehoshua): Joshua (Yehoshua) Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos020.htm">Polyglot</A>&nbsp;
<A HREF="../kjv/jos020.htm">KJV</A>&nbsp;
<A HREF="../sep/jsb020.htm">Sep:JsB</A>&nbsp;
<A HREF="../vul/jos020.htm">Vul</A>&nbsp;

<BR>
<BR><A HREF="jos.htm">Joshua (Yehoshua) Index</A><BR>
&nbsp;
<A HREF="jos019.htm">Previous</A>&nbsp;
<A HREF="jos021.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Joshua (Yehoshua) Chapter 20</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַיְדַבֵּ֣ר יְהוָ֔ה אֶל־יְהוֹשֻׁ֖עַ לֵאמֹֽר׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר תְּנ֤וּ לָכֶם֙ אֶת־עָרֵ֣י הַמִּקְלָ֔ט אֲשֶׁר־דִּבַּ֥רְתִּי אֲלֵיכֶ֖ם בְּיַד־מֹשֶֽׁה׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;לָנ֥וּס שָׁ֙מָּה֙ רוֹצֵ֔חַ מַכֵּה־נֶ֥פֶשׁ בִּשְׁגָגָ֖ה בִּבְלִי־דָ֑עַת וְהָי֤וּ לָכֶם֙ לְמִקְלָ֔ט מִגֹּאֵ֖ל הַדָּֽם׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וְנָ֞ס אֶל־אַחַ֣ת׀ מֵהֶעָרִ֣ים הָאֵ֗לֶּה וְעָמַד֙ פֶּ֚תַח שַׁ֣עַר הָעִ֔יר וְדִבֶּ֛ר בְּאָזְנֵ֛י זִקְנֵ֥י־הָעִֽיר<font color="red"><sup>3</font></sup> הַהִ֖יא אֶת־דְּבָרָ֑יו וְאָסְפ֨וּ אֹת֤וֹ הָעִ֙ירָה֙ אֲלֵיהֶ֔ם וְנָתְנוּ־ל֥וֹ מָק֖וֹם וְיָשַׁ֥ב עִמָּֽם׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וְכִ֨י יִרְדֹּ֜ף גֹּאֵ֤ל הַדָּם֙ אַֽחֲרָ֔יו וְלֹֽא־יַסְגִּ֥רוּ אֶת־הָרֹצֵ֖חַ בְּיָד֑וֹ כִּ֤י בִבְלִי־דַ֙עַת֙ הִכָּ֣ה אֶת־רֵעֵ֔הוּ וְלֹֽא־שֹׂנֵ֥א ה֛וּא ל֖וֹ מִתְּמ֥וֹל שִׁלְשֽׁוֹם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְיָשַׁ֣ב׀ בָּעִ֣יר הַהִ֗יא עַד־עָמְד֞וֹ לִפְנֵ֤י הָֽעֵדָה֙ לַמִּשְׁפָּ֔ט עַד־מוֹת֙ הַכֹּהֵ֣ן הַגָּד֔וֹל אֲשֶׁ֥ר יִהְיֶ֖ה בַּיָּמִ֣ים הָהֵ֑ם אָ֣ז׀ יָשׁ֣וּב הָרוֹצֵ֗חַ וּבָ֤א אֶל־עִירוֹ֙ וְאֶל־בֵּית֔וֹ אֶל־הָעִ֖יר אֲשֶׁר־נָ֥ס מִשָּֽׁם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיַּקְדִּ֜שׁוּ אֶת־קֶ֤דֶשׁ בַּגָּלִיל֙ בְּהַ֣ר נַפְתָּלִ֔י וְאֶת־שְׁכֶ֖ם בְּהַ֣ר אֶפְרָ֑יִם וְאֶת־קִרְיַ֥ת אַרְבַּ֛ע הִ֥יא חֶבְר֖וֹן בְּהַ֥ר יְהוּדָֽה׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וּמֵעֵ֜בֶר לְיַרְדֵּ֤ן יְרִיחוֹ֙ מִזְרָ֔חָה נָתְנ֞וּ אֶת־בֶּ֧צֶר בַּמִּדְבָּ֛ר בַּמִּישֹׁ֖ר מִמַּטֵּ֣ה רְאוּבֵ֑ן וְאֶת־רָאמֹ֤ת בַּגִּלְעָד֙ מִמַּטֵּה־גָ֔ד וְאֶת־<font color="brown">גלון</font> <font color="blue">גּוֹלָ֥ן</font> בַּבָּשָׁ֖ן מִמַּטֵּ֥ה מְנַשֶּֽׁה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אֵ֣לֶּה הָיוּ֩ עָרֵ֨י הַמּֽוּעָדָ֜ה לְכֹ֣ל׀ בְּנֵ֣י יִשְׂרָאֵ֗ל וְלַגֵּר֙ הַגָּ֣ר בְּתוֹכָ֔ם לָנ֣וּס שָׁ֔מָּה כָּל־מַכֵּה־נֶ֖פֶשׁ בִּשְׁגָגָ֑ה וְלֹ֣א יָמ֗וּת בְּיַד֙ גֹּאֵ֣ל הַדָּ֔ם עַד־עָמְד֖וֹ לִפְנֵ֥י הָעֵדָֽה׃ פ</P>
</TD>
<TD WIDTH="50%">
<P>1&nbsp;way&#601;&#x1E0F;ab&#275;r y&#601;hw&acirc; &#8217;el-y&#601;hw&#333;&#353;u&#8216;a l&#275;&#8217;m&#333;r: </P>
<P>2&nbsp;dab&#275;r &#8217;el-b&#601;n&ecirc; yi&#347;&#601;r&#257;&#8217;&#275;l l&#275;&#8217;m&#333;r t&#601;n&ucirc; l&#257;&#x1E35;em &#8217;e&#x1E6F;-&#8216;&#257;r&ecirc; hammiq&#601;l&#257;&#x1E6D; &#8217;&#259;&#353;er-dibar&#601;t&icirc; &#8217;&#259;l&ecirc;&#x1E35;em b&#601;ya&#x1E0F;-m&#333;&#353;eh: </P>
<P>3&nbsp;l&#257;n&ucirc;s &#353;&#257;mm&acirc; rw&#333;&#x1E63;&#275;&#x1E25;a mak&#275;h-nefe&#353; bi&#353;&#601;&#x1E21;&#257;&#x1E21;&acirc; bi&#x1E07;&#601;l&icirc;-&#x1E0F;&#257;&#8216;a&#x1E6F; w&#601;h&#257;y&ucirc; l&#257;&#x1E35;em l&#601;miq&#601;l&#257;&#x1E6D; mig&#333;&#8217;&#275;l had&#257;m: </P>
<P>4&nbsp;w&#601;n&#257;s &#8217;el-&#8217;<sup>a</sup>&#x1E25;a&#x1E6F;| m&#275;he&#8216;&#257;r&icirc;m h&#257;&#8217;&#275;lleh w&#601;&#8216;&#257;ma&#x1E0F; pe&#x1E6F;<sup>a</sup>&#x1E25; &#353;<sup>a</sup>&#8216;ar h&#257;&#8216;&icirc;r w&#601;&#x1E0F;iber b&#601;&#8217;&#257;z&#601;n&ecirc; ziq&#601;n&ecirc;-h&#257;&#8216;&icirc;r<font color="red"><sup>3</font></sup> hah&icirc;&#8217; &#8217;e&#x1E6F;-d&#601;&#x1E07;&#257;r&#257;yw w&#601;&#8217;&#257;s&#601;f&ucirc; &#8217;&#333;&#x1E6F;w&#333; h&#257;&#8216;&icirc;r&acirc; &#8217;&#259;l&ecirc;hem w&#601;n&#257;&#x1E6F;&#601;n&ucirc;-lw&#333; m&#257;qw&#333;m w&#601;y&#257;&#353;a&#x1E07; &#8216;imm&#257;m: </P>
<P>5&nbsp;w&#601;&#x1E35;&icirc; yir&#601;d&#333;f g&#333;&#8217;&#275;l had&#257;m &#8217;<sup>a</sup>&#x1E25;&#259;r&#257;yw w&#601;l&#333;&#8217;-yas&#601;gir&ucirc; &#8217;e&#x1E6F;-h&#257;r&#333;&#x1E63;&#275;&#x1E25;a b&#601;y&#257;&#x1E0F;w&#333; k&icirc; &#x1E07;i&#x1E07;&#601;l&icirc;-&#x1E0F;<sup>a</sup>&#8216;a&#x1E6F; hik&acirc; &#8217;e&#x1E6F;-r&#275;&#8216;&#275;h&ucirc; w&#601;l&#333;&#8217;-&#347;&#333;n&#275;&#8217; h&ucirc;&#8217; lw&#333; mit&#601;mw&#333;l &#353;il&#601;&#353;w&#333;m: </P>
<P>6&nbsp;w&#601;y&#257;&#353;a&#x1E07;| b&#257;&#8216;&icirc;r hah&icirc;&#8217; &#8216;a&#x1E0F;-&#8216;&#257;m&#601;&#x1E0F;w&#333; lif&#601;n&ecirc; h&#257;&#8216;&#275;&#x1E0F;&acirc; lammi&#353;&#601;p&#257;&#x1E6D; &#8216;a&#x1E0F;-mw&#333;&#x1E6F; hak&#333;h&#275;n hag&#257;&#x1E0F;w&#333;l &#8217;&#259;&#353;er yih&#601;yeh bayy&#257;m&icirc;m h&acirc;&#275;m &#8217;&#257;z| y&#257;&#353;&ucirc;&#x1E07; h&#257;rw&#333;&#x1E63;&#275;&#x1E25;a &ucirc;&#x1E07;&#257;&#8217; &#8217;el-&#8216;&icirc;rw&#333; w&#601;&#8217;el-b&ecirc;&#x1E6F;w&#333; &#8217;el-h&#257;&#8216;&icirc;r &#8217;&#259;&#353;er-n&#257;s mi&#353;&#353;&#257;m: </P>
<P>7&nbsp;wayyaq&#601;di&#353;&ucirc; &#8217;e&#x1E6F;-qe&#x1E0F;e&#353; bag&#257;l&icirc;l b&#601;har naf&#601;t&#257;l&icirc; w&#601;&#8217;e&#x1E6F;-&#353;&#601;&#x1E35;em b&#601;har &#8217;ef&#601;r&#257;yim w&#601;&#8217;e&#x1E6F;-qir&#601;ya&#x1E6F; &#8217;ar&#601;b<sup>a</sup>&#8216; h&icirc;&#8217; &#x1E25;e&#x1E07;&#601;rw&#333;n b&#601;har y&#601;h&ucirc;&#x1E0F;&acirc;: </P>
<P>8&nbsp;&ucirc;m&#275;&#8216;&#275;&#x1E07;er l&#601;yar&#601;d&#275;n y&#601;r&icirc;&#x1E25;w&#333; miz&#601;r&#257;&#x1E25;&acirc; n&#257;&#x1E6F;&#601;n&ucirc; &#8217;e&#x1E6F;-be&#x1E63;er bammi&#x1E0F;&#601;b&#257;r bamm&icirc;&#353;&#333;r mimma&#x1E6D;&#x1E6D;&#275;h r&#601;&#8217;&ucirc;&#x1E07;&#275;n w&#601;&#8217;e&#x1E6F;-r&#257;&#8217;m&#333;&#x1E6F; bagil&#601;&#8216;&#257;&#x1E0F; mimma&#x1E6D;&#x1E6D;&#275;h-&#x1E21;&#257;&#x1E0F; w&#601;&#8217;e&#x1E6F;-<font color="brown">g&#257;lw&#333;n</font> <font color="blue">gw&#333;l&#257;n</font> bab&#257;&#353;&#257;n mimma&#x1E6D;&#x1E6D;&#275;h m&#601;na&#353;&#353;eh: </P>
<P>9&nbsp;&#8217;&#275;lleh h&#257;y&ucirc; &#8216;&#257;r&ecirc; hamm&ucirc;&#8216;&#257;&#x1E0F;&acirc; l&#601;&#x1E35;&#333;l| b&#601;n&ecirc; yi&#347;&#601;r&#257;&#8217;&#275;l w&#601;lag&#275;r hag&#257;r b&#601;&#x1E6F;w&#333;&#x1E35;&#257;m l&#257;n&ucirc;s &#353;&#257;mm&acirc; k&#257;l-mak&#275;h-nefe&#353; bi&#353;&#601;&#x1E21;&#257;&#x1E21;&acirc; w&#601;l&#333;&#8217; y&#257;m&ucirc;&#x1E6F; b&#601;ya&#x1E0F; g&#333;&#8217;&#275;l had&#257;m &#8216;a&#x1E0F;-&#8216;&#257;m&#601;&#x1E0F;w&#333; lif&#601;n&ecirc; h&#257;&#8216;&#275;&#x1E0F;&acirc;: f</P>
</TD>
</TABLE>
<P><HR>
<CENTER>
<A HREF="jos021.htm">Next: Joshua (Yehoshua) Chapter 21</A></CENTER>
</BODY>
</HTML>
