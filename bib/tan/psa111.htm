<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 111</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa111.htm">Polyglot</A>&nbsp;
<A HREF="../kjv/psa111.htm">KJV</A>&nbsp;
<A HREF="../sep/psa111.htm">Sep</A>&nbsp;
<A HREF="../vul/psa111.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa110.htm">Previous</A>&nbsp;
<A HREF="psa112.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 111</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;הַ֥לְלוּ יָ֨הּ׀ אוֹדֶ֣ה יְ֭הוָה בְּכָל־לֵבָ֑ב בְּס֖וֹד יְשָׁרִ֣ים וְעֵדָֽה׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;גְּ֭דֹלִים מַעֲשֵׂ֣י יְהוָ֑ה דְּ֝רוּשִׁ֗ים לְכָל־חֶפְצֵיהֶֽם׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;הוֹד־וְהָדָ֥ר פָּֽעֳל֑וֹ וְ֝צִדְקָת֗וֹ עֹמֶ֥דֶת לָעַֽד׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;זֵ֣כֶר עָ֭שָׂה לְנִפְלְאֹתָ֑יו חַנּ֖וּן וְרַח֣וּם יְהוָֽה׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;טֶ֭רֶף נָתַ֣ן לִֽירֵאָ֑יו יִזְכֹּ֖ר לְעוֹלָ֣ם בְּרִיתֽוֹ׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;כֹּ֣חַ מַ֭עֲשָׂיו הִגִּ֣יד לְעַמּ֑וֹ לָתֵ֥ת לָ֝הֶ֗ם נַחֲלַ֥ת גּוֹיִֽם׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;מַעֲשֵׂ֣י יָ֭דָיו אֱמֶ֣ת וּמִשְׁפָּ֑ט נֶ֝אֱמָנִ֗ים כָּל־פִּקּוּדָֽיו׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;סְמוּכִ֣ים לָעַ֣ד לְעוֹלָ֑ם עֲ֝שׂוּיִ֗ם בֶּאֱמֶ֥ת וְיָשָֽׁר׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;פְּד֤וּת׀ שָׁ֘לַ֤ח לְעַמּ֗וֹ צִוָּֽה־לְעוֹלָ֥ם בְּרִית֑וֹ קָד֖וֹשׁ וְנוֹרָ֣א שְׁמֽוֹ׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;רֵ֘אשִׁ֤ית חָכְמָ֨ה׀ יִרְאַ֬ת יְהוָ֗ה שֵׂ֣כֶל ט֖וֹב לְכָל־עֹשֵׂיהֶ֑ם תְּ֝הִלָּת֗וֹ עֹמֶ֥דֶת לָעַֽד׃ </P>
</TD>
<TD WIDTH="50%">
<P>1&nbsp;hal&#601;l&ucirc; y&#257;h| &#8217;w&#333;&#x1E0F;eh y&#601;hw&acirc; b&#601;&#x1E35;&#257;l-l&#275;&#x1E07;&#257;&#x1E07; b&#601;sw&#333;&#x1E0F; y&#601;&#353;&#257;r&icirc;m w&#601;&#8216;&#275;&#x1E0F;&acirc;: </P>
<P>2&nbsp;g&#601;&#x1E0F;&#333;l&icirc;m m<sup>a</sup>&#8216;&#259;&#347;&ecirc; y&#601;hw&acirc; d&#601;r&ucirc;&#353;&icirc;m l&#601;&#x1E35;&#257;l-&#x1E25;ef&#601;&#x1E63;&ecirc;hem: </P>
<P>3&nbsp;hw&#333;&#x1E0F;-w&#601;h&#257;&#x1E0F;&#257;r p&#257;&#8216;&#335;lw&#333; w&#601;&#x1E63;i&#x1E0F;&#601;q&#257;&#x1E6F;w&#333; &#8216;&#333;me&#x1E0F;e&#x1E6F; l&#257;&#8216;a&#x1E0F;: </P>
<P>4&nbsp;z&#275;&#x1E35;er &#8216;&#257;&#347;&acirc; l&#601;nif&#601;l&#601;&#8217;&#333;&#x1E6F;&#257;yw &#x1E25;ann&ucirc;n w&#601;r<sup>a</sup>&#x1E25;&ucirc;m y&#601;hw&acirc;: </P>
<P>5&nbsp;&#x1E6D;eref n&#257;&#x1E6F;an l&icirc;r&#275;&#8217;&#257;yw yiz&#601;k&#333;r l&#601;&#8216;w&#333;l&#257;m b&#601;r&icirc;&#x1E6F;w&#333;: </P>
<P>6&nbsp;k&#333;&#x1E25;a m<sup>a</sup>&#8216;&#259;&#347;&#257;yw hig&icirc;&#x1E0F; l&#601;&#8216;ammw&#333; l&#257;&#x1E6F;&#275;&#x1E6F; l&acirc;em n<sup>a</sup>&#x1E25;&#259;la&#x1E6F; gw&#333;yim: </P>
<P>7&nbsp;m<sup>a</sup>&#8216;&#259;&#347;&ecirc; y&#257;&#x1E0F;&#257;yw &#8217;&#277;me&#x1E6F; &ucirc;mi&#353;&#601;p&#257;&#x1E6D; ne&#8217;&#277;m&#257;n&icirc;m k&#257;l-piqq&ucirc;&#x1E0F;&#257;yw: </P>
<P>8&nbsp;s&#601;m&ucirc;&#x1E35;&icirc;m l&#257;&#8216;a&#x1E0F; l&#601;&#8216;w&#333;l&#257;m &#8216;&#259;&#347;&ucirc;yim be&#8217;&#277;me&#x1E6F; w&#601;y&#257;&#353;&#257;r: </P>
<P>9&nbsp;p&#601;&#x1E0F;&ucirc;&#x1E6F;| &#353;&#257;l<sup>a</sup>&#x1E25; l&#601;&#8216;ammw&#333; &#x1E63;i&ucirc;&acirc;-l&#601;&#8216;w&#333;l&#257;m b&#601;r&icirc;&#x1E6F;w&#333; q&#257;&#x1E0F;w&#333;&#353; w&#601;nw&#333;r&#257;&#8217; &#353;&#601;mw&#333;: </P>
<P>10&nbsp;r&#275;&#8217;&#353;&icirc;&#x1E6F; &#x1E25;&#257;&#x1E35;&#601;m&acirc;| yir&#601;&#8217;a&#x1E6F; y&#601;hw&acirc; &#347;&#275;&#x1E35;el &#x1E6D;w&#333;&#x1E07; l&#601;&#x1E35;&#257;l-&#8216;&#333;&#347;&ecirc;hem t&#601;hill&#257;&#x1E6F;w&#333; &#8216;&#333;me&#x1E0F;e&#x1E6F; l&#257;&#8216;a&#x1E0F;: </P>
</TD>
</TABLE>
<P><HR>
<CENTER>
<A HREF="psa112.htm">Next: Psalms (Tehilim) Chapter 112</A></CENTER>
</BODY>
</HTML>
