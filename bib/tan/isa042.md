[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa042)  [KJV](../kjv/isa042)  [Sep](../sep/isa042) 
[Vul](../vul/isa042)   
  
[Isaiah (Yisheyah) Index](isa)  
  [Previous](isa041)  [Next](isa043) 

------------------------------------------------------------------------

### Tanach (Hebrew): Isaiah (Yisheyah) Chapter 42

‎<span id="001">1</span> ‏הֵ֤ן עַבְדִּי֙ אֶתְמָךְ־בּ֔וֹ בְּחִירִ֖י
רָצְתָ֣ה נַפְשִׁ֑י נָתַ֤תִּי רוּחִי֙ עָלָ֔יו מִשְׁפָּ֖ט לַגּוֹיִ֥ם
יוֹצִֽיא׃

‎<span id="002">2</span> ‏לֹ֥א יִצְעַ֖ק וְלֹ֣א יִשָּׂ֑א
וְלֹֽא־יַשְׁמִ֥יעַ בַּח֖וּץ קוֹלֽוֹ׃

‎<span id="003">3</span> ‏קָנֶ֤ה רָצוּץ֙ לֹ֣א יִשְׁבּ֔וֹר וּפִשְׁתָּ֥ה
כֵהָ֖ה לֹ֣א יְכַבֶּ֑נָּה לֶאֱמֶ֖ת יוֹצִ֥יא מִשְׁפָּֽט׃

‎<span id="004">4</span> ‏לֹ֤א יִכְהֶה֙ וְלֹ֣א יָר֔וּץ עַד־יָשִׂ֥ים
בָּאָ֖רֶץ מִשְׁפָּ֑ט וּלְתוֹרָת֖וֹ אִיִּ֥ים יְיַחֵֽילוּ׃ פ

‎<span id="005">5</span> ‏כֹּֽה־אָמַ֞ר הָאֵ֣ל׀ יְהוָ֗ה בּוֹרֵ֤א
הַשָּׁמַ֙יִם֙ וְנ֣וֹטֵיהֶ֔ם רֹקַ֥ע הָאָ֖רֶץ וְצֶאֱצָאֶ֑יהָ נֹתֵ֤ן
נְשָׁמָה֙ לָעָ֣ם עָלֶ֔יהָ וְר֖וּחַ לַהֹלְכִ֥ים בָּֽהּ׃

‎<span id="006">6</span> ‏אֲנִ֧י יְהוָ֛ה קְרָאתִ֥יךָֽ בְצֶ֖דֶק
וְאַחְזֵ֣ק בְּיָדֶ֑ךָ וְאֶצָּרְךָ֗ וְאֶתֶּנְךָ֛ לִבְרִ֥ית עָ֖ם לְא֥וֹר
גּוֹיִֽם׃

‎<span id="007">7</span> ‏לִפְקֹ֖חַ עֵינַ֣יִם עִוְר֑וֹת לְהוֹצִ֤יא
מִמַּסְגֵּר֙ אַסִּ֔יר מִבֵּ֥ית כֶּ֖לֶא יֹ֥שְׁבֵי חֹֽשֶׁךְ׃

‎<span id="008">8</span> ‏אֲנִ֥י יְהוָ֖ה ה֣וּא שְׁמִ֑י וּכְבוֹדִי֙
לְאַחֵ֣ר לֹֽא־אֶתֵּ֔ן וּתְהִלָּתִ֖י לַפְּסִילִֽים׃

‎<span id="009">9</span> ‏הָרִֽאשֹׁנ֖וֹת הִנֵּה־בָ֑אוּ וַֽחֲדָשׁוֹת֙
אֲנִ֣י מַגִּ֔יד בְּטֶ֥רֶם תִּצְמַ֖חְנָה אַשְׁמִ֥יע<sup>1</sup> אֶתְכֶֽם׃
פ

‎<span id="010">10</span> ‏שִׁ֤ירוּ לַֽיהוָה֙ שִׁ֣יר חָדָ֔שׁ
תְּהִלָּת֖וֹ מִקְצֵ֣ה הָאָ֑רֶץ יוֹרְדֵ֤י הַיָּם֙ וּמְלֹא֔וֹ אִיִּ֖ים
וְיֹשְׁבֵיהֶֽם׃

‎<span id="011">11</span> ‏יִשְׂא֤וּ מִדְבָּר֙ וְעָרָ֔יו חֲצֵרִ֖ים
תֵּשֵׁ֣ב קֵדָ֑ר יָרֹ֙נּוּ֙ יֹ֣שְׁבֵי סֶ֔לַע מֵרֹ֥אשׁ הָרִ֖ים יִצְוָֽחוּ׃

‎<span id="012">12</span> ‏יָשִׂ֥ימוּ לַֽיהוָ֖ה כָּב֑וֹד וּתְהִלָּת֖וֹ
בָּאִיִּ֥ים יַגִּֽידוּ׃

‎<span id="013">13</span> ‏יְהוָה֙ כַּגִּבּ֣וֹר יֵצֵ֔א כְּאִ֥ישׁ
מִלְחָמ֖וֹת יָעִ֣יר קִנְאָ֑ה יָרִ֙יעַ֙ אַף־יַצְרִ֔יחַ עַל־אֹיְבָ֖יו
יִתְגַּבָּֽר׃ ס

‎<span id="014">14</span> ‏הֶחֱשֵׁ֙יתִי֙ מֵֽעוֹלָ֔ם אַחֲרִ֖ישׁ
אֶתְאַפָּ֑ק כַּיּוֹלֵדָ֣ה אֶפְעֶ֔ה אֶשֹּׁ֥ם וְאֶשְׁאַ֖ף יָֽחַד׃

‎<span id="015">15</span> ‏אַחֲרִ֤יב הָרִים֙ וּגְבָע֔וֹת
וְכָל־עֶשְׂבָּ֖ם אוֹבִ֑ישׁ וְשַׂמְתִּ֤י נְהָרוֹת֙ לָֽאִיִּ֔ים
וַאֲגַמִּ֖ים אוֹבִֽישׁ׃

‎<span id="016">16</span> ‏וְהוֹלַכְתִּ֣י עִוְרִ֗ים בְּדֶ֙רֶךְ֙ לֹ֣א
יָדָ֔עוּ בִּנְתִיב֥וֹת לֹֽא־יָדְע֖וּ אַדְרִיכֵ֑ם אָשִׂים֩ מַחְשָׁ֨ךְ
לִפְנֵיהֶ֜ם לָא֗וֹר וּמַֽעֲקַשִּׁים֙ לְמִישׁ֔וֹר אֵ֚לֶּה הַדְּבָרִ֔ים
עֲשִׂיתִ֖ם וְלֹ֥א עֲזַבְתִּֽים׃

‎<span id="017">17</span> ‏נָסֹ֤גוּ אָחוֹר֙ יֵבֹ֣שׁוּ בֹ֔שֶׁת
הַבֹּטְחִ֖ים בַּפָּ֑סֶל הָאֹמְרִ֥ים לְמַסֵּכָ֖ה אַתֶּ֥ם אֱלֹהֵֽינוּ׃ ס

‎<span id="018">18</span> ‏הַחֵרְשִׁ֖ים שְׁמָ֑עוּ וְהַעִוְרִ֖ים
הַבִּ֥יטוּ לִרְאֽוֹת׃

‎<span id="019">19</span> ‏מִ֤י עִוֵּר֙ כִּ֣י אִם־עַבְדִּ֔י וְחֵרֵ֖שׁ
כְּמַלְאָכִ֣י אֶשְׁלָ֑ח מִ֤י עִוֵּר֙ כִּמְשֻׁלָּ֔ם וְעִוֵּ֖ר כְּעֶ֥בֶד
יְהוָֽה׃

‎<span id="020">20</span> ‏ראית רָא֥וֹת רַבּ֖וֹת וְלֹ֣א תִשְׁמֹ֑ר
פָּק֥וֹחַ אָזְנַ֖יִם וְלֹ֥א יִשְׁמָֽע׃

‎<span id="021">21</span> ‏יְהוָ֥ה חָפֵ֖ץ לְמַ֣עַן צִדְק֑וֹ יַגְדִּ֥יל
תּוֹרָ֖ה וְיַאְדִּֽיר׃

‎<span id="022">22</span> ‏וְהוּא֮ עַם־בָּז֣וּז וְשָׁסוּי֒ הָפֵ֤חַ
בַּֽחוּרִים֙ כֻּלָּ֔ם וּבְבָתֵּ֥י כְלָאִ֖ים הָחְבָּ֑אוּ הָי֤וּ לָבַז֙
וְאֵ֣ין מַצִּ֔יל מְשִׁסָּ֖ה וְאֵין־אֹמֵ֥ר הָשַֽׁב׃

‎<span id="023">23</span> ‏מִ֥י בָכֶ֖ם יַאֲזִ֣ין זֹ֑את יַקְשִׁ֥ב
וְיִשְׁמַ֖ע לְאָחֽוֹר׃

‎<span id="024">24</span> ‏מִֽי־נָתַ֨ן למשוסה לִמְשִׁסָּ֧ה<sup>3</sup>
יַעֲקֹ֛ב וְיִשְׂרָאֵ֥ל לְבֹזְזִ֖ים הֲל֣וֹא יְהוָ֑ה ז֚וּ חָטָ֣אנוּ ל֔וֹ
וְלֹֽא־אָב֤וּ בִדְרָכָיו֙ הָל֔וֹךְ וְלֹ֥א שָׁמְע֖וּ בְּתוֹרָתֽוֹ׃

‎<span id="025">25</span> ‏וַיִּשְׁפֹּ֤ךְ עָלָיו֙ חֵמָ֣ה אַפּ֔וֹ
וֶעֱז֖וּז מִלְחָמָ֑ה וַתְּלַהֲטֵ֤הוּ מִסָּבִיב֙ וְלֹ֣א יָדָ֔ע
וַתִּבְעַר־בּ֖וֹ וְלֹא־יָשִׂ֥ים עַל־לֵֽב׃ פ

1 hēn ‘aḇədî ’eṯəmāḵə-bwō bəḥîrî rāṣəṯâ nafəšî nāṯatî rûḥî ‘ālāyw
mišəpāṭ lagwōyim ywōṣî’:

2 lō’ yiṣə‘aq wəlō’ yiśśā’ wəlō’-yašəmî‘a b<sup>a</sup>ḥûṣ qwōlwō:

3 qāneh rāṣûṣ lō’ yišəbwōr ûfišətâ ḵēhâ lō’ yəḵabennâ le’ĕmeṯ ywōṣî’
mišəpāṭ:

4 lō’ yiḵəheh wəlō’ yārûṣ ‘aḏ-yāśîm bā’āreṣ mišəpāṭ ûləṯwōrāṯwō ’îyîm
yəy<sup>a</sup>ḥêlû: f

5 kōh-’āmar hā’ēl\| yəhwâ bwōrē’ haššāmayim wənwōṭêhem rōq<sup>a</sup>‘
hā’āreṣ wəṣe’ĕṣā’eyhā nōṯēn nəšāmâ lā‘ām ‘āleyhā wərûḥa lahōləḵîm bāh:

6 ’ănî yəhwâ qərā’ṯîḵā ḇəṣeḏeq wə’<sup>a</sup>ḥəzēq bəyāḏeḵā wə’eṣṣārəḵā
wə’etenəḵā liḇərîṯ ‘ām lə’wōr gwōyim:

7 lifəqōḥa ‘ênayim ‘iwərwōṯ ləhwōṣî’ mimmasəgēr ’assîr mibêṯ kele’
yōšəḇê ḥōšeḵə:

8 ’ănî yəhwâ hû’ šəmî ûḵəḇwōḏî lə’<sup>a</sup>ḥēr lō’-’etēn ûṯəhillāṯî
lapəsîlîm:

9 hāri’šōnwōṯ hinnēh-ḇā’û w<sup>a</sup>ḥăḏāšwōṯ ’ănî magîḏ bəṭerem
tiṣəm<sup>a</sup>ḥənâ ’ašəmî‘<sup>1</sup> ’eṯəḵem: f

10 šîrû layhwâ šîr ḥāḏāš təhillāṯwō miqəṣēh hā’āreṣ ywōrəḏê hayyām
ûməlō’wō ’îyîm wəyōšəḇêhem:

11 yiśə’û miḏəbār wə‘ārāyw ḥăṣērîm tēšēḇ qēḏār yārōnnû yōšəḇê
sel<sup>a</sup>‘ mērō’š hārîm yiṣəwāḥû:

12 yāśîmû layhwâ kāḇwōḏ ûṯəhillāṯwō bā’îyîm yagîḏû:

13 yəhwâ kagibwōr yēṣē’ kə’îš miləḥāmwōṯ yā‘îr qinə’â yārî‘a
’af-yaṣərîḥa ‘al-’ōyəḇāyw yiṯəgabār: s

14 heḥĕšêṯî mē‘wōlām ’<sup>a</sup>ḥărîš ’eṯə’apāq kayywōlēḏâ ’efə‘eh
’eššōm wə’ešə’af yāḥaḏ:

15 ’<sup>a</sup>ḥărîḇ hārîm ûḡəḇā‘wōṯ wəḵāl-‘eśəbām ’wōḇîš wəśamətî
nəhārwōṯ lā’îyîm wa’ăḡammîm ’wōḇîš:

16 wəhwōlaḵətî ‘iwərîm bəḏereḵə lō’ yāḏā‘û binəṯîḇwōṯ lō’-yāḏə‘û
’aḏərîḵēm ’āśîm m<sup>a</sup>ḥəšāḵə lifənêhem lā’wōr
ûm<sup>a</sup>‘ăqaššîm ləmîšwōr ’ēlleh hadəḇārîm ‘ăśîṯim wəlō’
‘ăzaḇətîm:

17 nāsōḡû ’āḥwōr yēḇōšû ḇōšeṯ habōṭəḥîm bapāsel hā’ōmərîm ləmassēḵâ
’atem ’ĕlōhênû: s

18 h<sup>a</sup>ḥērəšîm šəmā‘û wəh<sup>a</sup>‘iwərîm habîṭû lirə’wōṯ:

19 mî ‘iûēr kî ’im-‘aḇədî wəḥērēš kəmalə’āḵî ’ešəlāḥ mî ‘iûēr kiməšullām
wə‘iûēr kə‘eḇeḏ yəhwâ:

20 rā’îṯā rā’wōṯ rabwōṯ wəlō’ ṯišəmōr pāqwōḥa ’āzənayim wəlō’ yišəmā‘:

21 yəhwâ ḥāfēṣ ləm<sup>a</sup>‘an ṣiḏəqwō yaḡədîl twōrâ wəya’ədîr:

22 wəhû’ ‘am-bāzûz wəšāsûy hāfēḥa b<sup>a</sup>ḥûrîm kullām ûḇəḇātê
ḵəlā’îm hāḥəbā’û hāyû lāḇaz wə’ên maṣṣîl məšissâ wə’ên-’ōmēr hāšaḇ:

23 mî ḇāḵem ya’ăzîn zō’ṯ yaqəšiḇ wəyišəm<sup>a</sup>‘ lə’āḥwōr:

24 mî-nāṯan liməšwōseh liməšissâ<sup>3</sup> y<sup>a</sup>‘ăqōḇ
wəyiśərā’ēl ləḇōzəzîm hălwō’ yəhwâ zû ḥāṭā’nû lwō wəlō’-’āḇû ḇiḏərāḵāyw
hālwōḵə wəlō’ šāmə‘û bəṯwōrāṯwō:

25 wayyišəpōḵə ‘ālāyw ḥēmâ ’apwō we‘ĕzûz miləḥāmâ watəlahăṭēhû missāḇîḇ
wəlō’ yāḏā‘ watiḇə‘ar-bwō wəlō’-yāśîm ‘al-lēḇ: f

------------------------------------------------------------------------

[Next: Isaiah (Yisheyah) Chapter 43](isa043)
