[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa059)  [KJV](../kjv/psa059)  [Sep](../sep/psa059.md) 
[Vul](../vul/psa059.md)   
  
[Psalms (Tehilim) Index](psa.md)  
  [Previous](psa058)  [Next](psa060.md) 

------------------------------------------------------------------------

### Tanach (Hebrew): Psalms (Tehilim) Chapter 59

‎<span id="001">1</span> ‏לַמְנַצֵּ֣חַ אַל־תַּשְׁחֵת֮ לְדָוִ֪ד
מִ֫כְתָּ֥ם בִּשְׁלֹ֥חַ שָׁא֑וּל וַֽיִּשְׁמְר֥וּ אֶת־הַ֝בַּ֗יִת
לַהֲמִיתֽוֹ׃

‎<span id="002">2</span> ‏הַצִּילֵ֖נִי מֵאֹיְבַ֥י׀ אֱלֹהָ֑י
מִּמִתְקוֹמְמַ֥י תְּשַׂגְּבֵֽנִי׃

‎<span id="003">3</span> ‏הַ֭צִּילֵנִי מִפֹּ֣עֲלֵי אָ֑וֶן וּֽמֵאַנְשֵׁ֥י
דָ֝מִ֗ים הוֹשִׁיעֵֽנִי׃

‎<span id="004">4</span> ‏כִּ֤י הִנֵּ֪ה אָֽרְב֡וּ לְנַפְשִׁ֗י יָג֣וּרוּ
עָלַ֣י עַזִ֑ים לֹא־פִשְׁעִ֖י וְלֹא־חַטָּאתִ֣י יְהוָֽה׃

‎<span id="005">5</span> ‏בְּֽלִי־עָ֭וֹן יְרוּצ֣וּן וְיִכּוֹנָ֑נוּ
ע֖וּרָה לִקְרָאתִ֣י וּרְאֵה׃

‎<span id="006">6</span> ‏וְאַתָּ֤ה יְהוָֽה־אֱלֹהִ֥ים׀ צְבָא֡וֹת
אֱלֹ֘הֵ֤י יִשְׂרָאֵ֗ל הָקִ֗יצָה לִפְקֹ֥ד כָּֽל־הַגּוֹיִ֑ם אַל־תָּחֹ֨ן
כָּל־בֹּ֖גְדֵי אָ֣וֶן סֶֽלָה׃

‎<span id="007">7</span> ‏יָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב
וִיס֥וֹבְבוּ עִֽיר׃

‎<span id="008">8</span> ‏הִנֵּ֤ה׀ יַבִּ֘יע֤וּן בְּפִיהֶ֗ם חֲ֭רָבוֹת
בְּשִׂפְתוֹתֵיהֶ֑ם כִּי־מִ֥י שֹׁמֵֽעַ׃

‎<span id="009">9</span> ‏וְאַתָּ֣ה יְ֭הוָה תִּשְׂחַק־לָ֑מוֹ תִּ֝לְעַ֗ג
לְכָל־גּוֹיִֽם׃

‎<span id="010">10</span> ‏עֻ֭זּוֹ אֵלֶ֣יךָ אֶשְׁמֹ֑רָה כִּֽי־אֱ֝לֹהִ֗ים
מִשְׂגַּבִּֽי׃

‎<span id="011">11</span> ‏אֱלֹהֵ֣י חסדו חַסְדִּ֣י יְקַדְּמֵ֑נִי
אֱ֝לֹהִ֗ים יַרְאֵ֥נִי בְשֹׁרְרָֽי׃

‎<span id="012">12</span> ‏אַל־תַּהַרְגֵ֤ם׀ פֶּֽן־יִשְׁכְּח֬וּ עַמִּ֗י
הֲנִיעֵ֣מוֹ בְ֭חֵילְךָ וְהוֹרִידֵ֑מוֹ מָֽגִנֵּ֣נוּ אֲדֹנָֽי׃

‎<span id="013">13</span> ‏חַטַּאת־פִּ֗ימוֹ דְּֽבַר־שְׂפָ֫תֵ֥ימוֹ
וְיִלָּכְד֥וּ בִגְאוֹנָ֑ם וּמֵאָלָ֖ה וּמִכַּ֣חַשׁ יְסַפֵּֽרוּ׃

‎<span id="014">14</span> ‏כַּלֵּ֥ה בְחֵמָה֮ כַּלֵּ֪ה וְֽאֵ֫ינֵ֥מוֹ
וְֽיֵדְע֗וּ כִּֽי־אֱ֭לֹהִים מֹשֵׁ֣ל בְּיַעֲקֹ֑ב לְאַפְסֵ֖י הָאָ֣רֶץ
סֶֽלָה׃

‎<span id="015">15</span> ‏וְיָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב
וִיס֥וֹבְבוּ עִֽיר׃

‎<span id="016">16</span> ‏הֵ֭מָּה ינועון יְנִיע֣וּן לֶאֱכֹ֑ל אִם־לֹ֥א
יִ֝שְׂבְּע֗וּ וַיָּלִֽינוּ׃

‎<span id="017">17</span> ‏וַאֲנִ֤י׀ אָשִׁ֣יר עֻזֶּךָ֮ וַאֲרַנֵּ֥ן
לַבֹּ֗קֶר חַ֫סְדֶּ֥ךָ כִּֽי־הָיִ֣יתָ מִשְׂגָּ֣ב לִ֑י וּ֝מָנ֗וֹס בְּי֣וֹם
צַר־לִֽי׃

‎<span id="018">18</span> ‏עֻ֭זִּי אֵלֶ֣יךָ אֲזַמֵּ֑רָה כִּֽי־אֱלֹהִ֥ים
מִ֝שְׂגַּבִּ֗י אֱלֹהֵ֥י חַסְדִּֽי׃

1 lamənaṣṣēḥa ’al-tašəḥēṯ ləḏāwiḏ miḵətām bišəlōḥa šā’ûl wayyišəmərû
’eṯ-habayiṯ lahămîṯwō:

2 haṣṣîlēnî mē’ōyəḇay\| ’ĕlōhāy mmimiṯəqwōməmay təśagəḇēnî:

3 haṣṣîlēnî mipō‘ălê ’āwen ûmē’anəšê ḏāmîm hwōšî‘ēnî:

4 kî hinnēh ’ārəḇû lənafəšî yāḡûrû ‘ālay ‘azîm lō’-fišə‘î wəlō’-ḥaṭṭā’ṯî
yəhwâ:

5 bəlî-‘āwōn yərûṣûn wəyikwōnānû ‘ûrâ liqərā’ṯî ûrə’ēh:

6 wə’atâ yəhwâ-’ĕlōhîm\| ṣəḇā’wōṯ ’ĕlōhê yiśərā’ēl hāqîṣâ lifəqōḏ
kāl-hagwōyim ’al-tāḥōn kāl-bōḡəḏê ’āwen selâ:

7 yāšûḇû lā‘ereḇ yehĕmû ḵakāleḇ wîswōḇəḇû ‘îr:

8 hinnēh\| yabî‘ûn bəfîhem ḥărāḇwōṯ bəśifəṯwōṯêhem kî-mî šōmē‘a:

9 wə’atâ yəhwâ tiśəḥaq-lāmwō tilə‘aḡ ləḵāl-gwōyim:

10 ‘uzzwō ’ēleyḵā ’ešəmōrâ kî-’ĕlōhîm miśəgabî:

11 ’ĕlōhê ḥasədwō ḥasədî yəqadəmēnî ’ĕlōhîm yarə’ēnî ḇəšōrərāy:

12 ’al-taharəḡēm\| pen-yišəkəḥû ‘ammî hănî‘ēmwō ḇəḥêləḵā wəhwōrîḏēmwō
māḡinnēnû ’ăḏōnāy:

13 ḥaṭṭa’ṯ-pîmwō dəḇar-śəfāṯêmwō wəyillāḵəḏû ḇiḡə’wōnām ûmē’ālâ
ûmik<sup>a</sup>ḥaš yəsapērû:

14 kallēh ḇəḥēmâ kallēh wə’ênēmwō wəyēḏə‘û kî-’ĕlōhîm mōšēl
bəy<sup>a</sup>‘ăqōḇ lə’afəsê hā’āreṣ selâ:

15 wəyāšûḇû lā‘ereḇ yehĕmû ḵakāleḇ wîswōḇəḇû ‘îr:

16 hēmmâ yənû‘ûn yənî‘ûn le’ĕḵōl ’im-lō’ yiśəbə‘û wayyālînû:

17 wa’ănî\| ’āšîr ‘uzzeḵā wa’ărannēn labōqer ḥasədeḵā kî-hāyîṯā miśəgāḇ
lî ûmānwōs bəywōm ṣar-lî:

18 ‘uzzî ’ēleyḵā ’ăzammērâ kî-’ĕlōhîm miśəgabî ’ĕlōhê ḥasədî:

------------------------------------------------------------------------

[Next: Psalms (Tehilim) Chapter 60](psa060.md)
