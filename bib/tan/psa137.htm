<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Psalms (Tehilim): Psalms (Tehilim) Chapter 137</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa137.htm">Polyglot</A>&nbsp;
<A HREF="../kjv/psa137.htm">KJV</A>&nbsp;
<A HREF="../sep/psa137.htm">Sep</A>&nbsp;
<A HREF="../vul/psa137.htm">Vul</A>&nbsp;

<BR>
<BR><A HREF="psa.htm">Psalms (Tehilim) Index</A><BR>
&nbsp;
<A HREF="psa136.htm">Previous</A>&nbsp;
<A HREF="psa138.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Psalms (Tehilim) Chapter 137</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;עַ֥ל נַהֲר֨וֹת׀ בָּבֶ֗ל שָׁ֣ם יָ֭שַׁבְנוּ גַּם־בָּכִ֑ינוּ בְּ֝זָכְרֵ֗נוּ אֶת־צִיּֽוֹן׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;עַֽל־עֲרָבִ֥ים בְּתוֹכָ֑הּ תָּ֝לִ֗ינוּ כִּנֹּרוֹתֵֽינוּ׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;כִּ֤י שָׁ֨ם שְֽׁאֵל֪וּנוּ שׁוֹבֵ֡ינוּ דִּבְרֵי־שִׁ֭יר וְתוֹלָלֵ֣ינוּ שִׂמְחָ֑ה שִׁ֥ירוּ לָ֝֗נוּ מִשִּׁ֥יר צִיּֽוֹן׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;אֵ֗יךְ נָשִׁ֥יר אֶת־שִׁיר־יְהוָ֑ה עַ֝֗ל אַדְמַ֥ת נֵכָֽר׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;אִֽם־אֶשְׁכָּחֵ֥ךְ יְֽרוּשָׁלִָ֗ם תִּשְׁכַּ֥ח יְמִינִֽי׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;תִּדְבַּ֥ק־לְשׁוֹנִ֨י׀ לְחִכִּי֮ אִם־לֹ֪א אֶ֫זְכְּרֵ֥כִי אִם־לֹ֣א אַ֭עֲלֶה אֶת־יְרוּשָׁלִַ֑ם עַ֝֗ל רֹ֣אשׁ שִׂמְחָתִֽי׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;זְכֹ֤ר יְהוָ֨ה׀ לִבְנֵ֬י אֱד֗וֹם אֵת֮ י֤וֹם יְֽרוּשָׁ֫לִָ֥ם הָ֭אֹ֣מְרִים עָ֤רוּ׀ עָ֑רוּ עַ֝֗ד הַיְס֥וֹד בָּֽהּ׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;בַּת־בָּבֶ֗ל הַשְּׁד֫וּדָ֥ה אַשְׁרֵ֥י שֶׁיְשַׁלֶּם־לָ֑ךְ אֶת־גְּ֝מוּלֵ֗ךְ שֶׁגָּמַ֥לְתְּ לָֽנוּ׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;אַשְׁרֵ֤י׀ שֶׁיֹּאחֵ֓ז וְנִפֵּ֬ץ אֶֽת־עֹ֝לָלַ֗יִךְ אֶל־הַסָּֽלַע׃ </P>
</TD>
<TD WIDTH="50%">
<P>1&nbsp;&#8216;al nah&#259;rw&#333;&#x1E6F;| b&#257;&#x1E07;el &#353;&#257;m y&#257;&#353;a&#x1E07;&#601;n&ucirc; gam-b&#257;&#x1E35;&icirc;n&ucirc; b&#601;z&#257;&#x1E35;&#601;r&#275;n&ucirc; &#8217;e&#x1E6F;-&#x1E63;&icirc;yw&#333;n: </P>
<P>2&nbsp;&#8216;al-&#8216;&#259;r&#257;&#x1E07;&icirc;m b&#601;&#x1E6F;w&#333;&#x1E35;&#257;h t&#257;l&icirc;n&ucirc; kinn&#333;rw&#333;&#x1E6F;&ecirc;n&ucirc;: </P>
<P>3&nbsp;k&icirc; &#353;&#257;m &#353;&#601;&#8217;&#275;l&ucirc;n&ucirc; &#353;w&#333;&#x1E07;&ecirc;n&ucirc; di&#x1E07;&#601;r&ecirc;-&#353;&icirc;r w&#601;&#x1E6F;w&#333;l&#257;l&ecirc;n&ucirc; &#347;im&#601;&#x1E25;&acirc; &#353;&icirc;r&ucirc; l&#257;n&ucirc; mi&#353;&#353;&icirc;r &#x1E63;&icirc;yw&#333;n: </P>
<P>4&nbsp;&#8217;&ecirc;&#x1E35;&#601; n&#257;&#353;&icirc;r &#8217;e&#x1E6F;-&#353;&icirc;r-y&#601;hw&acirc; &#8216;al &#8217;a&#x1E0F;&#601;ma&#x1E6F; n&#275;&#x1E35;&#257;r: </P>
<P>5&nbsp;&#8217;im-&#8217;e&#353;&#601;k&#257;&#x1E25;&#275;&#x1E35;&#601; y&#601;r&ucirc;&#353;&#257;l&#257;im ti&#353;&#601;k<sup>a</sup>&#x1E25; y&#601;m&icirc;n&icirc;: </P>
<P>6&nbsp;ti&#x1E0F;&#601;baq-l&#601;&#353;w&#333;n&icirc;| l&#601;&#x1E25;ik&icirc; &#8217;im-l&#333;&#8217; &#8217;ez&#601;k&#601;r&#275;&#x1E35;&icirc; &#8217;im-l&#333;&#8217; &#8217;<sup>a</sup>&#8216;&#259;leh &#8217;e&#x1E6F;-y&#601;r&ucirc;&#353;&#257;laim &#8216;al r&#333;&#8217;&#353; &#347;im&#601;&#x1E25;&#257;&#x1E6F;&icirc;: </P>
<P>7&nbsp;z&#601;&#x1E35;&#333;r y&#601;hw&acirc;| li&#x1E07;&#601;n&ecirc; &#8217;&#277;&#x1E0F;w&#333;m &#8217;&#275;&#x1E6F; yw&#333;m y&#601;r&ucirc;&#353;&#257;l&#257;im h&#257;&#8217;&#333;m&#601;r&icirc;m &#8216;&#257;r&ucirc;| &#8216;&#257;r&ucirc; &#8216;a&#x1E0F; hay&#601;sw&#333;&#x1E0F; b&#257;h: </P>
<P>8&nbsp;ba&#x1E6F;-b&#257;&#x1E07;el ha&#353;&#353;&#601;&#x1E0F;&ucirc;&#x1E0F;&acirc; &#8217;a&#353;&#601;r&ecirc; &#353;ey&#601;&#353;allem-l&#257;&#x1E35;&#601; &#8217;e&#x1E6F;-g&#601;m&ucirc;l&#275;&#x1E35;&#601; &#353;eg&#257;mal&#601;t&#601; l&#257;n&ucirc;: </P>
<P>9&nbsp;&#8217;a&#353;&#601;r&ecirc;| &#353;eyy&#333;&#8217;&#x1E25;&#275;z w&#601;nip&#275;&#x1E63; &#8217;e&#x1E6F;-&#8216;&#333;l&#257;layi&#x1E35;&#601; &#8217;el-hass&#257;l<sup>a</sup>&#8216;: </P>
</TD>
</TABLE>
<P><HR>
<CENTER>
<A HREF="psa138.htm">Next: Psalms (Tehilim) Chapter 138</A></CENTER>
</BODY>
</HTML>
