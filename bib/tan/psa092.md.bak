[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa092)  [KJV](../kjv/psa092)  [Sep](../sep/psa092.md) 
[Vul](../vul/psa092.md)   
  
[Psalms (Tehilim) Index](psa.md)  
  [Previous](psa091)  [Next](psa093.md) 

------------------------------------------------------------------------

### Tanach (Hebrew): Psalms (Tehilim) Chapter 92

‎<span id="001">1</span> ‏מִזְמ֥וֹר שִׁ֗יר לְי֣וֹם הַשַּׁבָּֽת׃

‎<span id="002">2</span> ‏ט֗וֹב לְהֹד֥וֹת לַיהוָ֑ה וּלְזַמֵּ֖ר
לְשִׁמְךָ֣ עֶלְיֽוֹן׃

‎<span id="003">3</span> ‏לְהַגִּ֣יד בַּבֹּ֣קֶר חַסְֽדֶּ֑ךָ
וֶ֝אֱמֽוּנָתְךָ֗ בַּלֵּילֽוֹת׃

‎<span id="004">4</span> ‏עֲ‍ֽלֵי־עָ֭שׂוֹר וַעֲלֵי־נָ֑בֶל עֲלֵ֖י
הִגָּי֣וֹן בְּכִנּֽוֹר׃

‎<span id="005">5</span> ‏כִּ֤י שִׂמַּחְתַּ֣נִי יְהוָ֣ה בְּפָעֳלֶ֑ךָ
בְּֽמַעֲשֵׂ֖י יָדֶ֣יךָ אֲרַנֵּֽן׃

‎<span id="006">6</span> ‏מַה־גָּדְל֣וּ מַעֲשֶׂ֣יךָ יְהוָ֑ה מְ֝אֹ֗ד
עָמְק֥וּ מַחְשְׁבֹתֶֽיךָ׃

‎<span id="007">7</span> ‏אִֽישׁ־בַּ֭עַר לֹ֣א יֵדָ֑ע וּ֝כְסִ֗יל
לֹא־יָבִ֥ין אֶת־זֹֽאת׃

‎<span id="008">8</span> ‏בִּפְרֹ֤חַ רְשָׁעִ֨ים׀ כְּמ֥וֹ עֵ֗שֶׂב
וַ֭יָּצִיצוּ כָּל־פֹּ֣עֲלֵי אָ֑וֶן לְהִשָּֽׁמְדָ֥ם עֲדֵי־עַֽד׃

‎<span id="009">9</span> ‏וְאַתָּ֥ה מָר֗וֹם לְעֹלָ֥ם יְהוָֽה׃

‎<span id="010">10</span> ‏כִּ֤י הִנֵּ֪ה אֹיְבֶ֡יךָ׀ יְֽהוָ֗ה
כִּֽי־הִנֵּ֣ה אֹיְבֶ֣יךָ יֹאבֵ֑דוּ יִ֝תְפָּרְד֗וּ כָּל־פֹּ֥עֲלֵי אָֽוֶן׃

‎<span id="011">11</span> ‏וַתָּ֣רֶם כִּרְאֵ֣ים קַרְנִ֑י בַּ֝לֹּתִ֗י
בְּשֶׁ֣מֶן רַעֲנָֽן׃

‎<span id="012">12</span> ‏וַתַּבֵּ֥ט עֵינִ֗י בְּשׁ֫וּרָ֥י בַּקָּמִ֖ים
עָלַ֥י מְרֵעִ֗ים תִּשְׁמַ֥עְנָה אָזְנָֽי׃

‎<span id="013">13</span> ‏צַ֭דִּיק כַּתָּמָ֣ר יִפְרָ֑ח כְּאֶ֖רֶז
בַּלְּבָנ֣וֹן יִשְׂגֶּֽה׃

‎<span id="014">14</span> ‏שְׁ֭תוּלִים בְּבֵ֣ית יְהוָ֑ה בְּחַצְר֖וֹת
אֱלֹהֵ֣ינוּ יַפְרִֽיחוּ׃

‎<span id="015">15</span> ‏ע֖וֹד יְנוּב֣וּן בְּשֵׂיבָ֑ה דְּשֵׁנִ֖ים
וְרַֽעֲנַנִּ֣ים יִהְיֽוּ׃

‎<span id="016">16</span> ‏לְ֭הַגִּיד כִּֽי־יָשָׁ֣ר יְהוָ֑ה צ֝וּרִ֗י
וְֽלֹא־עלתה עַוְלָ֥תָה בּֽוֹ׃

1 mizəmwōr šîr ləywōm haššabāṯ:

2 ṭwōḇ ləhōḏwōṯ layhwâ ûləzammēr ləšiməḵā ‘eləywōn:

3 ləhagîḏ babōqer ḥasədeḵā we’ĕmûnāṯəḵā ballêlwōṯ:

4 ‘ă‍lê-‘āśwōr w<sup>a</sup>‘ălê-nāḇel ‘ălê higāywōn bəḵinnwōr:

5 kî śimm<sup>a</sup>ḥətanî yəhwâ bəfā‘ŏleḵā bəm<sup>a</sup>‘ăśê yāḏeyḵā
’ărannēn:

6 mah-gāḏəlû m<sup>a</sup>‘ăśeyḵā yəhwâ mə’ōḏ ‘āməqû
m<sup>a</sup>ḥəšəḇōṯeyḵā:

7 ’îš-b<sup>a</sup>‘ar lō’ yēḏā‘ ûḵəsîl lō’-yāḇîn ’eṯ-zō’ṯ:

8 bifərōḥa rəšā‘îm\| kəmwō ‘ēśeḇ wayyāṣîṣû kāl-pō‘ălê ’āwen ləhiššāməḏām
‘ăḏê-‘aḏ:

9 wə’atâ mārwōm lə‘ōlām yəhwâ:

10 kî hinnēh ’ōyəḇeyḵā\| yəhwâ kî-hinnēh ’ōyəḇeyḵā yō’ḇēḏû yiṯəpārəḏû
kāl-pō‘ălê ’āwen:

11 watārem kirə’êm qarənî ballōṯî bəšemen r<sup>a</sup>‘ănān:

12 watabēṭ ‘ênî bəšûrāy baqqāmîm ‘ālay mərē‘îm tišəm<sup>a</sup>‘ənâ
’āzənāy:

13 ṣadîq katāmār yifərāḥ kə’erez balləḇānwōn yiśəgeh:

14 šəṯûlîm bəḇêṯ yəhwâ bəḥaṣərwōṯ ’ĕlōhênû yafərîḥû:

15 ‘wōḏ yənûḇûn bəśêḇâ dəšēnîm wər<sup>a</sup>‘ănannîm yihəyû:

16 ləhagîḏ kî-yāšār yəhwâ ṣûrî wəlō’-‘ōlāṯâ ‘awəlāṯâ bwō:

------------------------------------------------------------------------

[Next: Psalms (Tehilim) Chapter 93](psa093.md)
