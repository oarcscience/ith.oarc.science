[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ezr004)  [KJV](../kjv/ezr004.md) 
[Vul](../vul/ezr004.md)   
  
[Ezra Index](ezr.md)  
  [Previous](ezr003)  [Next](ezr005.md) 

------------------------------------------------------------------------

### Tanach (Hebrew): Ezra Chapter 4

‎<span id="001">1</span> ‏וַֽיִּשְׁמְע֔וּ צָרֵ֥י יְהוּדָ֖ה וּבִנְיָמִ֑ן
כִּֽי־בְנֵ֤י הַגּוֹלָה֙ בּוֹנִ֣ים הֵיכָ֔ל לַיהוָ֖ה אֱלֹהֵ֥י יִשְׂרָאֵֽל׃

‎<span id="002">2</span> ‏וַיִּגְּשׁ֨וּ אֶל־זְרֻבָּבֶ֜ל וְאֶל־רָאשֵׁ֣י
הָֽאָב֗וֹת וַיֹּאמְר֤וּ לָהֶם֙ נִבְנֶ֣ה עִמָּכֶ֔ם כִּ֣י כָכֶ֔ם
נִדְר֖וֹשׁ לֵֽאלֹהֵיכֶ֑ם ולא וְל֣וֹ׀ אֲנַ֣חְנוּ זֹבְחִ֗ים מִימֵי֙ אֵסַ֤ר
חַדֹּן֙ מֶ֣לֶךְ אַשּׁ֔וּר הַמַּעֲלֶ֥ה אֹתָ֖נוּ פֹּֽה׃

‎<span id="003">3</span> ‏וַיֹּאמֶר֩ לָהֶ֨ם זְרֻבָּבֶ֜ל וְיֵשׁ֗וּעַ
וּשְׁאָ֨ר רָאשֵׁ֤י הָֽאָבוֹת֙ לְיִשְׂרָאֵ֔ל לֹֽא־לָ֣כֶם וָלָ֔נוּ
לִבְנ֥וֹת בַּ֖יִת לֵאלֹהֵ֑ינוּ כִּי֩ אֲנַ֨חְנוּ יַ֜חַד נִבְנֶ֗ה
לַֽיהוָה֙ אֱלֹהֵ֣י יִשְׂרָאֵ֔ל כַּאֲשֶׁ֣ר צִוָּ֔נוּ הַמֶּ֖לֶךְ כּ֥וֹרֶשׁ
מֶֽלֶךְ־פָּרָֽס׃

‎<span id="004">4</span> ‏וַיְהִי֙ עַם־הָאָ֔רֶץ מְרַפִּ֖ים יְדֵ֣י
עַם־יְהוּדָ֑ה ומבלהים וּֽמְבַהֲלִ֥ים אוֹתָ֖ם לִבְנֽוֹת׃

‎<span id="005">5</span> ‏וְסֹכְרִ֧ים עֲלֵיהֶ֛ם יוֹעֲצִ֖ים לְהָפֵ֣ר
עֲצָתָ֑ם כָּל־יְמֵ֗י כּ֚וֹרֶשׁ מֶ֣לֶךְ פָּרַ֔ס וְעַד־מַלְכ֖וּת
דָּרְיָ֥וֶשׁ מֶֽלֶךְ־פָּרָֽס׃

‎<span id="006">6</span> ‏וּבְמַלְכוּת֙ אֲחַשְׁוֵר֔וֹשׁ בִּתְחִלַּ֖ת
מַלְכוּת֑וֹ כָּתְב֣וּ שִׂטְנָ֔ה עַל־יֹשְׁבֵ֥י יְהוּדָ֖ה וִירוּשָׁלִָֽם׃
ס

‎<span id="007">7</span> ‏וּבִימֵ֣י אַרְתַּחְשַׁ֗שְׂתָּא כָּתַ֨ב
בִּשְׁלָ֜ם מִתְרְדָ֤ת טָֽבְאֵל֙ וּשְׁאָ֣ר כנותו כְּנָוֹתָ֔יו
עַל־ארתחששתא אַרְתַּחְשַׁ֖שְׂתְּ<sup>y</sup> מֶ֣לֶךְ פָּרָ֑ס
וּכְתָב֙<sup>3</sup> הַֽנִּשְׁתְּוָ֔ן כָּת֥וּב אֲרָמִ֖ית וּמְתֻרְגָּ֥ם
אֲרָמִֽית׃ פ

‎<span id="008">8</span> ‏רְח֣וּם בְּעֵל־טְעֵ֗ם וְשִׁמְשַׁי֙ סָֽפְרָ֔א
כְּתַ֛בוּ אִגְּרָ֥ה חֲדָ֖ה עַל־יְרוּשְׁלֶ֑ם לְאַרְתַּחְשַׁ֥שְׂתְּא
מַלְכָּ֖א כְּנֵֽמָא׃

‎<span id="009">9</span> ‏אֱדַ֜יִן רְח֣וּם בְּעֵל־טְעֵ֗ם וְשִׁמְשַׁי֙
סָֽפְרָ֔א וּשְׁאָ֖ר כְּנָוָתְה֑וֹן דִּ֠ינָיֵא וַאֲפַרְסַתְכָיֵ֞א
טַרְפְּלָיֵ֣א אֲפָֽרְסָיֵ֗א ארכוי אַרְכְּוָיֵ֤א בָבְלָיֵא֙
שֽׁוּשַׁנְכָיֵ֔א דהוא דֶּהָיֵ֖א עֵלְמָיֵֽא׃

‎<span id="010">10</span> ‏וּשְׁאָ֣ר אֻמַּיָּ֗א דִּ֤י הַגְלִי֙
אָסְנַפַּר֙ רַבָּ֣א וְיַקִּירָ֔א וְהוֹתֵ֣ב הִמּ֔וֹ בְּקִרְיָ֖ה דִּ֣י
שָׁמְרָ֑יִן וּשְׁאָ֥ר עֲבַֽר־נַהֲרָ֖ה וּכְעֶֽנֶת׃

‎<span id="011">11</span> ‏דְּנָה֙ פַּרְשֶׁ֣גֶן אִגַּרְתָּ֔א דִּ֚י
שְׁלַ֣חוּ עֲל֔וֹהִי עַל־אַרְתַּחְשַׁ֖שְׂתְּא מַלְכָּ֑א
עַבְדֶ֛יךְ<sup>q</sup> אֱנָ֥שׁ עֲבַֽר־נַהֲרָ֖ה וּכְעֶֽנֶת׃ פ

‎<span id="012">12</span> ‏יְדִ֙יעַ֙ לֶהֱוֵ֣א לְמַלְכָּ֔א דִּ֣י
יְהוּדָיֵ֗א דִּ֤י סְלִ֙קוּ֙ מִן־לְוָתָ֔ךְ עֲלֶ֥ינָא אֲת֖וֹ לִירוּשְׁלֶ֑ם
קִרְיְתָ֨א מָֽרָדְתָּ֤א וּבִֽאישְׁתָּא֙<sup>q</sup> בָּנַ֔יִן ושורי
וְשׁוּרַיָּ֣א אשכללו שַׁכְלִ֔לוּ וְאֻשַּׁיָּ֖א יַחִֽיטוּ׃

‎<span id="013">13</span> ‏כְּעַ֗ן יְדִ֙יעַ֙ לֶהֱוֵ֣א לְמַלְכָּ֔א דִּ֠י
הֵ֣ן קִרְיְתָ֥א דָךְ֙ תִּתְבְּנֵ֔א וְשׁוּרַיָּ֖ה יִֽשְׁתַּכְלְל֑וּן
מִנְדָּֽה־בְל֤וֹ וַהֲלָךְ֙ לָ֣א יִנְתְּנ֔וּן וְאַפְּתֹ֥ם מַלְכִ֖ים
תְּהַנְזִֽק׃

‎<span id="014">14</span> ‏כְּעַ֗ן כָּל־קֳבֵל֙ דִּֽי־מְלַ֤ח הֵֽיכְלָא֙
מְלַ֔חְנָא וְעַרְוַ֣ת מַלְכָּ֔א לָ֥א אֲ‍ֽרִֽיךְ לַ֖נָא לְמֶֽחֱזֵ֑א
עַ֨ל־דְּנָ֔ה שְׁלַ֖חְנָא וְהוֹדַ֥עְנָא לְמַלְכָּֽא׃

‎<span id="015">15</span> ‏דִּ֡י יְבַקַּר֩ בִּֽסְפַר־דָּכְרָ֨נַיָּ֜א
דִּ֣י אֲבָהָתָ֗ךְ וּ֠תְהַשְׁכַּח בִּסְפַ֣ר דָּכְרָנַיָּא֮ וְתִנְדַּע֒
דִּי֩ קִרְיְתָ֨א דָ֜ךְ קִרְיָ֣א מָֽרָדָ֗א וּֽמְהַנְזְקַ֤ת מַלְכִין֙
וּמְדִנָ֔ן וְאֶשְׁתַּדּוּר֙ עָבְדִ֣ין בְּגַוַּ֔הּ מִן־יוֹמָ֖ת עָלְמָ֑א
עַ֨ל־דְּנָ֔ה קִרְיְתָ֥א דָ֖ךְ הָֽחָרְבַֽת׃

‎<span id="016">16</span> ‏מְהוֹדְעִ֤ין אֲנַ֙חְנָה֙ לְמַלְכָּ֔א דִּ֠י
הֵ֣ן קִרְיְתָ֥א דָךְ֙ תִּתְבְּנֵ֔א וְשׁוּרַיָּ֖ה יִֽשְׁתַּכְלְל֑וּן
לָקֳבֵ֣ל דְּנָ֔ה חֲלָק֙ בַּעֲבַ֣ר נַהֲרָ֔א לָ֥א אִיתַ֖י לָֽךְ׃ פ

‎<span id="017">17</span> ‏פִּתְגָמָ֞א שְׁלַ֣ח מַלְכָּ֗א עַל־רְח֤וּם
בְּעֵל־טְעֵם֙ וְשִׁמְשַׁ֣י סָֽפְרָ֔א וּשְׁאָר֙ כְּנָוָ֣תְה֔וֹן דִּ֥י
יָתְבִ֖ין בְּשָֽׁמְרָ֑יִן וּשְׁאָ֧ר עֲבַֽר־נַהֲרָ֛ה שְׁלָ֖ם וּכְעֶֽת׃ ס

‎<span id="018">18</span> ‏נִשְׁתְּוָנָ֕א דִּ֥י שְׁלַחְתּ֖וּן עֲלֶ֑ינָא
מְפָרַ֥שׁ קֱרִ֖י קָדָמָֽי׃

‎<span id="019">19</span> ‏וּמִנִּי֮ שִׂ֣ים טְעֵם֒ וּבַקַּ֣רוּ
וְהַשְׁכַּ֔חוּ דִּ֚י קִרְיְתָ֣א דָ֔ךְ מִן־יוֹמָת֙ עָֽלְמָ֔א
עַל־מַלְכִ֖ין מִֽתְנַשְּׂאָ֑ה וּמְרַ֥ד וְאֶשְׁתַּדּ֖וּר
מִתְעֲבֶד־בַּֽהּ׃

‎<span id="020">20</span> ‏וּמַלְכִ֣ין תַּקִּיפִ֗ין הֲווֹ֙
עַל־יְר֣וּשְׁלֶ֔ם וְשַׁ֨לִּיטִ֔ין בְּכֹ֖ל עֲבַ֣ר נַהֲרָ֑ה וּמִדָּ֥ה
בְל֛וֹ וַהֲלָ֖ךְ מִתְיְהֵ֥ב לְהֽוֹן׃

‎<span id="021">21</span> ‏כְּעַן֙ שִׂ֣ימוּ טְּעֵ֔ם<sup>3</sup>
לְבַטָּלָ֖א גֻּבְרַיָּ֣א אִלֵּ֑ךְ וְקִרְיְתָ֥א דָךְ֙ לָ֣א תִתְבְּנֵ֔א
עַד־מִנִּ֖י טַעְמָ֥א יִתְּשָֽׂם׃

‎<span id="022">22</span> ‏וּזְהִירִ֥ין הֱו֛וֹ שָׁל֖וּ לְמֶעְבַּ֣ד
עַל־דְּנָ֑ה לְמָה֙ יִשְׂגֵּ֣א חֲבָלָ֔א לְהַנְזָקַ֖ת מַלְכִֽין׃ ס

‎<span id="023">23</span> ‏אֱדַ֗יִן מִן־דִּ֞י פַּרְשֶׁ֤גֶן
נִשְׁתְּוָנָא֙ דִּ֚י ארתחששתא אַרְתַּחְשַׁ֣שְׂתְּ מַלְכָּ֔א קֱרִ֧י
קֳדָם־רְח֛וּם וְשִׁמְשַׁ֥י סָפְרָ֖א וּכְנָוָתְה֑וֹן אֲזַ֨לוּ בִבְהִיל֤וּ
לִירֽוּשְׁלֶם֙<sup>3</sup> עַל־יְה֣וּדָיֵ֔א וּבַטִּ֥לוּ הִמּ֖וֹ
בְּאֶדְרָ֥ע וְחָֽיִל׃ ס

‎<span id="024">24</span> ‏בֵּאדַ֗יִן בְּטֵלַת֙ עֲבִידַ֣ת בֵּית־אֱלָהָ֔א
דִּ֖י בִּירוּשְׁלֶ֑ם וַהֲוָת֙ בָּֽטְלָ֔א עַ֚ד שְׁנַ֣ת תַּרְתֵּ֔ין
לְמַלְכ֖וּת דָּרְיָ֥וֶשׁ מֶֽלֶךְ־פָּרָֽס׃ פ

1 wayyišəmə‘û ṣārê yəhûḏâ ûḇinəyāmin kî-ḇənê hagwōlâ bwōnîm hêḵāl layhwâ
’ĕlōhê yiśərā’ēl:

2 wayyigəšû ’el-zərubāḇel wə’el-rā’šê hā’āḇwōṯ wayyō’mərû lâem niḇəneh
‘immāḵem kî ḵāḵem niḏərwōš lē’lōhêḵem wəlō’ wəlwō\| ’ăn<sup>a</sup>ḥənû
zōḇəḥîm mîmê ’ēsar ḥadōn meleḵə ’aššûr hamm<sup>a</sup>‘ăleh ’ōṯānû pōh:

3 wayyō’mer lâem zərubāḇel wəyēšû‘a ûšə’ār rā’šê hā’āḇwōṯ ləyiśərā’ēl
lō’-lāḵem wālānû liḇənwōṯ bayiṯ lē’lōhênû kî ’ăn<sup>a</sup>ḥənû
y<sup>a</sup>ḥaḏ niḇəneh layhwâ ’ĕlōhê yiśərā’ēl ka’ăšer ṣiûānû
hammeleḵə kwōreš meleḵə-pārās:

4 wayəhî ‘am-hā’āreṣ mərapîm yəḏê ‘am-yəhûḏâ ûməḇalahîm ûməḇahălîm
’wōṯām liḇənwōṯ:

5 wəsōḵərîm ‘ălêhem ywō‘ăṣîm ləhāfēr ‘ăṣāṯām kāl-yəmê kwōreš meleḵə
pāras wə‘aḏ-maləḵûṯ dārəyāweš meleḵə-pārās:

6 ûḇəmaləḵûṯ ’ăḥašəwērwōš biṯəḥillaṯ maləḵûṯwō kāṯəḇû śiṭənâ ‘al-yōšəḇê
yəhûḏâ wîrûšālāim: s

7 ûḇîmê ’arət<sup>a</sup>ḥəšaśətā’ kāṯaḇ bišəlām miṯərəḏāṯ ṭāḇə’ēl
ûšə’ār kənāwāṯwō kənāwōṯāyw ‘al-’arət<sup>a</sup>ḥəšaśətā’
’arət<sup>a</sup>ḥəšaśətə<sup>y</sup> meleḵə pārās ûḵəṯāḇ<sup>3</sup>
hannišətəwān kāṯûḇ ’ărāmîṯ ûməṯurəgām ’ărāmîṯ: f

8 rəḥûm bə‘ēl-ṭə‘ēm wəšiməšay sāfərā’ kəṯaḇû ’igərâ ḥăḏâ ‘al-yərûšəlem
lə’arət<sup>a</sup>ḥəšaśətə’ maləkā’ kənēmā’:

9 ’ĕḏayin rəḥûm bə‘ēl-ṭə‘ēm wəšiməšay sāfərā’ ûšə’ār kənāwāṯəhwōn
dînāyē’ wa’ăfarəsaṯəḵāyē’ ṭarəpəlāyē’ ’ăfārəsāyē’ ’arəkəwāy ’arəkəwāyē’
ḇāḇəlāyē’ šûšanəḵāyē’ dihû’ dehāyē’ ‘ēləmāyē’:

10 ûšə’ār ’ummayyā’ dî haḡəlî ’āsənapar rabā’ wəyaqqîrā’ wəhwōṯēḇ himmwō
bəqirəyâ dî šāmərāyin ûšə’ār ‘ăḇar-nahărâ ûḵə‘eneṯ:

11 dənâ parəšeḡen ’igarətā’ dî šəl<sup>a</sup>ḥû ‘ălwōhî
‘al-’arət<sup>a</sup>ḥəšaśətə’ maləkā’ ‘aḇəḏeyḵə<sup>q</sup> ’ĕnāš
‘ăḇar-nahărâ ûḵə‘eneṯ: f

12 yəḏî‘a lehĕwē’ ləmaləkā’ dî yəhûḏāyē’ dî səliqû min-ləwāṯāḵə ‘ăleynā’
’ăṯwō lîrûšəlem qirəyəṯā’ mārāḏətā’ ûḇi’yšətā’<sup>q</sup> bānayin
wəšûrayyā wəšûrayyā’ ’ăšaḵələlû šaḵəlilû wə’uššayyā’ y<sup>a</sup>ḥîṭû:

13 kə‘an yəḏî‘a lehĕwē’ ləmaləkā’ dî hēn qirəyəṯā’ ḏāḵə tiṯəbənē’
wəšûrayyâ yišətaḵələlûn minədâ-ḇəlwō wahălāḵə lā’ yinətənûn wə’apəṯōm
maləḵîm təhanəziq:

14 kə‘an kāl-qŏḇēl dî-məl<sup>a</sup>ḥ hêḵəlā’ məl<sup>a</sup>ḥənā’
wə‘arəwaṯ maləkā’ lā’ ’ă‍rîḵə lanā’ ləmeḥĕzē’ ‘al-dənâ
šəl<sup>a</sup>ḥənā’ wəhwōḏ<sup>a</sup>‘ənā’ ləmaləkā’:

15 dî yəḇaqqar bisəfar-dāḵərānayyā’ dî ’ăḇâāṯāḵə ûṯəhašək<sup>a</sup>ḥ
bisəfar dāḵərānayyā’ wəṯinəd<sup>a</sup>‘ dî qirəyəṯā’ ḏāḵə qirəyā’
mārāḏā’ ûməhanəzəqaṯ maləḵîn ûməḏinān wə’ešətadûr ‘āḇəḏîn
bəḡaû<sup>a</sup>h min-ywōmāṯ ‘āləmā’ ‘al-dənâ qirəyəṯā’ ḏāḵə hāḥārəḇaṯ:

16 məhwōḏə‘în ’ăn<sup>a</sup>ḥənâ ləmaləkā’ dî hēn qirəyəṯā’ ḏāḵə
tiṯəbənē’ wəšûrayyâ yišətaḵələlûn lāqŏḇēl dənâ ḥălāq b<sup>a</sup>‘ăḇar
nahărā’ lā’ ’îṯay lāḵə: f

17 piṯəḡāmā’ šəl<sup>a</sup>ḥ maləkā’ ‘al-rəḥûm bə‘ēl-ṭə‘ēm wəšiməšay
sāfərā’ ûšə’ār kənāwāṯəhwōn dî yāṯəḇîn bəšāmərāyin ûšə’ār ‘ăḇar-nahărâ
šəlām ûḵə‘eṯ: s

18 nišətəwānā’ dî šəl<sup>a</sup>ḥətûn ‘ăleynā’ məfāraš qĕrî qāḏāmāy:

19 ûminnî śîm ṭə‘ēm ûḇaqqarû wəhašək<sup>a</sup>ḥû dî qirəyəṯā’ ḏāḵə
min-ywōmāṯ ‘āləmā’ ‘al-maləḵîn miṯənaśśə’â ûməraḏ wə’ešətadûr
miṯə‘ăḇeḏ-b<sup>a</sup>h:

20 ûmaləḵîn taqqîfîn hăwwō ‘al-yərûšəlem wəšallîṭîn bəḵōl ‘ăḇar nahărâ
ûmidâ ḇəlwō wahălāḵə miṯəyəhēḇ ləhwōn:

21 kə‘an śîmû ṭṭə‘ēm<sup>3</sup> ləḇaṭṭālā’ guḇərayyā’ ’illēḵə
wəqirəyəṯā’ ḏāḵə lā’ ṯiṯəbənē’ ‘aḏ-minnî ṭ<sup>a</sup>‘əmā’ yitəśām:

22 ûzəhîrîn hĕwwō šālû ləme‘əbaḏ ‘al-dənâ ləmâ yiśəgē’ ḥăḇālā’
ləhanəzāqaṯ maləḵîn: s

23 ’ĕḏayin min-dî parəšeḡen nišətəwānā’ dî ’arət<sup>a</sup>ḥəšaśətā’
’arət<sup>a</sup>ḥəšaśətə maləkā’ qĕrî qŏḏām-rəḥûm wəšiməšay sāfərā’
ûḵənāwāṯəhwōn ’ăzalû ḇiḇəhîlû lîrûšəlem<sup>3</sup> ‘al-yəhûḏāyē’
ûḇaṭṭilû himmwō bə’eḏərā‘ wəḥāyil: s

24 bē’ḏayin bəṭēlaṯ ‘ăḇîḏaṯ bêṯ-’ĕlâā’ dî bîrûšəlem wahăwāṯ bāṭəlā’ ‘aḏ
šənaṯ tarətên ləmaləḵûṯ dārəyāweš meleḵə-pārās: f

------------------------------------------------------------------------

[Next: Ezra Chapter 5](ezr005.md)
