[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/zac007)  [KJV](../kjv/zac007)  [Sep](../sep/zac007.md) 
[Vul](../vul/zac007.md)   
  
[Zechariah (Zekharyah) Index](zac.md)  
  [Previous](zac006)  [Next](zac008.md) 

------------------------------------------------------------------------

### Tanach (Hebrew): Zechariah (Zekharyah) Chapter 7

‎<span id="001">1</span> ‏וַֽיְהִי֙ בִּשְׁנַ֣ת אַרְבַּ֔ע לְדָרְיָ֖וֶשׁ
הַמֶּ֑לֶךְ הָיָ֨ה דְבַר־יְהוָ֜ה אֶל־זְכַרְיָ֗ה בְּאַרְבָּעָ֛ה לַחֹ֥דֶשׁ
הַתְּשִׁעִ֖י בְּכִסְלֵֽו׃

‎<span id="002">2</span> ‏וַיִּשְׁלַח֙ בֵּֽית־אֵ֔ל שַׂר־אֶ֕צֶר וְרֶ֥גֶם
מֶ֖לֶךְ וַֽאֲנָשָׁ֑יו לְחַלּ֖וֹת אֶת־פְּנֵ֥י יְהוָֽה׃

‎<span id="003">3</span> ‏לֵאמֹ֗ר אֶל־הַכֹּֽהֲנִים֙ אֲשֶׁר֙
לְבֵית־יְהוָ֣ה צְבָא֔וֹת וְאֶל־הַנְּבִיאִ֖ים לֵאמֹ֑ר הַֽאֶבְכֶּה֙
בַּחֹ֣דֶשׁ הַחֲמִשִׁ֔י הִנָּזֵ֕ר כַּאֲשֶׁ֣ר עָשִׂ֔יתִי זֶ֖ה כַּמֶּ֥ה
שָׁנִֽים׃ פ

‎<span id="004">4</span> ‏וַיְהִ֛י דְּבַר־יְהוָ֥ה צְבָא֖וֹת אֵלַ֥י
לֵאמֹֽר׃

‎<span id="005">5</span> ‏אֱמֹר֙ אֶל־כָּל־עַ֣ם הָאָ֔רֶץ
וְאֶל־הַכֹּהֲנִ֖ים לֵאמֹ֑ר כִּֽי־צַמְתֶּ֨ם וְסָפ֜וֹד בַּחֲמִישִׁ֣י
וּבַשְּׁבִיעִ֗י וְזֶה֙ שִׁבְעִ֣ים שָׁנָ֔ה הֲצ֥וֹם צַמְתֻּ֖נִי אָֽנִי׃

‎<span id="006">6</span> ‏וְכִ֥י תֹאכְל֖וּ וְכִ֣י תִשְׁתּ֑וּ הֲל֤וֹא
אַתֶּם֙ הָאֹ֣כְלִ֔ים וְאַתֶּ֖ם הַשֹּׁתִֽים׃

‎<span id="007">7</span> ‏הֲל֣וֹא אֶת־הַדְּבָרִ֗ים אֲשֶׁ֨ר קָרָ֤א
יְהוָה֙ בְּיַד֙ הַנְּבִיאִ֣ים הָרִֽאשֹׁנִ֔ים בִּהְי֤וֹת יְרוּשָׁלִַ֙ם֙
יֹשֶׁ֣בֶת וּשְׁלֵוָ֔ה וְעָרֶ֖יהָ סְבִיבֹתֶ֑יהָ<sup>3</sup> וְהַנֶּ֥גֶב
וְהַשְּׁפֵלָ֖ה יֹשֵֽׁב׃ פ

‎<span id="008">8</span> ‏וַֽיְהִי֙ דְּבַר־יְהוָ֔ה אֶל־זְכַרְיָ֖ה
לֵאמֹֽר׃

‎<span id="009">9</span> ‏כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר
מִשְׁפַּ֤ט אֱמֶת֙ שְׁפֹ֔טוּ וְחֶ֣סֶד וְרַֽחֲמִ֔ים עֲשׂ֖וּ אִ֥ישׁ
אֶת־אָחִֽיו׃

‎<span id="010">10</span> ‏וְאַלְמָנָ֧ה וְיָת֛וֹם גֵּ֥ר וְעָנִ֖י
אַֽל־תַּעֲשֹׁ֑קוּ וְרָעַת֙ אִ֣ישׁ אָחִ֔יו אַֽל־תַּחְשְׁב֖וּ
בִּלְבַבְכֶֽם׃

‎<span id="011">11</span> ‏וַיְמָאֲנ֣וּ לְהַקְשִׁ֔יב וַיִּתְּנ֥וּ כָתֵ֖ף
סֹרָ֑רֶת וְאָזְנֵיהֶ֖ם הִכְבִּ֥ידוּ מִשְּׁמֽוֹעַ׃

‎<span id="012">12</span> ‏וְלִבָּ֞ם שָׂ֣מוּ שָׁמִ֗יר מִ֠שְּׁמוֹעַ
אֶת־הַתּוֹרָ֤ה וְאֶת־הַדְּבָרִים֙ אֲשֶׁ֨ר שָׁלַ֜ח יְהוָ֤ה צְבָאוֹת֙
בְּרוּח֔וֹ בְּיַ֖ד הַנְּבִיאִ֣ים הָרִֽאשֹׁנִ֑ים וַֽיְהִי֙ קֶ֣צֶף
גָּד֔וֹל מֵאֵ֖ת יְהוָ֥ה צְבָאֽוֹת׃

‎<span id="013">13</span> ‏וַיְהִ֥י כַאֲשֶׁר־קָרָ֖א וְלֹ֣א שָׁמֵ֑עוּ
כֵּ֤ן יִקְרְאוּ֙ וְלֹ֣א אֶשְׁמָ֔ע אָמַ֖ר יְהוָ֥ה צְבָאֽוֹת׃

‎<span id="014">14</span> ‏וְאֵ֣סָעֲרֵ֗ם עַ֤ל כָּל־הַגּוֹיִם֙ אֲשֶׁ֣ר
לֹֽא־יְדָע֔וּם וְהָאָ֙רֶץ֙ נָשַׁ֣מָּה אַֽחֲרֵיהֶ֔ם מֵֽעֹבֵ֖ר וּמִשָּׁ֑ב
וַיָּשִׂ֥ימוּ אֶֽרֶץ־חֶמְדָּ֖ה לְשַׁמָּֽה׃ פ

1 wayəhî bišənaṯ ’arəb<sup>a</sup>‘ ləḏārəyāweš hammeleḵə hāyâ
ḏəḇar-yəhwâ ’el-zəḵarəyâ bə’arəbā‘â l<sup>a</sup>ḥōḏeš hatəši‘î
bəḵisəlēw:

2 wayyišəl<sup>a</sup>ḥ bêṯ-’ēl śar-’eṣer wəreḡem meleḵə wa’ănāšāyw
ləḥallwōṯ ’eṯ-pənê yəhwâ:

3 lē’mōr ’el-hakōhănîm ’ăšer ləḇêṯ-yəhwâ ṣəḇā’wōṯ wə’el-hannəḇî’îm
lē’mōr ha’eḇəkeh b<sup>a</sup>ḥōḏeš h<sup>a</sup>ḥămišî hinnāzēr ka’ăšer
‘āśîṯî zeh kammeh šānîm: f

4 wayəhî dəḇar-yəhwâ ṣəḇā’wōṯ ’ēlay lē’mōr:

5 ’ĕmōr ’el-kāl-‘am hā’āreṣ wə’el-hakōhănîm lē’mōr kî-ṣamətem wəsāfwōḏ
b<sup>a</sup>ḥămîšî ûḇaššəḇî‘î wəzeh šiḇə‘îm šānâ hăṣwōm ṣamətunî ’ānî:

6 wəḵî ṯō’ḵəlû wəḵî ṯišətû hălwō’ ’atem hā’ōḵəlîm wə’atem haššōṯîm:

7 hălwō’ ’eṯ-hadəḇārîm ’ăšer qārā’ yəhwâ bəyaḏ hannəḇî’îm hāri’šōnîm
bihəywōṯ yərûšālaim yōšeḇeṯ ûšəlēwâ wə‘āreyhā səḇîḇōṯeyhā<sup>3</sup>
wəhanneḡeḇ wəhaššəfēlâ yōšēḇ: f

8 wayəhî dəḇar-yəhwâ ’el-zəḵarəyâ lē’mōr:

9 kōh ’āmar yəhwâ ṣəḇā’wōṯ lē’mōr mišəpaṭ ’ĕmeṯ šəfōṭû wəḥeseḏ
wər<sup>a</sup>ḥămîm ‘ăśû ’îš ’eṯ-’āḥîw:

10 wə’aləmānâ wəyāṯwōm gēr wə‘ānî ’al-t<sup>a</sup>‘ăšōqû wərā‘aṯ ’îš
’āḥîw ’al-t<sup>a</sup>ḥəšəḇû biləḇaḇəḵem:

11 wayəmā’ănû ləhaqəšîḇ wayyitənû ḵāṯēf sōrāreṯ wə’āzənêhem hiḵəbîḏû
miššəmwō‘a:

12 wəlibām śāmû šāmîr miššəmwō‘a ’eṯ-hatwōrâ wə’eṯ-hadəḇārîm ’ăšer
šāl<sup>a</sup>ḥ yəhwâ ṣəḇā’wōṯ bərûḥwō bəyaḏ hannəḇî’îm hāri’šōnîm
wayəhî qeṣef gāḏwōl mē’ēṯ yəhwâ ṣəḇā’wōṯ:

13 wayəhî ḵa’ăšer-qārā’ wəlō’ šāmē‘û kēn yiqərə’û wəlō’ ’ešəmā‘ ’āmar
yəhwâ ṣəḇā’wōṯ:

14 wə’ēsā‘ărēm ‘al kāl-hagwōyim ’ăšer lō’-yəḏā‘ûm wəhā’āreṣ nāšammâ
’<sup>a</sup>ḥărêhem mē‘ōḇēr ûmiššāḇ wayyāśîmû ’ereṣ-ḥemədâ ləšammâ: f

------------------------------------------------------------------------

[Next: Zechariah (Zekharyah) Chapter 8](zac008.md)
