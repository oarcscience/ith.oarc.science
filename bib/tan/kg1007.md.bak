[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg1007)  [KJV](../kjv/kg1007)  [Sep](../sep/kg1007.md) 
[Vul](../vul/kg1007.md)   
  
[1 Kings (1 Melakhim) Index](kg1.md)  
  [Previous](kg1006)  [Next](kg1008.md) 

------------------------------------------------------------------------

### Tanach (Hebrew): 1 Kings (1 Melakhim) Chapter 7

‎<span id="001">1</span> ‏וְאֶת־בֵּיתוֹ֙ בָּנָ֣ה שְׁלֹמֹ֔ה שְׁלֹ֥שׁ
עֶשְׂרֵ֖ה שָׁנָ֑ה וַיְכַ֖ל אֶת־כָּל־בֵּיתֽוֹ׃

‎<span id="002">2</span> ‏וַיִּ֜בֶן אֶת־בֵּ֣ית׀ יַ֣עַר הַלְּבָנ֗וֹן
מֵאָ֨ה אַמָּ֤ה אָרְכּוֹ֙ וַחֲמִשִּׁ֤ים אַמָּה֙ רָחְבּ֔וֹ וּשְׁלֹשִׁ֥ים
אַמָּ֖ה קוֹמָת֑וֹ עַ֗ל אַרְבָּעָה֙ טוּרֵי֙ עַמּוּדֵ֣י אֲרָזִ֔ים
וּכְרֻת֥וֹת אֲרָזִ֖ים עַל־הָעַמּוּדִֽים׃

‎<span id="003">3</span> ‏וְסָפֻ֣ן בָּאֶ֗רֶז מִמַּ֙עַל֙ עַל־הַצְּלָעֹת֙
אֲשֶׁ֣ר עַל־הָֽעַמּוּדִ֔ים אַרְבָּעִ֖ים וַחֲמִשָּׁ֑ה חֲמִשָּׁ֥ה עָשָׂ֖ר
הַטּֽוּר׃

‎<span id="004">4</span> ‏וּשְׁקֻפִ֖ים שְׁלֹשָׁ֣ה טוּרִ֑ים וּמֶחֱזָ֥ה
אֶל־מֶחֱזָ֖ה שָׁלֹ֥שׁ פְּעָמִֽים׃

‎<span id="005">5</span> ‏וְכָל־הַפְּתָחִ֥ים וְהַמְּזוּז֖וֹת רְבֻעִ֣ים
שָׁ֑קֶף וּמ֧וּל מֶחֱזָ֛ה אֶל־מֶחֱזָ֖ה שָׁלֹ֥שׁ פְּעָמִֽים׃

‎<span id="006">6</span> ‏וְאֵ֨ת אוּלָ֤ם הָֽעַמּוּדִים֙ עָשָׂ֔ה
חֲמִשִּׁ֤ים אַמָּה֙ אָרְכּ֔וֹ וּשְׁלֹשִׁ֥ים אַמָּ֖ה רָחְבּ֑וֹ וְאוּלָם֙
עַל־פְּנֵיהֶ֔ם וְעַמֻּדִ֥ים וְעָ֖ב עַל־פְּנֵיהֶֽם׃

‎<span id="007">7</span> ‏וְאוּלָ֤ם הַכִּסֵּא֙ אֲשֶׁ֣ר יִשְׁפָּט־שָׁ֔ם
אֻלָ֥ם הַמִּשְׁפָּ֖ט עָשָׂ֑ה וְסָפ֣וּן בָּאֶ֔רֶז מֵהַקַּרְקַ֖ע
עַד־הַקַּרְקָֽע׃

‎<span id="008">8</span> ‏וּבֵיתוֹ֩ אֲשֶׁר־יֵ֨שֶׁב שָׁ֜ם חָצֵ֣ר
הָאַחֶ֗רֶת מִבֵּית֙ לָֽאוּלָ֔ם כַּמַּֽעֲשֶׂ֥ה הַזֶּ֖ה הָיָ֑ה וּבַ֜יִת
יַעֲשֶׂ֤ה לְבַת־פַּרְעֹה֙ אֲשֶׁ֣ר לָקַ֣ח שְׁלֹמֹ֔ה כָּאוּלָ֖ם הַזֶּֽה׃

‎<span id="009">9</span> ‏כָּל־אֵ֜לֶּה אֲבָנִ֤ים יְקָרֹת֙ כְּמִדֹּ֣ת
גָּזִ֔ית מְגֹרָר֥וֹת בַּמְּגֵרָ֖ה מִבַּ֣יִת וּמִח֑וּץ וּמִמַּסָּד֙
עַד־הַטְּפָח֔וֹת וּמִח֖וּץ עַד־הֶחָצֵ֥ר הַגְּדוֹלָֽה׃

‎<span id="010">10</span> ‏וּמְיֻסָּ֕ד אֲבָנִ֥ים יְקָר֖וֹת אֲבָנִ֣ים
גְּדֹל֑וֹת אַבְנֵי֙ עֶ֣שֶׂר אַמּ֔וֹת וְאַבְנֵ֖י שְׁמֹנֶ֥ה אַמּֽוֹת׃

‎<span id="011">11</span> ‏וּמִלְמַ֗עְלָה אֲבָנִ֧ים יְקָר֛וֹת
כְּמִדּ֥וֹת גָּזִ֖ית וָאָֽרֶז׃

‎<span id="012">12</span> ‏וְחָצֵ֨ר הַגְּדוֹלָ֜ה סָבִ֗יב שְׁלֹשָׁה֙
טוּרִ֣ים גָּזִ֔ית וְט֖וּר כְּרֻתֹ֣ת אֲרָזִ֑ים וְלַחֲצַ֧ר בֵּית־יְהוָ֛ה
הַפְּנִימִ֖ית וּלְאֻלָ֥ם הַבָּֽיִת׃ פ

‎<span id="013">13</span> ‏וַיִּשְׁלַח֙ הַמֶּ֣לֶךְ שְׁלֹמֹ֔ה וַיִּקַּ֥ח
אֶת־חִירָ֖ם מִצֹּֽר׃

‎<span id="014">14</span> ‏בֶּן־אִשָּׁה֩ אַלְמָנָ֨ה ה֜וּא מִמַּטֵּ֣ה
נַפְתָּלִ֗י וְאָבִ֣יו אִישׁ־צֹרִי֮ חֹרֵ֣שׁ נְחֹשֶׁת֒ וַ֠יִּמָּלֵא
אֶת־הַחָכְמָ֤ה וְאֶת־הַתְּבוּנָה֙ וְאֶת־הַדַּ֔עַת לַעֲשׂ֥וֹת
כָּל־מְלָאכָ֖ה בַּנְּחֹ֑שֶׁת וַיָּבוֹא֙ אֶל־הַמֶּ֣לֶךְ שְׁלֹמֹ֔ה
וַיַּ֖עַשׂ אֶת־כָּל־מְלַאכְתּֽוֹ׃

‎<span id="015">15</span> ‏וַיָּ֛צַר אֶת־שְׁנֵ֥י הָעַמּוּדִ֖ים נְחֹ֑שֶׁת
שְׁמֹנֶ֨ה עֶשְׂרֵ֜ה אַמָּ֗ה קוֹמַת֙ הָעַמּ֣וּד הָאֶחָ֔ד וְחוּט֙
שְׁתֵּים־עֶשְׂרֵ֣ה אַמָּ֔ה יָסֹ֖ב אֶת־הָעַמּ֥וּד הַשֵּׁנִֽי׃

‎<span id="016">16</span> ‏וּשְׁתֵּ֨י כֹתָרֹ֜ת עָשָׂ֗ה לָתֵ֛ת
עַל־רָאשֵׁ֥י הָֽעַמּוּדִ֖ים מֻצַ֣ק נְחֹ֑שֶׁת חָמֵ֣שׁ אַמּ֗וֹת קוֹמַת֙
הַכֹּתֶ֣רֶת הָאֶחָ֔ת וְחָמֵ֣שׁ אַמּ֔וֹת קוֹמַ֖ת הַכֹּתֶ֥רֶת הַשֵּׁנִֽית׃

‎<span id="017">17</span> ‏שְׂבָכִ֞ים מַעֲשֵׂ֣ה שְׂבָכָ֗ה גְּדִלִים֙
מַעֲשֵׂ֣ה שַׁרְשְׁר֔וֹת לַכֹּ֣תָרֹ֔ת אֲשֶׁ֖ר עַל־רֹ֣אשׁ הָעַמּוּדִ֑ים
שִׁבְעָה֙ לַכֹּתֶ֣רֶת הָאֶחָ֔ת וְשִׁבְעָ֖ה לַכֹּתֶ֥רֶת הַשֵּׁנִֽית׃

‎<span id="018">18</span> ‏וַיַּ֖עַשׂ אֶת־הָעַמּוּדִ֑ים וּשְׁנֵי֩
טוּרִ֨ים סָבִ֜יב עַל־הַשְּׂבָכָ֣ה הָאֶחָ֗ת לְכַסּ֤וֹת אֶת־הַכֹּֽתָרֹת֙
אֲשֶׁר֙ עַל־רֹ֣אשׁ הָֽרִמֹּנִ֔ים וְכֵ֣ן עָשָׂ֔ה לַכֹּתֶ֖רֶת הַשֵּׁנִֽית׃

‎<span id="019">19</span> ‏וְכֹֽתָרֹ֗ת אֲשֶׁר֙ עַל־רֹ֣אשׁ הָעַמּוּדִ֔ים
מַעֲשֵׂ֖ה שׁוּשַׁ֣ן בָּֽאוּלָ֑ם אַרְבַּ֖ע אַמּֽוֹת׃

‎<span id="020">20</span> ‏וְכֹתָרֹ֗ת עַל־שְׁנֵי֙ הָֽעַמּוּדִ֔ים
גַּם־מִמַּ֙עַל֙ מִלְּעֻמַּ֣ת הַבֶּ֔טֶן אֲשֶׁ֖ר לְעֵ֣בֶר שבכה
הַשְּׂבָכָ֑ה וְהָרִמּוֹנִ֤ים מָאתַ֙יִם֙ טֻרִ֣ים סָבִ֔יב עַ֖ל הַכֹּתֶ֥רֶת
הַשֵּׁנִֽית׃

‎<span id="021">21</span> ‏וַיָּ֙קֶם֙ אֶת־הָֽעַמֻּדִ֔ים לְאֻלָ֖ם
הַֽהֵיכָ֑ל וַיָּ֜קֶם אֶת־הָעַמּ֣וּד הַיְמָנִ֗י וַיִּקְרָ֤א אֶת־שְׁמוֹ֙
יָכִ֔ין וַיָּ֙קֶם֙ אֶת־הָעַמּ֣וּד הַשְּׂמָאלִ֔י וַיִּקְרָ֥א אֶת־שְׁמ֖וֹ
בֹּֽעַז׃

‎<span id="022">22</span> ‏וְעַ֛ל רֹ֥אשׁ הָעַמּוּדִ֖ים מַעֲשֵׂ֣ה
שׁוֹשָׁ֑ן וַתִּתֹּ֖ם מְלֶ֥אכֶת הָעַמּוּדִֽים׃

‎<span id="023">23</span> ‏וַיַּ֥עַשׂ אֶת־הַיָּ֖ם מוּצָ֑ק עֶ֣שֶׂר
בָּ֠אַמָּה מִשְּׂפָת֨וֹ עַד־שְׂפָת֜וֹ עָגֹ֣ל׀ סָבִ֗יב וְחָמֵ֤שׁ
בָּֽאַמָּה֙ קוֹמָת֔וֹ וקוה וְקָו֙ שְׁלֹשִׁ֣ים בָּֽאַמָּ֔ה יָסֹ֥ב אֹת֖וֹ
סָבִֽיב׃

‎<span id="024">24</span> ‏וּפְקָעִים֩ מִתַּ֨חַת לִשְׂפָת֤וֹ׀ סָבִיב֙
סֹבְבִ֣ים אֹת֔וֹ עֶ֚שֶׂר בָּֽאַמָּ֔ה מַקִּפִ֥ים אֶת־הַיָּ֖ם סָבִ֑יב
שְׁנֵ֤י טוּרִים֙ הַפְּקָעִ֔ים יְצֻקִ֖ים בִּיצֻקָתֽוֹ׃

‎<span id="025">25</span> ‏עֹמֵ֞ד עַל־שְׁנֵ֧י עָשָׂ֣ר בָּקָ֗ר שְׁלֹשָׁ֣ה
פֹנִ֣ים׀ צָפ֡וֹנָה וּשְׁלֹשָׁה֩ פֹנִ֨ים׀ יָ֜מָּה וּשְׁלֹשָׁ֣ה׀ פֹּנִ֣ים
נֶ֗גְבָּה וּשְׁלֹשָׁה֙ פֹּנִ֣ים מִזְרָ֔חָה וְהַיָּ֥ם עֲלֵיהֶ֖ם
מִלְמָ֑עְלָה וְכָל־אֲחֹֽרֵיהֶ֖ם בָּֽיְתָה׃

‎<span id="026">26</span> ‏וְעָבְי֣וֹ טֶ֔פַח וּשְׂפָת֛וֹ כְּמַעֲשֵׂ֥ה
שְׂפַת־כּ֖וֹס פֶּ֣רַח שׁוֹשָׁ֑ן אַלְפַּ֥יִם בַּ֖ת יָכִֽיל׃ פ

‎<span id="027">27</span> ‏וַיַּ֧עַשׂ אֶת־הַמְּכֹנ֛וֹת עֶ֖שֶׂר נְחֹ֑שֶׁת
אַרְבַּ֣ע בָּאַמָּ֗ה אֹ֚רֶךְ הַמְּכוֹנָ֣ה הָֽאֶחָ֔ת וְאַרְבַּ֤ע
בָּֽאַמָּה֙ רָחְבָּ֔הּ וְשָׁלֹ֥שׁ בָּאַמָּ֖ה קוֹמָתָֽהּ׃

‎<span id="028">28</span> ‏וְזֶ֛ה מַעֲשֵׂ֥ה הַמְּכוֹנָ֖ה מִסְגְּרֹ֣ת
לָהֶ֑ם וּמִסְגְּרֹ֖ת בֵּ֥ין הַשְׁלַבִּֽים׃

‎<span id="029">29</span> ‏וְעַֽל־הַמִּסְגְּר֞וֹת אֲשֶׁ֣ר׀ בֵּ֣ין
הַשְׁלַבִּ֗ים אֲרָי֤וֹת׀ בָּקָר֙ וּכְרוּבִ֔ים וְעַל־הַשְׁלַבִּ֖ים כֵּ֣ן
מִמָּ֑עַל וּמִתַּ֙חַת֙ לַאֲרָי֣וֹת וְלַבָּקָ֔ר לֹי֖וֹת מַעֲשֵׂ֥ה
מוֹרָֽד׃

‎<span id="030">30</span> ‏וְאַרְבָּעָה֩ אוֹפַנֵּ֨י נְחֹ֜שֶׁת
לַמְּכוֹנָ֤ה הָֽאַחַת֙ וְסַרְנֵ֣י נְחֹ֔שֶׁת וְאַרְבָּעָ֥ה פַעֲמֹתָ֖יו
כְּתֵפֹ֣ת לָהֶ֑ם מִתַּ֤חַת לַכִּיֹּר֙ הַכְּתֵפֹ֣ת יְצֻק֔וֹת מֵעֵ֥בֶר
אִ֖ישׁ לֹיֽוֹת׃

‎<span id="031">31</span> ‏וּ֠פִיהוּ מִבֵּ֨ית לַכֹּתֶ֤רֶת וָמַ֙עְלָה֙
בָּֽאַמָּ֔ה וּפִ֙יהָ֙ עָגֹ֣ל מַעֲשֵׂה־כֵ֔ן אַמָּ֖ה וַחֲצִ֣י הָֽאַמָּ֑ה
וְגַם־עַל־פִּ֙יהָ֙ מִקְלָע֔וֹת וּמִסְגְּרֹתֵיהֶ֥ם מְרֻבָּע֖וֹת לֹ֥א
עֲגֻלּֽוֹת׃

‎<span id="032">32</span> ‏וְאַרְבַּ֣עַת הָאֽוֹפַנִּ֗ים לְמִתַּ֙חַת֙
לַֽמִּסְגְּר֔וֹת וִיד֥וֹת הָאֽוֹפַנִּ֖ים בַּמְּכוֹנָ֑ה וְקוֹמַת֙
הָאוֹפַ֣ן הָאֶחָ֔ד אַמָּ֖ה וַחֲצִ֥י הָאַמָּֽה׃

‎<span id="033">33</span> ‏וּמַֽעֲשֵׂה֙ הָא֣וֹפַנִּ֔ים כְּמַעֲשֵׂ֖ה
אוֹפַ֣ן הַמֶּרְכָּבָ֑ה יְדוֹתָ֣ם וְגַבֵּיהֶ֗ם וְחִשֻּׁקֵיהֶ֛ם
וְחִשֻּׁרֵיהֶ֖ם הַכֹּ֥ל מוּצָֽק׃

‎<span id="034">34</span> ‏וְאַרְבַּ֣ע כְּתֵפ֔וֹת אֶ֚ל אַרְבַּ֣ע
פִּנּ֔וֹת הַמְּכֹנָ֖ה הָֽאֶחָ֑ת מִן־הַמְּכֹנָ֖ה כְּתֵפֶֽיהָ׃

‎<span id="035">35</span> ‏וּבְרֹ֣אשׁ הַמְּכוֹנָ֗ה חֲצִ֧י הָאַמָּ֛ה
קוֹמָ֖ה עָגֹ֣ל׀ סָבִ֑יב וְעַ֨ל רֹ֤אשׁ הַמְּכֹנָה֙ יְדֹתֶ֔יהָ
וּמִסְגְּרֹתֶ֖יהָ מִמֶּֽנָּה׃

‎<span id="036">36</span> ‏וַיְפַתַּ֤ח עַל־הַלֻּחֹת֙ יְדֹתֶ֔יהָ וְעַל֙
ומסגרתיה מִסְגְּרֹתֶ֔יהָ כְּרוּבִ֖ים אֲרָי֣וֹת וְתִמֹרֹ֑ת
כְּמַֽעַר־אִ֥ישׁ וְלֹי֖וֹת סָבִֽיב׃

‎<span id="037">37</span> ‏כָּזֹ֣את עָשָׂ֔ה אֵ֖ת עֶ֣שֶׂר הַמְּכֹנ֑וֹת
מוּצָ֨ק אֶחָ֜ד מִדָּ֥ה אַחַ֛ת קֶ֥צֶב אֶחָ֖ד לְכֻלָּֽהְנָה׃ ס

‎<span id="038">38</span> ‏וַיַּ֛עַשׂ עֲשָׂרָ֥ה כִיֹּר֖וֹת נְחֹ֑שֶׁת
אַרְבָּעִ֨ים בַּ֜ת יָכִ֣יל׀ הַכִּיּ֣וֹר הָאֶחָ֗ד אַרְבַּ֤ע בָּֽאַמָּה֙
הַכִּיּ֣וֹר הָאֶחָ֔ד כִּיּ֤וֹר אֶחָד֙ עַל־הַמְּכוֹנָ֣ה הָאַחַ֔ת
לְעֶ֖שֶׂר הַמְּכֹנֽוֹת׃

‎<span id="039">39</span> ‏וַיִּתֵּן֙ אֶת־הַמְּכֹנ֔וֹת חָמֵ֞שׁ
עַל־כֶּ֤תֶף הַבַּ֙יִת֙ מִיָּמִ֔ין וְחָמֵ֛שׁ עַל־כֶּ֥תֶף הַבַּ֖יִת
מִשְּׂמֹאל֑וֹ וְאֶת־הַיָּ֗ם נָתַ֞ן מִכֶּ֨תֶף הַבַּ֧יִת הַיְמָנִ֛ית
קֵ֖דְמָה מִמּ֥וּל נֶֽגֶב׃ ס

‎<span id="040">40</span> ‏וַיַּ֣עַשׂ חִיר֔וֹם אֶת־הַ֨כִּיֹּר֔וֹת
וְאֶת־הַיָּעִ֖ים וְאֶת־הַמִּזְרָק֑וֹת וַיְכַ֣ל חִירָ֗ם לַֽעֲשׂוֹת֙
אֶת־כָּל־הַמְּלָאכָ֔ה אֲשֶׁ֥ר עָשָׂ֛ה לַמֶּ֥לֶךְ שְׁלֹמֹ֖ה בֵּ֥ית
יְהוָֽה׃

‎<span id="041">41</span> ‏עַמֻּדִ֣ים שְׁנַ֔יִם וְגֻלֹּ֧ת הַכֹּתָרֹ֛ת
אֲשֶׁר־עַל־רֹ֥אשׁ הָֽעַמֻּדִ֖ים שְׁתָּ֑יִם וְהַשְּׂבָכ֣וֹת שְׁתַּ֔יִם
לְכַסּ֗וֹת אֶת־שְׁתֵּי֙ גֻּלֹּ֣ת הַכֹּֽתָרֹ֔ת אֲשֶׁ֖ר עַל־רֹ֥אשׁ
הָעַמּוּדִֽים׃

‎<span id="042">42</span> ‏וְאֶת־הָרִמֹּנִ֛ים אַרְבַּ֥ע מֵא֖וֹת
לִשְׁתֵּ֣י הַשְּׂבָכ֑וֹת שְׁנֵֽי־טוּרִ֤ים רִמֹּנִים֙ לַשְּׂבָכָ֣ה
הָֽאֶחָ֔ת לְכַסּ֗וֹת אֶת־שְׁתֵּי֙ גֻּלֹּ֣ת הַכֹּֽתָרֹ֔ת אֲשֶׁ֖ר
עַל־פְּנֵ֥י הָעַמּוּדִֽים׃

‎<span id="043">43</span> ‏וְאֶת־הַמְּכֹנ֖וֹת עָ֑שֶׂר וְאֶת־הַכִּיֹּרֹ֥ת
עֲשָׂרָ֖ה עַל־הַמְּכֹנֽוֹת׃

‎<span id="044">44</span> ‏וְאֶת־הַיָּ֖ם הָאֶחָ֑ד וְאֶת־הַבָּקָ֥ר
שְׁנֵים־עָשָׂ֖ר תַּ֥חַת הַיָּֽם׃

‎<span id="045">45</span> ‏וְאֶת־הַסִּיר֨וֹת וְאֶת־הַיָּעִ֜ים
וְאֶת־הַמִּזְרָק֗וֹת וְאֵת֙ כָּל־הַכֵּלִ֣ים האהל הָאֵ֔לֶּה<sup>a</sup>
אֲשֶׁ֨ר עָשָׂ֥ה חִירָ֛ם לַמֶּ֥לֶךְ שְׁלֹמֹ֖ה בֵּ֣ית יְהוָ֑ה נְחֹ֖שֶׁת
מְמֹרָֽט׃

‎<span id="046">46</span> ‏בְּכִכַּ֤ר הַיַּרְדֵּן֙ יְצָקָ֣ם הַמֶּ֔לֶךְ
בְּמַעֲבֵ֖ה הָאֲדָמָ֑ה בֵּ֥ין סֻכּ֖וֹת וּבֵ֥ין צָרְתָֽן׃

‎<span id="047">47</span> ‏וַיַּנַּ֤ח שְׁלֹמֹה֙ אֶת־כָּל־הַכֵּלִ֔ים
מֵרֹ֖ב מְאֹ֣ד מְאֹ֑ד לֹ֥א נֶחְקַ֖ר מִשְׁקַ֥ל הַנְּחֹֽשֶׁת׃

‎<span id="048">48</span> ‏וַיַּ֣עַשׂ שְׁלֹמֹ֔ה אֵ֚ת כָּל־הַכֵּלִ֔ים
אֲשֶׁ֖ר בֵּ֣ית יְהוָ֑ה אֵ֚ת מִזְבַּ֣ח הַזָּהָ֔ב וְאֶת־הַשֻּׁלְחָ֗ן
אֲשֶׁ֥ר עָלָ֛יו לֶ֥חֶם הַפָּנִ֖ים זָהָֽב׃

‎<span id="049">49</span> ‏וְאֶת־הַ֠מְּנֹרוֹת חָמֵ֨שׁ מִיָּמִ֜ין
וְחָמֵ֧שׁ מִשְּׂמֹ֛אול לִפְנֵ֥י הַדְּבִ֖יר זָהָ֣ב סָג֑וּר וְהַפֶּ֧רַח
וְהַנֵּרֹ֛ת וְהַמֶּלְקַחַ֖יִם זָהָֽב׃

‎<span id="050">50</span> ‏וְ֠הַסִּפּוֹת וְהַֽמְזַמְּר֧וֹת
וְהַמִּזְרָק֛וֹת וְהַכַּפּ֥וֹת וְהַמַּחְתּ֖וֹת זָהָ֣ב סָג֑וּר
וְהַפֹּת֡וֹת לְדַלְתוֹת֩ הַבַּ֨יִת הַפְּנִימִ֜י לְקֹ֣דֶשׁ הַקֳּדָשִׁ֗ים
לְדַלְתֵ֥י הַבַּ֛יִת לַהֵיכָ֖ל זָהָֽב׃ פ

‎<span id="051">51</span> ‏וַתִּשְׁלַם֙ כָּל־הַמְּלָאכָ֔ה אֲשֶׁ֥ר
עָשָׂ֛ה הַמֶּ֥לֶךְ שְׁלֹמֹ֖ה בֵּ֣ית יְהוָ֑ה וַיָּבֵ֨א שְׁלֹמֹ֜ה
אֶת־קָדְשֵׁ֣י׀ דָּוִ֣ד אָבִ֗יו אֶת־הַכֶּ֤סֶף וְאֶת־הַזָּהָב֙
וְאֶת־הַכֵּלִ֔ים נָתַ֕ן בְּאֹצְר֖וֹת בֵּ֥ית יְהוָֽה׃ פ

1 wə’eṯ-bêṯwō bānâ šəlōmōh šəlōš ‘eśərēh šānâ wayəḵal ’eṯ-kāl-bêṯwō:

2 wayyiḇen ’eṯ-bêṯ\| y<sup>a</sup>‘ar halləḇānwōn mē’â ’ammâ ’ārəkwō
w<sup>a</sup>ḥămiššîm ’ammâ rāḥəbwō ûšəlōšîm ’ammâ qwōmāṯwō ‘al ’arəbā‘â
ṭûrê ‘ammûḏê ’ărāzîm ûḵəruṯwōṯ ’ărāzîm ‘al-hā‘ammûḏîm:

3 wəsāfun bā’erez mimm<sup>a</sup>‘al ‘al-haṣṣəlā‘ōṯ ’ăšer
‘al-hā‘ammûḏîm ’arəbā‘îm w<sup>a</sup>ḥămiššâ ḥămiššâ ‘āśār haṭṭûr:

4 ûšəqufîm šəlōšâ ṭûrîm ûmeḥĕzâ ’el-meḥĕzâ šālōš pə‘āmîm:

5 wəḵāl-hapəṯāḥîm wəhamməzûzwōṯ rəḇu‘îm šāqef ûmûl meḥĕzâ ’el-meḥĕzâ
šālōš pə‘āmîm:

6 wə’ēṯ ’ûlām hā‘ammûḏîm ‘āśâ ḥămiššîm ’ammâ ’ārəkwō ûšəlōšîm ’ammâ
rāḥəbwō wə’ûlām ‘al-pənêhem wə‘ammuḏîm wə‘āḇ ‘al-pənêhem:

7 wə’ûlām hakissē’ ’ăšer yišəpāṭ-šām ’ulām hammišəpāṭ ‘āśâ wəsāfûn
bā’erez mēhaqqarəq<sup>a</sup>‘ ‘aḏ-haqqarəqā‘:

8 ûḇêṯwō ’ăšer-yēšeḇ šām ḥāṣēr hā’<sup>a</sup>ḥereṯ mibêṯ lā’ûlām
kamm<sup>a</sup>‘ăśeh hazzeh hāyâ ûḇayiṯ y<sup>a</sup>‘ăśeh
ləḇaṯ-parə‘ōh ’ăšer lāq<sup>a</sup>ḥ šəlōmōh kā’ûlām hazzeh:

9 kāl-’ēlleh ’ăḇānîm yəqārōṯ kəmidōṯ gāzîṯ məḡōrārwōṯ bamməḡērâ mibayiṯ
ûmiḥûṣ ûmimmassāḏ ‘aḏ-haṭṭəfāḥwōṯ ûmiḥûṣ ‘aḏ-heḥāṣēr hagəḏwōlâ:

10 ûməyussāḏ ’ăḇānîm yəqārwōṯ ’ăḇānîm gəḏōlwōṯ ’aḇənê ‘eśer ’ammwōṯ
wə’aḇənê šəmōneh ’ammwōṯ:

11 ûmiləm<sup>a</sup>‘əlâ ’ăḇānîm yəqārwōṯ kəmidwōṯ gāzîṯ wā’ārez:

12 wəḥāṣēr hagəḏwōlâ sāḇîḇ šəlōšâ ṭûrîm gāzîṯ wəṭûr kəruṯōṯ ’ărāzîm
wəl<sup>a</sup>ḥăṣar bêṯ-yəhwâ hapənîmîṯ ûlə’ulām habāyiṯ: f

13 wayyišəl<sup>a</sup>ḥ hammeleḵə šəlōmōh wayyiqq<sup>a</sup>ḥ
’eṯ-ḥîrām miṣṣōr:

14 ben-’iššâ ’aləmānâ hû’ mimmaṭṭēh nafətālî wə’āḇîw ’îš-ṣōrî ḥōrēš
nəḥōšeṯ wayyimmālē’ ’eṯ-h<sup>a</sup>ḥāḵəmâ wə’eṯ-hatəḇûnâ
wə’eṯ-had<sup>a</sup>‘aṯ l<sup>a</sup>‘ăśwōṯ kāl-məlā’ḵâ bannəḥōšeṯ
wayyāḇwō’ ’el-hammeleḵə šəlōmōh wayy<sup>a</sup>‘aś ’eṯ-kāl-məla’ḵətwō:

15 wayyāṣar ’eṯ-šənê hā‘ammûḏîm nəḥōšeṯ šəmōneh ‘eśərēh ’ammâ qwōmaṯ
hā‘ammûḏ hā’eḥāḏ wəḥûṭ šətêm-‘eśərēh ’ammâ yāsōḇ ’eṯ-hā‘ammûḏ haššēnî:

16 ûšətê ḵōṯārōṯ ‘āśâ lāṯēṯ ‘al-rā’šê hā‘ammûḏîm muṣaq nəḥōšeṯ ḥāmēš
’ammwōṯ qwōmaṯ hakōṯereṯ hā’eḥāṯ wəḥāmēš ’ammwōṯ qwōmaṯ hakōṯereṯ
haššēnîṯ:

17 śəḇāḵîm m<sup>a</sup>‘ăśēh śəḇāḵâ gəḏilîm m<sup>a</sup>‘ăśēh
šarəšərwōṯ lakōṯārōṯ ’ăšer ‘al-rō’š hā‘ammûḏîm šiḇə‘â lakōṯereṯ hā’eḥāṯ
wəšiḇə‘â lakōṯereṯ haššēnîṯ:

18 wayy<sup>a</sup>‘aś ’eṯ-hā‘ammûḏîm ûšənê ṭûrîm sāḇîḇ ‘al-haśśəḇāḵâ
hā’eḥāṯ ləḵasswōṯ ’eṯ-hakōṯārōṯ ’ăšer ‘al-rō’š hārimmōnîm wəḵēn ‘āśâ
lakōṯereṯ haššēnîṯ:

19 wəḵōṯārōṯ ’ăšer ‘al-rō’š hā‘ammûḏîm m<sup>a</sup>‘ăśēh šûšan bā’ûlām
’arəb<sup>a</sup>‘ ’ammwōṯ:

20 wəḵōṯārōṯ ‘al-šənê hā‘ammûḏîm gam-mimm<sup>a</sup>‘al millə‘ummaṯ
habeṭen ’ăšer lə‘ēḇer śəḇāḵâ haśśəḇāḵâ wəhārimmwōnîm mā’ṯayim ṭurîm
sāḇîḇ ‘al hakōṯereṯ haššēnîṯ:

21 wayyāqem ’eṯ-hā‘ammuḏîm lə’ulām hahêḵāl wayyāqem ’eṯ-hā‘ammûḏ
hayəmānî wayyiqərā’ ’eṯ-šəmwō yāḵîn wayyāqem ’eṯ-hā‘ammûḏ haśśəmā’lî
wayyiqərā’ ’eṯ-šəmwō bō‘az:

22 wə‘al rō’š hā‘ammûḏîm m<sup>a</sup>‘ăśēh šwōšān watitōm məle’ḵeṯ
hā‘ammûḏîm:

23 wayy<sup>a</sup>‘aś ’eṯ-hayyām mûṣāq ‘eśer bā’ammâ miśśəfāṯwō
‘aḏ-śəfāṯwō ‘āḡōl\| sāḇîḇ wəḥāmēš bā’ammâ qwōmāṯwō ûqəwēh wəqāw šəlōšîm
bā’ammâ yāsōḇ ’ōṯwō sāḇîḇ:

24 ûfəqā‘îm mit<sup>a</sup>ḥaṯ liśəfāṯwō\| sāḇîḇ sōḇəḇîm ’ōṯwō ‘eśer
bā’ammâ maqqifîm ’eṯ-hayyām sāḇîḇ šənê ṭûrîm hapəqā‘îm yəṣuqîm
bîṣuqāṯwō:

25 ‘ōmēḏ ‘al-šənê ‘āśār bāqār šəlōšâ fōnîm\| ṣāfwōnâ ûšəlōšâ fōnîm\|
yāmmâ ûšəlōšâ\| pōnîm neḡəbâ ûšəlōšâ pōnîm mizərāḥâ wəhayyām ‘ălêhem
miləmā‘əlâ wəḵāl-’ăḥōrêhem bāyəṯâ:

26 wə‘āḇəywō ṭef<sup>a</sup>ḥ ûśəfāṯwō kəm<sup>a</sup>‘ăśēh śəfaṯ-kwōs
per<sup>a</sup>ḥ šwōšān ’aləpayim baṯ yāḵîl: f

27 wayy<sup>a</sup>‘aś ’eṯ-hamməḵōnwōṯ ‘eśer nəḥōšeṯ ’arəb<sup>a</sup>‘
bā’ammâ ’ōreḵə hamməḵwōnâ hā’eḥāṯ wə’arəb<sup>a</sup>‘ bā’ammâ rāḥəbāh
wəšālōš bā’ammâ qwōmāṯāh:

28 wəzeh m<sup>a</sup>‘ăśēh hamməḵwōnâ misəgərōṯ lâem ûmisəgərōṯ bên
hašəlabîm:

29 wə‘al-hammisəgərwōṯ ’ăšer\| bên hašəlabîm ’ărāywōṯ\| bāqār ûḵərûḇîm
wə‘al-hašəlabîm kēn mimmā‘al ûmit<sup>a</sup>ḥaṯ la’ărāywōṯ wəlabāqār
lōywōṯ m<sup>a</sup>‘ăśēh mwōrāḏ:

30 wə’arəbā‘â ’wōfannê nəḥōšeṯ lamməḵwōnâ hā’<sup>a</sup>ḥaṯ wəsarənê
nəḥōšeṯ wə’arəbā‘â f<sup>a</sup>‘ămōṯāyw kəṯēfōṯ lâem mit<sup>a</sup>ḥaṯ
lakîyōr hakəṯēfōṯ yəṣuqwōṯ mē‘ēḇer ’îš lōywōṯ:

31 ûfîhû mibêṯ lakōṯereṯ wām<sup>a</sup>‘əlâ bā’ammâ ûfîhā ‘āḡōl
m<sup>a</sup>‘ăśēh-ḵēn ’ammâ w<sup>a</sup>ḥăṣî hā’ammâ wəḡam-‘al-pîhā
miqəlā‘wōṯ ûmisəgərōṯêhem mərubā‘wōṯ lō’ ‘ăḡullwōṯ:

32 wə’arəb<sup>a</sup>‘aṯ hā’wōfannîm ləmit<sup>a</sup>ḥaṯ lammisəgərwōṯ
wîḏwōṯ hā’wōfannîm bamməḵwōnâ wəqwōmaṯ hā’wōfan hā’eḥāḏ ’ammâ
w<sup>a</sup>ḥăṣî hā’ammâ:

33 ûm<sup>a</sup>‘ăśēh hā’wōfannîm kəm<sup>a</sup>‘ăśēh ’wōfan
hammerəkāḇâ yəḏwōṯām wəḡabêhem wəḥiššuqêhem wəḥiššurêhem hakōl mûṣāq:

34 wə’arəb<sup>a</sup>‘ kəṯēfwōṯ ’el ’arəb<sup>a</sup>‘ pinnwōṯ
hamməḵōnâ hā’eḥāṯ min-hamməḵōnâ kəṯēfeyhā:

35 ûḇərō’š hamməḵwōnâ ḥăṣî hā’ammâ qwōmâ ‘āḡōl\| sāḇîḇ wə‘al rō’š
hamməḵōnâ yəḏōṯeyhā ûmisəgərōṯeyhā mimmennâ:

36 wayəfat<sup>a</sup>ḥ ‘al-halluḥōṯ yəḏōṯeyhā wə‘al ûmisəgərōṯeyhā
misəgərōṯeyhā kərûḇîm ’ărāywōṯ wəṯimōrōṯ kəm<sup>a</sup>‘ar-’îš wəlōywōṯ
sāḇîḇ:

37 kāzō’ṯ ‘āśâ ’ēṯ ‘eśer hamməḵōnwōṯ mûṣāq ’eḥāḏ midâ ’<sup>a</sup>ḥaṯ
qeṣeḇ ’eḥāḏ ləḵullâənâ: s

38 wayy<sup>a</sup>‘aś ‘ăśārâ ḵîyōrwōṯ nəḥōšeṯ ’arəbā‘îm baṯ yāḵîl\|
hakîywōr hā’eḥāḏ ’arəb<sup>a</sup>‘ bā’ammâ hakîywōr hā’eḥāḏ kîywōr
’eḥāḏ ‘al-hamməḵwōnâ hā’<sup>a</sup>ḥaṯ lə‘eśer hamməḵōnwōṯ:

39 wayyitēn ’eṯ-hamməḵōnwōṯ ḥāmēš ‘al-keṯef habayiṯ mîyāmîn wəḥāmēš
‘al-keṯef habayiṯ miśśəmō’lwō wə’eṯ-hayyām nāṯan mikeṯef habayiṯ
hayəmānîṯ qēḏəmâ mimmûl neḡeḇ: s

40 wayy<sup>a</sup>‘aś ḥîrwōm ’eṯ-hakîyōrwōṯ wə’eṯ-hayyā‘îm
wə’eṯ-hammizərāqwōṯ wayəḵal ḥîrām l<sup>a</sup>‘ăśwōṯ ’eṯ-kāl-hamməlā’ḵâ
’ăšer ‘āśâ lammeleḵə šəlōmōh bêṯ yəhwâ:

41 ‘ammuḏîm šənayim wəḡullōṯ hakōṯārōṯ ’ăšer-‘al-rō’š hā‘ammuḏîm šətāyim
wəhaśśəḇāḵwōṯ šətayim ləḵasswōṯ ’eṯ-šətê gullōṯ hakōṯārōṯ ’ăšer ‘al-rō’š
hā‘ammûḏîm:

42 wə’eṯ-hārimmōnîm ’arəb<sup>a</sup>‘ mē’wōṯ lišətê haśśəḇāḵwōṯ
šənê-ṭûrîm rimmōnîm laśśəḇāḵâ hā’eḥāṯ ləḵasswōṯ ’eṯ-šətê gullōṯ
hakōṯārōṯ ’ăšer ‘al-pənê hā‘ammûḏîm:

43 wə’eṯ-hamməḵōnwōṯ ‘āśer wə’eṯ-hakîyōrōṯ ‘ăśārâ ‘al-hamməḵōnwōṯ:

44 wə’eṯ-hayyām hā’eḥāḏ wə’eṯ-habāqār šənêm-‘āśār t<sup>a</sup>ḥaṯ
hayyām:

45 wə’eṯ-hassîrwōṯ wə’eṯ-hayyā‘îm wə’eṯ-hammizərāqwōṯ wə’ēṯ kāl-hakēlîm
hā’ōhel hā’ēlleh<sup>a</sup> ’ăšer ‘āśâ ḥîrām lammeleḵə šəlōmōh bêṯ
yəhwâ nəḥōšeṯ məmōrāṭ:

46 bəḵikar hayyarədēn yəṣāqām hammeleḵə bəm<sup>a</sup>‘ăḇēh hā’ăḏāmâ
bên sukwōṯ ûḇên ṣārəṯān:

47 wayyann<sup>a</sup>ḥ šəlōmōh ’eṯ-kāl-hakēlîm mērōḇ mə’ōḏ mə’ōḏ lō’
neḥəqar mišəqal hannəḥōšeṯ:

48 wayy<sup>a</sup>‘aś šəlōmōh ’ēṯ kāl-hakēlîm ’ăšer bêṯ yəhwâ ’ēṯ
mizəb<sup>a</sup>ḥ hazzâāḇ wə’eṯ-haššuləḥān ’ăšer ‘ālāyw leḥem hapānîm
zâāḇ:

49 wə’eṯ-hammənōrwōṯ ḥāmēš mîyāmîn wəḥāmēš miśśəmō’wl lifənê hadəḇîr
zâāḇ sāḡûr wəhaper<sup>a</sup>ḥ wəhannērōṯ wəhammeləq<sup>a</sup>ḥayim
zâāḇ:

50 wəhassipwōṯ wəhaməzammərwōṯ wəhammizərāqwōṯ wəhakapwōṯ
wəhamm<sup>a</sup>ḥətwōṯ zâāḇ sāḡûr wəhapōṯwōṯ ləḏaləṯwōṯ habayiṯ
hapənîmî ləqōḏeš haqqŏḏāšîm ləḏaləṯê habayiṯ lahêḵāl zâāḇ: f

51 watišəlam kāl-hamməlā’ḵâ ’ăšer ‘āśâ hammeleḵə šəlōmōh bêṯ yəhwâ
wayyāḇē’ šəlōmōh ’eṯ-qāḏəšê\| dāwiḏ ’āḇîw ’eṯ-hakesef wə’eṯ-hazzâāḇ
wə’eṯ-hakēlîm nāṯan bə’ōṣərwōṯ bêṯ yəhwâ: f

------------------------------------------------------------------------

[Next: 1 Kings (1 Melakhim) Chapter 8](kg1008.md)
