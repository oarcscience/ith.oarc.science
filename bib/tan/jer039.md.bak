[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jer039)  [KJV](../kjv/jer039)  [Sep](../sep/jer039.md) 
[Vul](../vul/jer039.md)   
  
[Jeremiah (Yermiyah) Index](jer.md)  
  [Previous](jer038)  [Next](jer040.md) 

------------------------------------------------------------------------

### Tanach (Hebrew): Jeremiah (Yermiyah) Chapter 39

‎<span id="001">1</span> ‏בַּשָּׁנָ֣ה הַ֠תְּשִׁעִית לְצִדְקִיָּ֨הוּ
מֶלֶךְ־יְהוּדָ֜ה בַּחֹ֣דֶשׁ הָעֲשִׂרִ֗י בָּ֠א נְבוּכַדְרֶאצַּ֨ר
מֶֽלֶךְ־בָּבֶ֤ל וְכָל־חֵילוֹ֙ אֶל־יְר֣וּשָׁלִַ֔ם וַיָּצֻ֖רוּ עָלֶֽיהָ׃ ס

‎<span id="002">2</span> ‏בְּעַשְׁתֵּֽי־עֶשְׂרֵ֤ה שָׁנָה֙
לְצִדְקִיָּ֔הוּ בַּחֹ֥דֶשׁ הָרְבִיעִ֖י בְּתִשְׁעָ֣ה לַחֹ֑דֶשׁ הָבְקְעָ֖ה
הָעִֽיר׃

‎<span id="003">3</span> ‏וַיָּבֹ֗אוּ כֹּ֚ל שָׂרֵ֣י מֶֽלֶךְ־בָּבֶ֔ל
וַיֵּשְׁב֖וּ בְּשַׁ֣עַר הַתָּ֑וֶךְ נֵרְגַ֣ל שַׂר־אֶ֠צֶר סַֽמְגַּר־נְב֞וּ
שַׂר־סְכִ֣ים רַב־סָרִ֗יס נֵרְגַ֤ל שַׂר־אֶ֙צֶר֙ רַב־מָ֔ג וְכָל־שְׁאֵרִ֔ית
שָׂרֵ֖י מֶ֥לֶךְ בָּבֶֽל׃

‎<span id="004">4</span> ‏וַיְהִ֡י כַּאֲשֶׁ֣ר רָ֠אָם צִדְקִיָּ֨הוּ
מֶֽלֶךְ־יְהוּדָ֜ה וְכֹ֣ל׀ אַנְשֵׁ֣י הַמִּלְחָמָ֗ה וַֽ֠יִּבְרְחוּ
וַיֵּצְא֨וּ לַ֤יְלָה מִן־הָעִיר֙ דֶּ֚רֶךְ גַּ֣ן הַמֶּ֔לֶךְ בְּשַׁ֖עַר
בֵּ֣ין הַחֹמֹתָ֑יִם וַיֵּצֵ֖א דֶּ֥רֶךְ הָעֲרָבָֽה׃

‎<span id="005">5</span> ‏וַיִּרְדְּפ֨וּ חֵיל־כַּשְׂדִּ֜ים אַחֲרֵיהֶ֗ם
וַיַּשִּׂ֣גוּ אֶת־צִדְקִיָּהוּ֮ בְּעַֽרְב֣וֹת יְרֵחוֹ֒ וַיִּקְח֣וּ
אֹת֗וֹ וַֽ֠יַּעֲלֻהוּ אֶל־נְבוּכַדְרֶאצַּ֧ר מֶֽלֶךְ־בָּבֶ֛ל רִבְלָ֖תָה
בְּאֶ֣רֶץ חֲמָ֑ת וַיְדַבֵּ֥ר אִתּ֖וֹ מִשְׁפָּטִֽים׃

‎<span id="006">6</span> ‏וַיִּשְׁחַט֩ מֶ֨לֶךְ בָּבֶ֜ל אֶת־בְּנֵ֧י
צִדְקִיָּ֛הוּ בְּרִבְלָ֖ה לְעֵינָ֑יו וְאֵת֙ כָּל־חֹרֵ֣י יְהוּדָ֔ה
שָׁחַ֖ט מֶ֥לֶךְ בָּבֶֽל׃

‎<span id="007">7</span> ‏וְאֶת־עֵינֵ֥י צִדְקִיָּ֖הוּ עִוֵּ֑ר
וַיַּאַסְרֵ֙הוּ֙ בַּֽנְחֻשְׁתַּ֔יִם לָבִ֥יא אֹת֖וֹ בָּבֶֽלָה׃

‎<span id="008">8</span> ‏וְאֶת־בֵּ֤ית הַמֶּ֙לֶךְ֙ וְאֶת־בֵּ֣ית הָעָ֔ם
שָׂרְפ֥וּ הַכַּשְׂדִּ֖ים בָּאֵ֑שׁ וְאֶת־חֹמ֥וֹת יְרוּשָׁלִַ֖ם נָתָֽצוּ׃

‎<span id="009">9</span> ‏וְאֵת֩ יֶ֨תֶר הָעָ֜ם הַנִּשְׁאָרִ֣ים בָּעִ֗יר
וְאֶת־הַנֹּֽפְלִים֙ אֲשֶׁ֣ר נָפְל֣וּ עָלָ֔יו וְאֵ֛ת יֶ֥תֶר הָעָ֖ם
הַנִּשְׁאָרִ֑ים הֶגְלָ֛ה נְבֽוּזַר־אֲדָ֥ן<sup>1</sup> רַב־טַבָּחִ֖ים
בָּבֶֽל׃

‎<span id="010">10</span> ‏וּמִן־הָעָ֣ם הַדַּלִּ֗ים אֲשֶׁ֤ר אֵין־לָהֶם֙
מְא֔וּמָה הִשְׁאִ֛יר נְבוּזַרְאֲדָ֥ן רַב־טַבָּחִ֖ים בְּאֶ֣רֶץ יְהוּדָ֑ה
וַיִּתֵּ֥ן לָהֶ֛ם כְּרָמִ֥ים וִֽיגֵבִ֖ים בַּיּ֥וֹם הַהֽוּא׃

‎<span id="011">11</span> ‏וַיְצַ֛ו נְבוּכַדְרֶאצַּ֥ר מֶֽלֶךְ־בָּבֶ֖ל
עַֽל־יִרְמְיָ֑הוּ בְּיַ֛ד נְבוּזַרְאֲדָ֥ן רַב־טַבָּחִ֖ים לֵאמֹֽר׃

‎<span id="012">12</span> ‏קָחֶ֗נּוּ וְעֵינֶ֙יךָ֙ שִׂ֣ים עָלָ֔יו
וְאַל־תַּ֥עַשׂ ל֖וֹ מְא֣וּמָה רָּ֑ע כִּ֗י אם כַּֽאֲשֶׁר֙ יְדַבֵּ֣ר
אֵלֶ֔יךָ כֵּ֖ן עֲשֵׂ֥ה עִמּֽוֹ׃

‎<span id="013">13</span> ‏וַיִּשְׁלַ֞ח נְבֽוּזַרְאֲדָ֣ן רַב־טַבָּחִ֗ים
וּנְבֽוּשַׁזְבָּן֙<sup>6</sup> רַב־סָרִ֔יס וְנֵרְגַ֥ל שַׂר־אֶ֖צֶר
רַב־מָ֑ג וְכֹ֖ל רַבֵּ֥י מֶֽלֶךְ־בָּבֶֽל׃

‎<span id="014">14</span> ‏וַיִּשְׁלְחוּ֩ וַיִּקְח֨וּ אֶֽת־יִרְמְיָ֜הוּ
מֵחֲצַ֣ר הַמַּטָּרָ֗ה וַיִּתְּנ֤וּ אֹתוֹ֙ אֶל־גְּדַלְיָ֙הוּ֙
בֶּן־אֲחִיקָ֣ם בֶּן־שָׁפָ֔ן לְהוֹצִאֵ֖הוּ אֶל־הַבָּ֑יִת וַיֵּ֖שֶׁב
בְּת֥וֹךְ הָעָֽם׃ ס

‎<span id="015">15</span> ‏וְאֶֽל־יִרְמְיָ֖הוּ הָיָ֣ה דְבַר־יְהוָ֑ה
בִּֽהְיֹת֣וֹ עָצ֔וּר בַּחֲצַ֥ר הַמַּטָּרָ֖ה לֵאמֹֽר׃

‎<span id="016">16</span> ‏הָל֣וֹךְ וְאָמַרְתָּ֡
לְעֶבֶד־מֶ֨לֶךְ<sup>3</sup> הַכּוּשִׁ֜י לֵאמֹ֗ר כֹּֽה־אָמַ֞ר יְהוָ֤ה
צְבָאוֹת֙ אֱלֹהֵ֣י יִשְׂרָאֵ֔ל הִנְנִי֩ מבי מֵבִ֨יא אֶת־דְּבָרַ֜י
אֶל־הָעִ֥יר הַזֹּ֛את לְרָעָ֖ה וְלֹ֣א לְטוֹבָ֑ה וְהָי֥וּ לְפָנֶ֖יךָ
בַּיּ֥וֹם הַהֽוּא׃

‎<span id="017">17</span> ‏וְהִצַּלְתִּ֥יךָ בַיּוֹם־הַה֖וּא
נְאֻם־יְהוָ֑ה וְלֹ֤א תִנָּתֵן֙ בְּיַ֣ד הָֽאֲנָשִׁ֔ים אֲשֶׁר־אַתָּ֥ה
יָג֖וֹר מִפְּנֵיהֶֽם׃

‎<span id="018">18</span> ‏כִּ֤י מַלֵּט֙ אֲמַלֶּטְךָ֔ וּבַחֶ֖רֶב לֹ֣א
תִפֹּ֑ל וְהָיְתָ֨ה לְךָ֤ נַפְשְׁךָ֙ לְשָׁלָ֔ל כִּֽי־בָטַ֥חְתָּ בִּ֖י
נְאֻם־יְהוָֽה׃ ס

1 baššānâ hatəši‘îṯ ləṣiḏəqîyâû meleḵə-yəhûḏâ b<sup>a</sup>ḥōḏeš
hā‘ăśirî bā’ nəḇûḵaḏəre’ṣṣar meleḵə-bāḇel wəḵāl-ḥêlwō ’el-yərûšālaim
wayyāṣurû ‘āleyhā: s

2 bə‘ašətê-‘eśərēh šānâ ləṣiḏəqîyâû b<sup>a</sup>ḥōḏeš hārəḇî‘î bəṯišə‘â
l<sup>a</sup>ḥōḏeš hāḇəqə‘â hā‘îr:

3 wayyāḇō’û kōl śārê meleḵə-bāḇel wayyēšəḇû bəš<sup>a</sup>‘ar hatāweḵə
nērəḡal śar-’eṣer saməgar-nəḇû śar-səḵîm raḇ-sārîs nērəḡal śar-’eṣer
raḇ-māḡ wəḵāl-šə’ērîṯ śārê meleḵə bāḇel:

4 wayəhî ka’ăšer rā’ām ṣiḏəqîyâû meleḵə-yəhûḏâ wəḵōl\| ’anəšê
hammiləḥāmâ wayyiḇərəḥû wayyēṣə’û layəlâ min-hā‘îr dereḵə gan hammeleḵə
bəš<sup>a</sup>‘ar bên h<sup>a</sup>ḥōmōṯāyim wayyēṣē’ dereḵə hā‘ărāḇâ:

5 wayyirədəfû ḥêl-kaśədîm ’<sup>a</sup>ḥărêhem wayyaśśiḡû ’eṯ-ṣiḏəqîyâû
bə‘arəḇwōṯ yərēḥwō wayyiqəḥû ’ōṯwō wayy<sup>a</sup>‘ăluhû
’el-nəḇûḵaḏəre’ṣṣar meleḵə-bāḇel riḇəlāṯâ bə’ereṣ ḥămāṯ wayəḏabēr ’itwō
mišəpāṭîm:

6 wayyišəḥaṭ meleḵə bāḇel ’eṯ-bənê ṣiḏəqîyâû bəriḇəlâ lə‘ênāyw wə’ēṯ
kāl-ḥōrê yəhûḏâ šāḥaṭ meleḵə bāḇel:

7 wə’eṯ-‘ênê ṣiḏəqîyâû ‘iûēr wayya’asərēhû banəḥušətayim lāḇî’ ’ōṯwō
bāḇelâ:

8 wə’eṯ-bêṯ hammeleḵə wə’eṯ-bêṯ hā‘ām śārəfû hakaśədîm bā’ēš
wə’eṯ-ḥōmwōṯ yərûšālaim nāṯāṣû:

9 wə’ēṯ yeṯer hā‘ām hannišə’ārîm bā‘îr wə’eṯ-hannōfəlîm ’ăšer nāfəlû
‘ālāyw wə’ēṯ yeṯer hā‘ām hannišə’ārîm heḡəlâ nəḇûzar-’ăḏān<sup>1</sup>
raḇ-ṭabāḥîm bāḇel:

10 ûmin-hā‘ām hadallîm ’ăšer ’ên-lâem mə’ûmâ hišə’îr nəḇûzarə’ăḏān
raḇ-ṭabāḥîm bə’ereṣ yəhûḏâ wayyitēn lâem kərāmîm wîḡēḇîm bayywōm hahû’:

11 wayəṣaw nəḇûḵaḏəre’ṣṣar meleḵə-bāḇel ‘al-yirəməyâû bəyaḏ
nəḇûzarə’ăḏān raḇ-ṭabāḥîm lē’mōr:

12 qāḥennû wə‘êneyḵā śîm ‘ālāyw wə’al-t<sup>a</sup>‘aś lwō mə’ûmâ rrā‘
kî ’im ka’ăšer yəḏabēr ’ēleyḵā kēn ‘ăśēh ‘immwō:

13 wayyišəl<sup>a</sup>ḥ nəḇûzarə’ăḏān raḇ-ṭabāḥîm
ûnəḇûšazəbān<sup>6</sup> raḇ-sārîs wənērəḡal śar-’eṣer raḇ-māḡ wəḵōl
rabê meleḵə-bāḇel:

14 wayyišələḥû wayyiqəḥû ’eṯ-yirəməyâû mēḥăṣar hammaṭṭārâ wayyitənû
’ōṯwō ’el-gəḏaləyâû ben-’ăḥîqām ben-šāfān ləhwōṣi’ēhû ’el-habāyiṯ
wayyēšeḇ bəṯwōḵə hā‘ām: s

15 wə’el-yirəməyâû hāyâ ḏəḇar-yəhwâ bihəyōṯwō ‘āṣûr b<sup>a</sup>ḥăṣar
hammaṭṭārâ lē’mōr:

16 hālwōḵə wə’āmarətā lə‘eḇeḏ-meleḵə<sup>3</sup> hakûšî lē’mōr kōh-’āmar
yəhwâ ṣəḇā’wōṯ ’ĕlōhê yiśərā’ēl hinənî mēḇî mēḇî’ ’eṯ-dəḇāray ’el-hā‘îr
hazzō’ṯ lərā‘â wəlō’ ləṭwōḇâ wəhāyû ləfāneyḵā bayywōm hahû’:

17 wəhiṣṣalətîḵā ḇayywōm-hahû’ nə’um-yəhwâ wəlō’ ṯinnāṯēn bəyaḏ
hā’ănāšîm ’ăšer-’atâ yāḡwōr mipənêhem:

18 kî mallēṭ ’ămalleṭəḵā ûḇ<sup>a</sup>ḥereḇ lō’ ṯipōl wəhāyəṯâ ləḵā
nafəšəḵā ləšālāl kî-ḇāṭ<sup>a</sup>ḥətā bî nə’um-yəhwâ: s

------------------------------------------------------------------------

[Next: Jeremiah (Yermiyah) Chapter 40](jer040.md)
