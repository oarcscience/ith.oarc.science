<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: Lamentations (Eichah): Lamentations (Eichah) Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lam003.htm">Polyglot</A>&nbsp;
<A HREF="../kjv/lam003.htm">KJV</A>&nbsp;
<A HREF="../sep/lam003.htm">Sep</A>&nbsp;
<A HREF="../vul/lam003.htm">Vul</A>&nbsp;

<BR>
<BR><A HREF="lam.htm">Lamentations (Eichah) Index</A><BR>
&nbsp;
<A HREF="lam002.htm">Previous</A>&nbsp;
<A HREF="lam004.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): Lamentations (Eichah) Chapter 3</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;אֲנִ֤י הַגֶּ֙בֶר֙ רָאָ֣ה עֳנִ֔י בְּשֵׁ֖בֶט עֶבְרָתֽוֹ׃ </P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אוֹתִ֥י נָהַ֛ג וַיֹּלַ֖ךְ חֹ֥שֶׁךְ וְלֹא־אֽוֹר׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;אַ֣ךְ בִּ֥י יָשֻׁ֛ב יַהֲפֹ֥ךְ יָד֖וֹ כָּל־הַיּֽוֹם׃ ס</P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;בִּלָּ֤ה בְשָׂרִי֙ וְעוֹרִ֔י שִׁבַּ֖ר עַצְמוֹתָֽי׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;בָּנָ֥ה עָלַ֛י וַיַּקַּ֖ף רֹ֥אשׁ וּתְלָאָֽה׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;בְּמַחֲשַׁכִּ֥ים הוֹשִׁיבַ֖נִי כְּמֵתֵ֥י עוֹלָֽם׃ ס</P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;גָּדַ֧ר בַּעֲדִ֛י וְלֹ֥א אֵצֵ֖א הִכְבִּ֥יד נְחָשְׁתִּֽי׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;גַּ֣ם כִּ֤י אֶזְעַק֙ וַאֲשַׁוֵּ֔עַ שָׂתַ֖ם תְּפִלָּתִֽי׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;גָּדַ֤ר דְּרָכַי֙ בְּגָזִ֔ית נְתִיבֹתַ֖י עִוָּֽה׃ ס</P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;דֹּ֣ב אֹרֵ֥ב הוּא֙ לִ֔י <font color="brown">אריה</font> <font color="blue">אֲרִ֖י</font> בְּמִסְתָּרִֽים׃ </P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;דְּרָכַ֥י סוֹרֵ֛ר וַֽיְפַשְּׁחֵ֖נִי שָׂמַ֥נִי שֹׁמֵֽם׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;דָּרַ֤ךְ קַשְׁתּוֹ֙ וַיַּצִּיבֵ֔נִי כַּמַּטָּרָ֖א לַחֵֽץ׃ ס</P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;הֵבִיא֙ בְּכִלְיוֹתָ֔י בְּנֵ֖י אַשְׁפָּתֽוֹ׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;הָיִ֤יתִי שְּׂחֹק֙<font color="red"><sup>3</font></sup> לְכָל־עַמִּ֔י נְגִינָתָ֖ם כָּל־הַיּֽוֹם׃ </P>
<P ALIGN="RIGHT"><span lang="he">&#8206;<a name="015">15</A>&nbsp;&#8207;הִשְׂבִּיעַ֥נִי בַמְּרוֹרִ֖ים הִרְוַ֥נִי לַעֲנָֽה׃ ס</P>
<P ALIGN="RIGHT"><span lang="he">&#8206;<a name="016">16</A>&nbsp;&#8207;וַיַּגְרֵ֤ס בֶּֽחָצָץ֙ שִׁנָּ֔י הִכְפִּישַׁ֖נִי בָּאֵֽפֶר׃ </P>
<P ALIGN="RIGHT"><span lang="he">&#8206;<a name="017">17</A>&nbsp;&#8207;וַתִּזְנַ֧ח מִשָּׁל֛וֹם נַפְשִׁ֖י נָשִׁ֥יתִי טוֹבָֽה׃ </P>
<P ALIGN="RIGHT"><span lang="he">&#8206;<a name="018">18</A>&nbsp;&#8207;וָאֹמַר֙ אָבַ֣ד נִצְחִ֔י וְתוֹחַלְתִּ֖י מֵיְהוָֽה׃ ס</P>
<P ALIGN="RIGHT"><span lang="he">&#8206;<a name="019">19</A>&nbsp;&#8207;זְכָר־עָנְיִ֥י וּמְרוּדִ֖י לַעֲנָ֥ה וָרֹֽאשׁ׃ </P>
<P ALIGN="RIGHT"><span lang="he">&#8206;<a name="020">20</A>&nbsp;&#8207;זָכ֣וֹר תִּזְכּ֔וֹר <font color="brown">ותשיח</font> <font color="blue">וְתָשׁ֥וֹחַ</font> עָלַ֖י נַפְשִֽׁי׃ </P>
<P ALIGN="RIGHT"><span lang="he">&#8206;<a name="021">21</A>&nbsp;&#8207;זֹ֛את אָשִׁ֥יב אֶל־לִבִּ֖י עַל־כֵּ֥ן אוֹחִֽיל׃ ס</P>
<P ALIGN="RIGHT"><span lang="he">&#8206;<a name="022">22</A>&nbsp;&#8207;חַֽסְדֵ֤י יְהוָה֙ כִּ֣י לֹא־תָ֔מְנוּ כִּ֥י לֹא־כָל֖וּ רַחֲמָֽיו׃ </P>
<P ALIGN="RIGHT"><span lang="he">&#8206;<a name="023">23</A>&nbsp;&#8207;חֲדָשִׁים֙ לַבְּקָרִ֔ים רַבָּ֖ה אֱמוּנָתֶֽךָ׃ </P>
<P ALIGN="RIGHT"><span lang="he">&#8206;<a name="024">24</A>&nbsp;&#8207;חֶלְקִ֤י יְהוָה֙ אָמְרָ֣ה נַפְשִׁ֔י עַל־כֵּ֖ן אוֹחִ֥יל לֽוֹ׃ ס</P>
<P ALIGN="RIGHT"><span lang="he">&#8206;<a name="025">25</A>&nbsp;&#8207;ט֤וֹב יְהוָה֙ לְקוָ֔וֹ<font color="red"><sup>q</font></sup> לְנֶ֖פֶשׁ תִּדְרְשֶֽׁנּוּ׃ </P>
<P ALIGN="RIGHT"><span lang="he">&#8206;<a name="026">26</A>&nbsp;&#8207;ט֤וֹב וְיָחִיל֙ וְדוּמָ֔ם לִתְשׁוּעַ֖ת יְהוָֽה׃ </P>
<P ALIGN="RIGHT"><span lang="he">&#8206;<a name="027">27</A>&nbsp;&#8207;ט֣וֹב לַגֶּ֔בֶר כִּֽי־יִשָּׂ֥א עֹ֖ל בִּנְעוּרָֽיו׃ ס</P>
<P ALIGN="RIGHT"><span lang="he">&#8206;<a name="028">28</A>&nbsp;&#8207;יֵשֵׁ֤ב בָּדָד֙ וְיִדֹּ֔ם כִּ֥י נָטַ֖ל עָלָֽיו׃ </P>
<P ALIGN="RIGHT"><span lang="he">&#8206;<a name="029">29</A>&nbsp;&#8207;יִתֵּ֤ן בֶּֽעָפָר֙ פִּ֔יהוּ אוּלַ֖י יֵ֥שׁ תִּקְוָֽה׃ </P>
<P ALIGN="RIGHT"><span lang="he">&#8206;<a name="030">30</A>&nbsp;&#8207;יִתֵּ֧ן לְמַכֵּ֛הוּ לֶ֖חִי יִשְׂבַּ֥ע בְּחֶרְפָּֽה׃ ס</P>
<P ALIGN="RIGHT"><span lang="he">&#8206;<a name="031">31</A>&nbsp;&#8207;כִּ֣י לֹ֥א יִזְנַ֛ח לְעוֹלָ֖ם אֲדֹנָֽי׃ </P>
<P ALIGN="RIGHT"><span lang="he">&#8206;<a name="032">32</A>&nbsp;&#8207;כִּ֣י אִם־הוֹגָ֔ה וְרִחַ֖ם כְּרֹ֥ב <font color="brown">חסדו</font> <font color="blue">חֲסָדָֽיו׃</font> </P>
<P ALIGN="RIGHT"><span lang="he">&#8206;<a name="033">33</A>&nbsp;&#8207;כִּ֣י לֹ֤א עִנָּה֙ מִלִּבּ֔וֹ וַיַּגֶּ֖ה בְּנֵי־אִֽישׁ׃ ס</P>
<P ALIGN="RIGHT"><span lang="he">&#8206;<a name="034">34</A>&nbsp;&#8207;לְדַכֵּא֙ תַּ֣חַת רַגְלָ֔יו כֹּ֖ל אֲסִ֥ירֵי אָֽרֶץ׃ </P>
<P ALIGN="RIGHT"><span lang="he">&#8206;<a name="035">35</A>&nbsp;&#8207;לְהַטּוֹת֙ מִשְׁפַּט־גָּ֔בֶר נֶ֖גֶד פְּנֵ֥י עֶלְיֽוֹן׃ </P>
<P ALIGN="RIGHT"><span lang="he">&#8206;<a name="036">36</A>&nbsp;&#8207;לְעַוֵּ֤ת אָדָם֙ בְּרִיב֔וֹ אֲדֹנָ֖י לֹ֥א רָאָֽה׃ ס</P>
<P ALIGN="RIGHT"><span lang="he">&#8206;<a name="037">37</A>&nbsp;&#8207;מִ֣י זֶ֤ה אָמַר֙ וַתֶּ֔הִי אֲדֹנָ֖י לֹ֥א צִוָּֽה׃ </P>
<P ALIGN="RIGHT"><span lang="he">&#8206;<a name="038">38</A>&nbsp;&#8207;מִפִּ֤י עֶלְיוֹן֙ לֹ֣א תֵצֵ֔א הָרָע֖וֹת וְהַטּֽוֹב׃ </P>
<P ALIGN="RIGHT"><span lang="he">&#8206;<a name="039">39</A>&nbsp;&#8207;מַה־יִּתְאוֹנֵן֙ אָדָ֣ם חָ֔י גֶּ֖בֶר עַל־<font color="brown">חטאו</font> <font color="blue">חֲטָאָֽיו׃</font> ס</P>
<P ALIGN="RIGHT"><span lang="he">&#8206;<a name="040">40</A>&nbsp;&#8207;נַחְפְּשָׂ֤ה דְרָכֵ֙ינוּ֙ וְֽנַחְקֹ֔רָה וְנָשׁ֖וּבָה עַד־יְהוָֽה׃ </P>
<P ALIGN="RIGHT"><span lang="he">&#8206;<a name="041">41</A>&nbsp;&#8207;נִשָּׂ֤א לְבָבֵ֙נוּ֙ אֶל־כַּפָּ֔יִם אֶל־אֵ֖ל בַּשָּׁמָֽיִם׃ </P>
<P ALIGN="RIGHT"><span lang="he">&#8206;<a name="042">42</A>&nbsp;&#8207;נַ֤חְנוּ פָשַׁ֙עְנוּ֙ וּמָרִ֔ינוּ אַתָּ֖ה לֹ֥א סָלָֽחְתָּ׃ ס</P>
<P ALIGN="RIGHT"><span lang="he">&#8206;<a name="043">43</A>&nbsp;&#8207;סַכֹּ֤תָה בָאַף֙ וַֽתִּרְדְּפֵ֔נוּ הָרַ֖גְתָּ לֹ֥א חָמָֽלְתָּ׃ </P>
<P ALIGN="RIGHT"><span lang="he">&#8206;<a name="044">44</A>&nbsp;&#8207;סַכּ֤וֹתָה בֶֽעָנָן֙ לָ֔ךְ מֵעֲב֖וֹר תְּפִלָּֽה׃ </P>
<P ALIGN="RIGHT"><span lang="he">&#8206;<a name="045">45</A>&nbsp;&#8207;סְחִ֧י וּמָא֛וֹס תְּשִׂימֵ֖נוּ בְּקֶ֥רֶב הָעַמִּֽים׃ ס</P>
<P ALIGN="RIGHT"><span lang="he">&#8206;<a name="046">46</A>&nbsp;&#8207;פָּצ֥וּ עָלֵ֛ינוּ פִּיהֶ֖ם כָּל־אֹיְבֵֽינוּ׃ </P>
<P ALIGN="RIGHT"><span lang="he">&#8206;<a name="047">47</A>&nbsp;&#8207;פַּ֧חַד וָפַ֛חַת הָ֥יָה לָ֖נוּ הַשֵּׁ֥את וְהַשָּֽׁבֶר׃ </P>
<P ALIGN="RIGHT"><span lang="he">&#8206;<a name="048">48</A>&nbsp;&#8207;פַּלְגֵי־מַ֙יִם֙ תֵּרַ֣ד עֵינִ֔י עַל־שֶׁ֖בֶר בַּת־עַמִּֽי׃ ס</P>
<P ALIGN="RIGHT"><span lang="he">&#8206;<a name="049">49</A>&nbsp;&#8207;עֵינִ֧י נִגְּרָ֛ה וְלֹ֥א תִדְמֶ֖ה מֵאֵ֥ין הֲפֻגֽוֹת׃ </P>
<P ALIGN="RIGHT"><span lang="he">&#8206;<a name="050">50</A>&nbsp;&#8207;עַד־יַשְׁקִ֣יף וְיֵ֔רֶא יְהוָ֖ה מִשָּׁמָֽיִם׃ </P>
<P ALIGN="RIGHT"><span lang="he">&#8206;<a name="051">51</A>&nbsp;&#8207;עֵינִי֙ עֽוֹלְלָ֣ה לְנַפְשִׁ֔י מִכֹּ֖ל בְּנ֥וֹת עִירִֽי׃ ס</P>
<P ALIGN="RIGHT"><span lang="he">&#8206;<a name="052">52</A>&nbsp;&#8207;צ֥וֹד צָד֛וּנִי כַּצִּפּ֖וֹר אֹיְבַ֥י חִנָּֽם׃ </P>
<P ALIGN="RIGHT"><span lang="he">&#8206;<a name="053">53</A>&nbsp;&#8207;צָֽמְת֤וּ בַבּוֹר֙ חַיָּ֔י וַיַּדּוּ־אֶ֖בֶן בִּֽי׃ </P>
<P ALIGN="RIGHT"><span lang="he">&#8206;<a name="054">54</A>&nbsp;&#8207;צָֽפוּ־מַ֥יִם עַל־רֹאשִׁ֖י אָמַ֥רְתִּי נִגְזָֽרְתִּי׃ ס</P>
<P ALIGN="RIGHT"><span lang="he">&#8206;<a name="055">55</A>&nbsp;&#8207;קָרָ֤אתִי שִׁמְךָ֙ יְהוָ֔ה מִבּ֖וֹר תַּחְתִּיּֽוֹת׃ </P>
<P ALIGN="RIGHT"><span lang="he">&#8206;<a name="056">56</A>&nbsp;&#8207;קוֹלִ֖י שָׁמָ֑עְתָּ אַל־תַּעְלֵ֧ם אָזְנְךָ֛ לְרַוְחָתִ֖י לְשַׁוְעָתִֽי׃ </P>
<P ALIGN="RIGHT"><span lang="he">&#8206;<a name="057">57</A>&nbsp;&#8207;קָרַ֙בְתָּ֙ בְּי֣וֹם אֶקְרָאֶ֔ךָּ אָמַ֖רְתָּ אַל־תִּירָֽא׃ ס</P>
<P ALIGN="RIGHT"><span lang="he">&#8206;<a name="058">58</A>&nbsp;&#8207;רַ֧בְתָּ אֲדֹנָ֛י רִיבֵ֥י נַפְשִׁ֖י גָּאַ֥לְתָּ חַיָּֽי׃ </P>
<P ALIGN="RIGHT"><span lang="he">&#8206;<a name="059">59</A>&nbsp;&#8207;רָאִ֤יתָה יְהוָה֙ עַוָּ֣תָתִ֔י שָׁפְטָ֖ה מִשְׁפָּטִֽי׃ </P>
<P ALIGN="RIGHT"><span lang="he">&#8206;<a name="060">60</A>&nbsp;&#8207;רָאִ֙יתָה֙ כָּל־נִקְמָתָ֔ם כָּל־מַחְשְׁבֹתָ֖ם לִֽי׃ ס</P>
<P ALIGN="RIGHT"><span lang="he">&#8206;<a name="061">61</A>&nbsp;&#8207;שָׁמַ֤עְתָּ חֶרְפָּתָם֙ יְהוָ֔ה כָּל־מַחְשְׁבֹתָ֖ם עָלָֽי׃ </P>
<P ALIGN="RIGHT"><span lang="he">&#8206;<a name="062">62</A>&nbsp;&#8207;שִׂפְתֵ֤י קָמַי֙ וְהֶגְיוֹנָ֔ם עָלַ֖י כָּל־הַיּֽוֹם׃ </P>
<P ALIGN="RIGHT"><span lang="he">&#8206;<a name="063">63</A>&nbsp;&#8207;שִׁבְתָּ֤ם וְקִֽימָתָם֙ הַבִּ֔יטָה אֲנִ֖י מַנְגִּינָתָֽם׃ ס</P>
<P ALIGN="RIGHT"><span lang="he">&#8206;<a name="064">64</A>&nbsp;&#8207;תָּשִׁ֨יב לָהֶ֥ם גְּמ֛וּל יְהוָ֖ה כְּמַעֲשֵׂ֥ה יְדֵיהֶֽם׃ </P>
<P ALIGN="RIGHT"><span lang="he">&#8206;<a name="065">65</A>&nbsp;&#8207;תִּתֵּ֤ן לָהֶם֙ מְגִנַּת־לֵ֔ב תַּאֲלָֽתְךָ֖ לָהֶֽם׃ </P>
<P ALIGN="RIGHT"><span lang="he">&#8206;<a name="066">66</A>&nbsp;&#8207;תִּרְדֹּ֤ף בְּאַף֙ וְתַשְׁמִידֵ֔ם מִתַּ֖חַת שְׁמֵ֥י יְהוָֽה׃ פ</P>
</TD>
<TD WIDTH="50%">
<P>1&nbsp;&#8217;&#259;n&icirc; hage&#x1E07;er r&#257;&#8217;&acirc; &#8216;&#335;n&icirc; b&#601;&#353;&#275;&#x1E07;e&#x1E6D; &#8216;e&#x1E07;&#601;r&#257;&#x1E6F;w&#333;: </P>
<P>2&nbsp;&#8217;w&#333;&#x1E6F;&icirc; n&acirc;a&#x1E21; wayy&#333;la&#x1E35;&#601; &#x1E25;&#333;&#353;e&#x1E35;&#601; w&#601;l&#333;&#8217;-&#8217;w&#333;r: </P>
<P>3&nbsp;&#8217;a&#x1E35;&#601; b&icirc; y&#257;&#353;u&#x1E07; yah&#259;f&#333;&#x1E35;&#601; y&#257;&#x1E0F;w&#333; k&#257;l-hayyw&#333;m: s</P>
<P>4&nbsp;bill&acirc; &#x1E07;&#601;&#347;&#257;r&icirc; w&#601;&#8216;w&#333;r&icirc; &#353;ibar &#8216;a&#x1E63;&#601;mw&#333;&#x1E6F;&#257;y: </P>
<P>5&nbsp;b&#257;n&acirc; &#8216;&#257;lay wayyaqqaf r&#333;&#8217;&#353; &ucirc;&#x1E6F;&#601;l&#257;&#8217;&acirc;: </P>
<P>6&nbsp;b&#601;m<sup>a</sup>&#x1E25;&#259;&#353;ak&icirc;m hw&#333;&#353;&icirc;&#x1E07;an&icirc; k&#601;m&#275;&#x1E6F;&ecirc; &#8216;w&#333;l&#257;m: s</P>
<P>7&nbsp;g&#257;&#x1E0F;ar b<sup>a</sup>&#8216;&#259;&#x1E0F;&icirc; w&#601;l&#333;&#8217; &#8217;&#275;&#x1E63;&#275;&#8217; hi&#x1E35;&#601;b&icirc;&#x1E0F; n&#601;&#x1E25;&#257;&#353;&#601;t&icirc;: </P>
<P>8&nbsp;gam k&icirc; &#8217;ez&#601;&#8216;aq wa&#8217;&#259;&#353;a&ucirc;&#275;&#8216;a &#347;&#257;&#x1E6F;am t&#601;fill&#257;&#x1E6F;&icirc;: </P>
<P>9&nbsp;g&#257;&#x1E0F;ar d&#601;r&#257;&#x1E35;ay b&#601;&#x1E21;&#257;z&icirc;&#x1E6F; n&#601;&#x1E6F;&icirc;&#x1E07;&#333;&#x1E6F;ay &#8216;i&ucirc;&acirc;: s</P>
<P>10&nbsp;d&#333;&#x1E07; &#8217;&#333;r&#275;&#x1E07; h&ucirc;&#8217; l&icirc; <font color="brown">&#8217;ar&#601;y&#275;h</font> <font color="blue">&#8217;&#259;r&icirc;</font> b&#601;mis&#601;t&#257;r&icirc;m: </P>
<P>11&nbsp;d&#601;r&#257;&#x1E35;ay sw&#333;r&#275;r way&#601;fa&#353;&#353;&#601;&#x1E25;&#275;n&icirc; &#347;&#257;man&icirc; &#353;&#333;m&#275;m: </P>
<P>12&nbsp;d&#257;ra&#x1E35;&#601; qa&#353;&#601;tw&#333; wayya&#x1E63;&#x1E63;&icirc;&#x1E07;&#275;n&icirc; kamma&#x1E6D;&#x1E6D;&#257;r&#257;&#8217; l<sup>a</sup>&#x1E25;&#275;&#x1E63;: s</P>
<P>13&nbsp;h&#275;&#x1E07;&icirc;&#8217; b&#601;&#x1E35;il&#601;yw&#333;&#x1E6F;&#257;y b&#601;n&ecirc; &#8217;a&#353;&#601;p&#257;&#x1E6F;w&#333;: </P>
<P>14&nbsp;h&#257;y&icirc;&#x1E6F;&icirc; &#347;&#347;&#601;&#x1E25;&#333;q<font color="red"><sup>3</font></sup> l&#601;&#x1E35;&#257;l-&#8216;amm&icirc; n&#601;&#x1E21;&icirc;n&#257;&#x1E6F;&#257;m k&#257;l-hayyw&#333;m: </P>
<P>15&nbsp;hi&#347;&#601;b&icirc;&#8216;an&icirc; &#x1E07;amm&#601;rw&#333;r&icirc;m hir&#601;wan&icirc; l<sup>a</sup>&#8216;&#259;n&acirc;: s</P>
<P>16&nbsp;wayya&#x1E21;&#601;r&#275;s be&#x1E25;&#257;&#x1E63;&#257;&#x1E63; &#353;inn&#257;y hi&#x1E35;&#601;p&icirc;&#353;an&icirc; b&#257;&#8217;&#275;fer: </P>
<P>17&nbsp;watiz&#601;n<sup>a</sup>&#x1E25; mi&#353;&#353;&#257;lw&#333;m naf&#601;&#353;&icirc; n&#257;&#353;&icirc;&#x1E6F;&icirc; &#x1E6D;w&#333;&#x1E07;&acirc;: </P>
<P>18&nbsp;w&#257;&#8217;&#333;mar &#8217;&#257;&#x1E07;a&#x1E0F; ni&#x1E63;&#601;&#x1E25;&icirc; w&#601;&#x1E6F;w&#333;&#x1E25;al&#601;t&icirc; m&ecirc;&#601;hw&acirc;: s</P>
<P>19&nbsp;z&#601;&#x1E35;&#257;r-&#8216;&#257;n&#601;y&icirc; &ucirc;m&#601;r&ucirc;&#x1E0F;&icirc; l<sup>a</sup>&#8216;&#259;n&acirc; w&#257;r&#333;&#8217;&#353;: </P>
<P>20&nbsp;z&#257;&#x1E35;w&#333;r tiz&#601;kw&#333;r <font color="brown">w&#601;&#x1E6F;&#257;&#353;&icirc;&#x1E25;a</font> <font color="blue">w&#601;&#x1E6F;&#257;&#353;w&#333;&#x1E25;a</font> &#8216;&#257;lay naf&#601;&#353;&icirc;: </P>
<P>21&nbsp;z&#333;&#8217;&#x1E6F; &#8217;&#257;&#353;&icirc;&#x1E07; &#8217;el-lib&icirc; &#8216;al-k&#275;n &#8217;w&#333;&#x1E25;&icirc;l: s</P>
<P>22&nbsp;&#x1E25;as&#601;&#x1E0F;&ecirc; y&#601;hw&acirc; k&icirc; l&#333;&#8217;-&#x1E6F;&#257;m&#601;n&ucirc; k&icirc; l&#333;&#8217;-&#x1E35;&#257;l&ucirc; r<sup>a</sup>&#x1E25;&#259;m&#257;yw: </P>
<P>23&nbsp;&#x1E25;&#259;&#x1E0F;&#257;&#353;&icirc;m lab&#601;q&#257;r&icirc;m rab&acirc; &#8217;&#277;m&ucirc;n&#257;&#x1E6F;e&#x1E35;&#257;: </P>
<P>24&nbsp;&#x1E25;el&#601;q&icirc; y&#601;hw&acirc; &#8217;&#257;m&#601;r&acirc; naf&#601;&#353;&icirc; &#8216;al-k&#275;n &#8217;w&#333;&#x1E25;&icirc;l lw&#333;: s</P>
<P>25&nbsp;&#x1E6D;w&#333;&#x1E07; y&#601;hw&acirc; l&#601;qw&#257;w&#333;<font color="red"><sup>q</font></sup> l&#601;nefe&#353; ti&#x1E0F;&#601;r&#601;&#353;enn&ucirc;: </P>
<P>26&nbsp;&#x1E6D;w&#333;&#x1E07; w&#601;y&#257;&#x1E25;&icirc;l w&#601;&#x1E0F;&ucirc;m&#257;m li&#x1E6F;&#601;&#353;&ucirc;&#8216;a&#x1E6F; y&#601;hw&acirc;: </P>
<P>27&nbsp;&#x1E6D;w&#333;&#x1E07; lage&#x1E07;er k&icirc;-yi&#347;&#347;&#257;&#8217; &#8216;&#333;l bin&#601;&#8216;&ucirc;r&#257;yw: s</P>
<P>28&nbsp;y&#275;&#353;&#275;&#x1E07; b&#257;&#x1E0F;&#257;&#x1E0F; w&#601;yid&#333;m k&icirc; n&#257;&#x1E6D;al &#8216;&#257;l&#257;yw: </P>
<P>29&nbsp;yit&#275;n be&#8216;&#257;f&#257;r p&icirc;h&ucirc; &#8217;&ucirc;lay y&#275;&#353; tiq&#601;w&acirc;: </P>
<P>30&nbsp;yit&#275;n l&#601;mak&#275;h&ucirc; le&#x1E25;&icirc; yi&#347;&#601;b<sup>a</sup>&#8216; b&#601;&#x1E25;er&#601;p&acirc;: s</P>
<P>31&nbsp;k&icirc; l&#333;&#8217; yiz&#601;n<sup>a</sup>&#x1E25; l&#601;&#8216;w&#333;l&#257;m &#8217;&#259;&#x1E0F;&#333;n&#257;y: </P>
<P>32&nbsp;k&icirc; &#8217;im-hw&#333;&#x1E21;&acirc; w&#601;ri&#x1E25;am k&#601;r&#333;&#x1E07; <font color="brown">&#x1E25;as&#601;dw&#333;</font> <font color="blue">&#x1E25;&#259;s&#257;&#x1E0F;&#257;yw:</font> </P>
<P>33&nbsp;k&icirc; l&#333;&#8217; &#8216;inn&acirc; millibw&#333; wayyageh b&#601;n&ecirc;-&#8217;&icirc;&#353;: s</P>
<P>34&nbsp;l&#601;&#x1E0F;ak&#275;&#8217; t<sup>a</sup>&#x1E25;a&#x1E6F; ra&#x1E21;&#601;l&#257;yw k&#333;l &#8217;&#259;s&icirc;r&ecirc; &#8217;&#257;re&#x1E63;: </P>
<P>35&nbsp;l&#601;ha&#x1E6D;&#x1E6D;w&#333;&#x1E6F; mi&#353;&#601;pa&#x1E6D;-g&#257;&#x1E07;er ne&#x1E21;e&#x1E0F; p&#601;n&ecirc; &#8216;el&#601;yw&#333;n: </P>
<P>36&nbsp;l&#601;&#8216;a&ucirc;&#275;&#x1E6F; &#8217;&#257;&#x1E0F;&#257;m b&#601;r&icirc;&#x1E07;w&#333; &#8217;&#259;&#x1E0F;&#333;n&#257;y l&#333;&#8217; r&#257;&#8217;&acirc;: s</P>
<P>37&nbsp;m&icirc; zeh &#8217;&#257;mar wateh&icirc; &#8217;&#259;&#x1E0F;&#333;n&#257;y l&#333;&#8217; &#x1E63;i&ucirc;&acirc;: </P>
<P>38&nbsp;mip&icirc; &#8216;el&#601;yw&#333;n l&#333;&#8217; &#x1E6F;&#275;&#x1E63;&#275;&#8217; h&#257;r&#257;&#8216;w&#333;&#x1E6F; w&#601;ha&#x1E6D;&#x1E6D;w&#333;&#x1E07;: </P>
<P>39&nbsp;mah-yyi&#x1E6F;&#601;&#8217;w&#333;n&#275;n &#8217;&#257;&#x1E0F;&#257;m &#x1E25;&#257;y ge&#x1E07;er &#8216;al-<font color="brown">&#x1E25;e&#x1E6D;&#601;&#8217;w&#333;</font> <font color="blue">&#x1E25;&#259;&#x1E6D;&#257;&#8217;&#257;yw:</font> s</P>
<P>40&nbsp;n<sup>a</sup>&#x1E25;&#601;p&#601;&#347;&acirc; &#x1E0F;&#601;r&#257;&#x1E35;&ecirc;n&ucirc; w&#601;n<sup>a</sup>&#x1E25;&#601;q&#333;r&acirc; w&#601;n&#257;&#353;&ucirc;&#x1E07;&acirc; &#8216;a&#x1E0F;-y&#601;hw&acirc;: </P>
<P>41&nbsp;ni&#347;&#347;&#257;&#8217; l&#601;&#x1E07;&#257;&#x1E07;&#275;n&ucirc; &#8217;el-kap&#257;yim &#8217;el-&#8217;&#275;l ba&#353;&#353;&#257;m&#257;yim: </P>
<P>42&nbsp;n<sup>a</sup>&#x1E25;&#601;n&ucirc; f&#257;&#353;<sup>a</sup>&#8216;&#601;n&ucirc; &ucirc;m&#257;r&icirc;n&ucirc; &#8217;at&acirc; l&#333;&#8217; s&#257;l&#257;&#x1E25;&#601;t&#257;: s</P>
<P>43&nbsp;sak&#333;&#x1E6F;&acirc; &#x1E07;&#257;&#8217;af watir&#601;d&#601;f&#275;n&ucirc; h&#257;ra&#x1E21;&#601;t&#257; l&#333;&#8217; &#x1E25;&#257;m&#257;l&#601;t&#257;: </P>
<P>44&nbsp;sakw&#333;&#x1E6F;&acirc; &#x1E07;e&#8216;&#257;n&#257;n l&#257;&#x1E35;&#601; m&#275;&#8216;&#259;&#x1E07;w&#333;r t&#601;fill&acirc;: </P>
<P>45&nbsp;s&#601;&#x1E25;&icirc; &ucirc;m&#257;&#8217;w&#333;s t&#601;&#347;&icirc;m&#275;n&ucirc; b&#601;qere&#x1E07; h&#257;&#8216;amm&icirc;m: s</P>
<P>46&nbsp;p&#257;&#x1E63;&ucirc; &#8216;&#257;l&ecirc;n&ucirc; p&icirc;hem k&#257;l-&#8217;&#333;y&#601;&#x1E07;&ecirc;n&ucirc;: </P>
<P>47&nbsp;p<sup>a</sup>&#x1E25;a&#x1E0F; w&#257;f<sup>a</sup>&#x1E25;a&#x1E6F; h&#257;y&acirc; l&#257;n&ucirc; ha&#353;&#353;&#275;&#8217;&#x1E6F; w&#601;ha&#353;&#353;&#257;&#x1E07;er: </P>
<P>48&nbsp;pal&#601;&#x1E21;&ecirc;-mayim t&#275;ra&#x1E0F; &#8216;&ecirc;n&icirc; &#8216;al-&#353;e&#x1E07;er ba&#x1E6F;-&#8216;amm&icirc;: s</P>
<P>49&nbsp;&#8216;&ecirc;n&icirc; nig&#601;r&acirc; w&#601;l&#333;&#8217; &#x1E6F;i&#x1E0F;&#601;meh m&#275;&#8217;&ecirc;n h&#259;fu&#x1E21;w&#333;&#x1E6F;: </P>
<P>50&nbsp;&#8216;a&#x1E0F;-ya&#353;&#601;q&icirc;f w&#601;y&#275;re&#8217; y&#601;hw&acirc; mi&#353;&#353;&#257;m&#257;yim: </P>
<P>51&nbsp;&#8216;&ecirc;n&icirc; &#8216;w&#333;l&#601;l&acirc; l&#601;naf&#601;&#353;&icirc; mik&#333;l b&#601;nw&#333;&#x1E6F; &#8216;&icirc;r&icirc;: s</P>
<P>52&nbsp;&#x1E63;w&#333;&#x1E0F; &#x1E63;&#257;&#x1E0F;&ucirc;n&icirc; ka&#x1E63;&#x1E63;ipw&#333;r &#8217;&#333;y&#601;&#x1E07;ay &#x1E25;inn&#257;m: </P>
<P>53&nbsp;&#x1E63;&#257;m&#601;&#x1E6F;&ucirc; &#x1E07;abw&#333;r &#x1E25;ayy&#257;y wayyad&ucirc;-&#8217;e&#x1E07;en b&icirc;: </P>
<P>54&nbsp;&#x1E63;&#257;f&ucirc;-mayim &#8216;al-r&#333;&#8217;&#353;&icirc; &#8217;&#257;mar&#601;t&icirc; ni&#x1E21;&#601;z&#257;r&#601;t&icirc;: s</P>
<P>55&nbsp;q&#257;r&#257;&#8217;&#x1E6F;&icirc; &#353;im&#601;&#x1E35;&#257; y&#601;hw&acirc; mibw&#333;r t<sup>a</sup>&#x1E25;&#601;t&icirc;yw&#333;&#x1E6F;: </P>
<P>56&nbsp;qw&#333;l&icirc; &#353;&#257;m&#257;&#8216;&#601;t&#257; &#8217;al-t<sup>a</sup>&#8216;&#601;l&#275;m &#8217;&#257;z&#601;n&#601;&#x1E35;&#257; l&#601;raw&#601;&#x1E25;&#257;&#x1E6F;&icirc; l&#601;&#353;aw&#601;&#8216;&#257;&#x1E6F;&icirc;: </P>
<P>57&nbsp;q&#257;ra&#x1E07;&#601;t&#257; b&#601;yw&#333;m &#8217;eq&#601;r&#257;&#8217;e&#x1E35;&#x1E35;&#257; &#8217;&#257;mar&#601;t&#257; &#8217;al-t&icirc;r&#257;&#8217;: s</P>
<P>58&nbsp;ra&#x1E07;&#601;t&#257; &#8217;&#259;&#x1E0F;&#333;n&#257;y r&icirc;&#x1E07;&ecirc; naf&#601;&#353;&icirc; g&#257;&#8217;al&#601;t&#257; &#x1E25;ayy&#257;y: </P>
<P>59&nbsp;r&#257;&#8217;&icirc;&#x1E6F;&acirc; y&#601;hw&acirc; &#8216;a&ucirc;&#257;&#x1E6F;&#257;&#x1E6F;&icirc; &#353;&#257;f&#601;&#x1E6D;&acirc; mi&#353;&#601;p&#257;&#x1E6D;&icirc;: </P>
<P>60&nbsp;r&#257;&#8217;&icirc;&#x1E6F;&acirc; k&#257;l-niq&#601;m&#257;&#x1E6F;&#257;m k&#257;l-m<sup>a</sup>&#x1E25;&#601;&#353;&#601;&#x1E07;&#333;&#x1E6F;&#257;m l&icirc;: s</P>
<P>61&nbsp;&#353;&#257;m<sup>a</sup>&#8216;&#601;t&#257; &#x1E25;er&#601;p&#257;&#x1E6F;&#257;m y&#601;hw&acirc; k&#257;l-m<sup>a</sup>&#x1E25;&#601;&#353;&#601;&#x1E07;&#333;&#x1E6F;&#257;m &#8216;&#257;l&#257;y: </P>
<P>62&nbsp;&#347;if&#601;&#x1E6F;&ecirc; q&#257;may w&#601;he&#x1E21;&#601;yw&#333;n&#257;m &#8216;&#257;lay k&#257;l-hayyw&#333;m: </P>
<P>63&nbsp;&#353;i&#x1E07;&#601;t&#257;m w&#601;q&icirc;m&#257;&#x1E6F;&#257;m hab&icirc;&#x1E6D;&acirc; &#8217;&#259;n&icirc; man&#601;g&icirc;n&#257;&#x1E6F;&#257;m: s</P>
<P>64&nbsp;t&#257;&#353;&icirc;&#x1E07; l&acirc;em g&#601;m&ucirc;l y&#601;hw&acirc; k&#601;m<sup>a</sup>&#8216;&#259;&#347;&#275;h y&#601;&#x1E0F;&ecirc;hem: </P>
<P>65&nbsp;tit&#275;n l&acirc;em m&#601;&#x1E21;inna&#x1E6F;-l&#275;&#x1E07; ta&#8217;&#259;l&#257;&#x1E6F;&#601;&#x1E35;&#257; l&acirc;em: </P>
<P>66&nbsp;tir&#601;d&#333;f b&#601;&#8217;af w&#601;&#x1E6F;a&#353;&#601;m&icirc;&#x1E0F;&#275;m mit<sup>a</sup>&#x1E25;a&#x1E6F; &#353;&#601;m&ecirc; y&#601;hw&acirc;: f</P>
</TD>
</TABLE>
<P><HR>
<CENTER>
<A HREF="lam004.htm">Next: Lamentations (Eichah) Chapter 4</A></CENTER>
</BODY>
</HTML>
