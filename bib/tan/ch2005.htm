<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Tanach, full text etext at Intangible Textual Heritage">
<META name="keywords" content="Bible Scripture Tanach Judaism Jewish Hebrew">
<TITLE>Tanach: 2 Chronicles (2 Divrey Yamim): 2 Chronicles (2 Divrey Yamim) Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2005.htm">Polyglot</A>&nbsp;
<A HREF="../kjv/ch2005.htm">KJV</A>&nbsp;
<A HREF="../sep/ch2005.htm">Sep</A>&nbsp;
<A HREF="../vul/ch2005.htm">Vul</A>&nbsp;

<BR>
<BR><A HREF="ch2.htm">2 Chronicles (2 Divrey Yamim) Index</A><BR>
&nbsp;
<A HREF="ch2004.htm">Previous</A>&nbsp;
<A HREF="ch2006.htm">Next</A>&nbsp;
</CENTER>
<HR>
</P>
<H3 ALIGN="CENTER">Tanach (Hebrew): 2 Chronicles (2 Divrey Yamim) Chapter 5</H3><TABLE WIDTH="100%" BORDER="1">
<TR>
<TD WIDTH="50%" VALIGN="TOP">
<P ALIGN="RIGHT"><span lang="he">&#8206;<a name="001">1</A>&nbsp;&#8207;וַתִּשְׁלַם֙ כָּל־הַמְּלָאכָ֔ה אֲשֶׁר־עָשָׂ֥ה שְׁלֹמֹ֖ה לְבֵ֣ית יְהוָ֑ה סוַיָּבֵ֨א שְׁלֹמֹ֜ה אֶת־קָדְשֵׁ֣י׀ דָּוִ֣יד אָבִ֗יו וְאֶת־הַכֶּ֤סֶף וְאֶת־הַזָּהָב֙ וְאֶת־כָּל־הַכֵּלִ֔ים נָתַ֕ן בְּאֹצְר֖וֹת בֵּ֥ית הָאֱלֹהִֽים׃ פ</P>
<P ALIGN="RIGHT"><span lang="he">&#8206;<a name="002">2</A>&nbsp;&#8207;אָז֩ יַקְהֵ֨יל שְׁלֹמֹ֜ה אֶת־זִקְנֵ֣י יִשְׂרָאֵ֗ל וְאֶת־כָּל־רָאשֵׁ֨י הַמַּטּ֜וֹת נְשִׂיאֵ֧י הָאָב֛וֹת לִבְנֵ֥י יִשְׂרָאֵ֖ל אֶל־יְרוּשָׁלִָ֑ם לְֽהַעֲל֞וֹת אֶת־אֲר֧וֹן בְּרִית־יְהוָ֛ה מֵעִ֥יר דָּוִ֖יד הִ֥יא צִיּֽוֹן׃ </P>
<P ALIGN="RIGHT"><span lang="he">&#8206;<a name="003">3</A>&nbsp;&#8207;וַיִּקָּהֲל֧וּ אֶל־הַמֶּ֛לֶךְ כָּל־אִ֥ישׁ יִשְׂרָאֵ֖ל בֶּחָ֑ג ה֖וּא הַחֹ֥דֶשׁ הַשְּׁבִעִֽי׃ </P>
<P ALIGN="RIGHT"><span lang="he">&#8206;<a name="004">4</A>&nbsp;&#8207;וַיָּבֹ֕אוּ כֹּ֖ל זִקְנֵ֣י יִשְׂרָאֵ֑ל וַיִּשְׂא֥וּ הַלְוִיִּ֖ם אֶת־הָאָרֽוֹן׃ </P>
<P ALIGN="RIGHT"><span lang="he">&#8206;<a name="005">5</A>&nbsp;&#8207;וַיַּעֲל֤וּ אֶת־הָאָרוֹן֙ וְאֶת־אֹ֣הֶל מוֹעֵ֔ד וְאֶת־כָּל־כְּלֵ֥י הַקֹּ֖דֶשׁ אֲשֶׁ֣ר בָּאֹ֑הֶל הֶעֱל֣וּ אֹתָ֔ם הַכֹּהֲנִ֖ים הַלְוִיִּֽם׃ </P>
<P ALIGN="RIGHT"><span lang="he">&#8206;<a name="006">6</A>&nbsp;&#8207;וְהַמֶּ֣לֶךְ שְׁלֹמֹ֗ה וְכָל־עֲדַ֧ת יִשְׂרָאֵ֛ל הַנּוֹעָדִ֥ים עָלָ֖יו לִפְנֵ֣י הָאָר֑וֹן מְזַבְּחִים֙ צֹ֣אן וּבָקָ֔ר אֲשֶׁ֧ר לֹֽא־יִסָּפְר֛וּ וְלֹ֥א יִמָּנ֖וּ מֵרֹֽב׃ </P>
<P ALIGN="RIGHT"><span lang="he">&#8206;<a name="007">7</A>&nbsp;&#8207;וַיָּבִ֣יאוּ הַ֠כֹּהֲנִים אֶת־אֲר֨וֹן בְּרִית־יְהוָ֧ה אֶל־מְקוֹמ֛וֹ אֶל־דְּבִ֥יר הַבַּ֖יִת אֶל־קֹ֣דֶשׁ הַקְּדָשִׁ֑ים אֶל־תַּ֖חַת כַּנְפֵ֥י הַכְּרוּבִֽים׃ </P>
<P ALIGN="RIGHT"><span lang="he">&#8206;<a name="008">8</A>&nbsp;&#8207;וַיִּהְי֤וּ הַכְּרוּבִים֙ פֹּרְשִׂ֣ים כְּנָפַ֔יִם עַל־מְק֖וֹם הָאָר֑וֹן וַיְכַסּ֧וּ הַכְּרוּבִ֛ים עַל־הָאָר֥וֹן וְעַל־בַּדָּ֖יו מִלְמָֽעְלָה׃ </P>
<P ALIGN="RIGHT"><span lang="he">&#8206;<a name="009">9</A>&nbsp;&#8207;וַֽיַּאֲרִיכוּ֮ הַבַּדִּים֒ וַיֵּרָאוּ֩ רָאשֵׁ֨י הַבַּדִּ֤ים מִן־הָאָרוֹן֙ עַל־פְּנֵ֣י הַדְּבִ֔יר וְלֹ֥א יֵרָא֖וּ הַח֑וּצָה וַֽיְהִי־שָׁ֔ם עַ֖ד הַיּ֥וֹם הַזֶּֽה׃ </P>
<P ALIGN="RIGHT"><span lang="he">&#8206;<a name="010">10</A>&nbsp;&#8207;אֵ֚ין בָּֽאָר֔וֹן רַ֚ק שְׁנֵ֣י הַלֻּח֔וֹת אֲשֶׁר־נָתַ֥ן מֹשֶׁ֖ה בְּחֹרֵ֑ב אֲשֶׁ֨ר כָּרַ֤ת יְהוָה֙ עִם־בְּנֵ֣י יִשְׂרָאֵ֔ל בְּצֵאתָ֖ם מִמִּצְרָֽיִם׃ פ</P>
<P ALIGN="RIGHT"><span lang="he">&#8206;<a name="011">11</A>&nbsp;&#8207;וַיְהִ֕י בְּצֵ֥את הַכֹּהֲנִ֖ים מִן־הַקֹּ֑דֶשׁ כִּ֠י כָּל־הַכֹּהֲנִ֤ים הַֽנִּמְצְאִים֙ הִתְקַדָּ֔שׁוּ אֵ֖ין לִשְׁמ֥וֹר לְמַחְלְקֽוֹת׃ </P>
<P ALIGN="RIGHT"><span lang="he">&#8206;<a name="012">12</A>&nbsp;&#8207;וְהַלְוִיִּ֣ם הַמְשֹׁרֲרִ֣ים לְכֻלָּ֡ם לְאָסָ֡ף לְהֵימָ֣ן לִֽ֠ידֻתוּן וְלִבְנֵיהֶ֨ם וְלַאֲחֵיהֶ֜ם מְלֻבָּשִׁ֣ים בּ֗וּץ בִּמְצִלְתַּ֙יִם֙ וּבִנְבָלִ֣ים וְכִנֹּר֔וֹת עֹמְדִ֖ים מִזְרָ֣ח לַמִּזְבֵּ֑חַ וְעִמָּהֶ֤ם כֹּֽהֲנִים֙ לְמֵאָ֣ה וְעֶשְׂרִ֔ים <font color="brown">מחצררים</font> <font color="blue">מַחְצְרִ֖ים</font> בַּחֲצֹֽצְרֽוֹת׃ </P>
<P ALIGN="RIGHT"><span lang="he">&#8206;<a name="013">13</A>&nbsp;&#8207;וַיְהִ֣י כְ֠אֶחָד <font color="brown">למחצצרים</font> <font color="blue">לַמְחַצְּרִ֨ים</font> וְלַמְשֹֽׁרֲרִ֜ים לְהַשְׁמִ֣יעַ קוֹל־אֶחָ֗ד לְהַלֵּ֣ל וּלְהֹדוֹת֮ לַיהוָה֒ וּכְהָרִ֣ים ק֠וֹל בַּחֲצֹצְר֨וֹת וּבִמְצִלְתַּ֜יִם וּבִכְלֵ֣י הַשִּׁ֗יר וּבְהַלֵּ֤ל לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּ֑וֹ וְהַבַּ֛יִת מָלֵ֥א עָנָ֖ן בֵּ֥ית יְהוָֽה׃ </P>
<P ALIGN="RIGHT"><span lang="he">&#8206;<a name="014">14</A>&nbsp;&#8207;וְלֹא־יָֽכְל֧וּ הַכֹּהֲנִ֛ים לַעֲמ֥וֹד לְשָׁרֵ֖ת מִפְּנֵ֣י הֶעָנָ֑ן כִּֽי־מָלֵ֥א כְבוֹד־יְהוָ֖ה אֶת־בֵּ֥ית הָאֱלֹהִֽים׃ פ</P>
</TD>
<TD WIDTH="50%">
<P>1&nbsp;wati&#353;&#601;lam k&#257;l-hamm&#601;l&#257;&#8217;&#x1E35;&acirc; &#8217;&#259;&#353;er-&#8216;&#257;&#347;&acirc; &#353;&#601;l&#333;m&#333;h l&#601;&#x1E07;&ecirc;&#x1E6F; y&#601;hw&acirc; swayy&#257;&#x1E07;&#275;&#8217; &#353;&#601;l&#333;m&#333;h &#8217;e&#x1E6F;-q&#257;&#x1E0F;&#601;&#353;&ecirc;| d&#257;w&icirc;&#x1E0F; &#8217;&#257;&#x1E07;&icirc;w w&#601;&#8217;e&#x1E6F;-hakesef w&#601;&#8217;e&#x1E6F;-hazz&acirc;&#257;&#x1E07; w&#601;&#8217;e&#x1E6F;-k&#257;l-hak&#275;l&icirc;m n&#257;&#x1E6F;an b&#601;&#8217;&#333;&#x1E63;&#601;rw&#333;&#x1E6F; b&ecirc;&#x1E6F; h&#257;&#8217;&#277;l&#333;h&icirc;m: f</P>
<P>2&nbsp;&#8217;&#257;z yaq&#601;h&ecirc;l &#353;&#601;l&#333;m&#333;h &#8217;e&#x1E6F;-ziq&#601;n&ecirc; yi&#347;&#601;r&#257;&#8217;&#275;l w&#601;&#8217;e&#x1E6F;-k&#257;l-r&#257;&#8217;&#353;&ecirc; hamma&#x1E6D;&#x1E6D;w&#333;&#x1E6F; n&#601;&#347;&icirc;&#8217;&ecirc; h&#257;&#8217;&#257;&#x1E07;w&#333;&#x1E6F; li&#x1E07;&#601;n&ecirc; yi&#347;&#601;r&#257;&#8217;&#275;l &#8217;el-y&#601;r&ucirc;&#353;&#257;l&#257;im l&#601;h<sup>a</sup>&#8216;&#259;lw&#333;&#x1E6F; &#8217;e&#x1E6F;-&#8217;&#259;rw&#333;n b&#601;r&icirc;&#x1E6F;-y&#601;hw&acirc; m&#275;&#8216;&icirc;r d&#257;w&icirc;&#x1E0F; h&icirc;&#8217; &#x1E63;&icirc;yw&#333;n: </P>
<P>3&nbsp;wayyiqq&acirc;&#259;l&ucirc; &#8217;el-hammele&#x1E35;&#601; k&#257;l-&#8217;&icirc;&#353; yi&#347;&#601;r&#257;&#8217;&#275;l be&#x1E25;&#257;&#x1E21; h&ucirc;&#8217; h<sup>a</sup>&#x1E25;&#333;&#x1E0F;e&#353; ha&#353;&#353;&#601;&#x1E07;i&#8216;&icirc;: </P>
<P>4&nbsp;wayy&#257;&#x1E07;&#333;&#8217;&ucirc; k&#333;l ziq&#601;n&ecirc; yi&#347;&#601;r&#257;&#8217;&#275;l wayyi&#347;&#601;&#8217;&ucirc; hal&#601;w&icirc;yim &#8217;e&#x1E6F;-h&#257;&#8217;&#257;rw&#333;n: </P>
<P>5&nbsp;wayy<sup>a</sup>&#8216;&#259;l&ucirc; &#8217;e&#x1E6F;-h&#257;&#8217;&#257;rw&#333;n w&#601;&#8217;e&#x1E6F;-&#8217;&#333;hel mw&#333;&#8216;&#275;&#x1E0F; w&#601;&#8217;e&#x1E6F;-k&#257;l-k&#601;l&ecirc; haqq&#333;&#x1E0F;e&#353; &#8217;&#259;&#353;er b&#257;&#8217;&#333;hel he&#8216;&#277;l&ucirc; &#8217;&#333;&#x1E6F;&#257;m hak&#333;h&#259;n&icirc;m hal&#601;w&icirc;yim: </P>
<P>6&nbsp;w&#601;hammele&#x1E35;&#601; &#353;&#601;l&#333;m&#333;h w&#601;&#x1E35;&#257;l-&#8216;&#259;&#x1E0F;a&#x1E6F; yi&#347;&#601;r&#257;&#8217;&#275;l hannw&#333;&#8216;&#257;&#x1E0F;&icirc;m &#8216;&#257;l&#257;yw lif&#601;n&ecirc; h&#257;&#8217;&#257;rw&#333;n m&#601;zab&#601;&#x1E25;&icirc;m &#x1E63;&#333;&#8217;n &ucirc;&#x1E07;&#257;q&#257;r &#8217;&#259;&#353;er l&#333;&#8217;-yiss&#257;f&#601;r&ucirc; w&#601;l&#333;&#8217; yimm&#257;n&ucirc; m&#275;r&#333;&#x1E07;: </P>
<P>7&nbsp;wayy&#257;&#x1E07;&icirc;&#8217;&ucirc; hak&#333;h&#259;n&icirc;m &#8217;e&#x1E6F;-&#8217;&#259;rw&#333;n b&#601;r&icirc;&#x1E6F;-y&#601;hw&acirc; &#8217;el-m&#601;qw&#333;mw&#333; &#8217;el-d&#601;&#x1E07;&icirc;r habayi&#x1E6F; &#8217;el-q&#333;&#x1E0F;e&#353; haqq&#601;&#x1E0F;&#257;&#353;&icirc;m &#8217;el-t<sup>a</sup>&#x1E25;a&#x1E6F; kan&#601;f&ecirc; hak&#601;r&ucirc;&#x1E07;&icirc;m: </P>
<P>8&nbsp;wayyih&#601;y&ucirc; hak&#601;r&ucirc;&#x1E07;&icirc;m p&#333;r&#601;&#347;&icirc;m k&#601;n&#257;fayim &#8216;al-m&#601;qw&#333;m h&#257;&#8217;&#257;rw&#333;n way&#601;&#x1E35;ass&ucirc; hak&#601;r&ucirc;&#x1E07;&icirc;m &#8216;al-h&#257;&#8217;&#257;rw&#333;n w&#601;&#8216;al-bad&#257;yw mil&#601;m&#257;&#8216;&#601;l&acirc;: </P>
<P>9&nbsp;wayya&#8217;&#259;r&icirc;&#x1E35;&ucirc; habad&icirc;m wayy&#275;r&#257;&#8217;&ucirc; r&#257;&#8217;&#353;&ecirc; habad&icirc;m min-h&#257;&#8217;&#257;rw&#333;n &#8216;al-p&#601;n&ecirc; had&#601;&#x1E07;&icirc;r w&#601;l&#333;&#8217; y&#275;r&#257;&#8217;&ucirc; h<sup>a</sup>&#x1E25;&ucirc;&#x1E63;&acirc; way&#601;h&icirc;-&#353;&#257;m &#8216;a&#x1E0F; hayyw&#333;m hazzeh: </P>
<P>10&nbsp;&#8217;&ecirc;n b&#257;&#8217;&#257;rw&#333;n raq &#353;&#601;n&ecirc; hallu&#x1E25;w&#333;&#x1E6F; &#8217;&#259;&#353;er-n&#257;&#x1E6F;an m&#333;&#353;eh b&#601;&#x1E25;&#333;r&#275;&#x1E07; &#8217;&#259;&#353;er k&#257;ra&#x1E6F; y&#601;hw&acirc; &#8216;im-b&#601;n&ecirc; yi&#347;&#601;r&#257;&#8217;&#275;l b&#601;&#x1E63;&#275;&#8217;&#x1E6F;&#257;m mimmi&#x1E63;&#601;r&#257;yim: f</P>
<P>11&nbsp;way&#601;h&icirc; b&#601;&#x1E63;&#275;&#8217;&#x1E6F; hak&#333;h&#259;n&icirc;m min-haqq&#333;&#x1E0F;e&#353; k&icirc; k&#257;l-hak&#333;h&#259;n&icirc;m hannim&#601;&#x1E63;&#601;&#8217;&icirc;m hi&#x1E6F;&#601;qad&#257;&#353;&ucirc; &#8217;&ecirc;n li&#353;&#601;mw&#333;r l&#601;m<sup>a</sup>&#x1E25;&#601;l&#601;qw&#333;&#x1E6F;: </P>
<P>12&nbsp;w&#601;hal&#601;w&icirc;yim ham&#601;&#353;&#333;r&#259;r&icirc;m l&#601;&#x1E35;ull&#257;m l&#601;&#8217;&#257;s&#257;f l&#601;h&ecirc;m&#257;n l&icirc;&#x1E0F;u&#x1E6F;&ucirc;n w&#601;li&#x1E07;&#601;n&ecirc;hem w&#601;la&#8217;&#259;&#x1E25;&ecirc;hem m&#601;lub&#257;&#353;&icirc;m b&ucirc;&#x1E63; bim&#601;&#x1E63;il&#601;tayim &ucirc;&#x1E07;in&#601;&#x1E07;&#257;l&icirc;m w&#601;&#x1E35;inn&#333;rw&#333;&#x1E6F; &#8216;&#333;m&#601;&#x1E0F;&icirc;m miz&#601;r&#257;&#x1E25; lammiz&#601;b&#275;&#x1E25;a w&#601;&#8216;imm&acirc;em k&#333;h&#259;n&icirc;m l&#601;m&#275;&#8217;&acirc; w&#601;&#8216;e&#347;&#601;r&icirc;m <font color="brown">m<sup>a</sup>&#x1E25;&#601;&#x1E63;&#601;rir&icirc;m</font> <font color="blue">m<sup>a</sup>&#x1E25;&#601;&#x1E63;&#601;r&icirc;m</font> b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F;: </P>
<P>13&nbsp;way&#601;h&icirc; &#x1E35;&#601;&#8217;e&#x1E25;&#257;&#x1E0F; <font color="brown">lamm<sup>a</sup>&#x1E25;&#259;&#x1E63;&#333;&#x1E63;&#601;r&icirc;m</font> <font color="blue">lam&#601;&#x1E25;a&#x1E63;&#x1E63;&#601;r&icirc;m</font> w&#601;lam&#601;&#353;&#333;r&#259;r&icirc;m l&#601;ha&#353;&#601;m&icirc;&#8216;a qw&#333;l-&#8217;e&#x1E25;&#257;&#x1E0F; l&#601;hall&#275;l &ucirc;l&#601;h&#333;&#x1E0F;w&#333;&#x1E6F; layhw&acirc; &ucirc;&#x1E35;&#601;h&#257;r&icirc;m qw&#333;l b<sup>a</sup>&#x1E25;&#259;&#x1E63;&#333;&#x1E63;&#601;rw&#333;&#x1E6F; &ucirc;&#x1E07;im&#601;&#x1E63;il&#601;tayim &ucirc;&#x1E07;i&#x1E35;&#601;l&ecirc; ha&#353;&#353;&icirc;r &ucirc;&#x1E07;&#601;hall&#275;l layhw&acirc; k&icirc; &#x1E6D;w&#333;&#x1E07; k&icirc; l&#601;&#8216;w&#333;l&#257;m &#x1E25;as&#601;dw&#333; w&#601;habayi&#x1E6F; m&#257;l&#275;&#8217; &#8216;&#257;n&#257;n b&ecirc;&#x1E6F; y&#601;hw&acirc;: </P>
<P>14&nbsp;w&#601;l&#333;&#8217;-y&#257;&#x1E35;&#601;l&ucirc; hak&#333;h&#259;n&icirc;m l<sup>a</sup>&#8216;&#259;mw&#333;&#x1E0F; l&#601;&#353;&#257;r&#275;&#x1E6F; mip&#601;n&ecirc; he&#8216;&#257;n&#257;n k&icirc;-m&#257;l&#275;&#8217; &#x1E35;&#601;&#x1E07;w&#333;&#x1E0F;-y&#601;hw&acirc; &#8217;e&#x1E6F;-b&ecirc;&#x1E6F; h&#257;&#8217;&#277;l&#333;h&icirc;m: f</P>
</TD>
</TABLE>
<P><HR>
<CENTER>
<A HREF="ch2006.htm">Next: 2 Chronicles (2 Divrey Yamim) Chapter 6</A></CENTER>
</BODY>
</HTML>
