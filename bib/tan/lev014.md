[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/lev014)  [KJV](../kjv/lev014)  [Sep](../sep/lev014.md) 
[Vul](../vul/lev014.md)   
  
[Leviticus (Vayikra) Index](lev.md)  
  [Previous](lev013)  [Next](lev015.md) 

------------------------------------------------------------------------

### Tanach (Hebrew): Leviticus (Vayikra) Chapter 14

‎<span id="001">1</span> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃

‎<span id="002">2</span> ‏זֹ֤את תִּֽהְיֶה֙ תּוֹרַ֣ת הַמְּצֹרָ֔ע בְּי֖וֹם
טָהֳרָת֑וֹ וְהוּבָ֖א אֶל־הַכֹּהֵֽן׃

‎<span id="003">3</span> ‏וְיָצָא֙ הַכֹּהֵ֔ן אֶל־מִח֖וּץ לַֽמַּחֲנֶ֑ה
וְרָאָה֙ הַכֹּהֵ֔ן וְהִנֵּ֛ה נִרְפָּ֥א נֶֽגַע־הַצָּרַ֖עַת
מִן־הַצָּרֽוּעַ׃

‎<span id="004">4</span> ‏וְצִוָּה֙ הַכֹּהֵ֔ן וְלָקַ֧ח לַמִּטַּהֵ֛ר
שְׁתֵּֽי־צִפֳּרִ֥ים חַיּ֖וֹת טְהֹר֑וֹת וְעֵ֣ץ אֶ֔רֶז וּשְׁנִ֥י תוֹלַ֖עַת
וְאֵזֹֽב׃

‎<span id="005">5</span> ‏וְצִוָּה֙ הַכֹּהֵ֔ן וְשָׁחַ֖ט אֶת־הַצִּפּ֣וֹר
הָאֶחָ֑ת אֶל־כְּלִי־חֶ֖רֶשׂ עַל־מַ֥יִם חַיִּֽים׃

‎<span id="006">6</span> ‏אֶת־הַצִּפֹּ֤ר הַֽחַיָּה֙ יִקַּ֣ח אֹתָ֔הּ
וְאֶת־עֵ֥ץ הָאֶ֛רֶז וְאֶת־שְׁנִ֥י הַתּוֹלַ֖עַת וְאֶת־הָאֵזֹ֑ב וְטָבַ֨ל
אוֹתָ֜ם וְאֵ֣ת׀ הַצִּפֹּ֣ר הַֽחַיָּ֗ה בְּדַם֙ הַצִּפֹּ֣ר הַשְּׁחֻטָ֔ה
עַ֖ל הַמַּ֥יִם הַֽחַיִּֽים׃

‎<span id="007">7</span> ‏וְהִזָּ֗ה עַ֧ל הַמִּטַּהֵ֛ר מִן־הַצָּרַ֖עַת
שֶׁ֣בַע פְּעָמִ֑ים וְטִ֣הֲר֔וֹ וְשִׁלַּ֛ח אֶת־הַצִּפֹּ֥ר הַֽחַיָּ֖ה
עַל־פְּנֵ֥י הַשָּׂדֶֽה׃

‎<span id="008">8</span> ‏וְכִבֶּס֩ הַמִּטַּהֵ֨ר אֶת־בְּגָדָ֜יו
וְגִלַּ֣ח אֶת־כָּל־שְׂעָר֗וֹ וְרָחַ֤ץ בַּמַּ֙יִם֙ וְטָהֵ֔ר וְאַחַ֖ר
יָב֣וֹא אֶל־הַֽמַּחֲנֶ֑ה וְיָשַׁ֛ב מִח֥וּץ לְאָהֳל֖וֹ שִׁבְעַ֥ת יָמִֽים׃

‎<span id="009">9</span> ‏וְהָיָה֩ בַיּ֨וֹם הַשְּׁבִיעִ֜י יְגַלַּ֣ח
אֶת־כָּל־שְׂעָר֗וֹ אֶת־רֹאשׁ֤וֹ וְאֶת־זְקָנוֹ֙ וְאֵת֙ גַּבֹּ֣ת עֵינָ֔יו
וְאֶת־כָּל־שְׂעָר֖וֹ יְגַלֵּ֑חַ וְכִבֶּ֣ס אֶת־בְּגָדָ֗יו וְרָחַ֧ץ
אֶת־בְּשָׂר֛וֹ בַּמַּ֖יִם וְטָהֵֽר׃

‎<span id="010">10</span> ‏וּבַיּ֣וֹם הַשְּׁמִינִ֗י יִקַּ֤ח
שְׁנֵֽי־כְבָשִׂים֙ תְּמִימִ֔ים וְכַבְשָׂ֥ה אַחַ֛ת בַּת־שְׁנָתָ֖הּ
תְּמִימָ֑ה וּשְׁלֹשָׁ֣ה עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה
בַשֶּׁ֔מֶן וְלֹ֥ג אֶחָ֖ד שָֽׁמֶן׃

‎<span id="011">11</span> ‏וְהֶעֱמִ֞יד הַכֹּהֵ֣ן הַֽמְטַהֵ֗ר אֵ֛ת
הָאִ֥ישׁ הַמִּטַּהֵ֖ר וְאֹתָ֑ם לִפְנֵ֣י יְהוָ֔ה פֶּ֖תַח אֹ֥הֶל מוֹעֵֽד׃

‎<span id="012">12</span> ‏וְלָקַ֨ח הַכֹּהֵ֜ן אֶת־הַכֶּ֣בֶשׂ הָאֶחָ֗ד
וְהִקְרִ֥יב אֹת֛וֹ לְאָשָׁ֖ם וְאֶת־לֹ֣ג הַשָּׁ֑מֶן וְהֵנִ֥יף אֹתָ֛ם
תְּנוּפָ֖ה לִפְנֵ֥י יְהוָֽה׃

‎<span id="013">13</span> ‏וְשָׁחַ֣ט אֶת־הַכֶּ֗בֶשׂ בִּ֠מְקוֹם אֲשֶׁ֨ר
יִשְׁחַ֧ט אֶת־הַֽחַטָּ֛את וְאֶת־הָעֹלָ֖ה בִּמְק֣וֹם הַקֹּ֑דֶשׁ כִּ֡י
כַּ֠חַטָּאת הָאָשָׁ֥ם הוּא֙ לַכֹּהֵ֔ן קֹ֥דֶשׁ קָֽדָשִׁ֖ים הֽוּא׃

‎<span id="014">14</span> ‏וְלָקַ֣ח הַכֹּהֵן֮ מִדַּ֣ם הָאָשָׁם֒ וְנָתַן֙
הַכֹּהֵ֔ן עַל־תְּנ֛וּךְ אֹ֥זֶן הַמִּטַּהֵ֖ר הַיְמָנִ֑ית וְעַל־בֹּ֤הֶן
יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִֽית׃

‎<span id="015">15</span> ‏וְלָקַ֥ח הַכֹּהֵ֖ן מִלֹּ֣ג הַשָּׁ֑מֶן
וְיָצַ֛ק עַל־כַּ֥ף הַכֹּהֵ֖ן הַשְּׂמָאלִֽית׃

‎<span id="016">16</span> ‏וְטָבַ֤ל הַכֹּהֵן֙ אֶת־אֶצְבָּע֣וֹ
הַיְמָנִ֔ית מִן־הַשֶּׁ֕מֶן אֲשֶׁ֥ר עַל־כַּפּ֖וֹ הַשְּׂמָאלִ֑ית וְהִזָּ֨ה
מִן־הַשֶּׁ֧מֶן בְּאֶצְבָּע֛וֹ שֶׁ֥בַע פְּעָמִ֖ים לִפְנֵ֥י יְהוָֽה׃

‎<span id="017">17</span> ‏וּמִיֶּ֨תֶר הַשֶּׁ֜מֶן אֲשֶׁ֣ר עַל־כַּפּ֗וֹ
יִתֵּ֤ן הַכֹּהֵן֙ עַל־תְּנ֞וּךְ אֹ֤זֶן הַמִּטַּהֵר֙ הַיְמָנִ֔ית
וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִ֑ית עַ֖ל
דַּ֥ם הָאָשָֽׁם׃

‎<span id="018">18</span> ‏וְהַנּוֹתָ֗ר בַּשֶּׁ֙מֶן֙ אֲשֶׁר֙ עַל־כַּ֣ף
הַכֹּהֵ֔ן יִתֵּ֖ן עַל־רֹ֣אשׁ הַמִּטַּהֵ֑ר וְכִפֶּ֥ר עָלָ֛יו הַכֹּהֵ֖ן
לִפְנֵ֥י יְהוָֽה׃

‎<span id="019">19</span> ‏וְעָשָׂ֤ה הַכֹּהֵן֙ אֶת־הַ֣חַטָּ֔את וְכִפֶּ֕ר
עַל־הַמִּטַּהֵ֖ר מִטֻּמְאָת֑וֹ וְאַחַ֖ר יִשְׁחַ֥ט אֶת־הָעֹלָֽה׃

‎<span id="020">20</span> ‏וְהֶעֱלָ֧ה הַכֹּהֵ֛ן אֶת־הָעֹלָ֥ה
וְאֶת־הַמִּנְחָ֖ה הַמִּזְבֵּ֑חָה וְכִפֶּ֥ר עָלָ֛יו הַכֹּהֵ֖ן וְטָהֵֽר׃ ס

‎<span id="021">21</span> ‏וְאִם־דַּ֣ל ה֗וּא וְאֵ֣ין יָדוֹ֮ מַשֶּׂגֶת֒
וְ֠לָקַח כֶּ֣בֶשׂ אֶחָ֥ד אָשָׁ֛ם לִתְנוּפָ֖ה לְכַפֵּ֣ר עָלָ֑יו
וְעִשָּׂר֨וֹן סֹ֜לֶת אֶחָ֨ד בָּל֥וּל בַּשֶּׁ֛מֶן לְמִנְחָ֖ה וְלֹ֥ג
שָֽׁמֶן׃

‎<span id="022">22</span> ‏וּשְׁתֵּ֣י תֹרִ֗ים א֤וֹ שְׁנֵי֙ בְּנֵ֣י
יוֹנָ֔ה אֲשֶׁ֥ר תַּשִּׂ֖יג יָד֑וֹ וְהָיָ֤ה אֶחָד֙ חַטָּ֔את וְהָאֶחָ֖ד
עֹלָֽה׃

‎<span id="023">23</span> ‏וְהֵבִ֨יא אֹתָ֜ם בַּיּ֧וֹם הַשְּׁמִינִ֛י
לְטָהֳרָת֖וֹ אֶל־הַכֹּהֵ֑ן אֶל־פֶּ֥תַח אֹֽהֶל־מוֹעֵ֖ד לִפְנֵ֥י יְהוָֽה׃

‎<span id="024">24</span> ‏וְלָקַ֧ח הַכֹּהֵ֛ן אֶת־כֶּ֥בֶשׂ הָאָשָׁ֖ם
וְאֶת־לֹ֣ג הַשָּׁ֑מֶן וְהֵנִ֨יף אֹתָ֧ם הַכֹּהֵ֛ן תְּנוּפָ֖ה לִפְנֵ֥י
יְהוָֽה׃

‎<span id="025">25</span> ‏וְשָׁחַט֮ אֶת־כֶּ֣בֶשׂ הָֽאָשָׁם֒ וְלָקַ֤ח
הַכֹּהֵן֙ מִדַּ֣ם הָֽאָשָׁ֔ם וְנָתַ֛ן עַל־תְּנ֥וּךְ אֹֽזֶן־הַמִּטַּהֵ֖ר
הַיְמָנִ֑ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ
הַיְמָנִֽית׃

‎<span id="026">26</span> ‏וּמִן־הַשֶּׁ֖מֶן יִצֹ֣ק הַכֹּהֵ֑ן עַל־כַּ֥ף
הַכֹּהֵ֖ן הַשְּׂמָאלִֽית׃

‎<span id="027">27</span> ‏וְהִזָּ֤ה הַכֹּהֵן֙ בְּאֶצְבָּע֣וֹ
הַיְמָנִ֔ית מִן־הַשֶּׁ֕מֶן אֲשֶׁ֥ר עַל־כַּפּ֖וֹ הַשְּׂמָאלִ֑ית שֶׁ֥בַע
פְּעָמִ֖ים לִפְנֵ֥י יְהוָֽה׃

‎<span id="028">28</span> ‏וְנָתַ֨ן הַכֹּהֵ֜ן מִן־הַשֶּׁ֣מֶן׀ אֲשֶׁ֣ר
עַל־כַּפּ֗וֹ עַל־תְּנ֞וּךְ אֹ֤זֶן הַמִּטַּהֵר֙ הַיְמָנִ֔ית וְעַל־בֹּ֤הֶן
יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִ֑ית עַל־מְק֖וֹם דַּ֥ם
הָאָשָֽׁם׃

‎<span id="029">29</span> ‏וְהַנּוֹתָ֗ר מִן־הַשֶּׁ֙מֶן֙ אֲשֶׁר֙
עַל־כַּ֣ף הַכֹּהֵ֔ן<sup>3</sup> יִתֵּ֖ן עַל־רֹ֣אשׁ הַמִּטַּהֵ֑ר
לְכַפֵּ֥ר עָלָ֖יו לִפְנֵ֥י יְהוָֽה׃

‎<span id="030">30</span> ‏וְעָשָׂ֤ה אֶת־הָֽאֶחָד֙ מִן־הַתֹּרִ֔ים א֖וֹ
מִן־בְּנֵ֣י הַיּוֹנָ֑ה מֵאֲשֶׁ֥ר תַּשִּׂ֖יג יָדֽוֹ׃

‎<span id="031">31</span> ‏אֵ֣ת אֲשֶׁר־תַּשִּׂ֞יג יָד֗וֹ אֶת־הָאֶחָ֥ד
חַטָּ֛את וְאֶת־הָאֶחָ֥ד עֹלָ֖ה עַל־הַמִּנְחָ֑ה וְכִפֶּ֧ר הַכֹּהֵ֛ן עַ֥ל
הַמִּטַּהֵ֖ר לִפְנֵ֥י יְהוָֽה׃

‎<span id="032">32</span> ‏זֹ֣את תּוֹרַ֔ת אֲשֶׁר־בּ֖וֹ נֶ֣גַע צָרָ֑עַת
אֲשֶׁ֛ר לֹֽא־תַשִּׂ֥יג יָד֖וֹ בְּטָהֳרָתֽוֹ׃ פ

‎<span id="033">33</span> ‏וַיְדַבֵּ֣ר יְהוָ֔ה אֶל־מֹשֶׁ֥ה
וְאֶֽל־אַהֲרֹ֖ן לֵאמֹֽר׃

‎<span id="034">34</span> ‏כִּ֤י תָבֹ֙אוּ֙ אֶל־אֶ֣רֶץ כְּנַ֔עַן אֲשֶׁ֥ר
אֲנִ֛י נֹתֵ֥ן לָכֶ֖ם לַאֲחֻזָּ֑ה וְנָתַתִּי֙ נֶ֣גַע צָרַ֔עַת בְּבֵ֖ית
אֶ֥רֶץ אֲחֻזַּתְכֶֽם׃

‎<span id="035">35</span> ‏וּבָא֙ אֲשֶׁר־ל֣וֹ הַבַּ֔יִת וְהִגִּ֥יד
לַכֹּהֵ֖ן לֵאמֹ֑ר כְּנֶ֕גַע נִרְאָ֥ה לִ֖י בַּבָּֽיִת׃

‎<span id="036">36</span> ‏וְצִוָּ֨ה הַכֹּהֵ֜ן וּפִנּ֣וּ אֶת־הַבַּ֗יִת
בְּטֶ֨רֶם יָבֹ֤א הַכֹּהֵן֙ לִרְא֣וֹת אֶת־הַנֶּ֔גַע וְלֹ֥א יִטְמָ֖א
כָּל־אֲשֶׁ֣ר בַּבָּ֑יִת וְאַ֥חַר כֵּ֛ן יָבֹ֥א הַכֹּהֵ֖ן לִרְא֥וֹת
אֶת־הַבָּֽיִת׃

‎<span id="037">37</span> ‏וְרָאָ֣ה אֶת־הַנֶּ֗גַע וְהִנֵּ֤ה הַנֶּ֙גַע֙
בְּקִירֹ֣ת הַבַּ֔יִת שְׁקַֽעֲרוּרֹת֙ יְרַקְרַקֹּ֔ת א֖וֹ אֲדַמְדַּמֹּ֑ת
וּמַרְאֵיהֶ֥ן שָׁפָ֖ל מִן־הַקִּֽיר׃

‎<span id="038">38</span> ‏וְיָצָ֧א הַכֹּהֵ֛ן מִן־הַבַּ֖יִת אֶל־פֶּ֣תַח
הַבָּ֑יִת וְהִסְגִּ֥יר אֶת־הַבַּ֖יִת שִׁבְעַ֥ת יָמִֽים׃

‎<span id="039">39</span> ‏וְשָׁ֥ב הַכֹּהֵ֖ן בַּיּ֣וֹם הַשְּׁבִיעִ֑י
וְרָאָ֕ה וְהִנֵּ֛ה פָּשָׂ֥ה הַנֶּ֖גַע בְּקִירֹ֥ת הַבָּֽיִת׃

‎<span id="040">40</span> ‏וְצִוָּה֙ הַכֹּהֵ֔ן וְחִלְּצוּ֙
אֶת־הָ֣אֲבָנִ֔ים אֲשֶׁ֥ר בָּהֵ֖ן הַנָּ֑גַע וְהִשְׁלִ֤יכוּ אֶתְהֶן֙
אֶל־מִח֣וּץ לָעִ֔יר אֶל־מָק֖וֹם טָמֵֽא׃

‎<span id="041">41</span> ‏וְאֶת־הַבַּ֛יִת יַקְצִ֥עַ מִבַּ֖יִת סָבִ֑יב
וְשָׁפְכ֗וּ אֶת־הֶֽעָפָר֙ אֲשֶׁ֣ר הִקְצ֔וּ אֶל־מִח֣וּץ לָעִ֔יר
אֶל־מָק֖וֹם טָמֵֽא׃

‎<span id="042">42</span> ‏וְלָקְחוּ֙ אֲבָנִ֣ים אֲחֵר֔וֹת וְהֵבִ֖יאוּ
אֶל־תַּ֣חַת הָאֲבָנִ֑ים וְעָפָ֥ר אַחֵ֛ר יִקַּ֖ח וְטָ֥ח אֶת־הַבָּֽיִת׃

‎<span id="043">43</span> ‏וְאִם־יָשׁ֤וּב הַנֶּ֙גַע֙ וּפָרַ֣ח בַּבַּ֔יִת
אַחַ֖ר חִלֵּ֣ץ אֶת־הָאֲבָנִ֑ים וְאַחֲרֵ֛י הִקְצ֥וֹת אֶת־הַבַּ֖יִת
וְאַחֲרֵ֥י הִטּֽוֹחַ׃

‎<span id="044">44</span> ‏וּבָא֙ הַכֹּהֵ֔ן וְרָאָ֕ה וְהִנֵּ֛ה פָּשָׂ֥ה
הַנֶּ֖גַע בַּבָּ֑יִת צָרַ֨עַת מַמְאֶ֥רֶת הִ֛וא בַּבַּ֖יִת טָמֵ֥א הֽוּא׃

‎<span id="045">45</span> ‏וְנָתַ֣ץ אֶת־הַבַּ֗יִת אֶת־אֲבָנָיו֙
וְאֶת־עֵצָ֔יו וְאֵ֖ת כָּל־עֲפַ֣ר הַבָּ֑יִת וְהוֹצִיא֙ אֶל־מִח֣וּץ
לָעִ֔יר אֶל־מָק֖וֹם טָמֵֽא׃

‎<span id="046">46</span> ‏וְהַבָּא֙ אֶל־הַבַּ֔יִת כָּל־יְמֵ֖י
הִסְגִּ֣יר אֹת֑וֹ יִטְמָ֖א עַד־הָעָֽרֶב׃

‎<span id="047">47</span> ‏וְהַשֹּׁכֵ֣ב בַּבַּ֔יִת יְכַבֵּ֖ס
אֶת־בְּגָדָ֑יו וְהָאֹכֵ֣ל בַּבַּ֔יִת יְכַבֵּ֖ס אֶת־בְּגָדָֽיו׃

‎<span id="048">48</span> ‏וְאִם־בֹּ֨א יָבֹ֜א הַכֹּהֵ֗ן וְרָאָה֙
וְ֠הִנֵּה לֹא־פָשָׂ֤ה הַנֶּ֙גַע֙ בַּבַּ֔יִת אַחֲרֵ֖י הִטֹּ֣חַ
אֶת־הַבָּ֑יִת וְטִהַ֤ר הַכֹּהֵן֙ אֶת־הַבַּ֔יִת כִּ֥י נִרְפָּ֖א
הַנָּֽגַע׃

‎<span id="049">49</span> ‏וְלָקַ֛ח לְחַטֵּ֥א אֶת־הַבַּ֖יִת שְׁתֵּ֣י
צִפֳּרִ֑ים וְעֵ֣ץ אֶ֔רֶז וּשְׁנִ֥י תוֹלַ֖עַת וְאֵזֹֽב׃

‎<span id="050">50</span> ‏וְשָׁחַ֖ט אֶת־הַצִּפֹּ֣ר הָאֶחָ֑ת
אֶל־כְּלִי־חֶ֖רֶשׂ עַל־מַ֥יִם חַיִּֽים׃

‎<span id="051">51</span> ‏וְלָקַ֣ח אֶת־עֵֽץ־הָ֠אֶרֶז וְאֶת־הָ֨אֵזֹ֜ב
וְאֵ֣ת׀ שְׁנִ֣י הַתּוֹלַ֗עַת וְאֵת֮ הַצִּפֹּ֣ר הַֽחַיָּה֒ וְטָבַ֣ל
אֹתָ֗ם בְּדַם֙ הַצִּפֹּ֣ר הַשְּׁחוּטָ֔ה וּבַמַּ֖יִם הַֽחַיִּ֑ים
וְהִזָּ֥ה אֶל־הַבַּ֖יִת שֶׁ֥בַע פְּעָמִֽים׃

‎<span id="052">52</span> ‏וְחִטֵּ֣א אֶת־הַבַּ֔יִת בְּדַם֙ הַצִּפּ֔וֹר
וּבַמַּ֖יִם הַֽחַיִּ֑ים וּבַצִּפֹּ֣ר הַחַיָּ֗ה וּבְעֵ֥ץ הָאֶ֛רֶז
וּבָאֵזֹ֖ב וּבִשְׁנִ֥י הַתּוֹלָֽעַת׃

‎<span id="053">53</span> ‏וְשִׁלַּ֞ח אֶת־הַצִּפֹּ֧ר הַֽחַיָּ֛ה
אֶל־מִח֥וּץ לָעִ֖יר אֶל־פְּנֵ֣י הַשָּׂדֶ֑ה וְכִפֶּ֥ר עַל־הַבַּ֖יִת
וְטָהֵֽר׃

‎<span id="054">54</span> ‏זֹ֖את הַתּוֹרָ֑ה לְכָל־נֶ֥גַע הַצָּרַ֖עַת
וְלַנָּֽתֶק׃

‎<span id="055">55</span> ‏וּלְצָרַ֥עַת הַבֶּ֖גֶד וְלַבָּֽיִת׃

‎<span id="056">56</span> ‏וְלַשְׂאֵ֥ת וְלַסַּפַּ֖חַת וְלַבֶּהָֽרֶת׃

‎<span id="057">57</span> ‏לְהוֹרֹ֕ת בְּי֥וֹם הַטָּמֵ֖א וּבְי֣וֹם
הַטָּהֹ֑ר זֹ֥את תּוֹרַ֖ת הַצָּרָֽעַת׃ ס

1 wayəḏabēr yəhwâ ’el-mōšeh llē’mōr:

2 zō’ṯ tihəyeh twōraṯ hamməṣōrā‘ bəywōm ṭâŏrāṯwō wəhûḇā’ ’el-hakōhēn:

3 wəyāṣā’ hakōhēn ’el-miḥûṣ lamm<sup>a</sup>ḥăneh wərā’â hakōhēn
wəhinnēh nirəpā’ neḡ<sup>a</sup>‘-haṣṣār<sup>a</sup>‘aṯ min-haṣṣārû‘a:

4 wəṣiûâ hakōhēn wəlāq<sup>a</sup>ḥ lammiṭṭahēr šətê-ṣipŏrîm ḥayywōṯ
ṭəhōrwōṯ wə‘ēṣ ’erez ûšənî ṯwōl<sup>a</sup>‘aṯ wə’ēzōḇ:

5 wəṣiûâ hakōhēn wəšāḥaṭ ’eṯ-haṣṣipwōr hā’eḥāṯ ’el-kəlî-ḥereś ‘al-mayim
ḥayyîm:

6 ’eṯ-haṣṣipōr h<sup>a</sup>ḥayyâ yiqq<sup>a</sup>ḥ ’ōṯāh wə’eṯ-‘ēṣ
hā’erez wə’eṯ-šənî hatwōl<sup>a</sup>‘aṯ wə’eṯ-hā’ēzōḇ wəṭāḇal ’wōṯām
wə’ēṯ\| haṣṣipōr h<sup>a</sup>ḥayyâ bəḏam haṣṣipōr haššəḥuṭâ ‘al
hammayim h<sup>a</sup>ḥayyîm:

7 wəhizzâ ‘al hammiṭṭahēr min-haṣṣār<sup>a</sup>‘aṯ šeḇ<sup>a</sup>‘
pə‘āmîm wəṭihărwō wəšill<sup>a</sup>ḥ ’eṯ-haṣṣipōr h<sup>a</sup>ḥayyâ
‘al-pənê haśśāḏeh:

8 wəḵibes hammiṭṭahēr ’eṯ-bəḡāḏāyw wəḡill<sup>a</sup>ḥ ’eṯ-kāl-śə‘ārwō
wərāḥaṣ bammayim wəṭâēr wə’<sup>a</sup>ḥar yāḇwō’
’el-hamm<sup>a</sup>ḥăneh wəyāšaḇ miḥûṣ lə’âŏlwō šiḇə‘aṯ yāmîm:

9 wəhāyâ ḇayywōm haššəḇî‘î yəḡall<sup>a</sup>ḥ ’eṯ-kāl-śə‘ārwō
’eṯ-rō’šwō wə’eṯ-zəqānwō wə’ēṯ gabōṯ ‘ênāyw wə’eṯ-kāl-śə‘ārwō yəḡallēḥa
wəḵibes ’eṯ-bəḡāḏāyw wərāḥaṣ ’eṯ-bəśārwō bammayim wəṭâēr:

10 ûḇayywōm haššəmînî yiqq<sup>a</sup>ḥ šənê-ḵəḇāśîm təmîmîm wəḵaḇəśâ
’<sup>a</sup>ḥaṯ baṯ-šənāṯāh təmîmâ ûšəlōšâ ‘eśərōnîm sōleṯ minəḥâ
bəlûlâ ḇaššemen wəlōḡ ’eḥāḏ šāmen:

11 wəhe‘ĕmîḏ hakōhēn haməṭahēr ’ēṯ hā’îš hammiṭṭahēr wə’ōṯām lifənê
yəhwâ peṯ<sup>a</sup>ḥ ’ōhel mwō‘ēḏ:

12 wəlāq<sup>a</sup>ḥ hakōhēn ’eṯ-hakeḇeś hā’eḥāḏ wəhiqərîḇ ’ōṯwō
lə’āšām wə’eṯ-lōḡ haššāmen wəhēnîf ’ōṯām tənûfâ lifənê yəhwâ:

13 wəšāḥaṭ ’eṯ-hakeḇeś biməqwōm ’ăšer yišəḥaṭ ’eṯ-h<sup>a</sup>ḥaṭṭā’ṯ
wə’eṯ-hā‘ōlâ biməqwōm haqqōḏeš kî k<sup>a</sup>ḥaṭṭā’ṯ hā’āšām hû’
lakōhēn qōḏeš qāḏāšîm hû’:

14 wəlāq<sup>a</sup>ḥ hakōhēn midam hā’āšām wənāṯan hakōhēn ‘al-tənûḵə
’ōzen hammiṭṭahēr hayəmānîṯ wə‘al-bōhen yāḏwō hayəmānîṯ wə‘al-bōhen
raḡəlwō hayəmānîṯ:

15 wəlāq<sup>a</sup>ḥ hakōhēn millōḡ haššāmen wəyāṣaq ‘al-kaf hakōhēn
haśśəmā’lîṯ:

16 wəṭāḇal hakōhēn ’eṯ-’eṣəbā‘wō hayəmānîṯ min-haššemen ’ăšer ‘al-kapwō
haśśəmā’lîṯ wəhizzâ min-haššemen bə’eṣəbā‘wō šeḇ<sup>a</sup>‘ pə‘āmîm
lifənê yəhwâ:

17 ûmîyeṯer haššemen ’ăšer ‘al-kapwō yitēn hakōhēn ‘al-tənûḵə ’ōzen
hammiṭṭahēr hayəmānîṯ wə‘al-bōhen yāḏwō hayəmānîṯ wə‘al-bōhen raḡəlwō
hayəmānîṯ ‘al dam hā’āšām:

18 wəhannwōṯār baššemen ’ăšer ‘al-kaf hakōhēn yitēn ‘al-rō’š hammiṭṭahēr
wəḵiper ‘ālāyw hakōhēn lifənê yəhwâ:

19 wə‘āśâ hakōhēn ’eṯ-h<sup>a</sup>ḥaṭṭā’ṯ wəḵiper ‘al-hammiṭṭahēr
miṭṭumə’āṯwō wə’<sup>a</sup>ḥar yišəḥaṭ ’eṯ-hā‘ōlâ:

20 wəhe‘ĕlâ hakōhēn ’eṯ-hā‘ōlâ wə’eṯ-hamminəḥâ hammizəbēḥâ wəḵiper
‘ālāyw hakōhēn wəṭâēr: s

21 wə’im-dal hû’ wə’ên yāḏwō maśśeḡeṯ wəlāq<sup>a</sup>ḥ keḇeś ’eḥāḏ
’āšām liṯənûfâ ləḵapēr ‘ālāyw wə‘iśśārwōn sōleṯ ’eḥāḏ bālûl baššemen
ləminəḥâ wəlōḡ šāmen:

22 ûšətê ṯōrîm ’wō šənê bənê ywōnâ ’ăšer taśśîḡ yāḏwō wəhāyâ ’eḥāḏ
ḥaṭṭā’ṯ wəhā’eḥāḏ ‘ōlâ:

23 wəhēḇî’ ’ōṯām bayywōm haššəmînî ləṭâŏrāṯwō ’el-hakōhēn
’el-peṯ<sup>a</sup>ḥ ’ōhel-mwō‘ēḏ lifənê yəhwâ:

24 wəlāq<sup>a</sup>ḥ hakōhēn ’eṯ-keḇeś hā’āšām wə’eṯ-lōḡ haššāmen
wəhēnîf ’ōṯām hakōhēn tənûfâ lifənê yəhwâ:

25 wəšāḥaṭ ’eṯ-keḇeś hā’āšām wəlāq<sup>a</sup>ḥ hakōhēn midam hā’āšām
wənāṯan ‘al-tənûḵə ’ōzen-hammiṭṭahēr hayəmānîṯ wə‘al-bōhen yāḏwō
hayəmānîṯ wə‘al-bōhen raḡəlwō hayəmānîṯ:

26 ûmin-haššemen yiṣōq hakōhēn ‘al-kaf hakōhēn haśśəmā’lîṯ:

27 wəhizzâ hakōhēn bə’eṣəbā‘wō hayəmānîṯ min-haššemen ’ăšer ‘al-kapwō
haśśəmā’lîṯ šeḇ<sup>a</sup>‘ pə‘āmîm lifənê yəhwâ:

28 wənāṯan hakōhēn min-haššemen\| ’ăšer ‘al-kapwō ‘al-tənûḵə ’ōzen
hammiṭṭahēr hayəmānîṯ wə‘al-bōhen yāḏwō hayəmānîṯ wə‘al-bōhen raḡəlwō
hayəmānîṯ ‘al-məqwōm dam hā’āšām:

29 wəhannwōṯār min-haššemen ’ăšer ‘al-kaf hakōhēn<sup>3</sup> yitēn
‘al-rō’š hammiṭṭahēr ləḵapēr ‘ālāyw lifənê yəhwâ:

30 wə‘āśâ ’eṯ-hā’eḥāḏ min-hatōrîm ’wō min-bənê hayywōnâ mē’ăšer taśśîḡ
yāḏwō:

31 ’ēṯ ’ăšer-taśśîḡ yāḏwō ’eṯ-hā’eḥāḏ ḥaṭṭā’ṯ wə’eṯ-hā’eḥāḏ ‘ōlâ
‘al-hamminəḥâ wəḵiper hakōhēn ‘al hammiṭṭahēr lifənê yəhwâ:

32 zō’ṯ twōraṯ ’ăšer-bwō neḡ<sup>a</sup>‘ ṣārā‘aṯ ’ăšer lō’-ṯaśśîḡ yāḏwō
bəṭâŏrāṯwō: f

33 wayəḏabēr yəhwâ ’el-mōšeh wə’el-’ahărōn lē’mōr:

34 kî ṯāḇō’û ’el-’ereṣ kən<sup>a</sup>‘an ’ăšer ’ănî nōṯēn lāḵem
la’ăḥuzzâ wənāṯatî neḡ<sup>a</sup>‘ ṣār<sup>a</sup>‘aṯ bəḇêṯ ’ereṣ
’ăḥuzzaṯəḵem:

35 ûḇā’ ’ăšer-lwō habayiṯ wəhigîḏ lakōhēn lē’mōr kəneḡ<sup>a</sup>‘
nirə’â lî babāyiṯ:

36 wəṣiûâ hakōhēn ûfinnû ’eṯ-habayiṯ bəṭerem yāḇō’ hakōhēn lirə’wōṯ
’eṯ-hanneḡ<sup>a</sup>‘ wəlō’ yiṭəmā’ kāl-’ăšer babāyiṯ
wə’<sup>a</sup>ḥar kēn yāḇō’ hakōhēn lirə’wōṯ ’eṯ-habāyiṯ:

37 wərā’â ’eṯ-hanneḡ<sup>a</sup>‘ wəhinnēh hanneḡ<sup>a</sup>‘ bəqîrōṯ
habayiṯ šəq<sup>a</sup>‘ărûrōṯ yəraqəraqqōṯ ’wō ’ăḏamədammōṯ ûmarə’êhen
šāfāl min-haqqîr:

38 wəyāṣā’ hakōhēn min-habayiṯ ’el-peṯ<sup>a</sup>ḥ habāyiṯ wəhisəgîr
’eṯ-habayiṯ šiḇə‘aṯ yāmîm:

39 wəšāḇ hakōhēn bayywōm haššəḇî‘î wərā’â wəhinnēh pāśâ
hanneḡ<sup>a</sup>‘ bəqîrōṯ habāyiṯ:

40 wəṣiûâ hakōhēn wəḥilləṣû ’eṯ-hā’ăḇānîm ’ăšer bâēn hannāḡ<sup>a</sup>‘
wəhišəlîḵû ’eṯəhen ’el-miḥûṣ lā‘îr ’el-māqwōm ṭāmē’:

41 wə’eṯ-habayiṯ yaqəṣi‘a mibayiṯ sāḇîḇ wəšāfəḵû ’eṯ-he‘āfār ’ăšer
hiqəṣû ’el-miḥûṣ lā‘îr ’el-māqwōm ṭāmē’:

42 wəlāqəḥû ’ăḇānîm ’ăḥērwōṯ wəhēḇî’û ’el-t<sup>a</sup>ḥaṯ hā’ăḇānîm
wə‘āfār ’<sup>a</sup>ḥēr yiqq<sup>a</sup>ḥ wəṭāḥ ’eṯ-habāyiṯ:

43 wə’im-yāšûḇ hanneḡ<sup>a</sup>‘ ûfār<sup>a</sup>ḥ babayiṯ
’<sup>a</sup>ḥar ḥillēṣ ’eṯ-hā’ăḇānîm wə’<sup>a</sup>ḥărê hiqəṣwōṯ
’eṯ-habayiṯ wə’<sup>a</sup>ḥărê hiṭṭwōḥa:

44 ûḇā’ hakōhēn wərā’â wəhinnēh pāśâ hanneḡ<sup>a</sup>‘ babāyiṯ
ṣār<sup>a</sup>‘aṯ mamə’ereṯ hiw’ babayiṯ ṭāmē’ hû’:

45 wənāṯaṣ ’eṯ-habayiṯ ’eṯ-’ăḇānāyw wə’eṯ-‘ēṣāyw wə’ēṯ kāl-‘ăfar habāyiṯ
wəhwōṣî’ ’el-miḥûṣ lā‘îr ’el-māqwōm ṭāmē’:

46 wəhabā’ ’el-habayiṯ kāl-yəmê hisəgîr ’ōṯwō yiṭəmā’ ‘aḏ-hā‘āreḇ:

47 wəhaššōḵēḇ babayiṯ yəḵabēs ’eṯ-bəḡāḏāyw wəhā’ōḵēl babayiṯ yəḵabēs
’eṯ-bəḡāḏāyw:

48 wə’im-bō’ yāḇō’ hakōhēn wərā’â wəhinnēh lō’-fāśâ hanneḡ<sup>a</sup>‘
babayiṯ ’<sup>a</sup>ḥărê hiṭṭōḥa ’eṯ-habāyiṯ wəṭihar hakōhēn
’eṯ-habayiṯ kî nirəpā’ hannāḡ<sup>a</sup>‘:

49 wəlāq<sup>a</sup>ḥ ləḥaṭṭē’ ’eṯ-habayiṯ šətê ṣipŏrîm wə‘ēṣ ’erez
ûšənî ṯwōl<sup>a</sup>‘aṯ wə’ēzōḇ:

50 wəšāḥaṭ ’eṯ-haṣṣipōr hā’eḥāṯ ’el-kəlî-ḥereś ‘al-mayim ḥayyîm:

51 wəlāq<sup>a</sup>ḥ ’eṯ-‘ēṣ-hā’erez wə’eṯ-hā’ēzōḇ wə’ēṯ\| šənî
hatwōl<sup>a</sup>‘aṯ wə’ēṯ haṣṣipōr h<sup>a</sup>ḥayyâ wəṭāḇal ’ōṯām
bəḏam haṣṣipōr haššəḥûṭâ ûḇammayim h<sup>a</sup>ḥayyîm wəhizzâ
’el-habayiṯ šeḇ<sup>a</sup>‘ pə‘āmîm:

52 wəḥiṭṭē’ ’eṯ-habayiṯ bəḏam haṣṣipwōr ûḇammayim h<sup>a</sup>ḥayyîm
ûḇaṣṣipōr h<sup>a</sup>ḥayyâ ûḇə‘ēṣ hā’erez ûḇā’ēzōḇ ûḇišənî hatwōlā‘aṯ:

53 wəšill<sup>a</sup>ḥ ’eṯ-haṣṣipōr h<sup>a</sup>ḥayyâ ’el-miḥûṣ lā‘îr
’el-pənê haśśāḏeh wəḵiper ‘al-habayiṯ wəṭâēr:

54 zō’ṯ hatwōrâ ləḵāl-neḡ<sup>a</sup>‘ haṣṣār<sup>a</sup>‘aṯ wəlannāṯeq:

55 ûləṣār<sup>a</sup>‘aṯ habeḡeḏ wəlabāyiṯ:

56 wəlaśə’ēṯ wəlassap<sup>a</sup>ḥaṯ wəlabehāreṯ:

57 ləhwōrōṯ bəywōm haṭṭāmē’ ûḇəywōm haṭṭâōr zō’ṯ twōraṯ haṣṣārā‘aṯ: s

------------------------------------------------------------------------

[Next: Leviticus (Vayikra) Chapter 15](lev015.md)
