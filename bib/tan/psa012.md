[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa012)  [KJV](../kjv/psa012)  [Sep](../sep/psa012.md) 
[Vul](../vul/psa012.md)   
  
[Psalms (Tehilim) Index](psa.md)  
  [Previous](psa011)  [Next](psa013.md) 

------------------------------------------------------------------------

### Tanach (Hebrew): Psalms (Tehilim) Chapter 12

‎<span id="001">1</span> ‏לַמְנַצֵּ֥חַ עַֽל־הַשְּׁמִינִ֗ית מִזְמ֥וֹר
לְדָוִֽד׃

‎<span id="002">2</span> ‏הוֹשִׁ֣יעָה יְ֭הוָה כִּי־גָמַ֣ר חָסִ֑יד
כִּי־פַ֥סּוּ אֱ֝מוּנִ֗ים מִבְּנֵ֥י אָדָֽם׃

‎<span id="003">3</span> ‏שָׁ֤וְא׀ יְֽדַבְּרוּ֮ אִ֤ישׁ אֶת־רֵ֫עֵ֥הוּ
שְׂפַ֥ת חֲלָק֑וֹת בְּלֵ֖ב וָלֵ֣ב יְדַבֵּֽרוּ׃

‎<span id="004">4</span> ‏יַכְרֵ֣ת יְ֭הוָה כָּל־שִׂפְתֵ֣י חֲלָק֑וֹת
לָ֝שׁ֗וֹן מְדַבֶּ֥רֶת גְּדֹלֽוֹת׃

‎<span id="005">5</span> ‏אֲשֶׁ֤ר אָֽמְר֨וּ׀ לִלְשֹׁנֵ֣נוּ נַ֭גְבִּיר
שְׂפָתֵ֣ינוּ אִתָּ֑נוּ מִ֖י אָד֣וֹן לָֽנוּ׃

‎<span id="006">6</span> ‏מִשֹּׁ֥ד עֲנִיִּים֮ מֵאַנְקַ֪ת אֶבְי֫וֹנִ֥ים
עַתָּ֣ה אָ֭קוּם יֹאמַ֣ר יְהוָ֑ה אָשִׁ֥ית בְּ֝יֵ֗שַׁע יָפִ֥יחַֽ לֽוֹ׃

‎<span id="007">7</span> ‏אִֽמֲר֣וֹת יְהוָה֮ אֲמָר֪וֹת טְהֹ֫ר֥וֹת
כֶּ֣סֶף צָ֭רוּף בַּעֲלִ֣יל לָאָ֑רֶץ מְ֝זֻקָּ֗ק שִׁבְעָתָֽיִם׃

‎<span id="008">8</span> ‏אַתָּֽה־יְהוָ֥ה תִּשְׁמְרֵ֑ם תִּצְּרֶ֓נּוּ׀
מִן־הַדּ֖וֹר ז֣וּ לְעוֹלָֽם׃

‎<span id="009">9</span> ‏סָבִ֗יב רְשָׁעִ֥ים יִתְהַלָּכ֑וּן כְּרֻ֥ם
זֻ֝לּ֗וּת לִבְנֵ֥י אָדָֽם׃

1 lamənaṣṣēḥa ‘al-haššəmînîṯ mizəmwōr ləḏāwiḏ:

2 hwōšî‘â yəhwâ kî-ḡāmar ḥāsîḏ kî-fassû ’ĕmûnîm mibənê ’āḏām:

3 šāwə’\| yəḏabərû ’îš ’eṯ-rē‘ēhû śəfaṯ ḥălāqwōṯ bəlēḇ wālēḇ yəḏabērû:

4 yaḵərēṯ yəhwâ kāl-śifəṯê ḥălāqwōṯ lāšwōn məḏabereṯ gəḏōlwōṯ:

5 ’ăšer ’āmərû\| liləšōnēnû naḡəbîr śəfāṯênû ’itānû mî ’āḏwōn lānû:

6 miššōḏ ‘ănîyîm mē’anəqaṯ ’eḇəywōnîm ‘atâ ’āqûm yō’mar yəhwâ ’āšîṯ
bəyēš<sup>a</sup>‘ yāfîḥa lwō:

7 ’imărwōṯ yəhwâ ’ămārwōṯ ṭəhōrwōṯ kesef ṣārûf b<sup>a</sup>‘ălîl
lā’āreṣ məzuqqāq šiḇə‘āṯāyim:

8 ’atâ-yəhwâ tišəmərēm tiṣṣərennû\| min-hadwōr zû lə‘wōlām:

9 sāḇîḇ rəšā‘îm yiṯəhallāḵûn kərum zullûṯ liḇənê ’āḏām:

------------------------------------------------------------------------

[Next: Psalms (Tehilim) Chapter 13](psa013.md)
