[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/kg1017)  [KJV](../kjv/kg1017)  [Sep](../sep/kg1017.md) 
[Vul](../vul/kg1017.md)   
  
[1 Kings (1 Melakhim) Index](kg1.md)  
  [Previous](kg1016)  [Next](kg1018.md) 

------------------------------------------------------------------------

### Tanach (Hebrew): 1 Kings (1 Melakhim) Chapter 17

‎<span id="001">1</span> ‏וַיֹּאמֶר֩ אֵלִיָּ֨הוּ הַתִּשְׁבִּ֜י
מִתֹּשָׁבֵ֣י גִלְעָד֮ אֶל־אַחְאָב֒ חַי־יְהוָ֞ה אֱלֹהֵ֤י יִשְׂרָאֵל֙
אֲשֶׁ֣ר עָמַ֣דְתִּי לְפָנָ֔יו אִם־יִהְיֶ֛ה הַשָּׁנִ֥ים הָאֵ֖לֶּה טַ֣ל
וּמָטָ֑ר כִּ֖י אִם־לְפִ֥י דְבָרִֽי׃ ס

‎<span id="002">2</span> ‏וַיְהִ֥י דְבַר־יְהוָ֖ה אֵלָ֥יו לֵאמֹֽר׃

‎<span id="003">3</span> ‏לֵ֣ךְ מִזֶּ֔ה וּפָנִ֥יתָ לְּךָ֖ קֵ֑דְמָה
וְנִסְתַּרְתָּ֙ בְּנַ֣חַל כְּרִ֔ית אֲשֶׁ֖ר עַל־פְּנֵ֥י הַיַּרְדֵּֽן׃

‎<span id="004">4</span> ‏וְהָיָ֖ה מֵהַנַּ֣חַל תִּשְׁתֶּ֑ה
וְאֶת־הָעֹרְבִ֣ים צִוִּ֔יתִי לְכַלְכֶּלְךָ֖ שָֽׁם׃

‎<span id="005">5</span> ‏וַיֵּ֥לֶךְ וַיַּ֖עַשׂ כִּדְבַ֣ר יְהוָ֑ה
וַיֵּ֗לֶךְ וַיֵּ֙שֶׁב֙ בְּנַ֣חַל כְּרִ֔ית אֲשֶׁ֖ר עַל־פְּנֵ֥י
הַיַּרְדֵּֽן׃

‎<span id="006">6</span> ‏וְהָעֹרְבִ֗ים מְבִיאִ֨ים ל֜וֹ לֶ֤חֶם וּבָשָׂר֙
בַּבֹּ֔קֶר וְלֶ֥חֶם וּבָשָׂ֖ר בָּעָ֑רֶב וּמִן־הַנַּ֖חַל יִשְׁתֶּֽה׃

‎<span id="007">7</span> ‏וַיְהִ֛י מִקֵּ֥ץ יָמִ֖ים וַיִּיבַ֣שׁ הַנָּ֑חַל
כִּ֛י לֹֽא־הָיָ֥ה גֶ֖שֶׁם בָּאָֽרֶץ׃ ס

‎<span id="008">8</span> ‏וַיְהִ֥י דְבַר־יְהוָ֖ה אֵלָ֥יו לֵאמֹֽר׃

‎<span id="009">9</span> ‏ק֣וּם לֵ֤ךְ צָרְפַ֙תָה֙ אֲשֶׁ֣ר לְצִיד֔וֹן
וְיָשַׁבְתָּ֖ שָׁ֑ם הִנֵּ֨ה צִוִּ֥יתִי שָׁ֛ם אִשָּׁ֥ה אַלְמָנָ֖ה
לְכַלְכְּלֶֽךָ׃

‎<span id="010">10</span> ‏וַיָּ֣קָם׀ וַיֵּ֣לֶךְ צָרְפַ֗תָה וַיָּבֹא֙
אֶל־פֶּ֣תַח הָעִ֔יר וְהִנֵּֽה־שָׁ֛ם אִשָּׁ֥ה אַלְמָנָ֖ה מְקֹשֶׁ֣שֶׁת
עֵצִ֑ים וַיִּקְרָ֤א אֵלֶ֙יהָ֙ וַיֹּאמַ֔ר קְחִי־נָ֨א לִ֧י מְעַט־מַ֛יִם
בַּכְּלִ֖י וְאֶשְׁתֶּֽה׃

‎<span id="011">11</span> ‏וַתֵּ֖לֶךְ לָקַ֑חַת וַיִּקְרָ֤א אֵלֶ֙יהָ֙
וַיֹּאמַ֔ר לִֽקְחִי־נָ֥א לִ֛י פַּת־לֶ֖חֶם בְּיָדֵֽךְ׃

‎<span id="012">12</span> ‏וַתֹּ֗אמֶר חַי־יְהוָ֤ה אֱלֹהֶ֙יךָ֙
אִם־יֶשׁ־לִ֣י מָע֔וֹג כִּ֣י אִם־מְלֹ֤א כַף־קֶ֙מַח֙ בַּכַּ֔ד
וּמְעַט־שֶׁ֖מֶן בַּצַּפָּ֑חַת וְהִנְנִ֨י מְקֹשֶׁ֜שֶׁת שְׁנַ֣יִם עֵצִ֗ים
וּבָ֙אתִי֙ וַעֲשִׂיתִ֙יהוּ֙ לִ֣י וְלִבְנִ֔י וַאֲכַלְנֻ֖הוּ וָמָֽתְנוּ׃

‎<span id="013">13</span> ‏וַיֹּ֨אמֶר אֵלֶ֤יהָ אֵלִיָּ֙הוּ֙
אַל־תִּ֣ירְאִ֔י בֹּ֖אִי עֲשִׂ֣י כִדְבָרֵ֑ךְ אַ֣ךְ עֲשִׂי־לִ֣י מִ֠שָּׁם
עֻגָ֨ה קְטַנָּ֤ה בָרִאשֹׁנָה֙ וְהוֹצֵ֣אתְ<sup>1</sup> לִ֔י וְלָ֣ךְ
וְלִבְנֵ֔ךְ תַּעֲשִׂ֖י בָּאַחֲרֹנָֽה׃ ס

‎<span id="014">14</span> ‏כִּ֣י כֹה֩ אָמַ֨ר יְהוָ֜ה אֱלֹהֵ֣י
יִשְׂרָאֵ֗ל כַּ֤ד הַקֶּ֙מַח֙ לֹ֣א תִכְלָ֔ה וְצַפַּ֥חַת הַשֶּׁ֖מֶן לֹ֣א
תֶחְסָ֑ר עַ֠ד י֧וֹם תתן־ תֵּת־ יְהוָ֛ה גֶּ֖שֶׁם עַל־פְּנֵ֥י הָאֲדָמָֽה׃

‎<span id="015">15</span> ‏וַתֵּ֥לֶךְ וַתַּעֲשֶׂ֖ה כִּדְבַ֣ר אֵלִיָּ֑הוּ
וַתֹּ֧אכַל הוא־ והיא הִֽיא־ וָה֛וּא וּבֵיתָ֖הּ יָמִֽים׃

‎<span id="016">16</span> ‏כַּ֤ד הַקֶּ֙מַח֙ לֹ֣א כָלָ֔תָה וְצַפַּ֥חַת
הַשֶּׁ֖מֶן לֹ֣א חָסֵ֑ר כִּדְבַ֣ר יְהוָ֔ה אֲשֶׁ֥ר דִּבֶּ֖ר בְּיַ֥ד
אֵלִיָּֽהוּ׃ פ

‎<span id="017">17</span> ‏וַיְהִ֗י אַחַר֙ הַדְּבָרִ֣ים הָאֵ֔לֶּה חָלָ֕ה
בֶּן־הָאִשָּׁ֖ה בַּעֲלַ֣ת הַבָּ֑יִת וַיְהִ֤י חָלְיוֹ֙ חָזָ֣ק מְאֹ֔ד עַ֛ד
אֲשֶׁ֥ר לֹא־נֽוֹתְרָה־בּ֖וֹ נְשָׁמָֽה׃

‎<span id="018">18</span> ‏וַתֹּ֙אמֶר֙ אֶל־אֵ֣לִיָּ֔הוּ מַה־לִּ֥י
וָלָ֖ךְ אִ֣ישׁ הָאֱלֹהִ֑ים בָּ֧אתָ אֵלַ֛י לְהַזְכִּ֥יר אֶת־עֲוֹנִ֖י
וּלְהָמִ֥ית אֶת־בְּנִֽי׃

‎<span id="019">19</span> ‏וַיֹּ֥אמֶר אֵלֶ֖יהָ תְּנִֽי־לִ֣י אֶת־בְּנֵ֑ךְ
וַיִּקָּחֵ֣הוּ מֵחֵיקָ֗הּ וַֽיַּעֲלֵ֙הוּ֙ אֶל־הָעֲלִיָּ֗ה אֲשֶׁר־הוּא֙
יֹשֵׁ֣ב שָׁ֔ם וַיַּשְׁכִּבֵ֖הוּ עַל־מִטָּתֽוֹ׃

‎<span id="020">20</span> ‏וַיִּקְרָ֥א אֶל־יְהוָ֖ה וַיֹּאמַ֑ר יְהוָ֣ה
אֱלֹהָ֔י הֲ֠גַם עַל־הָאַלְמָנָ֞ה אֲשֶׁר־אֲנִ֨י מִתְגּוֹרֵ֥ר עִמָּ֛הּ
הֲרֵע֖וֹתָ לְהָמִ֥ית אֶת־בְּנָֽהּ׃

‎<span id="021">21</span> ‏וַיִּתְמֹדֵ֤ד עַל־הַיֶּ֙לֶד֙ שָׁלֹ֣שׁ
פְּעָמִ֔ים וַיִּקְרָ֥א אֶל־יְהוָ֖ה וַיֹּאמַ֑ר יְהוָ֣ה אֱלֹהָ֔י תָּ֥שָׁב
נָ֛א נֶֽפֶשׁ־הַיֶּ֥לֶד הַזֶּ֖ה עַל־קִרְבּֽוֹ׃

‎<span id="022">22</span> ‏וַיִּשְׁמַ֥ע יְהוָ֖ה בְּק֣וֹל אֵלִיָּ֑הוּ
וַתָּ֧שָׁב נֶֽפֶשׁ־הַיֶּ֛לֶד עַל־קִרְבּ֖וֹ וַיֶּֽחִי׃

‎<span id="023">23</span> ‏וַיִּקַּ֨ח אֵלִיָּ֜הוּ אֶת־הַיֶּ֗לֶד
וַיֹּרִדֵ֤הוּ מִן־הָעֲלִיָּה֙ הַבַּ֔יְתָה וַֽיִּתְּנֵ֖הוּ לְאִמּ֑וֹ
וַיֹּ֙אמֶר֙ אֵ֣לִיָּ֔הוּ רְאִ֖י חַ֥י בְּנֵֽךְ׃

‎<span id="024">24</span> ‏וַתֹּ֤אמֶר הָֽאִשָּׁה֙ אֶל־אֵ֣לִיָּ֔הוּ
עַתָּה֙ זֶ֣ה יָדַ֔עְתִּי כִּ֛י אִ֥ישׁ אֱלֹהִ֖ים אָ֑תָּה וּדְבַר־יְהוָ֥ה
בְּפִ֖יךָ אֱמֶֽת׃ פ

1 wayyō’mer ’ēlîyâû hatišəbî mitōšāḇê ḡilə‘āḏ ’el-’<sup>a</sup>ḥə’āḇ
ḥay-yəhwâ ’ĕlōhê yiśərā’ēl ’ăšer ‘āmaḏətî ləfānāyw ’im-yihəyeh haššānîm
hā’ēlleh ṭal ûmāṭār kî ’im-ləfî ḏəḇārî: s

2 wayəhî ḏəḇar-yəhwâ ’ēlāyw lē’mōr:

3 lēḵə mizzeh ûfānîṯā lləḵā qēḏəmâ wənisətarətā bən<sup>a</sup>ḥal kərîṯ
’ăšer ‘al-pənê hayyarədēn:

4 wəhāyâ mēhann<sup>a</sup>ḥal tišəteh wə’eṯ-hā‘ōrəḇîm ṣiûîṯî
ləḵaləkeləḵā šām:

5 wayyēleḵə wayy<sup>a</sup>‘aś kiḏəḇar yəhwâ wayyēleḵə wayyēšeḇ
bən<sup>a</sup>ḥal kərîṯ ’ăšer ‘al-pənê hayyarədēn:

6 wəhā‘ōrəḇîm məḇî’îm lwō leḥem ûḇāśār babōqer wəleḥem ûḇāśār bā‘āreḇ
ûmin-hann<sup>a</sup>ḥal yišəteh:

7 wayəhî miqqēṣ yāmîm wayyîḇaš hannāḥal kî lō’-hāyâ ḡešem bā’āreṣ: s

8 wayəhî ḏəḇar-yəhwâ ’ēlāyw lē’mōr:

9 qûm lēḵə ṣārəfaṯâ ’ăšer ləṣîḏwōn wəyāšaḇətā šām hinnēh ṣiûîṯî šām
’iššâ ’aləmānâ ləḵaləkəleḵā:

10 wayyāqām\| wayyēleḵə ṣārəfaṯâ wayyāḇō’ ’el-peṯ<sup>a</sup>ḥ hā‘îr
wəhinnēh-šām ’iššâ ’aləmānâ məqōšešeṯ ‘ēṣîm wayyiqərā’ ’ēleyhā wayyō’mar
qəḥî-nā’ lî mə‘aṭ-mayim bakəlî wə’ešəteh:

11 watēleḵə lāq<sup>a</sup>ḥaṯ wayyiqərā’ ’ēleyhā wayyō’mar liqəḥî-nā’
lî paṯ-leḥem bəyāḏēḵə:

12 watō’mer ḥay-yəhwâ ’ĕlōheyḵā ’im-yeš-lî mā‘wōḡ kî ’im-məlō’
ḵaf-qem<sup>a</sup>ḥ bakaḏ ûmə‘aṭ-šemen baṣṣapāḥaṯ wəhinənî məqōšešeṯ
šənayim ‘ēṣîm ûḇā’ṯî w<sup>a</sup>‘ăśîṯîhû lî wəliḇənî wa’ăḵalənuhû
wāmāṯənû:

13 wayyō’mer ’ēleyhā ’ēlîyâû ’al-tîrə’î bō’î ‘ăśî ḵiḏəḇārēḵə ’aḵə
‘ăśî-lî miššām ‘uḡâ qəṭannâ ḇāri’šōnâ wəhwōṣē’ṯə<sup>1</sup> lî wəlāḵə
wəliḇənēḵə t<sup>a</sup>‘ăśî bā’<sup>a</sup>ḥărōnâ: s

14 kî ḵōh ’āmar yəhwâ ’ĕlōhê yiśərā’ēl kaḏ haqqem<sup>a</sup>ḥ lō’
ṯiḵəlâ wəṣap<sup>a</sup>ḥaṯ haššemen lō’ ṯeḥəsār ‘aḏ ywōm titen- tēṯ-
yəhwâ gešem ‘al-pənê hā’ăḏāmâ:

15 watēleḵə wat<sup>a</sup>‘ăśeh kiḏəḇar ’ēlîyâû watō’ḵal hû’- wâî’ hî’-
wâû’ ûḇêṯāh yāmîm:

16 kaḏ haqqem<sup>a</sup>ḥ lō’ ḵālāṯâ wəṣap<sup>a</sup>ḥaṯ haššemen lō’
ḥāsēr kiḏəḇar yəhwâ ’ăšer diber bəyaḏ ’ēlîyâû: f

17 wayəhî ’<sup>a</sup>ḥar hadəḇārîm hā’ēlleh ḥālâ ben-hā’iššâ
b<sup>a</sup>‘ălaṯ habāyiṯ wayəhî ḥāləywō ḥāzāq mə’ōḏ ‘aḏ ’ăšer
lō’-nwōṯərâ-bwō nəšāmâ:

18 watō’mer ’el-’ēlîyâû mah-llî wālāḵə ’îš hā’ĕlōhîm bā’ṯā ’ēlay
ləhazəkîr ’eṯ-‘ăwōnî ûləhāmîṯ ’eṯ-bənî:

19 wayyō’mer ’ēleyhā tənî-lî ’eṯ-bənēḵə wayyiqqāḥēhû mēḥêqāh
wayy<sup>a</sup>‘ălēhû ’el-hā‘ălîyâ ’ăšer-hû’ yōšēḇ šām wayyašəkiḇēhû
‘al-miṭṭāṯwō:

20 wayyiqərā’ ’el-yəhwâ wayyō’mar yəhwâ ’ĕlōhāy hăḡam ‘al-hā’aləmānâ
’ăšer-’ănî miṯəgwōrēr ‘immāh hărē‘wōṯā ləhāmîṯ ’eṯ-bənāh:

21 wayyiṯəmōḏēḏ ‘al-hayyeleḏ šālōš pə‘āmîm wayyiqərā’ ’el-yəhwâ
wayyō’mar yəhwâ ’ĕlōhāy tāšāḇ nā’ nefeš-hayyeleḏ hazzeh ‘al-qirəbwō:

22 wayyišəm<sup>a</sup>‘ yəhwâ bəqwōl ’ēlîyâû watāšāḇ nefeš-hayyeleḏ
‘al-qirəbwō wayyeḥî:

23 wayyiqq<sup>a</sup>ḥ ’ēlîyâû ’eṯ-hayyeleḏ wayyōriḏēhû min-hā‘ălîyâ
habayəṯâ wayyitənēhû lə’immwō wayyō’mer ’ēlîyâû rə’î ḥay bənēḵə:

24 watō’mer hā’iššâ ’el-’ēlîyâû ‘atâ zeh yāḏ<sup>a</sup>‘ətî kî ’îš
’ĕlōhîm ’ātâ ûḏəḇar-yəhwâ bəfîḵā ’ĕmeṯ: f

------------------------------------------------------------------------

[Next: 1 Kings (1 Melakhim) Chapter 18](kg1018.md)
