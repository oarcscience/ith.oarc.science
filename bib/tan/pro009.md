[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/pro009)  [KJV](../kjv/pro009)  [Sep](../sep/pro009.md) 
[Vul](../vul/pro009.md)   
  
[Proverbs (Mishlei) Index](pro.md)  
  [Previous](pro008)  [Next](pro010.md) 

------------------------------------------------------------------------

### Tanach (Hebrew): Proverbs (Mishlei) Chapter 9

‎<span id="001">1</span> ‏חָ֭כְמוֹת בָּנְתָ֣ה בֵיתָ֑הּ חָצְבָ֖ה
עַמּוּדֶ֣יהָ שִׁבְעָֽה׃

‎<span id="002">2</span> ‏טָבְחָ֣ה טִ֭בְחָהּ מָסְכָ֣ה יֵינָ֑הּ אַ֝֗ף
עָֽרְכָ֥ה שֻׁלְחָנָֽהּ׃

‎<span id="003">3</span> ‏שָֽׁלְחָ֣ה נַעֲרֹתֶ֣יהָ תִקְרָ֑א עַל־גַּ֝פֵּ֗י
מְרֹ֣מֵי קָֽרֶת׃

‎<span id="004">4</span> ‏מִי־פֶ֭תִי יָסֻ֣ר הֵ֑נָּה חֲסַר־לֵ֝֗ב אָ֣מְרָה
לּֽוֹ׃

‎<span id="005">5</span> ‏לְ֭כוּ לַחֲמ֣וּ בְֽלַחֲמִ֑י וּ֝שְׁת֗וּ
בְּיַ֣יִן מָסָֽכְתִּי׃

‎<span id="006">6</span> ‏עִזְב֣וּ פְתָאיִ֣ם וִֽחְי֑וּ וְ֝אִשְׁר֗וּ
בְּדֶ֣רֶךְ בִּינָֽה׃

‎<span id="007">7</span> ‏יֹ֤סֵ֨ר׀ לֵ֗ץ לֹקֵ֣חַֽ ל֣וֹ קָל֑וֹן
וּמוֹכִ֖יחַ לְרָשָׁ֣ע מוּמֽוֹ׃

‎<span id="008">8</span> ‏אַל־תּ֣וֹכַח לֵ֭ץ פֶּן־יִשְׂנָאֶ֑ךָּ הוֹכַ֥ח
לְ֝חָכָ֗ם וְיֶאֱהָבֶֽךָּ׃

‎<span id="009">9</span> ‏תֵּ֣ן לְ֭חָכָם וְיֶחְכַּם־ע֑וֹד הוֹדַ֥ע
לְ֝צַדִּ֗יק וְי֣וֹסֶף לֶֽקַח׃ פ

‎<span id="010">10</span> ‏תְּחִלַּ֣ת חָ֭כְמָה יִרְאַ֣ת יְהוָ֑ה וְדַ֖עַת
קְדֹשִׁ֣ים בִּינָֽה׃

‎<span id="011">11</span> ‏כִּי־בִ֭י יִרְבּ֣וּ יָמֶ֑יךָ וְיוֹסִ֥יפוּ
לְּ֝ךָ֗ שְׁנ֣וֹת חַיִּֽים׃

‎<span id="012">12</span> ‏אִם־חָ֭כַמְתָּ חָכַ֣מְתָּ לָּ֑ךְ וְ֝לַ֗צְתָּ
לְֽבַדְּךָ֥ תִשָּֽׂא׃

‎<span id="013">13</span> ‏אֵ֣שֶׁת כְּ֭סִילוּת הֹֽמִיָּ֑ה פְּ֝תַיּ֗וּת
וּבַל־יָ֥דְעָה מָּֽה׃

‎<span id="014">14</span> ‏וְֽ֭יָשְׁבָה לְפֶ֣תַח בֵּיתָ֑הּ עַל־כִּ֝סֵּ֗א
מְרֹ֣מֵי קָֽרֶת׃

‎<span id="015">15</span> ‏לִקְרֹ֥א לְעֹֽבְרֵי־דָ֑רֶךְ הַֽ֝מְיַשְּׁרִ֗ים
אֹֽרְחוֹתָֽם׃

‎<span id="016">16</span> ‏מִי־פֶ֭תִי יָסֻ֣ר הֵ֑נָּה וַחֲסַר־לֵ֝֗ב
וְאָ֣מְרָה לּֽוֹ׃

‎<span id="017">17</span> ‏מַֽיִם־גְּנוּבִ֥ים יִמְתָּ֑קוּ וְלֶ֖חֶם
סְתָרִ֣ים יִנְעָֽם׃

‎<span id="018">18</span> ‏וְֽלֹא־יָ֭דַע כִּֽי־רְפָאִ֣ים שָׁ֑ם
בְּעִמְקֵ֖י שְׁא֣וֹל קְרֻאֶֽיהָ׃ פ

1 ḥāḵəmwōṯ bānəṯâ ḇêṯāh ḥāṣəḇâ ‘ammûḏeyhā šiḇə‘â:

2 ṭāḇəḥâ ṭiḇəḥāh māsəḵâ yênāh ’af ‘ārəḵâ šuləḥānāh:

3 šāləḥâ n<sup>a</sup>‘ărōṯeyhā ṯiqərā’ ‘al-gapê mərōmê qāreṯ:

4 mî-feṯî yāsur hēnnâ ḥăsar-lēḇ ’āmərâ llwō:

5 ləḵû l<sup>a</sup>ḥămû ḇəl<sup>a</sup>ḥămî ûšəṯû bəyayin māsāḵətî:

6 ‘izəḇû fəṯā’yim wiḥəyû wə’išərû bəḏereḵə bînâ:

7 yōsēr\| lēṣ lōqēḥa lwō qālwōn ûmwōḵîḥa lərāšā‘ mûmwō:

8 ’al-twōḵ<sup>a</sup>ḥ lēṣ pen-yiśənā’eḵḵā hwōḵ<sup>a</sup>ḥ ləḥāḵām
wəye’ĕhāḇeḵḵā:

9 tēn ləḥāḵām wəyeḥəkam-‘wōḏ hwōḏ<sup>a</sup>‘ ləṣadîq wəywōsef
leq<sup>a</sup>ḥ: f

10 təḥillaṯ ḥāḵəmâ yirə’aṯ yəhwâ wəḏ<sup>a</sup>‘aṯ qəḏōšîm bînâ:

11 kî-ḇî yirəbû yāmeyḵā wəywōsîfû lləḵā šənwōṯ ḥayyîm:

12 ’im-ḥāḵamətā ḥāḵamətā llāḵə wəlaṣətā ləḇadəḵā ṯiśśā’:

13 ’ēšeṯ kəsîlûṯ hōmîyâ pəṯayyûṯ ûḇal-yāḏə‘â mmâ:

14 wəyāšəḇâ ləfeṯ<sup>a</sup>ḥ bêṯāh ‘al-kissē’ mərōmê qāreṯ:

15 liqərō’ lə‘ōḇərê-ḏāreḵə haməyaššərîm ’ōrəḥwōṯām:

16 mî-feṯî yāsur hēnnâ w<sup>a</sup>ḥăsar-lēḇ wə’āmərâ llwō:

17 mayim-gənûḇîm yimətāqû wəleḥem səṯārîm yinə‘ām:

18 wəlō’-yāḏ<sup>a</sup>‘ kî-rəfā’îm šām bə‘iməqê šə’wōl qəru’eyhā: f

------------------------------------------------------------------------

[Next: Proverbs (Mishlei) Chapter 10](pro010.md)
