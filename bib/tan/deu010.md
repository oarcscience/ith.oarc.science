[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/deu010)  [KJV](../kjv/deu010)  [Sep](../sep/deu010) 
[Vul](../vul/deu010)   
  
[Deuteronomy (Devarim) Index](deu)  
  [Previous](deu009)  [Next](deu011) 

------------------------------------------------------------------------

### Tanach (Hebrew): Deuteronomy (Devarim) Chapter 10

‎<span id="001">1</span> ‏בָּעֵ֨ת הַהִ֜וא אָמַ֧ר יְהוָ֣ה אֵלַ֗י
פְּסָל־לְךָ֞ שְׁנֵֽי־לוּחֹ֤ת אֲבָנִים֙ כָּרִ֣אשֹׁנִ֔ים וַעֲלֵ֥ה אֵלַ֖י
הָהָ֑רָה וְעָשִׂ֥יתָ לְּךָ֖ אֲר֥וֹן עֵֽץ׃

‎<span id="002">2</span> ‏וְאֶכְתֹּב֙ עַל־הַלֻּחֹ֔ת אֶת־הַדְּבָרִ֔ים
אֲשֶׁ֥ר הָי֛וּ עַל־הַלֻּחֹ֥ת הָרִאשֹׁנִ֖ים אֲשֶׁ֣ר שִׁבַּ֑רְתָּ
וְשַׂמְתָּ֖ם בָּאָרֽוֹן׃

‎<span id="003">3</span> ‏וָאַ֤עַשׂ אֲרוֹן֙ עֲצֵ֣י שִׁטִּ֔ים וָאֶפְסֹ֛ל
שְׁנֵי־לֻחֹ֥ת אֲבָנִ֖ים כָּרִאשֹׁנִ֑ים וָאַ֣עַל הָהָ֔רָה<sup>3</sup>
וּשְׁנֵ֥י הַלֻּחֹ֖ת בְּיָדִֽי׃

‎<span id="004">4</span> ‏וַיִּכְתֹּ֨ב עַֽל־הַלֻּחֹ֜ת כַּמִּכְתָּ֣ב
הָרִאשׁ֗וֹן אֵ֚ת עֲשֶׂ֣רֶת הַדְּבָרִ֔ים אֲשֶׁ֣ר דִּבֶּר֩ יְהוָ֨ה
אֲלֵיכֶ֥ם בָּהָ֛ר מִתּ֥וֹךְ הָאֵ֖שׁ בְּי֣וֹם הַקָּהָ֑ל וַיִּתְּנֵ֥ם
יְהוָ֖ה אֵלָֽי׃

‎<span id="005">5</span> ‏וָאֵ֗פֶן וָֽאֵרֵד֙ מִן־הָהָ֔ר וָֽאָשִׂם֙
אֶת־הַלֻּחֹ֔ת בָּאָר֖וֹן אֲשֶׁ֣ר עָשִׂ֑יתִי וַיִּ֣הְיוּ שָׁ֔ם כַּאֲשֶׁ֥ר
צִוַּ֖נִי יְהוָֽה׃

‎<span id="006">6</span> ‏וּבְנֵ֣י יִשְׂרָאֵ֗ל נָֽסְע֛וּ מִבְּאֵרֹ֥ת
בְּנֵי־יַעֲקָ֖ן מוֹסֵרָ֑ה שָׁ֣ם מֵ֤ת אַהֲרֹן֙ וַיִּקָּבֵ֣ר שָׁ֔ם
וַיְכַהֵ֛ן אֶלְעָזָ֥ר בְּנ֖וֹ תַּחְתָּֽיו׃

‎<span id="007">7</span> ‏מִשָּׁ֥ם נָסְע֖וּ הַגֻּדְגֹּ֑דָה
וּמִן־הַגֻּדְגֹּ֣דָה יָטְבָ֔תָה אֶ֖רֶץ נַֽחֲלֵי מָֽיִם׃

‎<span id="008">8</span> ‏בָּעֵ֣ת הַהִ֗וא הִבְדִּ֤יל יְהוָה֙ אֶת־שֵׁ֣בֶט
הַלֵּוִ֔י לָשֵׂ֖את אֶת־אֲר֣וֹן בְּרִית־יְהוָ֑ה לַעֲמֹד֩ לִפְנֵ֨י יְהוָ֤ה
לְשָֽׁרְתוֹ֙ וּלְבָרֵ֣ךְ בִּשְׁמ֔וֹ עַ֖ד הַיּ֥וֹם הַזֶּֽה׃

‎<span id="009">9</span> ‏עַל־כֵּ֞ן לֹֽא־הָיָ֧ה לְלֵוִ֛י חֵ֥לֶק
וְנַחֲלָ֖ה עִם־אֶחָ֑יו יְהוָה֙ ה֣וּא נַחֲלָת֔וֹ כַּאֲשֶׁ֥ר דִּבֶּ֛ר
יְהוָ֥ה אֱלֹהֶ֖יךָ לֽוֹ׃

‎<span id="010">10</span> ‏וְאָנֹכִ֞י עָמַ֣דְתִּי בָהָ֗ר כַּיָּמִים֙
הָרִ֣אשֹׁנִ֔ים אַרְבָּעִ֣ים י֔וֹם וְאַרְבָּעִ֖ים לָ֑יְלָה וַיִּשְׁמַ֨ע
יְהוָ֜ה אֵלַ֔י גַּ֚ם בַּפַּ֣עַם הַהִ֔וא לֹא־אָבָ֥ה יְהוָ֖ה
הַשְׁחִיתֶֽךָ׃

‎<span id="011">11</span> ‏וַיֹּ֤אמֶר יְהוָה֙ אֵלַ֔י ק֛וּם לֵ֥ךְ
לְמַסַּ֖ע לִפְנֵ֣י הָעָ֑ם וְיָבֹ֙אוּ֙ וְיִֽרְשׁ֣וּ אֶת־הָאָ֔רֶץ
אֲשֶׁר־נִשְׁבַּ֥עְתִּי לַאֲבֹתָ֖ם לָתֵ֥ת לָהֶֽם׃ פ

‎<span id="012">12</span> ‏וְעַתָּה֙ יִשְׂרָאֵ֔ל מָ֚ה יְהוָ֣ה אֱלֹהֶ֔יךָ
שֹׁאֵ֖ל מֵעִמָּ֑ךְ כִּ֣י אִם־לְ֠יִרְאָה אֶת־יְהוָ֨ה אֱלֹהֶ֜יךָ לָלֶ֤כֶת
בְּכָל־דְּרָכָיו֙ וּלְאַהֲבָ֣ה אֹת֔וֹ וְלַֽעֲבֹד֙ אֶת־יְהוָ֣ה אֱלֹהֶ֔יךָ
בְּכָל־לְבָבְךָ֖ וּבְכָל־נַפְשֶֽׁךָ׃

‎<span id="013">13</span> ‏לִשְׁמֹ֞ר אֶת־מִצְוֹ֤ת יְהוָה֙
וְאֶת־חֻקֹּתָ֔יו אֲשֶׁ֛ר אָנֹכִ֥י מְצַוְּךָ֖ הַיּ֑וֹם לְט֖וֹב לָֽךְ׃

‎<span id="014">14</span> ‏הֵ֚ן לַיהוָ֣ה אֱלֹהֶ֔יךָ הַשָּׁמַ֖יִם
וּשְׁמֵ֣י הַשָּׁמָ֑יִם הָאָ֖רֶץ וְכָל־אֲשֶׁר־בָּֽהּ׃

‎<span id="015">15</span> ‏רַ֧ק בַּאֲבֹתֶ֛יךָ חָשַׁ֥ק יְהוָ֖ה לְאַהֲבָ֣ה
אוֹתָ֑ם וַיִּבְחַ֞ר בְּזַרְעָ֣ם אַחֲרֵיהֶ֗ם בָּכֶ֛ם מִכָּל־הָעַמִּ֖ים
כַּיּ֥וֹם הַזֶּֽה׃

‎<span id="016">16</span> ‏וּמַלְתֶּ֕ם אֵ֖ת עָרְלַ֣ת לְבַבְכֶ֑ם
וְעָ֨רְפְּכֶ֔ם לֹ֥א תַקְשׁ֖וּ עֽוֹד׃

‎<span id="017">17</span> ‏כִּ֚י יְהוָ֣ה אֱלֹֽהֵיכֶ֔ם ה֚וּא אֱלֹהֵ֣י
הָֽאֱלֹהִ֔ים וַאֲדֹנֵ֖י הָאֲדֹנִ֑ים הָאֵ֨ל הַגָּדֹ֤ל הַגִּבֹּר֙
וְהַנּוֹרָ֔א אֲשֶׁר֙ לֹא־יִשָּׂ֣א פָנִ֔ים וְלֹ֥א יִקַּ֖ח שֹֽׁחַד׃

‎<span id="018">18</span> ‏עֹשֶׂ֛ה מִשְׁפַּ֥ט יָת֖וֹם וְאַלְמָנָ֑ה
וְאֹהֵ֣ב גֵּ֔ר לָ֥תֶת ל֖וֹ לֶ֥חֶם וְשִׂמְלָֽה׃

‎<span id="019">19</span> ‏וַאֲהַבְתֶּ֖ם אֶת־הַגֵּ֑ר כִּֽי־גֵרִ֥ים
הֱיִיתֶ֖ם בְּאֶ֥רֶץ מִצְרָֽיִם׃

‎<span id="020">20</span> ‏אֶת־יְהוָ֧ה אֱלֹהֶ֛יךָ תִּירָ֖א אֹת֣וֹ
תַעֲבֹ֑ד וּב֣וֹ תִדְבָּ֔ק וּבִשְׁמ֖וֹ תִּשָּׁבֵֽעַ׃

‎<span id="021">21</span> ‏ה֥וּא תְהִלָּתְךָ֖ וְה֣וּא אֱלֹהֶ֑יךָ
אֲשֶׁר־עָשָׂ֣ה אִתְּךָ֗ אֶת־הַגְּדֹלֹ֤ת וְאֶת־הַנּֽוֹרָאֹת֙ הָאֵ֔לֶּה
אֲשֶׁ֥ר רָא֖וּ עֵינֶֽיךָ׃

‎<span id="022">22</span> ‏בְּשִׁבְעִ֣ים נֶ֔פֶשׁ יָרְד֥וּ אֲבֹתֶ֖יךָ
מִצְרָ֑יְמָה וְעַתָּ֗ה שָֽׂמְךָ֙ יְהוָ֣ה אֱלֹהֶ֔יךָ כְּכוֹכְבֵ֥י
הַשָּׁמַ֖יִם לָרֹֽב׃

1 bā‘ēṯ hahiw’ ’āmar yəhwâ ’ēlay pəsāl-ləḵā šənê-lûḥōṯ ’ăḇānîm
kāri’šōnîm w<sup>a</sup>‘ălēh ’ēlay hâārâ wə‘āśîṯā lləḵā ’ărwōn ‘ēṣ:

2 wə’eḵətōḇ ‘al-halluḥōṯ ’eṯ-hadəḇārîm ’ăšer hāyû ‘al-halluḥōṯ
hāri’šōnîm ’ăšer šibarətā wəśamətām bā’ārwōn:

3 wā’<sup>a</sup>‘aś ’ărwōn ‘ăṣê šiṭṭîm wā’efəsōl šənê-luḥōṯ ’ăḇānîm
kāri’šōnîm wā’<sup>a</sup>‘al hâārâ<sup>3</sup> ûšənê halluḥōṯ bəyāḏî:

4 wayyiḵətōḇ ‘al-halluḥōṯ kammiḵətāḇ hāri’šwōn ’ēṯ ‘ăśereṯ hadəḇārîm
’ăšer diber yəhwâ ’ălêḵem bâār mitwōḵə hā’ēš bəywōm haqqâāl wayyitənēm
yəhwâ ’ēlāy:

5 wā’ēfen wā’ērēḏ min-hâār wā’āśim ’eṯ-halluḥōṯ bā’ārwōn ’ăšer ‘āśîṯî
wayyihəyû šām ka’ăšer ṣiûanî yəhwâ:

6 ûḇənê yiśərā’ēl nāsə‘û mibə’ērōṯ bənê-y<sup>a</sup>‘ăqān mwōsērâ šām
mēṯ ’ahărōn wayyiqqāḇēr šām wayəḵahēn ’elə‘āzār bənwō
t<sup>a</sup>ḥətāyw:

7 miššām nāsə‘û haguḏəgōḏâ ûmin-haguḏəgōḏâ yāṭəḇāṯâ ’ereṣ
n<sup>a</sup>ḥălê māyim:

8 bā‘ēṯ hahiw’ hiḇədîl yəhwâ ’eṯ-šēḇeṭ hallēwî lāśē’ṯ ’eṯ-’ărwōn
bərîṯ-yəhwâ l<sup>a</sup>‘ămōḏ lifənê yəhwâ ləšārəṯwō ûləḇārēḵə bišəmwō
‘aḏ hayywōm hazzeh:

9 ‘al-kēn lō’-hāyâ ləlēwî ḥēleq wən<sup>a</sup>ḥălâ ‘im-’eḥāyw yəhwâ hû’
n<sup>a</sup>ḥălāṯwō ka’ăšer diber yəhwâ ’ĕlōheyḵā lwō:

10 wə’ānōḵî ‘āmaḏətî ḇâār kayyāmîm hāri’šōnîm ’arəbā‘îm ywōm wə’arəbā‘îm
lāyəlâ wayyišəm<sup>a</sup>‘ yəhwâ ’ēlay gam bap<sup>a</sup>‘am hahiw’
lō’-’āḇâ yəhwâ hašəḥîṯeḵā:

11 wayyō’mer yəhwâ ’ēlay qûm lēḵə ləmass<sup>a</sup>‘ lifənê hā‘ām
wəyāḇō’û wəyirəšû ’eṯ-hā’āreṣ ’ăšer-nišəb<sup>a</sup>‘ətî la’ăḇōṯām
lāṯēṯ lâem: f

12 wə‘atâ yiśərā’ēl mâ yəhwâ ’ĕlōheyḵā šō’ēl mē‘immāḵə kî ’im-ləyirə’â
’eṯ-yəhwâ ’ĕlōheyḵā lāleḵeṯ bəḵāl-dərāḵāyw ûlə’ahăḇâ ’ōṯwō
wəl<sup>a</sup>‘ăḇōḏ ’eṯ-yəhwâ ’ĕlōheyḵā bəḵāl-ləḇāḇəḵā ûḇəḵāl-nafəšeḵā:

13 lišəmōr ’eṯ-miṣəwōṯ yəhwâ wə’eṯ-ḥuqqōṯāyw ’ăšer ’ānōḵî məṣaûəḵā
hayywōm ləṭwōḇ lāḵə:

14 hēn layhwâ ’ĕlōheyḵā haššāmayim ûšəmê haššāmāyim hā’āreṣ
wəḵāl-’ăšer-bāh:

15 raq ba’ăḇōṯeyḵā ḥāšaq yəhwâ lə’ahăḇâ ’wōṯām wayyiḇəḥar bəzarə‘ām
’<sup>a</sup>ḥărêhem bāḵem mikāl-hā‘ammîm kayywōm hazzeh:

16 ûmalətem ’ēṯ ‘ārəlaṯ ləḇaḇəḵem wə‘ārəpəḵem lō’ ṯaqəšû ‘wōḏ:

17 kî yəhwâ ’ĕlōhêḵem hû’ ’ĕlōhê hā’ĕlōhîm wa’ăḏōnê hā’ăḏōnîm hā’ēl
hagāḏōl hagibōr wəhannwōrā’ ’ăšer lō’-yiśśā’ fānîm wəlō’
yiqq<sup>a</sup>ḥ šōḥaḏ:

18 ‘ōśeh mišəpaṭ yāṯwōm wə’aləmānâ wə’ōhēḇ gēr lāṯeṯ lwō leḥem wəśiməlâ:

19 wa’ăhaḇətem ’eṯ-hagēr kî-ḡērîm hĕyîṯem bə’ereṣ miṣərāyim:

20 ’eṯ-yəhwâ ’ĕlōheyḵā tîrā’ ’ōṯwō ṯ<sup>a</sup>‘ăḇōḏ ûḇwō ṯiḏəbāq
ûḇišəmwō tiššāḇē‘a:

21 hû’ ṯəhillāṯəḵā wəhû’ ’ĕlōheyḵā ’ăšer-‘āśâ ’itəḵā ’eṯ-hagəḏōlōṯ
wə’eṯ-hannwōrā’ōṯ hā’ēlleh ’ăšer rā’û ‘êneyḵā:

22 bəšiḇə‘îm nefeš yārəḏû ’ăḇōṯeyḵā miṣərāyəmâ wə‘atâ śāməḵā yəhwâ
’ĕlōheyḵā kəḵwōḵəḇê haššāmayim lārōḇ:

------------------------------------------------------------------------

[Next: Deuteronomy (Devarim) Chapter 11](deu011)
