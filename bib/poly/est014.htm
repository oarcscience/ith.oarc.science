<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Polyglot Bible, full text etext at Intangible Textual Heritage">
<META name="keywords" content="Bible Polyglot Scripture Judaism Christianity Apocrypha Hebrew Latin Greek Tanach Tanakh Vulgate Septuagint King James KJV OT NT">
<TITLE>Polyglot Bible: Esther: Esther 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;
<BR><A HREF="est.htm">Esther Index</A><BR>
&nbsp;
<A HREF="est013.htm">Previous</A>&nbsp;
<A HREF="est015.htm">Next</A>&nbsp;
</CENTER>
<HR>
</P>
<H3 ALIGN="CENTER">Esther 14</H3><table border="1">
<tr>
<td valign="top">
<p align="center"><a href="../vul/est014.htm">Vul</a></p><P>1&nbsp;Esther quoque regina confugit ad Dominum, pavens periculum quod imminebat.</P>
<P>2&nbsp;Cumque deposuisset vestes regias, fletibus et luctui apta indumenta suscepit, et pro unguentis variis, cinere et stercore implevit caput, et corpus suum humiliavit jejuniis: omniaque loca, in quibus antea l&#230;tari consueverat, crinium laceratione complevit.</P>
<P>3&nbsp;Et deprecabatur Dominum Deum Isra&#235;l, dicens: Domine mi, qui rex noster es solus, adjuva me solitariam, et cujus pr&#230;ter te nullus est auxiliator alius.</P>
<P>4&nbsp;Periculum meum in manibus meis est.</P>
<P>5&nbsp;Audivi a patre meo quod tu, Domine, tulisses Isra&#235;l de cunctis gentibus, et patres nostros ex omnibus retro majoribus suis, ut possideres h&#230;reditatem sempiternam, fecistique eis sicut locutus es.</P>
<P>6&nbsp;Peccavimus in conspectu tuo, et idcirco tradidisti nos in manus inimicorum nostrorum:</P>
<P>7&nbsp;coluimus enim deos eorum. Justus es Domine:</P>
<P>8&nbsp;et nunc non eis sufficit, quod durissima nos opprimunt servitute, sed robur manuum suarum, idolorum potenti&#230; deputantes,</P>
<P>9&nbsp;volunt tua mutare promissa, et delere h&#230;reditatem tuam, et claudere ora laudantium te, atque extinguere gloriam templi et altaris tui,</P>
<P>10&nbsp;ut aperiant ora gentium, et laudent idolorum fortitudinem, et pr&#230;dicent carnalem regem in sempiternum.</P>
<P>11&nbsp;Ne tradas, Domine, sceptrum tuum his, qui non sunt, ne rideant ad ruinam nostram: sed converte consilium eorum super eos, et eum qui in nos c&#156;pit s&#230;vire, disperde.</P>
<P>12&nbsp;Memento, Domine, et ostende te nobis in tempore tribulationis nostr&#230;, et da mihi fiduciam, Domine rex deorum, et univers&#230; potestatis:</P>
<P>13&nbsp;tribue sermonem compositum in ore meo in conspectu leonis, et transfer cor illius in odium hostis nostri, ut et ipse pereat, et ceteri qui ei consentiunt.</P>
<P>14&nbsp;Nos autem libera manu tua, et adjuva me, nullum aliud auxilium habentem nisi te, Domine, qui habes omnium scientiam,</P>
<P>15&nbsp;et nosti quia oderim gloriam iniquorum, et detester cubile incircumcisorum, et omnis alienigen&#230;.</P>
<P>16&nbsp;Tu scis necessitatem meam, quod abominer signum superbi&#230; et glori&#230; me&#230;, quod est super caput meum in diebus ostentationis me&#230;, et detester illud quasi pannum menstruat&#230;, et non portem in diebus silentii mei,</P>
<P>17&nbsp;et quod non comederim in mensa Aman, nec mihi placuerit convivium regis, et non biberim vinum libaminum:</P>
<P>18&nbsp;et numquam l&#230;tata sit ancilla tua, ex quo huc translata sum usque in pr&#230;sentem diem, nisi in te, Domine Deus Abraham.</P>
<P>19&nbsp;Deus fortis super omnes, exaudi vocem eorum qui nullam aliam spem habent, et libera nos de manu iniquorum, et erue me a timore meo.</P>
</tr>
</table>
<P><HR>
<CENTER>
<A HREF="est015.htm">Next: Esther 15</A></CENTER>
</BODY>
</HTML>
