<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 36</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen036.htm">Polyglot</A>&nbsp;
<A HREF="../kjv/gen036.htm">KJV</A>&nbsp;
<A HREF="../sep/gen036.htm">Sep</A>&nbsp;
<A HREF="../tan/gen036.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen035.htm">Previous</A>&nbsp;
<A HREF="gen037.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 36</H3><P><a name="001">1</A>&nbsp;H&#230; sunt autem generationes Esau, ipse est Edom.</P>
<P><a name="002">2</A>&nbsp;Esau accepit uxores de filiabus Chanaan: Ada filiam Elon Heth&#230;i, et Oolibama filiam An&#230; fili&#230; Sebeon Hev&#230;i:</P>
<P><a name="003">3</A>&nbsp;Basemath quoque filiam Isma&#235;l sororem Nabaioth.</P>
<P><a name="004">4</A>&nbsp;Peperit autem Ada Eliphaz: Basemath genuit Rahuel:</P>
<P><a name="005">5</A>&nbsp;Oolibama genuit Jehus et Ihelon et Core. Hi filii Esau qui nati sunt ei in terra Chanaan.</P>
<P><a name="006">6</A>&nbsp;Tulit autem Esau uxores suas et filios et filias, et omnem animam domus su&#230;, et substantiam, et pecora, et cuncta qu&#230; habere poterat in terra Chanaan: et abiit in alteram regionem, recessitque a fratre suo Jacob.</P>
<P><a name="007">7</A>&nbsp;Divites enim erant valde, et simul habitare non poterant: nec sustinebat eos terra peregrinationis eorum pr&#230; multitudine gregum.</P>
<P><a name="008">8</A>&nbsp;Habitavitque Esau in monte Seir, ipse est Edom.</P>
<P><a name="009">9</A>&nbsp;H&#230; autem sunt generationes Esau patris Edom in monte Seir,</P>
<P><a name="010">10</A>&nbsp;et h&#230;c nomina filiorum ejus: Eliphaz filius Ada uxoris Esau: Rahuel quoque filius Basemath uxoris ejus.</P>
<P><a name="011">11</A>&nbsp;Fueruntque Eliphaz filii: Theman, Omar, Sepho, et Gatham, et Cenez.</P>
<P><a name="012">12</A>&nbsp;Erat autem Thamna concubina Eliphaz filii Esau: qu&#230; peperit ei Amalech. Hi sunt filii Ada uxoris Esau.</P>
<P><a name="013">13</A>&nbsp;Filii autem Rahuel: Nahath et Zara, Samma et Meza: hi filii Basemath uxoris Esau.</P>
<P><a name="014">14</A>&nbsp;Isti quoque erant filii Oolibama fili&#230; An&#230; fili&#230; Sebeon, uxoris Esau, quos genuit ei, Jehus et Ihelon et Core.</P>
<P><a name="015">15</A>&nbsp;Hi duces filiorum Esau: filii Eliphaz primogeniti Esau: dux Theman, dux Omra, dux Sepho, dux Cenez,</P>
<P><a name="016">16</A>&nbsp;dux Core, dux Gathan, dux Amalech. Hi filii Eliphaz in terra Edom, et hi filii Ada.</P>
<P><a name="017">17</A>&nbsp;Hi quoque filii Rahuel filii Esau: dux Nahath, dux Zara, dux Samma, dux Meza: hi autem duces Rahuel in terra Edom: isti filii Basemath uxoris Esau.</P>
<P><a name="018">18</A>&nbsp;Hi autem filii Oolibama uxoris Esau: dux Jehus, dux Ihelon, dux Core: hi duces Oolibama fili&#230; An&#230; uxoris Esau.</P>
<P><a name="019">19</A>&nbsp;Isti sunt filii Esau, et hi duces eorum: ipse est Edom.</P>
<P><a name="020">20</A>&nbsp;Isti sunt filii Seir Horr&#230;i, habitatores terr&#230;: Lotan, et Sobal, et Sebeon, et Ana,</P>
<P><a name="021">21</A>&nbsp;et Dison, et Eser, et Disan: hi duces Horr&#230;i, filii Seir in terra Edom.</P>
<P><a name="022">22</A>&nbsp;Facti sunt autem filii Lotan: Hori et Heman. Erat autem soror Lotan, Thamna.</P>
<P><a name="023">23</A>&nbsp;Et isti filii Sobal: Alvan et Manahat et Ebal, et Sepho et Onam.</P>
<P><a name="024">24</A>&nbsp;Et hi filii Sebeon: Aja et Ana. Iste est Ana qui invenit aquas calidas in solitudine, cum pasceret asinos Sebeon patris sui:</P>
<P><a name="025">25</A>&nbsp;habuitque filium Dison, et filiam Oolibama.</P>
<P><a name="026">26</A>&nbsp;Et isti filii Dison: Hamdan, et Eseban, et Jethram, et Charan.</P>
<P><a name="027">27</A>&nbsp;Hi quoque filii Eser: Balaan, et Zavan, et Acan.</P>
<P><a name="028">28</A>&nbsp;Habuit autem filios Disan: Hus et Aram.</P>
<P><a name="029">29</A>&nbsp;Hi duces Horr&#230;orum: dux Lotan, dux Sobal, dux Sebeon, dux Ana,</P>
<P><a name="030">30</A>&nbsp;dux Dison, dux Eser, dux Disan: isti duces Horr&#230;orum qui imperaverunt in terra Seir.</P>
<P><a name="031">31</A>&nbsp;Reges autem qui regnaverunt in terra Edom antequam haberent regem filii Isra&#235;l, fuerunt hi:</P>
<P><a name="032">32</A>&nbsp;Bela filius Beor, nomenque urbis ejus Denaba.</P>
<P><a name="033">33</A>&nbsp;Mortuus est autem Bela, et regnavit pro eo Jobab filius Zar&#230; de Bosra.</P>
<P><a name="034">34</A>&nbsp;Cumque mortuus esset Jobab, regnavit pro eo Husam de terra Themanorum.</P>
<P><a name="035">35</A>&nbsp;Hoc quoque mortuo, regnavit pro eo Adad filius Badad, qui percussit Madian in regione Moab: et nomen urbis ejus Avith.</P>
<P><a name="036">36</A>&nbsp;Cumque mortuus esset Adad, regnavit pro eo Semla de Masreca.</P>
<P><a name="037">37</A>&nbsp;Hoc quoque mortuo regnavit pro eo Saul de fluvio Rohoboth.</P>
<P><a name="038">38</A>&nbsp;Cumque et hic obiisset, successit in regnum Balanan filius Achobor.</P>
<P><a name="039">39</A>&nbsp;Isto quoque mortuo regnavit pro eo Adar, nomenque urbis ejus Phau: et appellabatur uxor ejus Meetabel, filia Matred fili&#230; Mezaab.</P>
<P><a name="040">40</A>&nbsp;H&#230;c ergo nomina ducum Esau in cognationibus, et locis, et vocabulis suis: dux Thamna, dux Alva, dux Jetheth,</P>
<P><a name="041">41</A>&nbsp;dux Oolibama, dux Ela, dux Phinon,</P>
<P><a name="042">42</A>&nbsp;dux Cenez, dux Theman, dux Mabsar,</P>
<P><a name="043">43</A>&nbsp;dux Magdiel, dux Hiram: hi duces Edom habitantes in terra imperii sui, ipse est Esau pater Idum&#230;orum.</P>
<P><HR>
<CENTER>
<A HREF="gen037.htm">Next: Genesis Chapter 37</A></CENTER>
</BODY>
</HTML>
