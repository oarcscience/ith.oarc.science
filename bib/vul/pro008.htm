<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro008.htm">Polyglot</A>&nbsp;
<A HREF="../kjv/pro008.htm">KJV</A>&nbsp;
<A HREF="../sep/pro008.htm">Sep</A>&nbsp;
<A HREF="../tan/pro008.htm">Tan</A>&nbsp;

<BR>
<BR><A HREF="pro.htm">Proverbs Index</A><BR>
&nbsp;
<A HREF="pro007.htm">Previous</A>&nbsp;
<A HREF="pro009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 8</H3><P><a name="001">1</A>&nbsp;[Numquid non sapientia clamitat,<BR> et prudentia dat vocem suam?<BR></P>
<P><a name="002">2</A>&nbsp;In summis excelsisque verticibus supra viam,<BR> in mediis semitis stans,<BR></P>
<P><a name="003">3</A>&nbsp;juxta portas civitatis,<BR> in ipsis foribus loquitur, dicens:<BR></P>
<P><a name="004">4</A>&nbsp;O viri, ad vos clamito,<BR> et vox mea ad filios hominum.<BR></P>
<P><a name="005">5</A>&nbsp;Intelligite, parvuli, astutiam,<BR> et insipientes, animadvertite.<BR></P>
<P><a name="006">6</A>&nbsp;Audite, quoniam de rebus magnis locutura sum,<BR> et aperientur labia mea ut recta pr&#230;dicent.<BR></P>
<P><a name="007">7</A>&nbsp;Veritatem meditabitur guttur meum,<BR> et labia mea detestabuntur impium.<BR></P>
<P><a name="008">8</A>&nbsp;Justi sunt omnes sermones mei:<BR> non est in eis pravum quid, neque perversum;<BR></P>
<P><a name="009">9</A>&nbsp;recti sunt intelligentibus,<BR> et &#230;qui invenientibus scientiam.<BR></P>
<P><a name="010">10</A>&nbsp;Accipite disciplinam meam, et non pecuniam;<BR> doctrinam magis quam aurum eligite:<BR></P>
<P><a name="011">11</A>&nbsp;melior est enim sapientia cunctis pretiosissimis,<BR> et omne desiderabile ei non potest comparari.]<BR>
</P>
<P><a name="012">12</A>&nbsp;[Ego sapientia, habito in consilio,<BR> et eruditis intersum cogitationibus.<BR></P>
<P><a name="013">13</A>&nbsp;Timor Domini odit malum:<BR> arrogantiam, et superbiam,<BR> et viam pravam, et os bilingue, detestor.<BR></P>
<P><a name="014">14</A>&nbsp;Meum est consilium et &#230;quitas;<BR> mea est prudentia, mea est fortitudo.<BR></P>
<P><a name="015">15</A>&nbsp;Per me reges regnant,<BR> et legum conditores justa decernunt;<BR></P>
<P><a name="016">16</A>&nbsp;per me principes imperant,<BR> et potentes decernunt justitiam.<BR></P>
<P><a name="017">17</A>&nbsp;Ego diligentes me diligo,<BR> et qui mane vigilant ad me, invenient me.<BR></P>
<P><a name="018">18</A>&nbsp;Mecum sunt diviti&#230; et gloria,<BR> opes superb&#230; et justitia.<BR></P>
<P><a name="019">19</A>&nbsp;Melior est enim fructus meus auro et lapide pretioso,<BR> et genimina me argento electo.<BR></P>
<P><a name="020">20</A>&nbsp;In viis justiti&#230; ambulo,<BR> in medio semitarum judicii:<BR></P>
<P><a name="021">21</A>&nbsp;ut ditem diligentes me,<BR> et thesauros eorum repleam.]<BR>
</P>
<P><a name="022">22</A>&nbsp;[Dominus possedit me in initio viarum suarum<BR> antequam quidquam faceret a principio.<BR></P>
<P><a name="023">23</A>&nbsp;Ab &#230;terno ordinata sum,<BR> et ex antiquis antequam terra fieret.<BR></P>
<P><a name="024">24</A>&nbsp;Nondum erant abyssi, et ego jam concepta eram:<BR> necdum fontes aquarum eruperant,<BR></P>
<P><a name="025">25</A>&nbsp;necdum montes gravi mole constiterant:<BR> ante colles ego parturiebar.<BR></P>
<P><a name="026">26</A>&nbsp;Adhuc terram non fecerat, et flumina,<BR> et cardines orbis terr&#230;.<BR></P>
<P><a name="027">27</A>&nbsp;Quando pr&#230;parabat c&#230;los, aderam;<BR> quando certa lege et gyro vallabat abyssos;<BR></P>
<P><a name="028">28</A>&nbsp;quando &#230;thera firmabat sursum,<BR> et librabat fontes aquarum;<BR></P>
<P><a name="029">29</A>&nbsp;quando circumdabat mari terminum suum,<BR> et legem ponebat aquis, ne transirent fines suos;<BR> quando appendebat fundamenta terr&#230;:<BR></P>
<P><a name="030">30</A>&nbsp;cum eo eram, cuncta componens.<BR> Et delectabar per singulos dies,<BR> ludens coram eo omni tempore,<BR></P>
<P><a name="031">31</A>&nbsp;ludens in orbe terrarum;<BR> et delici&#230; me&#230; esse cum filiis hominum.<BR></P>
<P><a name="032">32</A>&nbsp;Nunc ergo, filii, audite me:<BR> beati qui custodiunt vias meas.<BR></P>
<P><a name="033">33</A>&nbsp;Audite disciplinam, et estote sapientes,<BR> et nolite abjicere eam.<BR></P>
<P><a name="034">34</A>&nbsp;Beatus homo qui audit me,<BR> et qui vigilat ad fores meas quotidie,<BR> et observat ad postes ostii mei.<BR></P>
<P><a name="035">35</A>&nbsp;Qui me invenerit, inveniet vitam,<BR> et hauriet salutem a Domino.<BR></P>
<P><a name="036">36</A>&nbsp;Qui autem in me peccaverit, l&#230;det animam suam;<BR> omnes qui me oderunt diligunt mortem.]</P>
<P><HR>
<CENTER>
<A HREF="pro009.htm">Next: Proverbs Chapter 9</A></CENTER>
</BODY>
</HTML>
