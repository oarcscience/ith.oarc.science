[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa027)  [KJV](../kjv/psa027)  [Sep](../sep/psa027.md) 
[Tan](../tan/psa027.md)   
  
[Psalms Index](psa.md)  
  [Previous](psa026)  [Next](psa028.md) 

------------------------------------------------------------------------

### Vulgate (Latin): Psalms Chapter 27

<span id="001">1</span> Psalmus ipsi David. \[Ad te, Domine, clamabo;
Deus meus, ne sileas a me:  
nequando taceas a me, et assimilabor descendentibus in lacum.  

<span id="002">2</span> Exaudi, Domine, vocem deprecationis meæ dum oro
ad te;  
dum extollo manus meas ad templum sanctum tuum.  

<span id="003">3</span> Ne simul trahas me cum peccatoribus,  
et cum operantibus iniquitatem ne perdas me;  
qui loquuntur pacem cum proximo suo,  
mala autem in cordibus eorum.  

<span id="004">4</span> Da illis secundum opera eorum,  
et secundum nequitiam adinventionum ipsorum.  
Secundum opera manuum eorum tribue illis;  
redde retributionem eorum ipsis.  

<span id="005">5</span> Quoniam non intellexerunt opera Domini,  
et in opera manuum ejus destrues illos,  
et non ædificabis eos.  

<span id="006">6</span> Benedictus Dominus,  
quoniam exaudivit vocem deprecationis meæ.  

<span id="007">7</span> Dominus adjutor meus et protector meus;  
in ipso speravit cor meum, et adjutus sum:  
et refloruit caro mea,  
et ex voluntate mea confitebor ei.  

<span id="008">8</span> Dominus fortitudo plebis suæ,  
et protector salvationum christi sui est.  

<span id="009">9</span> Salvum fac populum tuum, Domine, et benedic
hæreditati tuæ;  
et rege eos, et extolle illos usque in æternum.\]

------------------------------------------------------------------------

[Next: Psalms Chapter 28](psa028.md)
