<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 42</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job042.htm">Polyglot</A>&nbsp;
<A HREF="../kjv/job042.htm">KJV</A>&nbsp;
<A HREF="../sep/job042.htm">Sep</A>&nbsp;
<A HREF="../tan/job042.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job041.htm">Previous</A>&nbsp;
<A HREF="psa001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 42</H3><P><a name="001">1</A>&nbsp;Respondens autem Job Domino, dixit:</P>
<P><a name="002">2</A>&nbsp;[Scio quia omnia potes,<BR> et nulla te latet cogitatio.<BR></P>
<P><a name="003">3</A>&nbsp;Quis est iste qui celat consilium absque scientia?<BR> ideo insipienter locutus sum,<BR> et qu&#230; ultra modum excederent scientiam meam.<BR></P>
<P><a name="004">4</A>&nbsp;Audi, et ego loquar:<BR> interrogabo te, et responde mihi.<BR></P>
<P><a name="005">5</A>&nbsp;Auditu auris audivi te:<BR> nunc autem oculus meus videt te.<BR></P>
<P><a name="006">6</A>&nbsp;Idcirco ipse me reprehendo,<BR> et ago p&#156;nitentiam in favilla et cinere.]<BR>
</P>
<P><a name="007">7</A>&nbsp;Postquam autem locutus est Dominus verba h&#230;c ad Job, dixit ad Eliphaz Themanitem: Iratus est furor meus in te, et in duos amicos tuos, quoniam non estis locuti coram me rectum, sicut servus meus Job.</P>
<P><a name="008">8</A>&nbsp;Sumite ergo vobis septem tauros et septem arietes, et ite ad servum meum Job, et offerte holocaustum pro vobis: Job autem servus meus orabit pro vobis. Faciem ejus suscipiam, ut non vobis imputetur stultitia: neque enim locuti estis ad me recta, sicut servus meus Job.</P>
<P><a name="009">9</A>&nbsp;Abierunt ergo Eliphaz Themanites, et Baldad Suhites, et Sophar Naamathites, et fecerunt sicut locutus fuerat Dominus ad eos: et suscepit Dominus faciem Job.</P>
<P><a name="010">10</A>&nbsp;Dominus quoque conversus est ad p&#156;nitentiam Job, cum oraret ille pro amicis suis: et addidit Dominus omnia qu&#230;cumque fuerant Job, duplicia.</P>
<P><a name="011">11</A>&nbsp;Venerunt autem ad eum omnes fratres sui, et univers&#230; sorores su&#230;, et cuncti qui noverant eum prius, et comederunt cum eo panem in domo ejus: et moverunt super eum caput, et consolati sunt eum super omni malo quod intulerat Dominus super eum: et dederunt ei unusquisque ovem unam, et inaurem auream unam.</P>
<P><a name="012">12</A>&nbsp;Dominus autem benedixit novissimis Job magis quam principio ejus: et facta sunt ei quatuordecim millia ovium, et sex millia camelorum, et mille juga boum, et mille asin&#230;.</P>
<P><a name="013">13</A>&nbsp;Et fuerunt ei septem filii, et tres fili&#230;.</P>
<P><a name="014">14</A>&nbsp;Et vocavit nomen unius Diem, et nomen secund&#230; Cassiam, et nomen terti&#230; Cornustibii.</P>
<P><a name="015">15</A>&nbsp;Non sunt autem invent&#230; mulieres specios&#230; sicut fili&#230; Job in universa terra: deditque eis pater suus h&#230;reditatem inter fratres earum.</P>
<P><a name="016">16</A>&nbsp;Vixit autem Job post h&#230;c centum quadraginta annis, et vidit filios suos, et filios filiorum suorum usque ad quartam generationem: et mortuus est senex, et plenus dierum.</P>
<P></P>
<P><HR>
<CENTER>
<A HREF="psa001.htm">Next: Psalms Chapter 1</A></CENTER>
</BODY>
</HTML>
