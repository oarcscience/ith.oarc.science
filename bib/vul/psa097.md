[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa097)  [KJV](../kjv/psa097)  [Sep](../sep/psa097) 
[Tan](../tan/psa097)   
  
[Psalms Index](psa)  
  [Previous](psa096)  [Next](psa098) 

------------------------------------------------------------------------

### Vulgate (Latin): Psalms Chapter 97

<span id="001">1</span> Psalmus ipsi David. \[Cantate Domino canticum
novum,  
quia mirabilia fecit.  
Salvavit sibi dextera ejus,  
et brachium sanctum ejus.  

<span id="002">2</span> Notum fecit Dominus salutare suum;  
in conspectu gentium revelavit justitiam suam.  

<span id="003">3</span> Recordatus est misericordiæ suæ,  
et veritatis suæ domui Israël.  
Viderunt omnes termini terræ  
salutare Dei nostri.  

<span id="004">4</span> Jubilate Deo, omnis terra;  
cantate, et exsultate, et psallite.  

<span id="005">5</span> Psallite Domino in cithara;  
in cithara et voce psalmi;  

<span id="006">6</span> in tubis ductilibus, et voce tubæ corneæ.  
Jubilate in conspectu regis Domini:  

<span id="007">7</span> moveatur mare, et plenitudo ejus;  
orbis terrarum, et qui habitant in eo.  

<span id="008">8</span> Flumina plaudent manu;  
simul montes exsultabunt

<span id="009">9</span> a conspectu Domini:  
quoniam venit judicare terram.  
Judicabit orbem terrarum in justitia,  
et populos in æquitate.\]

------------------------------------------------------------------------

[Next: Psalms Chapter 98](psa098)
