[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1023)  [KJV](../kjv/ch1023)  [Sep](../sep/ch1023.md) 
[Tan](../tan/ch1023.md)   
  
[1 Chronicles Index](ch1.md)  
  [Previous](ch1022)  [Next](ch1024.md) 

------------------------------------------------------------------------

### Vulgate (Latin): 1 Chronicles Chapter 23

<span id="001">1</span> Igitur David, senex et plenus dierum, regem
constituit Salomonem filium suum super Israël.

<span id="002">2</span> Et congregavit omnes principes Israël, et
sacerdotes atque Levitas.

<span id="003">3</span> Numeratique sunt Levitæ a triginta annis et
supra: et inventa sunt triginta octo millia virorum.

<span id="004">4</span> Ex his electi sunt, et distributi in ministerium
domus Domini, viginti quatuor millia: præpositorum autem et judicum, sex
millia.

<span id="005">5</span> Porro quatuor millia janitores, et totidem
psaltæ, canentes Domino in organis quæ fecerat ad canendum.

<span id="006">6</span> Et distribuit eos David per vices filiorum Levi,
Gerson videlicet, et Caath, et Merari.

<span id="007">7</span> Filii Gerson: Leedan, et Semei.

<span id="008">8</span> Filii Leedan: princeps Jahiel, et Zethan, et
Joël, tres.

<span id="009">9</span> Filii Semei: Salomith, et Hosiel, et Aran, tres:
isti principes familiarum Leedan.

<span id="010">10</span> Porro filii Semei: Leheth, et Ziza, et Jaus, et
Baria: isti filii Semei, quatuor.

<span id="011">11</span> Erat autem Leheth prior, Ziza secundus: porro
Jaus et Baria non habuerunt plurimos filios, et idcirco in una familia,
unaque domo computati sunt.

<span id="012">12</span> Filii Caath: Amram, et Isaar, Hebron, et Oziel,
quatuor.

<span id="013">13</span> Filii Amram: Aaron et Moyses. Separatusque est
Aaron ut ministraret in Sancto sanctorum, ipse et filii ejus in
sempiternum, et adoleret incensum Domino secundum ritum suum, ac
benediceret nomini ejus in perpetuum.

<span id="014">14</span> Moysi quoque hominis Dei filii annumerati sunt
in tribu Levi.

<span id="015">15</span> Filii Moysi: Gersom et Eliezer.

<span id="016">16</span> Filii Gersom: Subuel primus.

<span id="017">17</span> Fuerunt autem filii Eliezer: Rohobia primus: et
non erant Eliezer filii alii. Porro filii Rohobia multiplicati sunt
nimis.

<span id="018">18</span> Filii Isaar: Salomith primus.

<span id="019">19</span> Filii Hebron: Jeriau primus, Amarias secundus,
Jahaziel tertius, Jecmaam quartus.

<span id="020">20</span> Filii Oziel: Micha primus, Jesia secundus.

<span id="021">21</span> Filii Merari: Moholi, et Musi. Filii Moholi:
Eleazar et Cis.

<span id="022">22</span> Mortuus est autem Eleazar, et non habuit
filios, sed filias: acceperuntque eas filii Cis fratres earum.

<span id="023">23</span> Filii Musi: Moholi, et Eder, et Jerimoth, tres.

<span id="024">24</span> Hi filii Levi in cognationibus et familiis
suis, principes per vices, et numerum capitum singulorum qui faciebant
opera ministerii domus Domini, a viginti annis et supra.

<span id="025">25</span> Dixit enim David: Requiem dedit Dominus Deus
Israël populo suo, et habitationem Jerusalem usque in æternum.

<span id="026">26</span> Nec erit officii Levitarum ut ultra portent
tabernaculum et omnia vasa ejus ad ministrandum.

<span id="027">27</span> Juxta præcepta quoque David novissima,
supputabitur numerus filiorum Levi a viginti annis et supra.

<span id="028">28</span> Et erunt sub manu filiorum Aaron in cultum
domus Domini, in vestibulis, et in exedris, et in loco purificationis,
et in sanctuario, et in universis operibus ministerii templi Domini.

<span id="029">29</span> Sacerdotes autem, super panes propositionis, et
ad similæ sacrificium, et ad lagana azyma, et sartaginem, et ad
torrendum, et super omne pondus atque mensuram.

<span id="030">30</span> Levitæ vero ut stent mane ad confitendum et
canendum Domino: similiterque ad vesperam,

<span id="031">31</span> tam in oblatione holocaustorum Domini, quam in
sabbatis et calendis et solemnitatibus reliquis juxta numerum et
cæremonias uniuscujusque rei, jugiter coram Domino.

<span id="032">32</span> Et custodiant observationes tabernaculi
fœderis, et ritum sanctuarii, et observationem filiorum Aaron fratrum
suorum, ut ministrent in domo Domini.

------------------------------------------------------------------------

[Next: 1 Chronicles Chapter 24](ch1024.md)
