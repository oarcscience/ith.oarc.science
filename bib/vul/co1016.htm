<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co1016.htm">Polyglot</A>&nbsp;
<A HREF="../gnt/co1016.htm">GNT</A>&nbsp;
<A HREF="../kjv/co1016.htm">KJV</A>&nbsp;

<BR>
<BR><A HREF="co1.htm">1 Corinthians Index</A><BR>
&nbsp;
<A HREF="co1015.htm">Previous</A>&nbsp;
<A HREF="co2001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 16</H3><P><a name="001">1</A>&nbsp;De collectis autem, qu&#230; fiunt in sanctos, sicut ordinavi ecclesiis Galati&#230;, ita et vos facite.</P>
<P><a name="002">2</A>&nbsp;Per unam sabbati unusquisque vestrum apud se seponat, recondens quod ei bene placuerit: ut non, cum venero, tunc collect&#230; fiant.</P>
<P><a name="003">3</A>&nbsp;Cum autem pr&#230;sens fuero, quos probaveritis per epistolas, hos mittam perferre gratiam vestram in Jerusalem.</P>
<P><a name="004">4</A>&nbsp;Quod si dignum fuerit ut et ego eam, mecum ibunt.<BR>
</P>
<P><a name="005">5</A>&nbsp;Veniam autem ad vos, cum Macedoniam pertransiero: nam Macedoniam pertransibo.</P>
<P><a name="006">6</A>&nbsp;Apud vos autem forsitan manebo, vel etiam hiemabo: ut vos me deducatis quocumque iero.</P>
<P><a name="007">7</A>&nbsp;Nolo enim vos modo in transitu videre, spero enim me aliquantulum temporis manere apud vos, si Dominus permiserit.</P>
<P><a name="008">8</A>&nbsp;Permanebo autem Ephesi usque ad Pentecosten.</P>
<P><a name="009">9</A>&nbsp;Ostium enim mihi apertum est magnum, et evidens: et adversarii multi.<BR>
</P>
<P><a name="010">10</A>&nbsp;Si autem venerit Timotheus, videte ut sine timore sit apud vos: opus enim Domini operatur, sicut et ego.</P>
<P><a name="011">11</A>&nbsp;Ne quis ergo illum spernat: deducite autem illum in pace, ut veniat ad me: exspecto enim illum cum fratribus.</P>
<P><a name="012">12</A>&nbsp;De Apollo autem fratre vobis notum facio, quoniam multum rogavi eum ut veniret ad vos cum fratribus: et utique non fuit voluntas ut nunc veniret: veniet autem, cum ei vacuum fuerit.</P>
<P><a name="013">13</A>&nbsp;Vigilate, state in fide, viriliter agite, et confortamini.</P>
<P><a name="014">14</A>&nbsp;Omnia vestra in caritate fiant.</P>
<P><a name="015">15</A>&nbsp;Obsecro autem vos fratres, nostis domum Stephan&#230;, et Fortunati, et Achaici: quoniam sunt primiti&#230; Achai&#230;, et in ministerium sanctorum ordinaverunt seipsos:</P>
<P><a name="016">16</A>&nbsp;ut et vos subditi sitis ejusmodi, et omni cooperanti, et laboranti.</P>
<P><a name="017">17</A>&nbsp;Gaudeo autem in pr&#230;sentia Stephan&#230;, et Fortunati, et Achaici: quoniam id, quod vobis deerat, ipsi suppleverunt:</P>
<P><a name="018">18</A>&nbsp;refecerunt enim et meum spiritum, et vestrum. Cognoscite ergo qui hujusmodi sunt.<BR>
</P>
<P><a name="019">19</A>&nbsp;Salutant vos ecclesi&#230; Asi&#230;. Salutant vos in Domino multum, Aquila et Priscilla cum domestica sua ecclesia: apud quos et hospitor.</P>
<P><a name="020">20</A>&nbsp;Salutant vos omnes fratres. Salutate invicem in osculo sancto.</P>
<P><a name="021">21</A>&nbsp;Salutatio, mea manu Pauli.</P>
<P><a name="022">22</A>&nbsp;Si quis non amat Dominum nostrum Jesum Christum, sit anathema, Maran Atha.</P>
<P><a name="023">23</A>&nbsp;Gratia Domini nostri Jesu Christi vobiscum.</P>
<P><a name="024">24</A>&nbsp;Caritas mea cum omnibus vobis in Christo Jesu. Amen.</P>
<P></P>
<P><HR>
<CENTER>
<A HREF="co2001.htm">Next: 2 Corinthians Chapter 1</A></CENTER>
</BODY>
</HTML>
