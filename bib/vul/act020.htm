<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act020.htm">Polyglot</A>&nbsp;
<A HREF="../gnt/act020.htm">GNT</A>&nbsp;
<A HREF="../kjv/act020.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act019.htm">Previous</A>&nbsp;
<A HREF="act021.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 20</H3><P><a name="001">1</A>&nbsp;Postquam autem cessavit tumultus, vocatis Paulus discipulis, et exhortatus eos, valedixit, et profectus est ut iret in Macedoniam.</P>
<P><a name="002">2</A>&nbsp;Cum autem perambulasset partes illas, et exhortatus eos fuisset multo sermone, venit ad Gr&#230;ciam:</P>
<P><a name="003">3</A>&nbsp;ubi cum fecisset menses tres, fact&#230; sunt illi insidi&#230; a Jud&#230;is navigaturo in Syriam: habuitque consilium ut reverteretur per Macedoniam.</P>
<P><a name="004">4</A>&nbsp;Comitatus est autem eum Sopater Pyrrhi Ber&#156;ensis, Thessalonicensium vero Aristarchus, et Secundus, et Gajus Derbeus, et Timotheus: Asiani vero Tychicus et Trophimus.<BR>
</P>
<P><a name="005">5</A>&nbsp;Hi cum pr&#230;cessissent, sustinuerunt nos Troade:</P>
<P><a name="006">6</A>&nbsp;nos vero navigavimus post dies azymorum a Philippis, et venimus ad eos Troadem in diebus quinque, ubi demorati sumus diebus septem.</P>
<P><a name="007">7</A>&nbsp;Una autem sabbati cum convenissemus ad frangendum panem, Paulus disputabat cum eis profecturus in crastinum, protraxitque sermonem usque in mediam noctem.</P>
<P><a name="008">8</A>&nbsp;Erant autem lampades copios&#230; in c&#156;naculo, ubi eramus congregati.</P>
<P><a name="009">9</A>&nbsp;Sedens autem quidam adolescens nomine Eutychus super fenestram, cum mergeretur somno gravi, disputante diu Paulo, ductus somno cecidit de tertio c&#156;naculo deorsum, et sublatus est mortuus.</P>
<P><a name="010">10</A>&nbsp;Ad quem cum descendisset Paulus, incubuit super eum: et complexus dixit: Nolite turbari, anima enim ipsius in ipso est.</P>
<P><a name="011">11</A>&nbsp;Ascendens autem, frangensque panem, et gustans, satisque allocutus usque in lucem, sic profectus est.</P>
<P><a name="012">12</A>&nbsp;Adduxerunt autem puerum viventem, et consolati sunt non minime.<BR>
</P>
<P><a name="013">13</A>&nbsp;Nos autem ascendentes navem, navigavimus in Asson, inde suscepturi Paulum: sic enim disposuerat ipse per terram iter facturus.</P>
<P><a name="014">14</A>&nbsp;Cum autem convenisset nos in Asson, assumpto eo, venimus Mitylenen.</P>
<P><a name="015">15</A>&nbsp;Et inde navigantes, sequenti die venimus contra Chium, et alia applicuimus Samum, et sequenti die venimus Miletum.</P>
<P><a name="016">16</A>&nbsp;Proposuerat enim Paulus transnavigare Ephesum, ne qua mora illi fieret in Asia. Festinabat enim, si possibile sibi esset, ut diem Pentecostes faceret Jerosolymis.<BR>
</P>
<P><a name="017">17</A>&nbsp;A Mileto autem mittens Ephesum, vocavit majores natu ecclesi&#230;.</P>
<P><a name="018">18</A>&nbsp;Qui cum venissent ad eum, et simul essent, dixit eis: Vos scitis a prima die qua ingressus sum in Asiam, qualiter vobiscum per omne tempus fuerim,</P>
<P><a name="019">19</A>&nbsp;serviens Domino cum omni humilitate, et lacrimis, et tentationibus, qu&#230; mihi acciderunt ex insidiis Jud&#230;orum:</P>
<P><a name="020">20</A>&nbsp;quomodo nihil subtraxerim utilium, quominus annuntiarem vobis et docerem vos, publice et per domos,</P>
<P><a name="021">21</A>&nbsp;testificans Jud&#230;is atque gentilibus in Deum p&#156;nitentiam, et fidem in Dominum nostrum Jesum Christum.</P>
<P><a name="022">22</A>&nbsp;Et nunc ecce alligatus ego spiritu, vado in Jerusalem: qu&#230; in ea ventura sint mihi, ignorans:</P>
<P><a name="023">23</A>&nbsp;nisi quod Spiritus Sanctus per omnes civitates mihi protestatur, dicens quoniam vincula et tribulationes Jerosolymis me manent.</P>
<P><a name="024">24</A>&nbsp;Sed nihil horum vereor: nec facio animam meam pretiosiorem quam me, dummodo consummem cursum meum, et ministerium verbi quod accepi a Domino Jesu, testificari Evangelium grati&#230; Dei.</P>
<P><a name="025">25</A>&nbsp;Et nunc ecce ego scio quia amplius non videbitis faciem meam vos omnes, per quos transivi pr&#230;dicans regnum Dei.</P>
<P><a name="026">26</A>&nbsp;Quapropter contestor vos hodierna die, quia mundus sum a sanguine omnium.</P>
<P><a name="027">27</A>&nbsp;Non enim subterfugi, quominus annuntiarem omne consilium Dei vobis.</P>
<P><a name="028">28</A>&nbsp;Attendite vobis, et universo gregi, in quo vos Spiritus Sanctus posuit episcopos regere ecclesiam Dei, quam acquisivit sanguine suo.</P>
<P><a name="029">29</A>&nbsp;Ego scio quoniam intrabunt post discessionem meam lupi rapaces in vos, non parcentes gregi.</P>
<P><a name="030">30</A>&nbsp;Et ex vobisipsis exsurgent viri loquentes perversa, ut abducant discipulos post se.</P>
<P><a name="031">31</A>&nbsp;Propter quod vigilate, memoria retinentes quoniam per triennium nocte et die non cessavi, cum lacrimis monens unumquemque vestrum.</P>
<P><a name="032">32</A>&nbsp;Et nunc commendo vos Deo, et verbo grati&#230; ipsius, qui potens est &#230;dificare, et dare h&#230;reditatem in sanctificatis omnibus.</P>
<P><a name="033">33</A>&nbsp;Argentum, et aurum, aut vestem nullius concupivi, sicut</P>
<P><a name="034">34</A>&nbsp;ipsi scitis: quoniam ad ea qu&#230; mihi opus erant, et his qui mecum sunt, ministraverunt manus ist&#230;.</P>
<P><a name="035">35</A>&nbsp;Omnia ostendi vobis, quoniam sic laborantes, oportet suscipere infirmos ac meminisse verbi Domini Jesu: quoniam ipse dixit: Beatius est magis dare, quam accipere.</P>
<P><a name="036">36</A>&nbsp;Et cum h&#230;c dixisset, positis genibus suis oravit cum omnibus illis.</P>
<P><a name="037">37</A>&nbsp;Magnus autem fletus factus est omnium: et procumbentes super collum Pauli, osculabantur eum,</P>
<P><a name="038">38</A>&nbsp;dolentes maxime in verbo quod dixerat, quoniam amplius faciem ejus non essent visuri. Et deducebant eum ad navem.</P>
<P><HR>
<CENTER>
<A HREF="act021.htm">Next: Acts Chapter 21</A></CENTER>
</BODY>
</HTML>
