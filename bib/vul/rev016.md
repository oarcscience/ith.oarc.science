[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/rev016)  [GNT](../gnt/rev016) 
[KJV](../kjv/rev016)   
  
[Revelation Index](rev)  
  [Previous](rev015)  [Next](rev017) 

------------------------------------------------------------------------

### Vulgate (Latin): Revelation Chapter 16

<span id="001">1</span> Et audivi vocem magnam de templo, dicentem
septem angelis: Ite, et effundite septem phialas iræ Dei in terram.

<span id="002">2</span> Et abiit primus, et effudit phialam suam in
terram, et factum est vulnus sævum et pessimum in homines, qui habebant
caracterem bestiæ, et in eos qui adoraverunt imaginem ejus.

<span id="003">3</span> Et secundus angelus effudit phialam suam in
mare, et factus est sanguis tamquam mortui: et omnis anima vivens mortua
est in mari.

<span id="004">4</span> Et tertius effudit phialam suam super flumina,
et super fontes aquarum, et factus est sanguis.

<span id="005">5</span> Et audivi angelum aquarum dicentem: Justus es,
Domine, qui es, et qui eras sanctus, qui hæc judicasti:

<span id="006">6</span> quia sanguinem sanctorum et prophetarum
effuderunt, et sanguinem eis dedisti bibere: digni enim sunt.

<span id="007">7</span> Et audivi alterum ab altari dicentem: Etiam
Domine Deus omnipotens, vera et justa judicia tua.

<span id="008">8</span> Et quartus angelus effudit phialam suam in
solem, et datum est illi æstu affligere homines, et igni:

<span id="009">9</span> et æstuaverunt homines æstu magno, et
blasphemaverunt nomen Dei habentis potestatem super has plagas, neque
egerunt pœnitentiam ut darent illi gloriam.

<span id="010">10</span> Et quintus angelus effudit phialam suam super
sedem bestiæ: et factum est regnum ejus tenebrosum, et commanducaverunt
linguas suas præ dolore:

<span id="011">11</span> et blasphemaverunt Deum cæli præ doloribus, et
vulneribus suis, et non egerunt pœnitentiam ex operibus suis.

<span id="012">12</span> Et sextus angelus effudit phialam suam in
flumen illud magnum Euphraten: et siccavit aquam ejus, ut præpararetur
via regibus ab ortu solis.

<span id="013">13</span> Et vidi de ore draconis, et de ore bestiæ, et
de ore pseudoprophetæ spiritus tres immundos in modum ranarum.

<span id="014">14</span> Sunt enim spiritus dæmoniorum facientes signa,
et procedunt ad reges totius terræ congregare illos in prælium ad diem
magnum omnipotentis Dei.

<span id="015">15</span> Ecce venio sicut fur. Beatus qui vigilat, et
custodit vestimenta sua, ne nudus ambulet, et videant turpitudinem ejus.

<span id="016">16</span> Et congregabit illos in locum qui vocatur
hebraice Armagedon.

<span id="017">17</span> Et septimus angelus effudit phialam suam in
aërem, et exivit vox magna de templo a throno, dicens: Factum est.

<span id="018">18</span> Et facta sunt fulgura, et voces, et tonitrua,
et terræmotus factus est magnus, qualis numquam fuit ex quo homines
fuerunt super terram: talis terræmotus, sic magnus.

<span id="019">19</span> Et facta est civitas magna in tres partes: et
civitates gentium ceciderunt. Et Babylon magna venit in memoriam ante
Deum, dare illi calicem vini indignationis iræ ejus.

<span id="020">20</span> Et omnis insula fugit, et montes non sunt
inventi.

<span id="021">21</span> Et grando magna sicut talentum descendit de
cælo in homines: et blasphemaverunt Deum homines propter plagam
grandinis: quoniam magna facta est vehementer.

------------------------------------------------------------------------

[Next: Revelation Chapter 17](rev017)
