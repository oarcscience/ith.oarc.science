<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze022.htm">Polyglot</A>&nbsp;
<A HREF="../kjv/eze022.htm">KJV</A>&nbsp;
<A HREF="../sep/eze022.htm">Sep</A>&nbsp;
<A HREF="../tan/eze022.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze021.htm">Previous</A>&nbsp;
<A HREF="eze023.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 22</H3><P><a name="001">1</A>&nbsp;Et factum est verbum Domini ad me, dicens:</P>
<P><a name="002">2</A>&nbsp;Et tu, fili hominis, nonne judicas, nonne judicas civitatem sanguinum?</P>
<P><a name="003">3</A>&nbsp;Et ostendes ei omnes abominationes suas, et dices: H&#230;c dicit Dominus Deus: Civitas effundens sanguinem in medio sui, ut veniat tempus ejus: et qu&#230; fecit idola contra semetipsam, ut pollueretur.</P>
<P><a name="004">4</A>&nbsp;In sanguine tuo, qui a te effusus est, deliquisti, et in idolis tuis, qu&#230; fecisti, polluta es: et appropinquare fecisti dies tuos, et adduxisti tempus annorum tuorum: propterea dedi te opprobrium gentibus, et irrisionem universis terris.</P>
<P><a name="005">5</A>&nbsp;Qu&#230; juxta sunt, et qu&#230; procul a te, triumphabunt de te, sordida, nobilis, grandis interitu.</P>
<P><a name="006">6</A>&nbsp;Ecce principes Isra&#235;l singuli in brachio suo fuerunt in te, ad effundendum sanguinem.</P>
<P><a name="007">7</A>&nbsp;Patrem et matrem contumeliis affecerunt: in te advenam calumniati sunt in medio tui: pupillum et viduam contristaverunt apud te.</P>
<P><a name="008">8</A>&nbsp;Sanctuaria mea sprevisti, et sabbata mea polluisti.</P>
<P><a name="009">9</A>&nbsp;Viri detractores fuerunt in te ad effundendum sanguinem, et super montes comederunt in te: scelus operati sunt in medio tui.</P>
<P><a name="010">10</A>&nbsp;Verecundiora patris discooperuerunt in te; immunditiam menstruat&#230; humiliaverunt in te:</P>
<P><a name="011">11</A>&nbsp;et unusquisque in uxorem proximi sui operatus est abominationem, et socer nurum suam polluit nefarie: frater sororem suam, filiam patris sui, oppressit in te.</P>
<P><a name="012">12</A>&nbsp;Munera acceperunt apud te ad effundendum sanguinem: usuram et superabundantiam accepisti, et avare proximos tuos calumniabaris: meique oblita es, ait Dominus Deus.</P>
<P><a name="013">13</A>&nbsp;Ecce complosi manus meas super avaritiam tuam quam fecisti, et super sanguinem qui effusus est in medio tui.</P>
<P><a name="014">14</A>&nbsp;Numquid sustinebit cor tuum, aut pr&#230;valebunt manus tu&#230;, in diebus quos ego faciam tibi? Ego Dominus locutus sum, et faciam.</P>
<P><a name="015">15</A>&nbsp;Et dispergam te in nationes, et ventilabo te in terras, et deficere faciam immunditiam tuam a te.</P>
<P><a name="016">16</A>&nbsp;Et possidebo te in conspectu gentium: et scies quia ego Dominus.<BR>
</P>
<P><a name="017">17</A>&nbsp;Et factum est verbum Domini ad me, dicens:</P>
<P><a name="018">18</A>&nbsp;Fili hominis, versa est mihi domus Isra&#235;l in scoriam: omnes isti &#230;s, et stannum, et ferrum, et plumbum in medio fornacis: scoria argenti facti sunt.</P>
<P><a name="019">19</A>&nbsp;Propterea h&#230;c dicit Dominus Deus: Eo quod versi estis omnes in scoriam, propterea ecce ego congregabo vos in medio Jerusalem,</P>
<P><a name="020">20</A>&nbsp;congregatione argenti, et &#230;ris, et stanni, et ferri, et plumbi, in medio fornacis, ut succendam in ea ignem ad conflandum. Sic congregabo in furore meo, et in ira mea: et requiescam, et conflabo vos.</P>
<P><a name="021">21</A>&nbsp;Et congregabo vos, et succendam vos in igne furoris mei, et conflabimini in medio ejus.</P>
<P><a name="022">22</A>&nbsp;Ut conflatur argentum in medio fornacis, sic eritis in medio ejus: et scietis quia ego Dominus cum effuderim indignationem meam super vos.<BR>
</P>
<P><a name="023">23</A>&nbsp;Et factum est verbum Domini ad me, dicens:</P>
<P><a name="024">24</A>&nbsp;Fili hominis, dic ei: Tu es terra immunda, et non compluta in die furoris.</P>
<P><a name="025">25</A>&nbsp;Conjuratio prophetarum in medio ejus: sicut leo rugiens, rapiensque pr&#230;dam, animas devoraverunt: opes et pretium acceperunt: viduas ejus multiplicaverunt in medio illius.</P>
<P><a name="026">26</A>&nbsp;Sacerdotes ejus contempserunt legem meam, et polluerunt sanctuaria mea: inter sanctum et profanum non habuerunt distantiam, et inter pollutum et mundum non intellexerunt: et a sabbatis meis averterunt oculos suos, et coinquinabar in medio eorum.</P>
<P><a name="027">27</A>&nbsp;Principes ejus in medio illius quasi lupi rapientes pr&#230;dam ad effundendum sanguinem, et ad perdendas animas, et avare ad sectanda lucra.</P>
<P><a name="028">28</A>&nbsp;Prophet&#230; autem ejus liniebant eos absque temperamento, videntes vana, et divinantes eis mendacium, dicentes: H&#230;c dicit Dominus Deus: cum Dominus non sit locutus.</P>
<P><a name="029">29</A>&nbsp;Populi terr&#230; calumniabantur calumniam, et rapiebant violenter: egenum et pauperem affligebant, et advenam opprimebant calumnia absque judicio.</P>
<P><a name="030">30</A>&nbsp;Et qu&#230;sivi de eis virum qui interponeret sepem, et staret oppositus contra me pro terra, ne dissiparem eam: et non inveni.</P>
<P><a name="031">31</A>&nbsp;Et effudi super eos indignationem meam; in igne ir&#230; me&#230; consumpsi eos: viam eorum in caput eorum reddidi, ait Dominus Deus.</P>
<P><HR>
<CENTER>
<A HREF="eze023.htm">Next: Ezekiel Chapter 23</A></CENTER>
</BODY>
</HTML>
