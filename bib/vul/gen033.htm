<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 33</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen033.htm">Polyglot</A>&nbsp;
<A HREF="../kjv/gen033.htm">KJV</A>&nbsp;
<A HREF="../sep/gen033.htm">Sep</A>&nbsp;
<A HREF="../tan/gen033.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen032.htm">Previous</A>&nbsp;
<A HREF="gen034.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 33</H3><P><a name="001">1</A>&nbsp;Elevans autem Jacob oculos suos, vidit venientem Esau, et cum eo quadringentos viros: divisitque filios Li&#230; et Rachel, ambarumque famularum:</P>
<P><a name="002">2</A>&nbsp;et posuit utramque ancillam, et liberos earum, in principio: Liam vero, et filios ejus, in secundo loco: Rachel autem et Joseph novissimos.</P>
<P><a name="003">3</A>&nbsp;Et ipse progrediens adoravit pronus in terram septies, donec appropinquaret frater ejus.</P>
<P><a name="004">4</A>&nbsp;Currens itaque Esau obviam fratri suo, amplexatus est eum: stringensque collum ejus, et osculans flevit.</P>
<P><a name="005">5</A>&nbsp;Levatisque oculis, vidit mulieres et parvulos earum, et ait: Quid sibi volunt isti? et si ad te pertinent? Respondit: Parvuli sunt quos donavit mihi Deus servo tuo.</P>
<P><a name="006">6</A>&nbsp;Et appropinquantes ancill&#230; et filii earum, incurvati sunt.</P>
<P><a name="007">7</A>&nbsp;Accessit quoque Lia cum pueris suis: et cum similiter adorassent, extremi Joseph et Rachel adoraverunt.</P>
<P><a name="008">8</A>&nbsp;Dixitque Esau: Qu&#230;nam sunt ist&#230; turm&#230; quas obviam habui? Respondit: Ut invenirem gratiam coram domino meo.</P>
<P><a name="009">9</A>&nbsp;At ille ait: Habeo plurima, frater mi, sint tua tibi.</P>
<P><a name="010">10</A>&nbsp;Dixitque Jacob: Noli ita, obsecro: sed si inveni gratiam in oculis tuis, accipe munusculum de manibus meis. Sic enim vidi faciem tuam, quasi viderim vultum Dei: esto mihi propitius,</P>
<P><a name="011">11</A>&nbsp;et suscipe benedictionem quam attuli tibi, et quam donavit mihi Deus tribuens omnia. Vix fratre compellente, suscipiens,</P>
<P><a name="012">12</A>&nbsp;ait: Gradiamur simul, eroque socius itineris tui.</P>
<P><a name="013">13</A>&nbsp;Dixitque Jacob: Nosti, domine mi, quod parvulos habeam teneros, et oves, et boves f&#156;tas mecum: quas si plus in ambulando fecero laborare, morientur una die cuncti greges.</P>
<P><a name="014">14</A>&nbsp;Pr&#230;cedat dominus meus ante servum suum: et ego sequar paulatim vestigia ejus, sicut videro parvulos meos posse, donec veniam ad dominum meum in Seir.</P>
<P><a name="015">15</A>&nbsp;Respondit Esau: Oro te, ut de populo qui mecum est, saltem socri remaneant vi&#230; tu&#230;. Non est, inquit, necesse: hoc uno tantum indigeo, ut inveniam gratiam in conspectu tuo, domine mi.</P>
<P><a name="016">16</A>&nbsp;Reversus est itaque illo die Esau itinere quo venerat in Seir.</P>
<P><a name="017">17</A>&nbsp;Et Jacob venit in Socoth: ubi &#230;dificata domo et fixis tentoriis appellavit nomen loci illius Socoth, id est, Tabernacula.</P>
<P><a name="018">18</A>&nbsp;Transivitque in Salem urbem Sichimorum, qu&#230; est in terra Chanaan, postquam reversus est de Mesopotamia Syri&#230;: et habitavit juxta oppidum.</P>
<P><a name="019">19</A>&nbsp;Emitque partem agri, in qua fixerat tabernacula, a filiis Hemor patris Sichem centum agnis.</P>
<P><a name="020">20</A>&nbsp;Et erecto ibi altari, invocavit super illud fortissimum Deum Isra&#235;l.</P>
<P><HR>
<CENTER>
<A HREF="gen034.htm">Next: Genesis Chapter 34</A></CENTER>
</BODY>
</HTML>
