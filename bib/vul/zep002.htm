<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zephaniah: Zephaniah Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zep002.htm">Polyglot</A>&nbsp;
<A HREF="../kjv/zep002.htm">KJV</A>&nbsp;
<A HREF="../sep/zep002.htm">Sep</A>&nbsp;
<A HREF="../tan/zep002.htm">Tan</A>&nbsp;

<BR>
<BR><A HREF="zep.htm">Zephaniah Index</A><BR>
&nbsp;
<A HREF="zep001.htm">Previous</A>&nbsp;
<A HREF="zep003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zephaniah Chapter 2</H3><P><a name="001">1</A>&nbsp;[Convenite, congregamini, gens non amabilis,<BR></P>
<P><a name="002">2</A>&nbsp;priusquam pariat jussio quasi pulverem transeuntem diem,<BR> antequam veniat super vos ira furoris Domini,<BR> antequam veniat super vos dies indignationis Domini.<BR></P>
<P><a name="003">3</A>&nbsp;Qu&#230;rite Dominum, omnes mansueti terr&#230;,<BR> qui judicium ejus estis operati;<BR> qu&#230;rite justum, qu&#230;rite mansuetum,<BR> si quomodo abscondamini in die furoris Domini.<BR></P>
<P><a name="004">4</A>&nbsp;Quia Gaza destructa erit,<BR> et Ascalon in desertum:<BR> Azotum in meridie ejicient,<BR> et Accaron eradicabitur.<BR></P>
<P><a name="005">5</A>&nbsp;V&#230; qui habitatis funiculum maris, gens perditorum!<BR> verbum Domini super vos, Chanaan, terra Philisthinorum;<BR> et disperdam te, ita ut non sit inhabitator.<BR></P>
<P><a name="006">6</A>&nbsp;Et erit funiculus maris requies pastorum, et caul&#230; pecorum;<BR></P>
<P><a name="007">7</A>&nbsp;et erit funiculus ejus qui remanserit de domo Juda: ibi pascentur,<BR> in domibus Ascalonis ad vesperam requiescent,<BR> quia visitabit eos Dominus Deus eorum,<BR> et avertet captivitatem eorum.<BR></P>
<P><a name="008">8</A>&nbsp;Audivi opprobrium Moab,<BR> et blasphemias filiorum Ammon,<BR> qu&#230; exprobraverunt populo meo,<BR> et magnificati sunt super terminos eorum.<BR></P>
<P><a name="009">9</A>&nbsp;Propterea vivo ego, dicit Dominus exercituum, Deus Isra&#235;l,<BR> quia Moab ut Sodoma erit,<BR> et filii Ammon quasi Gomorrha:<BR> siccitas spinarum, et acervi salis,<BR> et desertum usque in &#230;ternum:<BR> reliqui&#230; populi mei diripient eos,<BR> et residui gentis me&#230; possidebunt illos.<BR></P>
<P><a name="010">10</A>&nbsp;Hoc eis eveniet pro superbia sua,<BR> quia blasphemaverunt et magnificati sunt<BR> super populum Domini exercituum.<BR></P>
<P><a name="011">11</A>&nbsp;Horribilis Dominus super eos,<BR> et attenuabit omnes deos terr&#230;:<BR> et adorabunt eum viri de loco suo,<BR> omnes insul&#230; gentium.<BR></P>
<P><a name="012">12</A>&nbsp;Sed et vos, &#198;thiopes, interfecti gladio meo eritis.<BR></P>
<P><a name="013">13</A>&nbsp;Et extendet manum suam super aquilonem, et perdet Assur,<BR> et ponet speciosam in solitudinem,<BR> et in invium, et quasi desertum.<BR></P>
<P><a name="014">14</A>&nbsp;Et accubabunt in medio ejus greges, omnes besti&#230; gentium;<BR> et onocrotalus et ericius in liminibus ejus morabuntur:<BR> vox cantantis in fenestra,<BR> corvus in superliminari,<BR> quoniam attenuabo robur ejus.<BR></P>
<P><a name="015">15</A>&nbsp;H&#230;c est civitas gloriosa habitans in confidentia,<BR> qu&#230; dicebat in corde suo:<BR> Ego sum, et extra me non est alia amplius:<BR> quomodo facta est in desertum cubile besti&#230;?<BR> omnis qui transit per eam sibilabit,<BR> et movebit manum suam.]</P>
<P><HR>
<CENTER>
<A HREF="zep003.htm">Next: Zephaniah Chapter 3</A></CENTER>
</BODY>
</HTML>
