[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa075)  [KJV](../kjv/psa075)  [Sep](../sep/psa075) 
[Tan](../tan/psa075)   
  
[Psalms Index](psa)  
  [Previous](psa074)  [Next](psa076) 

------------------------------------------------------------------------

### Vulgate (Latin): Psalms Chapter 75

<span id="001">1</span> In finem, in laudibus. Psalmus Asaph, canticum
ad Assyrios.

<span id="002">2</span> \[Notus in Judæa Deus;  
in Israël magnum nomen ejus.  

<span id="003">3</span> Et factus est in pace locus ejus,  
et habitatio ejus in Sion.  

<span id="004">4</span> Ibi confregit potentias arcuum,  
scutum, gladium, et bellum.  

<span id="005">5</span> Illuminans tu mirabiliter a montibus æternis;  

<span id="006">6</span> turbati sunt omnes insipientes corde.  
Dormierunt somnum suum,  
et nihil invenerunt omnes viri divitiarum in manibus suis.  

<span id="007">7</span> Ab increpatione tua, Deus Jacob,  
dormitaverunt qui ascenderunt equos.  

<span id="008">8</span> Tu terribilis es; et quis resistet tibi?  
ex tunc ira tua.  

<span id="009">9</span> De cælo auditum fecisti judicium:  
terra tremuit et quievit

<span id="010">10</span> cum exsurgeret in judicium Deus,  
ut salvos faceret omnes mansuetos terræ.  

<span id="011">11</span> Quoniam cogitatio hominis confitebitur tibi,  
et reliquiæ cogitationis diem festum agent tibi.  

<span id="012">12</span> Vovete et reddite Domino Deo vestro,  
omnes qui in circuitu ejus affertis munera:  
terribili,

<span id="013">13</span> et ei qui aufert spiritum principum:  
terribili apud reges terræ.\]

------------------------------------------------------------------------

[Next: Psalms Chapter 76](psa076)
