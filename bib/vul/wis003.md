[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/wis003)  [Apo](../apo/wis003) 
[Sep](../sep/wis003)   
  
[Wisdom Index](wis)  
  [Previous](wis002)  [Next](wis004) 

------------------------------------------------------------------------

### Vulgate (Latin): Wisdom Chapter 3

<span id="001">1</span> \[Justorum autem animæ in manu Dei sunt,  
et non tangent illos tormentum mortis.  

<span id="002">2</span> Visi sunt oculis insipientium mori,  
et æstimata est afflictio exitus illorum,  

<span id="003">3</span> et quod a nobis est iter exterminium;  
illi autem sunt in pace:  

<span id="004">4</span> etsi coram hominibus tormenta passi sunt,  
spes illorum immortalitate plena est.  

<span id="005">5</span> In paucis vexati sunt, in multis bene
disponentur,  
quoniam Deus tentavit eos,  
et invenit illos dignos se.  

<span id="006">6</span> Tamquam aurum in fornace probavit illos,  
et quasi holocausti hostiam accepit illos,  
et in tempore erit respectus illorum.  

<span id="007">7</span> Fulgebunt justi  
et tamquam scintillæ in arundineto discurrent.  

<span id="008">8</span> Judicabunt nationes, et dominabuntur populis,  
et regnabit Dominus illorum in perpetuum.  

<span id="009">9</span> Qui confidunt in illo intelligent veritatem,  
et fideles in dilectione acquiescent illi,  
quoniam donum et pax est electis ejus.  

<span id="010">10</span> Impii autem secundum quæ cogitaverunt  
correptionem habebunt:  
qui neglexerunt justum,  
et a Domino recesserunt.  

<span id="011">11</span> Sapientiam enim et disciplinam qui abjicit
infelix est:  
et vacua est spes illorum,  
et labores sine fructu,  
et inutilia opera eorum.  

<span id="012">12</span> Mulieres eorum insensatæ sunt,  
et nequissimi filii eorum.  

<span id="013">13</span> Maledicta creatura eorum, quoniam felix est
sterilis;  
et incoinquinata, quæ nescivit thorum in delicto,  
habebit fructum in respectione animarum sanctarum;  

<span id="014">14</span> et spado qui non operatus est per manus suas
iniquitatem,  
nec cogitavit adversus Deum nequissima:  
dabitur enim illi fidei donum electum,  
et sors in templo Dei acceptissima.  

<span id="015">15</span> Bonorum enim laborum gloriosus est fructus,  
et quæ non concidat radix sapientiæ.  

<span id="016">16</span> Filii autem adulterorum in inconsummatione
erunt,  
et ab iniquo thoro semen exterminabitur.  

<span id="017">17</span> Et si quidem longæ vitæ erunt, in nihilum
computabuntur,  
et sine honore erit novissima senectus illorum:  

<span id="018">18</span> et si celerius defuncti fuerint, non habebunt
spem,  
nec in die agnitionis allocutionem.  

<span id="019">19</span> Nationis enim iniquæ diræ sunt
consummationes.\]

------------------------------------------------------------------------

[Next: Wisdom Chapter 4](wis004)
