[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/bar005)  [Apo](../apo/bar005) 
[Sep](../sep/bar005)   
  
[Baruch Index](bar)  
  [Previous](bar004)  [Next](bar006) 

------------------------------------------------------------------------

### Vulgate (Latin): Baruch Chapter 5

<span id="001">1</span> \[Exue te, Jerusalem, stola luctus et vexationis
tuæ,  
et indue te decore, et honore ejus,  
quæ a Deo tibi est, sempiternæ gloriæ.  

<span id="002">2</span> Circumdabit te Deus diploide justitiæ,  
et imponet mitram capiti honoris æterni.  

<span id="003">3</span> Deus enim ostendet splendorem suum in te,  
omni qui sub cælo est.  

<span id="004">4</span> Nominabitur enim tibi nomen tuum a Deo in
sempiternum:  
pax justitiæ, et honor pietatis.  

<span id="005">5</span> Exsurge, Jerusalem, et sta in excelso:  
et circumspice ad orientem,  
et vide collectos filios tuos ab oriente sole usque ad occidentem,  
in verbo Sancti,  
gaudentes Dei memoria.  

<span id="006">6</span> Exierunt enim abs te pedibus ducti ab
inimicis:  
adducet autem illos Dominus ad te portatos in honore  
sicut filios regni:  

<span id="007">7</span> constituit enim Deus  
humiliare omnem montem excelsum et rupes perennes,  
et convalles replere in æqualitatem terræ,  
ut ambulet Israël diligenter in honorem Dei.  

<span id="008">8</span> Obumbraverunt autem et silvæ,  
et omne lignum suavitatis Israël  
ex mandato Dei.  

<span id="009">9</span> Adducet enim Deus Israël cum jucunditate in
lumine majestatis suæ,  
cum misericordia et justitia quæ est ex ipso.\]

------------------------------------------------------------------------

[Next: Baruch Chapter 6](bar006)
