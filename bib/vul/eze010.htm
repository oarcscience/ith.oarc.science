<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze010.htm">Polyglot</A>&nbsp;
<A HREF="../kjv/eze010.htm">KJV</A>&nbsp;
<A HREF="../sep/eze010.htm">Sep</A>&nbsp;
<A HREF="../tan/eze010.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze009.htm">Previous</A>&nbsp;
<A HREF="eze011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 10</H3><P><a name="001">1</A>&nbsp;Et vidi: et ecce in firmamento quod erat super caput cherubim, quasi lapis sapphirus, quasi species similitudinis solii, apparuit super ea.</P>
<P><a name="002">2</A>&nbsp;Et dixit ad virum qui indutus erat lineis, et ait: Ingredere in medio rotarum qu&#230; sunt subtus cherubim, et imple manum tuam prunis ignis qu&#230; sunt inter cherubim, et effunde super civitatem. Ingressusque est in conspectu meo.</P>
<P><a name="003">3</A>&nbsp;Cherubim autem stabant a dextris domus cum ingrederetur vir, et nubes implevit atrium interius.</P>
<P><a name="004">4</A>&nbsp;Et elevata est gloria Domini desuper cherub ad limen domus: et repleta est domus nube, et atrium repletum est splendore glori&#230; Domini.</P>
<P><a name="005">5</A>&nbsp;Et sonitus alarum cherubim audiebatur usque ad atrium exterius, quasi vox Dei omnipotentis loquentis.</P>
<P><a name="006">6</A>&nbsp;Cumque pr&#230;cepisset viro qui indutus erat lineis, dicens: Sume ignem de medio rotarum qu&#230; sunt inter cherubim: ingressus ille stetit juxta rotam.</P>
<P><a name="007">7</A>&nbsp;Et extendit cherub manum de medio cherubim ad ignem qui erat inter cherubim, et sumpsit, et dedit in manus ejus qui indutus erat lineis: qui accipiens egressus est.</P>
<P><a name="008">8</A>&nbsp;Et apparuit in cherubim similitudo manus hominis subtus pennas eorum.<BR>
</P>
<P><a name="009">9</A>&nbsp;Et vidi: et ecce quatuor rot&#230; juxta cherubim: rota una juxta cherub unum, et rota alia juxta cherub unum: species autem rotarum erat quasi visio lapidis chrysolithi:</P>
<P><a name="010">10</A>&nbsp;et aspectus earum similitudo una quatuor, quasi sit rota in medio rot&#230;.</P>
<P><a name="011">11</A>&nbsp;Cumque ambularent, in quatuor partes gradiebantur, et non revertebantur ambulantes: sed ad locum ad quem ire declinabat qu&#230; prima erat, sequebantur et ceter&#230;, nec convertebantur.</P>
<P><a name="012">12</A>&nbsp;Et omne corpus earum, et colla, et manus, et penn&#230;, et circuli, plena erant oculis in circuitu quatuor rotarum.</P>
<P><a name="013">13</A>&nbsp;Et rotas istas vocavit volubiles, audiente me.</P>
<P><a name="014">14</A>&nbsp;Quatuor autem facies habebat unum: facies una, facies cherub, et facies secunda, facies hominis: et in tertio facies leonis, et in quarto facies aquil&#230;.</P>
<P><a name="015">15</A>&nbsp;Et elevata sunt cherubim: ipsum est animal quod videram juxta fluvium Chobar.</P>
<P><a name="016">16</A>&nbsp;Cumque ambularent cherubim, ibant pariter et rot&#230; juxta ea: et cum elevarent cherubim alas suas ut exaltarentur de terra, non residebant rot&#230;, sed et ips&#230; juxta erant.</P>
<P><a name="017">17</A>&nbsp;Stantibus illis stabant, et cum elevatis elevabantur: spiritus enim vit&#230; erat in eis.<BR>
</P>
<P><a name="018">18</A>&nbsp;Et egressa est gloria Domini a limine templi, et stetit super cherubim.</P>
<P><a name="019">19</A>&nbsp;Et elevantia cherubim alas suas, exaltata sunt a terra coram me: et illis egredientibus, rot&#230; quoque subsecut&#230; sunt: et stetit in introitu port&#230; domus Domini orientalis, et gloria Dei Isra&#235;l erat super ea.</P>
<P><a name="020">20</A>&nbsp;Ipsum est animal quod vidi subter Deum Isra&#235;l juxta fluvium Chobar, et intellexi quia cherubim essent.</P>
<P><a name="021">21</A>&nbsp;Quatuor vultus uni, et quatuor al&#230; uni: et similitudo manus hominis sub alis eorum.</P>
<P><a name="022">22</A>&nbsp;Et similitudo vultuum eorum, ipsi vultus quos videram juxta fluvium Chobar, et intuitus eorum, et impetus singulorum ante faciem suam ingredi.</P>
<P><HR>
<CENTER>
<A HREF="eze011.htm">Next: Ezekiel Chapter 11</A></CENTER>
</BODY>
</HTML>
