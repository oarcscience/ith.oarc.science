<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1009.htm">Polyglot</A>&nbsp;
<A HREF="../kjv/kg1009.htm">KJV</A>&nbsp;
<A HREF="../sep/kg1009.htm">Sep</A>&nbsp;
<A HREF="../tan/kg1009.htm">Tan</A>&nbsp;

<BR>
<BR><A HREF="kg1.htm">1 Kings Index</A><BR>
&nbsp;
<A HREF="kg1008.htm">Previous</A>&nbsp;
<A HREF="kg1010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 9</H3><P><a name="001">1</A>&nbsp;Factum est autem cum perfecisset Salomon &#230;dificium domus Domini, et &#230;dificium regis, et omne quod optaverat et voluerat facere,</P>
<P><a name="002">2</A>&nbsp;apparuit ei Dominus secundo, sicut apparuerat ei in Gabaon.</P>
<P><a name="003">3</A>&nbsp;Dixitque Dominus ad eum: Exaudivi orationem tuam et deprecationem tuam, quam deprecatus es coram me: sanctificavi domum hanc quam &#230;dificasti, ut ponerem nomen meum ibi in sempiternum, et erunt oculi mei et cor meum ibi cunctis diebus.</P>
<P><a name="004">4</A>&nbsp;Tu quoque si ambulaveris coram me sicut ambulavit pater tuus, in simplicitate cordis et in &#230;quitate, et feceris omnia qu&#230; pr&#230;cepi tibi, et legitima mea et judicia mea servaveris,</P>
<P><a name="005">5</A>&nbsp;ponam thronum regni tui super Isra&#235;l in sempiternum, sicut locutus sum David patri tuo, dicens: Non auferetur vir de genere tuo de solio Isra&#235;l.</P>
<P><a name="006">6</A>&nbsp;Si autem aversione aversi fueritis vos et filii vestri, non sequentes me, nec custodientes mandata mea et c&#230;remonias meas quas proposui vobis, sed abieritis et colueritis deos alienos, et adoraveritis eos:</P>
<P><a name="007">7</A>&nbsp;auferam Isra&#235;l de superficie terr&#230; quam dedi eis, et templum quod sanctificavi nomini meo, projiciam a conspectu meo: eritque Isra&#235;l in proverbium, et in fabulam cunctis populis.</P>
<P><a name="008">8</A>&nbsp;Et domus h&#230;c erit in exemplum: omnis qui transierit per eam, stupebit, et sibilabit, et dicet: Quare fecit Dominus sic terr&#230; huic, et domui huic?</P>
<P><a name="009">9</A>&nbsp;Et respondebunt: Quia dereliquerunt Dominum Deum suum, qui eduxit patres eorum de terra &#198;gypti, et secuti sunt deos alienos, et adoraverunt eos, et coluerunt eos: idcirco induxit Dominus super eos omne malum hoc.<BR>
</P>
<P><a name="010">10</A>&nbsp;Expletis autem annis viginti postquam &#230;dificaverat Salomon duas domos, id est, domum Domini, et domum regis</P>
<P><a name="011">11</A>&nbsp;(Hiram rege Tyri pr&#230;bente Salomoni ligna cedrina et abiegna, et aurum juxta omne quod opus habuerat), tunc dedit Salomon Hiram viginti oppida in terra Galil&#230;&#230;.</P>
<P><a name="012">12</A>&nbsp;Et egressus est Hiram de Tyro ut videret oppida qu&#230; dederat ei Salomon, et non placuerunt ei.</P>
<P><a name="013">13</A>&nbsp;Et ait: H&#230;ccine sunt civitates quas dedisti mihi, frater? Et appellavit eas terram Chabul, usque in diem hanc.</P>
<P><a name="014">14</A>&nbsp;Misit quoque Hiram ad regem Salomonem centum viginti talenta auri.</P>
<P><a name="015">15</A>&nbsp;H&#230;c est summa expensarum quam obtulit rex Salomon ad &#230;dificandam domum Domini et domum suam, et Mello, et murum Jerusalem, et Heser, et Mageddo, et Gazer.</P>
<P><a name="016">16</A>&nbsp;Pharao rex &#198;gypti ascendit, et cepit Gazar, succenditque eam igni, et Chanan&#230;um, qui habitabat in civitate, interfecit: et dedit eam in dotem fili&#230; su&#230; uxori Salomonis.</P>
<P><a name="017">17</A>&nbsp;&#198;dificavit ergo Salomon Gazer, et Bethoron inferiorem,</P>
<P><a name="018">18</A>&nbsp;et Balaath, et Palmiram in terra solitudinis.</P>
<P><a name="019">19</A>&nbsp;Et omnes vicos qui ad se pertinebant et erant absque muro, munivit, et civitates curruum et civitates equitum, et quodcumque ei placuit ut &#230;dificaret in Jerusalem, et in Libano, et in omni terra potestatis su&#230;.</P>
<P><a name="020">20</A>&nbsp;Universum populum qui remanserat de Amorrh&#230;is, et Heth&#230;is, et Pherez&#230;is, et Hev&#230;is, et Jebus&#230;is, qui non sunt de filiis Isra&#235;l:</P>
<P><a name="021">21</A>&nbsp;horum filios qui remanserant in terra, quos scilicet non potuerant filii Isra&#235;l exterminare, fecit Salomon tributarios usque in diem hanc.</P>
<P><a name="022">22</A>&nbsp;De filiis autem Isra&#235;l non constituit Salomon servire quemquam, sed erant viri bellatores, et ministri ejus, et principes, et duces, et pr&#230;fecti curruum et equorum.</P>
<P><a name="023">23</A>&nbsp;Erant autem principes super omnia opera Salomonis pr&#230;positi quingenti quinquaginta, qui habebant subjectum populum, et statutis operibus imperabant.</P>
<P><a name="024">24</A>&nbsp;Filia autem Pharaonis ascendit de civitate David in domum suam, quam &#230;dificaverat ei Salomon: tunc &#230;dificavit Mello.</P>
<P><a name="025">25</A>&nbsp;Offerebat quoque Salomon, tribus vicibus per annos singulos, holocausta et pacificas victimas super altare quod &#230;dificaverat Domino, et adolebat thymiama coram Domino: perfectumque est templum.</P>
<P><a name="026">26</A>&nbsp;Classem quoque fecit rex Salomon in Asiongaber, qu&#230; est juxta Ailath in littore maris Rubri, in terra Idum&#230;&#230;.</P>
<P><a name="027">27</A>&nbsp;Misitque Hiram in classe illa servos suos viros nauticos et gnaros maris, cum servis Salomonis.</P>
<P><a name="028">28</A>&nbsp;Qui cum venissent in Ophir, sumptum inde aurum quadringentorum viginti talentorum, detulerunt ad regem Salomonem.</P>
<P><HR>
<CENTER>
<A HREF="kg1010.htm">Next: 1 Kings Chapter 10</A></CENTER>
</BODY>
</HTML>
