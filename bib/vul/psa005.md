[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa005)  [KJV](../kjv/psa005)  [Sep](../sep/psa005.md) 
[Tan](../tan/psa005.md)   
  
[Psalms Index](psa.md)  
  [Previous](psa004)  [Next](psa006.md) 

------------------------------------------------------------------------

### Vulgate (Latin): Psalms Chapter 5

<span id="001">1</span> In finem, pro ea quæ hæreditatem consequitur.
Psalmus David.

<span id="002">2</span> \[Verba mea auribus percipe, Domine;  
intellige clamorem meum.  

<span id="003">3</span> Intende voci orationis meæ,  
rex meus et Deus meus.  

<span id="004">4</span> Quoniam ad te orabo, Domine:  
mane exaudies vocem meam.  

<span id="005">5</span> Mane astabo tibi, et videbo  
quoniam non Deus volens iniquitatem tu es.  

<span id="006">6</span> Neque habitabit juxta te malignus,  
neque permanebunt injusti ante oculos tuos.  

<span id="007">7</span> Odisti omnes qui operantur iniquitatem;  
perdes omnes qui loquuntur mendacium.  
Virum sanguinum et dolosum abominabitur Dominus.  

<span id="008">8</span> Ego autem in multitudine misericordiæ tuæ  
introibo in domum tuam;  
adorabo ad templum sanctum tuum in timore tuo.  

<span id="009">9</span> Domine, deduc me in justitia tua:  
propter inimicos meos dirige in conspectu tuo viam meam.  

<span id="010">10</span> Quoniam non est in ore eorum veritas;  
cor eorum vanum est.  

<span id="011">11</span> Sepulchrum patens est guttur eorum;  
linguis suis dolose agebant:  
judica illos, Deus.  
Decidant a cogitationibus suis;  
secundum multitudinem impietatum eorum expelle eos,  
quoniam irritaverunt te, Domine.  

<span id="012">12</span> Et lætentur omnes qui sperant in te;  
in æternum exsultabunt, et habitabis in eis.  
Et gloriabuntur in te omnes qui diligunt nomen tuum,  

<span id="013">13</span> quoniam tu benedices justo.  
Domine, ut scuto bonæ voluntatis tuæ coronasti nos.\]

------------------------------------------------------------------------

[Next: Psalms Chapter 6](psa006.md)
