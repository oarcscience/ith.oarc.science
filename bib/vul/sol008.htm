<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Song of Solomon: Song of Solomon Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sol008.htm">Polyglot</A>&nbsp;
<A HREF="../kjv/sol008.htm">KJV</A>&nbsp;
<A HREF="../sep/sol008.htm">Sep</A>&nbsp;
<A HREF="../tan/sol008.htm">Tan</A>&nbsp;

<BR>
<BR><A HREF="sol.htm">Song of Solomon Index</A><BR>
&nbsp;
<A HREF="sol007.htm">Previous</A>&nbsp;
<A HREF="wis001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Song of Solomon Chapter 8</H3><P><a name="001">1</A>&nbsp;[Quis mihi det te fratrem meum,<BR> sugentem ubera matris me&#230;,<BR> ut inveniam te foris, et deosculer te,<BR> et jam me nemo despiciat?<BR></P>
<P><a name="002">2</A>&nbsp;Apprehendam te, et ducam in domum matris me&#230;:<BR> ibi me docebis,<BR> et dabo tibi poculum ex vino condito,<BR> et mustum malorum granatorum meorum.<BR></P>
<P><a name="003">3</A>&nbsp;L&#230;va ejus sub capite meo,<BR> et dextera illius amplexabitur me.<BR></P>
<P><a name="004">4</A>&nbsp;<Sponsus>Adjuro vos, fili&#230; Jerusalem,<BR> ne suscitetis, neque evigilare faciatis dilectam,<BR> donec ipsa velit.<BR></P>
<P><a name="005">5</A>&nbsp;<Chorus>Qu&#230; est ista qu&#230; ascendit de deserto, deliciis affluens,<BR> innixa super dilectum suum?<BR> <Sponsus>Sub arbore malo suscitavi te;<BR> ibi corrupta est mater tua,<BR> ibi violata est genitrix tua.<BR></P>
<P><a name="006">6</A>&nbsp;<Sponsa>Pone me ut signaculum super cor tuum,<BR> ut signaculum super brachium tuum,<BR> quia fortis est ut mors dilectio,<BR> dura sicut infernus &#230;mulatio:<BR> lampades ejus lampades ignis atque flammarum.<BR></P>
<P><a name="007">7</A>&nbsp;Aqu&#230; mult&#230; non potuerunt extinguere caritatem,<BR> nec flumina obruent illam.<BR> Si dederit homo omnem substantiam domus su&#230; pro dilectione,<BR> quasi nihil despiciet eam.<BR></P>
<P><a name="008">8</A>&nbsp;<Chorus Fratrum>Soror nostra parva,<BR> et ubera non habet;<BR> quid faciemus sorori nostr&#230;<BR> in die quando alloquenda est?<BR></P>
<P><a name="009">9</A>&nbsp;Si murus est,<BR> &#230;dificemus super eum propugnacula argentea;<BR> si ostium est, compingamus illud tabulis cedrinis.<BR></P>
<P><a name="010">10</A>&nbsp;<Sponsa>Ego murus, et ubera mea sicut turris,<BR> ex quo facta sum coram eo, quasi pacem reperiens.<BR></P>
<P><a name="011">11</A>&nbsp;<Chorus Fratrum>Vinea fuit pacifico in ea qu&#230; habet populos:<BR> tradidit eam custodibus;<BR> vir affert pro fructu ejus mille argenteos.<BR></P>
<P><a name="012">12</A>&nbsp;<Sponsa>Vinea mea coram me est.<BR> Mille tui pacifici,<BR> et ducenti his qui custodiunt fructus ejus.<BR></P>
<P><a name="013">13</A>&nbsp;<Sponsus>Qu&#230; habitas in hortis, amici auscultant;<BR> fac me audire vocem tuam.<BR></P>
<P><a name="014">14</A>&nbsp;<Sponsa>Fuge, dilecte mi, et assimilare capre&#230;,<BR> hinnuloque cervorum super montes aromatum.]</P>
<P></P>
<P><HR>
<CENTER>
<A HREF="wis001.htm">Next: Wisdom Chapter 1</A></CENTER>
</BODY>
</HTML>
