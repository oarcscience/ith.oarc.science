<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 97</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa097.htm">Polyglot</A>&nbsp;
<A HREF="../kjv/psa097.htm">KJV</A>&nbsp;
<A HREF="../sep/psa097.htm">Sep</A>&nbsp;
<A HREF="../tan/psa097.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa096.htm">Previous</A>&nbsp;
<A HREF="psa098.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 97</H3><P><a name="001">1</A>&nbsp;Psalmus ipsi David. [Cantate Domino canticum novum,<BR> quia mirabilia fecit.<BR> Salvavit sibi dextera ejus,<BR> et brachium sanctum ejus.<BR></P>
<P><a name="002">2</A>&nbsp;Notum fecit Dominus salutare suum;<BR> in conspectu gentium revelavit justitiam suam.<BR></P>
<P><a name="003">3</A>&nbsp;Recordatus est misericordi&#230; su&#230;,<BR> et veritatis su&#230; domui Isra&#235;l.<BR> Viderunt omnes termini terr&#230;<BR> salutare Dei nostri.<BR></P>
<P><a name="004">4</A>&nbsp;Jubilate Deo, omnis terra;<BR> cantate, et exsultate, et psallite.<BR></P>
<P><a name="005">5</A>&nbsp;Psallite Domino in cithara;<BR> in cithara et voce psalmi;<BR></P>
<P><a name="006">6</A>&nbsp;in tubis ductilibus, et voce tub&#230; corne&#230;.<BR> Jubilate in conspectu regis Domini:<BR></P>
<P><a name="007">7</A>&nbsp;moveatur mare, et plenitudo ejus;<BR> orbis terrarum, et qui habitant in eo.<BR></P>
<P><a name="008">8</A>&nbsp;Flumina plaudent manu;<BR> simul montes exsultabunt</P>
<P><a name="009">9</A>&nbsp;a conspectu Domini:<BR> quoniam venit judicare terram.<BR> Judicabit orbem terrarum in justitia,<BR> et populos in &#230;quitate.]</P>
<P><HR>
<CENTER>
<A HREF="psa098.htm">Next: Psalms Chapter 98</A></CENTER>
</BODY>
</HTML>
