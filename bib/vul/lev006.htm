<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev006.htm">Polyglot</A>&nbsp;
<A HREF="../kjv/lev006.htm">KJV</A>&nbsp;
<A HREF="../sep/lev006.htm">Sep</A>&nbsp;
<A HREF="../tan/lev006.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev005.htm">Previous</A>&nbsp;
<A HREF="lev007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 6</H3><P><a name="001">1</A>&nbsp;Locutus est Dominus ad Moysen, dicens:</P>
<P><a name="002">2</A>&nbsp;Anima qu&#230; peccaverit, et contempto Domino, negaverit proximo suo depositum quod fidei ejus creditum fuerat, vel vi aliquid extorserit, aut calumniam fecerit,</P>
<P><a name="003">3</A>&nbsp;sive rem perditam invenerit, et inficians insuper pejeraverit, et quodlibet aliud ex pluribus fecerit, in quibus solent peccare homines,</P>
<P><a name="004">4</A>&nbsp;convicta delicti,</P>
<P><a name="005">5</A>&nbsp;reddet omnia, qu&#230; per fraudem voluit obtinere, integra, et quintam insuper partem domino cui damnum intulerat.</P>
<P><a name="006">6</A>&nbsp;Pro peccato autem suo offeret arietem immaculatum de grege, et dabit eum sacerdoti, juxta &#230;stimationem mensuramque delicti:</P>
<P><a name="007">7</A>&nbsp;qui rogabit pro eo coram Domino, et dimittetur illi pro singulis qu&#230; faciendo peccavit.<BR>
</P>
<P><a name="008">8</A>&nbsp;Locutusque est Dominus ad Moysen, dicens:</P>
<P><a name="009">9</A>&nbsp;Pr&#230;cipe Aaron et filiis ejus: H&#230;c est lex holocausti: cremabitur in altari tota nocte usque mane: ignis ex eodem altari erit.</P>
<P><a name="010">10</A>&nbsp;Vestietur tunica sacerdos et feminalibus lineis: tolletque cineres, quos vorans ignis exussit, et ponens juxta altare,</P>
<P><a name="011">11</A>&nbsp;spoliabitur prioribus vestimentis, indutusque aliis, efferret eos extra castra, et in loco mundissimo usque ad favillam consumi faciet.</P>
<P><a name="012">12</A>&nbsp;Ignis autem in altari semper ardebit, quem nutriet sacerdos subjiciens ligna mane per singulos dies, et imposito holocausto, desuper adolebit adipes pacificorum.</P>
<P><a name="013">13</A>&nbsp;Ignis est iste perpetuus, qui numquam deficiet in altari.</P>
<P><a name="014">14</A>&nbsp;H&#230;c est lex sacrificii et libamentorum, qu&#230; offerent filii Aaron coram Domino, et coram altari.</P>
<P><a name="015">15</A>&nbsp;Tollet sacerdos pugillum simil&#230;, qu&#230; conspersa est oleo, et totum thus, quod super similam positum est: adolebitque illud in altari in monimentum odoris suavissimi Domino:</P>
<P><a name="016">16</A>&nbsp;reliquam autem partem simil&#230; comedet Aaron cum filiis suis, absque fermento: et comedet in loco sancto atrii tabernaculi.</P>
<P><a name="017">17</A>&nbsp;Ideo autem non fermentabitur, quia pars ejus in Domini offertur incensum. Sanctum sanctorum erit, sicut pro peccato atque delicto.</P>
<P><a name="018">18</A>&nbsp;Mares tantum stirpis Aaron comedent illud. Legitimum ac sempiternum erit in generationibus vestris de sacrificiis Domini: omnis qui tetigerit illa, sanctificabitur.</P>
<P><a name="019">19</A>&nbsp;Locutusque est Dominus ad Moysen, dicens:</P>
<P><a name="020">20</A>&nbsp;H&#230;c est oblatio Aaron, et filiorum ejus, quam offerre debent Domino in die unctionis su&#230;. Decimam partem ephi offerent simil&#230; in sacrificio sempiterno, medium ejus mane, et medium ejus vespere:</P>
<P><a name="021">21</A>&nbsp;qu&#230; in sartagine oleo conspersa frigetur. Offeret autem eam calidam in odorem suavissimum Domino</P>
<P><a name="022">22</A>&nbsp;sacerdos, qui jure patri successerit, et tota cremabitur in altari.</P>
<P><a name="023">23</A>&nbsp;Omne enim sacrificium sacerdotum igne consumetur, nec quisquam comedet ex eo.<BR>
</P>
<P><a name="024">24</A>&nbsp;Locutus est autem Dominus ad Moysen, dicens:</P>
<P><a name="025">25</A>&nbsp;Loquere Aaron et filiis ejus: Ista est lex hosti&#230; pro peccato: in loco ubi offertur holocaustum, immolabitur coram Domino. Sanctum sanctorum est.</P>
<P><a name="026">26</A>&nbsp;Sacerdos, qui offert, comedet eam in loco sancto, in atrio tabernaculi.</P>
<P><a name="027">27</A>&nbsp;Quidquid tetigerit carnes ejus, sanctificabitur. Si de sanguine illius vestis fuerit aspersa, lavabitur in loco sancto.</P>
<P><a name="028">28</A>&nbsp;Vas autem fictile, in quo cocta est, confringetur; quod si vas &#230;neum fuerit, defricabitur, et lavabitur aqua.</P>
<P><a name="029">29</A>&nbsp;Omnis masculus de genere sacerdotali vescetur de carnibus ejus, quia Sanctum sanctorum est.</P>
<P><a name="030">30</A>&nbsp;Hostia enim qu&#230; c&#230;ditur pro peccato, cujus sanguis infertur in tabernaculum testimonii ad expiandum in sanctuario, non comedetur, sed comburetur igni.</P>
<P><HR>
<CENTER>
<A HREF="lev007.htm">Next: Leviticus Chapter 7</A></CENTER>
</BODY>
</HTML>
