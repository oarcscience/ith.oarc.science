[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa002)  [KJV](../kjv/psa002)  [Sep](../sep/psa002) 
[Tan](../tan/psa002)   
  
[Psalms Index](psa)  
  [Previous](psa001)  [Next](psa003) 

------------------------------------------------------------------------

### Vulgate (Latin): Psalms Chapter 2

<span id="001">1</span> \[Quare fremuerunt gentes,  
et populi meditati sunt inania?  

<span id="002">2</span> Astiterunt reges terræ,  
et principes convenerunt in unum  
adversus Dominum, et adversus christum ejus.  

<span id="003">3</span> Dirumpamus vincula eorum,  
et projiciamus a nobis jugum ipsorum.  

<span id="004">4</span> Qui habitat in cælis irridebit eos,  
et Dominus subsannabit eos.  

<span id="005">5</span> Tunc loquetur ad eos in ira sua,  
et in furore suo conturbabit eos.  

<span id="006">6</span> Ego autem constitutus sum rex ab eo  
super Sion, montem sanctum ejus,  
prædicans præceptum ejus.  

<span id="007">7</span> Dominus dixit ad me: Filius meus es tu;  
ego hodie genui te.  

<span id="008">8</span> Postula a me, et dabo tibi gentes hæreditatem
tuam,  
et possessionem tuam terminos terræ.  

<span id="009">9</span> Reges eos in virga ferrea,  
et tamquam vas figuli confringes eos.  

<span id="010">10</span> Et nunc, reges, intelligite;  
erudimini, qui judicatis terram.  

<span id="011">11</span> Servite Domino in timore,  
et exsultate ei cum tremore.  

<span id="012">12</span> Apprehendite disciplinam, nequando irascatur
Dominus,  
et pereatis de via justa.  

<span id="013">13</span> Cum exarserit in brevi ira ejus,  
beati omnes qui confidunt in eo.\]

------------------------------------------------------------------------

[Next: Psalms Chapter 3](psa003)
