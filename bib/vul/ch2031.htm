<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2031.htm">Polyglot</A>&nbsp;
<A HREF="../kjv/ch2031.htm">KJV</A>&nbsp;
<A HREF="../sep/ch2031.htm">Sep</A>&nbsp;
<A HREF="../tan/ch2031.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2030.htm">Previous</A>&nbsp;
<A HREF="ch2032.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 31</H3><P><a name="001">1</A>&nbsp;Cumque h&#230;c fuissent rite celebrata, egressus est omnis Isra&#235;l qui inventus fuerat in urbibus Juda, et fregerunt simulacra, succideruntque lucos, demoliti sunt excelsa, et altaria destruxerunt, non solum de universo Juda et Benjamin, sed et de Ephraim quoque et Manasse, donec penitus everterent: reversique sunt omnes filii Isra&#235;l in possessiones et civitates suas.</P>
<P><a name="002">2</A>&nbsp;Ezechias autem constituit turmas sacerdotales et Leviticas per divisiones suas, unumquemque in officio proprio, tam sacerdotum videlicet quam Levitarum, ad holocausta et pacifica, ut ministrarent et confiterentur, canerentque in portis castrorum Domini.</P>
<P><a name="003">3</A>&nbsp;Pars autem regis erat, ut de propria ejus substantia offerretur holocaustum, mane semper et vespere: sabbatis quoque, et calendis, et solemnitatibus ceteris, sicut scriptum est in lege Moysi.</P>
<P><a name="004">4</A>&nbsp;Pr&#230;cepit etiam populo habitantium Jerusalem ut darent partes sacerdotibus et Levitis, ut possent vacare legi Domini.</P>
<P><a name="005">5</A>&nbsp;Quod cum percrebruisset in auribus multitudinis, plurimas obtulere primitias filii Isra&#235;l frumenti, vini, et olei: mellis quoque, et omnium qu&#230; gignit humus, decimas obtulerunt.</P>
<P><a name="006">6</A>&nbsp;Sed et filii Isra&#235;l et Juda qui habitabant in urbibus Juda, obtulerunt decimas boum et ovium, decimasque sanctorum qu&#230; voverant Domino Deo suo: atque universa portantes, fecerunt acervos plurimos.</P>
<P><a name="007">7</A>&nbsp;Mense tertio c&#156;perunt acervorum jacere fundamenta, et mense septimo compleverunt eos.</P>
<P><a name="008">8</A>&nbsp;Cumque ingressi fuissent Ezechias et principes ejus, viderunt acervos, et benedixerunt Domino ac populo Isra&#235;l.</P>
<P><a name="009">9</A>&nbsp;Interrogavitque Ezechias sacerdotes et Levitas, cur ita jacerent acervi.</P>
<P><a name="010">10</A>&nbsp;Respondit illi Azarias sacerdos primus de stirpe Sadoc, dicens: Ex quo c&#156;perunt offerri primiti&#230; in domo Domini, comedimus, et saturati sumus, et remanserunt plurima, eo quod benedixerit Dominus populo suo: reliquarum autem copia est ista, quam cernis.</P>
<P><a name="011">11</A>&nbsp;Pr&#230;cepit igitur Ezechias ut pr&#230;pararent horrea in domo Domini. Quod cum fecissent,</P>
<P><a name="012">12</A>&nbsp;intulerunt tam primitias quam decimas, et qu&#230;cumque voverant, fideliter. Fuit autem pr&#230;fectus eorum Chonenias Levita, et Semei frater ejus secundus,</P>
<P><a name="013">13</A>&nbsp;post quem Jahiel, et Azarias, et Nahath, et Asa&#235;l, et Jerimoth, Jozabad quoque, et Eliel, et Jesmachias, et Mahath, et Banaias, pr&#230;positi sub manibus Choneni&#230; et Semei fratris ejus, ex imperio Ezechi&#230; regis et Azari&#230; pontificis domus Dei, ad quos omnia pertinebant.</P>
<P><a name="014">14</A>&nbsp;Core vero filius Jemna Levites, et janitor orientalis port&#230;, pr&#230;positus erat iis qu&#230; sponte offerebantur Domino, primitiisque et consecratis in Sancta sanctorum.</P>
<P><a name="015">15</A>&nbsp;Et sub cura ejus Eden, et Benjamin, Jesue, et Semeias, Amarias quoque, et Sechenias in civitatibus sacerdotum, ut fideliter distribuerent fratribus suis partes, minoribus atque majoribus:</P>
<P><a name="016">16</A>&nbsp;exceptis maribus ab annis tribus et supra, cunctis qui ingrediebantur templum Domini, et quidquid per singulos dies conducebat in ministerio, atque observationibus juxta divisiones suas,</P>
<P><a name="017">17</A>&nbsp;sacerdotibus per familias, et Levitis a vigesimo anno et supra, per ordines et turmas suas,</P>
<P><a name="018">18</A>&nbsp;univers&#230;que multitudini tam uxoribus quam liberis eorum utriusque sexus, fideliter cibi de his qu&#230; sanctificata fuerant, pr&#230;bebantur.</P>
<P><a name="019">19</A>&nbsp;Sed et filiorum Aaron per agros, et suburbana urbium singularum, dispositi erant viri, qui partes distribuerent universo sexui masculino de sacerdotibus et Levitis.</P>
<P><a name="020">20</A>&nbsp;Fecit ergo Ezechias universa qu&#230; diximus in omni Juda: operatusque est bonum et rectum, et verum coram Domino Deo suo,</P>
<P><a name="021">21</A>&nbsp;in universa cultura ministerii domus Domini, juxta legem et c&#230;remonias, volens requirere Deum suum in toto corde suo: fecitque, et prosperatus est.</P>
<P><HR>
<CENTER>
<A HREF="ch2032.htm">Next: 2 Chronicles Chapter 32</A></CENTER>
</BODY>
</HTML>
