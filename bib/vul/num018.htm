<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num018.htm">Polyglot</A>&nbsp;
<A HREF="../kjv/num018.htm">KJV</A>&nbsp;
<A HREF="../sep/num018.htm">Sep</A>&nbsp;
<A HREF="../tan/num018.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num017.htm">Previous</A>&nbsp;
<A HREF="num019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 18</H3><P><a name="001">1</A>&nbsp;Dixitque Dominus ad Aaron: Tu, et filii tui, et domus patris tui tecum, portabitis iniquitatem sanctuarii: et tu et filii tui simul sustinebitis peccata sacerdotii vestri.</P>
<P><a name="002">2</A>&nbsp;Sed et fratres tuos de tribu Levi, et sceptrum patris tui sume tecum, pr&#230;stoque sint, et ministrent tibi: tu autem et filii tui ministrabitis in tabernaculo testimonii.</P>
<P><a name="003">3</A>&nbsp;Excubabuntque Levit&#230; ad pr&#230;cepta tua, et ad cuncta opera tabernaculi: ita dumtaxat ut ad vasa sanctuarii et ad altare non accedant, ne et illi moriantur, et vos pereatis simul.</P>
<P><a name="004">4</A>&nbsp;Sint autem tecum, et excubent in custodiis tabernaculi, et in omnibus c&#230;remoniis ejus. Alienigena non miscebitur vobis.</P>
<P><a name="005">5</A>&nbsp;Excubate in custodia sanctuarii, et in ministerio altaris: ne oriatur indignatio super filios Isra&#235;l.</P>
<P><a name="006">6</A>&nbsp;Ego dedi vobis fratres vestros Levitas de medio filiorum Isra&#235;l, et tradidi donum Domino, ut serviant in ministeriis tabernaculi ejus.</P>
<P><a name="007">7</A>&nbsp;Tu autem et filii tui custodite sacerdotium vestrum: et omnia qu&#230; ad cultum altaris pertinent, et intra velum sunt, per sacerdotes administrabuntur: si quis externus accesserit, occidetur.<BR>
</P>
<P><a name="008">8</A>&nbsp;Locutusque est Dominus ad Aaron: Ecce dedi tibi custodiam primitiarum mearum. Omnia qu&#230; sanctificantur a filiis Isra&#235;l, tradidi tibi et filiis tuis pro officio sacerdotali legitima sempiterna.</P>
<P><a name="009">9</A>&nbsp;H&#230;c ergo accipies de his, qu&#230; sanctificantur et oblata sunt Domino. Omnis oblatio, et sacrificium, et quidquid pro peccato atque delicto redditur mihi, et cedit in Sancta sanctorum, tuum erit, et filiorum tuorum.</P>
<P><a name="010">10</A>&nbsp;In sanctuario comedes illud: mares tantum edent ex eo, quia consecratum est tibi.</P>
<P><a name="011">11</A>&nbsp;Primitias autem, quas voverint et obtulerint filii Isra&#235;l, tibi dedi, et filiis tuis, ac filiabus tuis, jure perpetuo: qui mundus est in domo tua, vescetur eis.</P>
<P><a name="012">12</A>&nbsp;Omnem medullam olei, et vini, ac frumenti, quidquid offerunt primitiarum Domino, tibi dedi.</P>
<P><a name="013">13</A>&nbsp;Universa frugum initia, quas gignit humus, et Domino deportantur, cedent in usus tuos: qui mundus est in domo tua, vescetur eis.</P>
<P><a name="014">14</A>&nbsp;Omne quod ex voto reddiderint filii Isra&#235;l, tuum erit.</P>
<P><a name="015">15</A>&nbsp;Quidquid primum erumpit e vulva cunct&#230; carnis, quam offerunt Domino, sive ex hominibus, sive de pecoribus fuerit, tui juris erit: ita dumtaxat ut pro hominis primogenito pretium accipias, et omne animal quod immundum est redimi facias,</P>
<P><a name="016">16</A>&nbsp;cujus redemptio erit post unum mensem, siclis argenti quinque, pondere sanctuarii. Siclus viginti obolos habet.</P>
<P><a name="017">17</A>&nbsp;Primogenitum autem bovis, et ovis, et capr&#230;, non facies redimi, quia sanctificata sunt Domino. Sanguinem tantum eorum fundes super altare, et adipes adolebis in suavissimum odorem Domino.</P>
<P><a name="018">18</A>&nbsp;Carnes vero in usum tuum cedent, sicut pectusculum consecratum, et armus dexter: tua erunt.</P>
<P><a name="019">19</A>&nbsp;Omnes primitias sanctuarii, quas offerunt filii Isra&#235;l Domino, tibi dedi, et filiis, ac filiabus tuis, jure perpetuo. Pactum salis est sempiternum coram Domino, tibi ac filiis tuis.<BR>
</P>
<P><a name="020">20</A>&nbsp;Dixitque Dominus ad Aaron: In terra eorum nihil possidebitis, nec habebitis partem inter eos: ego pars et h&#230;reditas tua in medio filiorum Isra&#235;l.</P>
<P><a name="021">21</A>&nbsp;Filiis autem Levi dedi omnes decimas Isra&#235;lis in possessionem, pro ministerio, quo serviunt mihi in tabernaculo f&#156;deris:</P>
<P><a name="022">22</A>&nbsp;ut non accedant ultra filii Isra&#235;l ad tabernaculum, nec committant peccatum mortiferum,</P>
<P><a name="023">23</A>&nbsp;solis filiis Levi mihi in tabernaculo servientibus, et portantibus peccata populi. Legitimum sempiternum erit in generationibus vestris. Nihil aliud possidebunt,</P>
<P><a name="024">24</A>&nbsp;decimarum oblatione contenti, quas in usus eorum et necessaria separavi.<BR>
</P>
<P><a name="025">25</A>&nbsp;Locutusque est Dominus ad Moysen, dicens:</P>
<P><a name="026">26</A>&nbsp;Pr&#230;cipe Levitis, atque denuntia: Cum acceperitis a filiis Isra&#235;l decimas, quas dedi vobis, primitias earum offerte Domino, id est, decimam partem decim&#230;,</P>
<P><a name="027">27</A>&nbsp;ut reputetur vobis in oblationem primitivorum, tam de areis quam de torcularibus:</P>
<P><a name="028">28</A>&nbsp;et universis quorum accipitis primitias, offerte Domino, et date Aaron sacerdoti.</P>
<P><a name="029">29</A>&nbsp;Omnia qu&#230; offeretis ex decimis, et in donaria Domini separabitis, optima et electa erunt.</P>
<P><a name="030">30</A>&nbsp;Dicesque ad eos: Si pr&#230;clara et meliora qu&#230;que obtuleritis ex decimis, reputabitur vobis quasi de area, et torculari dederitis primitias:</P>
<P><a name="031">31</A>&nbsp;et comedetis eas in omnibus locis vestris, tam vos quam famili&#230; vestr&#230;: quia pretium est pro ministerio, quo servitis in tabernaculo testimonii.</P>
<P><a name="032">32</A>&nbsp;Et non peccabitis super hoc, egregia vobis et pinguia reservantes, ne polluatis oblationes filiorum Isra&#235;l, et moriamini.</P>
<P><HR>
<CENTER>
<A HREF="num019.htm">Next: Numbers Chapter 19</A></CENTER>
</BODY>
</HTML>
