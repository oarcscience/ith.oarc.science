[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/rom016)  [GNT](../gnt/rom016) 
[KJV](../kjv/rom016)   
  
[Romans Index](rom)  
  [Previous](rom015)  [Next](co1001) 

------------------------------------------------------------------------

### Vulgate (Latin): Romans Chapter 16

<span id="001">1</span> Commendo autem vobis Phœben sororem nostram, quæ
est in ministerio ecclesiæ, quæ est in Cenchris:

<span id="002">2</span> ut eam suscipiatis in Domino digne sanctis: et
assistatis ei in quocumque negotio vestri indiguerit: etenim ipsa quoque
astitit multis, et mihi ipsi.

<span id="003">3</span> Salutate Priscam et Aquilam, adjutores meos in
Christo Jesu

<span id="004">4</span> (qui pro anima mea suas cervices supposuerunt:
quibus non solus ego gratias ago, sed et cunctæ ecclesiæ gentium),

<span id="005">5</span> et domesticam ecclesiam eorum. Salutate Epænetum
dilectum mihi, qui est primitivus Asiæ in Christo.

<span id="006">6</span> Salutate Mariam, quæ multum laboravit in vobis.

<span id="007">7</span> Salutate Andronicum et Juniam, cognatos, et
concaptivos meos: qui sunt nobiles in Apostolis, qui et ante me fuerunt
in Christo.

<span id="008">8</span> Salutate Ampliatum dilectissimum mihi in Domino.

<span id="009">9</span> Salutate Urbanum adjutorem nostrum in Christo
Jesu, et Stachyn dilectum meum.

<span id="010">10</span> Salutate Apellen probum in Christo.

<span id="011">11</span> Salutate eos qui sunt ex Aristoboli domo.
Salutate Herodionem cognatum meum. Salutate eos qui sunt ex Narcisi
domo, qui sunt in Domino.

<span id="012">12</span> Salutate Tryphænam et Tryphosam, quæ laborant
in Domino. Salutate Persidem carissimam, quæ multum laboravit in Domino.

<span id="013">13</span> Salutate Rufum electum in Domino, et matrem
ejus, et meam.

<span id="014">14</span> Salutate Asyncritum, Phlegontem, Hermam,
Patrobam, Hermen, et qui cum eis sunt, fratres.

<span id="015">15</span> Salutate Philologum et Juliam, Nereum, et
sororem ejus, et Olympiadem, et omnes qui cum eis sunt, sanctos.

<span id="016">16</span> Salutate invicem in osculo sancto. Salutant vos
omnes ecclesiæ Christi.

<span id="017">17</span> Rogo autem vos fratres, ut observetis eos qui
dissensiones et offendicula, præter doctrinam, quam vos didicistis,
faciunt, et declinate ab illis.

<span id="018">18</span> Hujuscemodi enim Christo Domino nostro non
serviunt, sed suo ventri: et per dulces sermones et benedictiones
seducunt corda innocentium.

<span id="019">19</span> Vestra enim obedientia in omnem locum divulgata
est. Gaudeo igitur in vobis. Sed volo vos sapientes esse in bono, et
simplices in malo.

<span id="020">20</span> Deus autem pacis conterat Satanam sub pedibus
vestris velociter. Gratia Domini nostri Jesu Christi vobiscum.

<span id="021">21</span> Salutat vos Timotheus adjutor meus, et Lucius,
et Jason, et Sosipater cognati mei.

<span id="022">22</span> Saluto vos ego Tertius, qui scripsi epistolam,
in Domino.

<span id="023">23</span> Salutat vos Cajus hospes meus, et universa
ecclesia. Salutat vos Erastus arcarius civitatis, et Quartus, frater.

<span id="024">24</span> Gratia Domini nostri Jesu Christi cum omnibus
vobis. Amen.  

<span id="025">25</span> Ei autem, qui potens est vos confirmare juxta
Evangelium meum, et prædicationem Jesu Christi, secundum revelationem
mysterii temporibus æternis taciti

<span id="026">26</span> (quod nunc patefactum est per Scripturas
prophetarum secundum præceptum æterni Dei, ad obeditionem fidei), in
cunctis gentibus cogniti,

<span id="027">27</span> soli sapienti Deo, per Jesum Christum, cui
honor et gloria in sæcula sæculorum. Amen.

------------------------------------------------------------------------

[Next: 1 Corinthians Chapter 1](co1001)
