<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa001.htm">Polyglot</A>&nbsp;
<A HREF="../kjv/isa001.htm">KJV</A>&nbsp;
<A HREF="../sep/isa001.htm">Sep</A>&nbsp;
<A HREF="../tan/isa001.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="sir051.htm">Previous</A>&nbsp;
<A HREF="isa002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 1</H3><P><a name="001">1</A>&nbsp;Visio Isai&#230;, filii Amos, quam vidit super Judam et Jerusalem, in diebus Ozi&#230;, Joathan, Achaz, et Ezechi&#230;, regum Juda.<BR>
</P>
<P><a name="002">2</A>&nbsp;[Audite, c&#230;li, et auribus percipe, terra,<BR> quoniam Dominus locutus est.<BR> Filios enutrivi, et exaltavi;<BR> ipsi autem spreverunt me.<BR></P>
<P><a name="003">3</A>&nbsp;Cognovit bos possessorem suum,<BR> et asinus pr&#230;sepe domini sui;<BR> Isra&#235;l autem me non cognovit,<BR> et populus meus non intellexit.<BR></P>
<P><a name="004">4</A>&nbsp;V&#230; genti peccatrici,<BR> populo gravi iniquitate,<BR> semini nequam, filiis sceleratis!<BR> dereliquerunt Dominum;<BR> blasphemaverunt Sanctum Isra&#235;l;<BR> abalienati sunt retrorsum.<BR></P>
<P><a name="005">5</A>&nbsp;Super quo percutiam vos ultra, addentes pr&#230;varicationem?<BR> omne caput languidum,<BR> et omne cor m&#156;rens.<BR></P>
<P><a name="006">6</A>&nbsp;A planta pedis usque ad verticem,<BR> non est in eo sanitas;<BR> vulnus, et livor, et plaga tumens,<BR> non est circumligata, nec curata medicamine,<BR> neque fota oleo.<BR></P>
<P><a name="007">7</A>&nbsp;Terra vestra deserta;<BR> civitates vestr&#230; succens&#230; igni:<BR> regionem vestram coram vobis alieni devorant,<BR> et desolabitur sicut in vastitate hostili.<BR></P>
<P><a name="008">8</A>&nbsp;Et derelinquetur filia Sion<BR> ut umbraculum in vinea,<BR> et sicut tugurium in cucumerario,<BR> et sicut civitas qu&#230; vastatur.<BR></P>
<P><a name="009">9</A>&nbsp;Nisi Dominus exercituum<BR> reliquisset nobis semen,<BR> quasi Sodoma fuissemus,<BR> et quasi Gomorrha similes essemus.<BR></P>
<P><a name="010">10</A>&nbsp;Audite verbum Domini,<BR> principes Sodomorum;<BR> percipite auribus legem Dei nostri,<BR> populus Gomorrh&#230;.<BR></P>
<P><a name="011">11</A>&nbsp;Quo mihi multitudinem victimarum vestrarum?<BR> dicit Dominus.<BR> Plenus sum:<BR> holocausta arietum,<BR> et adipem pinguium,<BR> et sanguinem vitulorum et agnorum et hircorum,<BR> nolui.<BR></P>
<P><a name="012">12</A>&nbsp;Cum veniretis ante conspectum meum,<BR> quis qu&#230;sivit h&#230;c de manibus vestris,<BR> ut ambularetis in atriis meis?<BR></P>
<P><a name="013">13</A>&nbsp;Ne offeratis ultra sacrificium frustra:<BR> incensum abominatio est mihi.<BR> Neomeniam et sabbatum, et festivitates alias, non feram;<BR> iniqui sunt c&#156;tus vestri.<BR></P>
<P><a name="014">14</A>&nbsp;Calendas vestras, et solemnitates vestras odivit anima mea:<BR> facta sunt mihi molesta; laboravi sustinens.<BR></P>
<P><a name="015">15</A>&nbsp;Et cum extenderitis manus vestras, avertam oculos meos a vobis,<BR> et cum multiplicaveritis orationem, non exaudiam:<BR> manus enim vestr&#230; sanguine plen&#230; sunt.<BR></P>
<P><a name="016">16</A>&nbsp;Lavamini, mundi estote;<BR> auferte malum cogitationum vestrarum<BR> ab oculis meis:<BR> quiescite agere perverse,<BR></P>
<P><a name="017">17</A>&nbsp;discite benefacere;<BR> qu&#230;rite judicium, subvenite oppresso,<BR> judicate pupillo, defendite viduam.]<BR>
</P>
<P><a name="018">18</A>&nbsp;[Et venite, et arguite me, dicit Dominus.<BR> Si fuerint peccata vestra ut coccinum,<BR> quasi nix dealbabuntur;<BR> et si fuerint rubra quasi vermiculus,<BR> velut lana alba erunt.<BR></P>
<P><a name="019">19</A>&nbsp;Si volueritis, et audieritis me,<BR> bona terr&#230; comeditis.<BR></P>
<P><a name="020">20</A>&nbsp;Quod si nolueritis, et me ad iracundiam provocaveritis,<BR> gladius devorabit vos,<BR> quia os Domini locutum est.<BR></P>
<P><a name="021">21</A>&nbsp;Quomodo facta est meretrix<BR> civitas fidelis, plena judicii?<BR> justitia habitavit in ea,<BR> nunc autem homicid&#230;.<BR></P>
<P><a name="022">22</A>&nbsp;Argentum tuum versum est in scoriam;<BR> vinum tuum mistum est aqua.<BR></P>
<P><a name="023">23</A>&nbsp;Principes tui infideles,<BR> socii furum.<BR> Omnes diligunt munera,<BR> sequuntur retributiones.<BR> Pupillo non judicant,<BR> et causa vidu&#230; non ingreditur ad illos.<BR></P>
<P><a name="024">24</A>&nbsp;Propter hoc ait Dominus,<BR> Deus exercituum, Fortis Isra&#235;l:<BR> Heu! consolabor super hostibus meis,<BR> et vindicabor de inimicis meis.<BR></P>
<P><a name="025">25</A>&nbsp;Et convertam manum meam ad te,<BR> et excoquam ad puram scoriam tuam,<BR> et auferam omne stannum tuum.<BR></P>
<P><a name="026">26</A>&nbsp;Et restituam judices tuos ut fuerunt prius,<BR> et consiliarios tuos sicut antiquitus;<BR> post h&#230;c vocaberis civitas justi,<BR> urbs fidelis.<BR></P>
<P><a name="027">27</A>&nbsp;Sion in judicio redimetur,<BR> et reducent eam in justitia.<BR></P>
<P><a name="028">28</A>&nbsp;Et conteret scelestos, et peccatores simul;<BR> et qui dereliquerunt Dominum consumentur.<BR></P>
<P><a name="029">29</A>&nbsp;Confundentur enim ab idolis quibus sacrificaverunt,<BR> et erubescetis super hortis quos elegeratis,<BR></P>
<P><a name="030">30</A>&nbsp;cum fueritis velut quercus defluentibus foliis,<BR> et velut hortus absque aqua.<BR></P>
<P><a name="031">31</A>&nbsp;Et erit fortitudo vestra ut favilla stupp&#230;,<BR> et opus vestrum quasi scintilla,<BR> et succendetur utrumque simul,<BR> et non erit qui extinguat.]</P>
<P><HR>
<CENTER>
<A HREF="isa002.htm">Next: Isaiah Chapter 2</A></CENTER>
</BODY>
</HTML>
