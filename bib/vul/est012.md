[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/est012)   
  
[Esther Index](est)  
  [Previous](est011)  [Next](est013) 

------------------------------------------------------------------------

### Vulgate (Latin): Esther Chapter 12

<span id="001">1</span> Morabatur autem eo tempore in aula regis cum
Bagatha et Thara eunuchis regis, qui janitores erant palatii.

<span id="002">2</span> Cumque intellexisset cogitationes eorum, et
curas diligentius pervidisset, didicit quod conarentur in regem
Artaxerxem manus mittere, et nuntiavit super eo regi.

<span id="003">3</span> Qui de utroque, habita quæstione, confessos
jussit duci ad mortem.

<span id="004">4</span> Rex autem quod gestum erat, scripsit in
commentariis: sed et Mardochæus rei memoriam litteris tradidit.

<span id="005">5</span> Præcepitque ei rex, ut in aula palatii
moraretur, datis ei pro delatione muneribus.

<span id="006">6</span> Aman vero filius Amadathi Bugæus erat
gloriosissimus coram rege, et voluit nocere Mardochæo et populo ejus pro
duobus eunuchis regis qui fuerant interfecti. Et diripuerunt bona, vel
substantias eorum. Epistolæ autem hoc exemplar fuit.

------------------------------------------------------------------------

[Next: Esther Chapter 13](est013)
