[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa008)  [KJV](../kjv/psa008)  [Sep](../sep/psa008) 
[Tan](../tan/psa008)   
  
[Psalms Index](psa)  
  [Previous](psa007)  [Next](psa009) 

------------------------------------------------------------------------

### Vulgate (Latin): Psalms Chapter 8

<span id="001">1</span> In finem, pro torcularibus. Psalmus David.

<span id="002">2</span> \[Domine, Dominus noster,  
quam admirabile est nomen tuum in universa terra!  
quoniam elevata est magnificentia tua super cælos.  

<span id="003">3</span> Ex ore infantium et lactentium perfecisti laudem
propter inimicos tuos,  
ut destruas inimicum et ultorem.  

<span id="004">4</span> Quoniam videbo cælos tuos, opera digitorum
tuorum,  
lunam et stellas quæ tu fundasti.  

<span id="005">5</span> Quid est homo, quod memor es ejus?  
aut filius hominis, quoniam visitas eum?  

<span id="006">6</span> Minuisti eum paulominus ab angelis;  
gloria et honore coronasti eum;  

<span id="007">7</span> et constituisti eum super opera manuum tuarum.  

<span id="008">8</span> Omnia subjecisti sub pedibus ejus,  
oves et boves universas,  
insuper et pecora campi,  

<span id="009">9</span> volucres cæli, et pisces maris  
qui perambulant semitas maris.  

<span id="010">10</span> Domine, Dominus noster,  
quam admirabile est nomen tuum in universa terra!\]

------------------------------------------------------------------------

[Next: Psalms Chapter 9](psa009)
