<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk009.htm">Polyglot</A>&nbsp;
<A HREF="../gnt/luk009.htm">GNT</A>&nbsp;
<A HREF="../kjv/luk009.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk008.htm">Previous</A>&nbsp;
<A HREF="luk010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 9</H3><P><a name="001">1</A>&nbsp;Convocatis autem duodecim Apostolis, dedit illis virtutem et potestatem super omnia d&#230;monia, et ut languores curarent.</P>
<P><a name="002">2</A>&nbsp;Et misit illos pr&#230;dicare regnum Dei, et sanare infirmos.</P>
<P><a name="003">3</A>&nbsp;Et ait ad illos: Nihil tuleritis in via, neque virgam, neque peram, neque panem, neque pecuniam, neque duas tunicas habeatis.</P>
<P><a name="004">4</A>&nbsp;Et in quamcumque domum intraveritis, ibi manete, et inde ne exeatis.</P>
<P><a name="005">5</A>&nbsp;Et quicumque non receperint vos: exeuntes de civitate illa, etiam pulverem pedum vestrorum excutite in testimonium supra illos.</P>
<P><a name="006">6</A>&nbsp;Egressi autem circuibant per castella evangelizantes, et curantes ubique.<BR>
</P>
<P><a name="007">7</A>&nbsp;Audivit autem Herodes tetrarcha omnia qu&#230; fiebant ab eo, et h&#230;sitabat eo quod diceretur</P>
<P><a name="008">8</A>&nbsp;a quibusdam: Quia Joannes surrexit a mortuis: a quibusdam vero: Quia Elias apparuit: ab aliis autem: Quia propheta unus de antiquis surrexit.</P>
<P><a name="009">9</A>&nbsp;Et ait Herodes: Joannem ego decollavit: quis est autem iste, de quo ego talia audio? Et qu&#230;rebat videre eum.<BR>
</P>
<P><a name="010">10</A>&nbsp;Et reversi Apostoli, narraverunt illi qu&#230;cumque fecerunt: et assumptis illis secessit seorsum in locum desertum, qui est Bethsaid&#230;.</P>
<P><a name="011">11</A>&nbsp;Quod cum cognovissent turb&#230;, secut&#230; sunt illum: et excepit eos, et loquebatur illis de regno Dei, et eos, qui cura indigebant, sanabat.</P>
<P><a name="012">12</A>&nbsp;Dies autem c&#156;perat declinare, et accedentes duodecim dixerunt illi: Dimitte turbas, ut euntes in castella villasque qu&#230; circa sunt, divertant, et inveniant escas: quia hic in loco deserto sumus.</P>
<P><a name="013">13</A>&nbsp;Ait autem ad illos: Vos date illis manducare. At illi dixerunt: Non sunt nobis plus quam quinque panes et duo pisces: nisi forte nos eamus, et emamus in omnem hanc turbam escas.</P>
<P><a name="014">14</A>&nbsp;Erant autem fere viri quinque millia. Ait autem ad discipulos suos: Facite illos discumbere per convivia quinquagenos.</P>
<P><a name="015">15</A>&nbsp;Et ita fecerunt: et discumbere fecerunt omnes.</P>
<P><a name="016">16</A>&nbsp;Acceptis autem quinque panibus et duobus piscibus, respexit in c&#230;lum, et benedixit illis: et fregit, et distribuit discipulis suis, ut ponerent ante turbas.</P>
<P><a name="017">17</A>&nbsp;Et manducaverunt omnes, et saturati sunt. Et sublatum est quod superfuit illis, fragmentorum cophini duodecim.<BR>
</P>
<P><a name="018">18</A>&nbsp;Et factum est cum solus esset orans, erant cum illo et discipuli: et interrogavit illos, dicens: Quem me dicunt esse turb&#230;?</P>
<P><a name="019">19</A>&nbsp;At illi responderunt, et dixerunt: Joannem Baptistam, alii autem Eliam, alii vero unus propheta de prioribus surrexit.</P>
<P><a name="020">20</A>&nbsp;Dixit autem illis: Vos autem quem me esse dicitis? Respondens Simon Petrus, dixit: Christum Dei.</P>
<P><a name="021">21</A>&nbsp;At ille increpans illos, pr&#230;cepit ne cui dicerent hoc,</P>
<P><a name="022">22</A>&nbsp;dicens: Quia oportet Filium hominis multa pati, et reprobari a senioribus, et principibus sacerdotum, et scribis, et occidi, et tertia die resurgere.<BR>
</P>
<P><a name="023">23</A>&nbsp;Dicebat autem ad omnes: Si quis vult post me venire, abneget semetipsum, et tollat crucem suam quotidie, et sequatur me.</P>
<P><a name="024">24</A>&nbsp;Qui enim voluerit animam suam salvam facere, perdet illam: nam qui perdiderit animam suam propter me, salvam faciet illam.</P>
<P><a name="025">25</A>&nbsp;Quid enim proficit homo, si lucretur universum mundum, se autem ipsum perdat, et detrimentum sui faciat?</P>
<P><a name="026">26</A>&nbsp;Nam qui me erubuerit, et meos sermones: hunc Filius hominis erubescet cum venerit in majestate sua, et Patris, et sanctorum angelorum.</P>
<P><a name="027">27</A>&nbsp;Dico autem vobis vere: sunt aliqui hic stantes, qui non gustabunt mortem donec videant regnum Dei.<BR>
</P>
<P><a name="028">28</A>&nbsp;Factum est autem post h&#230;c verba fere dies octo, et assumpsit Petrum, et Jacobum, et Joannem, et ascendit in montem ut oraret.</P>
<P><a name="029">29</A>&nbsp;Et facta est, dum oraret, species vultus ejus altera: et vestitus ejus albus et refulgens.</P>
<P><a name="030">30</A>&nbsp;Et ecce duo viri loquebantur cum illo. Erant autem Moyses et Elias,</P>
<P><a name="031">31</A>&nbsp;visi in majestate: et dicebant excessum ejus, quem completurus erat in Jerusalem.</P>
<P><a name="032">32</A>&nbsp;Petrus vero, et qui cum illo erant, gravati erant somno. Et evigilantes viderunt majestatem ejus, et duos viros qui stabant cum illo.</P>
<P><a name="033">33</A>&nbsp;Et factum est cum discederent ab illo, ait Petrus ad Jesum: Pr&#230;ceptor, bonum est nos hic esse: et faciamus tria tabernacula, unum tibi, et unum Moysi, et unum Eli&#230;: nesciens quid diceret.</P>
<P><a name="034">34</A>&nbsp;H&#230;c autem illo loquente, facta est nubes, et obumbravit eos: et timuerunt, intrantibus illis in nubem.</P>
<P><a name="035">35</A>&nbsp;Et vox facta est de nube, dicens: Hic est Filius meus dilectus, ipsum audite.</P>
<P><a name="036">36</A>&nbsp;Et dum fieret vox, inventus est Jesus solus. Et ipsi tacuerunt, et nemini dixerunt in illis diebus quidquam ex his qu&#230; viderant.<BR>
</P>
<P><a name="037">37</A>&nbsp;Factum est autem in sequenti die, descendentibus illis de monte, occurrit illis turba multa.</P>
<P><a name="038">38</A>&nbsp;Et ecce vir de turba exclamavit, dicens: Magister, obsecro te, respice in filium meum quia unicus est mihi:</P>
<P><a name="039">39</A>&nbsp;et ecce spiritus apprehendit eum, et subito clamat, et elidit, et dissipat eum cum spuma, et vix discedit dilanians eum:</P>
<P><a name="040">40</A>&nbsp;et rogavi discipulos tuos ut ejicerent illum, et non potuerunt.</P>
<P><a name="041">41</A>&nbsp;Respondens autem Jesus, dixit: O generatio infidelis, et perversa, usquequo ero apud vos, et patiar vos? adduc huc filium tuum.</P>
<P><a name="042">42</A>&nbsp;Et cum accederet, elisit illum d&#230;monium, et dissipavit.</P>
<P><a name="043">43</A>&nbsp;Et increpavit Jesus spiritum immundum, et sanavit puerum, et reddidit illum patri ejus.<BR>
</P>
<P><a name="044">44</A>&nbsp;Stupebant autem omnes in magnitudine Dei: omnibusque mirantibus in omnibus qu&#230; faciebat, dixit ad discipulos suos: Ponite vos in cordibus vestris sermones istos: Filius enim hominis futurum est ut tradatur in manus hominum.</P>
<P><a name="045">45</A>&nbsp;At illi ignorabant verbum istud, et erat velatum ante eos ut non sentirent illud: et timebant eum interrogare de hoc verbo.<BR>
</P>
<P><a name="046">46</A>&nbsp;Intravit autem cogitatio in eos quis eorum major esset.</P>
<P><a name="047">47</A>&nbsp;At Jesus videns cogitationes cordis illorum, apprehendit puerum, et statuit illum secus se,</P>
<P><a name="048">48</A>&nbsp;et ait illis: Quicumque susceperit puerum istum in nomine meo, me recipit: et quicumque me receperit, recipit eum qui me misit. Nam qui minor est inter vos omnes, hic major est.<BR>
</P>
<P><a name="049">49</A>&nbsp;Respondens autem Joannes dixit: Pr&#230;ceptor, vidimus quemdam in nomine tuo ejicientem d&#230;monia, et prohibuimus eum: quia non sequitur nobiscum.</P>
<P><a name="050">50</A>&nbsp;Et ait ad illum Jesus: Nolite prohibere: qui enim non est adversum vos, pro vobis est.<BR>
</P>
<P><a name="051">51</A>&nbsp;Factum est autem dum complerentur dies assumptionis ejus, et ipse faciem suam firmavit ut iret in Jerusalem.</P>
<P><a name="052">52</A>&nbsp;Et misit nuntios ante conspectum suum: et euntes intraverunt in civitatem Samaritanorum ut parerent illi.</P>
<P><a name="053">53</A>&nbsp;Et non receperunt eum, quia facies ejus erat euntis in Jerusalem.</P>
<P><a name="054">54</A>&nbsp;Cum vidissent autem discipuli ejus Jacobus et Joannes, dixerunt: Domine, vis dicimus ut ignis descendat de c&#230;lo, et consumat illos?</P>
<P><a name="055">55</A>&nbsp;Et conversus increpavit illos, dicens: Nescitis cujus spiritus estis.</P>
<P><a name="056">56</A>&nbsp;Filius hominis non venit animas perdere, sed salvare. Et abierunt in aliud castellum.<BR>
</P>
<P><a name="057">57</A>&nbsp;Factum est autem: ambulantibus illis in via, dixit quidam ad illum: Sequar te quocumque ieris.</P>
<P><a name="058">58</A>&nbsp;Dixit illi Jesus: Vulpes foveas habent, et volucres c&#230;li nidos: Filius autem hominis non habet ubi caput reclinet.</P>
<P><a name="059">59</A>&nbsp;Ait autem ad alterum: Sequere me: ille autem dixit: Domine, permitte mihi primum ire, et sepelire patrem meum.</P>
<P><a name="060">60</A>&nbsp;Dixitque ei Jesus: Sine ut mortui sepeliant mortuos suos: tu autem vade, et annuntia regnum Dei.</P>
<P><a name="061">61</A>&nbsp;Et ait alter: Sequar te Domine, sed permitte mihi primum renuntiare his qu&#230; domi sunt.</P>
<P><a name="062">62</A>&nbsp;Ait ad illum Jesus: Nemo mittens manum suam ad aratrum, et respiciens retro, aptus est regno Dei.</P>
<P><HR>
<CENTER>
<A HREF="luk010.htm">Next: Luke Chapter 10</A></CENTER>
</BODY>
</HTML>
