<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezra: Ezra Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ezr008.htm">Polyglot</A>&nbsp;
<A HREF="../kjv/ezr008.htm">KJV</A>&nbsp;
<A HREF="../tan/ezr008.htm">Tan</A>&nbsp;

<BR>
<BR><A HREF="ezr.htm">Ezra Index</A><BR>
&nbsp;
<A HREF="ezr007.htm">Previous</A>&nbsp;
<A HREF="ezr009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezra Chapter 8</H3><P><a name="001">1</A>&nbsp;Hi sunt ergo principes familiarum, et genealogia eorum, qui ascenderunt mecum in regno Artaxerxis regis de Babylone.</P>
<P><a name="002">2</A>&nbsp;De filiis Phinees, Gersom. De filiis Ithamar, Daniel. De filiis David, Hattus.</P>
<P><a name="003">3</A>&nbsp;De filiis Secheni&#230;, filiis Pharos, Zacharias: et cum eo numerati sunt viri centum quinquaginta.</P>
<P><a name="004">4</A>&nbsp;De filiis Phahath Moab, Elio&#235;nai filius Zarehe, et cum eo ducenti viri.</P>
<P><a name="005">5</A>&nbsp;De filiis Secheni&#230;, filius Ezechiel, et cum eo trecenti viri.</P>
<P><a name="006">6</A>&nbsp;De filiis Adan, Abed filius Jonathan, et cum eo quinquaginta viri.</P>
<P><a name="007">7</A>&nbsp;De filiis Alam, Isaias filius Athali&#230;, et cum eo septuaginta viri.</P>
<P><a name="008">8</A>&nbsp;De filiis Saphati&#230;, Zebedia filius Micha&#235;l, et cum eo octoginta viri.</P>
<P><a name="009">9</A>&nbsp;De filiis Joab, Obedia filius Jahiel, et cum eo ducenti decem et octo viri.</P>
<P><a name="010">10</A>&nbsp;De filiis Selomith, filius Josphi&#230;, et cum eo centum sexaginta viri.</P>
<P><a name="011">11</A>&nbsp;De filiis Bebai, Zacharias filius Bebai, et cum eo viginti octo viri.</P>
<P><a name="012">12</A>&nbsp;De filiis Azgad, Johanan filius Eccetan, et cum eo centum et decem viri.</P>
<P><a name="013">13</A>&nbsp;De filiis Adonicam, qui erant novissimi: et h&#230;c nomina eorum: Elipheleth, et Jehiel, et Samaias, et cum eis sexaginta viri.</P>
<P><a name="014">14</A>&nbsp;De filii Begui, Uthai et Zachur, et cum eis septuaginta viri.<BR>
</P>
<P><a name="015">15</A>&nbsp;Congregavi autem eos ad fluvium qui decurrit ad Ahava, et mansimus ibi tribus diebus: qu&#230;sivique in populo et in sacerdotibus de filiis Levi, et non inveni ibi.</P>
<P><a name="016">16</A>&nbsp;Itaque misi Eliezer, et Ariel, et Semeiam, et Elnathan, et Jarib, et alterum Elnathan, et Nathan, et Zachariam, et Mosollam principes: et Jojarib, et Elnathan sapientes.</P>
<P><a name="017">17</A>&nbsp;Et misi eos ad Eddo, qui est primus in Chasphi&#230; loco, et posui in ore eorum verba, qu&#230; loquerentur ad Eddo, et fratres ejus Nathin&#230;os in loco Chasphi&#230;, ut adducerent nobis ministros domus Dei nostri.</P>
<P><a name="018">18</A>&nbsp;Et adduxerunt nobis per manum Dei nostri bonam super nos, virum doctissimum de filiis Moholi filii Levi, filii Isra&#235;l, et Sarabiam et filios ejus et fratres ejus decem et octo,</P>
<P><a name="019">19</A>&nbsp;et Hasabiam, et cum eo Isaiam de filiis Merari, fratresque ejus, et filios ejus viginti:</P>
<P><a name="020">20</A>&nbsp;et de Nathin&#230;is, quos dederat David et principes ad ministeria Levitarum, Nathin&#230;os ducentos viginti: omnes hi suis nominibus vocabantur.</P>
<P><a name="021">21</A>&nbsp;Et pr&#230;dicavi ibi jejunium juxta fluvium Ahava, ut affligeremur coram Domino Deo nostro, et peteremus ab eo viam rectam nobis et filiis nostris, univers&#230;que substanti&#230; nostr&#230;.</P>
<P><a name="022">22</A>&nbsp;Erubui enim petere a rege auxilium et equites, qui defenderent nos ab inimico in via: quia dixeramus regi: Manus Dei nostri est super omnes qui qu&#230;runt eum in bonitate: et imperium ejus, et fortitudo ejus, et furor, super omnes qui derelinquunt eum.</P>
<P><a name="023">23</A>&nbsp;Jejunavimus autem, et rogavimus Deum nostrum per hoc: et evenit nobis prospere.</P>
<P><a name="024">24</A>&nbsp;Et separavi de principibus sacerdotum duodecim, Sarabiam, et Hasabiam, et cum eis de fratribus eorum decem:</P>
<P><a name="025">25</A>&nbsp;appendique eis argentum et aurum, et vasa consecrata domus Dei nostri, qu&#230; obtulerat rex et consiliatores ejus, et principes ejus, universusque Isra&#235;l eorum qui inventi fuerant:</P>
<P><a name="026">26</A>&nbsp;et appendi in manibus eorum argenti talenta sexcenta quinquaginta, et vasa argentea centum, auri centum talenta:</P>
<P><a name="027">27</A>&nbsp;et crateres aureos viginti, qui habebant solidos millenos, et vasa &#230;ris fulgentis optimi duo, pulchra ut aurum.</P>
<P><a name="028">28</A>&nbsp;Et dixi eis: Vos sancti Domini, et vasa sancta, et argentum et aurum, quod sponte oblatum est Domino Deo patrum nostrorum:</P>
<P><a name="029">29</A>&nbsp;vigilate et custodite, donec appendatis coram principibus sacerdotum, et Levitarum, et ducibus familiarum Isra&#235;l in Jerusalem, in thesaurum domus Domini.</P>
<P><a name="030">30</A>&nbsp;Susceperunt autem sacerdotes et Levit&#230; pondus argenti, et auri, et vasorum, ut deferrent Jerusalem in domum Dei nostri.</P>
<P><a name="031">31</A>&nbsp;Promovimus ergo a flumine Ahava duodecimo die mensis primi ut pergeremus Jerusalem: et manus Dei nostri fuit super nos, et liberavit nos de manu inimici et insidiatoris in via.<BR>
</P>
<P><a name="032">32</A>&nbsp;Et venimus Jerusalem, et mansimus ibi tribus diebus.</P>
<P><a name="033">33</A>&nbsp;Die autem quarta appensum est argentum, et aurum, et vasa in domo Dei nostri per manum Meremoth filii Uri&#230; sacerdotis, et cum eo Eleazar filius Phinees, cumque eis Jozabed filius Josue, et Noadaia filius Bennoi Levit&#230;,</P>
<P><a name="034">34</A>&nbsp;juxta numerum et pondus omnium: descriptumque est omne pondus in tempore illo.</P>
<P><a name="035">35</A>&nbsp;Sed et qui venerant de captivitate filii transmigrationis, obtulerunt holocautomata Deo Isra&#235;l, vitulos duodecim pro omni populo Isra&#235;l, arietes nonaginta sex, agnos septuaginta septem, hircos pro peccato duodecim: omnia in holocaustum Domino.</P>
<P><a name="036">36</A>&nbsp;Dederunt autem edicta regis satrapis qui erant de conspectu regis, et ducibus trans flumen, et elevaverunt populum et domum Dei.</P>
<P><HR>
<CENTER>
<A HREF="ezr009.htm">Next: Ezra Chapter 9</A></CENTER>
</BODY>
</HTML>
