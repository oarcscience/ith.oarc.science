<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa021.htm">Polyglot</A>&nbsp;
<A HREF="../kjv/isa021.htm">KJV</A>&nbsp;
<A HREF="../sep/isa021.htm">Sep</A>&nbsp;
<A HREF="../tan/isa021.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa020.htm">Previous</A>&nbsp;
<A HREF="isa022.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 21</H3><P><a name="001">1</A>&nbsp;Onus deserti maris. [Sicut turbines ab africo veniunt,<BR> de deserto venit,<BR> de terra horribili.<BR></P>
<P><a name="002">2</A>&nbsp;Visio dura nuntiata est mihi:<BR> qui incredulus est infideliter agit;<BR> et qui depopulator est vastat.<BR> Ascende, &#198;lam; obside, Mede;<BR> omnem gemitum ejus cessare feci.<BR></P>
<P><a name="003">3</A>&nbsp;Propterea repleti sunt lumbi mei dolore;<BR> angustia possedit me<BR> sicut angustia parturientis;<BR> corrui cum audirem, conturbatus sum cum viderem.<BR></P>
<P><a name="004">4</A>&nbsp;Emarcuit cor meum;<BR> tenebr&#230; stupefecerunt me:<BR> Babylon dilecta mea<BR> posita est mihi in miraculum.<BR></P>
<P><a name="005">5</A>&nbsp;Pone mensam, contemplare in specula<BR> comedentes et bibentes:<BR> surgite, principes,<BR> arripite clypeum.<BR></P>
<P><a name="006">6</A>&nbsp;H&#230;c enim dixit mihi Dominus:<BR> Vade, et pone speculatorem,<BR> et quodcumque viderit annuntiet.<BR></P>
<P><a name="007">7</A>&nbsp;Et vidit currum duorum equitum,<BR> ascensorem asini,<BR> et ascensorem cameli;<BR> et contemplatus est diligenter multo intuitu.<BR></P>
<P><a name="008">8</A>&nbsp;Et clamavit leo:<BR> Super speculam Domini ego sum,<BR> stans jugiter per diem;<BR> et super custodiam meam ego sum,<BR> stans totis noctibus.<BR></P>
<P><a name="009">9</A>&nbsp;Ecce iste venit ascensor<BR> vir big&#230; equitum;<BR> et respondit, et dixit:<BR> Cecidit, cecidit Babylon,<BR> et omnia sculptilia deorum ejus<BR> contrita sunt in terram.<BR></P>
<P><a name="010">10</A>&nbsp;Tritura mea et filii are&#230; me&#230;,<BR> qu&#230; audivi a Domino exercituum,<BR> Deo Isra&#235;l,<BR> annuntiavi vobis.]<BR>
</P>
<P><a name="011">11</A>&nbsp;Onus Duma. [Ad me clamat ex Seir:<BR> Custos, quid de nocte?<BR> custos, quid de nocte?<BR></P>
<P><a name="012">12</A>&nbsp;Dixit custos:<BR> Venit mane et nox;<BR> si qu&#230;ritis, qu&#230;rite;<BR> convertimini, venite.]<BR>
</P>
<P><a name="013">13</A>&nbsp;Onus in Arabia. [In saltu ad vesperam dormietis,<BR> in semitis Dedanim.<BR></P>
<P><a name="014">14</A>&nbsp;Occurrentes sitienti ferte aquam,<BR> qui habitatis terram austri;<BR> cum panibus occurrite fugienti.<BR></P>
<P><a name="015">15</A>&nbsp;A facie enim gladiorum fugerunt,<BR> a facie gladii imminentis,<BR> a facie arcus extenti,<BR> a facie gravis pr&#230;lii.<BR></P>
<P><a name="016">16</A>&nbsp;Quoniam h&#230;c dicit Dominus ad me:<BR> Adhuc in uno anno, quasi in anno mercenarii,<BR> et auferetur omnis gloria Cedar.<BR></P>
<P><a name="017">17</A>&nbsp;Et reliqui&#230; numeri sagittariorum fortium<BR> de filiis Cedar imminuentur;<BR> Dominus enim Deus Isra&#235;l locutus est.]</P>
<P><HR>
<CENTER>
<A HREF="isa022.htm">Next: Isaiah Chapter 22</A></CENTER>
</BODY>
</HTML>
