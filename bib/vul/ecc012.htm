<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ecc012.htm">Polyglot</A>&nbsp;
<A HREF="../kjv/ecc012.htm">KJV</A>&nbsp;
<A HREF="../sep/ecc012.htm">Sep</A>&nbsp;
<A HREF="../tan/ecc012.htm">Tan</A>&nbsp;

<BR>
<BR><A HREF="ecc.htm">Ecclesiastes Index</A><BR>
&nbsp;
<A HREF="ecc011.htm">Previous</A>&nbsp;
<A HREF="sol001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 12</H3><P><a name="001">1</A>&nbsp;[Memento Creatoris tui in diebus juventutis tu&#230;,<BR> antequam veniat tempus afflictionis,<BR> et appropinquent anni de quibus dicas:<BR> Non mihi placent;<BR></P>
<P><a name="002">2</A>&nbsp;antequam tenebrescat sol, et lumen, et luna, et stell&#230;,<BR> et revertantur nubes post pluviam;<BR></P>
<P><a name="003">3</A>&nbsp;quando commovebuntur custodes domus,<BR> et nutabunt viri fortissimi,<BR> et otios&#230; erunt molentes in minuto numero,<BR> et tenebrescent videntes per foramina;<BR></P>
<P><a name="004">4</A>&nbsp;et claudent ostia in platea,<BR> in humilitate vocis molentis,<BR> et consurgent ad vocem volucris,<BR> et obsurdescent omnes fili&#230; carminis:<BR></P>
<P><a name="005">5</A>&nbsp;excelsa quoque timebunt, et formidabunt in via.<BR> Florebit amygdalus, impinguabitur locusta,<BR> et dissipabitur capparis,<BR> quoniam ibit homo in domum &#230;ternitatis su&#230;,<BR> et circuibunt in platea plangentes.<BR></P>
<P><a name="006">6</A>&nbsp;Antequam rumpatur funiculus argenteus,<BR> et recurrat vitta aurea,<BR> et conteratur hydria super fontem,<BR> et confringatur rota super cisternam,<BR></P>
<P><a name="007">7</A>&nbsp;et revertatur pulvis in terram suam unde erat,<BR> et spiritus redeat ad Deum, qui dedit illum.<BR></P>
<P><a name="008">8</A>&nbsp;Vanitas vanitatum, dixit Ecclesiastes,<BR> et omnia vanitas.]<BR>
</P>
<P><a name="009">9</A>&nbsp;[Cumque esset sapientissimus Ecclesiastes,<BR> docuit populum, et enarravit qu&#230; fecerat;<BR> et investigans composuit parabolas multas.<BR></P>
<P><a name="010">10</A>&nbsp;Qu&#230;sivit verba utilia,<BR> et conscripsit sermones rectissimos ac veritate plenos.<BR></P>
<P><a name="011">11</A>&nbsp;Verba sapientium sicut stimuli,<BR> et quasi clavi in altum defixi,<BR> qu&#230; per magistrorum consilium data sunt a pastore uno.<BR></P>
<P><a name="012">12</A>&nbsp;His amplius, fili mi, ne requiras.<BR> Faciendi plures libros nullus est finis;<BR> frequensque meditatio, carnis afflictio est.<BR></P>
<P><a name="013">13</A>&nbsp;Finem loquendi pariter omnes audiamus.<BR> Deum time, et mandata ejus observa:<BR> hoc est enim omnis homo,<BR></P>
<P><a name="014">14</A>&nbsp;et cuncta qu&#230; fiunt adducet Deus in judicium<BR> pro omni errato, sive bonum, sive malum illud sit.]</P>
<P></P>
<P><HR>
<CENTER>
<A HREF="sol001.htm">Next: Song of Solomon Chapter 1</A></CENTER>
</BODY>
</HTML>
