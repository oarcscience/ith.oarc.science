[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sir025)  [Apo](../apo/sir025) 
[Sep](../sep/sir025)   
  
[Sirach Index](sir)  
  [Previous](sir024)  [Next](sir026) 

------------------------------------------------------------------------

### Vulgate (Latin): Sirach Chapter 25

<span id="001">1</span> \[In tribus placitum est spiritui meo,  
quæ sunt probata coram Deo et hominibus:  

<span id="002">2</span> concordia fratrum,  
et amor proximorum,  
et vir et mulier bene sibi consentientes.  

<span id="003">3</span> Tres species odivit anima mea,  
et aggravor valde animæ illorum:  

<span id="004">4</span> pauperem superbum, divitem mendacem,  
senem fatuum et insensatum.\]  

<span id="005">5</span> \[Quæ in juventute tua non congregasti,  
quomodo in senectute tua invenies?  

<span id="006">6</span> Quam speciosum canitiei judicium,  
et presbyteris cognoscere consilium!  

<span id="007">7</span> Quam speciosa veteranis sapientia,  
et gloriosus intellectus et consilium!  

<span id="008">8</span> Corona senum multa peritia,  
et gloria illorum timor Dei.\]  

<span id="009">9</span> \[Novem insuspicabilia cordis magnificavi:  
et decimum dicam in lingua hominibus:  

<span id="010">10</span> homo qui jucundatur in filiis,  
vivens et videns subversionem inimicorum suorum.  

<span id="011">11</span> Beatus qui habitat cum muliere sensata,  
et qui lingua sua non est lapsus,  
et qui non servivit indignis se.  

<span id="012">12</span> Beatus qui invenit amicum verum,  
et qui enarrat justitiam auri audienti.  

<span id="013">13</span> Quam magnus qui invenit sapientiam et
scientiam!  
sed non est super timentem Dominum.  

<span id="014">14</span> Timor Dei super omnia se superposuit.  

<span id="015">15</span> Beatus homo cui donatum est habere timorem
Dei:  
qui tenet illum, cui assimilabitur?  

<span id="016">16</span> Timor Dei initium dilectionis ejus:  
fidei autem initium agglutinandum est ei.\]  

<span id="017">17</span> \[Omnis plaga tristitia cordis est,  
et omnis malitia nequitia mulieris.  

<span id="018">18</span> Et omnem plagam, et non plagam videbit
cordis:  

<span id="019">19</span> et omnem nequitiam, et non nequitiam
mulieris:  

<span id="020">20</span> et omnem obductum, et non obductum odientium:  

<span id="021">21</span> et omnem vindictam, et non vindictam
inimicorum.  

<span id="022">22</span> Non est caput nequius super caput colubri,  

<span id="023">23</span> et non est ira super iram mulieris.  
Commorari leoni et draconi placebit,  
quam habitare cum muliere nequam.  

<span id="024">24</span> Nequitia mulieris immutat faciem ejus:  
et obcæcat vultum suum tamquam ursus,  
et quasi saccum ostendit.  
In medio proximorum ejus  

<span id="025">25</span> ingemuit vir ejus,  
et audiens suspiravit modicum.  

<span id="026">26</span> Brevis omnis malitia super malitiam mulieris:  
sors peccatorum cadat super illam.  

<span id="027">27</span> Sicut ascensus arenosus in pedibus veterani,  
sic mulier linguata homini quieto.  

<span id="028">28</span> Ne respicias in mulieris speciem,  
et non concupiscas mulierem in specie.  

<span id="029">29</span> Mulieris ira, et irreverentia,  
et confusio magna.  

<span id="030">30</span> Mulier si primatum habeat,  
contraria est viro suo.  

<span id="031">31</span> Cor humile, et facies tristis,  
et plaga cordis, mulier nequam.  

<span id="032">32</span> Manus debiles et genua dissoluta,  
mulier quæ non beatificat virum suum.  

<span id="033">33</span> A muliere initium factum est peccati,  
et per illam omnes morimur.  

<span id="034">34</span> Non des aquæ tuæ exitum, nec modicum:  
nec mulieri nequam veniam prodeundi.  

<span id="035">35</span> Si non ambulaverit ad manum tuam,  
confundet te in conspectu inimicorum.  

<span id="036">36</span> A carnibus tuis abscinde illam,  
ne semper te abutatur.\]

------------------------------------------------------------------------

[Next: Sirach Chapter 26](sir026)
