<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Timothy: 2 Timothy Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ti2004.htm">Polyglot</A>&nbsp;
<A HREF="../gnt/ti2004.htm">GNT</A>&nbsp;
<A HREF="../kjv/ti2004.htm">KJV</A>&nbsp;

<BR>
<BR><A HREF="ti2.htm">2 Timothy Index</A><BR>
&nbsp;
<A HREF="ti2003.htm">Previous</A>&nbsp;
<A HREF="tit001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Timothy Chapter 4</H3><P><a name="001">1</A>&nbsp;Testificor coram Deo, et Jesu Christo, qui judicaturus est vivos et mortuos, per adventum ipsius, et regnum ejus:</P>
<P><a name="002">2</A>&nbsp;pr&#230;dica verbum, insta opportune, importune: argue, obsecra, increpa in omni patientia, et doctrina.</P>
<P><a name="003">3</A>&nbsp;Erit enim tempus, cum sanam doctrinam non sustinebunt, sed ad sua desideria coacervabunt sibi magistros, prurientes auribus,</P>
<P><a name="004">4</A>&nbsp;et a veritate quidem auditum avertent, ad fabulas autem convertentur.</P>
<P><a name="005">5</A>&nbsp;Tu vero vigila, in omnibus labora, opus fac evangelist&#230;, ministerium tuum imple. Sobrius esto.</P>
<P><a name="006">6</A>&nbsp;Ego enim jam delibor, et tempus resolutionis me&#230; instat.</P>
<P><a name="007">7</A>&nbsp;Bonum certamen certavi, cursum consummavi, fidem servavi.</P>
<P><a name="008">8</A>&nbsp;In reliquo reposita est mihi corona justiti&#230;, quam reddet mihi Dominus in illa die, justus judex: non solum autem mihi, sed et iis, qui diligunt adventum ejus.<BR>
 Festina ad me venire cito.</P>
<P><a name="009">9</A>&nbsp;Demas enim me reliquit, diligens hoc s&#230;culum, et abiit Thessalonicam:</P>
<P><a name="010">10</A>&nbsp;Crescens in Galatiam, Titus in Dalmatiam.</P>
<P><a name="011">11</A>&nbsp;Lucas est mecum solus. Marcum assume, et adduc tecum: est enim mihi utilis in ministerium.</P>
<P><a name="012">12</A>&nbsp;Tychicum autem misi Ephesum.</P>
<P><a name="013">13</A>&nbsp;Penulam, quam reliqui Troade apud Carpum, veniens affer tecum, et libros, maxime autem membranas.</P>
<P><a name="014">14</A>&nbsp;Alexander &#230;rarius multa mala mihi ostendit: reddet illi Dominus secundum opera ejus:</P>
<P><a name="015">15</A>&nbsp;quem et tu devita: valde enim restitit verbis nostris.</P>
<P><a name="016">16</A>&nbsp;In prima mea defensione nemo mihi affuit, sed omnes me dereliquerunt: non illis imputetur.</P>
<P><a name="017">17</A>&nbsp;Dominus autem mihi astitit, et confortavit me, ut per me pr&#230;dicatio impleatur, et audiant omnes gentes: et liberatus sum de ore leonis.</P>
<P><a name="018">18</A>&nbsp;Liberavit me Dominus ab omni opere malo: et salvum faciet in regnum suum c&#230;leste, cui gloria in s&#230;cula s&#230;culorum. Amen.</P>
<P><a name="019">19</A>&nbsp;Saluta Priscam, et Aquilam, et Onesiphori domum.</P>
<P><a name="020">20</A>&nbsp;Erastus remansit Corinthi. Trophimum autem reliqui infirmum Mileti.</P>
<P><a name="021">21</A>&nbsp;Festina ante hiemem venire. Salutant te Eubulus, et Pudens, et Linus, et Claudia, et fratres omnes.</P>
<P><a name="022">22</A>&nbsp;Dominus Jesus Christus cum spiritu tuo. Gratia vobiscum. Amen.</P>
<P></P>
<P><HR>
<CENTER>
<A HREF="tit001.htm">Next: Titus Chapter 1</A></CENTER>
</BODY>
</HTML>
