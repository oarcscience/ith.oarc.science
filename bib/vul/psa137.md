[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa137)  [KJV](../kjv/psa137)  [Sep](../sep/psa137.md) 
[Tan](../tan/psa137.md)   
  
[Psalms Index](psa.md)  
  [Previous](psa136)  [Next](psa138.md) 

------------------------------------------------------------------------

### Vulgate (Latin): Psalms Chapter 137

<span id="001">1</span> Ipsi David. \[Confitebor tibi, Domine, in toto
corde meo,  
quoniam audisti verba oris mei.  
In conspectu angelorum psallam tibi;  

<span id="002">2</span> adorabo ad templum sanctum tuum,  
et confitebor nomini tuo:  
super misericordia tua et veritate tua;  
quoniam magnificasti super omne, nomen sanctum tuum.  

<span id="003">3</span> In quacumque die invocavero te, exaudi me;  
multiplicabis in anima mea virtutem.  

<span id="004">4</span> Confiteantur tibi, Domine, omnes reges terræ,  
quia audierunt omnia verba oris tui.  

<span id="005">5</span> Et cantent in viis Domini,  
quoniam magna est gloria Domini;  

<span id="006">6</span> quoniam excelsus Dominus, et humilia respicit,  
et alta a longe cognoscit.  

<span id="007">7</span> Si ambulavero in medio tribulationis,
vivificabis me;  
et super iram inimicorum meorum extendisti manum tuam,  
et salvum me fecit dextera tua.  

<span id="008">8</span> Dominus retribuet pro me.  
Domine, misericordia tua in sæculum;  
opera manuum tuarum ne despicias.\]

------------------------------------------------------------------------

[Next: Psalms Chapter 138](psa138.md)
