<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer009.htm">Polyglot</A>&nbsp;
<A HREF="../kjv/jer009.htm">KJV</A>&nbsp;
<A HREF="../sep/jer009.htm">Sep</A>&nbsp;
<A HREF="../tan/jer009.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer008.htm">Previous</A>&nbsp;
<A HREF="jer010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 9</H3><P><a name="001">1</A>&nbsp;[Quis dabit capiti meo aquam,<BR> et oculis meis fontem lacrimarum,<BR> et plorabo die ac nocte interfectos fili&#230; populi mei?<BR></P>
<P><a name="002">2</A>&nbsp;Quis dabit me in solitudine diversorium viatorum,<BR> et derelinquam populum meum,<BR> et recedam ab eis?<BR> quia omnes adulteri sunt,<BR> c&#156;tus pr&#230;varicatorum.<BR></P>
<P><a name="003">3</A>&nbsp;Et extenderunt linguam suam<BR> quasi arcum mendacii et non veritatis:<BR> confortati sunt in terra,<BR> quia de malo ad malum egressi sunt,<BR> et me non cognoverunt, dicit Dominus.<BR></P>
<P><a name="004">4</A>&nbsp;Unusquisque se a proximo suo custodiat,<BR> et in omni fratre suo non habeat fiduciam:<BR> quia omnis frater supplantans supplantabit,<BR> et omnis amicus fraudulenter incedet.<BR></P>
<P><a name="005">5</A>&nbsp;Et vir fratrem suum deridebit,<BR> et veritatem non loquentur:<BR> docuerunt enim linguam suam loqui mendacium;<BR> ut inique agerent laboraverunt.<BR></P>
<P><a name="006">6</A>&nbsp;Habitatio tua in medio doli:<BR> in dolo renuerunt scire me, dicit Dominus.<BR></P>
<P><a name="007">7</A>&nbsp;Propterea h&#230;c dicit Dominus exercituum:<BR> Ecce ego conflabo, et probabo eos:<BR> quid enim aliud faciam a facie fili&#230; populi mei?<BR></P>
<P><a name="008">8</A>&nbsp;Sagitta vulnerans lingua eorum,<BR> dolum locuta est.<BR> In ore suo pacem cum amico suo loquitur,<BR> et occulte ponit ei insidias.<BR></P>
<P><a name="009">9</A>&nbsp;Numquid super his non visitabo, dicit Dominus,<BR> aut in gente hujusmodi non ulciscetur anima mea?<BR></P>
<P><a name="010">10</A>&nbsp;Super montes assumam fletum ac lamentum,<BR> et super speciosa deserti planctum,<BR> quoniam incensa sunt, eo quod non sit vir pertransiens,<BR> et non audierunt vocem possidentis:<BR> a volucre c&#230;li usque ad pecora transmigraverunt et recesserunt.<BR></P>
<P><a name="011">11</A>&nbsp;Et dabo Jerusalem in acervos aren&#230;,<BR> et cubilia draconum:<BR> et civitates Juda dabo in desolationem,<BR> eo quod non sit habitator.<BR></P>
<P><a name="012">12</A>&nbsp;Quis est vir sapiens qui intelligat hoc,<BR> et ad quem verbum oris Domini fiat, ut annuntiet istud,<BR> quare perierit terra, et exusta sit quasi desertum,<BR> eo quod non sit qui pertranseat?<BR></P>
<P><a name="013">13</A>&nbsp;Et dixit Dominus:<BR> Quia dereliquerunt legem meam quam dedi eis,<BR> et non audierunt vocem meam,<BR> et non ambulaverunt in ea,<BR></P>
<P><a name="014">14</A>&nbsp;et abierunt post pravitatem cordis sui,<BR> et post Baalim, quod didicerunt a patribus suis:<BR></P>
<P><a name="015">15</A>&nbsp;idcirco h&#230;c dicit Dominus exercituum, Deus Isra&#235;l:<BR> Ecce ego cibabo populum istum absinthio,<BR> et potum dabo eis aquam fellis.<BR></P>
<P><a name="016">16</A>&nbsp;Et dispergam eos in gentibus<BR> quas non noverunt ipsi et patres eorum,<BR> et mittam post eos gladium,<BR> donec consumantur.<BR></P>
<P><a name="017">17</A>&nbsp;H&#230;c dicit Dominus exercituum, Deus Isra&#235;l:<BR> Contemplamini, et vocate lamentatrices, et veniant:<BR> et ad eas qu&#230; sapientes sunt mittite, et properent:<BR></P>
<P><a name="018">18</A>&nbsp;festinent, et assumant super nos lamentum:<BR> deducant oculi nostri lacrimas,<BR> et palpebr&#230; nostr&#230; defluant aquis.<BR></P>
<P><a name="019">19</A>&nbsp;Quia vox lamentationis audita est de Sion:<BR> Quomodo vastati sumus,<BR> et confusi vehementer?<BR> quia dereliquimus terram;<BR> quoniam dejecta sunt tabernacula nostra.<BR></P>
<P><a name="020">20</A>&nbsp;Audite ergo, mulieres, verbum Domini,<BR> et assumant aures vestr&#230; sermonem oris ejus,<BR> et docete filias vestras lamentum,<BR> et unaqu&#230;que proximam suam planctum:<BR></P>
<P><a name="021">21</A>&nbsp;quia ascendit mors per fenestras nostras;<BR> ingressa est domos nostras,<BR> disperdere parvulos deforis,<BR> juvenes de plateis.]</P>
<P><a name="022">22</A>&nbsp;Loquere: [H&#230;c dicit Dominus:<BR> Et cadet morticinum hominis<BR> quasi stercus super faciem regionis,<BR> et quasi f&#156;num post tergum metentis,<BR> et non est qui colligat.<BR></P>
<P><a name="023">23</A>&nbsp;H&#230;c dicit Dominus:<BR> Non glorietur sapiens in sapientia sua,<BR> et non glorietur fortis in fortitudine sua,<BR> et non glorietur dives in divitiis suis:<BR></P>
<P><a name="024">24</A>&nbsp;sed in hoc glorietur, qui gloriatur,<BR> scire et nosse me,<BR> quia ego sum Dominus qui facio misericordiam,<BR> et judicium, et justitiam in terra:<BR> h&#230;c enim placent mihi, ait Dominus.<BR></P>
<P><a name="025">25</A>&nbsp;Ecce dies veniunt, dicit Dominus,<BR> et visitabo super omnem qui circumcisum habet pr&#230;putium,<BR></P>
<P><a name="026">26</A>&nbsp;super &#198;gyptum, et super Juda, et super Edom,<BR> et super filios Ammon, et super Moab;<BR> et super omnes qui attonsi sunt in comam,<BR> habitantes in deserto:<BR> quia omnes gentes habent pr&#230;putium,<BR> omnis autem domus Isra&#235;l incircumcisi sunt corde.]</P>
<P><HR>
<CENTER>
<A HREF="jer010.htm">Next: Jeremiah Chapter 10</A></CENTER>
</BODY>
</HTML>
