<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joh013.htm">Polyglot</A>&nbsp;
<A HREF="../gnt/joh013.htm">GNT</A>&nbsp;
<A HREF="../kjv/joh013.htm">KJV</A>&nbsp;

<BR>
<BR><A HREF="joh.htm">John Index</A><BR>
&nbsp;
<A HREF="joh012.htm">Previous</A>&nbsp;
<A HREF="joh014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 13</H3><P><a name="001">1</A>&nbsp;Ante diem festum Pasch&#230;, sciens Jesus quia venit hora ejus ut transeat ex hoc mundo ad Patrem: cum dilexisset suos, qui erant in mundo, in finem dilexit eos.</P>
<P><a name="002">2</A>&nbsp;Et c&#156;na facta, cum diabolus jam misisset in cor ut traderet eum Judas Simonis Iscariot&#230;:</P>
<P><a name="003">3</A>&nbsp;sciens quia omnia dedit ei Pater in manus, et quia a Deo exivit, et ad Deum vadit:</P>
<P><a name="004">4</A>&nbsp;surgit a c&#156;na, et ponit vestimenta sua, et cum accepisset linteum, pr&#230;cinxit se.</P>
<P><a name="005">5</A>&nbsp;Deinde mittit aquam in pelvim, et c&#156;pit lavare pedes discipulorum, et extergere linteo, quo erat pr&#230;cinctus.</P>
<P><a name="006">6</A>&nbsp;Venit ergo ad Simonem Petrum. Et dicit ei Petrus: Domine, tu mihi lavas pedes?</P>
<P><a name="007">7</A>&nbsp;Respondit Jesus, et dixit ei: Quod ego facio, tu nescis modo: scies autem postea.</P>
<P><a name="008">8</A>&nbsp;Dicit ei Petrus: Non lavabis mihi pedes in &#230;ternum. Respondit ei Jesus: Si non lavero te, non habebis partem mecum.</P>
<P><a name="009">9</A>&nbsp;Dicit ei Simon Petrus: Domine, non tantum pedes meos, sed et manus, et caput.</P>
<P><a name="010">10</A>&nbsp;Dicit ei Jesus: Qui lotus est, non indiget nisi ut pedes lavet, sed est mundus totus. Et vos mundi estis, sed non omnes.</P>
<P><a name="011">11</A>&nbsp;Sciebat enim quisnam esset qui traderet eum; propterea dixit: Non estis mundi omnes.</P>
<P><a name="012">12</A>&nbsp;Postquam ergo lavit pedes eorum, et accepit vestimenta sua, cum recubuisset iterum, dixit eis: Scitis quid fecerim vobis?</P>
<P><a name="013">13</A>&nbsp;Vos vocatis me Magister et Domine, et bene dicitis: sum etenim.</P>
<P><a name="014">14</A>&nbsp;Si ergo ego lavi pedes vestros, Dominus et Magister, et vos debetis alter alterutrum lavare pedes.</P>
<P><a name="015">15</A>&nbsp;Exemplum enim dedi vobis, ut quemadmodum ego feci vobis, ita et vos faciatis.</P>
<P><a name="016">16</A>&nbsp;Amen, amen dico vobis: non est servus major domino suo: neque apostolus major est eo qui misit illum.</P>
<P><a name="017">17</A>&nbsp;Si h&#230;c scitis, beati eritis si feceritis ea.</P>
<P><a name="018">18</A>&nbsp;Non de omnibus vobis dico: ego scio quos elegerim; sed ut adimpleatur Scriptura: Qui manducat mecum panem, levabit contra me calcaneum suum.</P>
<P><a name="019">19</A>&nbsp;Amodo dico vobis, priusquam fiat: ut cum factum fuerit, credatis quia ego sum.</P>
<P><a name="020">20</A>&nbsp;Amen, amen dico vobis: qui accipit si quem misero, me accipit; qui autem me accipit, accipit eum qui me misit.<BR>
</P>
<P><a name="021">21</A>&nbsp;Cum h&#230;c dixisset Jesus, turbatus est spiritu: et protestatus est, et dixit: Amen, amen dico vobis, quia unus ex vobis tradet me.</P>
<P><a name="022">22</A>&nbsp;Aspiciebant ergo ad invicem discipuli, h&#230;sitantes de quo diceret.</P>
<P><a name="023">23</A>&nbsp;Erat ergo recumbens unus ex discipulis ejus in sinu Jesu, quem diligebat Jesus.</P>
<P><a name="024">24</A>&nbsp;Innuit ergo huic Simon Petrus, et dixit ei: Quis est, de quo dicit?</P>
<P><a name="025">25</A>&nbsp;Itaque cum recubuisset ille supra pectus Jesu, dicit ei: Domine, quis est?</P>
<P><a name="026">26</A>&nbsp;Respondit Jesus: Ille est cui ego intinctum panem porrexero. Et cum intinxisset panem, dedit Jud&#230; Simonis Iscariot&#230;.</P>
<P><a name="027">27</A>&nbsp;Et post buccellam, introivit in eum Satanas. Et dixit ei Jesus: Quod facis, fac citius.</P>
<P><a name="028">28</A>&nbsp;Hoc autem nemo scivit discumbentium ad quid dixerit ei.</P>
<P><a name="029">29</A>&nbsp;Quidam enim putabant, quia loculos habebat Judas, quod dixisset ei Jesus: Eme ea qu&#230; opus sunt nobis ad diem festum: aut egenis ut aliquid daret.</P>
<P><a name="030">30</A>&nbsp;Cum ergo accepisset ille buccellam, exivit continuo. Erat autem nox.<BR>
</P>
<P><a name="031">31</A>&nbsp;Cum ergo exisset, dixit Jesus: Nunc clarificatus est Filius hominis, et Deus clarificatus est in eo.</P>
<P><a name="032">32</A>&nbsp;Si Deus clarificatus est in eo, et Deus clarificabit eum in semetipso: et continuo clarificabit eum.</P>
<P><a name="033">33</A>&nbsp;Filioli, adhuc modicum vobiscum sum. Qu&#230;retis me; et sicut dixi Jud&#230;is, quo ego vado, vos non potestis venire: et vobis dico modo.</P>
<P><a name="034">34</A>&nbsp;Mandatum novum do vobis: ut diligatis invicem: sicut dilexi vos, ut et vos diligatis invicem.</P>
<P><a name="035">35</A>&nbsp;In hoc cognoscent omnes quia discipuli mei estis, si dilectionem habueritis ad invicem.<BR>
</P>
<P><a name="036">36</A>&nbsp;Dicit ei Simon Petrus: Domine, quo vadis? Respondit Jesus: Quo ego vado non potes me modo sequi: sequeris autem postea.</P>
<P><a name="037">37</A>&nbsp;Dicit ei Petrus: Quare non possum te sequi modo? animam meam pro te ponam.</P>
<P><a name="038">38</A>&nbsp;Respondit ei Jesus: Animam tuam pro me pones? amen, amen dico tibi: non cantabit gallus, donec ter me neges.</P>
<P><HR>
<CENTER>
<A HREF="joh014.htm">Next: John Chapter 14</A></CENTER>
</BODY>
</HTML>
