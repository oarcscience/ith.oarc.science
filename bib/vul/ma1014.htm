<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma1014.htm">Polyglot</A>&nbsp;
<A HREF="../apo/ma1014.htm">Apo</A>&nbsp;
<A HREF="../sep/ma1014.htm">Sep</A>&nbsp;

<BR>
<BR><A HREF="ma1.htm">1 Macabees Index</A><BR>
&nbsp;
<A HREF="ma1013.htm">Previous</A>&nbsp;
<A HREF="ma1015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 14</H3><P><a name="001">1</A>&nbsp;Anno centesimo septuagesimo secundo, congregavit rex Demetrius exercitum suum, et abiit in Mediam ad contrahenda sibi auxilia, ut expugnaret Tryphonem.</P>
<P><a name="002">2</A>&nbsp;Et audivit Arsaces rex Persidis et Medi&#230;, quia intravit Demetrius confines suos: et misit unum de principibus suis ut comprehenderet eum vivum, et adduceret eum ad se.</P>
<P><a name="003">3</A>&nbsp;Et abiit, et percussit castra Demetrii: et comprehendit eum, et duxit eum ad Arsacem, et posuit eum in custodiam.</P>
<P><a name="004">4</A>&nbsp;Et siluit omnis terra Juda omnibus diebus Simonis, et qu&#230;sivit bona genti su&#230;: et placuit illis potestas ejus et gloria ejus omnibus diebus.</P>
<P><a name="005">5</A>&nbsp;Et cum omni gloria sua accepit Joppen in portum, et fecit introitum in insulis maris.</P>
<P><a name="006">6</A>&nbsp;Et dilatavit fines gentis su&#230;, et obtinuit regionem.</P>
<P><a name="007">7</A>&nbsp;Et congregavit captivitatem multam, et dominatus est Gazar&#230;, et Bethsur&#230;, et arci: et abstulit immunditias ex ea, et non erat qui resisteret ei.</P>
<P><a name="008">8</A>&nbsp;Et unusquisque colebat terram suam cum pace: et terra Juda dabat fructus suos, et ligna camporum fructum suum.</P>
<P><a name="009">9</A>&nbsp;Seniores in plateis sedebant omnes, et de bonis terr&#230; tractabant, et juvenes induebant se gloriam, et stolas belli.</P>
<P><a name="010">10</A>&nbsp;Et civitatibus tribuebat alimonias, et constituebat eas ut essent vasa munitionis quoadusque nominatum est nomen glori&#230; ejus usque ad extremum terr&#230;.</P>
<P><a name="011">11</A>&nbsp;Fecit pacem super terram, et l&#230;tatus est Isra&#235;l l&#230;titia magna.</P>
<P><a name="012">12</A>&nbsp;Et sedit unusquisque sub vite sua, et sub ficulnea sua: et non erat qui eos terreret.</P>
<P><a name="013">13</A>&nbsp;Defecit impugnans eos super terram: reges contriti sunt in diebus illis.</P>
<P><a name="014">14</A>&nbsp;Et confirmavit omnes humiles populi sui, et legem exquisivit, et abstulit omnem iniquum et malum:</P>
<P><a name="015">15</A>&nbsp;sancta glorificavit, et multiplicavit vasa sanctorum.<BR>
</P>
<P><a name="016">16</A>&nbsp;Et auditum est Rom&#230; quia defunctus esset Jonathas, et usque in Spartiatas: et contristati sunt valde.</P>
<P><a name="017">17</A>&nbsp;Ut audierunt autem quod Simon frater ejus factus esset summus sacerdos loco ejus, et ipse obtineret omnem regionem, et civitates in ea,</P>
<P><a name="018">18</A>&nbsp;scripserunt ad eum in tabulis &#230;reis, ut renovarent amicitias et societatem quam fecerant cum Juda et cum Jonatha, fratribus ejus.</P>
<P><a name="019">19</A>&nbsp;Et lect&#230; sunt in conspectu ecclesi&#230; in Jerusalem. Et hoc exemplum epistolarum, quas Spartiat&#230; miserunt:</P>
<P><a name="020">20</A>&nbsp;Spartianorum principes et civitates, Simoni sacerdoti magno, et senioribus, et sacerdotibus, et reliquo populo Jud&#230;orum, fratribus, salutem.</P>
<P><a name="021">21</A>&nbsp;Legati, qui missi sunt ad populum nostrum, nuntiaverunt nobis de vestra gloria, et honore, ac l&#230;titia: et gavisi sumus in introitu eorum.</P>
<P><a name="022">22</A>&nbsp;Et scripsimus qu&#230; ab eis erant dicta in conciliis populi, sic: Numenius Antiochi, et Antipater Jasonis filius, legati Jud&#230;orum, venerunt ad nos, renovantes nobiscum amicitiam pristinam.</P>
<P><a name="023">23</A>&nbsp;Et placuit populo excipere viros gloriose, et ponere exemplum sermonum eorum in segregatis populi libris, ut sit ad memoriam populo Spartiatarum. Exemplum autem horum scripsimus Simoni magno sacerdoti.</P>
<P><a name="024">24</A>&nbsp;Post h&#230;c autem misit Simon Numenium Romam, habentem clypeum aureum magnum, pondo mnarum mille, ad statuendam cum eis societatem.<BR>
 Cum autem audisset populus Romanus</P>
<P><a name="025">25</A>&nbsp;sermones istos, dixerunt: Quam gratiarum actionem reddemus Simoni, et filiis ejus?</P>
<P><a name="026">26</A>&nbsp;restituit enim ipse fratres suos, et expugnavit inimicos Isra&#235;l ab eis, et statuerunt ei libertatem, et descripserunt in tabulis &#230;reis, et posuerunt in titulis in monte Sion.</P>
<P><a name="027">27</A>&nbsp;Et hoc est exemplum scriptur&#230;: Octavadecima die mensis Elul, anno centesimo septuagesimo secundo, anno tertio sub Simone sacerdote magno in Asaramel,</P>
<P><a name="028">28</A>&nbsp;in conventu magno sacerdotum, et populi, et principum gentis, et seniorum regionis, nota facta sunt h&#230;c: quoniam frequenter facta sunt pr&#230;lia in regione nostra,</P>
<P><a name="029">29</A>&nbsp;Simon autem Mathathi&#230; filius, ex filiis Jarib, et fratres ejus, dederunt se periculo, et restiterunt adversariis gentis su&#230;, ut starent sancta ipsorum, et lex: et gloria magna glorificaverunt gentem suam.</P>
<P><a name="030">30</A>&nbsp;Et congregavit Jonathas gentem suam, et factus est illis sacerdos magnus, et appositus est ad populum suum.</P>
<P><a name="031">31</A>&nbsp;Et voluerunt inimici eorum calcare et atterere regionem ipsorum, et extendere manus in sancta eorum.</P>
<P><a name="032">32</A>&nbsp;Tunc restitit Simon, et pugnavit pro gente sua, et erogavit pecunias multas, et armavit viros virtutis gentis su&#230;, et dedit illis stipendia:</P>
<P><a name="033">33</A>&nbsp;et munivit civitates Jud&#230;&#230;, et Bethsuram, qu&#230; erat in finibus Jud&#230;&#230;, ubi erant arma hostium antea: et posuit illic pr&#230;sidium viros Jud&#230;os.</P>
<P><a name="034">34</A>&nbsp;Et Joppen munivit, qu&#230; erat ad mare, et Gazaram, qu&#230; est in finibus Azoti, in qua hostes antea habitabant: et collocavit illic Jud&#230;os, et qu&#230;cumque apta erant ad correptionem eorum, posuit in eis.</P>
<P><a name="035">35</A>&nbsp;Et vidit populus actum Simonis, et gloriam quam cogitabat facere genti su&#230;, et posuerunt eum ducem suum, et principem sacerdotum, eo quod ipse fecerat h&#230;c omnia, et justitiam, et fidem, quam conservavit genti su&#230;, et exquisivit omni modo exaltare populum suum.</P>
<P><a name="036">36</A>&nbsp;Et in diebus ejus prosperatum est in manibus ejus, ut tollerentur gentes de regione ipsorum, et qui in civitate David erant, in Jerusalem in arce, de qua procedebant, et contaminabant omnia qu&#230; in circuitu sanctorum sunt, et inferebant plagam magnam castitati:</P>
<P><a name="037">37</A>&nbsp;et collocavit in ea viros Jud&#230;os ad tutamentum regionis, et civitatis, et exaltavit muros Jerusalem.</P>
<P><a name="038">38</A>&nbsp;Et rex Demetrius statuit illi summum sacerdotium.</P>
<P><a name="039">39</A>&nbsp;Secundum h&#230;c fecit eum amicum suum, et glorificavit eum gloria magna.</P>
<P><a name="040">40</A>&nbsp;Audivit enim quod appellati sunt Jud&#230;i a Romanis amici, et socii, et fratres, et quia susceperunt legatos Simonis gloriose,</P>
<P><a name="041">41</A>&nbsp;et quia Jud&#230;i et sacerdotes eorum consenserunt eum esse ducem suum, et summum sacerdotem in &#230;ternum, donec surgat propheta fidelis:</P>
<P><a name="042">42</A>&nbsp;et ut sit super eos dux, et ut cura esset illi pro sanctis, et ut constitueret pr&#230;positos super opera eorum, et super regionem, et super arma, et super pr&#230;sidia:</P>
<P><a name="043">43</A>&nbsp;et cura sit illi de sanctis: et ut audiatur ab omnibus, et scribantur in nomine ejus omnes conscriptiones in regione: et ut operiatur purpura et auro:</P>
<P><a name="044">44</A>&nbsp;et ne liceat ulli ex populo et ex sacerdotibus irritum facere aliquid horum, et contradicere his qu&#230; ab eo dicuntur, aut convocare conventum in regione sine ipso, et vestiri purpura, et uti fibula aurea:</P>
<P><a name="045">45</A>&nbsp;qui autem fecerit extra h&#230;c, aut irritum fecerit aliquid horum, reus erit.</P>
<P><a name="046">46</A>&nbsp;Et complacuit omni populo statuere Simonem, et facere secundum verba ista.</P>
<P><a name="047">47</A>&nbsp;Et suscepit Simon, et placuit ei ut summo sacerdotio fungeretur, et esset dux et princeps gentis Jud&#230;orum, et sacerdotum, et pr&#230;esset omnibus.</P>
<P><a name="048">48</A>&nbsp;Et scripturam istam dixerunt ponere in tabulis &#230;reis, et ponere eas in peribolo sanctorum, in loco celebri:</P>
<P><a name="049">49</A>&nbsp;exemplum autem eorum ponere in &#230;rario, ut habeat Simon, et filii ejus.</P>
<P><HR>
<CENTER>
<A HREF="ma1015.htm">Next: 1 Macabees Chapter 15</A></CENTER>
</BODY>
</HTML>
