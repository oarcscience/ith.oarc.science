<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2004.htm">Polyglot</A>&nbsp;
<A HREF="../kjv/sa2004.htm">KJV</A>&nbsp;
<A HREF="../sep/sa2004.htm">Sep</A>&nbsp;
<A HREF="../tan/sa2004.htm">Tan</A>&nbsp;

<BR>
<BR><A HREF="sa2.htm">2 Samuel Index</A><BR>
&nbsp;
<A HREF="sa2003.htm">Previous</A>&nbsp;
<A HREF="sa2005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 4</H3><P><a name="001">1</A>&nbsp;Audivit autem Isboseth filius Saul quod cecidisset Abner in Hebron: et dissolut&#230; sunt manus ejus, omnisque Isra&#235;l perturbatus est.</P>
<P><a name="002">2</A>&nbsp;Duo autem viri principes latronum erant filio Saul, nomen uni Baana, et nomen alteri Rechab, filii Remmon Berothit&#230; de filiis Benjamin: siquidem et Beroth reputata est in Benjamin.</P>
<P><a name="003">3</A>&nbsp;Et fugerunt Berothit&#230; in Gethaim, fueruntque ibi adven&#230; usque ad tempus illud.</P>
<P><a name="004">4</A>&nbsp;Erat autem Jonath&#230; filio Saul filius debilis pedibus: quinquennis enim fuit, quando venit nuntius de Saul et Jonatha ex Jezrahel. Tollens itaque eum nutrix sua, fugit: cumque festinaret ut fugeret, cecidit, et claudus effectus est: habuitque vocabulum Miphiboseth.</P>
<P><a name="005">5</A>&nbsp;Venientes igitur filii Remmon Berothit&#230;, Rechab et Baana, ingressi sunt fervente die domum Isboseth: qui dormiebat super stratum suum meridie. Et ostiaria domus purgans triticum, obdormivit.</P>
<P><a name="006">6</A>&nbsp;Ingressi sunt autem domum latenter assumentes spicas tritici, et percusserunt eum in inguine Rechab, et Baana frater ejus, et fugerunt.</P>
<P><a name="007">7</A>&nbsp;Cum autem ingressi fuissent domum, ille dormiebat super lectum suum in conclavi, et percutientes interfecerunt eum: sublatoque capite ejus, abierunt per viam deserti tota nocte,</P>
<P><a name="008">8</A>&nbsp;et attulerunt caput Isboseth ad David in Hebron: dixeruntque ad regem: Ecce caput Isboseth filii Saul inimici tui, qui qu&#230;rebat animam tuam: et dedit Dominus domino meo regi ultionem hodie de Saul, et de semine ejus.<BR>
</P>
<P><a name="009">9</A>&nbsp;Respondens autem David Rechab, et Baana fratri ejus, filiis Remmon Berothit&#230;, dixit ad eos: Vivit Dominus, qui eruit animam meam de omni angustia,</P>
<P><a name="010">10</A>&nbsp;quoniam eum qui annuntiaverat mihi, et dixerat: Mortuus est Saul: qui putabat se prospera nuntiare, tenui, et occidi eum in Siceleg, cui oportebat mercedem dare pro nuntio.</P>
<P><a name="011">11</A>&nbsp;Quanto magis nunc cum homines impii interfecerunt virum innoxium in domo sua, super lectum suum, non qu&#230;ram sanguinem ejus de manu vestra, et auferam vos de terra?</P>
<P><a name="012">12</A>&nbsp;Pr&#230;cepit itaque David pueris suis, et interfecerunt eos: pr&#230;cidentesque manus et pedes eorum, suspenderunt eos super piscinam in Hebron: caput autem Isboseth tulerunt, et sepelierunt in sepulchro Abner in Hebron.</P>
<P><HR>
<CENTER>
<A HREF="sa2005.htm">Next: 2 Samuel Chapter 5</A></CENTER>
</BODY>
</HTML>
