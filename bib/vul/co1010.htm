<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co1010.htm">Polyglot</A>&nbsp;
<A HREF="../gnt/co1010.htm">GNT</A>&nbsp;
<A HREF="../kjv/co1010.htm">KJV</A>&nbsp;

<BR>
<BR><A HREF="co1.htm">1 Corinthians Index</A><BR>
&nbsp;
<A HREF="co1009.htm">Previous</A>&nbsp;
<A HREF="co1011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 10</H3><P><a name="001">1</A>&nbsp;Nolo enim vos ignorare fratres, quoniam patres nostri omnes sub nube fuerunt, et omnes mare transierunt,</P>
<P><a name="002">2</A>&nbsp;et omnes in Moyse baptizati sunt in nube, et in mari:</P>
<P><a name="003">3</A>&nbsp;et omnes eamdem escam spiritalem manducaverunt,</P>
<P><a name="004">4</A>&nbsp;et omnes eumdem potum spiritalem biberunt (bibebant autem de spiritali, consequente eos, petra: petra autem erat Christus):</P>
<P><a name="005">5</A>&nbsp;sed non in pluribus eorum beneplacitum est Deo: nam prostrati sunt in deserto.</P>
<P><a name="006">6</A>&nbsp;H&#230;c autem in figura facta sunt nostri, ut non simus concupiscentes malorum, sicut et illi concupierunt.</P>
<P><a name="007">7</A>&nbsp;Neque idololatr&#230; efficiamini, sicut quidam ex ipsis: quemadmodum scriptum est: Sedit populus manducare, et bibere, et surrexerunt ludere.</P>
<P><a name="008">8</A>&nbsp;Neque fornicemur, sicut quidam ex ipsis fornicati sunt, et ceciderunt una die viginti tria millia.</P>
<P><a name="009">9</A>&nbsp;Neque tentemus Christum, sicut quidam eorum tentaverunt, et a serpentibus perierunt.</P>
<P><a name="010">10</A>&nbsp;Neque murmuraveritis, sicut quidam eorum murmuraverunt, et perierunt ab exterminatore.</P>
<P><a name="011">11</A>&nbsp;H&#230;c autem omnia in figura contingebant illis: scripta sunt autem ad correptionem nostram, in quos fines s&#230;culorum devenerunt.</P>
<P><a name="012">12</A>&nbsp;Itaque qui se existimat stare, videat ne cadat.</P>
<P><a name="013">13</A>&nbsp;Tentatio vos non apprehendat nisi humana: fidelis autem Deus est, qui non patietur vos tentari supra id quod potestis, sed faciet etiam cum tentatione proventum ut possitis sustinere.<BR>
</P>
<P><a name="014">14</A>&nbsp;Propter quod, carissimi mihi, fugite ab idolorum cultura:</P>
<P><a name="015">15</A>&nbsp;ut prudentibus loquor, vos ipsi judicate quod dico.</P>
<P><a name="016">16</A>&nbsp;Calix benedictionis, cui benedicimus, nonne communicatio sanguinis Christi est? et panis quem frangimus, nonne participatio corporis Domini est?</P>
<P><a name="017">17</A>&nbsp;Quoniam unus panis, unum corpus multi sumus, omnes qui de uno pane participamus.</P>
<P><a name="018">18</A>&nbsp;Videte Isra&#235;l secundum carnem: nonne qui edunt hostias, participes sunt altaris?</P>
<P><a name="019">19</A>&nbsp;Quid ergo? dico quod idolis immolatum sit aliquid? aut quod idolum, sit aliquid?</P>
<P><a name="020">20</A>&nbsp;Sed qu&#230; immolant gentes, d&#230;moniis immolant, et non Deo. Nolo autem vos socios fieri d&#230;moniorum:</P>
<P><a name="021">21</A>&nbsp;non potestis calicem Domini bibere, et calicem d&#230;moniorum; non potestis mens&#230; Domini participes esse, et mens&#230; d&#230;moniorum.</P>
<P><a name="022">22</A>&nbsp;An &#230;mulamur Dominum? numquid fortiores illo sumus? Omnia mihi licent, sed non omnia expediunt.</P>
<P><a name="023">23</A>&nbsp;Omnia mihi licent, sed non omnia &#230;dificat.<BR>
</P>
<P><a name="024">24</A>&nbsp;Nemo quod suum est qu&#230;rat, sed quod alterius.</P>
<P><a name="025">25</A>&nbsp;Omne quod in macello venit, manducate, nihil interrogantes propter conscientiam.</P>
<P><a name="026">26</A>&nbsp;Domini est terra, et plenitudo ejus.</P>
<P><a name="027">27</A>&nbsp;Si quis vocat vos infidelium, et vultis ire: omne quod vobis apponitur, manducate, nihil interrogantes propter conscientiam.</P>
<P><a name="028">28</A>&nbsp;Si quis autem dixerit: Hoc immolatum est idolis: nolite manducare propter illum qui indicavit, et propter conscientiam:</P>
<P><a name="029">29</A>&nbsp;conscientiam autem dico non tuam, sed alterius. Ut quid enim libertas mea judicatur ab aliena conscientia?</P>
<P><a name="030">30</A>&nbsp;Si ego cum gratia participo, quid blasphemor pro eo quod gratias ago?</P>
<P><a name="031">31</A>&nbsp;Sive ergo manducatis, sive bibitis, sive aliud quid facitis: omnia in gloriam Dei facite.</P>
<P><a name="032">32</A>&nbsp;Sine offensione estote Jud&#230;is, et gentibus, et ecclesi&#230; Dei:</P>
<P><a name="033">33</A>&nbsp;sicut et ego per omnia omnibus placeo, non qu&#230;rens quod mihi utile est, sed quod multis: ut salvi fiant.</P>
<P><HR>
<CENTER>
<A HREF="co1011.htm">Next: 1 Corinthians Chapter 11</A></CENTER>
</BODY>
</HTML>
