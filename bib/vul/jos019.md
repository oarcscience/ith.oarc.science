[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jos019)  [KJV](../kjv/jos019.md) 
[Sep:JsB](../sep/jsb019)  [Sep:JsA](../sep/jsa019.md) 
[Tan](../tan/jos019.md)   
  
[Joshua Index](jos.md)  
  [Previous](jos018)  [Next](jos020.md) 

------------------------------------------------------------------------

### Vulgate (Latin): Joshua Chapter 19

<span id="001">1</span> Et egressa est sors secunda filiorum Simeon per
cognationes suas: fuitque hæreditas

<span id="002">2</span> eorum in medio possessionis filiorum Juda:
Bersabee et Sabee et Molada

<span id="003">3</span> et Hasersual, Bala et Asem

<span id="004">4</span> et Eltholad, Bethul et Harma

<span id="005">5</span> et Siceleg et Bethmarchaboth et Hasersusa

<span id="006">6</span> et Bethlebaoth et Sarohen: civitates tredecim,
et villæ earum.

<span id="007">7</span> Ain et Remmon et Athar et Asan: civitates
quatuor, et villæ earum:

<span id="008">8</span> omnes viculi per circuitum urbium istarum usque
ad Baalath Beer Ramath contra australem plagam. Hæc est hæreditas
filiorum Simeon juxta cognationes suas,

<span id="009">9</span> in possessione et funiculo filiorum Juda: quia
major erat, et idcirco filii Simeon possederunt in medio hæreditatis
eorum.  

<span id="010">10</span> Ceciditque sors tertia filiorum Zabulon per
cognationes suas: factus est terminus possessionis eorum usque Sarid.

<span id="011">11</span> Ascenditque de mari et Merala, et pervenit in
Debbaseth, usque ad torrentem qui est contra Jeconam.

<span id="012">12</span> Et revertitur de Sared contra orientem in fines
Ceseleththabor: et egreditur ad Dabereth, ascenditque contra Japhie.

<span id="013">13</span> Et inde pertransit usque ad orientalem plagam
Gethepher et Thacasin: et egreditur in Remmon, Amthar et Noa.

<span id="014">14</span> Et circuit ad aquilonem Hanathon: suntque
egressus ejus vallis Jephthaël,

<span id="015">15</span> et Cateth et Naalol et Semeron et Jerala et
Bethlehem: civitates duodecim, et villæ earum.

<span id="016">16</span> Hæc est hæreditas tribus filiorum Zabulon per
cognationes suas, urbes et viculi earum.  

<span id="017">17</span> Issachar egressa est sors quarta per
cognationes suas:

<span id="018">18</span> fuitque ejus hæreditas Jezraël et Casaloth et
Sunem

<span id="019">19</span> et Hapharaim et Seon, et Anaharath

<span id="020">20</span> et Rabboth et Cesion, Abes,

<span id="021">21</span> et Rameth, et Engannim, et Enhadda et
Bethpheses.

<span id="022">22</span> Et pervenit terminus ejus usque Thabor et
Sehesima et Bethsames, eruntque exitus ejus Jordanis: civitates sedecim,
et villæ earum.

<span id="023">23</span> Hæc est possessio filiorum Issachar per
cognationes suas, urbes et viculi earum.  

<span id="024">24</span> Ceciditque sors quinta tribui filiorum Aser per
cognationes suas:

<span id="025">25</span> fuitque terminus eorum Halcath et Chali et
Beten et Axaph

<span id="026">26</span> et Elmelech et Amaad et Messal: et pervenit
usque ad Carmelum maris et Sihor et Labanath,

<span id="027">27</span> ac revertitur contra orientem Bethdagon: et
pertransit usque Zabulon et vallem Jephthaël contra aquilonem in
Bethemec et Nehiel. Egrediturque ad lævam Cabul,

<span id="028">28</span> et Abran et Rohob et Hamon et Cana, usque ad
Sidonem magnam.

<span id="029">29</span> Revertiturque in Horma usque ad civitatem
munitissimam Tyrum, et usque Hosa: eruntque exitus ejus in mare de
funiculo Achziba:

<span id="030">30</span> et Amma et Aphec et Rohob: civitates viginti
duæ, et villæ earum.

<span id="031">31</span> Hæc est possessio filiorum Aser per cognationes
suas, urbesque et viculi earum.  

<span id="032">32</span> Filiorum Nephthali sexta sors cecidit per
familias suas:

<span id="033">33</span> et cœpit terminus de Heleph et Elon in
Saananim, et Adami, quæ est Neceb, et Jebnaël usque Lecum: et egressus
eorum usque ad Jordanem:

<span id="034">34</span> revertiturque terminus contra occidentem in
Azanotthabor, atque inde egreditur in Hucuca, et pertransit in Zabulon
contra meridiem, et in Aser contra occidentem, et in Juda ad Jordanem
contra ortum solis:

<span id="035">35</span> civitates munitissimæ, Assedim, Ser, et Emath,
et Reccath et Cenereth,

<span id="036">36</span> et Edema et Arama, Asor

<span id="037">37</span> et Cedes et Edrai, Enhasor,

<span id="038">38</span> et Jeron et Magdalel, Horem et Bethanath et
Bethsames: civitates decem et novem, et villæ earum.

<span id="039">39</span> Hæc est possessio tribus filiorum Nephthali per
cognationes suas, urbes et viculi earum.  

<span id="040">40</span> Tribui filiorum Dan per familias suas egressa
est sors septima:

<span id="041">41</span> et fuit terminus possessionis ejus Sara et
Esthaol, et Hirsemes, id est, civitas solis.

<span id="042">42</span> Selebin et Ajalon et Jethela,

<span id="043">43</span> Elon et Themna et Acron,

<span id="044">44</span> Elthece, Gebbethon et Balaath,

<span id="045">45</span> et Jud et Bane et Barach et Gethremmon:

<span id="046">46</span> et Mejarcon et Arecon, cum termino qui respicit
Joppen,

<span id="047">47</span> et ipso fine concluditur. Ascenderuntque filii
Dan, et pugnaverunt contra Lesem, ceperuntque eam: et percusserunt eam
in ore gladii, et possederunt, et habitaverunt in ea, vocantes nomen
ejus Lesem Dan, ex nomine Dan patris sui.

<span id="048">48</span> Hæc est possessio tribus filiorum Dan, per
cognationes suas, urbes et viculi earum.  

<span id="049">49</span> Cumque complesset sorte dividere terram
singulis per tribus suas, dederunt filii Israël possessionem Josue filio
Nun in medio sui,

<span id="050">50</span> juxta præceptum Domini, urbem quam postulavit
Thamnath Saraa in monte Ephraim: et ædificavit civitatem, habitavitque
in ea.

<span id="051">51</span> Hæ sunt possessiones, quas sorte diviserunt
Eleazar sacerdos, et Josue filius Nun, et principes familiarum ac
tribuum filiorum Israël in Silo, coram Domino ad ostium tabernaculi
testimonii: partitique sunt terram.

------------------------------------------------------------------------

[Next: Joshua Chapter 20](jos020.md)
