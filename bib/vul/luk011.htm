<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk011.htm">Polyglot</A>&nbsp;
<A HREF="../gnt/luk011.htm">GNT</A>&nbsp;
<A HREF="../kjv/luk011.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk010.htm">Previous</A>&nbsp;
<A HREF="luk012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 11</H3><P><a name="001">1</A>&nbsp;Et factum est: cum esset in quodam loco orans, ut cessavit, dixit unus ex discipulis ejus ad eum: Domine, doce nos orare, sicut docuit et Joannes discipulos suos.</P>
<P><a name="002">2</A>&nbsp;Et ait illis: Cum oratis, dicite: Pater, sanctificetur nomen tuum. Adveniat regnum tuum.</P>
<P><a name="003">3</A>&nbsp;Panem nostrum quotidianum da nobis hodie.</P>
<P><a name="004">4</A>&nbsp;Et dimitte nobis peccata nostra, siquidem et ipsi dimittimus omni debenti nobis. Et ne nos inducas in tentationem.<BR>
</P>
<P><a name="005">5</A>&nbsp;Et ait ad illos: Quis vestrum habebit amicum, et ibit ad illum media nocte, et dicet illi: Amice, commoda mihi tres panes,</P>
<P><a name="006">6</A>&nbsp;quoniam amicus meus venit de via ad me, et non habeo quod ponam ante illum,</P>
<P><a name="007">7</A>&nbsp;et ille de intus respondens dicat: Noli mihi molestus esse, jam ostium clausum est, et pueri mei mecum sunt in cubili: non possum surgere, et dare tibi.</P>
<P><a name="008">8</A>&nbsp;Et si ille perseveraverit pulsans: dico vobis, etsi non dabit illi surgens eo quod amicus ejus sit, propter improbitatem tamen ejus surget, et dabit illi quotquot habet necessarios.</P>
<P><a name="009">9</A>&nbsp;Et ego dico vobis: Petite, et dabitur vobis; qu&#230;rite, et invenietis; pulsate, et aperietur vobis.</P>
<P><a name="010">10</A>&nbsp;Omnis enim qui petit, accipit: et qui qu&#230;rit, invenit: et pulsanti aperietur.</P>
<P><a name="011">11</A>&nbsp;Quis autem ex vobis patrem petit panem, numquid lapidem dabit illi? aut piscem, numquid pro pisce serpentem dabit illi?</P>
<P><a name="012">12</A>&nbsp;aut si petierit ovum, numquid porriget illi scorpionem?</P>
<P><a name="013">13</A>&nbsp;Si ergo vos, cum sitis mali, nostis bona data dare filiis vestris: quanto magis Pater vester de c&#230;lo dabit spiritum bonum petentibus se?<BR>
</P>
<P><a name="014">14</A>&nbsp;Et erat ejiciens d&#230;monium, et illud erat mutum. Et cum ejecisset d&#230;monium, locutus est mutus, et admirat&#230; sunt turb&#230;.</P>
<P><a name="015">15</A>&nbsp;Quidam autem ex eis dixerunt: In Beelzebub principe d&#230;moniorum ejicit d&#230;monia.</P>
<P><a name="016">16</A>&nbsp;Et alii tentantes, signum de c&#230;lo qu&#230;rebant ab eo.</P>
<P><a name="017">17</A>&nbsp;Ipse autem ut vidit cogitationes eorum, dixit eis: Omne regnum in seipsum divisum desolabitur, et domus supra domum cadet.</P>
<P><a name="018">18</A>&nbsp;Si autem et Satanas in seipsum divisus est, quomodo stabit regnum ejus? quia dicitis in Beelzebub me ejicere d&#230;monia.</P>
<P><a name="019">19</A>&nbsp;Si autem ego in Beelzebub ejicio d&#230;monia: filii vestri in quo ejiciunt? ideo ipsi judices vestri erunt.</P>
<P><a name="020">20</A>&nbsp;Porro si in digito Dei ejicio d&#230;monia: profecto pervenit in vos regnum Dei.</P>
<P><a name="021">21</A>&nbsp;Cum fortis armatus custodit atrium suum, in pace sunt ea qu&#230; possidet.</P>
<P><a name="022">22</A>&nbsp;Si autem fortior eo superveniens vicerit eum, universa arma ejus auferet, in quibus confidebat, et spolia ejus distribuet.</P>
<P><a name="023">23</A>&nbsp;Qui non est mecum, contra me est: et qui non colligit mecum, dispergit.</P>
<P><a name="024">24</A>&nbsp;Cum immundus spiritus exierit de homine, ambulat per loca inaquosa, qu&#230;rens requiem: et non inveniens dicit: Revertar in domum meam unde exivi.</P>
<P><a name="025">25</A>&nbsp;Et cum venerit, invenit eam scopis mundatam, et ornatam.</P>
<P><a name="026">26</A>&nbsp;Tunc vadit, et assumit septem alios spiritus secum, nequiores se, et ingressi habitant ibi. Et fiunt novissima hominis illius pejora prioribus.<BR>
</P>
<P><a name="027">27</A>&nbsp;Factum est autem, cum h&#230;c diceret: extollens vocem qu&#230;dam mulier de turba dixit illi: Beatus venter qui te portavit, et ubera qu&#230; suxisti.</P>
<P><a name="028">28</A>&nbsp;At ille dixit: Quinimmo beati, qui audiunt verbum Dei et custodiunt illud.<BR>
</P>
<P><a name="029">29</A>&nbsp;Turbis autem concurrentibus c&#156;pit dicere: Generatio h&#230;c, generatio nequam est: signum qu&#230;rit, et signum non dabitur ei, nisi signum Jon&#230; prophet&#230;.</P>
<P><a name="030">30</A>&nbsp;Nam sicut fuit Jonas signum Ninivitis, ita erit et Filius hominis generationi isti.</P>
<P><a name="031">31</A>&nbsp;Regina austri surget in judicio cum viris generationis hujus, et condemnabit illos: quia venit a finibus terr&#230; audire sapientiam Salomonis: et ecce plus quam Salomon hic.</P>
<P><a name="032">32</A>&nbsp;Viri Ninivit&#230; surgent in judicio cum generatione hac, et condemnabunt illam: quia p&#156;nitentiam egerunt ad pr&#230;dicationem Jon&#230;, et ecce plus quam Jonas hic.<BR>
</P>
<P><a name="033">33</A>&nbsp;Nemo lucernam accendit, et in abscondito ponit, neque sub modio: sed supra candelabrum, ut qui ingrediuntur, lumen videant.</P>
<P><a name="034">34</A>&nbsp;Lucerna corporis tui est oculus tuus. Si oculus tuus fuerit simplex, totum corpus tuum lucidum erit: si autem nequam fuerit, etiam corpus tuum tenebrosum erit.</P>
<P><a name="035">35</A>&nbsp;Vide ergo ne lumen quod in te est, tenebr&#230; sint.</P>
<P><a name="036">36</A>&nbsp;Si ergo corpus tuum totum lucidum fuerit, non habens aliquam partem tenebrarum, erit lucidum totum, et sicut lucerna fulgoris illuminabit te.</P>
<P><a name="037">37</A>&nbsp;Et cum loqueretur, rogavit illum quidam pharis&#230;us ut pranderet apud se. Et ingressus recubuit.<BR>
</P>
<P><a name="038">38</A>&nbsp;Pharis&#230;us autem c&#156;pit intra se reputans dicere, quare non baptizatus esset ante prandium.</P>
<P><a name="039">39</A>&nbsp;Et ait Dominus ad illum: Nunc vos pharis&#230;i, quod deforis est calicis et catini, mundatis: quod autem intus est vestrum, plenum est rapina et iniquitate.</P>
<P><a name="040">40</A>&nbsp;Stulti! nonne qui fecit quod deforis est, etiam id quod deintus est fecit?</P>
<P><a name="041">41</A>&nbsp;Verumtamen quod superest, date eleemosynam: et ecce omnia munda sunt vobis.</P>
<P><a name="042">42</A>&nbsp;Sed v&#230; vobis, pharis&#230;is, quia decimatis mentham, et rutam, et omne olus, et pr&#230;teritis judicium et caritatem Dei: h&#230;c autem oportuit facere, et illa non omittere.</P>
<P><a name="043">43</A>&nbsp;V&#230; vobis, pharis&#230;is, quia diligitis primas cathedras in synagogis, et salutationes in foro.</P>
<P><a name="044">44</A>&nbsp;V&#230; vobis, quia estis ut monumenta, qu&#230; non apparent, et homines ambulantes supra, nesciunt.</P>
<P><a name="045">45</A>&nbsp;Respondens autem quidam ex legisperitis, ait illi: Magister, h&#230;c dicens etiam contumeliam nobis facis.</P>
<P><a name="046">46</A>&nbsp;At ille ait: Et vobis legisperitis v&#230;: quia oneratis homines oneribus, qu&#230; portare non possunt, et ipsi uno digito vestro non tangitis sarcinas.</P>
<P><a name="047">47</A>&nbsp;V&#230; vobis, qui &#230;dificatis monumenta prophetarum: patres autem vestri occiderunt illos.</P>
<P><a name="048">48</A>&nbsp;Profecto testificamini quod consentitis operibus patrum vestrorum: quoniam ipsi quidem eos occiderunt, vos autem &#230;dificatis eorum sepulchra.</P>
<P><a name="049">49</A>&nbsp;Propterea et sapientia Dei dixit: Mittam ad illos prophetas, et apostolos, et ex illis occident, et persequentur:</P>
<P><a name="050">50</A>&nbsp;ut inquiratur sanguis omnium prophetarum, qui effusus est a constitutione mundi a generatione ista,</P>
<P><a name="051">51</A>&nbsp;a sanguine Abel, usque ad sanguinem Zachari&#230;, qui periit inter altare et &#230;dem. Ita dico vobis, requiretur ab hac generatione.</P>
<P><a name="052">52</A>&nbsp;V&#230; vobis, legisperitis, quia tulistis clavem scienti&#230;: ipsi non introistis, et eos qui introibant, prohibuistis.</P>
<P><a name="053">53</A>&nbsp;Cum autem h&#230;c ad illos diceret, c&#156;perunt pharis&#230;i et legisperiti graviter insistere, et os ejus opprimere de multis,</P>
<P><a name="054">54</A>&nbsp;insidiantes ei, et qu&#230;rentes aliquid capere de ore ejus, ut accusarent eum.</P>
<P><HR>
<CENTER>
<A HREF="luk012.htm">Next: Luke Chapter 12</A></CENTER>
</BODY>
</HTML>
