<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa019.htm">Polyglot</A>&nbsp;
<A HREF="../kjv/isa019.htm">KJV</A>&nbsp;
<A HREF="../sep/isa019.htm">Sep</A>&nbsp;
<A HREF="../tan/isa019.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa018.htm">Previous</A>&nbsp;
<A HREF="isa020.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 19</H3><P><a name="001">1</A>&nbsp;Onus &#198;gypti. [Ecce Dominus ascendet super nubem levem,<BR> et ingredietur &#198;gyptum,<BR> et commovebuntur simulacra &#198;gypti a facie ejus,<BR> et cor &#198;gypti tabescet in medio ejus,<BR></P>
<P><a name="002">2</A>&nbsp;et concurrere faciam &#198;gyptios adversus &#198;gyptios;<BR> et pugnabit vir contra fratrem suum, et vir contra amicum suum,<BR> civitas adversus civitatem, regnum adversus regnum.<BR></P>
<P><a name="003">3</A>&nbsp;Et dirumpetur spiritus &#198;gypti in visceribus ejus,<BR> et consilium ejus pr&#230;cipitabo;<BR> et interrogabunt simulacra sua, et divinos suos,<BR> et pythones, et ariolos.<BR></P>
<P><a name="004">4</A>&nbsp;Et tradam &#198;gyptum in manu dominorum crudelium,<BR> et rex fortis dominabitur eorum,<BR> ait Dominus Deus exercituum.<BR></P>
<P><a name="005">5</A>&nbsp;Et arescet aqua de mari,<BR> et fluvius desolabitur atque siccabitur.<BR></P>
<P><a name="006">6</A>&nbsp;Et deficient flumina,<BR> attenuabuntur et siccabuntur rivi aggerum,<BR> calamus et juncus marcescet.<BR></P>
<P><a name="007">7</A>&nbsp;Nudabitur alveus rivi a fonte suo,<BR> et omnis sementis irrigua<BR> siccabitur, arescet, et non erit.<BR></P>
<P><a name="008">8</A>&nbsp;Et m&#156;rebunt piscatores,<BR> et lugebunt omnes mittentes in flumen hamum;<BR> et expandentes rete super faciem aquarum emarcescent.<BR></P>
<P><a name="009">9</A>&nbsp;Confundentur qui operabantur linum,<BR> pectentes et texentes subtilia.<BR></P>
<P><a name="010">10</A>&nbsp;Et erunt irrigua ejus flaccentia:<BR> omnes qui faciebant lacunas ad capiendos pisces.<BR></P>
<P><a name="011">11</A>&nbsp;Stulti principes Taneos,<BR> sapientes consiliarii Pharaonis<BR> dederunt consilium insipiens.<BR> Quomodo dicetis Pharaoni:<BR> Filius sapientium ego,<BR> filius regum antiquorum?<BR></P>
<P><a name="012">12</A>&nbsp;Ubi nunc sunt sapientes tui?<BR> annuntient tibi, et indicent<BR> quid cogitaverit Dominus exercituum super &#198;gyptum.<BR></P>
<P><a name="013">13</A>&nbsp;Stulti facti sunt principes Taneos,<BR> emarcuerunt principes Mempheos;<BR> deceperunt &#198;gyptum, angulum populorum ejus.<BR></P>
<P><a name="014">14</A>&nbsp;Dominus miscuit in medio ejus spiritum vertiginis;<BR> et errare fecerunt &#198;gyptum in omni opere suo,<BR> sicut errat ebrius et vomens.<BR></P>
<P><a name="015">15</A>&nbsp;Et non erit &#198;gypto opus<BR> quod faciat caput et caudam,<BR> incurvantem et refrenantem.<BR></P>
<P><a name="016">16</A>&nbsp;In die illa erit &#198;gyptus quasi mulieres;<BR> et stupebunt, et timebunt<BR> a facie commotionis manus Domini exercituum,<BR> quam ipse movebit super eam.<BR></P>
<P><a name="017">17</A>&nbsp;Et erit terra Juda<BR> &#198;gypto in pavorem;<BR> omnis qui illius fuerit recordatus pavebit<BR> a facie consilii Domini exercituum,<BR> quod ipse cogitavit super eam.<BR></P>
<P><a name="018">18</A>&nbsp;In die illa erunt quinque civitates<BR> in terra &#198;gypti<BR> loquentes lingua Chanaan,<BR> et jurantes per Dominum exercituum:<BR> Civitas solis vocabitur una.<BR></P>
<P><a name="019">19</A>&nbsp;In die illa erit altare Domini<BR> in medio terr&#230; &#198;gypti,<BR> et titulus Domini juxta terminum ejus.<BR></P>
<P><a name="020">20</A>&nbsp;Erit in signum et in testimonium Domino exercituum<BR> in terra &#198;gypti;<BR> clamabunt enim ad Dominum a facie tribulationis,<BR> et mittet eis salvatorem<BR> et propugnatorem qui liberet eos.<BR></P>
<P><a name="021">21</A>&nbsp;Et cognoscetur Dominus ab &#198;gypto,<BR> et cognoscent &#198;gyptii Dominum<BR> in die illa;<BR> et colent eum in hostiis et in muneribus;<BR> et vota vovebunt Domino, et solvent.<BR></P>
<P><a name="022">22</A>&nbsp;Et percutiet Dominus &#198;gyptum plaga,<BR> et sanabit eam;<BR> et revertentur ad Dominum,<BR> et placabitur eis, et sanabit eos.<BR></P>
<P><a name="023">23</A>&nbsp;In die illa erit via<BR> de &#198;gypto in Assyrios;<BR> et intrabit Assyrius &#198;gyptum,<BR> et &#198;gyptius in Assyrios,<BR> et servient &#198;gyptii Assur.<BR></P>
<P><a name="024">24</A>&nbsp;In die illa erit Isra&#235;l tertius<BR> &#198;gyptio et Assyrio;<BR> benedictio in medio terr&#230;<BR></P>
<P><a name="025">25</A>&nbsp;cui benedixit Dominus exercituum, dicens:<BR> Benedictus populus meus &#198;gypti,<BR> et opus manuum mearum Assyrio;<BR> h&#230;reditas autem mea Isra&#235;l.]</P>
<P><HR>
<CENTER>
<A HREF="isa020.htm">Next: Isaiah Chapter 20</A></CENTER>
</BODY>
</HTML>
