<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 John: 2 John Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jo2001.htm">Polyglot</A>&nbsp;
<A HREF="../gnt/jo2001.htm">GNT</A>&nbsp;
<A HREF="../kjv/jo2001.htm">KJV</A>&nbsp;

<BR>
<BR><A HREF="jo2.htm">2 John Index</A><BR>
&nbsp;
<A HREF="jo1005.htm">Previous</A>&nbsp;
<A HREF="jo3001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 John Chapter 1</H3><P><a name="001">1</A>&nbsp;Senior Elect&#230; domin&#230;, et natis ejus, quos ego diligo in veritate, et non ego solus, sed et omnes qui cognoverunt veritatem,</P>
<P><a name="002">2</A>&nbsp;propter veritatem, qu&#230; permanet in nobis, et nobiscum erit in &#230;ternum.</P>
<P><a name="003">3</A>&nbsp;Sit vobiscum gratia, misericordia, pax a Deo Patre, et a Christo Jesu Filio Patris in veritate, et caritate.<BR>
</P>
<P><a name="004">4</A>&nbsp;Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.</P>
<P><a name="005">5</A>&nbsp;Et nunc rogo te domina, non tamquam mandatum novum scribens tibi, sed quod habuimus ab initio, ut diligamus alterutrum.</P>
<P><a name="006">6</A>&nbsp;Et h&#230;c est caritas, ut ambulemus secundum mandata ejus. Hoc est enim mandatum, ut quemadmodum audistis ab initio, in eo ambuletis.<BR>
</P>
<P><a name="007">7</A>&nbsp;Quoniam multi seductores exierunt in mundum, qui non confitentur Jesum Christum venisse in carnem: hic est seductor, et antichristus.</P>
<P><a name="008">8</A>&nbsp;Videte vosmetipsos, ne perdatis qu&#230; operati estis: sed ut mercedem plenam accipiatis.</P>
<P><a name="009">9</A>&nbsp;Omnis qui recedit, et non permanet in doctrina Christi, Deum non habet: qui permanet in doctrina, hic et Patrem et Filium habet.</P>
<P><a name="010">10</A>&nbsp;Si quis venit ad vos, et hanc doctrinam non affert, nolite recipere eum in domum, nec Ave ei dixeritis.</P>
<P><a name="011">11</A>&nbsp;Qui enim dicit illi Ave, communicat operibus ejus malignis.<BR>
</P>
<P><a name="012">12</A>&nbsp;Plura habens vobis scribere, nolui per cartam et atramentum: spero enim me futurum apud vos, et os ad os loqui: ut gaudium vestrum plenum sit.</P>
<P><a name="013">13</A>&nbsp;Salutant te filii sororis tu&#230; Elect&#230;.</P>
<P></P>
<P><HR>
<CENTER>
<A HREF="jo3001.htm">Next: 3 John Chapter 1</A></CENTER>
</BODY>
</HTML>
