<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Macabees: 2 Macabees Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma2005.htm">Polyglot</A>&nbsp;
<A HREF="../apo/ma2005.htm">Apo</A>&nbsp;
<A HREF="../sep/ma2005.htm">Sep</A>&nbsp;

<BR>
<BR><A HREF="ma2.htm">2 Macabees Index</A><BR>
&nbsp;
<A HREF="ma2004.htm">Previous</A>&nbsp;
<A HREF="ma2006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Macabees Chapter 5</H3><P><a name="001">1</A>&nbsp;Eodem tempore, Antiochus secundam profectionem paravit in &#198;gyptum.</P>
<P><a name="002">2</A>&nbsp;Contigit autem per universam Jerosolymorum civitatem videri diebus quadraginta per a&#235;ra equites discurrentes, auratas stolas habentes et hastis, quasi cohortes armatos:</P>
<P><a name="003">3</A>&nbsp;et cursus equorum per ordines digestos, et congressiones fieri cominus, et scutorum motus, et galeatorum multitudinem gladiis districtis, et telorum jactus, et aureorum armorum splendorem, omnisque generis loricarum.</P>
<P><a name="004">4</A>&nbsp;Quapropter omnes rogabant in bonum monstra converti.</P>
<P><a name="005">5</A>&nbsp;Sed cum falsus rumor exisset, tamquam vita excessisset Antiochus, assumptis Jason non minus mille viris, repente agressus est civitatem: et civibus ad murum convolantibus ad ultimum apprehensa civitate, Menelaus fugit in arcem:</P>
<P><a name="006">6</A>&nbsp;Jason vero non parcebat in c&#230;de civibus suis, nec cogitabat prosperitatem adversum cognatos malum esse maximum, arbitrans hostium et non civium se troph&#230;a capturum.</P>
<P><a name="007">7</A>&nbsp;Et principatum quidem non obtinuit, finem vero insidiarum suarum confusionem accepit, et profugus iterum abiit in Ammanitem.</P>
<P><a name="008">8</A>&nbsp;Ad ultimum, in exitium sui conclusus ab Areta Arabum tyranno fugiens de civitate in civitatem, omnibus odiosus, ut refuga legum et execrabilis, ut patri&#230; et civium hostis, in &#198;gyptum extrusus est:</P>
<P><a name="009">9</A>&nbsp;et qui multos de patria sua expulerat, peregre periit, Laced&#230;monas profectus, quasi pro cognatione ibi refugium habiturus:</P>
<P><a name="010">10</A>&nbsp;et qui insepultos multos abjecerat, ipse et illamentatus et insepultus abjicitur, sepultura neque peregrina usus, neque patrio sepulchro participans.<BR>
</P>
<P><a name="011">11</A>&nbsp;His itaque gestis, suspicatus est rex societatem deserturos Jud&#230;os: et ob hoc profectus ex &#198;gypto efferatis animis, civitatem quidem armis cepit.</P>
<P><a name="012">12</A>&nbsp;Jussit autem militibus interficere, nec parcere occursantibus, et per domos ascendentes trucidare.</P>
<P><a name="013">13</A>&nbsp;Fiebant ergo c&#230;des juvenum ac seniorum, et mulierum et natorum exterminia, virginumque et parvulorum neces.</P>
<P><a name="014">14</A>&nbsp;Erant autem toto triduo octoginta millia interfecti, quadraginta millia vincti, non minus autem venundati.</P>
<P><a name="015">15</A>&nbsp;Sed nec ista sufficiunt: ausus est etiam intrare templum universa terra sanctius, Menelao ductore, qui legum et patri&#230; fuit proditor:</P>
<P><a name="016">16</A>&nbsp;et scelestis manibus sumens sancta vasa, qu&#230; ab aliis regibus et civitatibus erant posita ad ornatum loci, et gloriam, contrectabat indigne, et contaminabat.</P>
<P><a name="017">17</A>&nbsp;Ita alienatus mente Antiochus, non considerabat quod propter peccata habitantium civitatem, modicum Deus fuerat iratus: propter quod et accidit circa locum despectio:</P>
<P><a name="018">18</A>&nbsp;alioquin nisi contigisset eos multis peccatis esse involutos, sicut Heliodorus, qui missus est a Seleuco rege ad expoliandum &#230;rarium, etiam hic statim adveniens flagellatus, et repulsus utique fuisset ab audacia.</P>
<P><a name="019">19</A>&nbsp;Verum non propter locum, gentem: sed propter gentem, locum Deus elegit.</P>
<P><a name="020">20</A>&nbsp;Ideoque et ipse locus particeps factus est populi malorum: postea autem fiet socius bonorum, et qui derelictus in ira Dei omnipotentis est, iterum in magni Domini reconciliatione cum summa gloria exaltabitur.</P>
<P><a name="021">21</A>&nbsp;Igitur Antiochus mille et octingentis ablatis de templo talentis, velociter Antiochiam regressus est, existimans se pr&#230; superbia terram ad navigandum, pelagus vero ad iter agendum deducturum propter mentis elationem.</P>
<P><a name="022">22</A>&nbsp;Reliquit autem et pr&#230;positos ad affligendam gentem: Jerosolymis quidem Philippum genere Phrygem, moribus crudeliorem eo ipso a quo constitutus est:</P>
<P><a name="023">23</A>&nbsp;in Garizim autem Andronicum et Menelaum, qui gravius quam ceteri imminebant civibus.</P>
<P><a name="024">24</A>&nbsp;Cumque appositus esset contra Jud&#230;os, misit odiosum principem Apollonium cum exercitu viginti et duobus millibus, pr&#230;cipiens ei omnes perfect&#230; &#230;tatis interficere, mulieres ac juvenes vendere.</P>
<P><a name="025">25</A>&nbsp;Qui cum venisset Jerosolymam, pacem simulans, quievit usque ad diem sanctum sabbati: et tunc feriatis Jud&#230;is arma capere suis pr&#230;cepit.</P>
<P><a name="026">26</A>&nbsp;Omnesque qui ad spectaculum processerant, trucidavit: et civitatem cum armatis discurrens, ingentem multitudinem peremit.</P>
<P><a name="027">27</A>&nbsp;Judas autem Machab&#230;us, qui decimus fuerat, secesserat in desertum locum, ibique inter feras vitam in montibus cum suis agebat: et f&#156;ni cibo vescentes, demorabantur, ne participes essent coinquinationis.</P>
<P><HR>
<CENTER>
<A HREF="ma2006.htm">Next: 2 Macabees Chapter 6</A></CENTER>
</BODY>
</HTML>
