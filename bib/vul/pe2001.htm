<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Peter: 2 Peter Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pe2001.htm">Polyglot</A>&nbsp;
<A HREF="../gnt/pe2001.htm">GNT</A>&nbsp;
<A HREF="../kjv/pe2001.htm">KJV</A>&nbsp;

<BR>
<BR><A HREF="pe2.htm">2 Peter Index</A><BR>
&nbsp;
<A HREF="pe1005.htm">Previous</A>&nbsp;
<A HREF="pe2002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Peter Chapter 1</H3><P><a name="001">1</A>&nbsp;Simon Petrus, servus et apostolus Jesu Christi, iis qui co&#230;qualem nobiscum sortiti sunt fidem in justitia Dei nostri, et Salvatoris Jesu Christi.</P>
<P><a name="002">2</A>&nbsp;Gratia vobis, et pax adimpleatur in cognitione Dei, et Christi Jesu Domini nostri:</P>
<P><a name="003">3</A>&nbsp;Quomodo omnia nobis divin&#230; virtutis su&#230;, qu&#230; ad vitam et pietatem donata sunt, per cognitionem ejus, qui vocavit nos propria gloria, et virtute,</P>
<P><a name="004">4</A>&nbsp;per quem maxima, et pretiosa nobis promissa donavit: ut per h&#230;c efficiamini divin&#230; consortes natur&#230;: fugientes ejus, qu&#230; in mundo est, concupiscenti&#230; corruptionem.<BR>
</P>
<P><a name="005">5</A>&nbsp;Vos autem curam omnem subinferentes, ministrate in fide vestra virtutem, in virtute autem scientiam,</P>
<P><a name="006">6</A>&nbsp;in scientia autem abstinentiam, in abstinentia autem patientiam, in patientia autem pietatem,</P>
<P><a name="007">7</A>&nbsp;in pietate autem amorem fraternitatis, in amore autem fraternitatis caritatem.</P>
<P><a name="008">8</A>&nbsp;H&#230;c enim si vobiscum adsint, et superent, non vacuos nec sine fructu vos constituent in Domini nostri Jesu Christi cognitione.</P>
<P><a name="009">9</A>&nbsp;Cui enim non pr&#230;sto sunt h&#230;c, c&#230;cus est, et manu tentans, oblivionem accipiens purgationis veterum suorum delictorum.</P>
<P><a name="010">10</A>&nbsp;Quapropter fratres, magis satagite ut per bona opera certam vestram vocationem, et electionem faciatis: h&#230;c enim facientes, non peccabitis aliquando.</P>
<P><a name="011">11</A>&nbsp;Sic enim abundanter ministrabitur vobis introitus in &#230;ternum regnum Domini nostri et Salvatoris Jesu Christi.<BR>
</P>
<P><a name="012">12</A>&nbsp;Propter quod incipiam vos semper commonere de his: et quidem scientes et confirmatos vos in pr&#230;senti veritate.</P>
<P><a name="013">13</A>&nbsp;Justum autem arbitror quamdiu sum in hoc tabernaculo, suscitare vos in commonitione:</P>
<P><a name="014">14</A>&nbsp;certus quod velox est depositio tabernaculi mei secundum quod et Dominus noster Jesus Christus significavit mihi.</P>
<P><a name="015">15</A>&nbsp;Dabo autem operam et frequenter habere vos post obitum meum, ut horum memoriam faciatis.<BR>
</P>
<P><a name="016">16</A>&nbsp;Non enim doctas fabulas secuto notam fecimus vobis Domini nostri Jesu Christi virtutem et pr&#230;sentiam: sed speculatores facti illius magnitudinis.</P>
<P><a name="017">17</A>&nbsp;Accipiens enim a Deo Patre honorem et gloriam, voce delapsa ad eum hujuscemodi a magnifica gloria: Hic est Filius meus dilectus, in quo mihi complacui, ipsum audite.</P>
<P><a name="018">18</A>&nbsp;Et hanc vocem nos audivimus de c&#230;lo allatam, cum essemus cum ipso in monte sancto.</P>
<P><a name="019">19</A>&nbsp;Et habemus firmiorem propheticum sermonem: cui benefacitis attendentes quasi lucern&#230; lucenti in caliginoso donec dies elucescat, et lucifer oriatur in cordibus vestris:</P>
<P><a name="020">20</A>&nbsp;hoc primum intelligentes quod omnis prophetia Scriptur&#230; propria interpretatione non fit.</P>
<P><a name="021">21</A>&nbsp;Non enim voluntate humana allata est aliquando prophetia: sed Spiritu Sancto inspirati, locuti sunt sancti Dei homines.</P>
<P><HR>
<CENTER>
<A HREF="pe2002.htm">Next: 2 Peter Chapter 2</A></CENTER>
</BODY>
</HTML>
