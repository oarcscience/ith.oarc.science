<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2013.htm">Polyglot</A>&nbsp;
<A HREF="../kjv/ch2013.htm">KJV</A>&nbsp;
<A HREF="../sep/ch2013.htm">Sep</A>&nbsp;
<A HREF="../tan/ch2013.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2012.htm">Previous</A>&nbsp;
<A HREF="ch2014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 13</H3><P><a name="001">1</A>&nbsp;Anno octavodecimo regis Jeroboam, regnavit Abia super Judam.</P>
<P><a name="002">2</A>&nbsp;Tribus annis regnavit in Jerusalem, nomenque matris ejus Michaia filia Uriel de Gabaa: et erat bellum inter Abiam et Jeroboam.</P>
<P><a name="003">3</A>&nbsp;Cumque iniisset Abia certamen, et haberet bellicosissimos viros, et electorum quadringenta millia: Jeroboam instruxit econtra aciem octingenta millia virorum, qui et ipsi electi erant, et ad bella fortissimi.<BR>
</P>
<P><a name="004">4</A>&nbsp;Stetit ergo Abia super montem Semeron, qui erat in Ephraim, et ait: Audi, Jeroboam, et omnis Isra&#235;l.</P>
<P><a name="005">5</A>&nbsp;Num ignoratis quod Dominus Deus Isra&#235;l dederit regnum David super Isra&#235;l in sempiternum, ipsi et filiis ejus in pactum salis?</P>
<P><a name="006">6</A>&nbsp;Et surrexit Jeroboam filius Nabat, servus Salomonis filii David, et rebellavit contra dominum suum.</P>
<P><a name="007">7</A>&nbsp;Congregatique sunt ad eum viri vanissimi, et filii Belial, et pr&#230;valuerunt contra Roboam filium Salomonis: porro Roboam erat rudis, et corde pavido, nec potuit resistere eis.</P>
<P><a name="008">8</A>&nbsp;Nunc ergo vos dicitis quod resistere possitis regno Domini, quod possidet per filios David, habetisque grandem populi multitudinem, atque vitulos aureos quos fecit vobis Jeroboam in deos.</P>
<P><a name="009">9</A>&nbsp;Et ejecistis sacerdotes Domini, filios Aaron, atque Levitas, et fecistis vobis sacerdotes sicut omnes populi terrarum: quicumque venerit, et initiaverit manum suam in tauro de bobus, et in arietibus septem, fit sacerdos eorum qui non sunt dii.</P>
<P><a name="010">10</A>&nbsp;Noster autem Dominus, Deus est, quem non relinquimus, sacerdotesque ministrant Domino, de filiis Aaron, et Levit&#230; sunt in ordine suo:</P>
<P><a name="011">11</A>&nbsp;holocausta quoque offerunt Domino per singulos dies mane et vespere, et thymiama juxta legis pr&#230;cepta confectum, et proponuntur panes in mensa mundissima, estque apud nos candelabrum aureum, et lucern&#230; ejus, ut accendantur semper ad vesperam: nos quippe custodimus pr&#230;cepta Domini Dei nostri, quem vos reliquistis.</P>
<P><a name="012">12</A>&nbsp;Ergo in exercitu nostro dux Deus est, et sacerdotes ejus, qui clangunt tubis, et resonant contra vos: filii Isra&#235;l, nolite pugnare contra Dominum Deum patrum vestrorum, quia non vobis expedit.<BR>
</P>
<P><a name="013">13</A>&nbsp;H&#230;c illo loquente, Jeroboam retro moliebatur insidias. Cumque ex adverso hostium staret, ignorantem Judam suo ambiebat exercitu.</P>
<P><a name="014">14</A>&nbsp;Respiciensque Judas, vidit instare bellum ex adverso et post tergum, et clamavit ad Dominum, ac sacerdotes tubis canere c&#156;perunt.</P>
<P><a name="015">15</A>&nbsp;Omnesque viri Juda vociferati sunt: et ecce illis clamantibus, perterruit Deus Jeroboam, et omnem Isra&#235;l qui stabat ex adverso Abia et Juda.</P>
<P><a name="016">16</A>&nbsp;Fugeruntque filii Isra&#235;l Judam, et tradidit eos Deus in manu eorum.</P>
<P><a name="017">17</A>&nbsp;Percussit ergo eos Abia et populus ejus plaga magna: et corruerunt vulnerati ex Isra&#235;l quingenta millia virorum fortium.</P>
<P><a name="018">18</A>&nbsp;Humiliatique sunt filii Isra&#235;l in tempore illo, et vehementissime confortati filii Juda, eo quod sperassent in Domino Deo patrum suorum.</P>
<P><a name="019">19</A>&nbsp;Persecutus est autem Abia fugientem Jeroboam, et cepit civitates ejus, Bethel et filias ejus, et Jesana cum filiabus suis, Ephron quoque et filias ejus:</P>
<P><a name="020">20</A>&nbsp;nec valuit ultra resistere Jeroboam in diebus Abia: quem percussit Dominus, et mortuus est.</P>
<P><a name="021">21</A>&nbsp;Igitur Abia, confortato imperio suo, accepit uxores quatuordecim: procreavitque viginti duos filios, et sedecim filias.</P>
<P><a name="022">22</A>&nbsp;Reliqua autem sermonum Abia, viarumque et operum ejus, scripta sunt diligentissime in libro Addo prophet&#230;.</P>
<P><HR>
<CENTER>
<A HREF="ch2014.htm">Next: 2 Chronicles Chapter 14</A></CENTER>
</BODY>
</HTML>
