[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa015)  [KJV](../kjv/psa015)  [Sep](../sep/psa015.md) 
[Tan](../tan/psa015.md)   
  
[Psalms Index](psa.md)  
  [Previous](psa014)  [Next](psa016.md) 

------------------------------------------------------------------------

### Vulgate (Latin): Psalms Chapter 15

<span id="001">1</span> Tituli inscriptio, ipsi David. \[Conserva me,
Domine, quoniam speravi in te.  

<span id="002">2</span> Dixi Domino: Deus meus es tu,  
quoniam bonorum meorum non eges.  

<span id="003">3</span> Sanctis qui sunt in terra ejus,  
mirificavit omnes voluntates meas in eis.  

<span id="004">4</span> Multiplicatæ sunt infirmitates eorum:  
postea acceleraverunt.  
Non congregabo conventicula eorum de sanguinibus,  
nec memor ero nominum eorum per labia mea.  

<span id="005">5</span> Dominus pars hæreditatis meæ, et calicis mei:  
tu es qui restitues hæreditatem meam mihi.  

<span id="006">6</span> Funes ceciderunt mihi in præclaris;  
etenim hæreditas mea præclara est mihi.  

<span id="007">7</span> Benedicam Dominum qui tribuit mihi
intellectum;  
insuper et usque ad noctem increpuerunt me renes mei.  

<span id="008">8</span> Providebam Dominum in conspectu meo semper:  
quoniam a dextris est mihi, ne commovear.  

<span id="009">9</span> Propter hoc lætatum est cor meum, et exsultavit
lingua mea;  
insuper et caro mea requiescet in spe.  

<span id="010">10</span> Quoniam non derelinques animam meam in
inferno,  
nec dabis sanctum tuum videre corruptionem.  
Notas mihi fecisti vias vitæ;  
adimplebis me lætitia cum vultu tuo:  
delectationes in dextera tua usque in finem.\]

------------------------------------------------------------------------

[Next: Psalms Chapter 16](psa016.md)
