[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa055)  [KJV](../kjv/psa055)  [Sep](../sep/psa055.md) 
[Tan](../tan/psa055.md)   
  
[Psalms Index](psa.md)  
  [Previous](psa054)  [Next](psa056.md) 

------------------------------------------------------------------------

### Vulgate (Latin): Psalms Chapter 55

<span id="001">1</span> In finem, pro populo qui a sanctis longe factus
est. David in tituli inscriptionem, cum tenuerunt eum Allophyli in Geth.

<span id="002">2</span> \[Miserere mei, Deus, quoniam conculcavit me
homo;  
tota die impugnans, tribulavit me.  

<span id="003">3</span> Conculcaverunt me inimici mei tota die,  
quoniam multi bellantes adversum me.  

<span id="004">4</span> Ab altitudine diei timebo:  
ego vero in te sperabo.  

<span id="005">5</span> In Deo laudabo sermones meos;  
in Deo speravi:  
non timebo quid faciat mihi caro.  

<span id="006">6</span> Tota die verba mea execrabantur;  
adversum me omnes cogitationes eorum in malum.  

<span id="007">7</span> Inhabitabunt, et abscondent;  
ipsi calcaneum meum observabunt.  
Sicut sustinuerunt animam meam,  

<span id="008">8</span> pro nihilo salvos facies illos;  
in ira populos confringes.  

<span id="009">9</span> Deus, vitam meam annuntiavi tibi;  
posuisti lacrimas meas in conspectu tuo,  
sicut et in promissione tua:  

<span id="010">10</span> tunc convertentur inimici mei retrorsum.  
In quacumque die invocavero te,  
ecce cognovi quoniam Deus meus es.  

<span id="011">11</span> In Deo laudabo verbum;  
in Domino laudabo sermonem.  
In Deo speravi:  
non timebo quid faciat mihi homo.  

<span id="012">12</span> In me sunt, Deus, vota tua,  
quæ reddam, laudationes tibi:  

<span id="013">13</span> quoniam eripuisti animam meam de morte,  
et pedes meos de lapsu,  
ut placeam coram Deo in lumine viventium.\]

------------------------------------------------------------------------

[Next: Psalms Chapter 56](psa056.md)
