[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa023)  [KJV](../kjv/psa023)  [Sep](../sep/psa023.md) 
[Tan](../tan/psa023.md)   
  
[Psalms Index](psa.md)  
  [Previous](psa022)  [Next](psa024.md) 

------------------------------------------------------------------------

### Vulgate (Latin): Psalms Chapter 23

<span id="001">1</span> Prima sabbati. Psalmus David. \[Domini est
terra, et plenitudo ejus;  
orbis terrarum, et universi qui habitant in eo.  

<span id="002">2</span> Quia ipse super maria fundavit eum,  
et super flumina præparavit eum.  

<span id="003">3</span> Quis ascendet in montem Domini?  
aut quis stabit in loco sancto ejus?  

<span id="004">4</span> Innocens manibus et mundo corde,  
qui non accepit in vano animam suam,  
nec juravit in dolo proximo suo:  

<span id="005">5</span> hic accipiet benedictionem a Domino,  
et misericordiam a Deo salutari suo.  

<span id="006">6</span> Hæc est generatio quærentium eum,  
quærentium faciem Dei Jacob.  

<span id="007">7</span> Attollite portas, principes, vestras,  
et elevamini, portæ æternales,  
et introibit rex gloriæ.  

<span id="008">8</span> Quis est iste rex gloriæ?  
Dominus fortis et potens,  
Dominus potens in prælio.  

<span id="009">9</span> Attollite portas, principes, vestras,  
et elevamini, portæ æternales,  
et introibit rex gloriæ.  

<span id="010">10</span> Quis est iste rex gloriæ?  
Dominus virtutum ipse est rex gloriæ.\]

------------------------------------------------------------------------

[Next: Psalms Chapter 24](psa024.md)
