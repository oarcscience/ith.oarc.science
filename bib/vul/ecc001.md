[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ecc001)  [KJV](../kjv/ecc001)  [Sep](../sep/ecc001) 
[Tan](../tan/ecc001)   
  
[Ecclesiastes Index](ecc)  
  [Previous](pro031)  [Next](ecc002) 

------------------------------------------------------------------------

### Vulgate (Latin): Ecclesiastes Chapter 1

<span id="001">1</span> Verba Ecclesiastæ, filii David, regis Jerusalem.

<span id="002">2</span> \[Vanitas vanitatum, dixit Ecclesiastes;  
vanitas vanitatum, et omnia vanitas.  

<span id="003">3</span> Quid habet amplius homo  
de universo labore suo quo laborat sub sole?\]  

<span id="004">4</span> \[Generatio præterit, et generatio advenit;  
terra autem in æternum stat.  

<span id="005">5</span> Oritur sol et occidit,  
et ad locum suum revertitur;  
ibique renascens,

<span id="006">6</span> gyrat per meridiem, et flectitur ad aquilonem.  
Lustrans universa in circuitu pergit spiritus,  
et in circulos suos revertitur.  

<span id="007">7</span> Omnia flumina intrant in mare,  
et mare non redundat;  
ad locum unde exeunt flumina  
revertuntur ut iterum fluant.  

<span id="008">8</span> Cunctæ res difficiles;  
non potest eas homo explicare sermone.  
Non saturatur oculus visu,  
nec auris auditu impletur.  

<span id="009">9</span> Quid est quod fuit? Ipsum quod futurum est.  
Quid est quod factum est? Ipsum quod faciendum est.  

<span id="010">10</span> Nihil sub sole novum,  
nec valet quisquam dicere: Ecce hoc recens est:  
jam enim præcessit in sæculis quæ fuerunt ante nos.  

<span id="011">11</span> Non est priorum memoria;  
sed nec eorum quidem quæ postea futura sunt  
erit recordatio apud eos qui futuri sunt in novissimo.\]  

<span id="012">12</span> \[Ego Ecclesiastes fui rex Israël in
Jerusalem;  

<span id="013">13</span> et proposui in animo meo quærere et investigare
sapienter  
de omnibus quæ fiunt sub sole.  
Hanc occupationem pessimam  
dedit Deus filiis hominum, ut occuparentur in ea.  

<span id="014">14</span> Vidi cuncta quæ fiunt sub sole,  
et ecce universa vanitas et afflictio spiritus.  

<span id="015">15</span> Perversi difficile corriguntur,  
et stultorum infinitus est numerus.  

<span id="016">16</span> Locutus sum in corde meo, dicens:  
Ecce magnus effectus sum, et præcessi omnes sapientia  
qui fuerunt ante me in Jerusalem;  
et mens mea contemplata est multa sapienter, et didici.  

<span id="017">17</span> Dedique cor meum ut scirem prudentiam atque
doctrinam,  
erroresque et stultitiam;  
et agnovi quod in his quoque esset labor et afflictio spiritus:  

<span id="018">18</span> eo quod in multa sapientia multa sit
indignatio;  
et qui addit scientiam, addit et laborem.\]

------------------------------------------------------------------------

[Next: Ecclesiastes Chapter 2](ecc002)
