<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer030.htm">Polyglot</A>&nbsp;
<A HREF="../kjv/jer030.htm">KJV</A>&nbsp;
<A HREF="../sep/jer030.htm">Sep</A>&nbsp;
<A HREF="../tan/jer030.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer029.htm">Previous</A>&nbsp;
<A HREF="jer031.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 30</H3><P><a name="001">1</A>&nbsp;Hoc verbum quod factum est ad Jeremiam a Domino, dicens:</P>
<P><a name="002">2</A>&nbsp;H&#230;c dicit Dominus Deus Isra&#235;l, dicens: Scribe tibi omnia verba qu&#230; locutus sum ad te, in libro.</P>
<P><a name="003">3</A>&nbsp;Ecce enim dies veniunt, dicit Dominus, et convertam conversionem populi mei Isra&#235;l et Juda, ait Dominus: et convertam eos ad terram quam dedi patribus eorum, et possidebunt eam.</P>
<P><a name="004">4</A>&nbsp;Et h&#230;c verba qu&#230; locutus est Dominus ad Isra&#235;l et ad Judam:</P>
<P><a name="005">5</A>&nbsp;[Quoniam h&#230;c dicit Dominus:<BR> Vocem terroris audivimus:<BR> formido, et non est pax.<BR></P>
<P><a name="006">6</A>&nbsp;Interrogate, et videte si generat masculus:<BR> quare ergo vidi omnis viri manum<BR> super lumbum suum, quasi parturientis,<BR> et convers&#230; sunt univers&#230; facies in auruginem?<BR></P>
<P><a name="007">7</A>&nbsp;V&#230;! quia magna dies illa,<BR> nec est similis ejus:<BR> tempusque tribulationis est Jacob,<BR> et ex ipso salvabitur.<BR></P>
<P><a name="008">8</A>&nbsp;Et erit in die illa, ait Dominus exercituum:<BR> conteram jugum ejus de collo tuo,<BR> et vincula ejus dirumpam,<BR> et non dominabuntur ei amplius alieni:<BR></P>
<P><a name="009">9</A>&nbsp;sed servient Domino Deo suo,<BR> et David regi suo,<BR> quem suscitabo eis.<BR></P>
<P><a name="010">10</A>&nbsp;Tu ergo ne timeas, serve meus Jacob, ait Dominus,<BR> neque paveas, Isra&#235;l:<BR> quia ecce ego salvabo te de terra longinqua,<BR> et semen tuum de terra captivitatis eorum:<BR> et revertetur Jacob, et quiescet,<BR> et cunctis affluet bonis, et non erit quem formidet:<BR></P>
<P><a name="011">11</A>&nbsp;quoniam tecum ego sum, ait Dominus, ut salvem te.<BR> Faciam enim consummationem in cunctis gentibus<BR> in quibus dispersi te:<BR> te autem non faciam in consummationem:<BR> sed castigabo te in judicio,<BR> ut non videaris tibi innoxius.<BR></P>
<P><a name="012">12</A>&nbsp;Quia h&#230;c dicit Dominus:<BR> Insanabilis fractura tua;<BR> pessima plaga tua:<BR></P>
<P><a name="013">13</A>&nbsp;non est qui judicet judicium tuum ad alligandum:<BR> curationum utilitas non est tibi.<BR></P>
<P><a name="014">14</A>&nbsp;Omnes amatores tui obliti sunt tui,<BR> teque non qu&#230;rent:<BR> plaga enim inimici percussi te castigatione crudeli:<BR> propter multitudinem iniquitatis tu&#230; dura facta sunt peccata tua.<BR></P>
<P><a name="015">15</A>&nbsp;Quid clamas super contritione tua?<BR> insanabilis est dolor tuus:<BR> propter multitudinem iniquitatis tu&#230;,<BR> et propter dura peccata tua,<BR> feci h&#230;c tibi.<BR></P>
<P><a name="016">16</A>&nbsp;Propterea omnes qui comedunt te devorabuntur,<BR> et universi hostes tui in captivitatem ducentur:<BR> et qui te vastant vastabuntur,<BR> cunctosque pr&#230;datores tuos dabo in pr&#230;dam.<BR></P>
<P><a name="017">17</A>&nbsp;Obducam enim cicatricem tibi,<BR> et a vulneribus tuis sanabo te, dicit Dominus.<BR> Quia ejectam vocaverunt te, Sion:<BR> h&#230;c est, qu&#230; non habebat requirentem.<BR></P>
<P><a name="018">18</A>&nbsp;H&#230;c dicit Dominus:<BR> Ecce ego convertam conversionem tabernaculorum Jacob,<BR> et tectis ejus miserebor:<BR> et &#230;dificabitur civitas in excelso suo,<BR> et templum juxta ordinem suum fundabitur:<BR></P>
<P><a name="019">19</A>&nbsp;et egredietur de eis laus,<BR> voxque ludentium.<BR> Et multiplicabo eos, et non minuentur:<BR> et glorificabo eos, et non attenuabuntur.<BR></P>
<P><a name="020">20</A>&nbsp;Et erunt filii ejus sicut a principio,<BR> et c&#156;tus ejus coram me permanebit,<BR> et visitabo adversum omnes qui tribulant eum.<BR></P>
<P><a name="021">21</A>&nbsp;Et erit dux ejus ex eo,<BR> et princeps de medio ejus producetur:<BR> et applicabo eum, et accedet ad me.<BR> Quis enim iste est qui applicet cor suum<BR> ut appropinquet mihi? ait Dominus:<BR></P>
<P><a name="022">22</A>&nbsp;et eritis mihi in populum, et ego ero vobis in Deum.<BR></P>
<P><a name="023">23</A>&nbsp;Ecce turbo Domini, furor egrediens, procella ruens:<BR> in capite impiorum conquiescet.<BR></P>
<P><a name="024">24</A>&nbsp;Non avertet iram indignationis Dominus,<BR> donec faciat et compleat cogitationem cordis sui:<BR> in novissimo dierum intelligetis ea.]</P>
<P><HR>
<CENTER>
<A HREF="jer031.htm">Next: Jeremiah Chapter 31</A></CENTER>
</BODY>
</HTML>
