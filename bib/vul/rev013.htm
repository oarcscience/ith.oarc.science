<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rev013.htm">Polyglot</A>&nbsp;
<A HREF="../gnt/rev013.htm">GNT</A>&nbsp;
<A HREF="../kjv/rev013.htm">KJV</A>&nbsp;

<BR>
<BR><A HREF="rev.htm">Revelation Index</A><BR>
&nbsp;
<A HREF="rev012.htm">Previous</A>&nbsp;
<A HREF="rev014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 13</H3><P><a name="001">1</A>&nbsp;Et vidi de mari bestiam ascendentem habentem capita septem, et cornua decem, et super cornua ejus decem diademata, et super capita ejus nomina blasphemi&#230;.</P>
<P><a name="002">2</A>&nbsp;Et bestia, quam vidi, similis erat pardo, et pedes ejus sicut pedes ursi, et os ejus sicut os leonis. Et dedit illi draco virtutem suam, et potestatem magnam.</P>
<P><a name="003">3</A>&nbsp;Et vidi unum de capitibus suis quasi occisum in mortem: et plaga mortis ejus curata est. Et admirata est universa terra post bestiam.</P>
<P><a name="004">4</A>&nbsp;Et adoraverunt draconem, qui dedit potestatem besti&#230;: et adoraverunt bestiam, dicentes: Quis similis besti&#230;? et quis poterit pugnare cum ea?</P>
<P><a name="005">5</A>&nbsp;Et datum est ei os loquens magna et blasphemias: et data est ei potestas facere menses quadraginta duos.</P>
<P><a name="006">6</A>&nbsp;Et aperuit os suum in blasphemias ad Deum, blasphemare nomen ejus, et tabernaculum ejus, et eos qui in c&#230;lo habitant.</P>
<P><a name="007">7</A>&nbsp;Et est datum illi bellum facere cum sanctis, et vincere eos. Et data est illi potestas in omnem tribum, et populum, et linguam, et gentem,</P>
<P><a name="008">8</A>&nbsp;et adoraverunt eam omnes, qui inhabitant terram: quorum non sunt scripta nomina in libro vit&#230; Agni, qui occisus est ab origine mundi.</P>
<P><a name="009">9</A>&nbsp;Si quis habet aurem, audiat.</P>
<P><a name="010">10</A>&nbsp;Qui in captivitatem duxerit, in captivitatem vadet: qui in gladio occiderit, oportet eum gladio occidi. Hic est patientia, et fides sanctorum.<BR>
</P>
<P><a name="011">11</A>&nbsp;Et vidi aliam bestiam ascendentem de terra, et habebat cornua duo similia Agni, et loquebatur sicut draco.</P>
<P><a name="012">12</A>&nbsp;Et potestatem prioris besti&#230; omnem faciebat in conspectu ejus: et fecit terram, et habitantes in ea, adorare bestiam primam, cujus curata est plaga mortis.</P>
<P><a name="013">13</A>&nbsp;Et fecit signa magna, ut etiam ignem faceret de c&#230;lo descendere in terram in conspectu hominum.</P>
<P><a name="014">14</A>&nbsp;Et seduxit habitantes in terra propter signa, qu&#230; data sunt illi facere in conspectu besti&#230;, dicens habitantibus in terra, ut faciant imaginem besti&#230;, qu&#230; habet plagam gladii, et vixit.</P>
<P><a name="015">15</A>&nbsp;Et datum est illi ut daret spiritum imagini besti&#230;, et ut loquatur imago besti&#230;: et faciat ut quicumque non adoraverint imaginem besti&#230;, occidantur.</P>
<P><a name="016">16</A>&nbsp;Et faciet omnes pusillos, et magnos, et divites, et pauperes, et liberos, et servos habere caracterem in dextera manu sua, aut in frontibus suis:</P>
<P><a name="017">17</A>&nbsp;et nequis possit emere, aut vendere, nisi qui habet caracterem, aut nomen besti&#230;, aut numerum nominis ejus.</P>
<P><a name="018">18</A>&nbsp;Hic sapientia est. Qui habet intellectum, computet numerum besti&#230;. Numerus enim hominis est: et numerus ejus sexcenti sexaginta sex.</P>
<P><HR>
<CENTER>
<A HREF="rev014.htm">Next: Revelation Chapter 14</A></CENTER>
</BODY>
</HTML>
