<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk001.htm">Polyglot</A>&nbsp;
<A HREF="../gnt/luk001.htm">GNT</A>&nbsp;
<A HREF="../kjv/luk001.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="mar016.htm">Previous</A>&nbsp;
<A HREF="luk002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 1</H3><P><a name="001">1</A>&nbsp;Quoniam quidem multi conati sunt ordinare narrationem, qu&#230; in nobis complet&#230; sunt, rerum:</P>
<P><a name="002">2</A>&nbsp;sicut tradiderunt nobis, qui ab initio ipsi viderunt, et ministri fuerunt sermonis:</P>
<P><a name="003">3</A>&nbsp;visum est et mihi, assecuto omnia a principio diligenter, ex ordine tibi scribere, optime Theophile,</P>
<P><a name="004">4</A>&nbsp;ut cognoscas eorum verborum, de quibus eruditus es, veritatem.<BR>
</P>
<P><a name="005">5</A>&nbsp;Fuit in diebus Herodis, regis Jud&#230;&#230;, sacerdos quidam nomine Zacharias de vice Abia, et uxor illius de filiabus Aaron, et nomen ejus Elisabeth.</P>
<P><a name="006">6</A>&nbsp;Erant autem justi ambo ante Deum, incedentes in omnibus mandatis et justificationibus Domini sine querela.</P>
<P><a name="007">7</A>&nbsp;Et non erat illis filius, eo quod esset Elisabeth sterilis, et ambo processissent in diebus suis.</P>
<P><a name="008">8</A>&nbsp;Factum est autem, cum sacerdotio fungeretur in ordine vicis su&#230; ante Deum,</P>
<P><a name="009">9</A>&nbsp;secundum consuetudinem sacerdotii, sorte exiit ut incensum poneret, ingressus in templum Domini:</P>
<P><a name="010">10</A>&nbsp;et omnis multitudo populi erat orans foris hora incensi.</P>
<P><a name="011">11</A>&nbsp;Apparuit autem illi angelus Domini, stans a dextris altaris incensi.</P>
<P><a name="012">12</A>&nbsp;Et Zacharias turbatus est videns, et timor irruit super eum.</P>
<P><a name="013">13</A>&nbsp;Ait autem ad illum angelus: Ne timeas, Zacharia, quoniam exaudita est deprecatio tua: et uxor tua Elisabeth pariet tibi filium, et vocabis nomen ejus Joannem:</P>
<P><a name="014">14</A>&nbsp;et erit gaudium tibi, et exsultatio, et multi in nativitate ejus gaudebunt:</P>
<P><a name="015">15</A>&nbsp;erit enim magnus coram Domino: et vinum et siceram non bibet, et Spiritu Sancto replebitur adhuc ex utero matris su&#230;:</P>
<P><a name="016">16</A>&nbsp;et multos filiorum Isra&#235;l convertet ad Dominum Deum ipsorum:</P>
<P><a name="017">17</A>&nbsp;et ipse pr&#230;cedet ante illum in spiritu et virtute Eli&#230;: ut convertat corda patrum in filios, et incredulos ad prudentiam justorum, parare Domino plebem perfectam.</P>
<P><a name="018">18</A>&nbsp;Et dixit Zacharias ad angelum: Unde hoc sciam? ego enim sum senex, et uxor mea processit in diebus suis.</P>
<P><a name="019">19</A>&nbsp;Et respondens angelus dixit ei: Ego sum Gabriel, qui asto ante Deum: et missus sum loqui ad te, et h&#230;c tibi evangelizare.</P>
<P><a name="020">20</A>&nbsp;Et ecce eris tacens, et non poteris loqui usque in diem quo h&#230;c fiant, pro eo quod non credidisti verbis meis, qu&#230; implebuntur in tempore suo.</P>
<P><a name="021">21</A>&nbsp;Et erat plebs exspectans Zachariam: et mirabantur quod tardaret ipse in templo.</P>
<P><a name="022">22</A>&nbsp;Egressus autem non poterat loqui ad illos, et cognoverunt quod visionem vidisset in templo. Et ipse erat innuens illis, et permansit mutus.</P>
<P><a name="023">23</A>&nbsp;Et factum est, ut impleti sunt dies officii ejus, abiit in domum suam:</P>
<P><a name="024">24</A>&nbsp;post hos autem dies concepit Elisabeth uxor ejus, et occultabat se mensibus quinque, dicens:</P>
<P><a name="025">25</A>&nbsp;Quia sic fecit mihi Dominus in diebus, quibus respexit auferre opprobrium meum inter homines.<BR>
</P>
<P><a name="026">26</A>&nbsp;In mense autem sexto, missus est angelus Gabriel a Deo in civitatem Galil&#230;&#230;, cui nomen Nazareth,</P>
<P><a name="027">27</A>&nbsp;ad virginem desponsatam viro, cui nomen erat Joseph, de domo David: et nomen virginis Maria.</P>
<P><a name="028">28</A>&nbsp;Et ingressus angelus ad eam dixit: Ave gratia plena: Dominus tecum: benedicta tu in mulieribus.</P>
<P><a name="029">29</A>&nbsp;Qu&#230; cum audisset, turbata est in sermone ejus, et cogitabat qualis esset ista salutatio.</P>
<P><a name="030">30</A>&nbsp;Et ait angelus ei: Ne timeas, Maria: invenisti enim gratiam apud Deum.</P>
<P><a name="031">31</A>&nbsp;Ecce concipies in utero, et paries filium, et vocabis nomen ejus Jesum:</P>
<P><a name="032">32</A>&nbsp;hic erit magnus, et Filius Altissimi vocabitur, et dabit illi Dominus Deus sedem David patris ejus: et regnabit in domo Jacob in &#230;ternum,</P>
<P><a name="033">33</A>&nbsp;et regni ejus non erit finis.</P>
<P><a name="034">34</A>&nbsp;Dixit autem Maria ad angelum: Quomodo fiet istud, quoniam virum non cognosco?</P>
<P><a name="035">35</A>&nbsp;Et respondens angelus dixit ei: Spiritus Sanctus superveniet in te, et virtus Altissimi obumbrabit tibi. Ideoque et quod nascetur ex te sanctum, vocabitur Filius Dei.</P>
<P><a name="036">36</A>&nbsp;Et ecce Elisabeth cognata tua, et ipsa concepit filium in senectute sua: et hic mensis sextus est illi, qu&#230; vocatur sterilis:</P>
<P><a name="037">37</A>&nbsp;quia non erit impossibile apud Deum omne verbum.</P>
<P><a name="038">38</A>&nbsp;Dixit autem Maria: Ecce ancilla Domini: fiat mihi secundum verbum tuum. Et discessit ab illa angelus.<BR>
</P>
<P><a name="039">39</A>&nbsp;Exsurgens autem Maria in diebus illis, abiit in montana cum festinatione, in civitatem Juda:</P>
<P><a name="040">40</A>&nbsp;et intravit in domum Zachari&#230;, et salutavit Elisabeth.</P>
<P><a name="041">41</A>&nbsp;Et factum est, ut audivit salutationem Mari&#230; Elisabeth, exsultavit infans in utero ejus: et repleta est Spiritu Sancto Elisabeth:</P>
<P><a name="042">42</A>&nbsp;et exclamavit voce magna, et dixit: Benedicta tu inter mulieres, et benedictus fructus ventris tui.</P>
<P><a name="043">43</A>&nbsp;Et unde hoc mihi, ut veniat mater Domini mei ad me?</P>
<P><a name="044">44</A>&nbsp;Ecce enim ut facta est vox salutationis tu&#230; in auribus meis, exsultavit in gaudio infans in utero meo.</P>
<P><a name="045">45</A>&nbsp;Et beata, qu&#230; credidisti, quoniam perficientur ea, qu&#230; dicta sunt tibi a Domino.</P>
<P><a name="046">46</A>&nbsp;Et ait Maria: [Magnificat anima mea Dominum:<BR></P>
<P><a name="047">47</A>&nbsp;et exsultavit spiritus meus in Deo salutari meo.<BR></P>
<P><a name="048">48</A>&nbsp;Quia respexit humilitatem ancill&#230; su&#230;:<BR> ecce enim ex hoc beatam me dicent omnes generationes,<BR></P>
<P><a name="049">49</A>&nbsp;quia fecit mihi magna qui potens est:<BR> et sanctum nomen ejus,<BR></P>
<P><a name="050">50</A>&nbsp;et misericordia ejus a progenie in progenies<BR> timentibus eum.<BR></P>
<P><a name="051">51</A>&nbsp;Fecit potentiam in brachio suo:<BR> dispersit superbos mente cordis sui.<BR></P>
<P><a name="052">52</A>&nbsp;Deposuit potentes de sede,<BR> et exaltavit humiles.<BR></P>
<P><a name="053">53</A>&nbsp;Esurientes implevit bonis:<BR> et divites dimisit inanes.<BR></P>
<P><a name="054">54</A>&nbsp;Suscepit Isra&#235;l puerum suum,<BR> recordatus misericordi&#230; su&#230;:<BR></P>
<P><a name="055">55</A>&nbsp;sicut locutus est ad patres nostros,<BR> Abraham et semini ejus in s&#230;cula.]</P>
<P><a name="056">56</A>&nbsp;Mansit autem Maria cum illa quasi mensibus tribus: et reversa est in domum suam.<BR>
</P>
<P><a name="057">57</A>&nbsp;Elisabeth autem impletum est tempus pariendi, et peperit filium.</P>
<P><a name="058">58</A>&nbsp;Et audierunt vicini et cognati ejus quia magnificavit Dominus misericordiam suam cum illa, et congratulabantur ei.</P>
<P><a name="059">59</A>&nbsp;Et factum est in die octavo, venerunt circumcidere puerum, et vocabant eum nomine patris sui Zachariam.</P>
<P><a name="060">60</A>&nbsp;Et respondens mater ejus, dixit: Nequaquam, sed vocabitur Joannes.</P>
<P><a name="061">61</A>&nbsp;Et dixerunt ad illam: Quia nemo est in cognatione tua, qui vocetur hoc nomine.</P>
<P><a name="062">62</A>&nbsp;Innuebant autem patri ejus, quem vellet vocari eum.</P>
<P><a name="063">63</A>&nbsp;Et postulans pugillarem scripsit, dicens: Joannes est nomen ejus. Et mirati sunt universi.</P>
<P><a name="064">64</A>&nbsp;Apertum est autem illico os ejus, et lingua ejus, et loquebatur benedicens Deum.</P>
<P><a name="065">65</A>&nbsp;Et factus est timor super omnes vicinos eorum: et super omnia montana Jud&#230;&#230; divulgabantur omnia verba h&#230;c:</P>
<P><a name="066">66</A>&nbsp;et posuerunt omnes qui audierant in corde suo, dicentes: Quis, putas, puer iste erit? etenim manus Domini erat cum illo.</P>
<P><a name="067">67</A>&nbsp;Et Zacharias pater ejus repletus est Spiritu Sancto: et prophetavit, dicens:</P>
<P><a name="068">68</A>&nbsp;[Benedictus Dominus Deus Isra&#235;l,<BR> quia visitavit, et fecit redemptionem plebis su&#230;:<BR></P>
<P><a name="069">69</A>&nbsp;et erexit cornu salutis nobis<BR> in domo David pueri sui,<BR></P>
<P><a name="070">70</A>&nbsp;sicut locutum est per os sanctorum,<BR> qui a s&#230;culo sunt, prophetarum ejus:<BR></P>
<P><a name="071">71</A>&nbsp;salutem ex inimicis nostris,<BR> et de manu omnium qui oderunt nos:<BR></P>
<P><a name="072">72</A>&nbsp;ad faciendam misericordiam cum patribus nostris:<BR> et memorari testamenti sui sancti:<BR></P>
<P><a name="073">73</A>&nbsp;jusjurandum, quod juravit ad Abraham patrem nostrum,<BR> daturum se nobis<BR></P>
<P><a name="074">74</A>&nbsp;ut sine timore, de manu inimicorum nostrorum liberati,<BR> serviamus illi<BR></P>
<P><a name="075">75</A>&nbsp;in sanctitate et justitia coram ipso,<BR> omnibus diebus nostris.<BR></P>
<P><a name="076">76</A>&nbsp;Et tu puer, propheta Altissimi vocaberis:<BR> pr&#230;ibis enim ante faciem Domini parare vias ejus,<BR></P>
<P><a name="077">77</A>&nbsp;ad dandam scientiam salutis plebi ejus<BR> in remissionem peccatorum eorum<BR></P>
<P><a name="078">78</A>&nbsp;per viscera misericordi&#230; Dei nostri,<BR> in quibus visitavit nos, oriens ex alto:<BR></P>
<P><a name="079">79</A>&nbsp;illuminare his qui in tenebris et in umbra mortis sedent:<BR> ad dirigendos pedes nostros in viam pacis.]</P>
<P><a name="080">80</A>&nbsp;Puer autem crescebat, et confortabatur spiritu: et erat in desertis usque in diem ostensionis su&#230; ad Isra&#235;l.</P>
<P><HR>
<CENTER>
<A HREF="luk002.htm">Next: Luke Chapter 2</A></CENTER>
</BODY>
</HTML>
