[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1005)  [KJV](../kjv/ch1005)  [Sep](../sep/ch1005.md) 
[Tan](../tan/ch1005.md)   
  
[1 Chronicles Index](ch1.md)  
  [Previous](ch1004)  [Next](ch1006.md) 

------------------------------------------------------------------------

### Vulgate (Latin): 1 Chronicles Chapter 5

<span id="001">1</span> Filii quoque Ruben primogeniti Israël. (Ipse
quippe fuit primogenitus ejus: sed cum violasset thorum patris sui, data
sunt primogenita ejus filiis Joseph filii Israël, et non est ille
reputatus in primogenitum.

<span id="002">2</span> Porro Judas, qui erat fortissimus inter fratres
suos, de stirpe ejus principes germinati sunt: primogenita autem
reputata sunt Joseph.)

<span id="003">3</span> Filii ergo Ruben primogeniti Israël: Enoch, et
Phallu, Esron, et Carmi.

<span id="004">4</span> Filii Joël: Samia filius ejus, Gog filius ejus,
Semei filius ejus,

<span id="005">5</span> Micha filius ejus, Reia filius ejus, Baal filius
ejus,

<span id="006">6</span> Beera filius ejus, quem captivum duxit
Thelgathphalnasar rex Assyriorum, et fuit princeps in tribu Ruben.

<span id="007">7</span> Fratres autem ejus, et universa cognatio ejus,
quando numerabantur per familias suas, habuerunt principes Jehiel, et
Zachariam.

<span id="008">8</span> Porro Bala filius Azaz filii Samma filii Joël,
ipse habitavit in Aroër usque ad Nebo, et Beelmeon.

<span id="009">9</span> Contra orientalem quoque plagam habitavit usque
ad introitum eremi, et flumen Euphraten. Multum quippe jumentorum
numerum possidebant in terra Galaad.

<span id="010">10</span> In diebus autem Saul præliati sunt contra
Agareos, et interfecerunt illos, habitaveruntque pro eis in tabernaculis
eorum, in omni plaga quæ respicit ad orientem Galaad.  

<span id="011">11</span> Filii vero Gad e regione eorum habitaverunt in
terra Basan usque Selcha:

<span id="012">12</span> Joël in capite, et Saphan secundus: Janai autem
et Saphat in Basan.

<span id="013">13</span> Fratres vero eorum secundum domos cognationum
suarum, Michaël, et Mosollam, et Sebe, et Jorai, et Jachan, et Zie, et
Heber, septem.

<span id="014">14</span> Hi filii Abihail, filii Huri, filii Jara, filii
Galaad, filii Michaël, filii Jesesi, filii Jeddo, filii Buz.

<span id="015">15</span> Fratres quoque, filii Abdiel filii Guni,
princeps domus in familiis suis.

<span id="016">16</span> Et habitaverunt in Galaad, et in Basan, et in
viculis ejus, et in cunctis suburbanis Saron, usque ad terminos.

<span id="017">17</span> Omnes hi numerati sunt in diebus Joathan regis
Juda, et in diebus Jeroboam regis Israël.

<span id="018">18</span> Filii Ruben, et Gad, et dimidiæ tribus Manasse,
viri bellatores, scuta portantes et gladios, et tendentes arcum,
eruditique ad prælia, quadraginta quatuor millia et septingenti
sexaginta, procedentes ad pugnam.

<span id="019">19</span> Dimicaverunt contra Agareos: Ituræi vero, et
Naphis, et Nodab

<span id="020">20</span> præbuerunt eis auxilium. Traditique sunt in
manus eorum Agarei, et universi qui fuerant cum eis, quia Deum
invocaverunt cum præliarentur: et exaudivit eos, eo quod credidissent in
eum.

<span id="021">21</span> Ceperuntque omnia quæ possederant, camelorum
quinquaginta millia, et ovium ducenta quinquaginta millia, et asinos duo
millia, et animas hominum centum millia.

<span id="022">22</span> Vulnerati autem multi corruerunt: fuit enim
bellum Domini. Habitaveruntque pro eis usque ad transmigrationem.  

<span id="023">23</span> Filii quoque dimidiæ tribus Manasse possederunt
terram a finibus Basan usque Baal, Hermon, et Sanir, et montem Hermon:
ingens quippe numerus erat.

<span id="024">24</span> Et hi fuerunt principes domus cognationis
eorum: Epher, et Jesi, et Eliel, et Ezriel, et Jeremia, et Odoia, et
Jediel, viri fortissimi et potentes, et nominati duces in familiis suis.

<span id="025">25</span> Reliquerunt autem Deum patrum suorum, et
fornicati sunt post deos populorum terræ, quos abstulit Deus coram eis.

<span id="026">26</span> Et suscitavit Deus Israël spiritum Phul regis
Assyriorum, et spiritum Thelgathphalnasar regis Assur: et transtulit
Ruben, et Gad, et dimidiam tribum Manasse, et adduxit eos in Lahela, et
in Habor, et Ara, et fluvium Gozan, usque ad diem hanc.

------------------------------------------------------------------------

[Next: 1 Chronicles Chapter 6](ch1006.md)
