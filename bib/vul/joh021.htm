<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joh021.htm">Polyglot</A>&nbsp;
<A HREF="../gnt/joh021.htm">GNT</A>&nbsp;
<A HREF="../kjv/joh021.htm">KJV</A>&nbsp;

<BR>
<BR><A HREF="joh.htm">John Index</A><BR>
&nbsp;
<A HREF="joh020.htm">Previous</A>&nbsp;
<A HREF="act001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 21</H3><P><a name="001">1</A>&nbsp;Postea manifestavit se iterum Jesus discipulis ad mare Tiberiadis. Manifestavit autem sic:</P>
<P><a name="002">2</A>&nbsp;erant simul Simon Petrus, et Thomas, qui dicitur Didymus, et Nathana&#235;l, qui erat a Cana Galil&#230;&#230;, et filii Zebed&#230;i, et alii ex discipulis ejus duo.</P>
<P><a name="003">3</A>&nbsp;Dicit eis Simon Petrus: Vado piscari. Dicunt ei: Venimus et nos tecum. Et exierunt, et ascenderunt in navim: et illa nocte nihil prendiderunt.</P>
<P><a name="004">4</A>&nbsp;Mane autem facto stetit Jesus in littore: non tamen cognoverunt discipuli quia Jesus est.</P>
<P><a name="005">5</A>&nbsp;Dixit ergo eis Jesus: Pueri, numquid pulmentarium habetis? Responderunt ei: Non.</P>
<P><a name="006">6</A>&nbsp;Dicit eis: Mittite in dexteram navigii rete, et invenietis. Miserunt ergo: et jam non valebant illud trahere pr&#230; multitudine piscium.</P>
<P><a name="007">7</A>&nbsp;Dixit ergo discipulus ille, quem diligebat Jesus, Petro: Dominus est. Simon Petrus cum audisset quia Dominus est, tunica succinxit se (erat enim nudus) et misit se in mare.</P>
<P><a name="008">8</A>&nbsp;Alii autem discipuli navigio venerunt (non enim longe erant a terra, sed quasi cubitis ducentis), trahentes rete piscium.</P>
<P><a name="009">9</A>&nbsp;Ut ergo descenderunt in terram, viderunt prunas positas, et piscem superpositum, et panem.</P>
<P><a name="010">10</A>&nbsp;Dicit eis Jesus: Afferte de piscibus, quos prendidistis nunc.</P>
<P><a name="011">11</A>&nbsp;Ascendit Simon Petrus et traxit rete in terram, plenum magnis piscibus centum quinquaginta tribus. Et cum tanti essent, non est scissum rete.</P>
<P><a name="012">12</A>&nbsp;Dicit eis Jesus: Venite, prandete. Et nemo audebat discumbentium interrogare eum: Tu quis es? scientes, quia Dominus est.</P>
<P><a name="013">13</A>&nbsp;Et venit Jesus, et accipit panem, et dat eis, et piscem similiter.</P>
<P><a name="014">14</A>&nbsp;Hoc jam tertio manifestatus est Jesus discipulis suis cum resurrexisset a mortuis.<BR>
</P>
<P><a name="015">15</A>&nbsp;Cum ergo prandissent, dicit Simoni Petro Jesus: Simon Joannis, diligis me plus his? Dicit ei: Etiam Domine, tu scis quia amo te. Dicit ei: Pasce agnos meos.</P>
<P><a name="016">16</A>&nbsp;Dicit ei iterum: Simon Joannis, diligis me? Ait illi: Etiam Domine, tu scis quia amo te. Dicit ei: Pasce agnos meos.</P>
<P><a name="017">17</A>&nbsp;Dicit ei tertio: Simon Joannis, amas me? Contristatus est Petrus, quia dixit ei tertio: Amas me? et dixit ei: Domine, tu omnia nosti, tu scis quia amo te. Dixit ei: Pasce oves meas.</P>
<P><a name="018">18</A>&nbsp;Amen, amen dico tibi: cum esses junior, cingebas te, et ambulabas ubi volebas: cum autem senueris, extendes manus tuas, et alius te cinget, et ducet quo tu non vis.</P>
<P><a name="019">19</A>&nbsp;Hoc autem dixit significans qua morte clarificaturus esset Deum. Et cum hoc dixisset, dicit ei: Sequere me.<BR>
</P>
<P><a name="020">20</A>&nbsp;Conversus Petrus vidit illum discipulum, quem diligebat Jesus, sequentem, qui et recubuit in c&#156;na super pectus ejus, et dixit: Domine, quis est qui tradet te?</P>
<P><a name="021">21</A>&nbsp;Hunc ergo cum vidisset Petrus, dixit Jesu: Domine, hic autem quid?</P>
<P><a name="022">22</A>&nbsp;Dicit ei Jesus: Sic eum volo manere donec veniam, quid ad te? tu me sequere.</P>
<P><a name="023">23</A>&nbsp;Exiit ergo sermo iste inter fratres quia discipulus ille non moritur. Et non dixit ei Jesus: Non moritur, sed: Sic eum volo manere donec veniam, quid ad te?</P>
<P><a name="024">24</A>&nbsp;Hic est discipulus ille qui testimonium perhibet de his, et scripsit h&#230;c: et scimus quia verum est testimonium ejus.</P>
<P><a name="025">25</A>&nbsp;Sunt autem et alia multa qu&#230; fecit Jesus: qu&#230; si scribantur per singula, nec ipsum arbitror mundum capere posse eos, qui scribendi sunt, libros.</P>
<P></P>
<P><HR>
<CENTER>
<A HREF="act001.htm">Next: Acts Chapter 1</A></CENTER>
</BODY>
</HTML>
