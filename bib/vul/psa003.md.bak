[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa003)  [KJV](../kjv/psa003)  [Sep](../sep/psa003.md) 
[Tan](../tan/psa003.md)   
  
[Psalms Index](psa.md)  
  [Previous](psa002)  [Next](psa004.md) 

------------------------------------------------------------------------

### Vulgate (Latin): Psalms Chapter 3

<span id="001">1</span> Psalmus David, cum fugeret a facie Absalom filii
sui.

<span id="002">2</span> \[Domine, quid multiplicati sunt qui tribulant
me?  
Multi insurgunt adversum me;  

<span id="003">3</span> multi dicunt animæ meæ:  
Non est salus ipsi in Deo ejus.  

<span id="004">4</span> Tu autem Domine, susceptor meus es,  
gloria mea, et exaltans caput meum.  

<span id="005">5</span> Voce mea ad Dominum clamavi;  
et exaudivit me de monte sancto suo.  

<span id="006">6</span> Ego dormivi, et soporatus sum;  
et exsurrexi, quia Dominus suscepit me.  

<span id="007">7</span> Non timebo millia populi circumdantis me.  
Exsurge, Domine; salvum me fac, Deus meus.  

<span id="008">8</span> Quoniam tu percussisti omnes adversantes mihi
sine causa;  
dentes peccatorum contrivisti.  

<span id="009">9</span> Domini est salus;  
et super populum tuum benedictio tua.\]

------------------------------------------------------------------------

[Next: Psalms Chapter 4](psa004.md)
