<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 28</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act028.htm">Polyglot</A>&nbsp;
<A HREF="../gnt/act028.htm">GNT</A>&nbsp;
<A HREF="../kjv/act028.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act027.htm">Previous</A>&nbsp;
<A HREF="rom001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 28</H3><P><a name="001">1</A>&nbsp;Et cum evasissemus, tunc cognovimus quia Melita insula vocabatur. Barbari vero pr&#230;stabant non modicam humanitatem nobis.</P>
<P><a name="002">2</A>&nbsp;Accensa enim pyra, reficiebant nos omnes propter imbrem qui imminebat, et frigus.</P>
<P><a name="003">3</A>&nbsp;Cum congregasset autem Paulus sarmentorum aliquantam multitudinem, et imposuisset super ignem, vipera a calore cum processisset, invasit manum ejus.</P>
<P><a name="004">4</A>&nbsp;Ut vero viderunt barbari pendentem bestiam de manu ejus, ad invicem dicebant: Utique homicida est homo hic, qui cum evaserit de mari, ultio non sinit eum vivere.</P>
<P><a name="005">5</A>&nbsp;Et ille quidem excutiens bestiam in ignem, nihil mali passus est.</P>
<P><a name="006">6</A>&nbsp;At illi existimabant eum in tumorem convertendum, et subito casurum et mori. Diu autem illis exspectantibus, et videntibus nihil mali in eo fieri, convertentes se, dicebant eum esse deum.</P>
<P><a name="007">7</A>&nbsp;In locis autem illis erant pr&#230;dia principis insul&#230;, nomine Publii, qui nos suscipiens, triduo benigne exhibuit.</P>
<P><a name="008">8</A>&nbsp;Contigit autem patrem Publii febribus et dysenteria vexatum jacere. Ad quem Paulus intravit: et cum orasset, et imposuisset ei manus, salvavit eum.</P>
<P><a name="009">9</A>&nbsp;Quo facto, omnes qui in insula habebant infirmitates, accedebant, et curabantur:</P>
<P><a name="010">10</A>&nbsp;qui etiam multis honoribus nos honoraverunt, et navigantibus imposuerunt qu&#230; necessaria erant.<BR>
</P>
<P><a name="011">11</A>&nbsp;Post menses autem tres navigavimus in navi Alexandrina, qu&#230; in insula hiemaverat, cui erat insigne Castorum.</P>
<P><a name="012">12</A>&nbsp;Et cum venissemus Syracusam, mansimus ibi triduo.</P>
<P><a name="013">13</A>&nbsp;Inde circumlegentes devenimus Rhegium: et post unum diem, flante austro, secunda die venimus Puteolos:</P>
<P><a name="014">14</A>&nbsp;ubi inventis fratribus rogati sumus manere apud eos dies septem: et sic venimus Romam.</P>
<P><a name="015">15</A>&nbsp;Et inde cum audissent fratres, occurrerunt nobis usque ad Apii forum, ac tres Tabernas. Quos cum vidisset Paulus, gratias agens Deo, accepit fiduciam.</P>
<P><a name="016">16</A>&nbsp;Cum autem venissemus Romam, permissum est Paulo manere sibimet cum custodiente se milite.<BR>
</P>
<P><a name="017">17</A>&nbsp;Post tertium autem diem convocavit primos Jud&#230;orum. Cumque convenissent, dicebat eis: Ego, viri fratres, nihil adversus plebem faciens, aut morem paternum, vinctus ab Jerosolymis traditus sum in manus Romanorum,</P>
<P><a name="018">18</A>&nbsp;qui cum interrogationem de me habuissent, voluerunt me dimittere, eo quod nulla esset causa mortis in me.</P>
<P><a name="019">19</A>&nbsp;Contradicentibus autem Jud&#230;is, coactus sum appellare C&#230;sarem, non quasi gentem meam habens aliquid accusare.</P>
<P><a name="020">20</A>&nbsp;Propter hanc igitur causam rogavi vos videre, et alloqui. Propter spem enim Isra&#235;l catena hac circumdatus sum.</P>
<P><a name="021">21</A>&nbsp;At illi dixerunt ad eum: Nos neque litteras accepimus de te a Jud&#230;a, neque adveniens aliquis fratrum nuntiavit, aut locutus est quid de te malum.</P>
<P><a name="022">22</A>&nbsp;Rogamus autem a te audire qu&#230; sentis: nam de secta hac notum est nobis quia ubique ei contradicitur.</P>
<P><a name="023">23</A>&nbsp;Cum constituissent autem illi diem, venerunt ad eum in hospitium plurimi, quibus exponebat testificans regnum Dei, suadensque eis de Jesu ex lege Moysi et prophetis a mane usque ad vesperam.</P>
<P><a name="024">24</A>&nbsp;Et quidam credebant his qu&#230; dicebantur: quidam vero non credebant.</P>
<P><a name="025">25</A>&nbsp;Cumque invicem non essent consentientes, discedebant, dicente Paulo unum verbum: Quia bene Spiritus Sanctus locutus est per Isaiam prophetam ad patres nostros,</P>
<P><a name="026">26</A>&nbsp;dicens: Vade ad populum istum, et dic ad eos: [Aure audietis, et non intelligetis,<BR> et videntes videbitis, et non perspicietis.<BR></P>
<P><a name="027">27</A>&nbsp;Incrassatum est enim cor populi hujus,<BR> et auribus graviter audierunt,<BR> et oculos suos compresserunt:<BR> ne forte videant oculis,<BR> et auribus audiant,<BR> et corde intelligant, et convertantur,<BR> et sanem eos.]</P>
<P><a name="028">28</A>&nbsp;Notum ergo sit vobis, quoniam gentibus missum est hoc salutare Dei, et ipsi audient.</P>
<P><a name="029">29</A>&nbsp;Et cum h&#230;c dixisset, exierunt ab eo Jud&#230;i, multam habentes inter se qu&#230;stionem.<BR>
</P>
<P><a name="030">30</A>&nbsp;Mansit autem biennio toto in suo conducto: et suscipiebat omnes qui ingrediebantur ad eum,</P>
<P><a name="031">31</A>&nbsp;pr&#230;dicans regnum Dei, et docens qu&#230; sunt de Domino Jesu Christo cum omni fiducia, sine prohibitione.</P>
<P></P>
<P><HR>
<CENTER>
<A HREF="rom001.htm">Next: Romans Chapter 1</A></CENTER>
</BODY>
</HTML>
