<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev009.htm">Polyglot</A>&nbsp;
<A HREF="../kjv/lev009.htm">KJV</A>&nbsp;
<A HREF="../sep/lev009.htm">Sep</A>&nbsp;
<A HREF="../tan/lev009.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev008.htm">Previous</A>&nbsp;
<A HREF="lev010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 9</H3><P><a name="001">1</A>&nbsp;Facto autem octavo die, vocavit Moyses Aaron, et filios ejus, ac majores natu Isra&#235;l, dixitque ad Aaron:</P>
<P><a name="002">2</A>&nbsp;Tolle de armento vitulum pro peccato, et arietem in holocaustum, utrumque immaculatum, et offer illos coram Domino.</P>
<P><a name="003">3</A>&nbsp;Et ad filios Isra&#235;l loqueris: Tollite hircum pro peccato, et vitulum, atque agnum, anniculos, et sine macula in holocaustum,</P>
<P><a name="004">4</A>&nbsp;bovem et arietem pro pacificis: et immolate eos coram Domino, in sacrificio singulorum similam conspersam oleo offerentes: hodie enim Dominus apparebit vobis.</P>
<P><a name="005">5</A>&nbsp;Tulerunt ergo cuncta qu&#230; jusserat Moyses ad ostium tabernaculi: ubi cum omnis multitudo astaret,</P>
<P><a name="006">6</A>&nbsp;ait Moyses: Iste est sermo, quem pr&#230;cepit Dominus: facite, et apparebit vobis gloria ejus.</P>
<P><a name="007">7</A>&nbsp;Et dixit ad Aaron: Accede ad altare, et immola pro peccato tuo: offer holocaustum, et deprecare pro te et pro populo: cumque mactaveris hostiam populi, ora pro eo, sicut pr&#230;cepit Dominus.<BR>
</P>
<P><a name="008">8</A>&nbsp;Statimque Aaron accedens ad altare, immolavit vitulum pro peccato suo:</P>
<P><a name="009">9</A>&nbsp;cujus sanguinem obtulerunt ei filii sui: in quo tingens digitum, tetigit cornua altaris, et fudit residuum ad basim ejus.</P>
<P><a name="010">10</A>&nbsp;Adipemque, et renunculos, ac reticulum jecoris, qu&#230; sunt pro peccato, adolevit super altare, sicut pr&#230;ceperat Dominus Moysi:</P>
<P><a name="011">11</A>&nbsp;carnes vero et pellem ejus extra castra combussit igni.</P>
<P><a name="012">12</A>&nbsp;Immolavit et holocausti victimam: obtuleruntque ei filii sui sanguinem ejus, quem fudit per altaris circuitum.</P>
<P><a name="013">13</A>&nbsp;Ipsam etiam hostiam in frusta concisam, cum capite et membris singulis obtulerunt; qu&#230; omnia super altare cremavit igni,</P>
<P><a name="014">14</A>&nbsp;lotis aqua prius intestinis et pedibus.<BR>
</P>
<P><a name="015">15</A>&nbsp;Et pro peccato populi offerens, mactavit hircum: expiatoque altari,</P>
<P><a name="016">16</A>&nbsp;fecit holocaustum,</P>
<P><a name="017">17</A>&nbsp;addens in sacrificio libamenta, qu&#230; pariter offeruntur, et adolens ea super altare, absque c&#230;remoniis holocausti matutini.</P>
<P><a name="018">18</A>&nbsp;Immolavit et bovem atque arietem, hostias pacificas populi: obtuleruntque ei filii sui sanguinem, quem fudit super altare in circuitum.</P>
<P><a name="019">19</A>&nbsp;Adipem autem bovis, et caudam arietis, renunculosque cum adipibus suis, et reticulum jecoris,</P>
<P><a name="020">20</A>&nbsp;posuerunt super pectora: cumque cremati essent adipes super altare,</P>
<P><a name="021">21</A>&nbsp;pectora eorum, et armos dextros separavit Aaron, elevans coram Domino, sicut pr&#230;ceperat Moyses.<BR>
</P>
<P><a name="022">22</A>&nbsp;Et extendens manus ad populum, benedixit ei. Sicque completis hostiis pro peccato, et holocaustis, et pacificis, descendit.</P>
<P><a name="023">23</A>&nbsp;Ingressi autem Moyses et Aaron in tabernaculum testimonii, et deinceps egressi, benedixerunt populo. Apparuitque gloria Domini omni multitudini:</P>
<P><a name="024">24</A>&nbsp;et ecce egressus ignis a Domino, devoravit holocaustum, et adipes qui erant super altare. Quod cum vidissent turb&#230;, laudaverunt Dominum, ruentes in facies suas.</P>
<P><HR>
<CENTER>
<A HREF="lev010.htm">Next: Leviticus Chapter 10</A></CENTER>
</BODY>
</HTML>
