<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1024.htm">Polyglot</A>&nbsp;
<A HREF="../kjv/sa1024.htm">KJV</A>&nbsp;
<A HREF="../sep/sa1024.htm">Sep</A>&nbsp;
<A HREF="../tan/sa1024.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1023.htm">Previous</A>&nbsp;
<A HREF="sa1025.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 24</H3><P><a name="001">1</A>&nbsp;Ascendit ergo David inde: et habitavit in locis tutissimis Engaddi.</P>
<P><a name="002">2</A>&nbsp;Cumque reversus esset Saul, postquam persecutus est Philisth&#230;os, nuntiaverunt ei, dicentes: Ecce David in deserto est Engaddi.</P>
<P><a name="003">3</A>&nbsp;Assumens ergo Saul tria millia electorum virorum ex omni Isra&#235;l, perrexit ad investigandum David et viros ejus, etiam super abruptissimas petras, qu&#230; solis ibicibus pervi&#230; sunt.</P>
<P><a name="004">4</A>&nbsp;Et venit ad caulas ovium, qu&#230; se offerebant vianti: eratque ibi spelunca, quam ingressus est Saul ut purgaret ventrem: porro David et viri ejus in interiore parte spelunc&#230; latebant.</P>
<P><a name="005">5</A>&nbsp;Et dixerunt servi David ad eum: Ecce dies de qua locutus est Dominus ad te: Ego tradam tibi inimicum tuum, ut facias ei sicut placuerit in oculis tuis. Surrexit ergo David, et pr&#230;cidit oram chlamydis Saul silenter.</P>
<P><a name="006">6</A>&nbsp;Post h&#230;c percussit cor suum David, eo quod abscidisset oram chlamydis Saul.</P>
<P><a name="007">7</A>&nbsp;Dixitque ad viros suos: Propitius sit mihi Dominus, ne faciam hanc rem domino meo, christo Domini, ut mittam manum meam in eum: quia christus Domini est.</P>
<P><a name="008">8</A>&nbsp;Et confregit David viros suos sermonibus, et non permisit eos ut consurgerent in Saul: porro Saul exsurgens de spelunca, pergebat c&#156;pto itinere.<BR>
</P>
<P><a name="009">9</A>&nbsp;Surrexit autem et David post eum: et egressus de spelunca, clamavit post tergum Saul, dicens: Domine mi rex. Et respexit Saul post se: et inclinans se David pronus in terram adoravit,</P>
<P><a name="010">10</A>&nbsp;dixitque ad Saul: Quare audis verba hominum loquentium: David qu&#230;rit malum adversum te?</P>
<P><a name="011">11</A>&nbsp;Ecce hodie viderunt oculi tui quod tradiderit te Dominus in manu mea in spelunca: et cogitavi ut occiderem te, sed pepercit tibi oculus meus: dixi enim: Non extendam manum meam in dominum meum, quia christus Domini est.</P>
<P><a name="012">12</A>&nbsp;Quin potius pater mi, vide, et cognosce oram chlamydis tu&#230; in manu mea: quoniam cum pr&#230;scinderem summitatem chlamydis tu&#230;, nolui extendere manum meam in te: animadverte, et vide, quoniam non est in manu mea malum, neque iniquitas, neque peccavi in te: tu autem insidiaris anim&#230; me&#230; ut auferas eam.</P>
<P><a name="013">13</A>&nbsp;Judicet Dominus inter me et te, et ulciscatur me Dominus ex te: manus autem mea non sit in te.</P>
<P><a name="014">14</A>&nbsp;Sicut et in proverbio antiquo dicitur: Ab impiis egredietur impietas: manus ergo mea non sit in te.</P>
<P><a name="015">15</A>&nbsp;Quem persequeris, rex Isra&#235;l? quem persequeris? canem mortuum persequeris, et pulicem unum.</P>
<P><a name="016">16</A>&nbsp;Sit Dominus judex, et judicet inter me et te: et videat, et judicet causam meam, et eruat me de manu tua.</P>
<P><a name="017">17</A>&nbsp;Cum autem complesset David loquens sermones hujuscemodi ad Saul, dixit Saul: Numquid vox h&#230;c tua est, fili mi David? Et levavit Saul vocem suam, et flevit:</P>
<P><a name="018">18</A>&nbsp;dixitque ad David: Justior tu es quam ego: tu enim tribuisti mihi bona, ego autem reddidi tibi mala.</P>
<P><a name="019">19</A>&nbsp;Et tu indicasti hodie qu&#230; feceris mihi bona: quomodo tradiderit me Dominus in manum tuam, et non occideris me.</P>
<P><a name="020">20</A>&nbsp;Quis enim cum invenerit inimicum suum, dimittet eum in via bona? sed Dominus reddat tibi vicissitudinem hanc pro eo quod hodie operatus es in me.</P>
<P><a name="021">21</A>&nbsp;Et nunc quia scio quod certissime regnaturus sis, et habiturus in manu tua regnum Isra&#235;l:</P>
<P><a name="022">22</A>&nbsp;jura mihi in Domino, ne deleas semen meum post me, neque auferas nomen meum de domo patris mei.</P>
<P><a name="023">23</A>&nbsp;Et juravit David Sauli. Abiit ergo Saul in domum suam: et David et viri ejus ascenderunt ad tutiora loca.</P>
<P><HR>
<CENTER>
<A HREF="sa1025.htm">Next: 1 Samuel Chapter 25</A></CENTER>
</BODY>
</HTML>
