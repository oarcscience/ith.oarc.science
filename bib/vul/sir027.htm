<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 27</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir027.htm">Polyglot</A>&nbsp;
<A HREF="../apo/sir027.htm">Apo</A>&nbsp;
<A HREF="../sep/sir027.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir026.htm">Previous</A>&nbsp;
<A HREF="sir028.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 27</H3><P><a name="001">1</A>&nbsp;[Propter inopiam multi deliquerunt:<BR> et qui qu&#230;rit locupletari avertit oculum suum.<BR></P>
<P><a name="002">2</A>&nbsp;Sicut in medio compaginis lapidum palus figitur,<BR> sic et inter medium venditionis et emptionis angustiabitur peccatum:<BR></P>
<P><a name="003">3</A>&nbsp;conteretur cum delinquente delictum.<BR></P>
<P><a name="004">4</A>&nbsp;Si non in timore Domini tenueris te instanter,<BR> cito subvertetur domus tua.]<BR>
</P>
<P><a name="005">5</A>&nbsp;[Sicut in percussura cribri remanebit pulvis,<BR> sic aporia hominis in cogitatu illius.<BR></P>
<P><a name="006">6</A>&nbsp;Vasa figuli probat fornax,<BR> et homines justos tentatio tribulationis.<BR></P>
<P><a name="007">7</A>&nbsp;Sicut rusticatio de ligno ostendit fructum illius,<BR> sic verbum ex cogitatu cordis hominis.<BR></P>
<P><a name="008">8</A>&nbsp;Ante sermonem non laudes virum:<BR> h&#230;c enim tentatio est hominum.<BR></P>
<P><a name="009">9</A>&nbsp;Si sequaris justitiam, apprehendes illam,<BR> et indues quasi poderem honoris:<BR> et inhabitabis cum ea, et proteget te in sempiternum,<BR> et in die agnitionis invenies firmamentum.<BR></P>
<P><a name="010">10</A>&nbsp;Volatilia ad sibi similia conveniunt:<BR> et veritas ad eos qui operantur illam revertetur.<BR></P>
<P><a name="011">11</A>&nbsp;Leo venationi insidiatur semper:<BR> sic peccata operantibus iniquitates.<BR></P>
<P><a name="012">12</A>&nbsp;Homo sanctus in sapientia manet sicut sol:<BR> nam stultus sicut luna mutatur.<BR></P>
<P><a name="013">13</A>&nbsp;In medio insensatorum serva verbum tempori:<BR> in medio autem cogitantium assiduus esto.<BR></P>
<P><a name="014">14</A>&nbsp;Narratio peccantium odiosa,<BR> et risus illorum in deliciis peccati.<BR></P>
<P><a name="015">15</A>&nbsp;Loquela multum jurans horripilationem capiti statuet,<BR> et irreverentia ipsius obturatio aurium.<BR></P>
<P><a name="016">16</A>&nbsp;Effusio sanguinis in rixa superborum,<BR> et maledictio illorum auditus gravis.<BR></P>
<P><a name="017">17</A>&nbsp;Qui denudat arcana amici fidem perdit,<BR> et non inveniet amicum ad animum suum.<BR></P>
<P><a name="018">18</A>&nbsp;Dilige proximum,<BR> et conjungere fide cum illo.<BR></P>
<P><a name="019">19</A>&nbsp;Quod si denudaveris absconsa illius,<BR> non persequeris post eum.<BR></P>
<P><a name="020">20</A>&nbsp;Sicut enim homo qui perdit amicum suum,<BR> sic et qui perdit amicitiam proximi sui.<BR></P>
<P><a name="021">21</A>&nbsp;Et sicut qui dimittit avem de manu sua,<BR> sic dereliquisti proximum tuum, et non eum capies.<BR></P>
<P><a name="022">22</A>&nbsp;Non illum sequaris, quoniam longe abest:<BR> effugit enim quasi caprea de laqueo, quoniam vulnerata est anima ejus:<BR></P>
<P><a name="023">23</A>&nbsp;ultra eum non poteris colligare.<BR> Et maledicti est concordatio:<BR></P>
<P><a name="024">24</A>&nbsp;denudare autem amici mysteria, desperatio est anim&#230; infelicis.]<BR>
</P>
<P><a name="025">25</A>&nbsp;[Annuens oculo fabricat iniqua,<BR> et nemo eum abjiciet.<BR></P>
<P><a name="026">26</A>&nbsp;In conspectu oculorum tuorum condulcabit os suum,<BR> et super sermones tuos admirabitur:<BR> novissime autem pervertet os suum,<BR> et in verbis tuis dabit scandalum.<BR></P>
<P><a name="027">27</A>&nbsp;Multa odivi, et non co&#230;quavi ei,<BR> et Dominus odiet illum.<BR></P>
<P><a name="028">28</A>&nbsp;Qui in altum mittit lapidem, super caput ejus cadet:<BR> et plaga dolosa dolosi dividet vulnera.<BR></P>
<P><a name="029">29</A>&nbsp;Et qui foveam fodit incidet in eam:<BR> et qui statuit lapidem proximo offendet in eo:<BR> et qui laqueum alii ponit, peribit in illo.<BR></P>
<P><a name="030">30</A>&nbsp;Facienti nequissimum consilium, super ipsum devolvetur,<BR> et non agnoscet unde adveniat illi.<BR></P>
<P><a name="031">31</A>&nbsp;Illusio et improperium superborum,<BR> et vindicta sicut leo insidiabitur illi.<BR></P>
<P><a name="032">32</A>&nbsp;Laqueo peribunt qui oblectantur casu justorum,<BR> dolor autem consumet illos antequam moriantur.]<BR>
</P>
<P><a name="033">33</A>&nbsp;[Ira et furor utraque execrabilia sunt,<BR> et vir peccator continens erit illorum.]</P>
<P><HR>
<CENTER>
<A HREF="sir028.htm">Next: Sirach Chapter 28</A></CENTER>
</BODY>
</HTML>
