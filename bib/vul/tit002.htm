<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Titus: Titus Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/tit002.htm">Polyglot</A>&nbsp;
<A HREF="../gnt/tit002.htm">GNT</A>&nbsp;
<A HREF="../kjv/tit002.htm">KJV</A>&nbsp;

<BR>
<BR><A HREF="tit.htm">Titus Index</A><BR>
&nbsp;
<A HREF="tit001.htm">Previous</A>&nbsp;
<A HREF="tit003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Titus Chapter 2</H3><P><a name="001">1</A>&nbsp;Tu autem loquere qu&#230; decent sanam doctrinam:</P>
<P><a name="002">2</A>&nbsp;senes ut sobrii sint, pudici, prudentes, sani in fide, in dilectione, in patientia:</P>
<P><a name="003">3</A>&nbsp;anus similiter in habitu sancto, non criminatrices, non multo vino servientes, bene docentes:</P>
<P><a name="004">4</A>&nbsp;ut prudentiam doceant adolescentulas, ut viros suos ament, filios suos diligant,</P>
<P><a name="005">5</A>&nbsp;prudentes, castas, sobrias, domus curam habentes, benignas, subditas viris suis, ut non blasphemetur verbum Dei.</P>
<P><a name="006">6</A>&nbsp;Juvenes similiter hortare ut sobrii sint.</P>
<P><a name="007">7</A>&nbsp;In omnibus teipsum pr&#230;be exemplum bonorum operum, in doctrina, in integritate, in gravitate,</P>
<P><a name="008">8</A>&nbsp;verbum sanum, irreprehensibile: ut is qui ex adverso est, vereatur, nihil habens malum dicere de nobis.</P>
<P><a name="009">9</A>&nbsp;Servos dominis suis subditos esse, in omnibus placentes, non contradicentes,</P>
<P><a name="010">10</A>&nbsp;non fraudantes, sed in omnibus fidem bonam ostendentes: ut doctrinam Salvatoris nostri Dei ornent in omnibus.</P>
<P><a name="011">11</A>&nbsp;Apparuit enim gratia Dei Salvatoris nostri omnibus hominibus,</P>
<P><a name="012">12</A>&nbsp;erudiens nos, ut abnegantes impietatem, et s&#230;cularia desideria, sobrie, et juste, et pie vivamus in hoc s&#230;culo,</P>
<P><a name="013">13</A>&nbsp;exspectantes beatam spem, et adventum glori&#230; magni Dei, et Salvatoris nostri Jesu Christi:</P>
<P><a name="014">14</A>&nbsp;qui dedit semetipsum pro nobis, ut nos redimeret ab omni iniquitate, et mundaret sibi populum acceptabilem, sectatorem bonorum operum.</P>
<P><a name="015">15</A>&nbsp;H&#230;c loquere, et exhortare, et argue cum omni imperio. Nemo te contemnat.</P>
<P><HR>
<CENTER>
<A HREF="tit003.htm">Next: Titus Chapter 3</A></CENTER>
</BODY>
</HTML>
