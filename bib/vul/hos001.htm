<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos001.htm">Polyglot</A>&nbsp;
<A HREF="../kjv/hos001.htm">KJV</A>&nbsp;
<A HREF="../sep/hos001.htm">Sep</A>&nbsp;
<A HREF="../tan/hos001.htm">Tan</A>&nbsp;

<BR>
<BR><A HREF="hos.htm">Hosea Index</A><BR>
&nbsp;
<A HREF="dan014.htm">Previous</A>&nbsp;
<A HREF="hos002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 1</H3><P><a name="001">1</A>&nbsp;Verbum Domini, quod factum est ad Osee, filium Beeri, in diebus Ozi&#230;, Joathan, Achaz, Ezechi&#230;, regum Juda; et in diebus Jeroboam, filii Joas, regis Isra&#235;l.<BR>
</P>
<P><a name="002">2</A>&nbsp;Principium loquendi Domino in Osee. Et dixit Dominus ad Osee: Vade, sume tibi uxorem fornicationum, et fac tibi filios fornicationum, quia fornicans fornicabitur terra a Domino.</P>
<P><a name="003">3</A>&nbsp;Et abiit, et accepit Gomer, filiam Debelaim: et concepit, et peperit ei filium.</P>
<P><a name="004">4</A>&nbsp;Et dixit Dominus ad eum: Voca nomen ejus Jezrahel, quoniam adhuc modicum, et visitabo sanguinem Jezrahel super domum Jehu, et quiescere faciam regnum domus Isra&#235;l.</P>
<P><a name="005">5</A>&nbsp;Et in illa die conteram arcum Isra&#235;l in valle Jezrahel.</P>
<P><a name="006">6</A>&nbsp;Et concepit adhuc, et peperit filiam. Et dixit ei: Voca nomen ejus, Absque misericordia, quia non addam ultra misereri domui Isra&#235;l, sed oblivione obliviscar eorum.</P>
<P><a name="007">7</A>&nbsp;Et domui Juda miserebor, et salvabo eos in Domino Deo suo; et non salvabo eos in arcu et gladio, et in bello, et in equis, et in equitibus.</P>
<P><a name="008">8</A>&nbsp;Et ablactavit eam qu&#230; erat Absque misericordia. Et concepit, et peperit filium.</P>
<P><a name="009">9</A>&nbsp;Et dixit: Voca nomen ejus, Non populus meus, quia vos non populus meus, et ego non ero vester.</P>
<P><a name="010">10</A>&nbsp;Et erit numerus filiorum Isra&#235;l quasi arena maris, qu&#230; sine mensura est, et non numerabitur. Et erit in loco ubi dicetur eis: Non populus meus vos: dicetur eis: Filii Dei viventis.</P>
<P><a name="011">11</A>&nbsp;Et congregabuntur filii Juda et filii Isra&#235;l pariter; et ponent sibimet caput unum, et ascendent de terra, quia magnus dies Jezrahel.</P>
<P><HR>
<CENTER>
<A HREF="hos002.htm">Next: Hosea Chapter 2</A></CENTER>
</BODY>
</HTML>
