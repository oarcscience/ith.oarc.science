<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 35</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa035.htm">Polyglot</A>&nbsp;
<A HREF="../kjv/psa035.htm">KJV</A>&nbsp;
<A HREF="../sep/psa035.htm">Sep</A>&nbsp;
<A HREF="../tan/psa035.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa034.htm">Previous</A>&nbsp;
<A HREF="psa036.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 35</H3><P><a name="001">1</A>&nbsp;In finem. Servo Domini ipsi David.</P>
<P><a name="002">2</A>&nbsp;[Dixit injustus ut delinquat in semetipso:<BR> non est timor Dei ante oculos ejus.<BR></P>
<P><a name="003">3</A>&nbsp;Quoniam dolose egit in conspectu ejus,<BR> ut inveniatur iniquitas ejus ad odium.<BR></P>
<P><a name="004">4</A>&nbsp;Verba oris ejus iniquitas, et dolus;<BR> noluit intelligere ut bene ageret.<BR></P>
<P><a name="005">5</A>&nbsp;Iniquitatem meditatus est in cubili suo;<BR> astitit omni vi&#230; non bon&#230;:<BR> malitiam autem non odivit.<BR></P>
<P><a name="006">6</A>&nbsp;Domine, in c&#230;lo misericordia tua,<BR> et veritas tua usque ad nubes.<BR></P>
<P><a name="007">7</A>&nbsp;Justitia tua sicut montes Dei;<BR> judicia tua abyssus multa.<BR> Homines et jumenta salvabis, Domine,<BR></P>
<P><a name="008">8</A>&nbsp;quemadmodum multiplicasti misericordiam tuam, Deus.<BR> Filii autem hominum in tegmine alarum tuarum sperabunt.<BR></P>
<P><a name="009">9</A>&nbsp;Inebriabuntur ab ubertate domus tu&#230;,<BR> et torrente voluptatis tu&#230; potabis eos:<BR></P>
<P><a name="010">10</A>&nbsp;quoniam apud te est fons vit&#230;,<BR> et in lumine tuo videbimus lumen.<BR></P>
<P><a name="011">11</A>&nbsp;Pr&#230;tende misericordiam tuam scientibus te,<BR> et justitiam tuam his qui recto sunt corde.<BR></P>
<P><a name="012">12</A>&nbsp;Non veniat mihi pes superbi&#230;,<BR> et manus peccatoris non moveat me.<BR></P>
<P><a name="013">13</A>&nbsp;Ibi ceciderunt qui operantur iniquitatem;<BR> expulsi sunt, nec potuerunt stare.]</P>
<P><HR>
<CENTER>
<A HREF="psa036.htm">Next: Psalms Chapter 36</A></CENTER>
</BODY>
</HTML>
