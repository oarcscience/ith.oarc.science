<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma1005.htm">Polyglot</A>&nbsp;
<A HREF="../apo/ma1005.htm">Apo</A>&nbsp;
<A HREF="../sep/ma1005.htm">Sep</A>&nbsp;

<BR>
<BR><A HREF="ma1.htm">1 Macabees Index</A><BR>
&nbsp;
<A HREF="ma1004.htm">Previous</A>&nbsp;
<A HREF="ma1006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 5</H3><P><a name="001">1</A>&nbsp;Et factum est, ut audierunt gentes in circuitu quia &#230;dificatum est altare et sanctuarium sicut prius, irat&#230; sunt valde:</P>
<P><a name="002">2</A>&nbsp;et cogitabant tollere genus Jacob, qui erant inter eos, et c&#156;perunt occidere de populo, et persequi.</P>
<P><a name="003">3</A>&nbsp;Et debellabat Judas filios Esau in Idum&#230;a, et eos qui erant in Acrabathane, quia circumsedebant Isra&#235;litas: et percussit eos plaga magna.</P>
<P><a name="004">4</A>&nbsp;Et recordatus est malitiam filiorum Bean, qui erant populo in laqueum et in scandalum, insidiantes ei in via.</P>
<P><a name="005">5</A>&nbsp;Et conclusi sunt ab eo in turribus, et applicuit ad eos, et anathematizavit eos, et incendit turres eorum igni cum omnibus qui in eis erant.</P>
<P><a name="006">6</A>&nbsp;Et transivit ad filios Ammon, et invenit manum fortem, et populum copiosum, et Timotheum ducem ipsorum:</P>
<P><a name="007">7</A>&nbsp;et commisit cum eis pr&#230;lia multa, et contriti sunt in conspectu eorum, et percussit eos:</P>
<P><a name="008">8</A>&nbsp;et cepit Gazer civitatem et filias ejus, et reversus est in Jud&#230;am.</P>
<P><a name="009">9</A>&nbsp;Et congregat&#230; sunt gentes qu&#230; sunt in Galaad adversus Isra&#235;litas, qui erant in finibus eorum, ut tollerent eos: et fugerunt in Datheman munitionem.</P>
<P><a name="010">10</A>&nbsp;Et miserunt litteras ad Judam et fratres ejus, dicentes: Congregat&#230; sunt adversum nos gentes per circuitum, ut nos auferant,</P>
<P><a name="011">11</A>&nbsp;et parant venire, et occupare munitionem, in quam confugimus: et Timotheus est dux exercitus eorum.</P>
<P><a name="012">12</A>&nbsp;Nunc ergo veni, et eripe nos de manibus eorum, quia cecidit multitudo de nobis.</P>
<P><a name="013">13</A>&nbsp;Et omnes fratres nostri, qui erant in locis Tubin, interfecti sunt: et captivas duxerunt uxores eorum, et natos, et spolia, et peremerunt illic fere mille viros.</P>
<P><a name="014">14</A>&nbsp;Et adhuc epistol&#230; legebantur, et ecce alii nuntii venerunt de Galil&#230;a conscissis tunicis, nuntiantes secundum verba h&#230;c:</P>
<P><a name="015">15</A>&nbsp;dicentes convenisse adversum se a Ptolemaida, et Tyro, et Sidone: et repleta est omnis Galil&#230;a alienigenis, ut nos consumant.</P>
<P><a name="016">16</A>&nbsp;Ut audivit autem Judas et populus sermones istos, convenit ecclesia magna cogitare quid facerent fratribus suis, qui in tribulatione erant, et expugnabantur ab eis.<BR>
</P>
<P><a name="017">17</A>&nbsp;Dixitque Judas Simoni fratri suo: Elige tibi viros, et vade, et libera fratres tuos in Galil&#230;a: ego autem et frater meus Jonathas ibimus in Galaaditim.</P>
<P><a name="018">18</A>&nbsp;Et reliquit Josephum filium Zachari&#230;, et Azariam, duces populi, cum residuo exercitu in Jud&#230;a ad custodiam:</P>
<P><a name="019">19</A>&nbsp;et pr&#230;cepit illis, dicens: Pr&#230;estote populo huic: et nolite bellum committere adversum gentes, donec revertamur.</P>
<P><a name="020">20</A>&nbsp;Et partiti sunt Simoni viri tria millia, ut iret in Galil&#230;am: Jud&#230; autem octo millia in Galaaditim.</P>
<P><a name="021">21</A>&nbsp;Et abiit Simon in Galil&#230;am, et commisit pr&#230;lia multa cum gentibus: et contrit&#230; sunt gentes a facie ejus, et persecutus est eos usque ad portam</P>
<P><a name="022">22</A>&nbsp;Ptolemaidis: et ceciderunt de gentibus fere tria millia virorum. Et accepit spolia eorum,</P>
<P><a name="023">23</A>&nbsp;et assumpsit eos qui erant in Galil&#230;a et in Arbatis, cum uxoribus, et natis, et omnibus qu&#230; erant illis, et adduxit in Jud&#230;am cum l&#230;titia magna.<BR>
</P>
<P><a name="024">24</A>&nbsp;Et Judas Machab&#230;us, et Jonathas frater ejus, transierunt Jordanem, et abierunt viam trium dierum per desertum.</P>
<P><a name="025">25</A>&nbsp;Et occurrerunt eis Nabuth&#230;i, et susceperunt eos pacifice, et narraverunt eis omnia qu&#230; acciderant fratribus eorum in Galaaditide,</P>
<P><a name="026">26</A>&nbsp;et quia multi ex eis comprehensi sunt in Barasa, et Bosor, et in Alimis, et in Casphor, et Mageth, et Carnaim: h&#230; omnes civitates munit&#230; et magn&#230;.</P>
<P><a name="027">27</A>&nbsp;Sed et in ceteris civitatibus Galaaditidis tenentur comprehensi, et in crastinum constituerunt admovere exercitum civitatibus his, et comprehendere, et tollere eos in una die.</P>
<P><a name="028">28</A>&nbsp;Et convertit Judas et exercitus ejus viam in desertum Bosor repente, et occupavit civitatem: et occidit omnem masculum in ore gladii, et accepit omnia spolia eorum, et succendit eam igni.</P>
<P><a name="029">29</A>&nbsp;Et surrexerunt inde nocte, et ibant usque ad munitionem.</P>
<P><a name="030">30</A>&nbsp;Et factum est diluculo, cum elevassent oculos suos, ecce populus multus, cujus non erat numerus, portantes scalas et machinas ut comprehenderent munitionem, et expugnarent eos.</P>
<P><a name="031">31</A>&nbsp;Et vidit Judas quia c&#156;pit bellum, et clamor belli ascendit ad c&#230;lum sicut tuba, et clamor magnus de civitate:</P>
<P><a name="032">32</A>&nbsp;et dixit exercitui suo: Pugnate hodie pro fratribus vestris.</P>
<P><a name="033">33</A>&nbsp;Et venit tribus ordinibus post eos, et exclamaverunt tubis, et clamaverunt in oratione.</P>
<P><a name="034">34</A>&nbsp;Et cognoverunt castra Timothei quia Machab&#230;us est, et refugerunt a facie ejus: et percusserunt eos plaga magna. Et ceciderunt ex eis in die illa fere octo millia virorum.</P>
<P><a name="035">35</A>&nbsp;Et divertit Judas in Maspha, et expugnavit, et cepit eam: et occidit omnem masculum ejus, et sumpsit spolia ejus, et succendit eam igni.</P>
<P><a name="036">36</A>&nbsp;Inde perrexit, et cepit Casbon, et Mageth, et Bosor, et reliquas civitates Galaaditidis.</P>
<P><a name="037">37</A>&nbsp;Post h&#230;c autem verba congregavit Timotheus exercitum alium, et castra posuit contra Raphon trans torrentem.</P>
<P><a name="038">38</A>&nbsp;Et misit Judas speculari exercitum: et renuntiaverunt ei, dicentes: Quia convenerunt ad eum omnes gentes qu&#230; in circuitu nostro sunt, exercitus multus nimis:</P>
<P><a name="039">39</A>&nbsp;et Arabas conduxerunt in auxilium sibi, et castra posuerunt trans torrentem, parati ad te venire in pr&#230;lium. Et abiit Judas obviam illis.</P>
<P><a name="040">40</A>&nbsp;Et ait Timotheus principibus exercitus sui: Cum appropinquaverit Judas, et exercitus ejus, ad torrentem aqu&#230;: si transierit ad nos prior, non poterimus sustinere eum, quia potens poterit adversum nos;</P>
<P><a name="041">41</A>&nbsp;si vero timuerit transire, et posuerit castra extra flumen, transfretamus ad eos, et poterimus adversus illum.</P>
<P><a name="042">42</A>&nbsp;Ut autem appropinquavit Judas ad torrentem aqu&#230;, statuit scribas populi secus torrentem, et mandavit eis, dicens: Neminem hominem reliqueritis, sed veniant omnes in pr&#230;lium.</P>
<P><a name="043">43</A>&nbsp;Et transfretavit ad illos prior, et omnis populus post eum, et contrit&#230; sunt omnes gentes a facie eorum, et projecerunt arma sua, et fugerunt ad fanum, quod erat in Carnaim.</P>
<P><a name="044">44</A>&nbsp;Et occupavit ipsam civitatem, et fanum succendit igni cum omnibus qui erant in ipso: et oppressa est Carnaim, et non potuit sustinere contra faciem Jud&#230;.<BR>
</P>
<P><a name="045">45</A>&nbsp;Et congregavit Judas universos Isra&#235;litas, qui erant in Galaaditide, a minimo usque ad maximum, et uxores eorum, et natos, et exercitum magnum valde, ut venirent in terram Juda.</P>
<P><a name="046">46</A>&nbsp;Et venerunt usque Ephron: et h&#230;c civitas magna in ingressu posita, munita valde, et non erat declinare ab ea dextera vel sinistra, sed per mediam iter erat.</P>
<P><a name="047">47</A>&nbsp;Et incluserunt se qui erant in civitate, et obstruxerunt portas lapidibus: et misit ad eos Judas verbis pacificis,</P>
<P><a name="048">48</A>&nbsp;dicens: Transeamus per terram vestram, ut eamus in terram nostram: et nemo vobis nocebit, tantum pedibus transibimus. Et nolebant eis aperire.</P>
<P><a name="049">49</A>&nbsp;Et pr&#230;cepit Judas pr&#230;dicare in castris, ut applicarent unusquisque in quo erat loco:</P>
<P><a name="050">50</A>&nbsp;et applicuerunt se viri virtutis, et oppugnavit civitatem illam tota die et tota nocte, et tradita est civitas in manu ejus:</P>
<P><a name="051">51</A>&nbsp;et peremerunt omnem masculum in ore gladii, et eradicavit eam, et accepit spolia ejus: et transivit per totam civitatem super interfectos.</P>
<P><a name="052">52</A>&nbsp;Et transgressi sunt Jordanem in campo magno, contra faciem Bethsan.</P>
<P><a name="053">53</A>&nbsp;Et erat Judas congregans extremos, et exhortabatur populum per totam viam, donec venirent in terram Juda:</P>
<P><a name="054">54</A>&nbsp;et ascenderunt in montem Sion cum l&#230;titia, et gaudio, et obtulerunt holocausta, quod nemo ex eis cecidisset donec reverterentur in pace.<BR>
</P>
<P><a name="055">55</A>&nbsp;Et in diebus quibus erat Judas et Jonathas in terra Galaad, et Simon frater ejus in Galil&#230;a contra faciem Ptolemaidis,</P>
<P><a name="056">56</A>&nbsp;audivit Josephus Zachari&#230; filius, et Azarias princeps virtutis, res bene gestas, et pr&#230;lia qu&#230; facta sunt,</P>
<P><a name="057">57</A>&nbsp;et dixit: Faciamus et ipsi nobis nomen, et eamus pugnare adversus gentes qu&#230; in circuitu nostro sunt.</P>
<P><a name="058">58</A>&nbsp;Et pr&#230;cepit his qui erant in exercitu suo, et abierunt Jamniam.</P>
<P><a name="059">59</A>&nbsp;Et exivit Gorgias de civitate, et viri ejus obviam illis in pugnam.</P>
<P><a name="060">60</A>&nbsp;Et fugati sunt Josephus et Azarias usque in fines Jud&#230;&#230;: et ceciderunt illo die de populo Isra&#235;l ad duo millia viri, et facta est fuga magna in populo:</P>
<P><a name="061">61</A>&nbsp;quia non audierunt Judam, et fratres ejus, existimantes fortiter se facturos.</P>
<P><a name="062">62</A>&nbsp;Ipsi autem non erant de semine virorum illorum, per quos salus facta est in Isra&#235;l.</P>
<P><a name="063">63</A>&nbsp;Et viri Juda magnificati sunt valde in conspectu omnis Isra&#235;l, et gentium omnium ubi audiebatur nomen eorum.</P>
<P><a name="064">64</A>&nbsp;Et convenerunt ad eos fausta acclamantes.<BR>
</P>
<P><a name="065">65</A>&nbsp;Et exivit Judas et fratres ejus, et expugnabant filios Esau in terra qu&#230; ad austrum est, et percussit Chebron et filias ejus: et muros ejus, et turres succendit igni in circuitu.</P>
<P><a name="066">66</A>&nbsp;Et movit castra ut iret in terram alienigenarum, et perambulabat Samariam.</P>
<P><a name="067">67</A>&nbsp;In die illa ceciderunt sacerdotes in bello, dum volunt fortiter facere, dum sine consilio exeunt in pr&#230;lium.</P>
<P><a name="068">68</A>&nbsp;Et declinavit Judas in Azotum in terram alienigenarum, et diruit aras eorum, et sculptilia deorum ipsorum succendit igni: et cepit spolia civitatum, et reversus est in terram Juda.</P>
<P><HR>
<CENTER>
<A HREF="ma1006.htm">Next: 1 Macabees Chapter 6</A></CENTER>
</BODY>
</HTML>
