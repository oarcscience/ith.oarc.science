<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev004.htm">Polyglot</A>&nbsp;
<A HREF="../kjv/lev004.htm">KJV</A>&nbsp;
<A HREF="../sep/lev004.htm">Sep</A>&nbsp;
<A HREF="../tan/lev004.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev003.htm">Previous</A>&nbsp;
<A HREF="lev005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 4</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Loquere filiis Isra&#235;l: Anima, qu&#230; peccaverit per ignorantiam, et de universis mandatis Domini, qu&#230; pr&#230;cepit ut non fierent, quippiam fecerit:</P>
<P><a name="003">3</A>&nbsp;si sacerdos, qui unctus est, peccaverit, delinquere faciens populum, offeret pro peccato suo vitulum immaculatum Domino:</P>
<P><a name="004">4</A>&nbsp;et adducet illum ad ostium tabernaculi testimonii coram Domino, ponetque manum super caput ejus, et immolabit eum Domino.</P>
<P><a name="005">5</A>&nbsp;Hauriet quoque de sanguine vituli, inferens illum in tabernaculum testimonii.</P>
<P><a name="006">6</A>&nbsp;Cumque intinxerit digitum in sanguine, asperget eo septies coram Domino contra velum sanctuarii.</P>
<P><a name="007">7</A>&nbsp;Ponetque de eodem sanguine super cornua altaris thymiamatis gratissimi Domino, quod est in tabernaculo testimonii: omnem autem reliquum sanguinem fundet in basim altaris holocausti in introitu tabernaculi.</P>
<P><a name="008">8</A>&nbsp;Et adipem vituli auferet pro peccato, tam eum qui vitalia operit quam omnia qu&#230; intrinsecus sunt:</P>
<P><a name="009">9</A>&nbsp;duos renunculos et reticulum quod est super eos juxta ilia, et adipem jecoris cum renunculis,</P>
<P><a name="010">10</A>&nbsp;sicut aufertur de vitulo hosti&#230; pacificorum: et adolebit ea super altare holocausti.</P>
<P><a name="011">11</A>&nbsp;Pellem vero et omnes carnes, cum capite et pedibus et intestinis et fimo,</P>
<P><a name="012">12</A>&nbsp;et reliquo corpore, efferet extra castra in locum mundum, ubi cineres effundi solent: incendetque ea super lignorum struem, qu&#230; in loco effusorum cinerum cremabuntur.<BR>
</P>
<P><a name="013">13</A>&nbsp;Quod si omnis turba Isra&#235;l ignoraverit, et per imperitiam fecerit quod contra mandatum Domini est,</P>
<P><a name="014">14</A>&nbsp;et postea intellexerit peccatum suum, offeret pro peccato suo vitulum, adducetque eum ad ostium tabernaculi.</P>
<P><a name="015">15</A>&nbsp;Et ponent seniores populi manus super caput ejus coram Domino. Immolatoque vitulo in conspectu Domini,</P>
<P><a name="016">16</A>&nbsp;inferet sacerdos, qui unctus est, de sanguine ejus in tabernaculum testimonii,</P>
<P><a name="017">17</A>&nbsp;tincto digito aspergens septies contra velum.</P>
<P><a name="018">18</A>&nbsp;Ponetque de eodem sanguine in cornibus altaris, quod est coram Domino in tabernaculo testimonii: reliquum autem sanguinem fundet juxta basim altaris holocaustorum, quod est in ostio tabernaculi testimonii.</P>
<P><a name="019">19</A>&nbsp;Omnemque ejus adipem tollet, et adolebit super altare:</P>
<P><a name="020">20</A>&nbsp;sic faciens et de hoc vitulo quomodo fecit et prius: et rogante pro eis sacerdote, propitius erit eis Dominus.</P>
<P><a name="021">21</A>&nbsp;Ipsum autem vitulum efferet extra castra, atque comburet sicut et priorem vitulum: quia est pro peccato multitudinis.<BR>
</P>
<P><a name="022">22</A>&nbsp;Si peccaverit princeps, et fecerit unum e pluribus per ignorantiam, quod Domini lege prohibetur:</P>
<P><a name="023">23</A>&nbsp;et postea intellexerit peccatum suum, offeret hostiam Domino, hircum de capris immaculatum.</P>
<P><a name="024">24</A>&nbsp;Ponetque manum suam super caput ejus: cumque immolaverit eum loco ubi solet mactari holocaustum coram Domino, quia pro peccato est,</P>
<P><a name="025">25</A>&nbsp;tinget sacerdos digitum in sanguine hosti&#230; pro peccato, tangens cornua altaris holocausti, et reliquum fundens ad basim ejus.</P>
<P><a name="026">26</A>&nbsp;Adipem vero adolebit supra, sicut in victimis pacificorum fieri solet: rogabitque pro eo sacerdos, et pro peccato ejus, et dimittetur ei.<BR>
</P>
<P><a name="027">27</A>&nbsp;Quod si peccaverit anima per ignorantiam, de populo terr&#230;, ut faciat quidquam de his, qu&#230; Domini lege prohibentur, atque delinquat,</P>
<P><a name="028">28</A>&nbsp;et cognoverit peccatum suum, offeret capram immaculatam.</P>
<P><a name="029">29</A>&nbsp;Ponetque manum super caput hosti&#230; qu&#230; pro peccato est, et immolabit eam in loco holocausti.</P>
<P><a name="030">30</A>&nbsp;Tolletque sacerdos de sanguine in digito suo: et tangens cornua altaris holocausti, reliquum fundet ad basim ejus.</P>
<P><a name="031">31</A>&nbsp;Omnem autem adipem auferens, sicut auferri solet de victimis pacificorum, adolebit super altare in odorem suavitatis Domino: rogabitque pro eo, et dimittetur ei.</P>
<P><a name="032">32</A>&nbsp;Sin autem de pecoribus obtulerit victimam pro peccato, ovem scilicet immaculatam:</P>
<P><a name="033">33</A>&nbsp;ponet manum super caput ejus, et immolabit eam in loco ubi solent c&#230;di holocaustorum hosti&#230;.</P>
<P><a name="034">34</A>&nbsp;Sumetque sacerdos de sanguine ejus digito suo, et tangens cornua altaris holocausti, reliquum fundet ad basim ejus.</P>
<P><a name="035">35</A>&nbsp;Omnem quoque adipem auferens, sicut auferri solet adeps arietis, qui immolatur pro pacificis, cremabit super altare in incensum Domini: rogabitque pro eo, et pro peccato ejus, et dimittetur ei.</P>
<P><HR>
<CENTER>
<A HREF="lev005.htm">Next: Leviticus Chapter 5</A></CENTER>
</BODY>
</HTML>
