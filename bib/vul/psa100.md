[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa100)  [KJV](../kjv/psa100)  [Sep](../sep/psa100) 
[Tan](../tan/psa100)   
  
[Psalms Index](psa)  
  [Previous](psa099)  [Next](psa101) 

------------------------------------------------------------------------

### Vulgate (Latin): Psalms Chapter 100

<span id="001">1</span> Psalmus ipsi David. \[Misericordiam et judicium
cantabo tibi, Domine;  
psallam,

<span id="002">2</span> et intelligam in via immaculata: quando venies
ad me?  
Perambulabam in innocentia cordis mei, in medio domus meæ.  

<span id="003">3</span> Non proponebam ante oculos meos rem injustam;  
facientes prævaricationes odivi;  
non adhæsit mihi

<span id="004">4</span> cor pravum;  
declinantem a me malignum non cognoscebam.  

<span id="005">5</span> Detrahentem secreto proximo suo, hunc
persequebar:  
superbo oculo, et insatiabili corde, cum hoc non edebam.  

<span id="006">6</span> Oculi mei ad fideles terræ, ut sedeant mecum;  
ambulans in via immaculata, hic mihi ministrabat.  

<span id="007">7</span> Non habitabit in medio domus meæ qui facit
superbiam;  
qui loquitur iniqua non direxit in conspectu oculorum meorum.  

<span id="008">8</span> In matutino interficiebam omnes peccatores
terræ,  
ut disperderem de civitate Domini omnes operantes iniquitatem.\]

------------------------------------------------------------------------

[Next: Psalms Chapter 101](psa101)
