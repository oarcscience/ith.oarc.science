[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa107)  [KJV](../kjv/psa107)  [Sep](../sep/psa107) 
[Tan](../tan/psa107)   
  
[Psalms Index](psa)  
  [Previous](psa106)  [Next](psa108) 

------------------------------------------------------------------------

### Vulgate (Latin): Psalms Chapter 107

<span id="001">1</span> Canticum Psalmi, ipsi David.

<span id="002">2</span> \[Paratum cor meum, Deus, paratum cor meum;  
cantabo, et psallam in gloria mea.  

<span id="003">3</span> Exsurge, gloria mea; exsurge, psalterium et
cithara;  
exsurgam diluculo.  

<span id="004">4</span> Confitebor tibi in populis, Domine,  
et psallam tibi in nationibus:  

<span id="005">5</span> quia magna est super cælos misericordia tua,  
et usque ad nubes veritas tua.  

<span id="006">6</span> Exaltare super cælos, Deus,  
et super omnem terram gloria tua:  

<span id="007">7</span> ut liberentur dilecti tui.  
Salvum fac dextera tua, et exaudi me.  

<span id="008">8</span> Deus locutus est in sancto suo:  
Exsultabo, et dividam Sichimam;  
et convallem tabernaculorum dimetiar.  

<span id="009">9</span> Meus est Galaad, et meus est Manasses,  
et Ephraim susceptio capitis mei.  
Juda rex meus;

<span id="010">10</span> Moab lebes spei meæ:  
in Idumæam extendam calceamentum meum;  
mihi alienigenæ amici facti sunt.  

<span id="011">11</span> Quis deducet me in civitatem munitam?  
quis deducet me usque in Idumæam?  

<span id="012">12</span> nonne tu, Deus, qui repulisti nos?  
et non exibis, Deus, in virtutibus nostris?  

<span id="013">13</span> Da nobis auxilium de tribulatione,  
quia vana salus hominis.  

<span id="014">14</span> In Deo faciemus virtutem;  
et ipse ad nihilum deducet inimicos nostros.\]

------------------------------------------------------------------------

[Next: Psalms Chapter 108](psa108)
