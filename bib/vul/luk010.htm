<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk010.htm">Polyglot</A>&nbsp;
<A HREF="../gnt/luk010.htm">GNT</A>&nbsp;
<A HREF="../kjv/luk010.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk009.htm">Previous</A>&nbsp;
<A HREF="luk011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 10</H3><P><a name="001">1</A>&nbsp;Post h&#230;c autem designavit Dominus et alios septuaginta duos: et misit illos binos ante faciem suam in omnem civitatem et locum, quo erat ipse venturus.</P>
<P><a name="002">2</A>&nbsp;Et dicebat illis: Messis quidem multa, operarii autem pauci. Rogate ergo dominum messis ut mittat operarios in messem suam.</P>
<P><a name="003">3</A>&nbsp;Ite: ecce ego mitto vos sicut agnos inter lupos.</P>
<P><a name="004">4</A>&nbsp;Nolite portare sacculum, neque peram, neque calceamenta, et neminem per viam salutaveritis.</P>
<P><a name="005">5</A>&nbsp;In quamcumque domum intraveritis, primum dicite: Pax huic domui:</P>
<P><a name="006">6</A>&nbsp;et si ibi fuerit filius pacis, requiescet super illum pax vestra: sin autem, ad vos revertetur.</P>
<P><a name="007">7</A>&nbsp;In eadem autem domo manete, edentes et bibentes qu&#230; apud illos sunt: dignus est enim operarius mercede sua. Nolite transire de domo in domum.</P>
<P><a name="008">8</A>&nbsp;Et in quamcumque civitatem intraveritis, et susceperint vos, manducate qu&#230; apponuntur vobis:</P>
<P><a name="009">9</A>&nbsp;et curate infirmos, qui in illa sunt, et dicite illis: Appropinquavit in vos regnum Dei.</P>
<P><a name="010">10</A>&nbsp;In quamcumque autem civitatem intraveritis, et non susceperint vos, exeuntes in plateas ejus, dicite:</P>
<P><a name="011">11</A>&nbsp;Etiam pulverem, qui adh&#230;sit nobis de civitate vestra, extergimus in vos: tamen hoc scitote, quia appropinquavit regnum Dei.</P>
<P><a name="012">12</A>&nbsp;Dico vobis, quia Sodomis in die illa remissius erit, quam illi civitati.<BR>
</P>
<P><a name="013">13</A>&nbsp;V&#230; tibi Corozain! v&#230; tibi Bethsaida! quia si in Tyro et Sidone fact&#230; fuissent virtutes qu&#230; fact&#230; sunt in vobis, olim in cilicio et cinere sedentes p&#156;niterent.</P>
<P><a name="014">14</A>&nbsp;Verumtamen Tyro et Sidoni remissius erit in judicio, quam vobis.</P>
<P><a name="015">15</A>&nbsp;Et tu Capharnaum, usque ad c&#230;lum exaltata, usque ad infernum demergeris.</P>
<P><a name="016">16</A>&nbsp;Qui vos audit, me audit: et qui vos spernit, me spernit. Qui autem me spernit, spernit eum qui misit me.<BR>
</P>
<P><a name="017">17</A>&nbsp;Reversi sunt autem septuaginta duo cum gaudio, dicentes: Domine, etiam d&#230;monia subjiciuntur nobis in nomine tuo.</P>
<P><a name="018">18</A>&nbsp;Et ait illis: Videbam Satanam sicut fulgor de c&#230;lo cadentem.</P>
<P><a name="019">19</A>&nbsp;Ecce dedi vobis potestatem calcandi supra serpentes, et scorpiones, et super omnem virtutem inimici: et nihil vobis nocebit.</P>
<P><a name="020">20</A>&nbsp;Verumtamen in hoc nolite gaudere quia spiritus vobis subjiciuntur: gaudete autem, quod nomina vestra scripta sunt in c&#230;lis.<BR>
</P>
<P><a name="021">21</A>&nbsp;In ipsa hora exsultavit Spiritu Sancto, et dixit: Confiteor tibi Pater, Domine c&#230;li et terr&#230;, quod abscondisti h&#230;c a sapientibus et prudentibus, et revelasti ea parvulis. Etiam Pater: quoniam sic placuit ante te.</P>
<P><a name="022">22</A>&nbsp;Omnia mihi tradita sunt a Patre meo. Et nemo scit quis sit Filius, nisi Pater: et quis sit Pater, nisi Filius, et cui voluerit Filius revelare.</P>
<P><a name="023">23</A>&nbsp;Et conversus ad discipulos suos, dixit: Beati oculi qui vident qu&#230; vos videtis.</P>
<P><a name="024">24</A>&nbsp;Dico enim vobis quod multi prophet&#230; et reges voluerunt videre qu&#230; vos videtis, et non viderunt: et audire qu&#230; auditis, et non audierunt.<BR>
</P>
<P><a name="025">25</A>&nbsp;Et ecce quidam legisperitus surrexit tentans illum, et dicens: Magister, quid faciendo vitam &#230;ternam possidebo?</P>
<P><a name="026">26</A>&nbsp;At ille dixit ad eum: In lege quid scriptum est? quomodo legis?</P>
<P><a name="027">27</A>&nbsp;Ille respondens dixit: Diliges Dominum Deum tuum ex toto corde tuo, et ex tota anima tua, et ex omnibus virtutibus tuis, et ex omni mente tua: et proximum tuum sicut teipsum.</P>
<P><a name="028">28</A>&nbsp;Dixitque illi: Recte respondisti: hoc fac, et vives.<BR>
</P>
<P><a name="029">29</A>&nbsp;Ille autem volens justificare seipsum, dixit ad Jesum: Et quis est meus proximus?</P>
<P><a name="030">30</A>&nbsp;Suscipiens autem Jesus, dixit: Homo quidam descendebat ab Jerusalem in Jericho, et incidit in latrones, qui etiam despoliaverunt eum: et plagis impositis abierunt semivivo relicto.</P>
<P><a name="031">31</A>&nbsp;Accidit autem ut sacerdos quidam descenderet eadem via: et viso illo pr&#230;terivit.</P>
<P><a name="032">32</A>&nbsp;Similiter et Levita, cum esset secus locum, et videret eum, pertransiit.</P>
<P><a name="033">33</A>&nbsp;Samaritanus autem quidam iter faciens, venit secus eum: et videns eum, misericordia motus est.</P>
<P><a name="034">34</A>&nbsp;Et appropians alligavit vulnera ejus, infundens oleum et vinum: et imponens illum in jumentum suum, duxit in stabulum, et curam ejus egit.</P>
<P><a name="035">35</A>&nbsp;Et altera die protulit duos denarios, et dedit stabulario, et ait: Curam illius habe: et quodcumque supererogaveris, ego cum rediero reddam tibi.</P>
<P><a name="036">36</A>&nbsp;Quis horum trium videtur tibi proximus fuisse illi, qui incidit in latrones?</P>
<P><a name="037">37</A>&nbsp;At ille dixit: Qui fecit misericordiam in illum. Et ait illi Jesus: Vade, et tu fac similiter.<BR>
</P>
<P><a name="038">38</A>&nbsp;Factum est autem, dum irent, et ipse intravit in quoddam castellum: et mulier qu&#230;dam, Martha nomine, excepit illum in domum suam,</P>
<P><a name="039">39</A>&nbsp;et huic erat soror nomine Maria, qu&#230; etiam sedens secus pedes Domini, audiebat verbum illius.</P>
<P><a name="040">40</A>&nbsp;Martha autem satagebat circa frequens ministerium: qu&#230; stetit, et ait: Domine, non est tibi cur&#230; quod soror mea reliquit me solam ministrare? dic ergo illi ut me adjuvet.</P>
<P><a name="041">41</A>&nbsp;Et respondens dixit illis Dominus: Martha, Martha, sollicita es, et turbaris erga plurima,</P>
<P><a name="042">42</A>&nbsp;porro unum est necessarium. Maria optimam partem elegit, qu&#230; non auferetur ab ea.</P>
<P><HR>
<CENTER>
<A HREF="luk011.htm">Next: Luke Chapter 11</A></CENTER>
</BODY>
</HTML>
