<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir032.htm">Polyglot</A>&nbsp;
<A HREF="../apo/sir032.htm">Apo</A>&nbsp;
<A HREF="../sep/sir032.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir031.htm">Previous</A>&nbsp;
<A HREF="sir033.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 32</H3><P><a name="001">1</A>&nbsp;[Rectorem te posuerunt? noli extolli:<BR> esto in illis quasi unus ex ipsis.<BR></P>
<P><a name="002">2</A>&nbsp;Curam illorum habe, et sic conside,<BR> et omni cura tua explicita recumbe:<BR></P>
<P><a name="003">3</A>&nbsp;ut l&#230;teris propter illos,<BR> et ornamentum grati&#230; accipias coronam,<BR> et dignationem consequaris corrogationis.<BR></P>
<P><a name="004">4</A>&nbsp;Loquere major natu:<BR> decet enim te<BR></P>
<P><a name="005">5</A>&nbsp;primum verbum diligenti scientia,<BR> et non impedias musicam.<BR></P>
<P><a name="006">6</A>&nbsp;Ubi auditus non est, non effundas sermonem,<BR> et importune noli extolli in sapientia tua.<BR></P>
<P><a name="007">7</A>&nbsp;Gemmula carbunculi in ornamento auri,<BR> et comparatio musicorum in convivio vini.<BR></P>
<P><a name="008">8</A>&nbsp;Sicut in fabricatione auri signum est smaragdi,<BR> sic numerus musicorum in jucundo et moderato vino.<BR></P>
<P><a name="009">9</A>&nbsp;Audi tacens,<BR> et pro reverentia accedet tibi bona gratia.<BR></P>
<P><a name="010">10</A>&nbsp;Adolescens, loquere in tua causa vix.<BR></P>
<P><a name="011">11</A>&nbsp;Si bis interrogatus fueris,<BR> habeat caput responsum tuum.<BR></P>
<P><a name="012">12</A>&nbsp;In multis esto quasi inscius,<BR> et audi tacens simul et qu&#230;rens.<BR></P>
<P><a name="013">13</A>&nbsp;In medio magnatorum non pr&#230;sumas:<BR> et ubi sunt senes non multum loquaris.<BR></P>
<P><a name="014">14</A>&nbsp;Ante grandinem pr&#230;ibit coruscatio:<BR> et ante verecundiam pr&#230;ibit gratia,<BR> et pro reverentia accedet tibi bona gratia.<BR></P>
<P><a name="015">15</A>&nbsp;Et hora surgendi non te trices:<BR> pr&#230;curre autem prior in domum tuam,<BR> et illic avocare, et illic lude,<BR></P>
<P><a name="016">16</A>&nbsp;et age conceptiones tuas,<BR> et non in delictis et verbo superbo:<BR></P>
<P><a name="017">17</A>&nbsp;et super his omnibus benedicito Dominum, qui fecit,<BR> et inebriantem te ab omnibus bonis suis.]<BR>
</P>
<P><a name="018">18</A>&nbsp;[Qui timet Dominum excipiet doctrinam ejus:<BR> et qui vigilaverint ad illum invenient benedictionem.<BR></P>
<P><a name="019">19</A>&nbsp;Qui qu&#230;rit legem replebitur ab ea,<BR> et qui insidiose agit scandalizabitur in ea.<BR></P>
<P><a name="020">20</A>&nbsp;Qui timent Dominum invenient judicium justum,<BR> et justitias quasi lumen accendent.<BR></P>
<P><a name="021">21</A>&nbsp;Peccator homo vitabit correptionem,<BR> et secundum voluntatem suam inveniet comparationem.<BR></P>
<P><a name="022">22</A>&nbsp;Vir consilii non disperdet intelligentiam:<BR> alienus et superbus non pertimescet timorem:<BR></P>
<P><a name="023">23</A>&nbsp;etiam postquam fecit cum eo sine consilio,<BR> et suis insectationibus arguetur.<BR></P>
<P><a name="024">24</A>&nbsp;Fili, sine consilio nihil facias,<BR> et post factum non p&#156;nitebis.<BR></P>
<P><a name="025">25</A>&nbsp;In via ruin&#230; non eas, et non offendes in lapides:<BR> nec credas te vi&#230; laborios&#230;, ne ponas anim&#230; tu&#230; scandalum.<BR></P>
<P><a name="026">26</A>&nbsp;Et a filiis tuis cave,<BR> et a domesticis tuis attende.<BR></P>
<P><a name="027">27</A>&nbsp;In omni opere tuo crede ex fide anim&#230; tu&#230;,<BR> hoc est enim conservatio mandatorum.<BR></P>
<P><a name="028">28</A>&nbsp;Qui credit Deo attendit mandatis:<BR> et qui confidit in illo non minorabitur.]</P>
<P><HR>
<CENTER>
<A HREF="sir033.htm">Next: Sirach Chapter 33</A></CENTER>
</BODY>
</HTML>
