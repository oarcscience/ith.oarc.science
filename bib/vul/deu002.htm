<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu002.htm">Polyglot</A>&nbsp;
<A HREF="../kjv/deu002.htm">KJV</A>&nbsp;
<A HREF="../sep/deu002.htm">Sep</A>&nbsp;
<A HREF="../tan/deu002.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu001.htm">Previous</A>&nbsp;
<A HREF="deu003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 2</H3><P><a name="001">1</A>&nbsp;Profectique inde, venimus in solitudinem, qu&#230; ducit ad mare Rubrum, sicut mihi dixerat Dominus: et circuivimus montem Seir longo tempore.</P>
<P><a name="002">2</A>&nbsp;Dixitque Dominus ad me:</P>
<P><a name="003">3</A>&nbsp;Sufficit vobis circuire montem istum: ite contra aquilonem:</P>
<P><a name="004">4</A>&nbsp;et populo pr&#230;cipe, dicens: Transibitis per terminos fratrum vestrorum filiorum Esau, qui habitant in Seir, et timebunt vos.</P>
<P><a name="005">5</A>&nbsp;Videte ergo diligenter ne moveamini contra eos. Neque enim dabo vobis de terra eorum quantum potest unius pedis calcare vestigium, quia in possessionem Esau dedi montem Seir.</P>
<P><a name="006">6</A>&nbsp;Cibos emetis ab eis pecunia, et comedetis: aquam emptam haurietis, et bibetis.</P>
<P><a name="007">7</A>&nbsp;Dominus Deus tuus benedixit tibi in omni opere manuum tuarum: novit iter tuum, quomodo transieris solitudinem hanc magnam, per quadraginta annos habitans tecum Dominus Deus tuus, et nihil tibi defuit.</P>
<P><a name="008">8</A>&nbsp;Cumque transissemus fratres nostros filios Esau, qui habitabant in Seir, per viam campestrem de Elath, et de Asiongaber, venimus ad iter quod ducit in desertum Moab.<BR>
</P>
<P><a name="009">9</A>&nbsp;Dixitque Dominus ad me: Non pugnes contra Moabitas, nec ineas adversus eos pr&#230;lium: non enim dabo tibi quidquam de terra eorum, quia filiis Loth tradidi Ar in possessionem.</P>
<P><a name="010">10</A>&nbsp;Emim primi fuerunt habitatores ejus, populus magnus, et validus, et tam excelsus ut de Enacim stirpe,</P>
<P><a name="011">11</A>&nbsp;quasi gigantes crederentur, et essent similes filiorum Enacim. Denique Moabit&#230; appellant eos Emim.</P>
<P><a name="012">12</A>&nbsp;In Seir autem prius habitaverunt Horrh&#230;i: quibus expulsis atque deletis, habitaverunt filii Esau, sicut fecit Isra&#235;l in terra possessionis su&#230;, quam dedit illi Dominus.</P>
<P><a name="013">13</A>&nbsp;Surgentes ergo ut transiremus torrentem Zared, venimus ad eum.</P>
<P><a name="014">14</A>&nbsp;Tempus autem, quo ambulavimus de Cadesbarne usque ad transitum torrentis Zared, triginta et octo annorum fuit: donec consumeretur omnis generatio hominum bellatorum de castris, sicut juraverat Dominus:</P>
<P><a name="015">15</A>&nbsp;cujus manus fuit adversum eos, ut interirent de castrorum medio.<BR>
</P>
<P><a name="016">16</A>&nbsp;Postquam autem universi ceciderunt pugnatores,</P>
<P><a name="017">17</A>&nbsp;locutus est Dominus ad me, dicens:</P>
<P><a name="018">18</A>&nbsp;Tu transibis hodie terminos Moab, urbem nomine Ar:</P>
<P><a name="019">19</A>&nbsp;et accedens in vicina filiorum Ammon, cave ne pugnes contra eos, nec movearis ad pr&#230;lium: non enim dabo tibi de terra filiorum Ammon, quia filiis Loth dedi eam in possessionem.</P>
<P><a name="020">20</A>&nbsp;Terra gigantum reputata est: et in ipsa olim habitaverunt gigantes, quos Ammonit&#230; vocant Zomzommim,</P>
<P><a name="021">21</A>&nbsp;populus magnus, et multus, et procer&#230; longitudinis, sicut Enacim, quos delevit Dominus a facie eorum: et fecit illos habitare pro eis,</P>
<P><a name="022">22</A>&nbsp;sicut fecerat filiis Esau, qui habitant in Seir, delens Horrh&#230;os, et terram eorum illis tradens, quam possident usque in pr&#230;sens.</P>
<P><a name="023">23</A>&nbsp;Hev&#230;os quoque, qui habitabant in Haserim usque Gazan, Cappadoces expulerunt: qui egressi de Cappadocia deleverunt eos, et habitaverunt pro illis.</P>
<P><a name="024">24</A>&nbsp;Surgite, et transite torrentem Arnon: ecce tradidi in manu tua Sehon regem Hesebon Amorrh&#230;um, et terram ejus incipe possidere, et committe adversus eum pr&#230;lium.</P>
<P><a name="025">25</A>&nbsp;Hodie incipiam mittere terrorem atque formidinem tuam in populos, qui habitant sub omni c&#230;lo: ut audito nomine tuo paveant, et in morem parturientium contremiscant, et dolore teneantur.<BR>
</P>
<P><a name="026">26</A>&nbsp;Misi ergo nuntios de solitudine Cademoth ad Sehon regem Hesebon verbis pacificis, dicens:</P>
<P><a name="027">27</A>&nbsp;Transibimus per terram tuam: publica gradiemur via; non declinabimus neque ad dexteram, neque ad sinistram.</P>
<P><a name="028">28</A>&nbsp;Alimenta pretio vende nobis, ut vescamur: aquam pecunia tribue, et sic bibemus. Tantum est ut nobis concedas transitum,</P>
<P><a name="029">29</A>&nbsp;sicut fecerunt filii Esau, qui habitant in Seir, et Moabit&#230;, qui morantur in Ar: donec veniamus ad Jordanem, et transeamus ad terram, quam Dominus Deus noster daturus est nobis.</P>
<P><a name="030">30</A>&nbsp;Noluitque Sehon rex Hesebon dare nobis transitum: quia induraverat Dominus Deus tuus spiritum ejus, et obfirmaverat cor illius, ut traderetur in manus tuas, sicut nunc vides.</P>
<P><a name="031">31</A>&nbsp;Dixitque Dominus ad me: Ecce c&#156;pi tibi tradere Sehon, et terram ejus: incipe possidere eam.</P>
<P><a name="032">32</A>&nbsp;Egressusque est Sehon obviam nobis cum omni populo suo ad pr&#230;lium in Jasa.</P>
<P><a name="033">33</A>&nbsp;Et tradidit eum Dominus Deus noster nobis: percussimusque eum cum filiis suis et omni populo suo.</P>
<P><a name="034">34</A>&nbsp;Cunctasque urbes in tempore illo cepimus, interfectis habitatoribus earum, viris ac mulieribus et parvulis: non reliquimus in eis quidquam,</P>
<P><a name="035">35</A>&nbsp;absque jumentis, qu&#230; in partem venere pr&#230;dantium: et spoliis urbium, quas cepimus</P>
<P><a name="036">36</A>&nbsp;ab Aro&#235;r, qu&#230; est super ripam torrentis Arnon, oppido quod in valle situm est, usque Galaad. Non fuit vicus et civitas, qu&#230; nostras effugeret manus: omnes tradidit Dominus Deus noster nobis,</P>
<P><a name="037">37</A>&nbsp;absque terra filiorum Ammon, ad quam non accessimus: et cunctis qu&#230; adjacent torrenti Jeboc, et urbibus montanis, universisque locis, a quibus nos prohibuit Dominus Deus noster.</P>
<P><HR>
<CENTER>
<A HREF="deu003.htm">Next: Deuteronomy Chapter 3</A></CENTER>
</BODY>
</HTML>
