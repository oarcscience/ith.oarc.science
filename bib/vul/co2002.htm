<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co2002.htm">Polyglot</A>&nbsp;
<A HREF="../gnt/co2002.htm">GNT</A>&nbsp;
<A HREF="../kjv/co2002.htm">KJV</A>&nbsp;

<BR>
<BR><A HREF="co2.htm">2 Corinthians Index</A><BR>
&nbsp;
<A HREF="co2001.htm">Previous</A>&nbsp;
<A HREF="co2003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 2</H3><P><a name="001">1</A>&nbsp;Statui autem hoc ipsum apud me, ne iterum in tristitia venirem ad vos.</P>
<P><a name="002">2</A>&nbsp;Si enim ego contristo vos: et quis est, qui me l&#230;tificet, nisi qui contristatur ex me?</P>
<P><a name="003">3</A>&nbsp;Et hoc ipsum scripsi vobis, ut non cum venero, tristitiam super tristitiam habeam, de quibus oportuerat me gaudere: confidens in omnibus vobis, quia meum gaudium, omnium vestrum est.</P>
<P><a name="004">4</A>&nbsp;Nam ex multa tribulatione et angustia cordis scripsi vobis per multas lacrimas: non ut contristemini, sed ut sciatis, quam caritatem habeam abundantius in vobis.<BR>
</P>
<P><a name="005">5</A>&nbsp;Si quis autem contristavit, non me contristavit: sed ex parte, ut non onerem omnes vos.</P>
<P><a name="006">6</A>&nbsp;Sufficit illi, qui ejusmodi est, objurgatio h&#230;c, qu&#230; fit a pluribus:</P>
<P><a name="007">7</A>&nbsp;ita ut e contrario magis donetis, et consolemini, ne forte abundantiori tristitia absorbeatur qui ejusmodi est.</P>
<P><a name="008">8</A>&nbsp;Propter quod obsecro vos, ut confirmetis in illum caritatem.</P>
<P><a name="009">9</A>&nbsp;Ideo enim et scripsi, ut cognoscam experimentum vestrum, an in omnibus obedientes sitis.</P>
<P><a name="010">10</A>&nbsp;Cui autem aliquid donastis, et ego: nam et ego quod donavi, si quid donavi, propter vos in persona Christi,</P>
<P><a name="011">11</A>&nbsp;ut non circumveniamur a Satana: non enim ignoramus cogitationes ejus.<BR>
</P>
<P><a name="012">12</A>&nbsp;Cum venissem autem Troadem propter Evangelium Christi, et ostium mihi apertum esset in Domino,</P>
<P><a name="013">13</A>&nbsp;non habui requiem spiritui meo, eo quod non invenerim Titum fratrem meum, sed valefaciens eis, profectus sum in Macedoniam.</P>
<P><a name="014">14</A>&nbsp;Deo autem gratias, qui semper triumphat nos in Christo Jesu, et odorem notiti&#230; su&#230; manifestat per nos in omni loco:</P>
<P><a name="015">15</A>&nbsp;quia Christi bonus odor sumus Deo in iis qui salvi fiunt, et in his qui pereunt:</P>
<P><a name="016">16</A>&nbsp;aliis quidem odor mortis in mortem: aliis autem odor vit&#230; in vitam. Et ad h&#230;c quis tam idoneus?</P>
<P><a name="017">17</A>&nbsp;non enim sumus sicut plurimi, adulterantes verbum Dei, sed ex sinceritate, sed sicut ex Deo, coram Deo, in Christo loquimur.</P>
<P><HR>
<CENTER>
<A HREF="co2003.htm">Next: 2 Corinthians Chapter 3</A></CENTER>
</BODY>
</HTML>
