<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 28</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze028.htm">Polyglot</A>&nbsp;
<A HREF="../kjv/eze028.htm">KJV</A>&nbsp;
<A HREF="../sep/eze028.htm">Sep</A>&nbsp;
<A HREF="../tan/eze028.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze027.htm">Previous</A>&nbsp;
<A HREF="eze029.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 28</H3><P><a name="001">1</A>&nbsp;Et factus est sermo Domini ad me, dicens:</P>
<P><a name="002">2</A>&nbsp;Fili hominis, dic principi Tyri: [H&#230;c dicit Dominus Deus:<BR> Eo quod elevatum est cor tuum,<BR> et dixisti: Deus ego sum,<BR> et in cathedra Dei sedi in corde maris,<BR> cum sis homo, et non deus:<BR> et dedisti cor tuum quasi cor Dei:<BR></P>
<P><a name="003">3</A>&nbsp;ecce sapientior es tu Daniele:<BR> omne secretum non est absconditum a te:<BR></P>
<P><a name="004">4</A>&nbsp;in sapientia et prudentia tua fecisti tibi fortitudinem,<BR> et acquisisti aurum et argentum in thesauris tuis:<BR></P>
<P><a name="005">5</A>&nbsp;in multitudine sapienti&#230; tu&#230;,<BR> et in negotiatione tua multiplicasti tibi fortitudinem,<BR> et elevatum est cor tuum in robore tuo:<BR></P>
<P><a name="006">6</A>&nbsp;propterea h&#230;c dicit Dominus Deus:<BR> Eo quod elevatum est cor tuum quasi cor dei,<BR></P>
<P><a name="007">7</A>&nbsp;idcirco ecce ego adducam super te alienos,<BR> robustissimos gentium:<BR> et nudabunt gladios suos super pulchritudinem sapienti&#230; tu&#230;,<BR> et polluent decorem tuum.<BR></P>
<P><a name="008">8</A>&nbsp;Interficient, et detrahent te:<BR> et morieris in interitu occisorum in corde maris.<BR></P>
<P><a name="009">9</A>&nbsp;Numquid dicens loqueris: Deus ego sum,<BR> coram interficientibus te,<BR> cum sis homo, et non deus,<BR> in manu occidentium te?<BR></P>
<P><a name="010">10</A>&nbsp;Morte incircumcisorum morieris in manu alienorum,<BR> quia ego locutus sum, ait Dominus Deus.]<BR>
</P>
<P><a name="011">11</A>&nbsp;Et factus est sermo Domini ad me, dicens: Fili hominis, leva planctum super regem Tyri,</P>
<P><a name="012">12</A>&nbsp;et dices ei: [H&#230;c dicit Dominus Deus:<BR> Tu signaculum similitudinis,<BR> plenus sapientia, et perfectus decore.<BR></P>
<P><a name="013">13</A>&nbsp;In deliciis paradisi Dei fuisti:<BR> omnis lapis pretiosus operimentum tuum,<BR> sardius, topazius, et jaspis,<BR> chrysolithus, et onyx, et beryllus,<BR> sapphirus, et carbunculus, et smaragdus:<BR> aurum, opus decoris tui:<BR> et foramina tua, in die qua conditus es, pr&#230;parata sunt.<BR></P>
<P><a name="014">14</A>&nbsp;Tu cherub extentus, et protegens,<BR> et posui te in monte sancto Dei:<BR> in medio lapidum ignitorum ambulasti,<BR></P>
<P><a name="015">15</A>&nbsp;perfectus in viis tuis a die conditionis tu&#230;,<BR> donec inventa est iniquitas in te.<BR></P>
<P><a name="016">16</A>&nbsp;In multitudine negotiationis tu&#230;<BR> repleta sunt interiora tua iniquitate, et peccasti:<BR> et ejeci te de monte Dei,<BR> et perdidi te, o cherub protegens, de medio lapidum ignitorum.<BR></P>
<P><a name="017">17</A>&nbsp;Et elevatum est cor tuum in decore tuo;<BR> perdidisti sapientiam tuam in decore tuo:<BR> in terram projeci te;<BR> ante faciem regum dedi te ut cernerent te.<BR></P>
<P><a name="018">18</A>&nbsp;In multitudine iniquitatum tuarum,<BR> et iniquitate negotiationis tu&#230;,<BR> polluisti sanctificationem tuam:<BR> producam ergo ignem de medio tui, qui comedat te,<BR> et dabo te in cinerem super terram,<BR> in conspectu omnium videntium te.<BR></P>
<P><a name="019">19</A>&nbsp;Omnes qui viderint te in gentibus, obstupescent super te:<BR> nihili factus es, et non eris in perpetuum.]<BR>
</P>
<P><a name="020">20</A>&nbsp;Et factus est sermo Domini ad me, dicens:</P>
<P><a name="021">21</A>&nbsp;Fili hominis, pone faciem tuam contra Sidonem, et prophetabis de ea:</P>
<P><a name="022">22</A>&nbsp;et dices: [H&#230;c dicit Dominus Deus:<BR> Ecce ego ad te, Sidon,<BR> et glorificabor in medio tui:<BR> et scient quia ego Dominus,<BR> cum fecero in ea judicia,<BR> et sanctificatus fuero in ea.<BR></P>
<P><a name="023">23</A>&nbsp;Et immittam ei pestilentiam,<BR> et sanguinem in plateis ejus:<BR> et corruent interfecti in medio ejus gladio per circuitum,<BR> et scient quia ego Dominus.<BR></P>
<P><a name="024">24</A>&nbsp;Et non erit ultra domui Isra&#235;l offendiculum amaritudinis,<BR> et spina dolorem inferens undique<BR> per circuitum eorum qui adversantur eis:<BR> et scient quia ego Dominus Deus.<BR></P>
<P><a name="025">25</A>&nbsp;H&#230;c dicit Dominus Deus:<BR> Quando congregavero domum Isra&#235;l<BR> de populis in quibus dispersi sunt,<BR> sanctificabor in eis coram gentibus:<BR> et habitabunt in terra sua,<BR> quam dedi servo meo Jacob:<BR></P>
<P><a name="026">26</A>&nbsp;et habitabunt in ea securi,<BR> et &#230;dificabunt domos, et plantabunt vineas,<BR> et habitabunt confidenter,<BR> cum fecero judicia in omnibus qui adversantur eis per circuitum:<BR> et scient quia ego Dominus Deus eorum.]</P>
<P><HR>
<CENTER>
<A HREF="eze029.htm">Next: Ezekiel Chapter 29</A></CENTER>
</BODY>
</HTML>
