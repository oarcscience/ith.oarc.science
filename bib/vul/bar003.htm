<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Baruch: Baruch Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/bar003.htm">Polyglot</A>&nbsp;
<A HREF="../apo/bar003.htm">Apo</A>&nbsp;
<A HREF="../sep/bar003.htm">Sep</A>&nbsp;

<BR>
<BR><A HREF="bar.htm">Baruch Index</A><BR>
&nbsp;
<A HREF="bar002.htm">Previous</A>&nbsp;
<A HREF="bar004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Baruch Chapter 3</H3><P><a name="001">1</A>&nbsp;[Et nunc, Domine omnipotens, Deus Isra&#235;l,<BR> anima in angustiis, et spiritus anxius clamat ad te.<BR></P>
<P><a name="002">2</A>&nbsp;Audi, Domine, et miserere,<BR> quia Deus es misericors:<BR> et miserere nostri, quia peccavimus ante te:<BR></P>
<P><a name="003">3</A>&nbsp;quia tu sedes in sempiternum,<BR> et nos, peribimus in &#230;vum?<BR></P>
<P><a name="004">4</A>&nbsp;Domine omnipotens, Deus Isra&#235;l,<BR> audi nunc orationem mortuorum Isra&#235;l,<BR> et filiorum ipsorum qui peccaverunt ante te,<BR> et non audierunt vocem Domini Dei sui,<BR> et agglutinata sunt nobis mala.<BR></P>
<P><a name="005">5</A>&nbsp;Noli meminisse iniquitatum patrum nostrorum,<BR> sed memento manus tu&#230; et nominis tui in tempore isto:<BR></P>
<P><a name="006">6</A>&nbsp;quia tu es Dominus Deus noster,<BR> et laudabimus te, Domine:<BR></P>
<P><a name="007">7</A>&nbsp;quia propter hoc dedisti timorem tuum in cordibus nostris,<BR> et ut invocemus nomen tuum,<BR> et laudemus te in captivitate nostra,<BR> quia convertimur ab iniquitate patrum nostrorum,<BR> qui peccaverunt ante te.<BR></P>
<P><a name="008">8</A>&nbsp;Et ecce nos in captivitate nostra sumus hodie,<BR> qua nos dispersisti in improperium,<BR> et in maledictum, et in peccatum,<BR> secundum omnes iniquitates patrum nostrorum,<BR> qui recesserunt a te, Domine Deus noster.]<BR>
</P>
<P><a name="009">9</A>&nbsp;[Audi, Isra&#235;l, mandata vit&#230;:<BR> auribus percipe, ut scias prudentiam.<BR></P>
<P><a name="010">10</A>&nbsp;Quid est, Isra&#235;l, quod in terra inimicorum es,<BR></P>
<P><a name="011">11</A>&nbsp;inveterasti in terra aliena,<BR> coinquinatus es cum mortuis,<BR> deputatus es cum descendentibus in infernum?<BR></P>
<P><a name="012">12</A>&nbsp;Dereliquisti fontem sapienti&#230;:<BR></P>
<P><a name="013">13</A>&nbsp;nam si in via Dei ambulasses,<BR> habitasses utique in pace sempiterna.<BR></P>
<P><a name="014">14</A>&nbsp;Disce ubi sit prudentia,<BR> ubi sit virtus, ubi sit intellectus,<BR> ut scias simul ubi sit longiturnitas vit&#230; et victus,<BR> ubi sit lumen oculorum, et pax.<BR></P>
<P><a name="015">15</A>&nbsp;Quis invenit locum ejus?<BR> et quis intravit in thesauros ejus?<BR></P>
<P><a name="016">16</A>&nbsp;Ubi sunt principes gentium,<BR> et qui dominantur super bestias qu&#230; sunt super terram?<BR></P>
<P><a name="017">17</A>&nbsp;qui in avibus c&#230;li ludunt,<BR></P>
<P><a name="018">18</A>&nbsp;qui argentum thesaurizant, et aurum,<BR> in quo confidunt homines,<BR> et non est finis acquisitionis eorum?<BR> qui argentum fabricant, et solliciti sunt,<BR> nec est inventio operum illorum?<BR></P>
<P><a name="019">19</A>&nbsp;Exterminati sunt, et ad inferos descenderunt,<BR> et alii loco eorum surrexerunt.<BR></P>
<P><a name="020">20</A>&nbsp;Juvenes viderunt lumen, et habitaverunt super terram,<BR> viam autem disciplin&#230; ignoraverunt,<BR></P>
<P><a name="021">21</A>&nbsp;neque intellexerunt semitas ejus,<BR> neque filii eorum susceperunt eam:<BR> a facie ipsorum longe facta est;<BR></P>
<P><a name="022">22</A>&nbsp;non est audita in terra Chanaan,<BR> neque visa est in Theman.<BR></P>
<P><a name="023">23</A>&nbsp;Filii quoque Agar, qui exquirunt prudentiam qu&#230; de terra est,<BR> negotiatores Merrh&#230; et Theman,<BR> et fabulatores, et exquisitores prudenti&#230; et intelligenti&#230;:<BR> viam autem sapienti&#230; nescierunt,<BR> neque commemorati sunt semitas ejus.<BR></P>
<P><a name="024">24</A>&nbsp;O Isra&#235;l, quam magna est domus Dei,<BR> et ingens locus possessionis ejus!<BR></P>
<P><a name="025">25</A>&nbsp;magnus est, et non habet finem:<BR> excelsus, et immensus.<BR></P>
<P><a name="026">26</A>&nbsp;Ibi fuerunt gigantes nominati illi, qui ab initio fuerunt,<BR> statura magna, scientes bellum.<BR></P>
<P><a name="027">27</A>&nbsp;Non hos elegit Dominus,<BR> neque viam disciplin&#230; invenerunt:<BR> propterea perierunt,<BR></P>
<P><a name="028">28</A>&nbsp;et quoniam non habuerunt sapientiam,<BR> interierunt propter suam insipientiam.<BR></P>
<P><a name="029">29</A>&nbsp;Quis ascendit in c&#230;lum, et accepit eam,<BR> et eduxit eam de nubibus?<BR></P>
<P><a name="030">30</A>&nbsp;Quis transfretavit mare, et invenit illam, et attulit illam super aurum electum?<BR></P>
<P><a name="031">31</A>&nbsp;Non est qui possit scire vias ejus,<BR> neque qui exquirat semitas ejus:<BR></P>
<P><a name="032">32</A>&nbsp;sed qui scit universa novit eam,<BR> et adinvenit eam prudentia sua<BR> qui pr&#230;paravit terram in &#230;terno tempore:<BR> et replevit eam pecudibus et quadrupedibus<BR></P>
<P><a name="033">33</A>&nbsp;qui emittit lumen, et vadit,<BR> et vocavit illud, et obedit illi in tremore.<BR></P>
<P><a name="034">34</A>&nbsp;Stell&#230; autem dederunt lumen in custodiis suis,<BR> et l&#230;tat&#230; sunt:<BR></P>
<P><a name="035">35</A>&nbsp;vocat&#230; sunt, et dixerunt: Adsumus,<BR> et luxerunt ei cum jucunditate, qui fecit illas.<BR></P>
<P><a name="036">36</A>&nbsp;Hic est Deus noster,<BR> et non &#230;stimabitur alius adversus eum.<BR></P>
<P><a name="037">37</A>&nbsp;Hic adinvenit omnem viam disciplin&#230;,<BR> et tradidit illam Jacob puero suo,<BR> et Isra&#235;l dilecto suo.<BR></P>
<P><a name="038">38</A>&nbsp;Post h&#230;c in terris visus est,<BR> et cum hominibus conversatus est.]</P>
<P><HR>
<CENTER>
<A HREF="bar004.htm">Next: Baruch Chapter 4</A></CENTER>
</BODY>
</HTML>
