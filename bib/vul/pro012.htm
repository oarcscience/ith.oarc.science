<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro012.htm">Polyglot</A>&nbsp;
<A HREF="../kjv/pro012.htm">KJV</A>&nbsp;
<A HREF="../sep/pro012.htm">Sep</A>&nbsp;
<A HREF="../tan/pro012.htm">Tan</A>&nbsp;

<BR>
<BR><A HREF="pro.htm">Proverbs Index</A><BR>
&nbsp;
<A HREF="pro011.htm">Previous</A>&nbsp;
<A HREF="pro013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 12</H3><P><a name="001">1</A>&nbsp;[Qui diligit disciplinam diligit scientiam;<BR> qui autem odit increpationes insipiens est.<BR></P>
<P><a name="002">2</A>&nbsp;Qui bonus est hauriet gratiam a Domino;<BR> qui autem confidit in cogitationibus suis impie agit.<BR></P>
<P><a name="003">3</A>&nbsp;Non roborabitur homo ex impietate,<BR> et radix justorum non commovebitur.<BR></P>
<P><a name="004">4</A>&nbsp;Mulier diligens corona est viro suo;<BR> et putredo in ossibus ejus, qu&#230; confusione res dignas gerit.<BR></P>
<P><a name="005">5</A>&nbsp;Cogitationes justorum judicia,<BR> et consilia impiorum fraudulenta.<BR></P>
<P><a name="006">6</A>&nbsp;Verba impiorum insidiantur sanguini;<BR> os justorum liberabit eos.<BR></P>
<P><a name="007">7</A>&nbsp;Verte impios, et non erunt;<BR> domus autem justorum permanebit.<BR></P>
<P><a name="008">8</A>&nbsp;Doctrina sua noscetur vir;<BR> qui autem vanus et excors est patebit contemptui.<BR></P>
<P><a name="009">9</A>&nbsp;Melior est pauper et sufficiens sibi<BR> quam gloriosus et indigens pane.<BR></P>
<P><a name="010">10</A>&nbsp;Novit justus jumentorum suorum animas;<BR> viscera autem impiorum crudelia.<BR></P>
<P><a name="011">11</A>&nbsp;Qui operatur terram suam satiabitur panibus;<BR> qui autem sectatur otium stultissimus est.<BR> Qui suavis est in vini demorationibus,<BR> in suis munitionibus relinquit contumeliam.<BR></P>
<P><a name="012">12</A>&nbsp;Desiderium impii munimentum est pessimorum;<BR> radix autem justorum proficiet.]<BR>
</P>
<P><a name="013">13</A>&nbsp;[Propter peccata labiorum ruina proximat malo;<BR> effugiet autem justus de angustia.<BR></P>
<P><a name="014">14</A>&nbsp;De fructu oris sui unusquisque replebitur bonis,<BR> et juxta opera manuum suarum retribuetur ei.<BR></P>
<P><a name="015">15</A>&nbsp;Via stulti recta in oculis ejus;<BR> qui autem sapiens est audit consilia.<BR></P>
<P><a name="016">16</A>&nbsp;Fatuus statim indicat iram suam;<BR> qui autem dissimulat injuriam callidus est.<BR></P>
<P><a name="017">17</A>&nbsp;Qui quod novit loquitur, index justiti&#230; est;<BR> qui autem mentitur, testis est fraudulentus.<BR></P>
<P><a name="018">18</A>&nbsp;Est qui promittit, et quasi gladio pungitur conscienti&#230;:<BR> lingua autem sapientium sanitas est.<BR></P>
<P><a name="019">19</A>&nbsp;Labium veritatis firmum erit in perpetuum;<BR> qui autem testis est repentinus, concinnat linguam mendacii.<BR></P>
<P><a name="020">20</A>&nbsp;Dolus in corde cogitantium mala;<BR> qui autem pacis ineunt consilia, sequitur eos gaudium.<BR></P>
<P><a name="021">21</A>&nbsp;Non contristabit justum quidquid ei acciderit:<BR> impii autem replebuntur malo.<BR></P>
<P><a name="022">22</A>&nbsp;Abominatio est Domino labia mendacia;<BR> qui autem fideliter agunt placent ei.<BR></P>
<P><a name="023">23</A>&nbsp;Homo versatus celat scientiam,<BR> et cor insipientium provocat stultitiam.]<BR>
</P>
<P><a name="024">24</A>&nbsp;[Manus fortium dominabitur;<BR> qu&#230; autem remissa est, tributis serviet.<BR></P>
<P><a name="025">25</A>&nbsp;M&#156;ror in corde viri humiliabit illum,<BR> et sermone bono l&#230;tificabitur.<BR></P>
<P><a name="026">26</A>&nbsp;Qui negligit damnum propter amicum, justus est;<BR> iter autem impiorum decipiet eos.<BR></P>
<P><a name="027">27</A>&nbsp;Non inveniet fraudulentus lucrum,<BR> et substantia hominis erit auri pretium.<BR></P>
<P><a name="028">28</A>&nbsp;In semita justiti&#230; vita;<BR> iter autem devium ducit ad mortem.]</P>
<P><HR>
<CENTER>
<A HREF="pro013.htm">Next: Proverbs Chapter 13</A></CENTER>
</BODY>
</HTML>
