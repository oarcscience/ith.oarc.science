<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom008.htm">Polyglot</A>&nbsp;
<A HREF="../gnt/rom008.htm">GNT</A>&nbsp;
<A HREF="../kjv/rom008.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom007.htm">Previous</A>&nbsp;
<A HREF="rom009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 8</H3><P><a name="001">1</A>&nbsp;Nihil ergo nunc damnationis est iis qui sunt in Christo Jesu: qui non secundum carnem ambulant.</P>
<P><a name="002">2</A>&nbsp;Lex enim spiritus vit&#230; in Christo Jesu liberavit me a lege peccati et mortis.</P>
<P><a name="003">3</A>&nbsp;Nam quod impossibile erat legi, in quo infirmabatur per carnem: Deus Filium suum mittens in similitudinem carnis peccati et de peccato, damnavit peccatum in carne,</P>
<P><a name="004">4</A>&nbsp;et justificatio legis impleretur in nobis, qui non secundum carnem ambulamus, sed secundum spiritum.</P>
<P><a name="005">5</A>&nbsp;Qui enim secundum carnem sunt, qu&#230; carnis sunt, sapiunt: qui vero secundum spiritum sunt, qu&#230; sunt spiritus, sentiunt.</P>
<P><a name="006">6</A>&nbsp;Nam prudentia carnis, mors est: prudentia autem spiritus, vita et pax:</P>
<P><a name="007">7</A>&nbsp;quoniam sapientia carnis inimica est Deo: legi enim Dei non est subjecta, nec enim potest.</P>
<P><a name="008">8</A>&nbsp;Qui autem in carne sunt, Deo placere non possunt.</P>
<P><a name="009">9</A>&nbsp;Vos autem in carne non estis, sed in spiritu: si tamen Spiritus Dei habitat in vobis. Si quis autem Spiritum Christi non habet, hic non est ejus.</P>
<P><a name="010">10</A>&nbsp;Si autem Christus in vobis est, corpus quidem mortuum est propter peccatum, spiritus vero vivit propter justificationem.</P>
<P><a name="011">11</A>&nbsp;Quod si Spiritus ejus, qui suscitavit Jesum a mortuis, habitat in vobis: qui suscitavit Jesum Christum a mortuis, vivificabit et mortalia corpora vestra, propter inhabitantem Spiritum ejus in vobis.</P>
<P><a name="012">12</A>&nbsp;Ergo fratres, debitores sumus non carni, ut secundum carnem vivamus.</P>
<P><a name="013">13</A>&nbsp;Si enim secundum carnem vixeritis, moriemini: si autem spiritu facta carnis mortificaveritis, vivetis.<BR>
</P>
<P><a name="014">14</A>&nbsp;Quicumque enim Spiritu Dei aguntur, ii sunt filii Dei.</P>
<P><a name="015">15</A>&nbsp;Non enim accepistis spiritum servitutis iterum in timore, sed accepistis spiritum adoptionis filiorum, in quo clamamus: Abba (Pater).</P>
<P><a name="016">16</A>&nbsp;Ipse enim Spiritus testimonium reddit spiritui nostro quod sumus filii Dei.</P>
<P><a name="017">17</A>&nbsp;Si autem filii, et h&#230;redes: h&#230;redes, quidem Dei, coh&#230;redes autem Christi: si tamen compatimur ut et conglorificemur.<BR>
</P>
<P><a name="018">18</A>&nbsp;Existimo enim quod non sunt condign&#230; passiones hujus temporis ad futuram gloriam, qu&#230; revelabitur in nobis.</P>
<P><a name="019">19</A>&nbsp;Nam exspectatio creatur&#230; revelationem filiorum Dei exspectat.</P>
<P><a name="020">20</A>&nbsp;Vanitati enim creatura subjecta est non volens, sed propter eum, qui subjecit eam in spe:</P>
<P><a name="021">21</A>&nbsp;quia et ipsa creatura liberabitur a servitute corruptionis in libertatem glori&#230; filiorum Dei.</P>
<P><a name="022">22</A>&nbsp;Scimus enim quod omnis creatura ingemiscit, et parturit usque adhuc.</P>
<P><a name="023">23</A>&nbsp;Non solum autem illa, sed et nos ipsi primitias spiritus habentes: et ipsi intra nos gemimus adoptionem filiorum Dei exspectantes, redemptionem corporis nostri.</P>
<P><a name="024">24</A>&nbsp;Spe enim salvi facti sumus. Spes autem, qu&#230; videtur, non est spes: nam quod videt quis, quid sperat?</P>
<P><a name="025">25</A>&nbsp;Si autem quod non videmus, speramus: per patientiam exspectamus.<BR>
</P>
<P><a name="026">26</A>&nbsp;Similiter autem et Spiritus adjuvat infirmitatem nostram: nam quid oremus, sicut oportet, nescimus: sed ipse Spiritus postulat pro nobis gemitibus inenarrabilibus.</P>
<P><a name="027">27</A>&nbsp;Qui autem scrutatur corda, scit quid desideret Spiritus: quia secundum Deum postulat pro sanctis.<BR>
</P>
<P><a name="028">28</A>&nbsp;Scimus autem quoniam diligentibus Deum omnia cooperantur in bonum, iis qui secundum propositum vocati sunt sancti.</P>
<P><a name="029">29</A>&nbsp;Nam quos pr&#230;scivit, et pr&#230;destinavit conformes fieri imaginis Filii sui, ut sit ipse primogenitus in multis fratribus.</P>
<P><a name="030">30</A>&nbsp;Quos autem pr&#230;destinavit, hos et vocavit: et quos vocavit, hos et justificavit: quos autem justificavit, illos et glorificavit.</P>
<P><a name="031">31</A>&nbsp;Quid ergo dicemus ad h&#230;c? si Deus pro nobis, qui contra nos?</P>
<P><a name="032">32</A>&nbsp;Qui etiam proprio Filio suo non pepercit, sed pro nobis omnibus tradidit illum: quomodo non etiam cum illo omnia nobis donavit?</P>
<P><a name="033">33</A>&nbsp;Quis accusabit adversus electos Dei? Deus qui justificat,</P>
<P><a name="034">34</A>&nbsp;quis est qui condemnet? Christus Jesus, qui mortuus est, immo qui et resurrexit, qui est ad dexteram Dei, qui etiam interpellat pro nobis.</P>
<P><a name="035">35</A>&nbsp;Quis ergo nos separabit a caritate Christi? tribulatio? an angustia? an fames? an nuditas? an periculum? an persecutio? an gladius?</P>
<P><a name="036">36</A>&nbsp;(Sicut scriptum est: [Quia propter te mortificamur tota die:<BR> &#230;stimati sumus sicut oves occisionis.)]</P>
<P><a name="037">37</A>&nbsp;Sed in his omnibus superamus propter eum qui dilexit nos.</P>
<P><a name="038">38</A>&nbsp;Certus sum enim quia neque mors, neque vita, neque angeli, neque principatus, neque virtutes, neque instantia, neque futura, neque fortitudo,</P>
<P><a name="039">39</A>&nbsp;neque altitudo, neque profundum, neque creatura alia poterit nos separare a caritate Dei, qu&#230; est in Christo Jesu Domino nostro.</P>
<P><HR>
<CENTER>
<A HREF="rom009.htm">Next: Romans Chapter 9</A></CENTER>
</BODY>
</HTML>
