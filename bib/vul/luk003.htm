<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk003.htm">Polyglot</A>&nbsp;
<A HREF="../gnt/luk003.htm">GNT</A>&nbsp;
<A HREF="../kjv/luk003.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk002.htm">Previous</A>&nbsp;
<A HREF="luk004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 3</H3><P><a name="001">1</A>&nbsp;Anno autem quintodecimo imperii Tiberii C&#230;saris, procurante Pontio Pilato Jud&#230;am, tetrarcha autem Gali&#230;&#230; Herode, Philippo autem fratre ejus tetrarcha Itur&#230;&#230;, et Trachonitidis regionis, et Lysania Abilin&#230; tetrarcha,</P>
<P><a name="002">2</A>&nbsp;sub principibus sacerdotum Anna et Caipha: factum est verbum Domini super Joannem, Zachari&#230; filium, in deserto.</P>
<P><a name="003">3</A>&nbsp;Et venit in omnem regionem Jordanis, pr&#230;dicans baptismum p&#156;nitenti&#230; in remissionem peccatorum,</P>
<P><a name="004">4</A>&nbsp;sicut scriptum est in libro sermonum Isai&#230; prophet&#230;: [Vox clamantis in deserto:<BR> Parate viam Domini; rectas facite semitas ejus:<BR></P>
<P><a name="005">5</A>&nbsp;omnis vallis implebitur,<BR> et omnis mons, et collis humiliabitur:<BR> et erunt prava in directa, et aspera in vias planas:<BR></P>
<P><a name="006">6</A>&nbsp;et videbit omnis caro salutare Dei.]</P>
<P><a name="007">7</A>&nbsp;Dicebat ergo ad turbas qu&#230; exibant ut baptizarentur ab ipso: Genimina viperarum, quis ostendit vobis fugere a ventura ira?</P>
<P><a name="008">8</A>&nbsp;Facite ergo fructus dignos p&#156;nitenti&#230;, et ne c&#156;peritis dicere: Patrem habemus Abraham. Dico enim vobis quia potens est Deus de lapidibus istis suscitare filios Abrah&#230;.</P>
<P><a name="009">9</A>&nbsp;Jam enim securis ad radicem arborum posita est. Omnis ergo arbor non faciens fructum bonum, excidetur, et in ignem mittetur.</P>
<P><a name="010">10</A>&nbsp;Et interrogabant eum turb&#230;, dicentes: Quid ergo faciemus?</P>
<P><a name="011">11</A>&nbsp;Respondens autem dicebat illis: Qui habet duas tunicas, det non habenti: et qui habet escas, similiter faciat.</P>
<P><a name="012">12</A>&nbsp;Venerunt autem et publicani ut baptizarentur, et dixerunt ad illum: Magister, quid faciemus?</P>
<P><a name="013">13</A>&nbsp;At ille dixit ad eos: Nihil amplius, quam quod constitutum est vobis, faciatis.</P>
<P><a name="014">14</A>&nbsp;Interrogabant autem eum et milites, dicentes: Quid faciemus et nos? Et ait illis: Neminem concutiatis, neque calumniam faciatis: et contenti estote stipendiis vestris.</P>
<P><a name="015">15</A>&nbsp;Existimante autem populo, et cogitantibus omnibus in cordibus suis de Joanne, ne forte ipse esset Christus,</P>
<P><a name="016">16</A>&nbsp;respondit Joannes, dicens omnibus: Ego quidem aqua baptizo vos: veniet autem fortior me, cujus non sum dignus solvere corrigiam calceamentorum ejus: ipse vos baptizabit in Spiritu Sancto et igni:</P>
<P><a name="017">17</A>&nbsp;cujus ventilabrum in manu ejus, et purgabit aream suam, et congregabit triticum in horreum suum, paleas autem comburet igni inextinguibili.</P>
<P><a name="018">18</A>&nbsp;Multa quidem et alia exhortans evangelizabat populo.<BR>
</P>
<P><a name="019">19</A>&nbsp;Herodes autem tetrarcha cum corriperetur ab illo de Herodiade uxore fratris sui, et de omnibus malis qu&#230; fecit Herodes,</P>
<P><a name="020">20</A>&nbsp;adjecit et hoc super omnia, et inclusit Joannem in carcere.<BR>
</P>
<P><a name="021">21</A>&nbsp;Factum est autem cum baptizaretur omnis populus, et Jesu baptizato, et orante, apertum est c&#230;lum:</P>
<P><a name="022">22</A>&nbsp;et descendit Spiritus Sanctus corporali specie sicut columba in ipsum: et vox de c&#230;lo facta est: Tu es filius meus dilectus, in te complacui mihi.</P>
<P><a name="023">23</A>&nbsp;Et ipse Jesus erat incipiens quasi annorum triginta, ut putabatur, filius Joseph, qui fuit Heli, qui fuit Mathat,</P>
<P><a name="024">24</A>&nbsp;qui fuit Levi, qui fuit Melchi, qui fuit Janne, qui fuit Joseph,</P>
<P><a name="025">25</A>&nbsp;qui fuit Mathathi&#230;, qui fuit Amos, qui fuit Nahum, qui fuit Hesli, qui fuit Nagge,</P>
<P><a name="026">26</A>&nbsp;qui fuit Mahath, qui fuit Mathathi&#230;, qui fuit Semei, qui fuit Joseph, qui fuit Juda,</P>
<P><a name="027">27</A>&nbsp;qui fuit Joanna, qui fuit Resa, qui fuit Zorobabel, qui fuit Salatheil, qui fuit Neri,</P>
<P><a name="028">28</A>&nbsp;qui fuit Melchi, qui fuit Addi, qui fuit Cosan, qui fuit Elmadan, qui fuit Her,</P>
<P><a name="029">29</A>&nbsp;qui fuit Jesu, qui fuit Eliezer, qui fuit Jorim, qui fuit Mathat, qui fuit Levi,</P>
<P><a name="030">30</A>&nbsp;qui fuit Simeon, qui fuit Juda, qui fuit Joseph, qui fuit Jona, qui fuit Eliakim,</P>
<P><a name="031">31</A>&nbsp;qui fuit Melea, qui fuit Menna, qui fuit Mathatha, qui fuit Natham, qui fuit David,</P>
<P><a name="032">32</A>&nbsp;qui fuit Jesse, qui fuit Obed, qui fuit Booz, qui fuit Salmon, qui fuit Naasson,</P>
<P><a name="033">33</A>&nbsp;qui fuit Aminadab, qui fuit Aram, qui fuit Esron, qui fuit Phares, qui fuit Jud&#230;,</P>
<P><a name="034">34</A>&nbsp;qui fuit Jacob, qui fuit Isaac, qui fuit Abrah&#230;, qui fuit Thare, qui fuit Nachor,</P>
<P><a name="035">35</A>&nbsp;qui fuit Sarug, qui fuit Ragau, qui fuit Phaleg, qui fuit Heber, qui fuit Sale,</P>
<P><a name="036">36</A>&nbsp;qui fuit Cainan, qui fuit Arphaxad, qui fuit Sem, qui fuit No&#235;, qui fuit Lamech,</P>
<P><a name="037">37</A>&nbsp;qui fuit Methusale, qui fuit Henoch, qui fuit Jared, qui fuit Malaleel, qui fuit Cainan,</P>
<P><a name="038">38</A>&nbsp;qui fuit Henos, qui fuit Seth, qui fuit Adam, qui fuit Dei.</P>
<P><HR>
<CENTER>
<A HREF="luk004.htm">Next: Luke Chapter 4</A></CENTER>
</BODY>
</HTML>
