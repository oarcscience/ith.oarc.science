<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom012.htm">Polyglot</A>&nbsp;
<A HREF="../gnt/rom012.htm">GNT</A>&nbsp;
<A HREF="../kjv/rom012.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom011.htm">Previous</A>&nbsp;
<A HREF="rom013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 12</H3><P><a name="001">1</A>&nbsp;Obsecro itaque vos fratres per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum.</P>
<P><a name="002">2</A>&nbsp;Et nolite conformari huic s&#230;culo, sed reformamini in novitate sensus vestri: ut probetis qu&#230; sit voluntas Dei bona, et beneplacens, et perfecta.</P>
<P><a name="003">3</A>&nbsp;Dico enim per gratiam qu&#230; data est mihi, omnibus qui sunt inter vos, non plus sapere quam oportet sapere, sed sapere ad sobrietatem: et unicuique sicut Deus divisit mensuram fidei.</P>
<P><a name="004">4</A>&nbsp;Sicut enim in uno corpore multa membra habemus, omnia autem membra non eumdem actum habent:</P>
<P><a name="005">5</A>&nbsp;ita multi unum corpus sumus in Christo, singuli autem alter alterius membra.</P>
<P><a name="006">6</A>&nbsp;Habentes autem donationes secundum gratiam, qu&#230; data est nobis, differentes: sive prophetiam secundum rationem fidei,</P>
<P><a name="007">7</A>&nbsp;sive ministerium in ministrando, sive qui docet in doctrina,</P>
<P><a name="008">8</A>&nbsp;qui exhortatur in exhortando, qui tribuit in simplicitate, qui pr&#230;est in sollicitudine, qui miseretur in hilaritate.<BR>
</P>
<P><a name="009">9</A>&nbsp;Dilectio sine simulatione: odientes malum, adh&#230;rentes bono:</P>
<P><a name="010">10</A>&nbsp;caritate fraternitatis invicem diligentes: honore invicem pr&#230;venientes:</P>
<P><a name="011">11</A>&nbsp;sollicitudine non pigri: spiritu ferventes: Domino servientes:</P>
<P><a name="012">12</A>&nbsp;spe gaudentes: in tribulatione patientes: orationi instantes:</P>
<P><a name="013">13</A>&nbsp;necessitatibus sanctorum communicantes: hospitalitatem sectantes.</P>
<P><a name="014">14</A>&nbsp;Benedicite persequentibus vos: benedicite, et nolite maledicere.</P>
<P><a name="015">15</A>&nbsp;Gaudere cum gaudentibus, flere cum flentibus:</P>
<P><a name="016">16</A>&nbsp;idipsum invicem sentientes: non alta sapientes, sed humilibus consentientes. Nolite esse prudentes apud vosmetipsos:</P>
<P><a name="017">17</A>&nbsp;nulli malum pro malo reddentes: providentes bona non tantum coram Deo, sed etiam coram omnibus hominibus.</P>
<P><a name="018">18</A>&nbsp;Si fieri potest, quod ex vobis est, cum omnibus hominibus pacem habentes:</P>
<P><a name="019">19</A>&nbsp;non vosmetipsos defendentes carissimi, sed date locum ir&#230;. Scriptum est enim: Mihi vindicta: ego retribuam, dicit Dominus.</P>
<P><a name="020">20</A>&nbsp;Sed si esurierit inimicus tuus, ciba illum: si sitit, potum da illi: hoc enim faciens, carbones ignis congeres super caput ejus.</P>
<P><a name="021">21</A>&nbsp;Noli vinci a malo, sed vince in bono malum.</P>
<P><HR>
<CENTER>
<A HREF="rom013.htm">Next: Romans Chapter 13</A></CENTER>
</BODY>
</HTML>
