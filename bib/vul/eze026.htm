<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze026.htm">Polyglot</A>&nbsp;
<A HREF="../kjv/eze026.htm">KJV</A>&nbsp;
<A HREF="../sep/eze026.htm">Sep</A>&nbsp;
<A HREF="../tan/eze026.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze025.htm">Previous</A>&nbsp;
<A HREF="eze027.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 26</H3><P><a name="001">1</A>&nbsp;Et factum est in undecimo anno, prima mensis: factus est sermo Domini ad me, dicens:</P>
<P><a name="002">2</A>&nbsp;[Fili hominis, pro eo quod dixit Tyrus de Jerusalem:<BR> Euge, confract&#230; sunt port&#230; populorum,<BR> conversa est ad me:<BR> implebor; deserta est:<BR></P>
<P><a name="003">3</A>&nbsp;propterea h&#230;c dicit Dominus Deus:<BR> Ecce ego super te, Tyre,<BR> et ascendere faciam ad te gentes multas,<BR> sicut ascendit mare fluctuans.<BR></P>
<P><a name="004">4</A>&nbsp;Et dissipabunt muros Tyri,<BR> et destruent turres ejus:<BR> et radam pulverem ejus de ea,<BR> et dabo eam in limpidissimam petram.<BR></P>
<P><a name="005">5</A>&nbsp;Siccatio sagenarum erit in medio maris,<BR> quia ego locutus sum, ait Dominus Deus:<BR> et erit in direptionem gentibus.<BR></P>
<P><a name="006">6</A>&nbsp;Fili&#230; quoque ejus qu&#230; sunt in agro,<BR> gladio interficientur:<BR> et scient quia ego Dominus.]<BR>
</P>
<P><a name="007">7</A>&nbsp;[Quia h&#230;c dicit Dominus Deus:<BR> Ecce ego adducam ad Tyrum<BR> Nabuchodonosor regem Babylonis ab aquilone,<BR> regem regum,<BR> cum equis, et curribus, et equitibus,<BR> et c&#156;tu, populoque magno.<BR></P>
<P><a name="008">8</A>&nbsp;Filias tuas qu&#230; sunt in agro, gladio interficiet,<BR> et circumdabit te munitionibus,<BR> et comportabit aggerem in gyro,<BR> et elevabit contra te clypeum:<BR></P>
<P><a name="009">9</A>&nbsp;et vineas et arietes temperabit in muros tuos,<BR> et turres tuas destruet in armatura sua.<BR></P>
<P><a name="010">10</A>&nbsp;Inundatione equorum ejus operiet te pulvis eorum:<BR> a sonitu equitum, et rotarum, et curruum, movebuntur muri tui,<BR> cum ingressus fuerit portas tuas quasi per introitum urbis dissipat&#230;.<BR></P>
<P><a name="011">11</A>&nbsp;Ungulis equorum suorum conculcabit omnes plateas tuas:<BR> populum tuum gladio c&#230;det,<BR> et statu&#230; tu&#230; nobiles in terram corruent.<BR></P>
<P><a name="012">12</A>&nbsp;Vastabunt opes tuas,<BR> diripient negotiationes tuas,<BR> et destruent muros tuos,<BR> et domos tuas pr&#230;claras subvertent:<BR> et lapides tuos, et ligna tua, et pulverem tuum<BR> in medio aquarum ponent.<BR></P>
<P><a name="013">13</A>&nbsp;Et quiescere faciam multitudinem canticorum tuorum:<BR> et sonitus cithararum tuarum non audietur amplius.<BR></P>
<P><a name="014">14</A>&nbsp;Et dabo te in limpidissimam petram,<BR> siccatio sagenarum eris,<BR> nec &#230;dificaberis ultra,<BR> quia ego locutus sum, ait Dominus Deus.<BR></P>
<P><a name="015">15</A>&nbsp;H&#230;c dicit Dominus Deus Tyro:<BR> Numquid non a sonitu ruin&#230; tu&#230;,<BR> et gemitu interfectorum tuorum,<BR> cum occisi fuerint in medio tui,<BR> commovebuntur insul&#230;?<BR></P>
<P><a name="016">16</A>&nbsp;Et descendent de sedibus suis omnes principes maris,<BR> et auferent exuvias suas,<BR> et vestimenta sua varia abjicient,<BR> et induentur stupore:<BR> in terra sedebunt,<BR> et attoniti super repentino casu tuo admirabuntur:<BR></P>
<P><a name="017">17</A>&nbsp;et assumentes super te lamentum, dicent tibi:<BR> Quomodo peristi, qu&#230; habitas in mari, urbs inclyta,<BR> qu&#230; fuisti fortis in mari cum habitatoribus tuis,<BR> quos formidabant universi?<BR></P>
<P><a name="018">18</A>&nbsp;Nunc stupebunt naves in die pavoris tui,<BR> et turbabuntur insul&#230; in mari,<BR> eo quod nullus egrediatur ex te.<BR></P>
<P><a name="019">19</A>&nbsp;Quia h&#230;c dicit Dominus Deus:<BR> Cum dedero te urbem desolatam,<BR> sicut civitates qu&#230; non habitantur;<BR> et adduxero super te abyssum,<BR> et operuerint te aqu&#230; mult&#230;;<BR></P>
<P><a name="020">20</A>&nbsp;et detraxero te cum his qui descendunt in lacum<BR> ad populum sempiternum;<BR> et collocavero te in terra novissima sicut solitudines veteres,<BR> cum his qui deducuntur in lacum,<BR> ut non habiteris;<BR> porro cum dedero gloriam in terra viventium:<BR></P>
<P><a name="021">21</A>&nbsp;in nihilum redigam te, et non eris:<BR> et requisita non invenieris ultra in sempiternum,<BR> dicit Dominus Deus.]</P>
<P><HR>
<CENTER>
<A HREF="eze027.htm">Next: Ezekiel Chapter 27</A></CENTER>
</BODY>
</HTML>
