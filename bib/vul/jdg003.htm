<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg003.htm">Polyglot</A>&nbsp;
<A HREF="../kjv/jdg003.htm">KJV</A>&nbsp;
<A HREF="../sep/jdb003.htm">Sep:JdB</A>&nbsp;
<A HREF="../sep/jda003.htm">Sep:JdA</A>&nbsp;
<A HREF="../tan/jdg003.htm">Tan</A>&nbsp;

<BR>
<BR><A HREF="jdg.htm">Judges Index</A><BR>
&nbsp;
<A HREF="jdg002.htm">Previous</A>&nbsp;
<A HREF="jdg004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 3</H3><P><a name="001">1</A>&nbsp;H&#230; sunt gentes quas Dominus dereliquit, ut erudiret in eis Isra&#235;lem, et omnes qui non noverant bella Chanan&#230;orum:</P>
<P><a name="002">2</A>&nbsp;ut postea discerent filii eorum certare cum hostibus, et habere consuetudinem pr&#230;liandi:</P>
<P><a name="003">3</A>&nbsp;quinque satrapas Philisthinorum, omnemque Chanan&#230;um, et Sidonium, atque Hev&#230;um, qui habitabat in monte Libano, de monte Baal Hermon usque ad introitum Emath.</P>
<P><a name="004">4</A>&nbsp;Dimisitque eos, ut in ipsis experiretur Isra&#235;lem, utrum audiret mandata Domini qu&#230; pr&#230;ceperat patribus eorum per manum Moysi, an non.</P>
<P><a name="005">5</A>&nbsp;Itaque filii Isra&#235;l habitaverunt in medio Chanan&#230;i, et Heth&#230;i, et Amorrh&#230;i, et Pherez&#230;i, et Hev&#230;i, et Jebus&#230;i:</P>
<P><a name="006">6</A>&nbsp;et duxerunt uxores filias eorum, ipsique filias suas filiis eorum tradiderunt, et servierunt diis eorum.<BR>
</P>
<P><a name="007">7</A>&nbsp;Feceruntque malum in conspectu Domini, et obliti sunt Dei sui, servientes Baalim et Astaroth.</P>
<P><a name="008">8</A>&nbsp;Iratusque contra Isra&#235;l Dominus, tradidit eos in manus Chusan Rasathaim regis Mesopotami&#230;, servieruntque ei octo annis.</P>
<P><a name="009">9</A>&nbsp;Et clamaverunt ad Dominum, qui suscitavit eis salvatorem, et liberavit eos, Othoniel videlicet filium Cenez, fratrem Caleb minorem:</P>
<P><a name="010">10</A>&nbsp;fuitque in eo spiritus Domini, et judicavit Isra&#235;l. Egressusque est ad pugnam, et tradidit Dominus in manus ejus Chusan Rasathaim regem Syri&#230;, et oppressit eum.</P>
<P><a name="011">11</A>&nbsp;Quievitque terra quadraginta annis, et mortuus est Othoniel filius Cenez.<BR>
</P>
<P><a name="012">12</A>&nbsp;Addiderunt autem filii Isra&#235;l facere malum in conspectu Domini: qui confortavit adversum eos Eglon regem Moab, quia fecerunt malum in conspectu ejus.</P>
<P><a name="013">13</A>&nbsp;Et copulavit ei filios Ammon, et Amalec: abiitque et percussit Isra&#235;l, atque possedit urbem palmarum.</P>
<P><a name="014">14</A>&nbsp;Servieruntque filii Isra&#235;l Eglon regi Moab decem et octo annis.</P>
<P><a name="015">15</A>&nbsp;Et postea clamaverunt ad Dominum, qui suscitavit eis salvatorem vocabulo Aod, filium Gera, filii Jemini, qui utraque manu pro dextera utebatur. Miseruntque filii Isra&#235;l per illum munera Eglon regi Moab.</P>
<P><a name="016">16</A>&nbsp;Qui fecit sibi gladium ancipitem, habentem in medio capulum longitudinis palm&#230; manus, et accinctus est eo subter sagum in dextro femore.</P>
<P><a name="017">17</A>&nbsp;Obtulitque munera Eglon regi Moab. Erat autem Eglon crassus nimis.</P>
<P><a name="018">18</A>&nbsp;Cumque obtulisset ei munera, prosecutus est socios, qui cum eo venerant.</P>
<P><a name="019">19</A>&nbsp;Et reversus de Galgalis, ubi erant idola, dixit ad regem: Verbum secretum habeo ad te, o rex. Et ille imperavit silentium: egressisque omnibus qui circa eum erant,</P>
<P><a name="020">20</A>&nbsp;ingressus est Aod ad eum: sedebat autem in &#230;stivo c&#156;naculo solus: dixitque: Verbum Dei habeo ad te. Qui statim surrexit de throno.</P>
<P><a name="021">21</A>&nbsp;Extenditque Aod sinistram manum, et tulit sicam de dextro femore suo, infixitque eam in ventre ejus</P>
<P><a name="022">22</A>&nbsp;tam valide, ut capulus sequeretur ferrum in vulnere, ac pinguissimo adipe stringeretur. Nec eduxit gladium, sed ita ut percusserat, reliquit in corpore: statimque per secreta natur&#230; alvi stercora proruperunt.</P>
<P><a name="023">23</A>&nbsp;Aod autem clausis diligentissime ostiis c&#156;naculi, et obfirmatis sera,</P>
<P><a name="024">24</A>&nbsp;per posticum egressus est. Servique regis ingressi viderunt clausas fores c&#156;naculi, atque dixerunt: Forsitan purgat alvum in &#230;stivo cubiculo.</P>
<P><a name="025">25</A>&nbsp;Expectantesque diu donec erubescerent, et videntes quod nullus aperiret, tulerunt clavem: et aperientes invenerunt dominum suum in terra jacentem mortuum.<BR>
</P>
<P><a name="026">26</A>&nbsp;Aod autem, dum illi turbarentur, effugit, et pertransiit locum idolorum, unde reversus fuerat. Venitque in Seirath:</P>
<P><a name="027">27</A>&nbsp;et statim insonuit buccina in monte Ephraim, descenderuntque cum eo filii Isra&#235;l, ipso in fronte gradiente.</P>
<P><a name="028">28</A>&nbsp;Qui dixit ad eos: Sequimini me: tradidit enim Dominus inimicos nostros Moabitas in manus nostras. Descenderuntque post eum, et occupaverunt vada Jordanis qu&#230; transmittunt in Moab: et non dimiserunt transire quemquam:</P>
<P><a name="029">29</A>&nbsp;sed percusserunt Moabitas in tempore illo, circiter decem millia, omnes robustos et fortes viros. Nullus eorum evadere potuit.</P>
<P><a name="030">30</A>&nbsp;Humiliatusque est Moab in die illo sub manu Isra&#235;l: et quievit terra octoginta annis.<BR>
</P>
<P><a name="031">31</A>&nbsp;Post hunc fuit Samgar filius Anath, qui percussit de Philisthiim sexcentos viros vomere: et ipse quoque defendit Isra&#235;l.</P>
<P><HR>
<CENTER>
<A HREF="jdg004.htm">Next: Judges Chapter 4</A></CENTER>
</BODY>
</HTML>
