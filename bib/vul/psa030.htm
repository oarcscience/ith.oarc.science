<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa030.htm">Polyglot</A>&nbsp;
<A HREF="../kjv/psa030.htm">KJV</A>&nbsp;
<A HREF="../sep/psa030.htm">Sep</A>&nbsp;
<A HREF="../tan/psa030.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa029.htm">Previous</A>&nbsp;
<A HREF="psa031.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 30</H3><P><a name="001">1</A>&nbsp;In finem. Psalmus David, pro extasi.</P>
<P><a name="002">2</A>&nbsp;[In te, Domine, speravi;<BR> non confundar in &#230;ternum:<BR> in justitia tua libera me.<BR></P>
<P><a name="003">3</A>&nbsp;Inclina ad me aurem tuam;<BR> accelera ut eruas me.<BR> Esto mihi in Deum protectorem,<BR> et in domum refugii, ut salvum me facias:<BR></P>
<P><a name="004">4</A>&nbsp;quoniam fortitudo mea et refugium meum es tu;<BR> et propter nomen tuum deduces me et enutries me.<BR></P>
<P><a name="005">5</A>&nbsp;Educes me de laqueo hoc quem absconderunt mihi,<BR> quoniam tu es protector meus.<BR></P>
<P><a name="006">6</A>&nbsp;In manus tuas commendo spiritum meum;<BR> redemisti me, Domine Deus veritatis.<BR></P>
<P><a name="007">7</A>&nbsp;Odisti observantes vanitates supervacue;<BR> ego autem in Domino speravi.<BR></P>
<P><a name="008">8</A>&nbsp;Exsultabo, et l&#230;tabor in misericordia tua,<BR> quoniam respexisti humilitatem meam;<BR> salvasti de necessitatibus animam meam.<BR></P>
<P><a name="009">9</A>&nbsp;Nec conclusisti me in manibus inimici:<BR> statuisti in loco spatioso pedes meos.<BR></P>
<P><a name="010">10</A>&nbsp;Miserere mei, Domine, quoniam tribulor;<BR> conturbatus est in ira oculus meus, anima mea, et venter meus.<BR></P>
<P><a name="011">11</A>&nbsp;Quoniam defecit in dolore vita mea,<BR> et anni mei in gemitibus.<BR> Infirmata est in paupertate virtus mea,<BR> et ossa mea conturbata sunt.<BR></P>
<P><a name="012">12</A>&nbsp;Super omnes inimicos meos factus sum opprobrium,<BR> et vicinis meis valde, et timor notis meis;<BR> qui videbant me foras fugerunt a me.<BR></P>
<P><a name="013">13</A>&nbsp;Oblivioni datus sum, tamquam mortuus a corde;<BR> factus sum tamquam vas perditum:<BR></P>
<P><a name="014">14</A>&nbsp;quoniam audivi vituperationem multorum commorantium in circuitu.<BR> In eo dum convenirent simul adversum me,<BR> accipere animam meam consiliati sunt.<BR></P>
<P><a name="015">15</A>&nbsp;Ego autem in te speravi, Domine;<BR> dixi: Deus meus es tu;<BR></P>
<P><a name="016">16</A>&nbsp;in manibus tuis sortes me&#230;:<BR> eripe me de manu inimicorum meorum, et a persequentibus me.<BR></P>
<P><a name="017">17</A>&nbsp;Illustra faciem tuam super servum tuum;<BR> salvum me fac in misericordia tua.<BR></P>
<P><a name="018">18</A>&nbsp;Domine, non confundar, quoniam invocavi te.<BR> Erubescant impii, et deducantur in infernum;<BR></P>
<P><a name="019">19</A>&nbsp;muta fiant labia dolosa,<BR> qu&#230; loquuntur adversus justum iniquitatem,<BR> in superbia, et in abusione.<BR></P>
<P><a name="020">20</A>&nbsp;Quam magna multitudo dulcedinis tu&#230;, Domine,<BR> quam abscondisti timentibus te;<BR> perfecisti eis qui sperant in te in conspectu filiorum hominum!<BR></P>
<P><a name="021">21</A>&nbsp;Abscondes eos in abscondito faciei tu&#230; a conturbatione hominum;<BR> proteges eos in tabernaculo tuo, a contradictione linguarum.<BR></P>
<P><a name="022">22</A>&nbsp;Benedictus Dominus,<BR> quoniam mirificavit misericordiam suam mihi in civitate munita.<BR></P>
<P><a name="023">23</A>&nbsp;Ego autem dixi in excessu mentis me&#230;:<BR> Projectus sum a facie oculorum tuorum:<BR> ideo exaudisti vocem orationis me&#230;, dum clamarem ad te.<BR></P>
<P><a name="024">24</A>&nbsp;Diligite Dominum, omnes sancti ejus,<BR> quoniam veritatem requiret Dominus,<BR> et retribuet abundanter facientibus superbiam.<BR></P>
<P><a name="025">25</A>&nbsp;Viriliter agite, et confortetur cor vestrum,<BR> omnes qui speratis in Domino.]</P>
<P><HR>
<CENTER>
<A HREF="psa031.htm">Next: Psalms Chapter 31</A></CENTER>
</BODY>
</HTML>
