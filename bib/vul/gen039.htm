<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Genesis: Genesis Chapter 39</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/gen039.htm">Polyglot</A>&nbsp;
<A HREF="../kjv/gen039.htm">KJV</A>&nbsp;
<A HREF="../sep/gen039.htm">Sep</A>&nbsp;
<A HREF="../tan/gen039.htm">Tan</A>&nbsp;

<BR>
<BR><A HREF="gen.htm">Genesis Index</A><BR>
&nbsp;
<A HREF="gen038.htm">Previous</A>&nbsp;
<A HREF="gen040.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Genesis Chapter 39</H3><P><a name="001">1</A>&nbsp;Igitur Joseph ductus est in &#198;gyptum, emitque eum Putiphar eunuchus Pharaonis, princeps exercitus, vir &#230;gyptius, de manu Isma&#235;litarum, a quibus perductus erat.</P>
<P><a name="002">2</A>&nbsp;Fuitque Dominus cum eo, et erat vir in cunctis prospere agens: habitavitque in domo domini sui,</P>
<P><a name="003">3</A>&nbsp;qui optime noverat Dominum esse cum eo, et omnia, qu&#230; gerebat, ab eo dirigi in manu illius.</P>
<P><a name="004">4</A>&nbsp;Invenitque Joseph gratiam coram domino suo, et ministrabat ei: a quo pr&#230;positus omnibus gubernabat creditam sibi domum, et universa qu&#230; ei tradita fuerant:</P>
<P><a name="005">5</A>&nbsp;benedixitque Dominus domui &#198;gyptii propter Joseph, et multiplicavit tam in &#230;dibus quam in agris cunctam ejus substantiam:</P>
<P><a name="006">6</A>&nbsp;nec quidquam aliud noverat, nisi panem quo vescebatur. Erat autem Joseph pulchra facie, et decorus aspectu.</P>
<P><a name="007">7</A>&nbsp;Post multos itaque dies injecit domina sua oculos suos in Joseph, et ait: Dormi mecum.</P>
<P><a name="008">8</A>&nbsp;Qui nequaquam acquiescens operi nefario, dixit ad eam: Ecce dominus meus, omnibus mihi traditis, ignorat quid habeat in domo sua:</P>
<P><a name="009">9</A>&nbsp;nec quidquam est quod non in mea sit potestate, vel non tradiderit mihi, pr&#230;ter te, qu&#230; uxor ejus es: quomodo ergo possum hoc malum facere, et peccare in Deum meum?</P>
<P><a name="010">10</A>&nbsp;Hujuscemodi verbis per singulos dies, et mulier molesta erat adolescenti: et ille recusabat stuprum.</P>
<P><a name="011">11</A>&nbsp;Accidit autem quadam die ut intraret Joseph domum, et operis quippiam absque arbitris faceret:</P>
<P><a name="012">12</A>&nbsp;et illa, apprehensa lacinia vestimenti ejus, diceret: Dormi mecum. Qui relicto in manu ejus pallio fugit, et egressus est foras.</P>
<P><a name="013">13</A>&nbsp;Cumque vidisset mulier vestem in manibus suis, et se esse contemptam,</P>
<P><a name="014">14</A>&nbsp;vocavit ad se homines domus su&#230;, et ait ad eos: En introduxit virum hebr&#230;um, ut illuderet nobis: ingressus est ad me, ut coiret mecum: cumque ego succlamassem,</P>
<P><a name="015">15</A>&nbsp;et audisset vocem meam, reliquit pallium quod tenebam, et fugit foras.</P>
<P><a name="016">16</A>&nbsp;In argumentum ergo fidei retentum pallium ostendit marito revertenti domum,</P>
<P><a name="017">17</A>&nbsp;et ait: Ingressus est ad me servus hebr&#230;us quem adduxisti, ut illuderet mihi:</P>
<P><a name="018">18</A>&nbsp;cumque audisset me clamare, reliquit pallium quod tenebam, et fugit foras.</P>
<P><a name="019">19</A>&nbsp;His auditis dominus, et nimium credulus verbis conjugis, iratus est valde:</P>
<P><a name="020">20</A>&nbsp;tradiditque Joseph in carcerem, ubi vincti regis custodiebantur, et erat ibi clausus.<BR>
</P>
<P><a name="021">21</A>&nbsp;Fuit autem Dominus cum Joseph, et misertus illius dedit ei gratiam in conspectu principis carceris.</P>
<P><a name="022">22</A>&nbsp;Qui tradidit in manu illius universos vinctos qui in custodia tenebantur: et quidquid fiebat, sub ipso erat.</P>
<P><a name="023">23</A>&nbsp;Nec noverat aliquid, cunctis ei creditis: Dominus enim erat cum illo, et omnia opera ejus dirigebat.</P>
<P><HR>
<CENTER>
<A HREF="gen040.htm">Next: Genesis Chapter 40</A></CENTER>
</BODY>
</HTML>
