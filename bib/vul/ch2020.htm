<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2020.htm">Polyglot</A>&nbsp;
<A HREF="../kjv/ch2020.htm">KJV</A>&nbsp;
<A HREF="../sep/ch2020.htm">Sep</A>&nbsp;
<A HREF="../tan/ch2020.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2019.htm">Previous</A>&nbsp;
<A HREF="ch2021.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 20</H3><P><a name="001">1</A>&nbsp;Post h&#230;c congregati sunt filii Moab et filii Ammon, et cum eis de Ammonitis, ad Josaphat, ut pugnarent contra eum.</P>
<P><a name="002">2</A>&nbsp;Veneruntque nuntii, et indicaverunt Josaphat, dicentes: Venit contra te multitudo magna de his locis qu&#230; trans mare sunt, et de Syria: et ecce consistunt in Asasonthamar, qu&#230; est Engaddi.</P>
<P><a name="003">3</A>&nbsp;Josaphat autem timore perterritus, totum se contulit ad rogandum Dominum, et pr&#230;dicavit jejunium universo Juda.</P>
<P><a name="004">4</A>&nbsp;Congregatusque est Judas ad deprecandum Dominum: sed et omnes de urbibus suis venerunt ad obsecrandum eum.</P>
<P><a name="005">5</A>&nbsp;Cumque stetisset Josaphat in medio c&#156;tu Juda et Jerusalem, in domo Domini ante atrium novum,</P>
<P><a name="006">6</A>&nbsp;ait: Domine Deus patrum nostrorum, tu es Deus in c&#230;lo, et dominaris cunctis regnis gentium: in manu tua est fortitudo et potentia, nec quisquam tibi potest resistere.</P>
<P><a name="007">7</A>&nbsp;Nonne tu, Deus noster, interfecisti omnes habitatores terr&#230; hujus coram populo tuo Isra&#235;l, et dedisti eam semini Abraham amici tui in sempiternum?</P>
<P><a name="008">8</A>&nbsp;Habitaveruntque in ea, et exstruxerunt in illa sanctuarium nomini tuo, dicentes:</P>
<P><a name="009">9</A>&nbsp;Si irruerint super nos mala, gladius judicii, pestilentia, et fames, stabimus coram domo hac in conspectu tuo, in qua invocatum est nomen tuum: et clamabimus ad te in tribulationibus nostris, et exaudies, salvosque facies.</P>
<P><a name="010">10</A>&nbsp;Nunc igitur, ecce filii Ammon, et Moab, et mons Seir, per quos non concessisti Isra&#235;l ut transirent quando egrediebantur de &#198;gypto, sed declinaverunt ab eis, et non interfecerunt illos,</P>
<P><a name="011">11</A>&nbsp;e contrario agunt, et nituntur ejicere nos de possessione quam tradidisti nobis.</P>
<P><a name="012">12</A>&nbsp;Deus noster, ergo non judicabis eos? in nobis quidem non est tanta fortitudo, ut possimus huic multitudini resistere, qu&#230; irruit super nos. Sed cum ignoremus quid agere debeamus, hoc solum habemus residui, ut oculos nostros dirigamus ad te.<BR>
</P>
<P><a name="013">13</A>&nbsp;Omnis vero Juda stabat coram Domino cum parvulis, et uxoribus, et liberis suis.</P>
<P><a name="014">14</A>&nbsp;Erat autem Jahaziel filius Zachari&#230; filii Banai&#230; filii Jehiel filii Mathani&#230;, Levites de filiis Asaph, super quem factus est spiritus Domini, in medio turb&#230;,</P>
<P><a name="015">15</A>&nbsp;et ait: Attendite, omnis Juda, et qui habitatis Jerusalem, et tu, rex Josaphat: h&#230;c dicit Dominus vobis: Nolite timere, nec paveatis hanc multitudinem: non est enim vestra pugna, sed Dei.</P>
<P><a name="016">16</A>&nbsp;Cras descendetis contra eos: ascensuri enim sunt per clivum nomine Sis, et invenietis illos in summitate torrentis qui est contra solitudinem Jeruel.</P>
<P><a name="017">17</A>&nbsp;Non eritis vos qui dimicabitis, sed tantummodo confidenter state, et videbitis auxilium Domini super vos, o Juda et Jerusalem: nolite timere, nec paveatis: cras egrediemini contra eos, et Dominus erit vobiscum.</P>
<P><a name="018">18</A>&nbsp;Josaphat ergo, et Juda, et omnes habitatores Jerusalem ceciderunt proni in terram coram Domino, et adoraverunt eum.</P>
<P><a name="019">19</A>&nbsp;Porro Levit&#230; de filiis Caath et de filiis Core laudabant Dominum Deum Isra&#235;l voce magna in excelsum.<BR>
</P>
<P><a name="020">20</A>&nbsp;Cumque mane surrexissent, egressi sunt per desertum Thecue: profectisque eis, stans Josaphat in medio eorum, dixit: Audite me, viri Juda, et omnes habitatores Jerusalem: credite in Domino Deo vestro, et securi eritis: credite prophetis ejus, et cuncta evenient prospera.</P>
<P><a name="021">21</A>&nbsp;Deditque consilium populo, et statuit cantores Domini ut laudarent eum in turmis suis, et antecederent exercitum, ac voce consona dicerent: Confitemini Domino quoniam in &#230;ternum misericordia ejus.</P>
<P><a name="022">22</A>&nbsp;Cumque c&#156;pissent laudes canere, vertit Dominus insidias eorum in semetipsos, filiorum scilicet Ammon, et Moab, et montis Seir, qui egressi fuerant ut pugnarent contra Judam: et percussi sunt.</P>
<P><a name="023">23</A>&nbsp;Namque filii Ammon et Moab consurrexerunt adversum habitatores montis Seir, ut interficerent et delerent eos: cumque hoc opere perpetrassent, etiam in semetipsos versi, mutuis concidere vulneribus.</P>
<P><a name="024">24</A>&nbsp;Porro Juda, cum venisset ad speculam qu&#230; respicit solitudinem, vidit procul omnem late regionem plenam cadaveribus, nec superesse quemquam qui necem potuisset evadere.</P>
<P><a name="025">25</A>&nbsp;Venit ergo Josaphat, et omnis populus cum eo, ad detrahenda spolia mortuorum: inveneruntque inter cadavera variam supellectilem, vestes quoque, et vasa pretiosissima, et diripuerunt ita ut omnia portare non possent, nec per tres dies spolia auferre pr&#230; pr&#230;d&#230; magnitudine.</P>
<P><a name="026">26</A>&nbsp;Die autem quarto congregati sunt in Valle benedictionis: etenim quoniam ibi benedixerant Domino, vocaverunt locum illum Vallis benedictionis usque in pr&#230;sentem diem.</P>
<P><a name="027">27</A>&nbsp;Reversusque est omnis vir Juda, et habitatores Jerusalem, et Josaphat ante eos, in Jerusalem cum l&#230;titia magna, eo quod dedisset eis Dominus gaudium de inimicis suis.</P>
<P><a name="028">28</A>&nbsp;Ingressique sunt in Jerusalem cum psalteriis, et citharis, et tubis in domum Domini.</P>
<P><a name="029">29</A>&nbsp;Irruit autem pavor Domini super universa regna terrarum cum audissent quod pugnasset Dominus contra inimicos Isra&#235;l.</P>
<P><a name="030">30</A>&nbsp;Quievitque regnum Josaphat, et pr&#230;buit ei Deus pacem per circuitum.<BR>
</P>
<P><a name="031">31</A>&nbsp;Regnavit igitur Josaphat super Judam, et erat triginta quinque annorum cum regnare c&#156;pisset: viginti autem et quinque annis regnavit in Jerusalem, et nomen matris ejus Azuba filia Selahi.</P>
<P><a name="032">32</A>&nbsp;Et ambulavit in via patris suis Asa, nec declinavit ab ea, faciens qu&#230; placita erant coram Domino.</P>
<P><a name="033">33</A>&nbsp;Verumtamen excelsa non abstulit, et adhuc populus non direxerat cor suum ad Dominum Deum patrum suorum.</P>
<P><a name="034">34</A>&nbsp;Reliqua autem gestorum Josaphat priorum et novissimorum scripta sunt in verbis Jehu filii Hanani, qu&#230; digessit in libros regum Isra&#235;l.</P>
<P><a name="035">35</A>&nbsp;Post h&#230;c iniit amicitias Josaphat rex Juda cum Ochozia rege Isra&#235;l, cujus opera fuerunt impiissima.</P>
<P><a name="036">36</A>&nbsp;Et particeps fuit ut facerent naves qu&#230; irent in Tharsis: feceruntque classem in Asiongaber.</P>
<P><a name="037">37</A>&nbsp;Prophetavit autem Eliezer filius Dodau de Maresa ad Josaphat, dicens: Quia habuisti f&#156;dus cum Ochozia, percussit Dominus opera tua, contrit&#230;que sunt naves, nec potuerunt ire in Tharsis.</P>
<P><HR>
<CENTER>
<A HREF="ch2021.htm">Next: 2 Chronicles Chapter 21</A></CENTER>
</BODY>
</HTML>
