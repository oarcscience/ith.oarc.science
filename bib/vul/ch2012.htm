<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2012.htm">Polyglot</A>&nbsp;
<A HREF="../kjv/ch2012.htm">KJV</A>&nbsp;
<A HREF="../sep/ch2012.htm">Sep</A>&nbsp;
<A HREF="../tan/ch2012.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2011.htm">Previous</A>&nbsp;
<A HREF="ch2013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 12</H3><P><a name="001">1</A>&nbsp;Cumque roboratum fuisset regnum Roboam et confortatum, dereliquit legem Domini, et omnis Isra&#235;l cum eo.</P>
<P><a name="002">2</A>&nbsp;Anno autem quinto regni Roboam, ascendit Sesac rex &#198;gypti in Jerusalem (quia peccaverant Domino)</P>
<P><a name="003">3</A>&nbsp;cum mille ducentis curribus, et sexaginta millibus equitum: nec erat numerus vulgi quod venerat cum eo ex &#198;gypto, Libyes scilicet, et Troglodyt&#230;, et &#198;thiopes.</P>
<P><a name="004">4</A>&nbsp;Cepitque civitates munitissimas in Juda, et venit usque in Jerusalem.</P>
<P><a name="005">5</A>&nbsp;Semeias autem propheta ingressus est ad Roboam, et principes Juda qui congregati fuerant in Jerusalem, fugientes Sesac: dixitque ad eos: H&#230;c dicit Dominus: Vos reliquistis me, et ego reliqui vos in manu Sesac.</P>
<P><a name="006">6</A>&nbsp;Consternatique principes Isra&#235;l et rex, dixerunt: Justus est Dominus.</P>
<P><a name="007">7</A>&nbsp;Cumque vidisset Dominus quod humiliati essent, factus est sermo Domini ad Semeiam, dicens: Quia humiliati sunt, non disperdam eos, daboque eis pauxillum auxilii, et non stillabit furor meus super Jerusalem per manum Sesac.</P>
<P><a name="008">8</A>&nbsp;Verumtamen servient ei, ut sciant distantiam servitutis me&#230;, et servitutis regni terrarum.</P>
<P><a name="009">9</A>&nbsp;Recessit itaque Sesac rex &#198;gypti ab Jerusalem, sublatis thesauris domus Domini et domus regis: omniaque secum tulit, et clypeos aureos quos fecerat Salomon:</P>
<P><a name="010">10</A>&nbsp;pro quibus fecit rex &#230;neos, et tradidit illos principibus scutariorum, qui custodiebant vestibulum palatii.</P>
<P><a name="011">11</A>&nbsp;Cumque introiret rex domum Domini, veniebant scutarii et tollebant eos, iterumque referebant eos ad armamentarium suum.</P>
<P><a name="012">12</A>&nbsp;Verumtamen quia humiliati sunt, aversa est ab eis ira Domini, nec deleti sunt penitus: siquidem et in Juda inventa sunt opera bona.</P>
<P><a name="013">13</A>&nbsp;Confortatus est ergo rex Roboam in Jerusalem, atque regnavit: quadraginta autem et unius anni erat cum regnare c&#156;pisset, et decem et septem annis regnavit in Jerusalem, urbe quam elegit Dominus ut confirmaret nomen suum ibi, de cunctis tribubus Isra&#235;l: nomen autem matris ejus Naama Ammanitis.</P>
<P><a name="014">14</A>&nbsp;Fecit autem malum, et non pr&#230;paravit cor suum ut qu&#230;reret Dominum.<BR>
</P>
<P><a name="015">15</A>&nbsp;Opera vero Roboam prima et novissima scripta sunt in libris Semei&#230; prophet&#230;, et Addo videntis, et diligenter exposita: pugnaveruntque adversum se Roboam et Jeroboam cunctis diebus.</P>
<P><a name="016">16</A>&nbsp;Et dormivit Roboam cum patribus suis, sepultusque est in civitate David: et regnavit Abia filius ejus pro eo.</P>
<P><HR>
<CENTER>
<A HREF="ch2013.htm">Next: 2 Chronicles Chapter 13</A></CENTER>
</BODY>
</HTML>
