<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2006.htm">Polyglot</A>&nbsp;
<A HREF="../kjv/sa2006.htm">KJV</A>&nbsp;
<A HREF="../sep/sa2006.htm">Sep</A>&nbsp;
<A HREF="../tan/sa2006.htm">Tan</A>&nbsp;

<BR>
<BR><A HREF="sa2.htm">2 Samuel Index</A><BR>
&nbsp;
<A HREF="sa2005.htm">Previous</A>&nbsp;
<A HREF="sa2007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 6</H3><P><a name="001">1</A>&nbsp;Congregavit autem rursum David omnes electos ex Isra&#235;l, triginta millia.</P>
<P><a name="002">2</A>&nbsp;Surrexitque David, et abiit, et universus populus qui erat cum eo de viris Juda, ut adducerent arcam Dei, super quam invocatum est nomen Domini exercituum, sedentis in cherubim super eam.</P>
<P><a name="003">3</A>&nbsp;Et imposuerunt arcam Dei super plaustrum novum: tuleruntque eam de domo Abinadab, qui erat in Gabaa: Oza autem et Ahio, filii Abinadab, minabant plaustrum novum.</P>
<P><a name="004">4</A>&nbsp;Cumque tulissent eam de domo Abinadab, qui erat in Gabaa, custodiens arcam Dei Ahio pr&#230;cedebat arcam.</P>
<P><a name="005">5</A>&nbsp;David autem et omnis Isra&#235;l ludebant coram Domino in omnibus lignis fabrefactis, et citharis et lyris et tympanis et sistris et cymbalis.</P>
<P><a name="006">6</A>&nbsp;Postquam autem venerunt ad aream Nachon, extendit Oza manum ad arcam Dei, et tenuit eam: quoniam calcitrabant boves, et declinaverunt eam.</P>
<P><a name="007">7</A>&nbsp;Iratusque est indignatione Dominus contra Ozam, et percussit eum super temeritate: qui mortuus est ibi juxta arcam Dei.</P>
<P><a name="008">8</A>&nbsp;Contristatus est autem David, eo quod percussisset Dominus Ozam, et vocatum est nomen loci illius: Percussio Oz&#230;, usque in diem hanc.</P>
<P><a name="009">9</A>&nbsp;Et extimuit David Dominum in die illa, dicens: Quomodo ingredietur ad me arca Domini?</P>
<P><a name="010">10</A>&nbsp;Et noluit divertere ad se arcam Domini in civitatem David: sed divertit eam in domum Obededom Geth&#230;i.</P>
<P><a name="011">11</A>&nbsp;Et habitavit arca Domini in domo Obededom Geth&#230;i tribus mensibus: et benedixit Dominus Obededom, et omnem domum ejus.<BR>
</P>
<P><a name="012">12</A>&nbsp;Nuntiatumque est regi David quod benedixisset Dominus Obededom, et omnia ejus, propter arcam Dei. Abiit ergo David, et adduxit arcam Dei de domo Obededom in civitatem David cum gaudio: et erant cum David septem chori, et victima vituli.</P>
<P><a name="013">13</A>&nbsp;Cumque transcendissent qui portabant arcam Domini sex passus, immolabat bovem et arietem,</P>
<P><a name="014">14</A>&nbsp;et David saltabat totis viribus ante Dominum: porro David erat accinctus ephod lineo.</P>
<P><a name="015">15</A>&nbsp;Et David et omnis domus Isra&#235;l ducebant arcam testamenti Domini in jubilo, et in clangore buccin&#230;.</P>
<P><a name="016">16</A>&nbsp;Cumque intrasset arca Domini in civitatem David, Michol filia Saul, prospiciens per fenestram, vidit regem David subsilientem atque saltantem coram Domino: et despexit eum in corde suo.</P>
<P><a name="017">17</A>&nbsp;Et introduxerunt arcam Domini, et imposuerunt eam in loco suo in medio tabernaculi, quod tetenderat ei David: et obtulit David holocausta et pacifica coram Domino.</P>
<P><a name="018">18</A>&nbsp;Cumque complesset offerens holocausta et pacifica, benedixit populo in nomine Domini exercituum.</P>
<P><a name="019">19</A>&nbsp;Et partitus est univers&#230; multitudini Isra&#235;l tam viro quam mulieri singulis collyridam panis unam, et assaturam bubul&#230; carnis unam, et similam frixam oleo: et abiit omnis populus, unusquisque in domum suam.<BR>
</P>
<P><a name="020">20</A>&nbsp;Reversusque est David ut benediceret domui su&#230;: et egressa Michol filia Saul in occursum David, ait: Quam gloriosus fuit hodie rex Isra&#235;l discooperiens se ante ancillas servorum suorum, et nudatus est, quasi si nudetur unus de scurris.</P>
<P><a name="021">21</A>&nbsp;Dixitque David ad Michol: Ante Dominum, qui elegit me potius quam patrem tuum et quam omnem domum ejus, et pr&#230;cepit mihi ut essem dux super populum Domini in Isra&#235;l</P>
<P><a name="022">22</A>&nbsp;et Judam, et vilior fiam plus quam factus sum: et ero humilis in oculis meis, et cum ancillis de quibus locuta es, gloriosior apparebo.</P>
<P><a name="023">23</A>&nbsp;Igitur Michol fili&#230; Saul non est natus filius usque in diem mortis su&#230;.</P>
<P><HR>
<CENTER>
<A HREF="sa2007.htm">Next: 2 Samuel Chapter 7</A></CENTER>
</BODY>
</HTML>
