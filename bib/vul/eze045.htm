<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 45</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze045.htm">Polyglot</A>&nbsp;
<A HREF="../kjv/eze045.htm">KJV</A>&nbsp;
<A HREF="../sep/eze045.htm">Sep</A>&nbsp;
<A HREF="../tan/eze045.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze044.htm">Previous</A>&nbsp;
<A HREF="eze046.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 45</H3><P><a name="001">1</A>&nbsp;Cumque c&#156;peritis terram dividere sortito, separate primitias Domino, sanctificatum de terra, longitudine viginti quinque millia, et latitudine decem millia: sanctificatum erit in omni termino ejus per circuitum.</P>
<P><a name="002">2</A>&nbsp;Et erit ex omni parte sanctificatum quingentos per quingentos, quadrifariam per circuitum, et quinquaginta cubitis in suburbana ejus per gyrum.</P>
<P><a name="003">3</A>&nbsp;Et a mensura ista mensurabis longitudinem viginti quinque millium, et latitudinem decem millium: et in ipso erit templum, Sanctumque sanctorum.</P>
<P><a name="004">4</A>&nbsp;Sanctificatum de terra erit sacerdotibus ministris sanctuarii, qui accedunt ad ministerium Domini: et erit eis locus in domos, et in sanctuarium sanctitatis.</P>
<P><a name="005">5</A>&nbsp;Viginti quinque autem millia longitudinis, et decem millia latitudinis erunt Levitis qui ministrant domui: ipsi possidebunt viginti gazophylacia.</P>
<P><a name="006">6</A>&nbsp;Et possessionem civitatis dabitis quinque millia latitudinis, et longitudinis viginti quinque millia, secundum separationem sanctuarii, omni domui Isra&#235;l.</P>
<P><a name="007">7</A>&nbsp;Principi quoque hinc et inde in separationem sanctuarii, et in possessionem civitatis, contra faciem separationis sanctuarii, et contra faciem possessionis urbis, a latere maris usque ad mare, et a latere orientis usque ad orientem: longitudinis autem juxta unamquamque partem, a termino occidentali usque ad terminum orientalem.</P>
<P><a name="008">8</A>&nbsp;De terra erit ei possessio in Isra&#235;l, et non depopulabuntur ultra principes populum meum: sed terram dabunt domui Isra&#235;l secundum tribus eorum.</P>
<P><a name="009">9</A>&nbsp;H&#230;c dicit Dominus Deus: Sufficiat vobis, principes Isra&#235;l: iniquitatem et rapinas intermittite, et judicium et justitiam facite: separate confinia vestra a populo meo, ait Dominus Deus.</P>
<P><a name="010">10</A>&nbsp;Statera justa, et ephi justum, et batus justus erit vobis.</P>
<P><a name="011">11</A>&nbsp;Ephi et batus &#230;qualia et unius mensur&#230; erunt, ut capiat decimam partem cori batus, et decimam partem cori ephi: juxta mensuram cori erit &#230;qua libratio eorum.</P>
<P><a name="012">12</A>&nbsp;Siclus autem viginti obolos habet: porro viginti sicli, et viginti quinque sicli, et quindecim sicli, mnam faciunt.<BR>
</P>
<P><a name="013">13</A>&nbsp;Et h&#230;c sunt primiti&#230; quas tolletis: sextam partem ephi de coro frumenti, et sextam partem ephi de coro hordei.</P>
<P><a name="014">14</A>&nbsp;Mensura quoque olei, batus olei, decima pars cori est: et decem bati corum faciunt, quia decem bati implent corum.</P>
<P><a name="015">15</A>&nbsp;Et arietem unum de grege ducentorum, de his qu&#230; nutriunt Isra&#235;l, in sacrificium, et in holocaustum, et in pacifica, ad expiandum pro eis, ait Dominus Deus.</P>
<P><a name="016">16</A>&nbsp;Omnis populus terr&#230; tenebitur primitiis his principi in Isra&#235;l.</P>
<P><a name="017">17</A>&nbsp;Et super principem erunt holocausta, et sacrificium, et libamina, in solemnitatibus, et in calendis, et in sabbatis, et in universis solemnitatibus domus Isra&#235;l: ipse faciet pro peccato sacrificium, et holocaustum, et pacifica, ad expiandum pro domo Isra&#235;l.<BR>
</P>
<P><a name="018">18</A>&nbsp;H&#230;c dicit Dominus Deus: In primo mense, una mensis, sumes vitulum de armento immaculatum, et expiabis sanctuarium.</P>
<P><a name="019">19</A>&nbsp;Et tollet sacerdos de sanguine quod erit pro peccato, et ponet in postibus domus, et in quatuor angulis crepidinis altaris, et in postibus port&#230; atrii interioris.</P>
<P><a name="020">20</A>&nbsp;Et sic facies in septima mensis, pro unoquoque qui ignoravit, et errore deceptus est: et expiabis pro domo.</P>
<P><a name="021">21</A>&nbsp;In primo mense, quartadecima die mensis, erit vobis Pasch&#230; solemnitas: septem diebus azyma comedentur.</P>
<P><a name="022">22</A>&nbsp;Et faciet princeps in die illa, pro se et pro universo populo terr&#230;, vitulum pro peccato.</P>
<P><a name="023">23</A>&nbsp;Et in septem dierum solemnitate faciet holocaustum Domino, septem vitulos et septem arietes immaculatos, quotidie septem diebus: et pro peccato hircum caprarum quotidie.</P>
<P><a name="024">24</A>&nbsp;Et sacrificium ephi per vitulum, et ephi per arietem faciet, et olei hin per singula ephi.</P>
<P><a name="025">25</A>&nbsp;Septimo mense, quintadecima die mensis, in solemnitate, faciet sicut supra dicta sunt per septem dies, tam pro peccato quam pro holocausto, et in sacrificio, et in oleo.</P>
<P><HR>
<CENTER>
<A HREF="eze046.htm">Next: Ezekiel Chapter 46</A></CENTER>
</BODY>
</HTML>
