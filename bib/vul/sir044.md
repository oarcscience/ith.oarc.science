[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/sir044)  [Apo](../apo/sir044) 
[Sep](../sep/sir044)   
  
[Sirach Index](sir)  
  [Previous](sir043)  [Next](sir045) 

------------------------------------------------------------------------

### Vulgate (Latin): Sirach Chapter 44

<span id="001">1</span> \[Laudemus viros gloriosos,  
et parentes nostros in generatione sua.  

<span id="002">2</span> Multam gloriam fecit Dominus:  
magnificentia sua a sæculo.  

<span id="003">3</span> Dominantes in potestatibus suis,  
homines magni virtute et prudentia sua præditi,  
nuntiantes in prophetis dignitatem prophetarum:  

<span id="004">4</span> et imperantes in præsenti populo,  
et virtute prudentiæ populis sanctissima verba:  

<span id="005">5</span> in peritia sua requirentes modos musicos,  
et narrantes carmina Scripturarum:  

<span id="006">6</span> homines divites in virtute,  
pulchritudinis studium habentes,  
pacificantes in domibus suis.  

<span id="007">7</span> Omnes isti in generationibus gentis suæ gloriam
adepti sunt,  
et in diebus suis habentur in laudibus.  

<span id="008">8</span> Qui de illis nati sunt reliquerunt nomen  
narrandi laudes eorum.  

<span id="009">9</span> Et sunt quorum non est memoria:  
perierunt quasi qui non fuerint:  
et nati sunt quasi non nati,  
et filii ipsorum cum ipsis.  

<span id="010">10</span> Sed illi viri misericordiæ sunt,  
quorum pietates non defuerunt.  

<span id="011">11</span> Cum semine eorum permanent bona:  

<span id="012">12</span> hæreditas sancta nepotes eorum,  
et in testamentis stetit semen eorum:  

<span id="013">13</span> et filii eorum propter illos usque in æternum
manent:  
semen eorum et gloria eorum non derelinquetur.  

<span id="014">14</span> Corpora ipsorum in pace sepulta sunt,  
et nomen eorum vivit in generationem et generationem.  

<span id="015">15</span> Sapientiam ipsorum narrent populi,  
et laudem eorum nuntiet ecclesia.\]  

<span id="016">16</span> \[Enoch placuit Deo, et translatus est in
paradisum,  
ut det gentibus pœnitentiam.  

<span id="017">17</span> Noë inventus est perfectus, justus,  
et in tempore iracundiæ factus est reconciliatio.  

<span id="018">18</span> Ideo dimissum est reliquum terræ,  
cum factum est diluvium.  

<span id="019">19</span> Testamenta sæculi posita sunt apud illum,  
ne deleri possit diluvio omnis caro.\]  

<span id="020">20</span> \[Abraham magnus pater multitudinis gentium,  
et non est inventus similis illi in gloria:  
qui conservavit legem Excelsi,  
et fuit in testamento cum illo.  

<span id="021">21</span> In carne ejus stare fecit testamentum,  
et in tentatione inventus est fidelis.  

<span id="022">22</span> Ideo jurejurando dedit illi gloriam in gente
sua,  
crescere illum quasi terræ cumulum,  

<span id="023">23</span> et ut stellas exaltare semen ejus,  
et hæreditare illos a mari usque ad mare,  
et a flumine usque ad terminos terræ.  

<span id="024">24</span> Et in Isaac eodem modo fecit,  
propter Abraham patrem ejus.  

<span id="025">25</span> Benedictionem omnium gentium dedit illi
Dominus,  
et testamentum confirmavit super caput Jacob.  

<span id="026">26</span> Agnovit eum in benedictionibus suis,  
et dedit illi hæreditatem,  
et divisit illi partem in tribubus duodecim.  

<span id="027">27</span> Et conservavit illi homines misericordiæ,  
invenientes gratiam in oculis omnis carnis.\]

------------------------------------------------------------------------

[Next: Sirach Chapter 45](sir045)
