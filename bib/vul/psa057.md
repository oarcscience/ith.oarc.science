[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa057)  [KJV](../kjv/psa057)  [Sep](../sep/psa057) 
[Tan](../tan/psa057)   
  
[Psalms Index](psa)  
  [Previous](psa056)  [Next](psa058) 

------------------------------------------------------------------------

### Vulgate (Latin): Psalms Chapter 57

<span id="001">1</span> In finem, ne disperdas. David in tituli
inscriptionem.

<span id="002">2</span> \[Si vere utique justitiam loquimini,  
recta judicate, filii hominum.  

<span id="003">3</span> Etenim in corde iniquitates operamini;  
in terra injustitias manus vestræ concinnant.  

<span id="004">4</span> Alienati sunt peccatores a vulva;  
erraverunt ab utero:  
locuti sunt falsa.  

<span id="005">5</span> Furor illis secundum similitudinem serpentis,  
sicut aspidis surdæ et obturantis aures suas,  

<span id="006">6</span> quæ non exaudiet vocem incantantium,  
et venefici incantantis sapienter.  

<span id="007">7</span> Deus conteret dentes eorum in ore ipsorum;  
molas leonum confringet Dominus.  

<span id="008">8</span> Ad nihilum devenient tamquam aqua decurrens;  
intendit arcum suum donec infirmentur.  

<span id="009">9</span> Sicut cera quæ fluit auferentur;  
supercecidit ignis, et non viderunt solem.  

<span id="010">10</span> Priusquam intelligerent spinæ vestræ rhamnum,  
sicut viventes sic in ira absorbet eos.  

<span id="011">11</span> Lætabitur justus cum viderit vindictam;  
manus suas lavabit in sanguine peccatoris.  

<span id="012">12</span> Et dicet homo: Si utique est fructus justo,  
utique est Deus judicans eos in terra.\]

------------------------------------------------------------------------

[Next: Psalms Chapter 58](psa058)
