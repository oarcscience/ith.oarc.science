<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk018.htm">Polyglot</A>&nbsp;
<A HREF="../gnt/luk018.htm">GNT</A>&nbsp;
<A HREF="../kjv/luk018.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk017.htm">Previous</A>&nbsp;
<A HREF="luk019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 18</H3><P><a name="001">1</A>&nbsp;Dicebat autem et parabolam ad illos, quoniam oportet semper orare et non deficere,</P>
<P><a name="002">2</A>&nbsp;dicens: Judex quidam erat in quadam civitate, qui Deum non timebat, et hominem non reverebatur.</P>
<P><a name="003">3</A>&nbsp;Vidua autem qu&#230;dam erat in civitate illa, et veniebat ad eum, dicens: Vindica me de adversario meo.</P>
<P><a name="004">4</A>&nbsp;Et nolebat per multum tempus. Post h&#230;c autem dixit intra se: Etsi Deum non timeo, nec hominem revereor:</P>
<P><a name="005">5</A>&nbsp;tamen quia molesta est mihi h&#230;c vidua, vindicabo illam, ne in novissimo veniens sugillet me.</P>
<P><a name="006">6</A>&nbsp;Ait autem Dominus: Audite quid judex iniquitatis dicit:</P>
<P><a name="007">7</A>&nbsp;Deus autem non faciet vindictam electorum suorum clamantium ad se die ac nocte, et patientiam habebit in illis?</P>
<P><a name="008">8</A>&nbsp;Dico vobis quia cito faciet vindictam illorum. Verumtamen Filius hominis veniens, putas, inveniet fidem in terra?<BR>
</P>
<P><a name="009">9</A>&nbsp;Dixit autem et ad quosdam qui in se confidebant tamquam justi, et aspernabantur ceteros, parabolam istam:</P>
<P><a name="010">10</A>&nbsp;Duo homines ascenderunt in templum ut orarent: unus pharis&#230;us et alter publicanus.</P>
<P><a name="011">11</A>&nbsp;Pharis&#230;us stans, h&#230;c apud se orabat: Deus, gratias ago tibi, quia non sum sicut ceteri hominum: raptores, injusti, adulteri, velut etiam hic publicanus:</P>
<P><a name="012">12</A>&nbsp;jejuno bis in sabbato, decimas do omnium qu&#230; possideo.</P>
<P><a name="013">13</A>&nbsp;Et publicanus a longe stans, nolebat nec oculos ad c&#230;lum levare: sed percutiebat pectus suum, dicens: Deus propitius esto mihi peccatori.</P>
<P><a name="014">14</A>&nbsp;Dico vobis, descendit hic justificatus in domum suam ab illo: quia omnis qui se exaltat, humiliabitur, et qui se humiliat, exaltabitur.<BR>
</P>
<P><a name="015">15</A>&nbsp;Afferebant autem ad illum et infantes, ut eos tangeret. Quod cum viderent discipuli, increpabant illos.</P>
<P><a name="016">16</A>&nbsp;Jesus autem convocans illos, dixit: Sinite pueros venire ad me, et nolite vetare eos: talium est enim regnum Dei.</P>
<P><a name="017">17</A>&nbsp;Amen dico vobis, quicumque non acceperit regnum Dei sicut puer, non intrabit in illud.<BR>
</P>
<P><a name="018">18</A>&nbsp;Et interrogavit eum quidam princeps, dicens: Magister bone, quid faciens vitam &#230;ternam possidebo?</P>
<P><a name="019">19</A>&nbsp;Dixit autem ei Jesus: Quid me dicis bonum? nemo bonus nisi solus Deus.</P>
<P><a name="020">20</A>&nbsp;Mandata nosti: non occides; non m&#156;chaberis; non furtum facies; non falsum testimonium dices; honora patrem tuum et matrem.</P>
<P><a name="021">21</A>&nbsp;Qui ait: H&#230;c omnia custodivi a juventute mea.</P>
<P><a name="022">22</A>&nbsp;Quo audito, Jesus ait ei: Adhuc unum tibi deest: omnia qu&#230;cumque habes vende, et da pauperibus, et habebis thesaurum in c&#230;lo: et veni, sequere me.</P>
<P><a name="023">23</A>&nbsp;His ille auditis, contristatus est: quia dives erat valde.</P>
<P><a name="024">24</A>&nbsp;Videns autem Jesus illum tristem factum, dixit: Quam difficile, qui pecunias habent, in regnum Dei intrabunt!</P>
<P><a name="025">25</A>&nbsp;facilius est enim camelum per foramen acus transire quam divitem intrare in regnum Dei.</P>
<P><a name="026">26</A>&nbsp;Et dixerunt qui audiebant: Et quis potest salvus fieri?</P>
<P><a name="027">27</A>&nbsp;Ait illis: Qu&#230; impossibilia sunt apud homines, possibilia sunt apud Deum.</P>
<P><a name="028">28</A>&nbsp;Ait autem Petrus: Ecce nos dimisimus omnia et secuti sumus te.</P>
<P><a name="029">29</A>&nbsp;Qui dixit eis: Amen dico vobis, nemo est qui reliquit domum, aut parentes, aut fratres, aut uxorem, aut filios propter regnum Dei,</P>
<P><a name="030">30</A>&nbsp;et non recipiat multo plura in hoc tempore, et in s&#230;culo venturo vitam &#230;ternam.<BR>
</P>
<P><a name="031">31</A>&nbsp;Assumpsit autem Jesus duodecim, et ait illis: Ecce ascendimus Jerosolymam, et consummabuntur omnia qu&#230; scripta sunt per prophetas de Filio hominis:</P>
<P><a name="032">32</A>&nbsp;tradetur enim gentibus, et illudetur, et flagellabitur, et conspuetur:</P>
<P><a name="033">33</A>&nbsp;et postquam flagellaverint, occident eum, et tertia die resurget.</P>
<P><a name="034">34</A>&nbsp;Et ipsi nihil horum intellexerunt, et erat verbum istud absconditum ab eis, et non intelligebant qu&#230; dicebantur.<BR>
</P>
<P><a name="035">35</A>&nbsp;Factum est autem, cum appropinquaret Jericho, c&#230;cus quidam sedebat secus viam, mendicans.</P>
<P><a name="036">36</A>&nbsp;Et cum audiret turbam pr&#230;tereuntem, interrogabat quid hoc esset.</P>
<P><a name="037">37</A>&nbsp;Dixerunt autem ei quod Jesus Nazarenus transiret.</P>
<P><a name="038">38</A>&nbsp;Et clamavit, dicens: Jesu, fili David, miserere mei.</P>
<P><a name="039">39</A>&nbsp;Et qui pr&#230;ibant, increpabant eum ut taceret. Ipse vero multo magis clamabat: Fili David, miserere mei.</P>
<P><a name="040">40</A>&nbsp;Stans autem Jesus jussit illum adduci ad se. Et cum appropinquasset, interrogavit illum,</P>
<P><a name="041">41</A>&nbsp;dicens: Quid tibi vis faciam? At ille dixit: Domine, ut videam.</P>
<P><a name="042">42</A>&nbsp;Et Jesus dixit illi: Respice, fides tua te salvum fecit.</P>
<P><a name="043">43</A>&nbsp;Et confestim vidit, et sequebatur illum magnificans Deum. Et omnis plebs ut vidit, dedit laudem Deo.</P>
<P><HR>
<CENTER>
<A HREF="luk019.htm">Next: Luke Chapter 19</A></CENTER>
</BODY>
</HTML>
