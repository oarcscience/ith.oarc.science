<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 39</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer039.htm">Polyglot</A>&nbsp;
<A HREF="../kjv/jer039.htm">KJV</A>&nbsp;
<A HREF="../sep/jer039.htm">Sep</A>&nbsp;
<A HREF="../tan/jer039.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer038.htm">Previous</A>&nbsp;
<A HREF="jer040.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 39</H3><P><a name="001">1</A>&nbsp;Anno nono Sedeci&#230; regis Juda, mense decimo, venit Nabuchodonosor rex Babylonis, et omnis exercitus ejus, ad Jerusalem, et obsidebant eam.</P>
<P><a name="002">2</A>&nbsp;Undecimo autem anno Sedeci&#230;, mense quarto, quinta mensis, aperta est civitas:</P>
<P><a name="003">3</A>&nbsp;et ingressi sunt omnes principes regis Babylonis, et sederunt in porta media: Neregel, Sereser, Semegarnabu, Sarsachim, Rabsares, Neregel, Sereser, Rebmag, et omnes reliqui principes regis Babylonis.</P>
<P><a name="004">4</A>&nbsp;Cumque vidisset eos Sedecias rex Juda, et omnes viri bellatores, fugerunt: et egressi sunt nocte de civitate per viam horti regis, et per portam qu&#230; erat inter duos muros, et egressi sunt ad viam deserti.</P>
<P><a name="005">5</A>&nbsp;Persecutus est autem eos exercitus Chald&#230;orum, et comprehenderunt Sedeciam in campo solitudinis Jerichontin&#230;, et captum adduxerunt ad Nabuchodonosor regem Babylonis, in Reblatha, qu&#230; est in terra Emath: et locutus est ad eum judicia.</P>
<P><a name="006">6</A>&nbsp;Et occidit rex Babylonis filios Sedeci&#230; in Reblatha, in oculis ejus: et omnes nobiles Juda occidit rex Babylonis.</P>
<P><a name="007">7</A>&nbsp;Oculos quoque Sedeci&#230; eruit, et vinxit eum compedibus ut duceretur in Babylonem.</P>
<P><a name="008">8</A>&nbsp;Domum quoque regis et domum vulgi succenderunt Chald&#230;i igni, et murum Jerusalem subverterunt.</P>
<P><a name="009">9</A>&nbsp;Et reliquias populi qui remanserant in civitate, et perfugas qui transfugerant ad eum, et superfluos vulgi qui remanserant, transtulit Nabuzardan, magister militum, in Babylonem.</P>
<P><a name="010">10</A>&nbsp;Et de plebe pauperum, qui nihil penitus habebant, dimisit Nabuzardan magister militum in terra Juda, et dedit eis vineas et cisternas in die illa.</P>
<P><a name="011">11</A>&nbsp;Pr&#230;ceperat autem Nabuchodonosor rex Babylonis de Jeremia Nabuzardan magistro militum, dicens:</P>
<P><a name="012">12</A>&nbsp;Tolle illum, et pone super eum oculos tuos, nihilque ei mali facias: sed ut voluerit, sic facias ei.</P>
<P><a name="013">13</A>&nbsp;Misit ergo Nabuzardan princeps militi&#230;, et Nabusezban, et Rabsares, et Neregel, et Sereser, et Rebmag, et omnes optimates regis Babylonis,</P>
<P><a name="014">14</A>&nbsp;miserunt, et tulerunt Jeremiam de vestibulo carceris, et tradiderunt eum Godoli&#230; filio Ahicam filii Saphan, ut intraret in domum, et habitaret in populo.</P>
<P><a name="015">15</A>&nbsp;Ad Jeremiam autem factus fuerat sermo Domini, cum clausus esset in vestibulo carceris, dicens:</P>
<P><a name="016">16</A>&nbsp;Vade, et dic Abdemelech &#198;thiopi, dicens: H&#230;c dicit Dominus exercituum, Deus Isra&#235;l: Ecce ego inducam sermones meos super civitatem hanc in malum, et non in bonum, et erunt in conspectu tuo in die illa.</P>
<P><a name="017">17</A>&nbsp;Et liberabo te in die illa, ait Dominus, et non traderis in manus virorum quos tu formidas:</P>
<P><a name="018">18</A>&nbsp;sed eruens liberabo te, et gladio non cades, sed erit tibi anima tua in salutem, quia in me habuisti fiduciam, ait Dominus.</P>
<P><HR>
<CENTER>
<A HREF="jer040.htm">Next: Jeremiah Chapter 40</A></CENTER>
</BODY>
</HTML>
