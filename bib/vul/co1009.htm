<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Corinthians: 1 Corinthians Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co1009.htm">Polyglot</A>&nbsp;
<A HREF="../gnt/co1009.htm">GNT</A>&nbsp;
<A HREF="../kjv/co1009.htm">KJV</A>&nbsp;

<BR>
<BR><A HREF="co1.htm">1 Corinthians Index</A><BR>
&nbsp;
<A HREF="co1008.htm">Previous</A>&nbsp;
<A HREF="co1010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Corinthians Chapter 9</H3><P><a name="001">1</A>&nbsp;Non sum liber? non sum Apostolus? nonne Christum Jesum Dominum nostrum vidi? nonne opus meum vos estis in Domino?</P>
<P><a name="002">2</A>&nbsp;Et si aliis non sum Apostolus, sed tamen vobis sum: nam signaculum apostolatus mei vos estis in Domino.</P>
<P><a name="003">3</A>&nbsp;Mea defensio apud eos qui me interrogant, h&#230;c est:</P>
<P><a name="004">4</A>&nbsp;Numquid non habemus potestatem manducandi et bibendi?</P>
<P><a name="005">5</A>&nbsp;numquid non habemus potestatem mulierem sororem circumducendi sicut et ceteri Apostoli, et fratres Domini, et Cephas?</P>
<P><a name="006">6</A>&nbsp;aut ego solus, et Barnabas, non habemus potestatem hoc operandi?</P>
<P><a name="007">7</A>&nbsp;Quis militat suis stipendiis umquam? quis plantat vineam, et de fructu ejus non edit? quis pascit gregem, et de lacte gregis non manducat?</P>
<P><a name="008">8</A>&nbsp;Numquid secundum hominem h&#230;c dico? an et lex h&#230;c non dicit?</P>
<P><a name="009">9</A>&nbsp;Scriptum est enim in lege Moysi: Non alligabis os bovi trituranti. Numquid de bobus cura est Deo?</P>
<P><a name="010">10</A>&nbsp;an propter nos utique hoc dicit? Nam propter nos scripta sunt: quoniam debet in spe qui arat, arare: et qui triturat, in spe fructus percipiendi.</P>
<P><a name="011">11</A>&nbsp;Si nos vobis spiritualia seminavimus, magnum est si nos carnalia vestra metamus?</P>
<P><a name="012">12</A>&nbsp;Si alii potestatis vestr&#230; participes sunt, quare non potius nos? Sed non usi sumus hac potestate: sed omnia sustinemus, ne quod offendiculum demus Evangelio Christi.</P>
<P><a name="013">13</A>&nbsp;Nescitis quoniam qui in sacrario operantur qu&#230; de sacrario sunt, edunt: et qui altari deserviunt, cum altari participant?</P>
<P><a name="014">14</A>&nbsp;Ita et Dominus ordinavit iis qui Evangelium annuntiant, de Evangelio vivere.</P>
<P><a name="015">15</A>&nbsp;Ego autem nullo horum usus sum. Non autem scripsi h&#230;c ut ita fiant in me: bonum est enim mihi magis mori, quam ut gloriam meam quis evacuet.</P>
<P><a name="016">16</A>&nbsp;Nam si evangelizavero, non est mihi gloria: necessitas enim mihi incumbit: v&#230; enim mihi est, si non evangelizavero.</P>
<P><a name="017">17</A>&nbsp;Si enim volens hoc ago, mercedem habeo: si autem invitus, dispensatio mihi credita est.</P>
<P><a name="018">18</A>&nbsp;Qu&#230; est ergo merces mea? ut Evangelium pr&#230;dicans, sine sumptu ponam Evangelium, ut non abutar potestate mea in Evangelio.<BR>
</P>
<P><a name="019">19</A>&nbsp;Nam cum liber essem ex omnibus, omnium me servum feci, ut plures lucrifacerem.</P>
<P><a name="020">20</A>&nbsp;Et factus sum Jud&#230;is tamquam Jud&#230;us, ut Jud&#230;os lucrarer:</P>
<P><a name="021">21</A>&nbsp;iis qui sub lege sunt, quasi sub lege essem (cum ipse non essem sub lege) ut eos qui sub lege erant, lucrifacerem: iis qui sine lege erant, tamquam sine lege essem (cum sine lege Dei non essem: sed in lege essem Christi) ut lucrifacerem eos qui sine lege erant.</P>
<P><a name="022">22</A>&nbsp;Factus sum infirmis infirmus, ut infirmos lucrifacerem. Omnibus omnia factus sum, ut omnes facerem salvos.</P>
<P><a name="023">23</A>&nbsp;Omnia autem facio propter Evangelium: ut particeps ejus efficiar.</P>
<P><a name="024">24</A>&nbsp;Nescitis quod ii qui in stadio currunt, omnes quidem currunt, sed unus accipit bravium? Sic currite ut comprehendatis.</P>
<P><a name="025">25</A>&nbsp;Omnis autem qui in agone contendit, ab omnibus se abstinet, et illi quidem ut corruptibilem coronam accipiant: nos autem incorruptam.</P>
<P><a name="026">26</A>&nbsp;Ego igitur sic curro, non quasi in incertum: sic pugno, non quasi a&#235;rem verberans:</P>
<P><a name="027">27</A>&nbsp;sed castigo corpus meum, et in servitutem redigo: ne forte cum aliis pr&#230;dicaverim, ipse reprobus efficiar.</P>
<P><HR>
<CENTER>
<A HREF="co1010.htm">Next: 1 Corinthians Chapter 10</A></CENTER>
</BODY>
</HTML>
