<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg008.htm">Polyglot</A>&nbsp;
<A HREF="../kjv/jdg008.htm">KJV</A>&nbsp;
<A HREF="../sep/jdb008.htm">Sep:JdB</A>&nbsp;
<A HREF="../sep/jda008.htm">Sep:JdA</A>&nbsp;
<A HREF="../tan/jdg008.htm">Tan</A>&nbsp;

<BR>
<BR><A HREF="jdg.htm">Judges Index</A><BR>
&nbsp;
<A HREF="jdg007.htm">Previous</A>&nbsp;
<A HREF="jdg009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 8</H3><P><a name="001">1</A>&nbsp;Dixeruntque ad eum viri Ephraim: Quid est hoc quod facere voluisti, ut nos non vocares, cum ad pugnam pergeres contra Madian? jurgantes fortiter, et prope vim inferentes.</P>
<P><a name="002">2</A>&nbsp;Quibus ille respondit: Quod enim tale facere potui, quale vos fecistis? nonne melior est racemus Ephraim, vindemiis Abiezer?</P>
<P><a name="003">3</A>&nbsp;In manus vestras Dominus tradidit principes Madian, Oreb et Zeb: quid tale facere potui, quale vos fecistis? Quod cum locutus esset, requievit spiritus eorum, quo tumebant contra eum.<BR>
</P>
<P><a name="004">4</A>&nbsp;Cumque venisset Gedeon ad Jordanem, transivit eum cum trecentis viris, qui secum erant: et pr&#230; lassitudine, fugientes persequi non poterant.</P>
<P><a name="005">5</A>&nbsp;Dixitque ad viros Soccoth: Date, obsecro, panes populo qui mecum est, quia valde defecerunt: ut possimus persequi Zebee et Salmana reges Madian.</P>
<P><a name="006">6</A>&nbsp;Responderunt principes Soccoth: Forsitan palm&#230; manuum Zebee et Salmana in manu tua sunt, et idcirco postulas ut demus exercitui tuo panes.</P>
<P><a name="007">7</A>&nbsp;Quibus ille ait: Cum ergo tradiderit Dominus Zebee et Salmana in manus meas, conteram carnes vestras cum spinis tribulisque deserti.</P>
<P><a name="008">8</A>&nbsp;Et inde conscendens, venit in Phanuel: locutusque est ad viros loci illius similia. Cui et illi responderunt, sicut responderant viri Soccoth.</P>
<P><a name="009">9</A>&nbsp;Dixit itaque et eis: Cum reversus fuero victor in pace, destruam turrim hanc.<BR>
</P>
<P><a name="010">10</A>&nbsp;Zebee autem et Salmana requiescebant cum omni exercitu suo. Quindecim enim millia viri remanserant ex omnibus turmis orientalium populorum, c&#230;sis centum viginti millibus bellatorum educentium gladium.</P>
<P><a name="011">11</A>&nbsp;Ascendensque Gedeon per viam eorum, qui in tabernaculis morabantur, ad orientalem partem Nobe et Jegbaa, percussit castra hostium, qui securi erant, et nihil adversi suspicabantur.</P>
<P><a name="012">12</A>&nbsp;Fugeruntque Zebee et Salmana, quos persequens Gedeon comprehendit, turbato omni exercitu eorum.</P>
<P><a name="013">13</A>&nbsp;Revertensque de bello ante solis ortum,</P>
<P><a name="014">14</A>&nbsp;apprehendit puerum de viris Soccoth: interrogavitque eum nomina principum et seniorum Soccoth, et descripsit septuaginta septem viros.</P>
<P><a name="015">15</A>&nbsp;Venitque ad Soccoth, et dixit eis: En Zebee et Salmana, super quibus exprobrastis mihi, dicentes: Forsitan manus Zebee et Salmana in manibus tuis sunt, et idcirco postulas ut demus viris, qui lassi sunt et defecerunt, panes.</P>
<P><a name="016">16</A>&nbsp;Tulit ergo seniores civitatis et spinas deserti ac tribulos, et contrivit cum eis atque comminuit viros Soccoth.</P>
<P><a name="017">17</A>&nbsp;Turrim quoque Phanuel subvertit, occisis habitatoribus civitatis.</P>
<P><a name="018">18</A>&nbsp;Dixitque ad Zebee et Salmana: Quales fuerunt viri, quos occidistis in Thabor? Qui responderunt: Similes tui, et unus ex eis quasi filius regis.</P>
<P><a name="019">19</A>&nbsp;Quibus ille respondit: Fratres mei fuerunt, filii matris me&#230;. Vivit Dominus, quia si servassetis eos, non vos occiderem.</P>
<P><a name="020">20</A>&nbsp;Dixitque Jether primogenito suo: Surge, et interfice eos. Qui non eduxit gladium: timebat enim, quia adhuc puer erat.</P>
<P><a name="021">21</A>&nbsp;Dixeruntque Zebee et Salmana: Tu surge, et irrue in nos: quia juxta &#230;tatem robur est hominis. Surrexit Gedeon, et interfecit Zebee et Salmana: et tulit ornamenta ac bullas quibus colla regalium camelorum decorari solent.<BR>
</P>
<P><a name="022">22</A>&nbsp;Dixeruntque omnes viri Isra&#235;l ad Gedeon: Dominare nostri tu, et filius tuus, et filius filii tui: quia liberasti nos de manu Madian.</P>
<P><a name="023">23</A>&nbsp;Quibus ille ait: Non dominabor vestri, nec dominabitur in vos filius meus, sed dominabitur vobis Dominus.</P>
<P><a name="024">24</A>&nbsp;Dixitque ad eos: Unam petitionem postulo a vobis: date mihi inaures ex pr&#230;da vestra. Inaures enim aureas Isma&#235;lit&#230; habere consueverant.</P>
<P><a name="025">25</A>&nbsp;Qui responderunt: Libentissime dabimus. Expandentesque super terram pallium, projecerunt in eo inaures de pr&#230;da:</P>
<P><a name="026">26</A>&nbsp;et fuit pondus postulatarum inaurium, mille septingenti auri sicli, absque ornamentis, et monilibus, et veste purpurea, quibus reges Madian uti soliti erant, et pr&#230;ter torques aureas camelorum.</P>
<P><a name="027">27</A>&nbsp;Fecitque ex eo Gedeon ephod, et posuit illud in civitate sua Ephra. Fornicatusque est omnis Isra&#235;l in eo, et factum est Gedeoni et omni domui ejus in ruinam.</P>
<P><a name="028">28</A>&nbsp;Humiliatus est autem Madian coram filiis Isra&#235;l, nec potuerunt ultra cervices elevare: sed quievit terra per quadraginta annos, quibus Gedeon pr&#230;fuit.<BR>
</P>
<P><a name="029">29</A>&nbsp;Abiit itaque Jerobaal filius Joas, et habitavit in domo sua:</P>
<P><a name="030">30</A>&nbsp;habuitque septuaginta filios, qui egressi sunt de femore ejus: eo quod plures haberet uxores.</P>
<P><a name="031">31</A>&nbsp;Concubina autem illius, quam habebat in Sichem, genuit ei filium nomine Abimelech.</P>
<P><a name="032">32</A>&nbsp;Mortuusque est Gedeon filius Joas in senectute bona, et sepultus est in sepulchro Joas patris sui in Ephra de familia Ezri.</P>
<P><a name="033">33</A>&nbsp;Postquam autem mortuus est Gedeon, aversi sunt filii Isra&#235;l, et fornicati sunt cum Baalim. Percusseruntque cum Baal f&#156;dus, ut esset eis in deum:</P>
<P><a name="034">34</A>&nbsp;nec recordati sunt Domini Dei sui, qui eruit eos de manibus inimicorum suorum omnium per circuitum:</P>
<P><a name="035">35</A>&nbsp;nec fecerunt misericordiam cum domo Jerobaal Gedeon, juxta omnia bona qu&#230; fecerat Isra&#235;li.</P>
<P><HR>
<CENTER>
<A HREF="jdg009.htm">Next: Judges Chapter 9</A></CENTER>
</BODY>
</HTML>
