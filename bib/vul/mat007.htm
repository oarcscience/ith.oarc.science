<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mat007.htm">Polyglot</A>&nbsp;
<A HREF="../gnt/mat007.htm">GNT</A>&nbsp;
<A HREF="../kjv/mat007.htm">KJV</A>&nbsp;

<BR>
<BR><A HREF="mat.htm">Matthew Index</A><BR>
&nbsp;
<A HREF="mat006.htm">Previous</A>&nbsp;
<A HREF="mat008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 7</H3><P><a name="001">1</A>&nbsp;Nolite judicare, ut non judicemini.</P>
<P><a name="002">2</A>&nbsp;In quo enim judicio judicaveritis, judicabimini: et in qua mensura mensi fueritis, remetietur vobis.</P>
<P><a name="003">3</A>&nbsp;Quid autem vides festucam in oculo fratris tui, et trabem in oculo tuo non vides?</P>
<P><a name="004">4</A>&nbsp;aut quomodo dicis fratri tuo: Sine ejiciam festucam de oculo tuo, et ecce trabs est in oculo tuo?</P>
<P><a name="005">5</A>&nbsp;Hypocrita, ejice primum trabem de oculo tuo, et tunc videbis ejicere festucam de oculo fratris tui.</P>
<P><a name="006">6</A>&nbsp;Nolite dare sanctum canibus: neque mittatis margaritas vestras ante porcos, ne forte conculcent eas pedibus suis, et conversi dirumpant vos.<BR>
</P>
<P><a name="007">7</A>&nbsp;Petite, et dabitur vobis: qu&#230;rite, et invenietis: pulsate, et aperietur vobis.</P>
<P><a name="008">8</A>&nbsp;Omnis enim qui petit, accipit: et qui qu&#230;rit, invenit: et pulsanti aperietur.</P>
<P><a name="009">9</A>&nbsp;Aut quis est ex vobis homo, quem si petierit filius suus panem, numquid lapidem porriget ei?</P>
<P><a name="010">10</A>&nbsp;aut si piscem petierit, numquid serpentem porriget ei?</P>
<P><a name="011">11</A>&nbsp;Si ergo vos, cum sitis mali, nostis bona data dare filiis vestris: quanto magis Pater vester, qui in c&#230;lis est, dabit bona petentibus se?<BR>
</P>
<P><a name="012">12</A>&nbsp;Omnia ergo qu&#230;cumque vultis ut faciant vobis homines, et vos facite illis. H&#230;c est enim lex, et prophet&#230;.</P>
<P><a name="013">13</A>&nbsp;Intrate per angustam portam: quia lata porta, et spatiosa via est, qu&#230; ducit ad perditionem, et multi sunt qui intrant per eam.</P>
<P><a name="014">14</A>&nbsp;Quam angusta porta, et arcta via est, qu&#230; ducit ad vitam: et pauci sunt qui inveniunt eam!<BR>
</P>
<P><a name="015">15</A>&nbsp;Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces:</P>
<P><a name="016">16</A>&nbsp;a fructibus eorum cognoscetis eos. Numquid colligunt de spinas uvas, aut de tribulis ficus?</P>
<P><a name="017">17</A>&nbsp;Sic omnis arbor bona fructus bonos facit: mala autem arbor malos fructus facit.</P>
<P><a name="018">18</A>&nbsp;Non potest arbor bona malos fructus facere: neque arbor mala bonos fructus facere.</P>
<P><a name="019">19</A>&nbsp;Omnis arbor, qu&#230; non facit fructum bonum, excidetur, et in ignem mittetur.</P>
<P><a name="020">20</A>&nbsp;Igitur ex fructibus eorum cognoscetis eos.<BR>
</P>
<P><a name="021">21</A>&nbsp;Non omnis qui dicit mihi, Domine, Domine, intrabit in regnum c&#230;lorum: sed qui facit voluntatem Patris mei, qui in c&#230;lis est, ipse intrabit in regnum c&#230;lorum.</P>
<P><a name="022">22</A>&nbsp;Multi dicent mihi in illa die: Domine, Domine, nonne in nomine tuo prophetavimus, et in nomine tuo d&#230;monia ejecimus, et in nomine tuo virtutes multas fecimus?</P>
<P><a name="023">23</A>&nbsp;Et tunc confitebor illis: Quia numquam novi vos: discedite a me, qui operamini iniquitatem.</P>
<P><a name="024">24</A>&nbsp;Omnis ergo qui audit verba mea h&#230;c, et facit ea, assimilabitur viro sapienti, qui &#230;dificavit domum suam supra petram,</P>
<P><a name="025">25</A>&nbsp;et descendit pluvia, et venerunt flumina, et flaverunt venti, et irruerunt in domum illam, et non cecidit: fundata enim erat super petram.</P>
<P><a name="026">26</A>&nbsp;Et omnis qui audit verba mea h&#230;c, et non facit ea, similis erit viro stulto, qui &#230;dificavit domum suam super arenam:</P>
<P><a name="027">27</A>&nbsp;et descendit pluvia, et venerunt flumina, et flaverunt venti, et irruerunt in domum illam, et cecidit, et fuit ruina illius magna.</P>
<P><a name="028">28</A>&nbsp;Et factum est: cum consummasset Jesus verba h&#230;c, admirabantur turb&#230; super doctrina ejus.</P>
<P><a name="029">29</A>&nbsp;Erat enim docens eos sicut potestatem habens, et non sicut scrib&#230; eorum, et pharis&#230;i.</P>
<P><HR>
<CENTER>
<A HREF="mat008.htm">Next: Matthew Chapter 8</A></CENTER>
</BODY>
</HTML>
