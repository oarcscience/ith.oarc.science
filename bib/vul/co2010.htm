<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co2010.htm">Polyglot</A>&nbsp;
<A HREF="../gnt/co2010.htm">GNT</A>&nbsp;
<A HREF="../kjv/co2010.htm">KJV</A>&nbsp;

<BR>
<BR><A HREF="co2.htm">2 Corinthians Index</A><BR>
&nbsp;
<A HREF="co2009.htm">Previous</A>&nbsp;
<A HREF="co2011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 10</H3><P><a name="001">1</A>&nbsp;Ipse autem ego Paulus obsecro vos per mansuetudinem et modestiam Christi, qui in facie quidem humilis sum inter vos, absens autem confido in vos.</P>
<P><a name="002">2</A>&nbsp;Rogo autem vos ne pr&#230;sens audeam per eam confidentiam, qua existimor audere in quosdam, qui arbitrantur nos tamquam secundum carnem ambulemus.</P>
<P><a name="003">3</A>&nbsp;In carne enim ambulantes, non secundum carnem militamus.</P>
<P><a name="004">4</A>&nbsp;Nam arma militi&#230; nostr&#230; non carnalia sunt, sed potentia Deo ad destructionem munitionum, consilia destruentes,</P>
<P><a name="005">5</A>&nbsp;et omnem altitudinem extollentem se adversus scientiam Dei, et in captivitatem redigentes omnem intellectum in obsequium Christi,</P>
<P><a name="006">6</A>&nbsp;et in promptu habentes ulcisci omnem inobedientiam, cum impleta fuerit vestra obedientia.<BR>
</P>
<P><a name="007">7</A>&nbsp;Qu&#230; secundum faciem sunt, videte. Si quis confidit sibi Christi se esse, hoc cogitet iterum apud se: quia sicut ipse Christi est, ita et nos.</P>
<P><a name="008">8</A>&nbsp;Nam etsi amplius aliquid gloriatus fuero de potestate nostra, quam dedit nobis Dominus in &#230;dificationem, et non in destructionem vestram, non erubescam.</P>
<P><a name="009">9</A>&nbsp;Ut autem non existimer tamquam terrere vos per epistolas:</P>
<P><a name="010">10</A>&nbsp;quoniam quidem epistol&#230;, inquiunt, graves sunt et fortes: pr&#230;sentia autem corporis infirma, et sermo contemptibilis:</P>
<P><a name="011">11</A>&nbsp;hoc cogitet qui ejusmodi est, quia quales sumus verbo per epistolas absentes, tales et pr&#230;sentes in facto.<BR>
</P>
<P><a name="012">12</A>&nbsp;Non enim audemus inserere, aut comparare nos quibusdam, qui seipsos commendant: sed ipsi in nobis nosmetipsos metientes, et comparantes nosmetipsos nobis.</P>
<P><a name="013">13</A>&nbsp;Nos autem non in immensum gloriabimur, sed secundum mensuram regul&#230;, qua mensus est nobis Deus, mensuram pertingendi usque ad vos.</P>
<P><a name="014">14</A>&nbsp;Non enim quasi non pertingentes ad vos, superextendimus nos: usque ad vos enim pervenimus in Evangelio Christi.</P>
<P><a name="015">15</A>&nbsp;Non in immensum gloriantes in alienis laboribus: spem autem habentes crescentis fidei vestr&#230;, in vobis magnificari secundum regulam nostram in abundantiam,</P>
<P><a name="016">16</A>&nbsp;etiam in illa, qu&#230; ultra vos sunt, evangelizare, non in aliena regula in iis qu&#230; pr&#230;parata sunt gloriari.</P>
<P><a name="017">17</A>&nbsp;Qui autem gloriatur, in Domino glorietur.</P>
<P><a name="018">18</A>&nbsp;Non enim qui seipsum commendat, ille probatus est: sed quem Deus commendat.</P>
<P><HR>
<CENTER>
<A HREF="co2011.htm">Next: 2 Corinthians Chapter 11</A></CENTER>
</BODY>
</HTML>
