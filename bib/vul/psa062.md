[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa062)  [KJV](../kjv/psa062)  [Sep](../sep/psa062) 
[Tan](../tan/psa062)   
  
[Psalms Index](psa)  
  [Previous](psa061)  [Next](psa063) 

------------------------------------------------------------------------

### Vulgate (Latin): Psalms Chapter 62

<span id="001">1</span> Psalmus David, cum esset in deserto Idumææ.

<span id="002">2</span> \[Deus, Deus meus, ad te de luce vigilo.  
Sitivit in te anima mea; quam multipliciter tibi caro mea!  

<span id="003">3</span> In terra deserta, et invia, et inaquosa,  
sic in sancto apparui tibi,  
ut viderem virtutem tuam et gloriam tuam.  

<span id="004">4</span> Quoniam melior est misericordia tua super
vitas,  
labia mea laudabunt te.  

<span id="005">5</span> Sic benedicam te in vita mea,  
et in nomine tuo levabo manus meas.  

<span id="006">6</span> Sicut adipe et pinguedine repleatur anima mea,  
et labiis exsultationis laudabit os meum.  

<span id="007">7</span> Si memor fui tui super stratum meum,  
in matutinis meditabor in te.  

<span id="008">8</span> Quia fuisti adjutor meus,  
et in velamento alarum tuarum exsultabo.  

<span id="009">9</span> Adhæsit anima mea post te;  
me suscepit dextera tua.  

<span id="010">10</span> Ipsi vero in vanum quæsierunt animam meam:  
introibunt in inferiora terræ;  

<span id="011">11</span> tradentur in manus gladii:  
partes vulpium erunt.  

<span id="012">12</span> Rex vero lætabitur in Deo;  
laudabuntur omnes qui jurant in eo:  
quia obstructum est os loquentium iniqua.\]

------------------------------------------------------------------------

[Next: Psalms Chapter 63](psa063)
