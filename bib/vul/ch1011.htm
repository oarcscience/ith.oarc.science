<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1011.htm">Polyglot</A>&nbsp;
<A HREF="../kjv/ch1011.htm">KJV</A>&nbsp;
<A HREF="../sep/ch1011.htm">Sep</A>&nbsp;
<A HREF="../tan/ch1011.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1010.htm">Previous</A>&nbsp;
<A HREF="ch1012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 11</H3><P><a name="001">1</A>&nbsp;Congregatus est igitur omnis Isra&#235;l ad David in Hebron, dicens: Os tuum sumus, et caro tua.</P>
<P><a name="002">2</A>&nbsp;Heri quoque et nudiustertius cum adhuc regnaret Saul, tu eras qui educebas et introducebas Isra&#235;l: tibi enim dixit Dominus Deus tuus: Tu pasces populum meum Isra&#235;l, et tu eris princeps super eum.</P>
<P><a name="003">3</A>&nbsp;Venerunt ergo omnes majores natu Isra&#235;l ad regem in Hebron, et iniit David cum eis f&#156;dus coram Domino: unxeruntque eum regem super Isra&#235;l, juxta sermonem Domini quem locutus est in manu Samuel.<BR>
</P>
<P><a name="004">4</A>&nbsp;Abiit quoque David et omnis Isra&#235;l in Jerusalem: h&#230;c est Jebus, ubi erant Jebus&#230;i habitatores terr&#230;.</P>
<P><a name="005">5</A>&nbsp;Dixeruntque qui habitabant in Jebus ad David: Non ingredieris huc. Porro David cepit arcem Sion, qu&#230; est civitas David,</P>
<P><a name="006">6</A>&nbsp;dixitque: Omnis qui percusserit Jebus&#230;um in primis, erit princeps et dux. Ascendit igitur primus Joab filius Sarvi&#230;, et factus est princeps.</P>
<P><a name="007">7</A>&nbsp;Habitavit autem David in arce, et idcirco appellata est civitas David.</P>
<P><a name="008">8</A>&nbsp;&#198;dificavitque urbem in circuitu a Mello usque ad gyrum; Joab autem reliqua urbis exstruxit.</P>
<P><a name="009">9</A>&nbsp;Proficiebatque David vadens et crescens, et Dominus exercituum erat cum eo.<BR>
</P>
<P><a name="010">10</A>&nbsp;Hi principes virorum fortium David, qui adjuverunt eum ut rex fieret super omnem Isra&#235;l, juxta verbum Domini quod locutus est ad Isra&#235;l.</P>
<P><a name="011">11</A>&nbsp;Et iste numerus robustorum David: Jesbaam filius Hachamoni princeps inter triginta: iste levavit hastam suam super trecentos vulneratos una vice.</P>
<P><a name="012">12</A>&nbsp;Et post eum Eleazar filius patrui ejus Ahohites, qui erat inter tres potentes.</P>
<P><a name="013">13</A>&nbsp;Iste fuit cum David in Phesdomim, quando Philisthiim congregati sunt ad locum illum in pr&#230;lium: et erat ager regionis illius plenus hordeo, fugeratque populus a facie Philisthinorum.</P>
<P><a name="014">14</A>&nbsp;Hi steterunt in medio agri, et defenderunt eum: cumque percussissent Philisth&#230;os, dedit Dominus salutem magnam populo suo.</P>
<P><a name="015">15</A>&nbsp;Descenderunt autem tres de triginta principibus ad petram, in qua erat David, ad speluncam Odollam, quando Philisthiim fuerant castrametati in valle Raphaim.</P>
<P><a name="016">16</A>&nbsp;Porro David erat in pr&#230;sidio, et statio Philisthinorum in Bethlehem.</P>
<P><a name="017">17</A>&nbsp;Desideravit igitur David, et dixit: O si quis daret mihi aquam de cisterna Bethlehem, qu&#230; est in porta!</P>
<P><a name="018">18</A>&nbsp;Tres ergo isti per media castra Philisthinorum perrexerunt, et hauserunt aquam de cisterna Bethlehem qu&#230; erat in porta, et attulerunt ad David ut biberet. Qui noluit, sed magis libavit illam Domino,</P>
<P><a name="019">19</A>&nbsp;dicens: Absit ut in conspectu Dei mei hoc faciam, et sanguinem istorum virorum bibam: quia in periculo animarum suarum attulerunt mihi aquam. Et ob hanc causam noluit bibere: h&#230;c fecerunt tres robustissimi.</P>
<P><a name="020">20</A>&nbsp;Abisai quoque frater Joab ipse erat princeps trium, et ipse levavit hastam suam contra trecentos vulneratos, et ipse erat inter tres nominatissimus,</P>
<P><a name="021">21</A>&nbsp;et inter tres secundos inclytus, et princeps eorum: verumtamen usque ad tres primos non pervenerat.</P>
<P><a name="022">22</A>&nbsp;Banaias filius Jojad&#230; viri robustissimi, qui multa opera perpetrarat, de Cabseel: ipse percussit duos ariel Moab, et ipse descendit et interfecit leonem in media cisterna tempore nivis.</P>
<P><a name="023">23</A>&nbsp;Et ipse percussit virum &#230;gyptium, cujus statura erat quinque cubitorum, et habebat lanceam ut liciatorium texentium: descendit igitur ad eum cum virga, et rapuit hastam quam tenebat manu, et interfecit eum hasta sua.</P>
<P><a name="024">24</A>&nbsp;H&#230;c fecit Banaias filius Jojad&#230;, qui erat inter tres robustos nominatissimus,</P>
<P><a name="025">25</A>&nbsp;inter triginta primus, verumtamen ad tres usque non pervenerat: posuit autem eum David ad auriculam suam.<BR>
</P>
<P><a name="026">26</A>&nbsp;Porro fortissimi viri in exercitu, Asahel frater Joab, et Elchanan filius patrui ejus de Bethlehem,</P>
<P><a name="027">27</A>&nbsp;Sammoth Arorites, Helles Pharonites,</P>
<P><a name="028">28</A>&nbsp;Ira filius Acces Thecuites, Abiezer Anathothites,</P>
<P><a name="029">29</A>&nbsp;Sobbochai Husathites, Ilai Ahohites,</P>
<P><a name="030">30</A>&nbsp;Maharai Netophathites, Heled filius Baana Netophathites,</P>
<P><a name="031">31</A>&nbsp;Ethai filius Ribai de Gabaath filiorum Benjamin, Banaia Pharatonites,</P>
<P><a name="032">32</A>&nbsp;Hurai de torrente Gaas, Abiel Arbathites, Azmoth Bauramites, Eliaba Salabonites.</P>
<P><a name="033">33</A>&nbsp;Filii Assem Gezonites, Jonathan filius Sage Ararites,</P>
<P><a name="034">34</A>&nbsp;Ahiam filius Sachar Ararites,</P>
<P><a name="035">35</A>&nbsp;Eliphal filius Ur,</P>
<P><a name="036">36</A>&nbsp;Hepher Mecherathites, Ahia Phelonites,</P>
<P><a name="037">37</A>&nbsp;Hesro Carmelites, Naarai filius Asbai,</P>
<P><a name="038">38</A>&nbsp;Jo&#235;l frater Nathan, Mibahar filius Agarai,</P>
<P><a name="039">39</A>&nbsp;Selec Ammonites, Naharai Berothites armiger Joab filii Sarvi&#230;,</P>
<P><a name="040">40</A>&nbsp;Ira Jethr&#230;us, Gareb Jethr&#230;us,</P>
<P><a name="041">41</A>&nbsp;Urias Heth&#230;us, Zabad filius Oholi,</P>
<P><a name="042">42</A>&nbsp;Adina filius Siza Rubenites princeps Rubenitarum, et cum eo triginta:</P>
<P><a name="043">43</A>&nbsp;Hanan filius Maacha, et Josaphat Mathanites,</P>
<P><a name="044">44</A>&nbsp;Ozia Astarothites, Samma, et Jehiel filii Hotham Arorites,</P>
<P><a name="045">45</A>&nbsp;Jedihel filius Samri, et Joha frater ejus Thosaites,</P>
<P><a name="046">46</A>&nbsp;Eliel Mahumites, et Jeribai, et Josaia filii Elna&#235;m, et Jethma Moabites, Eliel, et Obed, et Jasiel de Masobia.</P>
<P><HR>
<CENTER>
<A HREF="ch1012.htm">Next: 1 Chronicles Chapter 12</A></CENTER>
</BODY>
</HTML>
