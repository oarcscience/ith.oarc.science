<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 36</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir036.htm">Polyglot</A>&nbsp;
<A HREF="../apo/sir036.htm">Apo</A>&nbsp;
<A HREF="../sep/sir036.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir035.htm">Previous</A>&nbsp;
<A HREF="sir037.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 36</H3><P><a name="001">1</A>&nbsp;[Miserere nostri, Deus omnium, et respice nos,<BR> et ostende nobis lucem miserationum tuarum:<BR></P>
<P><a name="002">2</A>&nbsp;et immitte timorem tuum super gentes qu&#230; non exquisierunt te,<BR> ut cognoscant quia non est deus nisi tu,<BR> et enarrent magnalia tua.<BR></P>
<P><a name="003">3</A>&nbsp;Alleva manum tuam super gentes alienas,<BR> ut videant potentiam tuam.<BR></P>
<P><a name="004">4</A>&nbsp;Sicut enim in conspectu eorum sanctificatus es in nobis,<BR> sic in conspectu nostro magnificaberis in eis:<BR></P>
<P><a name="005">5</A>&nbsp;ut cognoscant te, sicut et nos cognovimus<BR> quoniam non est deus pr&#230;ter te, Domine.<BR></P>
<P><a name="006">6</A>&nbsp;Innova signa, et immuta mirabilia.<BR></P>
<P><a name="007">7</A>&nbsp;Glorifica manum et brachium dextrum.<BR></P>
<P><a name="008">8</A>&nbsp;Excita furorem, et effunde iram.<BR></P>
<P><a name="009">9</A>&nbsp;Tolle adversarium, et afflige inimicum.<BR></P>
<P><a name="010">10</A>&nbsp;Festina tempus, et memento finis,<BR> ut enarrent mirabilia tua.<BR></P>
<P><a name="011">11</A>&nbsp;In ira flamm&#230; devoretur qui salvatur:<BR> et qui pessimant plebem tuam inveniant perditionem.<BR></P>
<P><a name="012">12</A>&nbsp;Contere caput principum inimicorum,<BR> dicentium: Non est alius pr&#230;ter nos.<BR></P>
<P><a name="013">13</A>&nbsp;Congrega omnes tribus Jacob,<BR> ut cognoscant quia non est deus nisi tu,<BR> et enarrent magnalia tua,<BR> et h&#230;reditabis eos sicut ab initio.<BR></P>
<P><a name="014">14</A>&nbsp;Miserere plebi tu&#230;, super quam invocatum est nomen tuum,<BR> et Isra&#235;l quem co&#230;quasti primogenito tuo.<BR></P>
<P><a name="015">15</A>&nbsp;Miserere civitati sanctificationis tu&#230;,<BR> Jerusalem, civitati requiei tu&#230;.<BR></P>
<P><a name="016">16</A>&nbsp;Reple Sion inenarrabilibus verbis tuis,<BR> et gloria tua populum tuum.<BR></P>
<P><a name="017">17</A>&nbsp;Da testimonium his qui ab initio creatur&#230; tu&#230; sunt,<BR> et suscita pr&#230;dicationes quas locuti sunt in nomine tuo prophet&#230; priores.<BR></P>
<P><a name="018">18</A>&nbsp;Da mercedem sustinentibus te,<BR> ut prophet&#230; tui fideles inveniantur:<BR> et exaudi orationes servorum tuorum,<BR></P>
<P><a name="019">19</A>&nbsp;secundum benedictionem Aaron de populo tuo:<BR> et dirige nos in viam justiti&#230;,<BR> et sciant omnes qui habitant terram<BR> quia tu es Deus conspector s&#230;culorum.]<BR>
</P>
<P><a name="020">20</A>&nbsp;[Omnem escam manducabit venter:<BR> et est cibus cibo melior.<BR></P>
<P><a name="021">21</A>&nbsp;Fauces contingunt cibum fer&#230;,<BR> et cor sensatum verba mendacia.<BR></P>
<P><a name="022">22</A>&nbsp;Cor pravum dabit tristitiam,<BR> et homo peritus resistet illi.<BR></P>
<P><a name="023">23</A>&nbsp;Omnem masculum excipiet mulier:<BR> et est filia melior filia.<BR></P>
<P><a name="024">24</A>&nbsp;Species mulieris exhilarat faciem viri sui,<BR> et super omnem concupiscentiam hominis superducit desiderium.<BR></P>
<P><a name="025">25</A>&nbsp;Si est lingua curationis,<BR> est et mitigationis et misericordi&#230;:<BR> non est vir illius secundum filios hominum.<BR></P>
<P><a name="026">26</A>&nbsp;Qui possidet mulierem bonam inchoat possessionem:<BR> adjutorium secundum illum est, et columna ut requies.<BR></P>
<P><a name="027">27</A>&nbsp;Ubi non est sepes, diripietur possessio:<BR> et ubi non est mulier, ingemiscit egens.<BR></P>
<P><a name="028">28</A>&nbsp;Quis credit ei qui non habet nidum,<BR> et deflectens ubicumque obscuraverit,<BR> quasi succinctus latro exiliens de civitate in civitatem?]</P>
<P><HR>
<CENTER>
<A HREF="sir037.htm">Next: Sirach Chapter 37</A></CENTER>
</BODY>
</HTML>
