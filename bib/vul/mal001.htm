<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Malachi: Malachi Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mal001.htm">Polyglot</A>&nbsp;
<A HREF="../kjv/mal001.htm">KJV</A>&nbsp;
<A HREF="../sep/mal001.htm">Sep</A>&nbsp;
<A HREF="../tan/mal001.htm">Tan</A>&nbsp;

<BR>
<BR><A HREF="mal.htm">Malachi Index</A><BR>
&nbsp;
<A HREF="zac014.htm">Previous</A>&nbsp;
<A HREF="mal002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Malachi Chapter 1</H3><P><a name="001">1</A>&nbsp;Onus verbi Domini ad Isra&#235;l in manu Malachi&#230;.<BR>
</P>
<P><a name="002">2</A>&nbsp;Dilexi vos, dicit Dominus, et dixistis: In quo dilexisti nos? Nonne frater erat Esau Jacob? dicit Dominus: et dilexi Jacob,</P>
<P><a name="003">3</A>&nbsp;Esau autem odio habui, et posui montes ejus in solitudinem, et h&#230;reditatem ejus in dracones deserti.</P>
<P><a name="004">4</A>&nbsp;Quod si dixerit Idum&#230;a: Destructi sumus, sed revertentes &#230;dificabimus qu&#230; destructa sunt: h&#230;c dicit Dominus exercituum: Isti &#230;dificabunt, et ego destruam: et vocabuntur termini impietatis, et populus cui iratus est Dominus usque in &#230;ternum.</P>
<P><a name="005">5</A>&nbsp;Et oculi vestri videbunt, et vos dicetis: Magnificetur Dominus super terminum Isra&#235;l.<BR>
</P>
<P><a name="006">6</A>&nbsp;Filius honorat patrem, et servus dominum suum. Si ergo pater ego sum, ubi est honor meus? et si Dominus ego sum, ubi est timor meus? dicit Dominus exercituum. Ad vos, o sacerdotes, qui despicitis nomen meum, et dixistis: In quo despeximus nomen tuum?</P>
<P><a name="007">7</A>&nbsp;Offertis super altare meum panem pollutum, et dicitis: In quo polluimus te? in eo quod dicitis: Mensa Domini despecta est.</P>
<P><a name="008">8</A>&nbsp;Si offeratis c&#230;cum ad immolandum, nonne malum est? et si offeratis claudum et languidum, nonne malum est? offer illud duci tuo, si placuerit ei, aut si susceperit faciem tuam, dicit Dominus exercituum.</P>
<P><a name="009">9</A>&nbsp;Et nunc deprecamini vultum Dei ut misereatur vestri (de manu enim vestra factum est hoc), si quomodo suscipiat facies vestras, dicit Dominus exercituum.</P>
<P><a name="010">10</A>&nbsp;Quis est in vobis qui claudat ostia, et incendat altare meum gratuito? non est mihi voluntas in vobis, dicit Dominus exercituum, et munus non suscipiam de manu vestra.</P>
<P><a name="011">11</A>&nbsp;Ab ortu enim solis usque ad occasum, magnum est nomen meum in gentibus, et in omni loco sacrificatur: et offertur nomini meo oblatio munda, quia magnum est nomen meum in gentibus, dicit Dominus exercituum.</P>
<P><a name="012">12</A>&nbsp;Et vos polluistis illud in eo quod dicitis: Mensa Domini contaminata est, et quod superponitur contemptibilis est, cum igne qui illud devorat.</P>
<P><a name="013">13</A>&nbsp;Et dixistis: Ecce de labore, et exsufflastis illud, dicit Dominus exercituum: et intulistis de rapinis claudum et languidum, et intulistis munus: numquid suscipiam illud de manu vestra? dicit Dominus.</P>
<P><a name="014">14</A>&nbsp;Maledictus dolosus qui habet in grege suo masculum, et votum faciens immolat debile Domino: quia rex magnus ego, dicit Dominus exercituum, et nomen meum horribile in gentibus.</P>
<P><HR>
<CENTER>
<A HREF="mal002.htm">Next: Malachi Chapter 2</A></CENTER>
</BODY>
</HTML>
