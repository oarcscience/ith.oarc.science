<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2009.htm">Polyglot</A>&nbsp;
<A HREF="../kjv/ch2009.htm">KJV</A>&nbsp;
<A HREF="../sep/ch2009.htm">Sep</A>&nbsp;
<A HREF="../tan/ch2009.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2008.htm">Previous</A>&nbsp;
<A HREF="ch2010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 9</H3><P><a name="001">1</A>&nbsp;Regina quoque Saba, cum audisset famam Salomonis, venit ut tentaret eum in &#230;nigmatibus in Jerusalem, cum magnis opibus et camelis, qui portabant aromata, et auri plurimum, gemmasque pretiosas. Cumque venisset ad Salomonem, locuta est ei qu&#230;cumque erant in corde suo.</P>
<P><a name="002">2</A>&nbsp;Et exposuit ei Salomon omnia qu&#230; proposuerat: nec quidquam fuit, quod non perspicuum ei fecerit.</P>
<P><a name="003">3</A>&nbsp;Qu&#230; postquam vidit, sapientiam scilicet Salomonis, et domum quam &#230;dificaverat,</P>
<P><a name="004">4</A>&nbsp;necnon et cibaria mens&#230; ejus, et habitacula servorum, et officia ministrorum ejus, et vestimenta eorum, pincernas quoque et vestes eorum, et victimas quas immolabat in domo Domini: non erat pr&#230; stupore ultra in ea spiritus.</P>
<P><a name="005">5</A>&nbsp;Dixitque ad regem: Verus est sermo quem audieram in terra mea de virtutibus et sapientia tua.</P>
<P><a name="006">6</A>&nbsp;Non credebam narrantibus donec ipsa venissem, et vidissent oculi mei, et probassem vix medietatem sapienti&#230; tu&#230; mihi fuisse narratam: vicisti famam virtutibus tuis.</P>
<P><a name="007">7</A>&nbsp;Beati viri tui, et beati servi tui, qui assistunt coram te omni tempore, et audiunt sapientiam tuam.</P>
<P><a name="008">8</A>&nbsp;Sit Dominus Deus tuus benedictus, qui voluit te ordinare super thronum suum, regem Domini Dei tui. Quia diligit Deus Isra&#235;l, et vult servare eum in &#230;ternum, idcirco posuit te super eum regem ut facias judicia atque justitiam.</P>
<P><a name="009">9</A>&nbsp;Dedit autem regi centum viginti talenta auri, et aromata multa nimis, et gemmas pretiosissimas: non fuerunt aromata talia, ut h&#230;c qu&#230; dedit regina Saba regi Salomoni.<BR>
</P>
<P><a name="010">10</A>&nbsp;Sed et servi Hiram cum servis Salomonis attulerunt aurum de Ophir, et ligna thyina, et gemmas pretiosissimas:</P>
<P><a name="011">11</A>&nbsp;de quibus fecit rex, de lignis scilicet thyinis, gradus in domo Domini, et in domo regia, citharas quoque, et psalteria cantoribus: numquam visa sunt in terra Juda ligna talia.</P>
<P><a name="012">12</A>&nbsp;Rex autem Salomon dedit regin&#230; Saba cuncta qu&#230; voluit, et qu&#230; postulavit, et multo plura quam attulerat ad eum: qu&#230; reversa abiit in terram suam cum servis suis.</P>
<P><a name="013">13</A>&nbsp;Erat autem pondus auri quod afferebatur Salomoni per singulos annos, sexcenta sexaginta sex talenta auri,</P>
<P><a name="014">14</A>&nbsp;excepta ea summa quam legati diversarum gentium et negotiatores afferre consueverant, omnesque reges Arabi&#230;, et satrap&#230; terrarum, qui comportabant aurum et argentum Salomoni.</P>
<P><a name="015">15</A>&nbsp;Fecit igitur rex Salomon ducentas hastas aureas de summa sexcentorum aureorum, qui in singulis hastis expendebantur:</P>
<P><a name="016">16</A>&nbsp;trecenta quoque scuta aurea trecentorum aureorum, quibus tegebantur singula scuta: posuitque ea rex in armentario, quod erat consitum nemore.</P>
<P><a name="017">17</A>&nbsp;Fecit quoque rex solium eburneum grande, et vestivit illud auro mundissimo.</P>
<P><a name="018">18</A>&nbsp;Sex quoque gradus, quibus ascendebatur ad solium, et scabellum aureum, et brachiola duo altrinsecus, et duos leones stantes juxta brachiola,</P>
<P><a name="019">19</A>&nbsp;sed et alios duodecim leunculos stantes super sex gradus ex utraque parte: non fuit tale solium in universis regnis.</P>
<P><a name="020">20</A>&nbsp;Omnia quoque vasa convivii regis erant aurea, et vasa domus saltus Libani ex auro purissimo. Argentum enim in diebus illis pro nihilo reputabatur.</P>
<P><a name="021">21</A>&nbsp;Siquidem naves regis ibant in Tharsis cum servis Hiram, semel in annis tribus: et deferebant inde aurum, et argentum, et ebur, et simias, et pavos.</P>
<P><a name="022">22</A>&nbsp;Magnificatus est igitur Salomon super omnes reges terr&#230; pr&#230; divitiis et gloria.</P>
<P><a name="023">23</A>&nbsp;Omnesque reges terrarum desiderabant videre faciem Salomonis, ut audirent sapientiam quam dederat Deus in corde ejus:</P>
<P><a name="024">24</A>&nbsp;et deferebant ei munera, vasa argentea et aurea, et vestes, et arma, et aromata, equos, et mulos, per singulos annos.</P>
<P><a name="025">25</A>&nbsp;Habuit quoque Salomon quadraginta millia equorum in stabulis, et curruum equitumque duodecim millia: constituitque eos in urbibus quadrigarum, et ubi erat rex in Jerusalem.</P>
<P><a name="026">26</A>&nbsp;Exercuit etiam potestatem super cunctos reges a flumine Euphrate usque ad terram Philisthinorum, et usque ad terminos &#198;gypti.</P>
<P><a name="027">27</A>&nbsp;Tantamque copiam pr&#230;buit argenti in Jerusalem quasi lapidum: et cedrorum tantam multitudinem velut sycomororum qu&#230; gignuntur in campestribus.</P>
<P><a name="028">28</A>&nbsp;Adducebantur autem ei equi de &#198;gypto, cunctisque regionibus.<BR>
</P>
<P><a name="029">29</A>&nbsp;Reliqua autem operum Salomonis priorum et novissimorum scripta sunt in verbis Nathan prophet&#230;, et in libris Ahi&#230; Silonitis, in visione quoque Addo videntis contra Jeroboam filium Nabat.</P>
<P><a name="030">30</A>&nbsp;Regnavit autem Salomon in Jerusalem super omnem Isra&#235;l quadraginta annis.</P>
<P><a name="031">31</A>&nbsp;Dormivitque cum patribus suis, et sepelierunt eum in civitate David: regnavitque Roboam filius ejus pro eo.</P>
<P><HR>
<CENTER>
<A HREF="ch2010.htm">Next: 2 Chronicles Chapter 10</A></CENTER>
</BODY>
</HTML>
