<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 27</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu027.htm">Polyglot</A>&nbsp;
<A HREF="../kjv/deu027.htm">KJV</A>&nbsp;
<A HREF="../sep/deu027.htm">Sep</A>&nbsp;
<A HREF="../tan/deu027.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu026.htm">Previous</A>&nbsp;
<A HREF="deu028.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 27</H3><P><a name="001">1</A>&nbsp;Pr&#230;cepit autem Moyses et seniores Isra&#235;l populo, dicentes: Custodite omne mandatum quod pr&#230;cipio vobis hodie.</P>
<P><a name="002">2</A>&nbsp;Cumque transieritis Jordanem in terram, quam Dominus Deus tuus dabit tibi, eriges ingentes lapides, et calce l&#230;vigabis eos,</P>
<P><a name="003">3</A>&nbsp;ut possis in eis scribere omnia verba legis hujus, Jordane transmisso: ut intro&#235;as terram, quam Dominus Deus tuus dabit tibi, terram lacte et melle manantem, sicut juravit patribus tuis.</P>
<P><a name="004">4</A>&nbsp;Quando ergo transieritis Jordanem, erigite lapides, quos ego hodie pr&#230;cipio vobis in monte Hebal, et l&#230;vigabis eos calce:</P>
<P><a name="005">5</A>&nbsp;et &#230;dificabis ibi altare Domino Deo tuo de lapidibus, quos ferrum non tetigit,</P>
<P><a name="006">6</A>&nbsp;et de saxis informibus et impolitis: et offeres super eo holocausta Domino Deo tuo,</P>
<P><a name="007">7</A>&nbsp;et immolabis hostias pacificas, comedesque ibi, et epulaberis coram Domino Deo tuo.</P>
<P><a name="008">8</A>&nbsp;Et scribes super lapides omnia verba legis hujus plane et lucide.</P>
<P><a name="009">9</A>&nbsp;Dixeruntque Moyses et sacerdotes Levitici generis ad omnem Isra&#235;lem: Attende, et audi, Isra&#235;l: hodie factus es populus Domini Dei tui:</P>
<P><a name="010">10</A>&nbsp;audies vocem ejus, et facies mandata atque justitias, quas ego pr&#230;cipio tibi.<BR>
</P>
<P><a name="011">11</A>&nbsp;Pr&#230;cepitque Moyses populo in die illo, dicens:</P>
<P><a name="012">12</A>&nbsp;Hi stabunt ad benedicendum populo super montem Garizim, Jordane transmisso: Simeon, Levi, Judas, Issachar, Joseph, et Benjamin.</P>
<P><a name="013">13</A>&nbsp;Et e regione isti stabunt ad maledicendum in monte Hebal: Ruben, Gad, et Aser, et Zabulon, Dan, et Nephthali.</P>
<P><a name="014">14</A>&nbsp;Et pronuntiabunt Levit&#230;, dicentque ad omnes viros Isra&#235;l excelsa voce:</P>
<P><a name="015">15</A>&nbsp;Maledictus homo qui facit sculptile et conflatile, abominationem Domini, opus manuum artificum, ponetque illud in abscondito: et respondebit omnis populus, et dicet: Amen.</P>
<P><a name="016">16</A>&nbsp;Maledictus qui non honorat patrem suum, et matrem: et dicet omnis populus: Amen.</P>
<P><a name="017">17</A>&nbsp;Maledictus qui transfert terminos proximi sui: et dicet omnis populus: Amen.</P>
<P><a name="018">18</A>&nbsp;Maledictus qui errare facit c&#230;cum in itinere: et dicet omnis populus: Amen.</P>
<P><a name="019">19</A>&nbsp;Maledictus qui pervertit judicium adven&#230;, pupilli et vidu&#230;: et dicet omnis populus: Amen.</P>
<P><a name="020">20</A>&nbsp;Maledictus qui dormit cum uxore patris sui, et revelat operimentum lectuli ejus: et dicet omnis populus: Amen.</P>
<P><a name="021">21</A>&nbsp;Maledictus qui dormit cum omni jumento: et dicet omnis populus: Amen.</P>
<P><a name="022">22</A>&nbsp;Maledictus qui dormit cum sorore sua, filia patris sui, vel matris su&#230;: et dicet omnis populus: Amen.</P>
<P><a name="023">23</A>&nbsp;Maledictus qui dormit cum socru sua: et dicet omnis populus: Amen.</P>
<P><a name="024">24</A>&nbsp;Maledictus qui clam percusserit proximum suum: et dicet omnis populus: Amen.</P>
<P><a name="025">25</A>&nbsp;Maledictus qui accipit munera, ut percutiat animam sanguinis innocentis: et dicet omnis populus: Amen.</P>
<P><a name="026">26</A>&nbsp;Maledictus qui non permanet in sermonibus legis hujus, nec eos opere perficit: et dicet omnis populus: Amen.</P>
<P><HR>
<CENTER>
<A HREF="deu028.htm">Next: Deuteronomy Chapter 28</A></CENTER>
</BODY>
</HTML>
