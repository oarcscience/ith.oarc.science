<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1025.htm">Polyglot</A>&nbsp;
<A HREF="../kjv/sa1025.htm">KJV</A>&nbsp;
<A HREF="../sep/sa1025.htm">Sep</A>&nbsp;
<A HREF="../tan/sa1025.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1024.htm">Previous</A>&nbsp;
<A HREF="sa1026.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 25</H3><P><a name="001">1</A>&nbsp;Mortuus est autem Samuel, et congregatus est universus Isra&#235;l, et planxerunt eum, et sepelierunt eum in domo sua in Ramatha. Consurgensque David descendit in desertum Pharan.</P>
<P><a name="002">2</A>&nbsp;Erat autem vir quispiam in solitudine Maon, et possessio ejus in Carmelo, et homo ille magnus nimis: erantque ei oves tria millia, et mille capr&#230;: et accidit ut tonderetur grex ejus in Carmelo.</P>
<P><a name="003">3</A>&nbsp;Nomen autem viri illius erat Nabal. Et nomen uxoris ejus Abigail: eratque mulier illa prudentissima, et speciosa: porro vir ejus durus, et pessimus, et malitiosus: erat autem de genere Caleb.</P>
<P><a name="004">4</A>&nbsp;Cum ergo audisset David in deserto quod tonderet Nabal gregem suum,</P>
<P><a name="005">5</A>&nbsp;misit decem juvenes, et dixit eis: Ascendite in Carmelum, et venietis ad Nabal, et salutabitis eum ex nomine meo pacifice.</P>
<P><a name="006">6</A>&nbsp;Et dicetis: Sit fratribus meis et tibi pax, et domui tu&#230; pax, et omnibus, qu&#230;cumque habes, sit pax.</P>
<P><a name="007">7</A>&nbsp;Audivi quod tonderent pastores tui, qui erant nobiscum in deserto: numquam eis molesti fuimus, nec aliquando defuit quidquam eis de grege, omni tempore quo fuerunt nobiscum in Carmelo.</P>
<P><a name="008">8</A>&nbsp;Interroga pueros tuos, et indicabunt tibi. Nunc ergo inveniant pueri tui gratiam in oculis tuis: in die enim bona venimus: quodcumque invenerit manus tua, da servis tuis, et filio tuo David.</P>
<P><a name="009">9</A>&nbsp;Cumque venissent pueri David, locuti sunt ad Nabal omnia verba h&#230;c ex nomine David: et siluerunt.</P>
<P><a name="010">10</A>&nbsp;Respondens autem Nabal pueris David, ait: Quis est David? et quis est filius Isai? hodie increverunt servi qui fugiunt dominos suos.</P>
<P><a name="011">11</A>&nbsp;Tollam ergo panes meos, et aquas meas, et carnes pecorum qu&#230; occidi tonsoribus meis, et dabo viris quos nescio unde sint?<BR>
</P>
<P><a name="012">12</A>&nbsp;Regressi sunt itaque pueri David per viam suam, et reversi venerunt, et nuntiaverunt ei omnia verba qu&#230; dixerat.</P>
<P><a name="013">13</A>&nbsp;Tunc ait David pueris suis: Accingatur unusquisque gladio suo. Et accincti sunt singuli gladiis suis, accinctusque est et David ense suo: et secuti sunt David quasi quadringenti viri: porro ducenti remanserunt ad sarcinas.</P>
<P><a name="014">14</A>&nbsp;Abigail autem uxori Nabal nuntiavit unus de pueris suis, dicens: Ecce David misit nuntios de deserto, ut benedicerent domino nostro: et aversatus est eos.</P>
<P><a name="015">15</A>&nbsp;Homines isti boni satis fuerant nobis, et non molesti: nec quidquam aliquando periit omni tempore quo fuimus conversati cum eis in deserto:</P>
<P><a name="016">16</A>&nbsp;pro muro erant nobis tam in nocte quam in die, omnibus diebus quibus pavimus apud eos greges.</P>
<P><a name="017">17</A>&nbsp;Quam ob rem considera, et recogita quid facias: quoniam completa est malitia adversum virum tuum, et adversum domum tuam, et ipse est filius Belial, ita ut nemo possit ei loqui.</P>
<P><a name="018">18</A>&nbsp;Festinavit igitur Abigail, et tulit ducentos panes, et duos utres vini, et quinque arietes coctos, et quinque sata polent&#230;, et centum ligaturas uv&#230; pass&#230;, et ducentas massas caricarum, et posuit super asinos:</P>
<P><a name="019">19</A>&nbsp;dixitque pueris suis: Pr&#230;cedite me: ecce ego post tergum sequar vos: viro autem suo Nabal non indicavit.</P>
<P><a name="020">20</A>&nbsp;Cum ergo ascendisset asinum, et descenderet ad radices montis, David et viri ejus descendebant in occursum ejus: quibus et illa occurrit.</P>
<P><a name="021">21</A>&nbsp;Et ait David: Vere frustra servavi omnia qu&#230; hujus erant in deserto, et non periit quidquam de cunctis qu&#230; ad eum pertinebant: et reddidit mihi malum pro bono.</P>
<P><a name="022">22</A>&nbsp;H&#230;c faciat Deus inimicis David, et h&#230;c addat, si reliquero de omnibus qu&#230; ad ipsum pertinent usque mane mingentem ad parietem.<BR>
</P>
<P><a name="023">23</A>&nbsp;Cum autem vidisset Abigail David, festinavit, et descendit de asino, et procidit coram David super faciem suam, et adoravit super terram,</P>
<P><a name="024">24</A>&nbsp;et cecidit ad pedes ejus, et dixit: In me sit, domine mi, h&#230;c iniquitas: loquatur, obsecro, ancilla tua in auribus tuis, et audi verba famul&#230; tu&#230;.</P>
<P><a name="025">25</A>&nbsp;Ne ponat, oro, dominus meus rex cor suum super virum istum iniquum Nabal: quoniam secundum nomen suum stultus est, et stultitia est cum eo: ego autem ancilla tua non vidi pueros tuos, domine mi, quos misisti.</P>
<P><a name="026">26</A>&nbsp;Nunc ergo, domine mi, vivit Dominus, et vivit anima tua, qui prohibuit te ne venires in sanguinem, et salvavit manum tuam tibi: et nunc fiant sicut Nabal inimici tui, et qui qu&#230;runt domino meo malum.</P>
<P><a name="027">27</A>&nbsp;Quapropter suscipe benedictionem hanc, quam attulit ancilla tua tibi domino meo, et da pueris qui sequuntur te dominum meum.</P>
<P><a name="028">28</A>&nbsp;Aufer iniquitatem famul&#230; tu&#230;: faciens enim faciet Dominus tibi domino meo domum fidelem, quia pr&#230;lia Domini, domine mi, tu pr&#230;liaris: malitia ergo non inveniatur in te omnibus diebus vit&#230; tu&#230;.</P>
<P><a name="029">29</A>&nbsp;Si enim surrexerit aliquando homo persequens te, et qu&#230;rens animam tuam, erit anima domini mei custodita quasi in fasciculo viventium apud Dominum Deum tuum: porro inimicorum tuorum anima rotabitur, quasi in impetu et circulo fund&#230;.</P>
<P><a name="030">30</A>&nbsp;Cum ergo fecerit Dominus tibi domino meo omnia qu&#230; locutus est bona de te, et constituerit te ducem super Isra&#235;l,</P>
<P><a name="031">31</A>&nbsp;non erit tibi hoc in singultum, et in scrupulum cordis domino meo, quod effuderis sanguinem innoxium, aut ipse te ultus fueris: et cum benefecerit Dominus domino meo, recordaberis ancill&#230; tu&#230;.</P>
<P><a name="032">32</A>&nbsp;Et ait David ad Abigail: Benedictus Dominus Deus Isra&#235;l, qui misit hodie te in occursum meum, et benedictum eloquium tuum,</P>
<P><a name="033">33</A>&nbsp;et benedicta tu, qu&#230; prohibuisti me hodie ne irem ad sanguinem, et ulciscerer me manu mea.</P>
<P><a name="034">34</A>&nbsp;Alioquin vivit Dominus Deus Isra&#235;l, qui prohibuit me ne malum facerem tibi: nisi cito venisses in occursum mihi, non remansisset Nabal usque ad lucem matutinam mingens ad parietem.</P>
<P><a name="035">35</A>&nbsp;Suscepit ergo David de manu ejus omnia qu&#230; attulerat ei, dixitque ei: Vade pacifice in domum tuam: ecce audivi vocem tuam, et honoravi faciem tuam.<BR>
</P>
<P><a name="036">36</A>&nbsp;Venit autem Abigail ad Nabal: et ecce erat ei convivium in domo ejus quasi convivium regis, et cor Nabal jucundum: erat enim ebrius nimis: et non indicavit ei verbum pusillum aut grande usque mane.</P>
<P><a name="037">37</A>&nbsp;Diluculo autem cum digessisset vinum Nabal, indicavit ei uxor sua verba h&#230;c: et emortuum est cor ejus intrinsecus, et factus est quasi lapis.</P>
<P><a name="038">38</A>&nbsp;Cumque pertransissent decem dies, percussit Dominus Nabal, et mortuus est.</P>
<P><a name="039">39</A>&nbsp;Quod cum audisset David mortuum Nabal, ait: Benedictus Dominus, qui judicavit causam opprobrii mei de manu Nabal, et servum suum custodivit a malo, et malitiam Nabal reddidit Dominus in caput ejus. Misit ergo David, et locutus est ad Abigail, ut sumeret eam sibi in uxorem.</P>
<P><a name="040">40</A>&nbsp;Et venerunt pueri David ad Abigail in Carmelum, et locuti sunt ad eam, dicentes: David misit nos ad te, ut accipiat te sibi in uxorem.</P>
<P><a name="041">41</A>&nbsp;Qu&#230; consurgens, adoravit prona in terram, et ait: Ecce famula tua sit in ancillam, ut lavet pedes servorum domini mei.</P>
<P><a name="042">42</A>&nbsp;Et festinavit, et surrexit Abigail, et ascendit super asinum, et quinque puell&#230; ierunt cum ea, pedissequ&#230; ejus, et secuta est nuntios David: et facta est illi uxor.</P>
<P><a name="043">43</A>&nbsp;Sed et Achinoam accepit David de Jezra&#235;l: et fuit utraque uxor ejus.</P>
<P><a name="044">44</A>&nbsp;Saul autem dedit Michol filiam suam, uxorem David, Phalti filio Lais, qui erat de Gallim.</P>
<P><HR>
<CENTER>
<A HREF="sa1026.htm">Next: 1 Samuel Chapter 26</A></CENTER>
</BODY>
</HTML>
