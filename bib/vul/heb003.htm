<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/heb003.htm">Polyglot</A>&nbsp;
<A HREF="../gnt/heb003.htm">GNT</A>&nbsp;
<A HREF="../kjv/heb003.htm">KJV</A>&nbsp;

<BR>
<BR><A HREF="heb.htm">Hebrews Index</A><BR>
&nbsp;
<A HREF="heb002.htm">Previous</A>&nbsp;
<A HREF="heb004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 3</H3><P><a name="001">1</A>&nbsp;Unde, fratres sancti, vocationis c&#230;lestis participes, considerate Apostolum, et pontificem confessionis nostr&#230; Jesum:</P>
<P><a name="002">2</A>&nbsp;qui fidelis est ei, qui fecit illum, sicut et Moyses in omni domo ejus.</P>
<P><a name="003">3</A>&nbsp;Amplioris enim glori&#230; iste pr&#230; Moyse dignus est habitus, quanto ampliorem honorem habet domus, qui fabricavit illam.</P>
<P><a name="004">4</A>&nbsp;Omnis namque domus fabricatur ab aliquo: qui autem omnia creavit, Deus est.</P>
<P><a name="005">5</A>&nbsp;Et Moyses quidem fidelis erat in tota domo ejus tamquam famulus, in testimonium eorum, qu&#230; dicenda erant:</P>
<P><a name="006">6</A>&nbsp;Christus vero tamquam filius in domo sua: qu&#230; domus sumus nos, si fiduciam, et gloriam spei usque ad finem, firmam retineamus.<BR>
</P>
<P><a name="007">7</A>&nbsp;Quapropter sicut dicit Spiritus Sanctus: Hodie si vocem ejus audieritis,</P>
<P><a name="008">8</A>&nbsp;nolite obdurare corda vestra, sicut in exacerbatione secundum diem tentationis in deserto,</P>
<P><a name="009">9</A>&nbsp;ubi tentaverunt me patres vestri: probaverunt, et viderunt opera mea</P>
<P><a name="010">10</A>&nbsp;quadraginta annis: propter quod infensus fui generationi huic, et dixi: Semper errant corde. Ipsi autem non cognoverunt vias meas,</P>
<P><a name="011">11</A>&nbsp;sicut juravi in ira mea: Si introibunt in requiem meam.</P>
<P><a name="012">12</A>&nbsp;Videte fratres, ne forte sit in aliquo vestrum cor malum incredulitatis, discedendi a Deo vivo:</P>
<P><a name="013">13</A>&nbsp;sed adhortamini vosmetipsos per singulos dies, donec hodie cognominatur, ut non obduretur quis ex vobis fallacia peccati.</P>
<P><a name="014">14</A>&nbsp;Participes enim Christi effecti sumus, si tamen initium substanti&#230; ejus usque ad finem firmum retineamus.</P>
<P><a name="015">15</A>&nbsp;Dum dicitur: Hodie si vocem ejus audieritis, nolite obdurare corda vestra, quemadmodum in illa exacerbatione.</P>
<P><a name="016">16</A>&nbsp;Quidam enim audientes exacerbaverunt: sed non universi qui profecti sunt ex &#198;gypto per Moysen.</P>
<P><a name="017">17</A>&nbsp;Quibus autem infensus est quadraginta annis? nonne illis qui peccaverunt, quorum cadavera prostrata sunt in deserto?</P>
<P><a name="018">18</A>&nbsp;Quibus autem juravit non introire in requiem ipsius, nisi illis qui increduli fuerunt?</P>
<P><a name="019">19</A>&nbsp;Et videmus, quia non potuerunt introire propter incredulitatem.</P>
<P><HR>
<CENTER>
<A HREF="heb004.htm">Next: Hebrews Chapter 4</A></CENTER>
</BODY>
</HTML>
