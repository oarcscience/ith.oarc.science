<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma1002.htm">Polyglot</A>&nbsp;
<A HREF="../apo/ma1002.htm">Apo</A>&nbsp;
<A HREF="../sep/ma1002.htm">Sep</A>&nbsp;

<BR>
<BR><A HREF="ma1.htm">1 Macabees Index</A><BR>
&nbsp;
<A HREF="ma1001.htm">Previous</A>&nbsp;
<A HREF="ma1003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 2</H3><P><a name="001">1</A>&nbsp;In diebus illis surrexit Mathathias filius Joannis filii Simeonis, sacerdos ex filiis Joarib, ab Jerusalem, et consedit in monte Modin:</P>
<P><a name="002">2</A>&nbsp;et habebat filios quinque, Joannem, qui cognominabatur Gaddis:</P>
<P><a name="003">3</A>&nbsp;et Simonem, qui cognominabatur Thasi:</P>
<P><a name="004">4</A>&nbsp;et Judam, qui vocabatur Machab&#230;us:</P>
<P><a name="005">5</A>&nbsp;et Eleazarum, qui cognominabatur Abaron: et Jonathan, qui cognominabatur Apphus:</P>
<P><a name="006">6</A>&nbsp;hi viderunt mala, qu&#230; fiebant in populo Juda, et in Jerusalem.</P>
<P><a name="007">7</A>&nbsp;Et dixit Mathathias: V&#230; mihi! ut quid natus sum videre contritionem populi mei, et contritionem civitatis sanct&#230;, et sedere illic, cum datur in manibus inimicorum?</P>
<P><a name="008">8</A>&nbsp;Sancta in manu extraneorum facta sunt: templum ejus sicut homo ignobilis.</P>
<P><a name="009">9</A>&nbsp;Vasa glori&#230; ejus captiva abducta sunt: trucidati sunt senes ejus in plateis, et juvenes ejus ceciderunt in gladio inimicorum.</P>
<P><a name="010">10</A>&nbsp;Qu&#230; gens non h&#230;reditavit regnum ejus et non obtinuit spolia ejus?</P>
<P><a name="011">11</A>&nbsp;Omnis compositio ejus ablata est. Qu&#230; erat libera, facta est ancilla.</P>
<P><a name="012">12</A>&nbsp;Et ecce sancta nostra, et pulchritudo nostra, et claritas nostra desolata est, et coinquinaverunt ea gentes.</P>
<P><a name="013">13</A>&nbsp;Quo ergo nobis adhuc vivere?</P>
<P><a name="014">14</A>&nbsp;Et scidit vestimenta sua Mathathias, et filii ejus: et operuerunt se ciliciis, et planxerunt valde.<BR>
</P>
<P><a name="015">15</A>&nbsp;Et venerunt illuc qui missi erant a rege Antiocho, ut cogerent eos, qui confugerant in civitatem Modin, immolare, et accendere thura, et a lege Dei discedere.</P>
<P><a name="016">16</A>&nbsp;Et multi de populo Isra&#235;l consentientes accesserunt ad eos: sed Mathathias et filii ejus constanter steterunt.</P>
<P><a name="017">17</A>&nbsp;Et respondentes qui missi erant ab Antiocho, dixerunt Mathathi&#230;: Princeps, et clarissimus et magnus es in hac civitate, et ornatus filiis et fratribus:</P>
<P><a name="018">18</A>&nbsp;ergo accede prior, et fac jussum regis, sicut fecerunt omnes gentes, et viri Juda, et qui remanserunt in Jerusalem: et eris tu, et filii tui, inter amicos regis, et amplificatus auro, et argento, et muneribus multis.</P>
<P><a name="019">19</A>&nbsp;Et respondit Mathathias, et dixit magna voce: Etsi omnes gentes regi Antiocho obediunt, ut discedat unusquisque a servitute legis patrum suorum, et consentiat mandatis ejus:</P>
<P><a name="020">20</A>&nbsp;ego et filii mei, et fratres mei, obediemus legi patrum nostrorum:</P>
<P><a name="021">21</A>&nbsp;propitius sit nobis Deus: non est nobis utile relinquere legem, et justitias Dei:</P>
<P><a name="022">22</A>&nbsp;non audiemus verba regis Antiochi, nec sacrificabimus transgredientes legis nostr&#230; mandata, ut eamus altera via.</P>
<P><a name="023">23</A>&nbsp;Et ut cessavit loqui verba h&#230;c, accessit quidam Jud&#230;us in omnium oculis sacrificare idolis super aram in civitate Modin, secundum jussum regis:</P>
<P><a name="024">24</A>&nbsp;et vidit Mathathias, et doluit, et contremuerunt renes ejus, et accensus est furor ejus secundum judicium legis, et insiliens trucidavit eum super aram:</P>
<P><a name="025">25</A>&nbsp;sed et virum, quem rex Antiochus miserat, qui cogebat immolare, occidit in ipso tempore, et aram destruxit:</P>
<P><a name="026">26</A>&nbsp;et zelatus est legem, sicut fecit Phinees Zamri filio Salomi.</P>
<P><a name="027">27</A>&nbsp;Et exclamavit Mathathias voce magna in civitate, dicens: Omnis qui zelum habet legis, statuens testamentum, exeat post me.</P>
<P><a name="028">28</A>&nbsp;Et fugit ipse, et filii ejus in montes, et reliquerunt qu&#230;cumque habebant in civitate.<BR>
</P>
<P><a name="029">29</A>&nbsp;Tunc descenderunt multi qu&#230;rentes judicium, et justitiam, in desertum:</P>
<P><a name="030">30</A>&nbsp;et sederunt ibi ipsi, et filii eorum, et mulieres eorum, et pecora eorum: quoniam inundaverunt super eos mala.</P>
<P><a name="031">31</A>&nbsp;Et renuntiatum est viris regis, et exercitui qui erat in Jerusalem civitate David, quoniam discessissent viri quidam, qui dissipaverunt mandatum regis, in loca occulta in deserto, et abiissent post illos multi.</P>
<P><a name="032">32</A>&nbsp;Et statim perrexerunt ad eos, et constituerunt adversus eos pr&#230;lium in die sabbatorum,</P>
<P><a name="033">33</A>&nbsp;et dixerunt ad eos: Resistitis et nunc adhuc? exite, et facite secundum verbum regis Antiochi, et vivetis.</P>
<P><a name="034">34</A>&nbsp;Et dixerunt: Non exibimus, neque faciemus verbum regis, ut polluamus diem sabbatorum.</P>
<P><a name="035">35</A>&nbsp;Et concitaverunt adversus eos pr&#230;lium.</P>
<P><a name="036">36</A>&nbsp;Et non responderunt eis, nec lapidem miserunt in eos, nec oppilaverunt loca occulta,</P>
<P><a name="037">37</A>&nbsp;dicentes: Moriamur omnes in simplicitate nostra: et testes erunt super nos c&#230;lum et terra, quod injuste perditis nos.</P>
<P><a name="038">38</A>&nbsp;Et intulerunt illis bellum sabbatis: et mortui sunt ipsi, et uxores eorum, et filii eorum, et pecora eorum usque ad mille animas hominum.</P>
<P><a name="039">39</A>&nbsp;Et cognovit Mathathias et amici ejus, et luctum habuerunt super eos valde.</P>
<P><a name="040">40</A>&nbsp;Et dixit vir proximo suo: Si omnes fecerimus sicut fratres nostri fecerunt, et non pugnaverimus adversus gentes pro animabus nostris et justificationibus nostris, nunc citius disperdent nos a terra.</P>
<P><a name="041">41</A>&nbsp;Et cogitaverunt in die illa, dicentes: Omnis homo, quicumque venerit ad nos in bello die sabbatorum, pugnemus adversus eum: et non moriemur omnes, sicut mortui sunt fratres nostri in occultis.<BR>
</P>
<P><a name="042">42</A>&nbsp;Tunc congregata est ad eos synagoga Assid&#230;orum fortis viribus ex Isra&#235;l, omnis voluntarius in lege:</P>
<P><a name="043">43</A>&nbsp;et omnes, qui fugiebant a malis, additi sunt ad eos, et facti sunt illis ad firmamentum.</P>
<P><a name="044">44</A>&nbsp;Et collegerunt exercitum, et percusserunt peccatores in ira sua, et viros iniquos in indignatione sua: et ceteri fugerunt ad nationes, ut evaderent.</P>
<P><a name="045">45</A>&nbsp;Et circuivit Mathathias et amici ejus, et destruxerunt aras:</P>
<P><a name="046">46</A>&nbsp;et circumciderunt pueros incircumcisos quotquot invenerunt in finibus Isra&#235;l: et in fortitudine.</P>
<P><a name="047">47</A>&nbsp;Et persecuti sunt filios superbi&#230;, et prosperatum est opus in manibus eorum:</P>
<P><a name="048">48</A>&nbsp;et obtinuerunt legem de manibus gentium, et de manibus regum, et non dederant cornu peccatori.<BR>
</P>
<P><a name="049">49</A>&nbsp;Et appropinquaverunt dies Mathathi&#230; moriendi, et dixit filiis suis: Nunc confortata est superbia, et castigatio, et tempus eversionis, et ira indignationis.</P>
<P><a name="050">50</A>&nbsp;Nunc ergo, o filii, &#230;mulatores estote legis, et date animas vestras pro testamento patrum vestrorum,</P>
<P><a name="051">51</A>&nbsp;et mementote operum patrum, qu&#230; fecerunt in generationibus suis: et accipietis gloriam magnam, et nomen &#230;ternum.</P>
<P><a name="052">52</A>&nbsp;Abraham nonne in tentatione inventus est fidelis, et reputatum est ei ad justitiam?</P>
<P><a name="053">53</A>&nbsp;Joseph in tempore angusti&#230; su&#230; custodivit mandatum, et factus est dominus &#198;gypti.</P>
<P><a name="054">54</A>&nbsp;Phinees pater noster, zelando zelum Dei, accepit testamentum sacerdotii &#230;terni.</P>
<P><a name="055">55</A>&nbsp;Jesus dum implevit verbum, factus est dux in Isra&#235;l.</P>
<P><a name="056">56</A>&nbsp;Caleb dum testificatur in ecclesia, accepit h&#230;reditatem.</P>
<P><a name="057">57</A>&nbsp;David in sua misericordia consecutus est sedem regni in s&#230;cula.</P>
<P><a name="058">58</A>&nbsp;Elias, dum zelat zelum legis, receptus est in c&#230;lum.</P>
<P><a name="059">59</A>&nbsp;Ananias et Azarias et Misa&#235;l credentes, liberati sunt de flamma.</P>
<P><a name="060">60</A>&nbsp;Daniel in sua simplicitate liberatus est de ore leonum.</P>
<P><a name="061">61</A>&nbsp;Et ita cogitate per generationem et generationem: quia omnes qui sperant in eum, non infirmantur.</P>
<P><a name="062">62</A>&nbsp;Et a verbis viri peccatoris ne timueritis, quia gloria ejus stercus et vermis est:</P>
<P><a name="063">63</A>&nbsp;hodie extollitur, et cras non invenietur: quia conversus est in terram suam, et cogitatio ejus periit.</P>
<P><a name="064">64</A>&nbsp;Vos ergo filii, confortamini, et viriliter agite in lege: quia in ipsa gloriosi eritis.</P>
<P><a name="065">65</A>&nbsp;Et ecce Simon frater vester, scio quod vir consilii est: ipsum audite semper, et ipse erit vobis pater.</P>
<P><a name="066">66</A>&nbsp;Et Judas Machab&#230;us, fortis viribus a juventute sua, sit vobis princeps militi&#230;, et ipse aget bellum populi.</P>
<P><a name="067">67</A>&nbsp;Et adducetis ad vos omnes factores legis: et vindicate vindictam populi vestri.</P>
<P><a name="068">68</A>&nbsp;Retribuite retributionem gentibus, et intendite in pr&#230;ceptum legis.<BR>
</P>
<P><a name="069">69</A>&nbsp;Et benedixit eos, et appositus est ad patres suos.</P>
<P><a name="070">70</A>&nbsp;Et defunctus est anno centesimo et quadragesimo sexto: et sepultus est a filiis suis in sepulchris patrum suorum in Modin, et planxerunt eum omnis Isra&#235;l planctu magno.</P>
<P><HR>
<CENTER>
<A HREF="ma1003.htm">Next: 1 Macabees Chapter 3</A></CENTER>
</BODY>
</HTML>
