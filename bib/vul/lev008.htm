<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev008.htm">Polyglot</A>&nbsp;
<A HREF="../kjv/lev008.htm">KJV</A>&nbsp;
<A HREF="../sep/lev008.htm">Sep</A>&nbsp;
<A HREF="../tan/lev008.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev007.htm">Previous</A>&nbsp;
<A HREF="lev009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 8</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Tolle Aaron cum filiis suis, vestes eorum, et unctionis oleum, vitulum pro peccato, duos arietes, canistrum cum azymis:</P>
<P><a name="003">3</A>&nbsp;et congregabis omnem c&#156;tum ad ostium tabernaculi.</P>
<P><a name="004">4</A>&nbsp;Fecit Moyses ut Dominus imperaverat. Congregataque omni turba ante fores tabernaculi,</P>
<P><a name="005">5</A>&nbsp;ait: Iste est sermo, quem jussit Dominus fieri.</P>
<P><a name="006">6</A>&nbsp;Statimque obtulit Aaron et filios ejus. Cumque lavisset eos,</P>
<P><a name="007">7</A>&nbsp;vestivit pontificem subucula linea, accingens eum balteo, et induens eum tunica hyacinthina, et desuper humerale imposuit,</P>
<P><a name="008">8</A>&nbsp;quod astringens cingulo aptavit rationali, in quo erat Doctrina et Veritas.</P>
<P><a name="009">9</A>&nbsp;Cidari quoque texit caput: et super eam, contra frontem, posuit laminam auream consecratam in sanctificatione, sicut pr&#230;ceperat ei Dominus.</P>
<P><a name="010">10</A>&nbsp;Tulit et unctionis oleum, quo linivit tabernaculum cum omni supellectili sua.</P>
<P><a name="011">11</A>&nbsp;Cumque sanctificans aspersisset altare septem vicibus, unxit illud, et omnia vasa ejus, labrumque cum basi sua sanctificavit oleo.</P>
<P><a name="012">12</A>&nbsp;Quod fundens super caput Aaron, unxit eum, et consecravit:</P>
<P><a name="013">13</A>&nbsp;filios quoque ejus oblatos vestivit tunicis lineis, et cinxit balteis, imposuitque mitras, ut jusserat Dominus.<BR>
</P>
<P><a name="014">14</A>&nbsp;Obtulit et vitulum pro peccato: cumque super caput ejus posuisset Aaron et filii ejus manus suas,</P>
<P><a name="015">15</A>&nbsp;immolavit eum, hauriens sanguinem, et tincto digito, tetigit cornua altaris per gyrum: quo expiato et sanctificato, fudit reliquum sanguinem ad fundamenta ejus.</P>
<P><a name="016">16</A>&nbsp;Adipem vero qui erat super vitalia, et reticulum jecoris, duosque renunculos, cum arvinulis suis, adolevit super altare:</P>
<P><a name="017">17</A>&nbsp;vitulum cum pelle, et carnibus, et fimo, cremans extra castra, sicut pr&#230;ceperat Dominus.</P>
<P><a name="018">18</A>&nbsp;Obtulit et arietem in holocaustum: super cujus caput cum imposuissent Aaron et filii ejus manus suas,</P>
<P><a name="019">19</A>&nbsp;immolavit eum, et fudit sanguinem ejus per circuitum altaris.</P>
<P><a name="020">20</A>&nbsp;Ipsumque arietem in frusta concidens, caput ejus, et artus, et adipem adolevit igni,</P>
<P><a name="021">21</A>&nbsp;lotis prius intestinis et pedibus: totumque simul arietem incendit super altare, eo quod esset holocaustum suavissimi odoris Domino, sicut pr&#230;ceperat ei.</P>
<P><a name="022">22</A>&nbsp;Obtulit et arietem secundum in consecratione sacerdotum, posueruntque super caput ejus Aaron et filii ejus manus suas:</P>
<P><a name="023">23</A>&nbsp;quem cum immolasset Moyses, sumens de sanguine ejus, tetigit extremum auricul&#230; dextr&#230; Aaron, et pollicem manus ejus dextr&#230;, similiter et pedis.</P>
<P><a name="024">24</A>&nbsp;Obtulit et filios Aaron: cumque de sanguine arietis immolati tetigisset extremum auricul&#230; singulorum dextr&#230;, et pollices manus ac pedis dextri, reliquum fudit super altare per circuitum:</P>
<P><a name="025">25</A>&nbsp;adipem vero, et caudam, omnemque pinguedinem qu&#230; operit intestina, reticulumque jecoris, et duos renes cum adipibus suis et armo dextro separavit.<BR>
</P>
<P><a name="026">26</A>&nbsp;Tollens autem de canistro azymorum, quod erat coram Domino, panem absque fermento, et collyridam conspersam oleo, laganumque, posuit super adipes, et armum dextrum,</P>
<P><a name="027">27</A>&nbsp;tradens simul omnia Aaron et filiis ejus. Qui postquam levaverunt ea coram Domino,</P>
<P><a name="028">28</A>&nbsp;rursum suscepta de manibus eorum, adolevit super altare holocausti, eo quod consecrationis esset oblatio, in odorem suavitatis, sacrificii Domino.</P>
<P><a name="029">29</A>&nbsp;Tulitque pectusculum, elevans illud coram Domino, de ariete consecrationis in partem suam, sicut pr&#230;ceperat ei Dominus.<BR>
</P>
<P><a name="030">30</A>&nbsp;Assumensque unguentum, et sanguinem qui erat in altari, aspersit super Aaron et vestimenta ejus, et super filios illius ac vestes eorum.</P>
<P><a name="031">31</A>&nbsp;Cumque sanctificasset eos in vestitu suo, pr&#230;cepit eis, dicens: Coquite carnes ante fores tabernaculi, et ibi comedite eas; panes quoque consecrationis edite, qui positi sunt in canistro, sicut pr&#230;cepit mihi Dominus, dicens: Aaron et filii ejus comedent eos:</P>
<P><a name="032">32</A>&nbsp;quidquid autem reliquum fuerit de carne et panibus, ignis absumet.</P>
<P><a name="033">33</A>&nbsp;De ostio quoque tabernaculi non exibitis septem diebus, usque ad diem quo complebitur tempus consecrationis vestr&#230;; septem enim diebus finitur consecratio:</P>
<P><a name="034">34</A>&nbsp;sicut et impr&#230;sentiarum factum est, ut ritus sacrificii compleretur.</P>
<P><a name="035">35</A>&nbsp;Die ac nocte manebitis in tabernaculo observantes custodias Domini, ne moriamini: sic enim mihi pr&#230;ceptum est.</P>
<P><a name="036">36</A>&nbsp;Feceruntque Aaron et filii ejus cuncta qu&#230; locutus est Dominus per manum Moysi.</P>
<P><HR>
<CENTER>
<A HREF="lev009.htm">Next: Leviticus Chapter 9</A></CENTER>
</BODY>
</HTML>
