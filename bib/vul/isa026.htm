<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa026.htm">Polyglot</A>&nbsp;
<A HREF="../kjv/isa026.htm">KJV</A>&nbsp;
<A HREF="../sep/isa026.htm">Sep</A>&nbsp;
<A HREF="../tan/isa026.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa025.htm">Previous</A>&nbsp;
<A HREF="isa027.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 26</H3><P><a name="001">1</A>&nbsp;[In die illa cantabitur canticum istud in terra Juda:<BR> Urbs fortitudinis nostr&#230; Sion; salvator ponetur in ea<BR> murus et antemurale.<BR></P>
<P><a name="002">2</A>&nbsp;Aperite portas, et ingrediatur gens justa,<BR> custodiens veritatem.<BR></P>
<P><a name="003">3</A>&nbsp;Vetus error abiit: servabis pacem;<BR> pacem, quia in te speravimus.<BR></P>
<P><a name="004">4</A>&nbsp;Sperastis in Domino in s&#230;culis &#230;ternis;<BR> in Domino Deo forti in perpetuum.<BR></P>
<P><a name="005">5</A>&nbsp;Quia incurvabit habitantes in excelso;<BR> civitatem sublimem humiliabit:<BR> humiliabit eam usque ad terram,<BR> detrahet eam usque ad pulverem.<BR></P>
<P><a name="006">6</A>&nbsp;Conculcabit eam pes,<BR> pedes pauperis, gressus egenorum.<BR></P>
<P><a name="007">7</A>&nbsp;Semita justi recta est,<BR> rectus callis justi ad ambulandum.<BR></P>
<P><a name="008">8</A>&nbsp;Et in semita judiciorum tuorum, Domine, sustinuimus te:<BR> nomen tuum et memoriale tuum in desiderio anim&#230;.<BR></P>
<P><a name="009">9</A>&nbsp;Anima mea desideravit te in nocte,<BR> sed et spiritu meo in pr&#230;cordiis meis de mane vigilabo ad te.<BR> Cum feceris judicia tua in terra,<BR> justitiam discent habitatores orbis.<BR></P>
<P><a name="010">10</A>&nbsp;Misereamur impio, et non discet justitiam;<BR> in terra sanctorum iniqua gessit,<BR> et non videbit gloriam Domini.<BR></P>
<P><a name="011">11</A>&nbsp;Domine, exaltetur manus tua, et non videant;<BR> videant, et confundantur zelantes populi;<BR> et ignis hostes tuos devoret.<BR></P>
<P><a name="012">12</A>&nbsp;Domine, dabis pacem nobis:<BR> omnia enim opera nostra<BR> operatus es nobis.<BR></P>
<P><a name="013">13</A>&nbsp;Domine Deus noster, possederunt nos<BR> domini absque te;<BR> tantum in te recordemur nominis tui.<BR></P>
<P><a name="014">14</A>&nbsp;Morientes non vivant,<BR> gigantes non resurgant:<BR> propterea visitasti et contrivisti eos,<BR> et perdidisti omnem memoriam eorum.<BR></P>
<P><a name="015">15</A>&nbsp;Indulsisti genti, Domine,<BR> indulsisti genti, numquid glorificatus es?<BR> elongasti omnes terminos terr&#230;.<BR></P>
<P><a name="016">16</A>&nbsp;Domine, in angustia requisierunt te,<BR> in tribulatione murmuris doctrina tua eis.<BR></P>
<P><a name="017">17</A>&nbsp;Sicut qu&#230; concipit, cum appropinquaverit ad partum,<BR> dolens clamat in doloribus suis,<BR> sic facti sumus a facie tua, Domine.<BR></P>
<P><a name="018">18</A>&nbsp;Concepimus, et quasi parturivimus,<BR> et peperimus spiritum.<BR> Salutes non fecimus in terra;<BR> ideo non ceciderunt habitatores terr&#230;.<BR></P>
<P><a name="019">19</A>&nbsp;Vivent mortui tui,<BR> interfecti mei resurgent.<BR> Expergiscimini, et laudate,<BR> qui habitatis in pulvere,<BR> quia ros lucis ros tuus,<BR> et terram gigantum detrahes in ruinam.<BR></P>
<P><a name="020">20</A>&nbsp;Vade, populus meus, intra in cubicula tua;<BR> claude ostia tua super te,<BR> abscondere modicum ad momentum,<BR> donec pertranseat indignatio.<BR></P>
<P><a name="021">21</A>&nbsp;Ecce enim Dominus egredietur de loco suo,<BR> ut visitet iniquitatem habitatoris terr&#230; contra eum;<BR> et revelabit terra sanguinem suum, et non operiet ultra interfectos suos.]</P>
<P><HR>
<CENTER>
<A HREF="isa027.htm">Next: Isaiah Chapter 27</A></CENTER>
</BODY>
</HTML>
