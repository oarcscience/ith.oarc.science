<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 49</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa049.htm">Polyglot</A>&nbsp;
<A HREF="../kjv/psa049.htm">KJV</A>&nbsp;
<A HREF="../sep/psa049.htm">Sep</A>&nbsp;
<A HREF="../tan/psa049.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa048.htm">Previous</A>&nbsp;
<A HREF="psa050.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 49</H3><P><a name="001">1</A>&nbsp;Psalmus Asaph. [Deus deorum Dominus locutus est,<BR> et vocavit terram a solis ortu usque ad occasum.<BR></P>
<P><a name="002">2</A>&nbsp;Ex Sion species decoris ejus:<BR></P>
<P><a name="003">3</A>&nbsp;Deus manifeste veniet;<BR> Deus noster, et non silebit.<BR> Ignis in conspectu ejus exardescet;<BR> et in circuitu ejus tempestas valida.<BR></P>
<P><a name="004">4</A>&nbsp;Advocabit c&#230;lum desursum, et terram,<BR> discernere populum suum.<BR></P>
<P><a name="005">5</A>&nbsp;Congregate illi sanctos ejus,<BR> qui ordinant testamentum ejus super sacrificia.<BR></P>
<P><a name="006">6</A>&nbsp;Et annuntiabunt c&#230;li justitiam ejus,<BR> quoniam Deus judex est.<BR></P>
<P><a name="007">7</A>&nbsp;Audi, populus meus, et loquar;<BR> Isra&#235;l, et testificabor tibi:<BR> Deus, Deus tuus ego sum.<BR></P>
<P><a name="008">8</A>&nbsp;Non in sacrificiis tuis arguam te;<BR> holocausta autem tua in conspectu meo sunt semper.<BR></P>
<P><a name="009">9</A>&nbsp;Non accipiam de domo tua vitulos,<BR> neque de gregibus tuis hircos:<BR></P>
<P><a name="010">10</A>&nbsp;quoniam me&#230; sunt omnes fer&#230; silvarum,<BR> jumenta in montibus, et boves.<BR></P>
<P><a name="011">11</A>&nbsp;Cognovi omnia volatilia c&#230;li,<BR> et pulchritudo agri mecum est.<BR></P>
<P><a name="012">12</A>&nbsp;Si esuriero, non dicam tibi:<BR> meus est enim orbis terr&#230; et plenitudo ejus.<BR></P>
<P><a name="013">13</A>&nbsp;Numquid manducabo carnes taurorum?<BR> aut sanguinem hircorum potabo?<BR></P>
<P><a name="014">14</A>&nbsp;Immola Deo sacrificium laudis,<BR> et redde Altissimo vota tua.<BR></P>
<P><a name="015">15</A>&nbsp;Et invoca me in die tribulationis:<BR> eruam te, et honorificabis me.<BR></P>
<P><a name="016">16</A>&nbsp;Peccatori autem dixit Deus: Quare tu enarras justitias meas?<BR> et assumis testamentum meum per os tuum?<BR></P>
<P><a name="017">17</A>&nbsp;Tu vero odisti disciplinam,<BR> et projecisti sermones meos retrorsum.<BR></P>
<P><a name="018">18</A>&nbsp;Si videbas furem, currebas cum eo;<BR> et cum adulteris portionem tuam ponebas.<BR></P>
<P><a name="019">19</A>&nbsp;Os tuum abundavit malitia,<BR> et lingua tua concinnabat dolos.<BR></P>
<P><a name="020">20</A>&nbsp;Sedens adversus fratrem tuum loquebaris,<BR> et adversus filium matris tu&#230; ponebas scandalum.<BR></P>
<P><a name="021">21</A>&nbsp;H&#230;c fecisti, et tacui.<BR> Existimasti inique quod ero tui similis:<BR> arguam te, et statuam contra faciem tuam.<BR></P>
<P><a name="022">22</A>&nbsp;Intelligite h&#230;c, qui obliviscimini Deum,<BR> nequando rapiat, et non sit qui eripiat.<BR></P>
<P><a name="023">23</A>&nbsp;Sacrificium laudis honorificabit me,<BR> et illic iter quo ostendam illi salutare Dei.]</P>
<P><HR>
<CENTER>
<A HREF="psa050.htm">Next: Psalms Chapter 50</A></CENTER>
</BODY>
</HTML>
