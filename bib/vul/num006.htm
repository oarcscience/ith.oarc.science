<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num006.htm">Polyglot</A>&nbsp;
<A HREF="../kjv/num006.htm">KJV</A>&nbsp;
<A HREF="../sep/num006.htm">Sep</A>&nbsp;
<A HREF="../tan/num006.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num005.htm">Previous</A>&nbsp;
<A HREF="num007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 6</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Loquere ad filios Isra&#235;l, et dices ad eos: Vir, sive mulier, cum fecerint votum ut sanctificentur, et se voluerint Domino consecrare:</P>
<P><a name="003">3</A>&nbsp;a vino, et omni quod inebriare potest, abstinebunt. Acetum ex vino, et ex qualibet alia potione, et quidquid de uva exprimitur, non bibent: uvas recentes siccasque non comedent</P>
<P><a name="004">4</A>&nbsp;cunctis diebus quibus ex voto Domino consecrantur: quidquid ex vinea esse potest, ab uva passa usque ad acinum non comedent.</P>
<P><a name="005">5</A>&nbsp;Omni tempore separationis su&#230; novacula non transibit per caput ejus usque ad completum diem, quo Domino consecratur. Sanctus erit, crescente c&#230;sarie capitis ejus.</P>
<P><a name="006">6</A>&nbsp;Omni tempore consecrationis su&#230;, super mortuum non ingredietur,</P>
<P><a name="007">7</A>&nbsp;nec super patris quidem et matris et fratris sororisque funere contaminabitur, quia consecratio Dei sui super caput ejus est.</P>
<P><a name="008">8</A>&nbsp;Omnibus diebus separationis su&#230; sanctus erit Domino.</P>
<P><a name="009">9</A>&nbsp;Sin autem mortuus fuerit subito quispiam coram eo, polluetur caput consecrationis ejus: quod radet illico in eadem die purgationis su&#230;, et rursum septima.</P>
<P><a name="010">10</A>&nbsp;In octava autem die offeret duos turtures, vel duos pullos columb&#230; sacerdoti in introitu f&#156;deris testimonii.</P>
<P><a name="011">11</A>&nbsp;Faciet sacerdos unum pro peccato, et alterum in holocaustum, et deprecabitur pro eo, quia peccavit super mortuo: sanctificabitque caput ejus in die illo:</P>
<P><a name="012">12</A>&nbsp;et consecrabit Domino dies separationis illius, offerens agnum anniculum pro peccato: ita tamen ut dies priores irriti fiant, quoniam polluta est sanctificatio ejus.</P>
<P><a name="013">13</A>&nbsp;Ista est lex consecrationis. Cum dies, quos ex voto decreverat, complebuntur, adducet eum ad ostium tabernaculi f&#156;deris,</P>
<P><a name="014">14</A>&nbsp;et offeret oblationes ejus Domino, agnum anniculum immaculatum in holocaustum, et ovem anniculam immaculatam pro peccato, et arietem immaculatum, hostiam pacificam,</P>
<P><a name="015">15</A>&nbsp;canistrum quoque panum azymorum qui conspersi sint oleo, et lagana absque fermento uncta oleo, ac libamina singulorum:</P>
<P><a name="016">16</A>&nbsp;qu&#230; offeret sacerdos coram Domino, et faciet tam pro peccato, quam in holocaustum.</P>
<P><a name="017">17</A>&nbsp;Arietem vero immolabit hostiam pacificam Domino, offerens simul canistrum azymorum, et libamenta qu&#230; ex more debentur.</P>
<P><a name="018">18</A>&nbsp;Tunc radetur nazar&#230;us ante ostium tabernaculi f&#156;deris c&#230;sarie consecrationis su&#230;: tolletque capillos ejus, et ponet super ignem, qui est suppositus sacrificio pacificorum:</P>
<P><a name="019">19</A>&nbsp;et armum coctum arietis, tortamque absque fermento unam de canistro, et laganum azymum unum, et tradet in manus nazar&#230;i, postquam rasum fuerit caput ejus.</P>
<P><a name="020">20</A>&nbsp;Susceptaque rursum ab eo, elevabit in conspectu Domini: et sanctificata sacerdotis erunt, sicut pectusculum, quod separari jussum est, et femur. Post h&#230;c, potest bibere nazar&#230;us vinum.</P>
<P><a name="021">21</A>&nbsp;Ista est lex nazar&#230;i, cum voverit oblationem suam Domino tempore consecrationis su&#230;, exceptis his, qu&#230; invenerit manus ejus: juxta quod mente devoverat, ita faciet ad perfectionem sanctificationis su&#230;.<BR>
</P>
<P><a name="022">22</A>&nbsp;Locutusque est Dominus ad Moysen, dicens:</P>
<P><a name="023">23</A>&nbsp;Loquere Aaron et filiis ejus: Sic benedicetis filiis Isra&#235;l, et dicetis eis:</P>
<P><a name="024">24</A>&nbsp;Benedicat tibi Dominus, et custodiat te.</P>
<P><a name="025">25</A>&nbsp;Ostendat Dominus faciem suam tibi, et misereatur tui.</P>
<P><a name="026">26</A>&nbsp;Convertat Dominus vultum suum ad te, et det tibi pacem.</P>
<P><a name="027">27</A>&nbsp;Invocabuntque nomen meum super filios Isra&#235;l, et ego benedicam eis.</P>
<P><HR>
<CENTER>
<A HREF="num007.htm">Next: Numbers Chapter 7</A></CENTER>
</BODY>
</HTML>
