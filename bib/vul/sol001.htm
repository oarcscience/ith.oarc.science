<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Song of Solomon: Song of Solomon Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sol001.htm">Polyglot</A>&nbsp;
<A HREF="../kjv/sol001.htm">KJV</A>&nbsp;
<A HREF="../sep/sol001.htm">Sep</A>&nbsp;
<A HREF="../tan/sol001.htm">Tan</A>&nbsp;

<BR>
<BR><A HREF="sol.htm">Song of Solomon Index</A><BR>
&nbsp;
<A HREF="ecc012.htm">Previous</A>&nbsp;
<A HREF="sol002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Song of Solomon Chapter 1</H3><P><a name="001">1</A>&nbsp;[<Sponsa>Osculetur me osculo oris sui;<BR> quia meliora sunt ubera tua vino,<BR></P>
<P><a name="002">2</A>&nbsp;fragrantia unguentis optimis.<BR> Oleum effusum nomen tuum;<BR> ideo adolescentul&#230; dilexerunt te.<BR></P>
<P><a name="003">3</A>&nbsp;<Chorus Adolescentularum>Trahe me, post te curremus<BR> in odorem unguentorum tuorum.<BR> Introduxit me rex in cellaria sua;<BR> exsultabimus et l&#230;tabimur in te,<BR> memores uberum tuorum super vinum.<BR> Recti diligunt te.<BR></P>
<P><a name="004">4</A>&nbsp;<Sponsa>Nigra sum, sed formosa, fili&#230; Jerusalem,<BR> sicut tabernacula Cedar, sicut pelles Salomonis.<BR></P>
<P><a name="005">5</A>&nbsp;Nolite me considerare quod fusca sim,<BR> quia decoloravit me sol.<BR> Filii matris me&#230; pugnaverunt contra me;<BR> posuerunt me custodem in vineis:<BR> vineam meam non custodivi.<BR></P>
<P><a name="006">6</A>&nbsp;Indica mihi, quem diligit anima mea, ubi pascas,<BR> ubi cubes in meridie,<BR> ne vagari incipiam post greges sodalium tuorum.<BR></P>
<P><a name="007">7</A>&nbsp;<Sponsus>Si ignoras te, o pulcherrima inter mulieres,<BR> egredere, et abi post vestigia gregum,<BR> et pasce h&#230;dos tuos juxta tabernacula pastorum.<BR></P>
<P><a name="008">8</A>&nbsp;Equitatui meo in curribus Pharaonis<BR> assimilavi te, amica mea.<BR></P>
<P><a name="009">9</A>&nbsp;Pulchr&#230; sunt gen&#230; tu&#230; sicut turturis;<BR> collum tuum sicut monilia.<BR></P>
<P><a name="010">10</A>&nbsp;Murenulas aureas faciemus tibi,<BR> vermiculatas argento.<BR></P>
<P><a name="011">11</A>&nbsp;<Sponsa>Dum esset rex in accubitu suo,<BR> nardus mea dedit odorem suum.<BR></P>
<P><a name="012">12</A>&nbsp;Fasciculus myrrh&#230; dilectus meus mihi;<BR> inter ubera mea commorabitur.<BR></P>
<P><a name="013">13</A>&nbsp;Botrus cypri dilectus meus mihi<BR> in vineis Engaddi.<BR></P>
<P><a name="014">14</A>&nbsp;<Sponsus>Ecce tu pulchra es, amica mea! ecce tu pulchra es!<BR> Oculi tui columbarum.<BR></P>
<P><a name="015">15</A>&nbsp;<Sponsa>Ecce tu pulcher es, dilecte mi, et decorus!<BR> Lectulus noster floridus.<BR></P>
<P><a name="016">16</A>&nbsp;Tigna domorum nostrarum cedrina,<BR> laquearia nostra cypressina.]</P>
<P><HR>
<CENTER>
<A HREF="sol002.htm">Next: Song of Solomon Chapter 2</A></CENTER>
</BODY>
</HTML>
