<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Timothy: 1 Timothy Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ti1004.htm">Polyglot</A>&nbsp;
<A HREF="../gnt/ti1004.htm">GNT</A>&nbsp;
<A HREF="../kjv/ti1004.htm">KJV</A>&nbsp;

<BR>
<BR><A HREF="ti1.htm">1 Timothy Index</A><BR>
&nbsp;
<A HREF="ti1003.htm">Previous</A>&nbsp;
<A HREF="ti1005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Timothy Chapter 4</H3><P><a name="001">1</A>&nbsp;Spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis d&#230;moniorum,</P>
<P><a name="002">2</A>&nbsp;in hypocrisi loquentium mendacium, et cauteriatam habentium suam conscientiam,</P>
<P><a name="003">3</A>&nbsp;prohibentium nubere, abstinere a cibis, quod Deus creavit ad percipiendum cum gratiarum actione fidelibus, et iis qui cognoverunt veritatem.</P>
<P><a name="004">4</A>&nbsp;Quia omnis creatura Dei bona est, et nihil rejiciendum quod cum gratiarum actione percipitur:</P>
<P><a name="005">5</A>&nbsp;sanctificatur enim per verbum Dei, et orationem.<BR>
</P>
<P><a name="006">6</A>&nbsp;H&#230;c proponens fratribus, bonus eris minister Christi Jesu enutritus verbis fidei, et bon&#230; doctrin&#230;, quam assecutus es.</P>
<P><a name="007">7</A>&nbsp;Ineptas autem, et aniles fabulas devita: exerce autem teipsum ad pietatem.</P>
<P><a name="008">8</A>&nbsp;Nam corporalis exercitatio, ad modicum utilis est: pietas autem ad omnia utilis est, promissionem habens vit&#230;, qu&#230; nunc est, et futur&#230;.</P>
<P><a name="009">9</A>&nbsp;Fidelis sermo, et omni acceptione dignus.</P>
<P><a name="010">10</A>&nbsp;In hoc enim laboramus, et maledicimur, quia speramus in Deum vivum, qui est Salvator omnium hominum, maxime fidelium.</P>
<P><a name="011">11</A>&nbsp;Pr&#230;cipe h&#230;c, et doce.</P>
<P><a name="012">12</A>&nbsp;Nemo adolescentiam tuam contemnat: sed exemplum esto fidelium in verbo, in conversatione, in caritate, in fide, in castitate.</P>
<P><a name="013">13</A>&nbsp;Dum venio, attende lectioni, exhortationi, et doctrin&#230;.</P>
<P><a name="014">14</A>&nbsp;Noli negligere gratiam, qu&#230; in te est, qu&#230; data est tibi per prophetiam, cum impositione manuum presbyterii.</P>
<P><a name="015">15</A>&nbsp;H&#230;c meditare, in his esto: ut profectus tuus manifestus sit omnibus.</P>
<P><a name="016">16</A>&nbsp;Attende tibi, et doctrin&#230;: insta in illis. Hoc enim faciens, et teipsum salvum facies, et eos qui te audiunt.</P>
<P><HR>
<CENTER>
<A HREF="ti1005.htm">Next: 1 Timothy Chapter 5</A></CENTER>
</BODY>
</HTML>
