[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1020)  [KJV](../kjv/ch1020)  [Sep](../sep/ch1020) 
[Tan](../tan/ch1020)   
  
[1 Chronicles Index](ch1)  
  [Previous](ch1019)  [Next](ch1021) 

------------------------------------------------------------------------

### Vulgate (Latin): 1 Chronicles Chapter 20

<span id="001">1</span> Factum est autem post anni circulum, eo tempore
quo solent reges ad bella procedere, congregavit Joab exercitum, et
robur militiæ, et vastavit terram filiorum Ammon: perrexitque et obsedit
Rabba. Porro David manebat in Jerusalem, quando Joab percussit Rabba et
destruxit eam.

<span id="002">2</span> Tulit autem David coronam Melchom de capite
ejus, et invenit in ea auri pondo talentum, et pretiosissimas gemmas,
fecitque sibi inde diadema: manubias quoque urbis plurimas tulit;

<span id="003">3</span> populum autem, qui erat in ea, eduxit, et fecit
super eos tribulas, et trahas, et ferrata carpenta transire, ita ut
dissecarentur et contererentur. Sic fecit David cunctis urbibus filiorum
Ammon: et reversus est cum omni populo suo in Jerusalem.

<span id="004">4</span> Post hæc initum est bellum in Gazer adversum
Philisthæos, in quo percussit Sobochai Husathites, Saphai de genere
Raphaim, et humiliavit eos.

<span id="005">5</span> Aliud quoque bellum gestum est adversus
Philisthæos, in quo percussit Adeodatus filius Saltus Bethlehemites
fratrem Goliath Gethæi, cujus hastæ lignum erat quasi liciatorium
texentium.

<span id="006">6</span> Sed et aliud bellum accidit in Geth, in quo fuit
homo longissimus, senos habens digitos, id est, simul viginti quatuor:
qui et ipse de Rapha fuerat stirpe generatus.

<span id="007">7</span> Hic blasphemavit Israël: et percussit eum
Jonathan filius Samaa fratris David. Hi sunt filii Rapha in Geth, qui
ceciderunt in manu David et servorum ejus.

------------------------------------------------------------------------

[Next: 1 Chronicles Chapter 21](ch1021)
