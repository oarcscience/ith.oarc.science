<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rev002.htm">Polyglot</A>&nbsp;
<A HREF="../gnt/rev002.htm">GNT</A>&nbsp;
<A HREF="../kjv/rev002.htm">KJV</A>&nbsp;

<BR>
<BR><A HREF="rev.htm">Revelation Index</A><BR>
&nbsp;
<A HREF="rev001.htm">Previous</A>&nbsp;
<A HREF="rev003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 2</H3><P><a name="001">1</A>&nbsp;Angelo Ephesi ecclesi&#230; scribe: H&#230;c dicit, qui tenet septem stellas in dextera sua, qui ambulat in medio septem candelabrorum aureorum:</P>
<P><a name="002">2</A>&nbsp;Scio opera tua, et laborem, et patientiam tuam, et quia non potes sustinere malos: et tentasti eos, qui se dicunt apostolos esse, et non sunt: et invenisti eos mendaces:</P>
<P><a name="003">3</A>&nbsp;et patientiam habes, et sustinuisti propter nomen meum, et non defecisti.</P>
<P><a name="004">4</A>&nbsp;Sed habeo adversum te, quod caritatem tuam primam reliquisti.</P>
<P><a name="005">5</A>&nbsp;Memor esto itaque unde excideris: et age p&#156;nitentiam, et prima opera fac: sin autem, venio tibi, et movebo candelabrum tuum de loco suo, nisi p&#156;nitentiam egeris.</P>
<P><a name="006">6</A>&nbsp;Sed hoc habes, quia odisti facta Nicolaitarum, qu&#230; et ego odi.</P>
<P><a name="007">7</A>&nbsp;Qui habet aurem, audiat quid Spiritus dicat ecclesiis: Vincenti dabo edere de ligno vit&#230;, quod est in paradiso Dei mei.<BR>
</P>
<P><a name="008">8</A>&nbsp;Et angelo Smyrn&#230; ecclesi&#230; scribe: H&#230;c dicit primus, et novissimus, qui fuit mortuus, et vivit:</P>
<P><a name="009">9</A>&nbsp;Scio tribulationem tuam, et paupertatem tuam, sed dives es: et blasphemaris ab his, qui se dicunt Jud&#230;os esse, et non sunt, sed sunt synagoga Satan&#230;.</P>
<P><a name="010">10</A>&nbsp;Nihil horum timeas qu&#230; passurus es. Ecce missurus est diabolus aliquos ex vobis in carcerem ut tentemini: et habebitis tribulationem diebus decem. Esto fidelis usque ad mortem, et dabo tibi coronam vit&#230;.</P>
<P><a name="011">11</A>&nbsp;Qui habet aurem, audiat quid Spiritus dicat ecclesiis: Qui vicerit, non l&#230;detur a morte secunda.<BR>
</P>
<P><a name="012">12</A>&nbsp;Et angelo Pergami ecclesi&#230; scribe: H&#230;c dicit qui habet rhomph&#230;am utraque parte acutam:</P>
<P><a name="013">13</A>&nbsp;Scio ubi habitas, ubi sedes est Satan&#230;: et tenes nomen meum, et non negasti fidem meam. Et in diebus illis Antipas testis meus fidelis, qui occisus est apud vos ubi Satanas habitat.</P>
<P><a name="014">14</A>&nbsp;Sed habeo aversus te pauca: quia habes illic tenentes doctrinam Balaam, qui docebat Balac mittere scandalum coram filiis Isra&#235;l, edere, et fornicari:</P>
<P><a name="015">15</A>&nbsp;ita habes et tu tenentes doctrinam Nicolaitarum.</P>
<P><a name="016">16</A>&nbsp;Similiter p&#156;nitentiam age: si quominus veniam tibi cito, et pugnabo cum illis in gladio oris mei.</P>
<P><a name="017">17</A>&nbsp;Qui habet aurem, audiat quid Spiritus dicat ecclesiis: Vincenti dabo manna absconditum, et dabo illi calculum candidum: et in calculo nomen novum scriptum, quod nemo scit, nisi qui accipit.<BR>
</P>
<P><a name="018">18</A>&nbsp;Et angelo Thyatir&#230; ecclesi&#230; scribe: H&#230;c dicit Filius Dei, qui habet oculos tamquam flammam ignis, et pedes ejus similes auricalco:</P>
<P><a name="019">19</A>&nbsp;Novi opera tua, et fidem, et caritatem tuam, et ministerium, et patientiam tuam, et opera tua novissima plura prioribus.</P>
<P><a name="020">20</A>&nbsp;Sed habeo adversus te pauca: quia permittis mulierem Jezabel, qu&#230; se dicit propheten, docere, et seducere servos meos, fornicari, et manducare de idolothytis.</P>
<P><a name="021">21</A>&nbsp;Et dedi illi tempus ut p&#156;nitentiam ageret: et non vult p&#156;nitere a fornicatione sua.</P>
<P><a name="022">22</A>&nbsp;Ecce mittam eam in lectum: et qui m&#156;chantur cum ea, in tribulatione maxima erunt, nisi p&#156;nitentiam ab operibus suis egerint.</P>
<P><a name="023">23</A>&nbsp;Et filios ejus interficiam in morte, et scient omnes ecclesi&#230;, quia ego sum scrutans renes, et corda: et dabo unicuique vestrum secundum opera sua. Vobis autem dico,</P>
<P><a name="024">24</A>&nbsp;et ceteris qui Thyatir&#230; estis: quicumque non habent doctrinam hanc, et qui non cognoverunt altitudines Satan&#230;, quemadmodum dicunt, non mittam super vos aliud pondus:</P>
<P><a name="025">25</A>&nbsp;tamen id quod habetis, tenete donec veniam.</P>
<P><a name="026">26</A>&nbsp;Et qui vicerit, et custodierit usque in finem opera mea, dabo illi potestatem super gentes,</P>
<P><a name="027">27</A>&nbsp;et reget eas in virga ferrea, et tamquam vas figuli confringentur,</P>
<P><a name="028">28</A>&nbsp;sicut et ego accepi a Patre meo: et dabo illi stellam matutinam.</P>
<P><a name="029">29</A>&nbsp;Qui habet aurem, audiat quid Spiritus dicat ecclesiis.</P>
<P><HR>
<CENTER>
<A HREF="rev003.htm">Next: Revelation Chapter 3</A></CENTER>
</BODY>
</HTML>
