<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Nehemiah: Nehemiah Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/neh004.htm">Polyglot</A>&nbsp;
<A HREF="../kjv/neh004.htm">KJV</A>&nbsp;
<A HREF="../tan/neh004.htm">Tan</A>&nbsp;

<BR>
<BR><A HREF="neh.htm">Nehemiah Index</A><BR>
&nbsp;
<A HREF="neh003.htm">Previous</A>&nbsp;
<A HREF="neh005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Nehemiah Chapter 4</H3><P><a name="001">1</A>&nbsp;Factum est autem, cum audisset Sanaballat quod &#230;dificaremus murum, iratus est valde: et motus nimis subsannavit Jud&#230;os,</P>
<P><a name="002">2</A>&nbsp;et dixit coram fratribus suis, et frequentia Samaritanorum: Quid Jud&#230;i faciunt imbecilles? num dimittent eos gentes? num sacrificabunt, et complebunt in una die? numquid &#230;dificare poterunt lapides de acervis pulveris, qui combusti sunt?</P>
<P><a name="003">3</A>&nbsp;Sed et Tobias Ammanites, proximus ejus, ait: &#198;dificent: si ascenderit vulpes, transiliet murum eorum lapideum.</P>
<P><a name="004">4</A>&nbsp;Audi, Deus noster, quia facti sumus despectui: converte opprobrium super caput eorum, et da eos in despectionem in terra captivitatis.</P>
<P><a name="005">5</A>&nbsp;Ne operias iniquitatem eorum, et peccatum eorum coram facie tua non deleatur, quia irriserunt &#230;dificantes.</P>
<P><a name="006">6</A>&nbsp;Itaque &#230;dificavimus murum, et conjunximus totum usque ad partem dimidiam: et provocatum est cor populi ad operandum.</P>
<P><a name="007">7</A>&nbsp;Factum est autem, cum audisset Sanaballat, et Tobias, et Arabes, et Ammanit&#230;, et Azotii, quod obducta esset cicatrix muri Jerusalem, et quod c&#156;pissent interrupta concludi, irati sunt nimis.</P>
<P><a name="008">8</A>&nbsp;Et congregati sunt omnes pariter ut venirent, et pugnarent contra Jerusalem, et molirentur insidias.</P>
<P><a name="009">9</A>&nbsp;Et oravimus Deum nostrum, et posuimus custodes super murum die ac nocte contra eos.</P>
<P><a name="010">10</A>&nbsp;Dixit autem Judas: Debilitata est fortitudo portantis, et humus nimia est, et nos non poterimus &#230;dificare murum.</P>
<P><a name="011">11</A>&nbsp;Et dixerunt hostes nostri: Nesciant, et ignorent donec veniamus in medium eorum, et interficiamus eos, et cessare faciamus opus.</P>
<P><a name="012">12</A>&nbsp;Factum est autem venientibus Jud&#230;is qui habitabant juxta eos, et dicentibus nobis per decem vices, ex omnibus locis quibus venerant ad nos,</P>
<P><a name="013">13</A>&nbsp;statui in loco post murum per circuitum populum in ordinem cum gladiis suis, et lanceis, et arcubus.</P>
<P><a name="014">14</A>&nbsp;Et perspexi atque surrexi: et aio ad optimates et magistratus, et ad reliquam partem vulgi: Nolite timere a facie eorum: Domini magni et terribilis mementote, et pugnate pro fratribus vestris, filiis vestris, et filiabus vestris, et uxoribus vestris, et domibus vestris.</P>
<P><a name="015">15</A>&nbsp;Factum est autem, cum audissent inimici nostri nuntiatum esse nobis, dissipavit Deus consilium eorum. Et reversi sumus omnes ad muros, unusquisque ad opus suum.</P>
<P><a name="016">16</A>&nbsp;Et factum est a die illa, media pars juvenum eorum faciebat opus, et media parata erat ad bellum: et lance&#230;, et scuta, et arcus, et loric&#230;, et principes post eos in omni domo Juda.</P>
<P><a name="017">17</A>&nbsp;&#198;dificantium in muro, et portantium onera, et imponentium: una manu sua faciebat opus, et altera tenebat gladium:</P>
<P><a name="018">18</A>&nbsp;&#230;dificentium enim unusquisque gladio erat accinctus renes. Et &#230;dificabant, et clangebant buccina juxta me.</P>
<P><a name="019">19</A>&nbsp;Et dixi ad optimates, et ad magistratus, et ad reliquam partem vulgi: Opus grande est et latum, et nos separati sumus in muro procul alter ab altero:</P>
<P><a name="020">20</A>&nbsp;in loco quocumque audieritis clangorem tub&#230;, illuc concurrite ad nos: Deus noster pugnabit pro nobis.</P>
<P><a name="021">21</A>&nbsp;Et nos ipsi faciamus opus, et media pars nostrum teneat lanceas ab ascensu auror&#230; donec egrediantur astra.</P>
<P><a name="022">22</A>&nbsp;In tempore quoque illo dixi populo: Unusquisque cum puero suo maneat in medio Jerusalem, et sint nobis vices per noctem et diem ad operandum.</P>
<P><a name="023">23</A>&nbsp;Ego autem et fratres mei, et pueri mei, et custodes, qui erant post me, non deponebamus vestimenta nostra: unusquisque tantum nudabatur ad baptismum.</P>
<P><HR>
<CENTER>
<A HREF="neh005.htm">Next: Nehemiah Chapter 5</A></CENTER>
</BODY>
</HTML>
