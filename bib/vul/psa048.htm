<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 48</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa048.htm">Polyglot</A>&nbsp;
<A HREF="../kjv/psa048.htm">KJV</A>&nbsp;
<A HREF="../sep/psa048.htm">Sep</A>&nbsp;
<A HREF="../tan/psa048.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa047.htm">Previous</A>&nbsp;
<A HREF="psa049.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 48</H3><P><a name="001">1</A>&nbsp;In finem, filiis Core. Psalmus.</P>
<P><a name="002">2</A>&nbsp;[Audite h&#230;c, omnes gentes;<BR> auribus percipite, omnes qui habitatis orbem:<BR></P>
<P><a name="003">3</A>&nbsp;quique terrigen&#230; et filii hominum,<BR> simul in unum dives et pauper.<BR></P>
<P><a name="004">4</A>&nbsp;Os meum loquetur sapientiam,<BR> et meditatio cordis mei prudentiam.<BR></P>
<P><a name="005">5</A>&nbsp;Inclinabo in parabolam aurem meam;<BR> aperiam in psalterio propositionem meam.<BR></P>
<P><a name="006">6</A>&nbsp;Cur timebo in die mala?<BR> iniquitas calcanei mei circumdabit me.<BR></P>
<P><a name="007">7</A>&nbsp;Qui confidunt in virtute sua,<BR> et in multitudine divitiarum suarum, gloriantur.<BR></P>
<P><a name="008">8</A>&nbsp;Frater non redimit, redimet homo:<BR> non dabit Deo placationem suam,<BR></P>
<P><a name="009">9</A>&nbsp;et pretium redemptionis anim&#230; su&#230;.<BR> Et laborabit in &#230;ternum;<BR></P>
<P><a name="010">10</A>&nbsp;et vivet adhuc in finem.<BR></P>
<P><a name="011">11</A>&nbsp;Non videbit interitum,<BR> cum viderit sapientes morientes:<BR> simul insipiens et stultus peribunt.<BR> Et relinquent alienis divitias suas,<BR></P>
<P><a name="012">12</A>&nbsp;et sepulchra eorum domus illorum in &#230;ternum;<BR> tabernacula eorum in progenie et progenie:<BR> vocaverunt nomina sua in terris suis.<BR></P>
<P><a name="013">13</A>&nbsp;Et homo, cum in honore esset, non intellexit.<BR> Comparatus est jumentis insipientibus,<BR> et similis factus est illis.<BR></P>
<P><a name="014">14</A>&nbsp;H&#230;c via illorum scandalum ipsis;<BR> et postea in ore suo complacebunt.<BR></P>
<P><a name="015">15</A>&nbsp;Sicut oves in inferno positi sunt:<BR> mors depascet eos.<BR> Et dominabuntur eorum justi in matutino;<BR> et auxilium eorum veterascet in inferno a gloria eorum.<BR></P>
<P><a name="016">16</A>&nbsp;Verumtamen Deus redimet animam meam de manu inferi,<BR> cum acceperit me.<BR></P>
<P><a name="017">17</A>&nbsp;Ne timueris cum dives factus fuerit homo,<BR> et cum multiplicata fuerit gloria domus ejus:<BR></P>
<P><a name="018">18</A>&nbsp;quoniam, cum interierit, non sumet omnia,<BR> neque descendet cum eo gloria ejus.<BR></P>
<P><a name="019">19</A>&nbsp;Quia anima ejus in vita ipsius benedicetur;<BR> confitebitur tibi cum benefeceris ei.<BR></P>
<P><a name="020">20</A>&nbsp;Introibit usque in progenies patrum suorum;<BR> et usque in &#230;ternum non videbit lumen.<BR></P>
<P><a name="021">21</A>&nbsp;Homo, cum in honore esset, non intellexit.<BR> Comparatus est jumentis insipientibus,<BR> et similis factus est illis.]</P>
<P><HR>
<CENTER>
<A HREF="psa049.htm">Next: Psalms Chapter 49</A></CENTER>
</BODY>
</HTML>
