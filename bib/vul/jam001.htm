<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: James: James Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jam001.htm">Polyglot</A>&nbsp;
<A HREF="../gnt/jam001.htm">GNT</A>&nbsp;
<A HREF="../kjv/jam001.htm">KJV</A>&nbsp;

<BR>
<BR><A HREF="jam.htm">James Index</A><BR>
&nbsp;
<A HREF="heb013.htm">Previous</A>&nbsp;
<A HREF="jam002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): James Chapter 1</H3><P><a name="001">1</A>&nbsp;Jacobus, Dei et Domini nostri Jesu Christi servus, duodecim tribubus, qu&#230; sunt in dispersione, salutem.<BR>
</P>
<P><a name="002">2</A>&nbsp;Omne gaudium existimate fratres mei, cum in tentationes varias incideritis:</P>
<P><a name="003">3</A>&nbsp;scientes quod probatio fidei vestr&#230; patientiam operatur.</P>
<P><a name="004">4</A>&nbsp;Patientia autem opus perfectum habet: ut sitis perfecti et integri in nullo deficientes.</P>
<P><a name="005">5</A>&nbsp;Si quis autem vestrum indiget sapientia, postulet a Deo, qui dat omnibus affluenter, et non improperat: et dabitur ei.</P>
<P><a name="006">6</A>&nbsp;Postulet autem in fide nihil h&#230;sitans: qui enim h&#230;sitat, similis est fluctui maris, qui a vento movetur et circumfertur:</P>
<P><a name="007">7</A>&nbsp;non ergo &#230;stimet homo ille quod accipiat aliquid a Domino.</P>
<P><a name="008">8</A>&nbsp;Vir duplex animo inconstans est in omnibus viis suis.</P>
<P><a name="009">9</A>&nbsp;Glorietur autem frater humilis in exaltatione sua:</P>
<P><a name="010">10</A>&nbsp;dives autem in humilitate sua, quoniam sicut flos f&#156;ni transibit;</P>
<P><a name="011">11</A>&nbsp;exortus est enim sol cum ardore, et arefecit f&#156;num, et flos ejus decidit, et decor vultus ejus deperiit: ita et dives in itineribus suis marcescet.</P>
<P><a name="012">12</A>&nbsp;Beatus vir qui suffert tentationem: quoniam cum probatus fuerit, accipiet coronam vit&#230;, quam repromisit Deus diligentibus se.</P>
<P><a name="013">13</A>&nbsp;Nemo cum tentatur, dicat quoniam a Deo tentatur: Deus enim intentator malorum est: ipse autem neminem tentat.</P>
<P><a name="014">14</A>&nbsp;Unusquisque vero tentatur a concupiscentia sua abstractus, et illectus.</P>
<P><a name="015">15</A>&nbsp;Deinde concupiscentia cum conceperit, parit peccatum: peccatum vero cum consummatum fuerit, generat mortem.</P>
<P><a name="016">16</A>&nbsp;Nolite itaque errare, fratres mei dilectissimi.</P>
<P><a name="017">17</A>&nbsp;Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio.</P>
<P><a name="018">18</A>&nbsp;Voluntarie enim genuit nos verbo veritatis, ut simus initium aliquod creatur&#230; ejus.<BR>
</P>
<P><a name="019">19</A>&nbsp;Scitis, fratres mei dilectissimi. Sit autem omnis homo velox ad audiendum: tardus autem ad loquendum, et tardus ad iram.</P>
<P><a name="020">20</A>&nbsp;Ira enim viri justitiam Dei non operatur.</P>
<P><a name="021">21</A>&nbsp;Propter quod abjicientes omnem immunditiam, et abundantiam maliti&#230;, in mansuetudine suscipite insitum verbum, quod potest salvare animas vestras.</P>
<P><a name="022">22</A>&nbsp;Estote autem factores verbi, et non auditores tantum: fallentes vosmetipsos.</P>
<P><a name="023">23</A>&nbsp;Quia si quis auditor est verbi, et non factor, hic comparabitur viro consideranti vultum nativitatis su&#230; in speculo:</P>
<P><a name="024">24</A>&nbsp;consideravit enim se, et abiit, et statim oblitus est qualis fuerit.</P>
<P><a name="025">25</A>&nbsp;Qui autem perspexerit in legem perfectam libertatis, et permanserit in ea, non auditor obliviosus factus, sed factor operis: hic beatus in facto suo erit.</P>
<P><a name="026">26</A>&nbsp;Si quis autem putat se religiosum esse, non refrenans linguam suam, sed seducens cor suum, hujus vana est religio.</P>
<P><a name="027">27</A>&nbsp;Religio munda et immaculata apud Deum et Patrem, h&#230;c est: visitare pupillos et viduas in tribulatione eorum, et immaculatum se custodire ab hoc s&#230;culo.</P>
<P><HR>
<CENTER>
<A HREF="jam002.htm">Next: James Chapter 2</A></CENTER>
</BODY>
</HTML>
