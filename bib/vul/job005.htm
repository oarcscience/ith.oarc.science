<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job005.htm">Polyglot</A>&nbsp;
<A HREF="../kjv/job005.htm">KJV</A>&nbsp;
<A HREF="../sep/job005.htm">Sep</A>&nbsp;
<A HREF="../tan/job005.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job004.htm">Previous</A>&nbsp;
<A HREF="job006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 5</H3><P><a name="001">1</A>&nbsp;[Voca ergo, si est qui tibi respondeat,<BR> et ad aliquem sanctorum convertere.<BR></P>
<P><a name="002">2</A>&nbsp;Vere stultum interficit iracundia,<BR> et parvulum occidit invidia.<BR></P>
<P><a name="003">3</A>&nbsp;Ego vidi stultum firma radice,<BR> et maledixi pulchritudini ejus statim.<BR></P>
<P><a name="004">4</A>&nbsp;Longe fient filii ejus a salute,<BR> et conterentur in porta,<BR> et non erit qui eruat.<BR></P>
<P><a name="005">5</A>&nbsp;Cujus messem famelicus comedet,<BR> et ipsum rapiet armatus,<BR> et bibent sitientes divitias ejus.<BR></P>
<P><a name="006">6</A>&nbsp;Nihil in terra sine causa fit,<BR> et de humo non oritur dolor.<BR></P>
<P><a name="007">7</A>&nbsp;Homo nascitur ad laborem,<BR> et avis ad volatum.<BR></P>
<P><a name="008">8</A>&nbsp;Quam ob rem ego deprecabor Dominum,<BR> et ad Deum ponam eloquium meum:<BR></P>
<P><a name="009">9</A>&nbsp;qui facit magna et inscrutabilia,<BR> et mirabilia absque numero;<BR></P>
<P><a name="010">10</A>&nbsp;qui dat pluviam super faciem terr&#230;,<BR> et irrigat aquis universa;<BR></P>
<P><a name="011">11</A>&nbsp;qui ponit humiles in sublime,<BR> et m&#156;rentes erigit sospitate;<BR></P>
<P><a name="012">12</A>&nbsp;qui dissipat cogitationes malignorum,<BR> ne possint implere manus eorum quod c&#156;perant;<BR></P>
<P><a name="013">13</A>&nbsp;qui apprehendit sapientes in astutia eorum,<BR> et consilium pravorum dissipat.<BR></P>
<P><a name="014">14</A>&nbsp;Per diem incurrent tenebras,<BR> et quasi in nocte, sic palpabunt in meridie.<BR></P>
<P><a name="015">15</A>&nbsp;Porro salvum faciet egenum a gladio oris eorum,<BR> et de manu violenti pauperem.<BR></P>
<P><a name="016">16</A>&nbsp;Et erit egeno spes;<BR> iniquitas autem contrahet os suum.<BR></P>
<P><a name="017">17</A>&nbsp;Beatus homo qui corripitur a Deo:<BR> increpationem ergo Domini ne reprobes:<BR></P>
<P><a name="018">18</A>&nbsp;quia ipse vulnerat, et medetur;<BR> percutit, et manus ejus sanabunt.<BR></P>
<P><a name="019">19</A>&nbsp;In sex tribulationibus liberabit te,<BR> et in septima non tangent te malum.<BR></P>
<P><a name="020">20</A>&nbsp;In fame eruet te de morte,<BR> et in bello de manu gladii.<BR></P>
<P><a name="021">21</A>&nbsp;A flagello lingu&#230; absconderis,<BR> et non timebis calamitatem cum venerit.<BR></P>
<P><a name="022">22</A>&nbsp;In vastitate et fame ridebis,<BR> et bestias terr&#230; non formidabis.<BR></P>
<P><a name="023">23</A>&nbsp;Sed cum lapidibus regionum pactum tuum,<BR> et besti&#230; terr&#230; pacific&#230; erunt tibi.<BR></P>
<P><a name="024">24</A>&nbsp;Et scies quod pacem habeat tabernaculum tuum;<BR> et visitans speciem tuam, non peccabis.<BR></P>
<P><a name="025">25</A>&nbsp;Scies quoque quoniam multiplex erit semen tuum,<BR> et progenies tua quasi herba terr&#230;.<BR></P>
<P><a name="026">26</A>&nbsp;Ingredieris in abundantia sepulchrum,<BR> sicut infertur acervus tritici in tempore suo.<BR></P>
<P><a name="027">27</A>&nbsp;Ecce hoc, ut investigavimus, ita est:<BR> quod auditum, mente pertracta.]</P>
<P><HR>
<CENTER>
<A HREF="job006.htm">Next: Job Chapter 6</A></CENTER>
</BODY>
</HTML>
