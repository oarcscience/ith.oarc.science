<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev018.htm">Polyglot</A>&nbsp;
<A HREF="../kjv/lev018.htm">KJV</A>&nbsp;
<A HREF="../sep/lev018.htm">Sep</A>&nbsp;
<A HREF="../tan/lev018.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev017.htm">Previous</A>&nbsp;
<A HREF="lev019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 18</H3><P><a name="001">1</A>&nbsp;Locutus est Dominus ad Moysen, dicens:</P>
<P><a name="002">2</A>&nbsp;Loquere filiis Isra&#235;l, et dices ad eos: Ego Dominus Deus vester:</P>
<P><a name="003">3</A>&nbsp;juxta consuetudinem terr&#230; &#198;gypti, in qua habitastis, non facietis: et juxta morem regionis Chanaan, ad quam ego introducturus sum vos, non agetis, nec in legitimis eorum ambulabitis.</P>
<P><a name="004">4</A>&nbsp;Facietis judicia mea, et pr&#230;cepta mea servabitis, et ambulabitis in eis. Ego Dominus Deus vester.</P>
<P><a name="005">5</A>&nbsp;Custodite leges meas atque judicia, qu&#230; faciens homo, vivet in eis. Ego Dominus.</P>
<P><a name="006">6</A>&nbsp;Omnis homo ad proximam sanguinis sui non accedet, ut revelet turpitudinem ejus. Ego Dominus.</P>
<P><a name="007">7</A>&nbsp;Turpitudinem patris tui et turpitudinem matris tu&#230; non discooperies: mater tua est: non revelabis turpitudinem ejus.</P>
<P><a name="008">8</A>&nbsp;Turpitudinem uxoris patris tui non discooperies: turpitudo enim patris tui est.</P>
<P><a name="009">9</A>&nbsp;Turpitudinem sororis tu&#230; ex patre sive ex matre, qu&#230; domi vel foris genita est, non revelabis.</P>
<P><a name="010">10</A>&nbsp;Turpitudinem fili&#230; filii tui vel neptis ex filia non revelabis: quia turpitudo tua est.</P>
<P><a name="011">11</A>&nbsp;Turpitudinem fili&#230; uxoris patris tui, quam peperit patri tuo, et est soror tua, non revelabis.</P>
<P><a name="012">12</A>&nbsp;Turpitudinem sororis patris tui non discooperies: quia caro est patris tui.</P>
<P><a name="013">13</A>&nbsp;Turpitudinem sororis matris tu&#230; non revelabis, eo quod caro sit matris tu&#230;.</P>
<P><a name="014">14</A>&nbsp;Turpitudinem patrui tui non revelabis, nec accedes ad uxorem ejus, qu&#230; tibi affinitate conjungitur.</P>
<P><a name="015">15</A>&nbsp;Turpitudinem nurus tu&#230; non revelabis, quia uxor filii tui est: nec discooperies ignominiam ejus.</P>
<P><a name="016">16</A>&nbsp;Turpitudinem uxoris fratris tui non revelabis: quia turpitudo fratris tui est.</P>
<P><a name="017">17</A>&nbsp;Turpitudinem uxoris tu&#230; et fili&#230; ejus non revelabis. Filiam filii ejus, et filiam fili&#230; illius non sumes, ut reveles ignominiam ejus: quia caro illius sunt, et talis coitus incestus est.</P>
<P><a name="018">18</A>&nbsp;Sororem uxoris tu&#230; in pellicatum illius non accipies, nec revelabis turpitudinem ejus adhuc illa vivente.<BR>
</P>
<P><a name="019">19</A>&nbsp;Ad mulierem qu&#230; patitur menstrua non accedes, nec revelabis f&#156;ditatem ejus.</P>
<P><a name="020">20</A>&nbsp;Cum uxore proximi tui non coibis, nec seminis commistione maculaberis.</P>
<P><a name="021">21</A>&nbsp;De semine tuo non dabis ut consecretur idolo Moloch, nec pollues nomen Dei tui. Ego Dominus.</P>
<P><a name="022">22</A>&nbsp;Cum masculo non commiscearis coitu femineo, quia abominatio est.</P>
<P><a name="023">23</A>&nbsp;Cum omni pecore non coibis, nec maculaberis cum eo. Mulier non succumbet jumento, nec miscebitur ei, quia scelus est.</P>
<P><a name="024">24</A>&nbsp;Nec polluamini in omnibus his quibus contaminat&#230; sunt univers&#230; gentes, quas ego ejiciam ante conspectum vestrum,</P>
<P><a name="025">25</A>&nbsp;et quibus polluta est terra: cujus ego scelera visitabo, ut evomat habitatores suos.</P>
<P><a name="026">26</A>&nbsp;Custodite legitima mea atque judicia, et non faciatis ex omnibus abominationibus istis, tam indigena quam colonus qui peregrinantur apud vos.</P>
<P><a name="027">27</A>&nbsp;Omnes enim execrationes istas fecerunt accol&#230; terr&#230; qui fuerunt ante vos, et polluerunt eam.</P>
<P><a name="028">28</A>&nbsp;Cavete ergo ne et vos similiter evomat, cum paria feceritis, sicut evomuit gentem, qu&#230; fuit ante vos.</P>
<P><a name="029">29</A>&nbsp;Omnis anima, qu&#230; fecerit de abominationibus his quippiam, peribit de medio populi sui.</P>
<P><a name="030">30</A>&nbsp;Custodite mandata mea. Nolite facere qu&#230; fecerunt hi qui fuerunt ante vos, et ne polluamini in eis. Ego Dominus Deus vester.</P>
<P><HR>
<CENTER>
<A HREF="lev019.htm">Next: Leviticus Chapter 19</A></CENTER>
</BODY>
</HTML>
