[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ecc004)  [KJV](../kjv/ecc004)  [Sep](../sep/ecc004) 
[Tan](../tan/ecc004)   
  
[Ecclesiastes Index](ecc)  
  [Previous](ecc003)  [Next](ecc005) 

------------------------------------------------------------------------

### Vulgate (Latin): Ecclesiastes Chapter 4

<span id="001">1</span> \[Verti me ad alia, et vidi calumnias  
quæ sub sole geruntur,  
et lacrimas innocentium,  
et neminem consolatorem,  
nec posse resistere eorum violentiæ,  
cunctorum auxilio destitutos,  

<span id="002">2</span> et laudavi magis mortuos quam viventes;  

<span id="003">3</span> et feliciorem utroque judicavi  
qui necdum natus est,  
nec vidit mala quæ sub sole fiunt.  

<span id="004">4</span> Rursum contemplatus sum omnes labores hominum,  
et industrias animadverti patere invidiæ proximi;  
et in hoc ergo vanitas et cura superflua est.  

<span id="005">5</span> Stultus complicat manus suas,  
et comedit carnes suas, dicens:  

<span id="006">6</span> Melior est pugillus cum requie,  
quam plena utraque manus cum labore et afflictione animi.  

<span id="007">7</span> Considerans, reperi et aliam vanitatem sub
sole.  

<span id="008">8</span> Unus est, et secundum non habet,  
non filium, non fratrem,  
et tamen laborare non cessat,  
nec satiantur oculi ejus divitiis;  
nec recogitat, dicens:  
Cui laboro, et fraudo animam meam bonis?  
In hoc quoque vanitas est et afflictio pessima.\]  

<span id="009">9</span> \[Melius est ergo duos esse simul quam unum;  
habent enim emolumentum societatis suæ.  

<span id="010">10</span> Si unus ceciderit, ab altero fulcietur.  
Væ soli, quia cum ceciderit, non habet sublevantem se.  

<span id="011">11</span> Et si dormierint duo, fovebuntur mutuo;  
unus quomodo calefiet?  

<span id="012">12</span> Et si quispiam prævaluerit contra unum,  
duo resistunt ei;  
funiculus triplex difficile rumpitur.  

<span id="013">13</span> Melior est puer pauper et sapiens,  
rege sene et stulto,  
qui nescit prævidere in posterum.  

<span id="014">14</span> Quod de carcere catenisque interdum quis
egrediatur ad regnum;  
et alius, natus in regno, inopia consumatur.  

<span id="015">15</span> Vidi cunctos viventes qui ambulant sub sole  
cum adolescente secundo, qui consurget pro eo.  

<span id="016">16</span> Infinitus numerus est populi  
omnium qui fuerunt ante eum,  
et qui postea futuri sunt non lætabuntur in eo;  
sed et hoc vanitas et afflictio spiritus.\]  

<span id="017">17</span> \[Custodi pedem tuum ingrediens domum Dei,  
et appropinqua ut audias.  
Multo enim melior est obedientia quam stultorum victimæ,  
qui nesciunt quid faciunt mali.\]

------------------------------------------------------------------------

[Next: Ecclesiastes Chapter 5](ecc005)
