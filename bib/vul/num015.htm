<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num015.htm">Polyglot</A>&nbsp;
<A HREF="../kjv/num015.htm">KJV</A>&nbsp;
<A HREF="../sep/num015.htm">Sep</A>&nbsp;
<A HREF="../tan/num015.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num014.htm">Previous</A>&nbsp;
<A HREF="num016.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 15</H3><P><a name="001">1</A>&nbsp;Locutus est Dominus ad Moysen, dicens:</P>
<P><a name="002">2</A>&nbsp;Loquere ad filios Isra&#235;l, et dices ad eos: Cum ingressi fueritis terram habitationis vestr&#230;, quam ego dabo vobis,</P>
<P><a name="003">3</A>&nbsp;et feceritis oblationem Domino in holocaustum, aut victimam, vota solventes, vel sponte offerentes munera, aut in solemnitatibus vestris adolentes odorem suavitatis Domino, de bobus sive de ovibus:</P>
<P><a name="004">4</A>&nbsp;offeret quicumque immolaverit victimam, sacrificium simil&#230;, decimam partem ephi, conspers&#230; oleo, quod mensuram habebit quartam partem hin:</P>
<P><a name="005">5</A>&nbsp;et vinum ad liba fundenda ejusdem mensur&#230; dabit in holocaustum sive in victimam. Per agnos singulos</P>
<P><a name="006">6</A>&nbsp;et arietes erit sacrificium simil&#230; duarum decimarum, qu&#230; conspersa sit oleo terti&#230; partis hin:</P>
<P><a name="007">7</A>&nbsp;et vinum ad libamentum terti&#230; partis ejusdem mensur&#230; offeret in odorem suavitatis Domino.</P>
<P><a name="008">8</A>&nbsp;Quando vero de bobus feceris holocaustum aut hostiam, ut impleas votum vel pacificas victimas,</P>
<P><a name="009">9</A>&nbsp;dabis per singulos boves simil&#230; tres decimas conspers&#230; oleo, quod habeat medium mensur&#230; hin:</P>
<P><a name="010">10</A>&nbsp;et vinum ad liba fundenda ejusdem mensur&#230; in oblationem suavissimi odoris Domino.</P>
<P><a name="011">11</A>&nbsp;Sic facies</P>
<P><a name="012">12</A>&nbsp;per singulos boves et arietis et agnos et h&#230;dos.</P>
<P><a name="013">13</A>&nbsp;Tam indigen&#230; quam peregrini</P>
<P><a name="014">14</A>&nbsp;eodem ritu offerent sacrificia.</P>
<P><a name="015">15</A>&nbsp;Unum pr&#230;ceptum erit atque judicium tam vobis quam advenis terr&#230;.<BR>
</P>
<P><a name="016">16</A>&nbsp;Locutus est Dominus ad Moysen, dicens:</P>
<P><a name="017">17</A>&nbsp;Loquere filiis Isra&#235;l, et dices ad eos:</P>
<P><a name="018">18</A>&nbsp;Cum veneritis in terram, quam dabo vobis,</P>
<P><a name="019">19</A>&nbsp;et comederitis de panibus regionis illius, separabitis primitias Domino</P>
<P><a name="020">20</A>&nbsp;de cibis vestris. Sicut de areis primitias separatis,</P>
<P><a name="021">21</A>&nbsp;ita et de pulmentis dabitis primitiva Domino.<BR>
</P>
<P><a name="022">22</A>&nbsp;Quod si per ignorantiam pr&#230;terieritis quidquam horum, qu&#230; locutus est Dominus ad Moysen,</P>
<P><a name="023">23</A>&nbsp;et mandavit per eum ad vos, a die qua c&#156;pit jubere et ultra,</P>
<P><a name="024">24</A>&nbsp;oblitaque fuerit facere multitudo: offeret vitulum de armento, holocaustum in odorem suavissimum Domino, et sacrificum ejus ac liba, ut c&#230;remoni&#230; postulant, hircumque pro peccato:</P>
<P><a name="025">25</A>&nbsp;et rogabit sacerdos pro omni multitudine filiorum Isra&#235;l, et dimittetur eis, quoniam non sponte peccaverunt, nihilominus offerentes incensum Domino pro se et pro peccato atque errore suo:</P>
<P><a name="026">26</A>&nbsp;et dimittetur univers&#230; plebi filiorum Isra&#235;l, et advenis qui peregrinantur inter eos: quoniam culpa est omnis populi per ignorantiam.</P>
<P><a name="027">27</A>&nbsp;Quod si anima una nesciens peccaverit, offeret capram anniculam pro peccato suo:</P>
<P><a name="028">28</A>&nbsp;et deprecabitur pro ea sacerdos, quod inscia peccaverit coram Domino: impetrabitque ei veniam, et dimittetur illi.</P>
<P><a name="029">29</A>&nbsp;Tam indigenis quam advenis una lex erit omnium, qui peccaverint ignorantes.</P>
<P><a name="030">30</A>&nbsp;Anima vero, qu&#230; per superbiam aliquid commiserit, sive civis sit ille, sive peregrinus (quoniam adversus Dominum rebellis fuit), peribit de populo suo:</P>
<P><a name="031">31</A>&nbsp;verbum enim Domini contempsit, et pr&#230;ceptum illius fecit irritum: idcirco delebitur, et portabit iniquitatem suam.<BR>
</P>
<P><a name="032">32</A>&nbsp;Factum est autem, cum essent filii Isra&#235;l in solitudine, et invenissent hominem colligentem ligna in die sabbati,</P>
<P><a name="033">33</A>&nbsp;obtulerunt eum Moysi et Aaron et univers&#230; multitudini.</P>
<P><a name="034">34</A>&nbsp;Qui recluserunt eum in carcerem, nescientes quid super eo facere deberent.</P>
<P><a name="035">35</A>&nbsp;Dixitque Dominus ad Moysen: Morte moriatur homo iste: obruat eum lapidibus omnis turba extra castra.</P>
<P><a name="036">36</A>&nbsp;Cumque eduxissent eum foras, obruerunt lapidibus, et mortuus est, sicut pr&#230;ceperat Dominus.<BR>
</P>
<P><a name="037">37</A>&nbsp;Dixit quoque Dominus ad Moysen:</P>
<P><a name="038">38</A>&nbsp;Loquere filiis Isra&#235;l, et dices ad eos ut faciant sibi fimbrias per angulos palliorum, ponentes in eis vittas hyacinthinas:</P>
<P><a name="039">39</A>&nbsp;quas cum viderint, recordentur omnium mandatorum Domini, nec sequantur cogitationes suas et oculos per res varias fornicantes,</P>
<P><a name="040">40</A>&nbsp;sed magis memores pr&#230;ceptorum Domini faciant ea, sintque sancti Deo suo.</P>
<P><a name="041">41</A>&nbsp;Ego Dominus Deus vester, qui eduxi vos de terra &#198;gypti, ut essem Deus vester.</P>
<P><HR>
<CENTER>
<A HREF="num016.htm">Next: Numbers Chapter 16</A></CENTER>
</BODY>
</HTML>
