<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2022.htm">Polyglot</A>&nbsp;
<A HREF="../kjv/ch2022.htm">KJV</A>&nbsp;
<A HREF="../sep/ch2022.htm">Sep</A>&nbsp;
<A HREF="../tan/ch2022.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2021.htm">Previous</A>&nbsp;
<A HREF="ch2023.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 22</H3><P><a name="001">1</A>&nbsp;Constituerunt autem habitatores Jerusalem Ochoziam filium ejus minimum regem pro eo: omnes enim majores natu, qui ante eum fuerant, interfecerant latrones Arabum qui irruerant in castra: regnavitque Ochozias filius Joram regis Juda.</P>
<P><a name="002">2</A>&nbsp;Quadraginta duorum annorum erat Ochozias cum regnare c&#156;pisset, et uno anno regnavit in Jerusalem: et nomen matris ejus Athalia filia Amri.</P>
<P><a name="003">3</A>&nbsp;Sed et ipse ingressus est per vias domus Achab: mater enim ejus impulit eum ut impie ageret.</P>
<P><a name="004">4</A>&nbsp;Fecit igitur malum in conspectu Domini, sicut domus Achab: ipsi enim fuerunt ei consiliarii post mortem patris sui, in interitum ejus:</P>
<P><a name="005">5</A>&nbsp;ambulavitque in consiliis eorum. Et perrexit cum Joram filio Achab rege Isra&#235;l in bellum contra Haza&#235;l regem Syri&#230; in Ramoth Galaad: vulneraveruntque Syri Joram.</P>
<P><a name="006">6</A>&nbsp;Qui reversus est ut curaretur in Jezrahel: multas enim plagas acceperat in supradicto certamine. Igitur Ochozias filius Joram rex Juda descendit ut inviseret Joram filium Achab in Jezrahel &#230;grotantem.</P>
<P><a name="007">7</A>&nbsp;Voluntatis quippe fuit Dei adversus Ochoziam, ut veniret ad Joram: et cum venisset, et egrederetur cum eo adversum Jehu filium Namsi, quem unxit Dominus ut deleret domum Achab.</P>
<P><a name="008">8</A>&nbsp;Cum ergo everteret Jehu domum Achab, invenit principes Juda, et filios fratrum Ochozi&#230;, qui ministrabant ei, et interfecit illos.</P>
<P><a name="009">9</A>&nbsp;Ipsum quoque perquirens Ochoziam, comprehendit latitantem in Samaria: adductumque ad se, occidit: et sepelierunt eum, eo quod esset filius Josaphat, qui qu&#230;sierat Dominum in toto corde suo.<BR>
 Nec erat ultra spes aliqua ut de stirpe quis regnaret Ochozi&#230;:</P>
<P><a name="010">10</A>&nbsp;siquidem Athalia mater ejus, videns quod mortuus esset filius suus, surrexit, et interfecit omnem stirpem regiam domus Joram.</P>
<P><a name="011">11</A>&nbsp;Porro Josabeth filia regis tulit Joas filium Ochozi&#230;, et furata est eum de medio filiorum regis, cum interficerentur: absconditque eum cum nutrice sua in cubiculo lectulorum: Josabeth autem, qu&#230; absconderat eum, erat filia regis Joram, uxor Jojad&#230; pontificis, soror Ochozi&#230;: et idcirco Athalia non interfecit eum.</P>
<P><a name="012">12</A>&nbsp;Fuit ergo cum eis in domo Dei absconditus sex annis, quibus regnavit Athalia super terram.</P>
<P><HR>
<CENTER>
<A HREF="ch2023.htm">Next: 2 Chronicles Chapter 23</A></CENTER>
</BODY>
</HTML>
