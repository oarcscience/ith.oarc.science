<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk015.htm">Polyglot</A>&nbsp;
<A HREF="../gnt/luk015.htm">GNT</A>&nbsp;
<A HREF="../kjv/luk015.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk014.htm">Previous</A>&nbsp;
<A HREF="luk016.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 15</H3><P><a name="001">1</A>&nbsp;Erant autem appropinquantes ei publicani, et peccatores ut audirent illum.</P>
<P><a name="002">2</A>&nbsp;Et murmurabant pharis&#230;i, et scrib&#230;, dicentes: Quia hic peccatores recipit, et manducat cum illis.</P>
<P><a name="003">3</A>&nbsp;Et ait ad illos parabolam istam dicens:</P>
<P><a name="004">4</A>&nbsp;Quis ex vobis homo, qui habet centum oves, et si perdiderit unam ex illis, nonne dimittit nonaginta novem in deserto, et vadit ad illam qu&#230; perierat, donec inveniat eam?</P>
<P><a name="005">5</A>&nbsp;Et cum invenerit eam, imponit in humeros suos gaudens:</P>
<P><a name="006">6</A>&nbsp;et veniens domum convocat amicos et vicinos, dicens illis: Congratulamini mihi, quia inveni ovem meam, qu&#230; perierat.</P>
<P><a name="007">7</A>&nbsp;Dico vobis quod ita gaudium erit in c&#230;lo super uno peccatore p&#156;nitentiam agente, quam super nonaginta novem justis, qui non indigent p&#156;nitentia.<BR>
</P>
<P><a name="008">8</A>&nbsp;Aut qu&#230; mulier habens drachmas decem, si perdiderit drachmam unam, nonne accendit lucernam, et everrit domum, et qu&#230;rit diligenter, donec inveniat?</P>
<P><a name="009">9</A>&nbsp;Et cum invenerit convocat amicas et vicinas, dicens: Congratulamini mihi, quia inveni drachmam quam perdideram.</P>
<P><a name="010">10</A>&nbsp;Ita, dico vobis, gaudium erit coram angelis Dei super uno peccatore p&#156;nitentiam agente.<BR>
</P>
<P><a name="011">11</A>&nbsp;Ait autem: Homo quidam habuit duos filios:</P>
<P><a name="012">12</A>&nbsp;et dixit adolescentior ex illis patri: Pater, da mihi portionem substanti&#230;, qu&#230; me contingit. Et divisit illis substantiam.</P>
<P><a name="013">13</A>&nbsp;Et non post multos dies, congregatis omnibus, adolescentior filius peregre profectus est in regionem longinquam, et ibi dissipavit substantiam suam vivendo luxuriose.</P>
<P><a name="014">14</A>&nbsp;Et postquam omnia consummasset, facta est fames valida in regione illa, et ipse c&#156;pit egere.</P>
<P><a name="015">15</A>&nbsp;Et abiit, et adh&#230;sit uni civium regionis illius: et misit illum in villam suam ut pasceret porcos.</P>
<P><a name="016">16</A>&nbsp;Et cupiebat implere ventrem suum de siliquis, quas porci manducabant: et nemo illi dabat.</P>
<P><a name="017">17</A>&nbsp;In se autem reversus, dixit: Quanti mercenarii in domo patris mei abundant panibus, ego autem hic fame pereo!</P>
<P><a name="018">18</A>&nbsp;surgam, et ibo ad patrem meum, et dicam ei: Pater, peccavi in c&#230;lum, et coram te:</P>
<P><a name="019">19</A>&nbsp;jam non sum dignus vocari filius tuus: fac me sicut unum de mercenariis tuis.</P>
<P><a name="020">20</A>&nbsp;Et surgens venit ad patrem suum. Cum autem adhuc longe esset, vidit illum pater ipsius, et misericordia motus est, et accurrens cecidit super collum ejus, et osculatus est eum.</P>
<P><a name="021">21</A>&nbsp;Dixitque ei filius: Pater, peccavi in c&#230;lum, et coram te: jam non sum dignus vocari filius tuus.</P>
<P><a name="022">22</A>&nbsp;Dixit autem pater ad servos suos: Cito proferte stolam primam, et induite illum, et date annulum in manum ejus, et calceamenta in pedes ejus:</P>
<P><a name="023">23</A>&nbsp;et adducite vitulum saginatum, et occidite, et manducemus, et epulemur:</P>
<P><a name="024">24</A>&nbsp;quia hic filius meus mortuus erat, et revixit: perierat, et inventus est. Et c&#156;perunt epulari.</P>
<P><a name="025">25</A>&nbsp;Erat autem filius ejus senior in agro: et cum veniret, et appropinquaret domui, audivit symphoniam et chorum:</P>
<P><a name="026">26</A>&nbsp;et vocavit unum de servis, et interrogavit quid h&#230;c essent.</P>
<P><a name="027">27</A>&nbsp;Isque dixit illi: Frater tuus venit, et occidit pater tuus vitulum saginatum, quia salvum illum recepit.</P>
<P><a name="028">28</A>&nbsp;Indignatus est autem, et nolebat introire. Pater ergo illius egressus, c&#156;pit rogare illum.</P>
<P><a name="029">29</A>&nbsp;At ille respondens, dixit patri suo: Ecce tot annis servio tibi, et numquam mandatum tuum pr&#230;terivi: et numquam dedisti mihi h&#230;dum ut cum amicis meis epularer.</P>
<P><a name="030">30</A>&nbsp;Sed postquam filius tuus hic, qui devoravit substantiam suam cum meretricibus, venit, occidisti illi vitulum saginatum.</P>
<P><a name="031">31</A>&nbsp;At ipse dixit illi: Fili, tu semper mecum es, et omnia mea tua sunt:</P>
<P><a name="032">32</A>&nbsp;epulari autem, et gaudere oportebat, quia frater tuus hic mortuus erat, et revixit; perierat, et inventus est.</P>
<P><HR>
<CENTER>
<A HREF="luk016.htm">Next: Luke Chapter 16</A></CENTER>
</BODY>
</HTML>
