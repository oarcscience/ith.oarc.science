<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Timothy: 1 Timothy Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ti1005.htm">Polyglot</A>&nbsp;
<A HREF="../gnt/ti1005.htm">GNT</A>&nbsp;
<A HREF="../kjv/ti1005.htm">KJV</A>&nbsp;

<BR>
<BR><A HREF="ti1.htm">1 Timothy Index</A><BR>
&nbsp;
<A HREF="ti1004.htm">Previous</A>&nbsp;
<A HREF="ti1006.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Timothy Chapter 5</H3><P><a name="001">1</A>&nbsp;Seniorem ne increpaveris, sed obsecra ut patrem: juvenes, ut fratres:</P>
<P><a name="002">2</A>&nbsp;anus, ut matres: juvenculas, ut sorores in omni castitate:</P>
<P><a name="003">3</A>&nbsp;viduas honora, qu&#230; vere vidu&#230; sunt.</P>
<P><a name="004">4</A>&nbsp;Si qua autem vidua filios, aut nepotes habet: discat primum domum suam regere, et mutuam vicem reddere parentibus: hoc enim acceptum est coram Deo.</P>
<P><a name="005">5</A>&nbsp;Qu&#230; autem vere vidua est, et desolata, speret in Deum, et instet obsecrationibus, et orationibus nocte ac die.</P>
<P><a name="006">6</A>&nbsp;Nam qu&#230; in deliciis est, vivens mortua est.</P>
<P><a name="007">7</A>&nbsp;Et hoc pr&#230;cipe, ut irreprehensibiles sint.</P>
<P><a name="008">8</A>&nbsp;Si quis autem suorum, et maxime domesticorum, curam non habet, fidem negavit, et est infideli deterior.</P>
<P><a name="009">9</A>&nbsp;Vidua eligatur non minus sexaginta annorum, qu&#230; fuerit unius viri uxor,</P>
<P><a name="010">10</A>&nbsp;in operibus bonis testimonium habens, si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.</P>
<P><a name="011">11</A>&nbsp;Adolescentiores autem viduas devita: cum enim luxuriat&#230; fuerint in Christo, nubere volunt:</P>
<P><a name="012">12</A>&nbsp;habentes damnationem, quia primam fidem irritam fecerunt;</P>
<P><a name="013">13</A>&nbsp;simul autem et otios&#230; discunt circuire domos: non solum otios&#230;, sed et verbos&#230;, et curios&#230;, loquentes qu&#230; non oportet.</P>
<P><a name="014">14</A>&nbsp;Volo ergo juniores nubere, filios procreare, matresfamilias esse, nullam occasionem dare adversario maledicti gratia.</P>
<P><a name="015">15</A>&nbsp;Jam enim qu&#230;dam convers&#230; sunt retro Satanam.</P>
<P><a name="016">16</A>&nbsp;Si quis fidelis habet viduas, subministret illis, et non gravetur ecclesia: ut iis qu&#230; vere vidu&#230; sunt, sufficiat.</P>
<P><a name="017">17</A>&nbsp;Qui bene pr&#230;sunt presbyteri, duplici honore digni habeantur: maxime qui laborant in verbo et doctrina.</P>
<P><a name="018">18</A>&nbsp;Dicit enim Scriptura: Non alligabis os bovi trituranti. Et: Dignus est operarius mercede sua.</P>
<P><a name="019">19</A>&nbsp;Adversus presbyterum accusationem noli recipere, nisi sub duobus aut tribus testibus.</P>
<P><a name="020">20</A>&nbsp;Peccantes coram omnibus argue: ut et ceteri timorem habeant.</P>
<P><a name="021">21</A>&nbsp;Testor coram Deo et Christo Jesu, et electis angelis, ut h&#230;c custodias sine pr&#230;judicio, nihil faciens in alteram partem declinando.</P>
<P><a name="022">22</A>&nbsp;Manus cito nemini imposueris, neque communicaveris peccatis alienis. Teipsum castum custodi.</P>
<P><a name="023">23</A>&nbsp;Noli adhuc aquam bibere, sed modico vino utere propter stomachum tuum, et frequentes tuas infirmitates.</P>
<P><a name="024">24</A>&nbsp;Quorumdam hominum peccata manifesta sunt, pr&#230;cedentia ad judicium: quosdam autem et subsequuntur.</P>
<P><a name="025">25</A>&nbsp;Similiter et facta bona, manifesta sunt: et qu&#230; aliter se habent, abscondi non possunt.</P>
<P><HR>
<CENTER>
<A HREF="ti1006.htm">Next: 1 Timothy Chapter 6</A></CENTER>
</BODY>
</HTML>
