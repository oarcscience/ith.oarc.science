[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa139)  [KJV](../kjv/psa139)  [Sep](../sep/psa139.md) 
[Tan](../tan/psa139.md)   
  
[Psalms Index](psa.md)  
  [Previous](psa138)  [Next](psa140.md) 

------------------------------------------------------------------------

### Vulgate (Latin): Psalms Chapter 139

<span id="001">1</span> In finem. Psalmus David.

<span id="002">2</span> \[Eripe me, Domine, ab homine malo;  
a viro iniquo eripe me.  

<span id="003">3</span> Qui cogitaverunt iniquitates in corde,  
tota die constituebant prælia.  

<span id="004">4</span> Acuerunt linguas suas sicut serpentis;  
venenum aspidum sub labiis eorum.  

<span id="005">5</span> Custodi me, Domine, de manu peccatoris,  
et ab hominibus iniquis eripe me.  
Qui cogitaverunt supplantare gressus meos:  

<span id="006">6</span> absconderunt superbi laqueum mihi.  
Et funes extenderunt in laqueum;  
juxta iter, scandalum posuerunt mihi.  

<span id="007">7</span> Dixi Domino: Deus meus es tu;  
exaudi, Domine, vocem deprecationis meæ.  

<span id="008">8</span> Domine, Domine, virtus salutis meæ,  
obumbrasti super caput meum in die belli.  

<span id="009">9</span> Ne tradas me, Domine, a desiderio meo
peccatori:  
cogitaverunt contra me;  
ne derelinquas me, ne forte exaltentur.  

<span id="010">10</span> Caput circuitus eorum:  
labor labiorum ipsorum operiet eos.  

<span id="011">11</span> Cadent super eos carbones;  
in ignem dejicies eos:  
in miseriis non subsistent.  

<span id="012">12</span> Vir linguosus non dirigetur in terra;  
virum injustum mala capient in interitu.  

<span id="013">13</span> Cognovi quia faciet Dominus judicium inopis,  
et vindictam pauperum.  

<span id="014">14</span> Verumtamen justi confitebuntur nomini tuo,  
et habitabunt recti cum vultu tuo.\]

------------------------------------------------------------------------

[Next: Psalms Chapter 140](psa140.md)
