[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1026)  [KJV](../kjv/ch1026)  [Sep](../sep/ch1026) 
[Tan](../tan/ch1026)   
  
[1 Chronicles Index](ch1)  
  [Previous](ch1025)  [Next](ch1027) 

------------------------------------------------------------------------

### Vulgate (Latin): 1 Chronicles Chapter 26

<span id="001">1</span> Divisiones autem janitorum: de Coritis
Meselemia, filius Core, de filiis Asaph.

<span id="002">2</span> Filii Meselemiæ: Zacharias primogenitus, Jadihel
secundus, Zabadias tertius, Jathanaël quartus,

<span id="003">3</span> Ælam quintus, Johanan sextus, Elioënai septimus.

<span id="004">4</span> Filii autem Obededom: Semeias primogenitus,
Jozabad secundus, Joaha tertius, Sachar quartus, Nathanaël quintus,

<span id="005">5</span> Ammiel sextus, Issachar septimus, Phollathi
octavus: quia benedixit illi Dominus.

<span id="006">6</span> Semei autem filio ejus nati sunt filii, præfecti
familiarum suarum: erant enim viri fortissimi.

<span id="007">7</span> Filii ergo Semeiæ: Othni, et Raphaël, et Obed,
Elzabad, fratres ejus viri fortissimi: Eliu quoque et Samachias.

<span id="008">8</span> Omnes hi, de filiis Obededom: ipsi, et filii et
fratres eorum, fortissimi ad ministrandum, sexaginta duo de Obededom.

<span id="009">9</span> Porro Meselemiæ filii, et fratres eorum
robustissimi, decem et octo.

<span id="010">10</span> De Hosa autem, id est, de filiis Merari: Semri
princeps (non enim habuerat primogenitum, et idcirco posuerat eum pater
ejus in principem),

<span id="011">11</span> Helcias secundus, Tabelias tertius, Zacharias
quartus: omnes hi filii et fratres Hosa, tredecim.

<span id="012">12</span> Hi divisi sunt in janitores, ut semper
principes custodiarum, sicut et fratres eorum ministrarent in domo
Domini.

<span id="013">13</span> Missæ sunt ergo sortes ex æquo, et parvis et
magnis, per familias suas in unamquamque portarum.

<span id="014">14</span> Cecidit ergo sors orientalis, Selemiæ. Porro
Zachariæ filio ejus, viro prudentissimo et erudito, sortito obtigit
plaga septentrionalis.

<span id="015">15</span> Obededom vero et filiis ejus ad austrum: in qua
parte domus erat seniorum concilium.

<span id="016">16</span> Sephim et Hosa ad occidentem, juxta portam, quæ
ducit ad viam ascensionis: custodia contra custodiam.

<span id="017">17</span> Ad orientem vero Levitæ sex: et ad aquilonem,
quatuor per diem: atque ad meridiem similiter in die quatuor: et ubi
erat concilium bini et bini.

<span id="018">18</span> In cellulis quoque janitorum ad occidentem
quatuor in via, binique per cellulas.

<span id="019">19</span> Hæ sunt divisiones janitorum filiorum Core et
Merari.  

<span id="020">20</span> Porro Achias erat super thesauros domus Dei, et
vasa sanctorum.

<span id="021">21</span> Filii Ledan, filii Gersonni: de Ledan principes
familiarum Ledan, et Gersonni, Jehieli.

<span id="022">22</span> Filii Jehieli: Zathan, et Joël fratres ejus
super thesauros domus Domini.

<span id="023">23</span> Amramitis, et Isaaritis, et Hebronitis, et
Ozihelitis.

<span id="024">24</span> Subaël autem filius Gersom filii Moysi,
præpositus thesauris.

<span id="025">25</span> Fratres quoque ejus Eliezer, cujus filius
Rahabia, et hujus filius Isaias, et hujus filius Joram, hujus quoque
filius Zechri, et hujus filius Selemith.

<span id="026">26</span> Ipse Selemith, et fratres ejus, super thesauros
sanctorum quæ sanctificavit David rex, et principes familiarum, et
tribuni, et centuriones, et duces exercitus,

<span id="027">27</span> de bellis et manubiis præliorum, quæ
consecraverant ad instaurationem et supellectilem templi Domini.

<span id="028">28</span> Hæc autem universa sanctificavit Samuel videns,
et Saul filius Cis, et Abner filius Ner, et Joab filius Sarviæ: omnes
qui sanctificaverant ea per manum Selemith et fratrum ejus.

<span id="029">29</span> Isaaritis vero præerat Chonenias, et filii ejus
ad opera forinsecus super Israël ad docendum et judicandum eos.

<span id="030">30</span> Porro de Hebronitis Hasabias, et fratres ejus
viri fortissimi, mille septingenti præerant Israëli trans Jordanem
contra occidentem, in cunctis operibus Domini, et in ministerium regis.

<span id="031">31</span> Hebronitarum autem princeps fuit Jeria secundum
familias et cognationes eorum. Quadragesimo anno regni David recensiti
sunt, et inventi sunt viri fortissimi in Jazer Galaad,

<span id="032">32</span> fratresque ejus robustioris ætatis, duo millia
septingenti principes familiarum. Præposuit autem eos David rex
Rubenitis, et Gadditis, et dimidiæ tribui Manasse, in omne ministerium
Dei et regis.

------------------------------------------------------------------------

[Next: 1 Chronicles Chapter 27](ch1027)
