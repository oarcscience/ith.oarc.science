<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 83</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa083.htm">Polyglot</A>&nbsp;
<A HREF="../kjv/psa083.htm">KJV</A>&nbsp;
<A HREF="../sep/psa083.htm">Sep</A>&nbsp;
<A HREF="../tan/psa083.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa082.htm">Previous</A>&nbsp;
<A HREF="psa084.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 83</H3><P><a name="001">1</A>&nbsp;In finem, pro torcularibus filiis Core. Psalmus.</P>
<P><a name="002">2</A>&nbsp;[Quam dilecta tabernacula tua, Domine virtutum!<BR></P>
<P><a name="003">3</A>&nbsp;Concupiscit, et deficit anima mea in atria Domini;<BR> cor meum et caro mea exsultaverunt in Deum vivum.<BR></P>
<P><a name="004">4</A>&nbsp;Etenim passer invenit sibi domum,<BR> et turtur nidum sibi, ubi ponat pullos suos:<BR> altaria tua, Domine virtutum,<BR> rex meus, et Deus meus.<BR></P>
<P><a name="005">5</A>&nbsp;Beati qui habitant in domo tua, Domine;<BR> in s&#230;cula s&#230;culorum laudabunt te.<BR></P>
<P><a name="006">6</A>&nbsp;Beatus vir cujus est auxilium abs te:<BR> ascensiones in corde suo disposuit,<BR></P>
<P><a name="007">7</A>&nbsp;in valle lacrimarum, in loco quem posuit.<BR></P>
<P><a name="008">8</A>&nbsp;Etenim benedictionem dabit legislator;<BR> ibunt de virtute in virtutem:<BR> videbitur Deus deorum in Sion.<BR></P>
<P><a name="009">9</A>&nbsp;Domine Deus virtutum, exaudi orationem meam;<BR> auribus percipe, Deus Jacob.<BR></P>
<P><a name="010">10</A>&nbsp;Protector noster, aspice, Deus,<BR> et respice in faciem christi tui.<BR></P>
<P><a name="011">11</A>&nbsp;Quia melior est dies una in atriis tuis super millia;<BR> elegi abjectus esse in domo Dei mei<BR> magis quam habitare in tabernaculis peccatorum.<BR></P>
<P><a name="012">12</A>&nbsp;Quia misericordiam et veritatem diligit Deus:<BR> gratiam et gloriam dabit Dominus.<BR></P>
<P><a name="013">13</A>&nbsp;Non privabit bonis eos qui ambulant in innocentia:<BR> Domine virtutum, beatus homo qui sperat in te.]</P>
<P><HR>
<CENTER>
<A HREF="psa084.htm">Next: Psalms Chapter 84</A></CENTER>
</BODY>
</HTML>
