<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 25</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mat025.htm">Polyglot</A>&nbsp;
<A HREF="../gnt/mat025.htm">GNT</A>&nbsp;
<A HREF="../kjv/mat025.htm">KJV</A>&nbsp;

<BR>
<BR><A HREF="mat.htm">Matthew Index</A><BR>
&nbsp;
<A HREF="mat024.htm">Previous</A>&nbsp;
<A HREF="mat026.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 25</H3><P><a name="001">1</A>&nbsp;Tunc simile erit regnum c&#230;lorum decem virginibus: qu&#230; accipientes lampades suas exierunt obviam sponso et spons&#230;.</P>
<P><a name="002">2</A>&nbsp;Quinque autem ex eis erant fatu&#230;, et quinque prudentes:</P>
<P><a name="003">3</A>&nbsp;sed quinque fatu&#230;, acceptis lampadibus, non sumpserunt oleum secum:</P>
<P><a name="004">4</A>&nbsp;prudentes vero acceperunt oleum in vasis suis cum lampadibus.</P>
<P><a name="005">5</A>&nbsp;Moram autem faciente sponso, dormitaverunt omnes et dormierunt.</P>
<P><a name="006">6</A>&nbsp;Media autem nocte clamor factus est: Ecce sponsus venit, exite obviam ei.</P>
<P><a name="007">7</A>&nbsp;Tunc surrexerunt omnes virgines ill&#230;, et ornaverunt lampades suas.</P>
<P><a name="008">8</A>&nbsp;Fatu&#230; autem sapientibus dixerunt: Date nobis de oleo vestro, quia lampades nostr&#230; extinguuntur.</P>
<P><a name="009">9</A>&nbsp;Responderunt prudentes, dicentes: Ne forte non sufficiat nobis, et vobis, ite potius ad vendentes, et emite vobis.</P>
<P><a name="010">10</A>&nbsp;Dum autem irent emere, venit sponsus: et qu&#230; parat&#230; erant, intraverunt cum eo ad nuptias, et clausa est janua.</P>
<P><a name="011">11</A>&nbsp;Novissime vero veniunt et reliqu&#230; virgines, dicentes: Domine, domine, aperi nobis.</P>
<P><a name="012">12</A>&nbsp;At ille respondens, ait: Amen dico vobis, nescio vos.</P>
<P><a name="013">13</A>&nbsp;Vigilate itaque, quia nescitis diem, neque horam.<BR>
</P>
<P><a name="014">14</A>&nbsp;Sicut enim homo peregre proficiscens, vocavit servos suos, et tradidit illis bona sua.</P>
<P><a name="015">15</A>&nbsp;Et uni dedit quinque talenta, alii autem duo, alii vero unum, unicuique secundum propriam virtutem: et profectus est statim.</P>
<P><a name="016">16</A>&nbsp;Abiit autem qui quinque talenta acceperat, et operatus est in eis, et lucratus est alia quinque.</P>
<P><a name="017">17</A>&nbsp;Similiter et qui duo acceperat, lucratus est alia duo.</P>
<P><a name="018">18</A>&nbsp;Qui autem unum acceperat, abiens fodit in terram, et abscondit pecuniam domini sui.</P>
<P><a name="019">19</A>&nbsp;Post multum vero temporis venit dominus servorum illorum, et posuit rationem cum eis.</P>
<P><a name="020">20</A>&nbsp;Et accedens qui quinque talenta acceperat, obtulit alia quinque talenta, dicens: Domine, quinque talenta tradidisti mihi, ecce alia quinque superlucratus sum.</P>
<P><a name="021">21</A>&nbsp;Ait illi dominus ejus: Euge serve bone, et fidelis: quia super pauca fuisti fidelis, super multa te constituam; intra in gaudium domini tui.</P>
<P><a name="022">22</A>&nbsp;Accessit autem et qui duo talenta acceperat, et ait: Domine, duo talenta tradidisti mihi, ecce alia duo lucratus sum.</P>
<P><a name="023">23</A>&nbsp;Ait illi dominus ejus: Euge serve bone, et fidelis: quia super pauca fuisti fidelis, super multa te constituam; intra in gaudium domini tui.</P>
<P><a name="024">24</A>&nbsp;Accedens autem et qui unum talentum acceperat, ait: Domine, scio quia homo durus es; metis ubi non seminasti, et congregas ubi non sparsisti:</P>
<P><a name="025">25</A>&nbsp;et timens abii, et abscondi talentum tuum in terra: ecce habes quod tuum est.</P>
<P><a name="026">26</A>&nbsp;Respondens autem dominus ejus, dixit ei: Serve male, et piger, sciebas quia meto ubi non semino, et congrego ubi non sparsi:</P>
<P><a name="027">27</A>&nbsp;oportuit ergo te committere pecuniam meam numulariis, et veniens ego recepissem utique quod meum est cum usura.</P>
<P><a name="028">28</A>&nbsp;Tollite itaque ab eo talentum, et date ei qui habet decem talenta:</P>
<P><a name="029">29</A>&nbsp;omni enim habenti dabitur, et abundabit: ei autem qui non habet, et quod videtur habere, auferetur ab eo.</P>
<P><a name="030">30</A>&nbsp;Et inutilem servum ejicite in tenebras exteriores: illic erit fletus, et stridor dentium.<BR>
</P>
<P><a name="031">31</A>&nbsp;Cum autem venerit Filius hominis in majestate sua, et omnes angeli cum eo, tunc sedebit super sedem majestatis su&#230;:</P>
<P><a name="032">32</A>&nbsp;et congregabuntur ante eum omnes gentes, et separabit eos ab invicem, sicut pastor segregat oves ab h&#230;dis:</P>
<P><a name="033">33</A>&nbsp;et statuet oves quidem a dextris suis, h&#230;dos autem a sinistris.</P>
<P><a name="034">34</A>&nbsp;Tunc dicet rex his qui a dextris ejus erunt: Venite benedicti Patris mei, possidete paratum vobis regnum a constitutione mundi:</P>
<P><a name="035">35</A>&nbsp;esurivi enim, et dedistis mihi manducare: sitivi, et dedistis mihi bibere: hospes eram, et collegistis me:</P>
<P><a name="036">36</A>&nbsp;nudus, et cooperuistis me: infirmus, et visitastis me: in carcere eram, et venistis ad me.</P>
<P><a name="037">37</A>&nbsp;Tunc respondebunt ei justi, dicentes: Domine, quando te vidimus esurientem, et pavimus te: sitientem, et dedimus tibi potum?</P>
<P><a name="038">38</A>&nbsp;quando autem te vidimus hospitem, et collegimus te: aut nudum, et cooperuimus te?</P>
<P><a name="039">39</A>&nbsp;aut quando te vidimus infirmum, aut in carcere, et venimus ad te?</P>
<P><a name="040">40</A>&nbsp;Et respondens rex, dicet illis: Amen dico vobis, quamdiu fecistis uni ex his fratribus meis minimis, mihi fecistis.</P>
<P><a name="041">41</A>&nbsp;Tunc dicet et his qui a sinistris erunt: Discedite a me maledicti in ignem &#230;ternum, qui paratus est diabolo, et angelis ejus:</P>
<P><a name="042">42</A>&nbsp;esurivi enim, et non dedistis mihi manducare: sitivi, et non desistis mihi potum:</P>
<P><a name="043">43</A>&nbsp;hospes eram, et non collegistis me: nudus, et non cooperuistis me: infirmus, et in carcere, et non visitastis me.</P>
<P><a name="044">44</A>&nbsp;Tunc respondebunt ei et ipsi, dicentes: Domine, quando te vidimus esurientem, aut sitientem, aut hospitem, aut nudum, aut infirmum, aut in carcere, et non ministravimus tibi?</P>
<P><a name="045">45</A>&nbsp;Tunc respondebit illis, dicens: Amen dico vobis: Quamdiu non fecistis uni de minoribus his, nec mihi fecistis.</P>
<P><a name="046">46</A>&nbsp;Et ibunt hi in supplicium &#230;ternum: justi autem in vitam &#230;ternam.</P>
<P><HR>
<CENTER>
<A HREF="mat026.htm">Next: Matthew Chapter 26</A></CENTER>
</BODY>
</HTML>
