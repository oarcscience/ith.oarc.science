<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom013.htm">Polyglot</A>&nbsp;
<A HREF="../gnt/rom013.htm">GNT</A>&nbsp;
<A HREF="../kjv/rom013.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom012.htm">Previous</A>&nbsp;
<A HREF="rom014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 13</H3><P><a name="001">1</A>&nbsp;Omnis anima potestatibus sublimioribus subdita sit: non est enim potestas nisi a Deo: qu&#230; autem sunt, a Deo ordinat&#230; sunt.</P>
<P><a name="002">2</A>&nbsp;Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt:</P>
<P><a name="003">3</A>&nbsp;nam principes non sunt timori boni operis, sed mali. Vis autem non timere potestatem? Bonum fac: et habebis laudem ex illa:</P>
<P><a name="004">4</A>&nbsp;Dei enim minister est tibi in bonum. Si autem malum feceris, time: non enim sine causa gladium portat. Dei enim minister est: vindex in iram ei qui malum agit.</P>
<P><a name="005">5</A>&nbsp;Ideo necessitate subditi estote non solum propter iram, sed etiam propter conscientiam.</P>
<P><a name="006">6</A>&nbsp;Ideo enim et tributa pr&#230;statis: ministri enim Dei sunt, in hoc ipsum servientes.</P>
<P><a name="007">7</A>&nbsp;Reddite ergo omnibus debita: cui tribulatum, tributum: cui vectigal, vectigal: cui timorem, timorem: cui honorem, honorem.<BR>
</P>
<P><a name="008">8</A>&nbsp;Nemini quidquam debeatis, nisi ut invicem diligatis: qui enim diligit proximum, legem implevit.</P>
<P><a name="009">9</A>&nbsp;Nam: non adultaberis: non occides: non furaberis: non falsum testimonium dices: non concupisces: et si quod est aliud mandatum, in hoc verbo instauratur: diliges proximum tuum sicut teipsum.</P>
<P><a name="010">10</A>&nbsp;Dilectio proximi malum non operatur. Plenitudo ergo legis est dilectio.<BR>
</P>
<P><a name="011">11</A>&nbsp;Et hoc scientes tempus: quia hora est jam nos de somno surgere. Nunc enim propior est nostra salus, quam cum credidimus.</P>
<P><a name="012">12</A>&nbsp;Nox pr&#230;cessit, dies autem appropinquavit. Abjiciamus ergo opera tenebrarum, et induamur arma lucis.</P>
<P><a name="013">13</A>&nbsp;Sicut in die honeste ambulemus: non in comessationibus, et ebrietatibus, non in cubilibus, et impudicitiis, non in contentione, et &#230;mulatione:</P>
<P><a name="014">14</A>&nbsp;sed induamini Dominum Jesum Christum, et carnis curam ne feceritis in desideriis.</P>
<P><HR>
<CENTER>
<A HREF="rom014.htm">Next: Romans Chapter 14</A></CENTER>
</BODY>
</HTML>
