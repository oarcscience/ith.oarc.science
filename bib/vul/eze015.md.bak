[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/eze015)  [KJV](../kjv/eze015)  [Sep](../sep/eze015.md) 
[Tan](../tan/eze015.md)   
  
[Ezekiel Index](eze.md)  
  [Previous](eze014)  [Next](eze016.md) 

------------------------------------------------------------------------

### Vulgate (Latin): Ezekiel Chapter 15

<span id="001">1</span> Et factus est sermo Domini ad me, dicens:

<span id="002">2</span> \[Fili hominis, quid fiet de ligno vitis,  
ex omnibus lignis nemorum  
quæ sunt inter ligna silvarum?  

<span id="003">3</span> numquid tolletur de ea lignum ut fiat opus,  
aut fabricabitur de ea paxillus  
ut dependeat in eo quodcumque vas?  

<span id="004">4</span> Ecce igni datum est in escam:  
utramque partem ejus consumpsit ignis,  
et medietas ejus redacta est in favillam:  
numquid utile erit ad opus?  

<span id="005">5</span> Etiam cum esset integrum,  
non erat aptum ad opus:  
quanto magis cum illud ignis devoraverit et combusserit,  
nihil ex eo fiet operis?  

<span id="006">6</span> Propterea hæc dicit Dominus Deus:  
Quomodo lignum vitis inter ligna silvarum,  
quod dedi igni ad devorandum,  
sic tradam habitatores Jerusalem.  

<span id="007">7</span> Et ponam faciem meam in eos:  
de igne egredientur,  
et ignis consumet eos:  
et scietis quia ego Dominus,  
cum posuero faciem meam in eos,  

<span id="008">8</span> et dedero terram inviam et desolatam,  
eo quod prævaricatores extiterint,  
dicit Dominus Deus.\]

------------------------------------------------------------------------

[Next: Ezekiel Chapter 16](eze016.md)
