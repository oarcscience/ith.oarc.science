<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2015.htm">Polyglot</A>&nbsp;
<A HREF="../kjv/ch2015.htm">KJV</A>&nbsp;
<A HREF="../sep/ch2015.htm">Sep</A>&nbsp;
<A HREF="../tan/ch2015.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2014.htm">Previous</A>&nbsp;
<A HREF="ch2016.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 15</H3><P><a name="001">1</A>&nbsp;Azarias autem filius Oded, facto in se spiritu Dei,</P>
<P><a name="002">2</A>&nbsp;egressus est in occursum Asa, et dixit ei: Audite me, Asa, et omnis Juda et Benjamin: Dominus vobiscum, quia fuistis cum eo. Si qu&#230;sieritis eum, invenietis: si autem dereliqueritis eum, derelinquet vos.</P>
<P><a name="003">3</A>&nbsp;Transibant autem multi dies in Isra&#235;l absque Deo vero, et absque sacerdote doctore, et absque lege.</P>
<P><a name="004">4</A>&nbsp;Cumque reversi fuerint in angustia sua ad Dominum Deum Isra&#235;l, et qu&#230;sierint eum, reperient eum.</P>
<P><a name="005">5</A>&nbsp;In tempore illo, non erit pax egredienti et ingredienti, sed terrores undique in cunctis habitatoribus terrarum:</P>
<P><a name="006">6</A>&nbsp;pugnavit enim gens contra gentem, et civitas contra civitatem, quia Dominus conturbabit eos in omni angustia.</P>
<P><a name="007">7</A>&nbsp;Vos ergo confortamini, et non dissolvantur manus vestr&#230;: erit enim merces operi vestro.</P>
<P><a name="008">8</A>&nbsp;Quod cum audisset Asa, verba scilicet, et prophetiam Azari&#230; filii Oded prophet&#230;, confortatus est, et abstulit idola de omni terra Juda et de Benjamin, et ex urbibus quas ceperat, montis Ephraim: et dedicavit altare Domini quod erat ante porticum Domini.</P>
<P><a name="009">9</A>&nbsp;Congregavitque universum Judam et Benjamin, et advenas cum eis de Ephraim, et de Manasse, et de Simeon: plures enim ad eum confugerant ex Isra&#235;l, videntes quod Dominus Deus illius esset cum eo.</P>
<P><a name="010">10</A>&nbsp;Cumque venissent in Jerusalem mense tertio, anno decimoquinto regni Asa,</P>
<P><a name="011">11</A>&nbsp;immolaverunt Domino in die illa de manubiis et pr&#230;da quam adduxerant, boves septingentos, et arietes septem millia.</P>
<P><a name="012">12</A>&nbsp;Et intravit ex more ad corroborandum f&#156;dus ut qu&#230;rerent Dominum Deum patrum suorum in toto corde, et in tota anima sua.</P>
<P><a name="013">13</A>&nbsp;Si quis autem, inquit, non qu&#230;sierit Dominum Deum Isra&#235;l, moriatur, a minimo usque ad maximum, a viro usque ad mulierem.</P>
<P><a name="014">14</A>&nbsp;Juraveruntque Domino voce magna in jubilo, et in clangore tub&#230;, et in sonitu buccinarum,</P>
<P><a name="015">15</A>&nbsp;omnes qui erant in Juda, cum execratione: in omni enim corde suo juraverunt, et in tota voluntate qu&#230;sierunt eum, et invenerunt: pr&#230;stititque eis Dominus requiem per circuitum.</P>
<P><a name="016">16</A>&nbsp;Sed et Maacham matrem Asa regis ex augusto deposuit imperio, eo quod fecisset in luco simulacrum Priapi: quod omne contrivit, et in frustra comminuens combussit in torrente Cedron.</P>
<P><a name="017">17</A>&nbsp;Excelsa autem derelicta sunt in Isra&#235;l: attamen cor Asa erat perfectum cunctis diebus ejus,</P>
<P><a name="018">18</A>&nbsp;eaque qu&#230; voverat pater suus, et ipse, intulit in domum Domini, argentum, et aurum, vasorumque diversam supellectilem.</P>
<P><a name="019">19</A>&nbsp;Bellum vero non fuit usque ad trigesimum quintum annum regni Asa.</P>
<P><HR>
<CENTER>
<A HREF="ch2016.htm">Next: 2 Chronicles Chapter 16</A></CENTER>
</BODY>
</HTML>
