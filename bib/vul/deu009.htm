<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu009.htm">Polyglot</A>&nbsp;
<A HREF="../kjv/deu009.htm">KJV</A>&nbsp;
<A HREF="../sep/deu009.htm">Sep</A>&nbsp;
<A HREF="../tan/deu009.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu008.htm">Previous</A>&nbsp;
<A HREF="deu010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 9</H3><P><a name="001">1</A>&nbsp;Audi, Isra&#235;l: tu transgredieris hodie Jordanem, ut possideas nationes maximas et fortiores te, civitates ingentes, et ad c&#230;lum usque muratas,</P>
<P><a name="002">2</A>&nbsp;populum magnum atque sublimem, filios Enacim, quos ipse vidisti et audisti, quibus nullus potest ex adverso resistere.</P>
<P><a name="003">3</A>&nbsp;Scies ergo hodie quod Dominus Deus tuus ipse transibit ante te, ignis devorans atque consumens, qui conterat eos, et deleat atque disperdat ante faciem tuam velociter, sicut locutus est tibi:</P>
<P><a name="004">4</A>&nbsp;ne dicas in corde tuo, cum deleverit eos Dominus Deus tuus in conspectu tuo: Propter justitiam meam introduxit me Dominus ut terram hanc possiderem, cum propter impietates suas ist&#230; delet&#230; sint nationes.</P>
<P><a name="005">5</A>&nbsp;Neque enim propter justitias tuas, et &#230;quitatem cordis tui ingredieris, ut possideas terras earum: sed quia ill&#230; egerunt impie, intro&#235;unte te delet&#230; sunt: et ut compleret verbum suum Dominus, quod sub juramento pollicitus est patribus tuis, Abraham, Isaac, et Jacob.</P>
<P><a name="006">6</A>&nbsp;Scito ergo quod non propter justitias tuas Dominus Deus tuus dederit tibi terram hanc optimam in possessionem, cum durissim&#230; cervicis sis populus.<BR>
</P>
<P><a name="007">7</A>&nbsp;Memento, et ne obliviscaris, quomodo ad iracundiam provocaveris Dominum Deum tuum in solitudine. Ex eo die, quo egressus es ex &#198;gypto usque ad locum istum, semper adversum Dominum contendisti.</P>
<P><a name="008">8</A>&nbsp;Nam et in Horeb provocasti eum, et iratus delere te voluit,</P>
<P><a name="009">9</A>&nbsp;quando ascendi in montem, ut acciperem tabulas lapideas, tabulas pacti quod pepigit vobiscum Dominus: et perseveravi in monte quadraginta diebus ac noctibus, panem non comedens, et aquam non bibens.</P>
<P><a name="010">10</A>&nbsp;Deditque mihi Dominus duas tabulas lapideas scriptas digito Dei, et continentes omnia verba qu&#230; vobis locutus est in monte de medio ignis, quando concio populi congregata est.</P>
<P><a name="011">11</A>&nbsp;Cumque transissent quadraginta dies, et totidem noctes, dedit mihi Dominus duas tabulas lapideas, tabulas f&#156;deris,</P>
<P><a name="012">12</A>&nbsp;dixitque mihi: Surge, et descende hinc cito: quia populus tuus, quem eduxisti de &#198;gypto, deseruerunt velociter viam, quam demonstrasti eis, feceruntque sibi conflatile.</P>
<P><a name="013">13</A>&nbsp;Rursumque ait Dominus ad me: Cerno quod populus iste dur&#230; cervicis sit:</P>
<P><a name="014">14</A>&nbsp;dimitte me ut conteram eum, et deleam nomen ejus de sub c&#230;lo, et constituam te super gentem, qu&#230; hac major et fortior sit.<BR>
</P>
<P><a name="015">15</A>&nbsp;Cumque de monte ardente descenderem, et duas tabulas f&#156;deris utraque tenerem manu,</P>
<P><a name="016">16</A>&nbsp;vidissemque vos peccasse Domino Deo vestro, et fecisse vobis vitulum conflatilem, ac deseruisse velociter viam ejus, quam vobis ostenderat:</P>
<P><a name="017">17</A>&nbsp;projeci tabulas de manibus meis, confregique eas in conspectu vestro.</P>
<P><a name="018">18</A>&nbsp;Et procidi ante Dominum sicut prius, quadraginta diebus et noctibus panem non comedens, et aquam non bibens, propter omnia peccata vestra qu&#230; gessistis contra Dominum, et eum ad iracundiam provocastis:</P>
<P><a name="019">19</A>&nbsp;timui enim indignationem et iram illius, qua adversum vos concitatus, delere vos voluit. Et exaudivit me Dominus etiam hac vice.</P>
<P><a name="020">20</A>&nbsp;Adversum Aaron quoque vehementer iratus, voluit eum conterere, et pro illo similiter deprecatus sum.</P>
<P><a name="021">21</A>&nbsp;Peccatum autem vestrum quod feceratis, id est, vitulum, arripiens, igne combussi, et in frusta comminuens, omninoque in pulverem redigens, projeci in torrentem, qui de monte descendit.</P>
<P><a name="022">22</A>&nbsp;In incendio quoque, et in tentatione, et in Sepulchris concupiscenti&#230; provocastis Dominum:</P>
<P><a name="023">23</A>&nbsp;et quando misit vos de Cadesbarne, dicens: Ascendite, et possidete terram, quam dedi vobis, et contempsistis imperium Domini Dei vestri, et non credidistis ei, neque vocem ejus audire voluistis:</P>
<P><a name="024">24</A>&nbsp;sed semper fuistis rebelles a die qua nosse vos c&#156;pi.</P>
<P><a name="025">25</A>&nbsp;Et jacui coram Domino quadraginta diebus ac noctibus, quibus eum suppliciter deprecabar, ne deleret vos ut fuerat comminatus:</P>
<P><a name="026">26</A>&nbsp;et orans dixi: Domine Deus, ne disperdas populum tuum, et h&#230;reditatem tuam, quam redemisti in magnitudine tua, quos eduxisti de &#198;gypto in manu forti.</P>
<P><a name="027">27</A>&nbsp;Recordare servorum tuorum Abraham, Isaac, et Jacob: ne aspicias duritiam populi hujus, et impietatem atque peccatum:</P>
<P><a name="028">28</A>&nbsp;ne forte dicant habitatores terr&#230;, de qua eduxisti nos: Non poterat Dominus introducere eos in terram, quam pollicitus est eis, et oderat illos: idcirco eduxit, ut interficeret eos in solitudine:</P>
<P><a name="029">29</A>&nbsp;qui sunt populus tuus et h&#230;reditas tua, quos eduxisti in fortitudine tua magna, et in brachio tuo extento.</P>
<P><HR>
<CENTER>
<A HREF="deu010.htm">Next: Deuteronomy Chapter 10</A></CENTER>
</BODY>
</HTML>
