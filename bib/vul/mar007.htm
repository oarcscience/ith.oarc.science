<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mar007.htm">Polyglot</A>&nbsp;
<A HREF="../gnt/mar007.htm">GNT</A>&nbsp;
<A HREF="../kjv/mar007.htm">KJV</A>&nbsp;

<BR>
<BR><A HREF="mar.htm">Mark Index</A><BR>
&nbsp;
<A HREF="mar006.htm">Previous</A>&nbsp;
<A HREF="mar008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 7</H3><P><a name="001">1</A>&nbsp;Et conveniunt ad eum pharis&#230;i, et quidam de scribis, venientes ab Jerosolymis.</P>
<P><a name="002">2</A>&nbsp;Et cum vidissent quosdam ex discipulis ejus communibus manibus, id est non lotis, manducare panes, vituperaverunt.</P>
<P><a name="003">3</A>&nbsp;Pharis&#230;i enim, et omnes Jud&#230;i, nisi crebro laverint manus, non manducant, tenentes traditionem seniorum:</P>
<P><a name="004">4</A>&nbsp;et a foro nisi baptizentur, non comedunt: et alia multa sunt, qu&#230; tradita sunt illis servare, baptismata calicum, et urceorum, et &#230;ramentorum, et lectorum:</P>
<P><a name="005">5</A>&nbsp;et interrogabant eum pharis&#230;i et scrib&#230;: Quare discipuli tui non ambulant juxta traditionem seniorum, sed communibus manibus manducant panem?</P>
<P><a name="006">6</A>&nbsp;At ille respondens, dixit eis: Bene prophetavit Isaias de vobis hypocritis, sicut scriptum est: [Populus hic labiis me honorat,<BR> cor autem eorum longe est a me:<BR></P>
<P><a name="007">7</A>&nbsp;in vanum autem me colunt,<BR> docentes doctrinas, et pr&#230;cepta hominum.]</P>
<P><a name="008">8</A>&nbsp;Relinquentes enim mandatum Dei, tenetis traditionem hominum, baptismata urceorum et calicum: et alia similia his facitis multa.</P>
<P><a name="009">9</A>&nbsp;Et dicebat illis: Bene irritum facitis pr&#230;ceptum Dei, ut traditionem vestram servetis.</P>
<P><a name="010">10</A>&nbsp;Moyses enim dixit: Honora patrem tuum, et matrem tuam. Et: Qui maledixerit patri, vel matri, morte moriatur.</P>
<P><a name="011">11</A>&nbsp;Vos autem dicitis: Si dixerit homo patri, aut matri, Corban (quod est donum) quodcumque ex me, tibi profuerit:</P>
<P><a name="012">12</A>&nbsp;et ultra non dimittitis eum quidquam facere patri suo, aut matri,</P>
<P><a name="013">13</A>&nbsp;rescindentes verbum Dei per traditionem vestram, quam tradidistis: et similia hujusmodi multa facitis.<BR>
</P>
<P><a name="014">14</A>&nbsp;Et advocans iterum turbam, dicebat illis: Audite me omnes, et intelligite.</P>
<P><a name="015">15</A>&nbsp;Nihil est extra hominem introiens in eum, quod possit eum coinquinare, sed qu&#230; de homine procedunt illa sunt qu&#230; communicant hominem.</P>
<P><a name="016">16</A>&nbsp;Si quis habet aures audiendi, audiat.</P>
<P><a name="017">17</A>&nbsp;Et cum introisset in domum a turba, interrogabant eum discipuli ejus parabolam.</P>
<P><a name="018">18</A>&nbsp;Et ait illis: Sic et vos imprudentes estis? Non intelligitis quia omne extrinsecus introiens in hominem, non potest eum communicare:</P>
<P><a name="019">19</A>&nbsp;quia non intrat in cor ejus, sed in ventrum vadit, et in secessum exit, purgans omnes escas?</P>
<P><a name="020">20</A>&nbsp;Dicebat autem, quoniam qu&#230; de homine exeunt, illa communicant hominem.</P>
<P><a name="021">21</A>&nbsp;Ab intus enim de corde hominum mal&#230; cogitationes procedunt, adulteria, fornicationes, homicidia,</P>
<P><a name="022">22</A>&nbsp;furta, avariti&#230;, nequiti&#230;, dolus, impudiciti&#230;, oculus malus, blasphemia, superbia, stultitia.</P>
<P><a name="023">23</A>&nbsp;Omnia h&#230;c mala ab intus procedunt, et communicant hominem.<BR>
</P>
<P><a name="024">24</A>&nbsp;Et inde surgens abiit in fines Tyri et Sidonis: et ingressus domum, neminem voluit scire, et non potuit latere.</P>
<P><a name="025">25</A>&nbsp;Mulier enim statim ut audivit de eo, cujus filia habebat spiritum immundum, intravit, et procidit ad pedes ejus.</P>
<P><a name="026">26</A>&nbsp;Erat enim mulier gentilis, Syroph&#156;nissa genere. Et rogabat eum ut d&#230;monium ejiceret de filia ejus.</P>
<P><a name="027">27</A>&nbsp;Qui dixit illi: Sine prius saturari filios: non est enim bonum sumere panem filiorum, et mittere canibus.</P>
<P><a name="028">28</A>&nbsp;At illa respondit, et dixit illi: Utique Domine, nam et catelli comedunt sub mensa de micis puerorum.</P>
<P><a name="029">29</A>&nbsp;Et ait illi: Propter hunc sermonem vade: exiit d&#230;monium a filia tua.</P>
<P><a name="030">30</A>&nbsp;Et cum abiisset domum suam, invenit puellam jacentem supra lectum, et d&#230;monium exiisse.<BR>
</P>
<P><a name="031">31</A>&nbsp;Et iterum exiens de finibus Tyri, venit per Sidonem ad mare Galil&#230;&#230; inter medios fines Decapoleos.</P>
<P><a name="032">32</A>&nbsp;Et adducunt ei surdum, et mutum, et deprecabantur eum, ut imponat illi manum.</P>
<P><a name="033">33</A>&nbsp;Et apprehendens eum de turba seorsum, misit digitos suos in auriculas ejus: et exspuens, tetigit linguam ejus:</P>
<P><a name="034">34</A>&nbsp;et suscipiens in c&#230;lum, ingemuit, et ait illi: Ephphetha, quod est, Adaperire.</P>
<P><a name="035">35</A>&nbsp;Et statim apert&#230; sunt aures ejus, et solutum est vinculum lingu&#230; ejus, et loquebatur recte.</P>
<P><a name="036">36</A>&nbsp;Et pr&#230;cepit illis ne cui dicerent. Quanto autem eis pr&#230;cipiebat, tanto magis plus pr&#230;dicabant:</P>
<P><a name="037">37</A>&nbsp;et eo amplius admirabantur, dicentes: Bene omnia fecit: et surdos fecit audire, et mutos loqui.</P>
<P><HR>
<CENTER>
<A HREF="mar008.htm">Next: Mark Chapter 8</A></CENTER>
</BODY>
</HTML>
