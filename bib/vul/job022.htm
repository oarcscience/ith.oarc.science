<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 22</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job022.htm">Polyglot</A>&nbsp;
<A HREF="../kjv/job022.htm">KJV</A>&nbsp;
<A HREF="../sep/job022.htm">Sep</A>&nbsp;
<A HREF="../tan/job022.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job021.htm">Previous</A>&nbsp;
<A HREF="job023.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 22</H3><P><a name="001">1</A>&nbsp;Respondens autem Eliphaz Themanites, dixit:</P>
<P><a name="002">2</A>&nbsp;[Numquid Deo potest comparari homo,<BR> etiam cum perfect&#230; fuerit scienti&#230;?<BR></P>
<P><a name="003">3</A>&nbsp;Quid prodest Deo, si justus fueris?<BR> aut quid ei confers, si immaculata fuerit via tua?<BR></P>
<P><a name="004">4</A>&nbsp;Numquid timens arguet te,<BR> et veniet tecum in judicium,<BR></P>
<P><a name="005">5</A>&nbsp;et non propter malitiam tuam plurimam,<BR> et infinitas iniquitates tuas?<BR></P>
<P><a name="006">6</A>&nbsp;Abstulisti enim pignus fratrum tuorum sine causa,<BR> et nudos spoliasti vestibus.<BR></P>
<P><a name="007">7</A>&nbsp;Aquam lasso non dedisti,<BR> et esurienti subtraxisti panem.<BR></P>
<P><a name="008">8</A>&nbsp;In fortitudine brachii tui possidebas terram,<BR> et potentissimus obtinebas eam.<BR></P>
<P><a name="009">9</A>&nbsp;Viduas dimisisti vacuas,<BR> et lacertos pupillorum comminuisti.<BR></P>
<P><a name="010">10</A>&nbsp;Propterea circumdatus es laqueis,<BR> et conturbat te formido subita.<BR></P>
<P><a name="011">11</A>&nbsp;Et putabas te tenebras non visurum,<BR> et impetu aquarum inundantium non oppressum iri?<BR></P>
<P><a name="012">12</A>&nbsp;an non cogitas quod Deus excelsior c&#230;lo sit,<BR> et super stellarum verticem sublimetur?<BR></P>
<P><a name="013">13</A>&nbsp;Et dicis: Quid enim novit Deus?<BR> et quasi per caliginem judicat.<BR></P>
<P><a name="014">14</A>&nbsp;Nubes latibulum ejus, nec nostra considerat,<BR> et circa cardines c&#230;li perambulat.<BR></P>
<P><a name="015">15</A>&nbsp;Numquid semitam s&#230;culorum custodire cupis,<BR> quam calcaverunt viri iniqui,<BR></P>
<P><a name="016">16</A>&nbsp;qui sublati sunt ante tempus suum,<BR> et fluvius subvertit fundamentum eorum?<BR></P>
<P><a name="017">17</A>&nbsp;Qui dicebant Deo: Recede a nobis:<BR> et quasi nihil posset facere Omnipotens, &#230;stimabant eum,<BR></P>
<P><a name="018">18</A>&nbsp;cum ille implesset domos eorum bonis:<BR> quorum sententia procul sit a me.<BR></P>
<P><a name="019">19</A>&nbsp;Videbunt justi, et l&#230;tabuntur,<BR> et innocens subsannabit eos:<BR></P>
<P><a name="020">20</A>&nbsp;nonne succisa est erectio eorum?<BR> et reliquias eorum devoravit ignis?<BR></P>
<P><a name="021">21</A>&nbsp;Acquiesce igitur ei, et habeto pacem,<BR> et per h&#230;c habebis fructus optimos.<BR></P>
<P><a name="022">22</A>&nbsp;Suscipe ex ore illius legem,<BR> et pone sermones ejus in corde tuo.<BR></P>
<P><a name="023">23</A>&nbsp;Si reversus fueris ad Omnipotentem, &#230;dificaberis,<BR> et longe facies iniquitatem a tabernaculo tuo.<BR></P>
<P><a name="024">24</A>&nbsp;Dabit pro terra silicem,<BR> et pro silice torrentes aureos.<BR></P>
<P><a name="025">25</A>&nbsp;Eritque Omnipotens contra hostes tuos,<BR> et argentum coacervabitur tibi.<BR></P>
<P><a name="026">26</A>&nbsp;Tunc super Omnipotentem deliciis afflues,<BR> et elevabis ad Deum faciem tuam.<BR></P>
<P><a name="027">27</A>&nbsp;Rogabis eum, et exaudiet te,<BR> et vota tua reddes.<BR></P>
<P><a name="028">28</A>&nbsp;Decernes rem, et veniet tibi,<BR> et in viis tuis splendebit lumen.<BR></P>
<P><a name="029">29</A>&nbsp;Qui enim humiliatus fuerit, erit in gloria,<BR> et qui inclinaverit oculos, ipse salvabitur.<BR></P>
<P><a name="030">30</A>&nbsp;Salvabitur innocens:<BR> salvabitur autem in munditia manuum suarum.]</P>
<P><HR>
<CENTER>
<A HREF="job023.htm">Next: Job Chapter 23</A></CENTER>
</BODY>
</HTML>
