<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu007.htm">Polyglot</A>&nbsp;
<A HREF="../kjv/deu007.htm">KJV</A>&nbsp;
<A HREF="../sep/deu007.htm">Sep</A>&nbsp;
<A HREF="../tan/deu007.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu006.htm">Previous</A>&nbsp;
<A HREF="deu008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 7</H3><P><a name="001">1</A>&nbsp;Cum introduxerit te Dominus Deus tuus in terram, quam possessurus ingredieris, et deleverit gentes multas coram te, Heth&#230;um, et Gergez&#230;um, et Amorrh&#230;um, Chanan&#230;um, et Pherez&#230;um, et Hev&#230;um, et Jebus&#230;um, septem gentes multo majoris numeri quam tu es, et robustiores te:</P>
<P><a name="002">2</A>&nbsp;tradideritque eas Dominus Deus tuus tibi, percuties eas usque ad internecionem. Non inibis cum eis f&#156;dus, nec misereberis earum,</P>
<P><a name="003">3</A>&nbsp;neque sociabis cum eis conjugia. Filiam tuam non dabis filio ejus, nec filiam illius accipies filio tuo:</P>
<P><a name="004">4</A>&nbsp;quia seducet filium tuum, ne sequatur me, et ut magis serviat diis alienis: irasceturque furor Domini, et delebit te cito.</P>
<P><a name="005">5</A>&nbsp;Quin potius h&#230;c facietis eis: aras eorum subvertite, et confringite statuas, lucosque succidite, et sculptilia comburite:</P>
<P><a name="006">6</A>&nbsp;quia populus sanctus es Domino Deo tuo.<BR>
 Te elegit Dominus Deus tuus, ut sis ei populus peculiaris de cunctis populis, qui sunt super terram.</P>
<P><a name="007">7</A>&nbsp;Non quia cunctas gentes numero vincebatis, vobis junctus est Dominus, et elegit vos, cum omnibus sitis populis pauciores:</P>
<P><a name="008">8</A>&nbsp;sed quia dilexit vos Dominus, et custodivit juramentum, quod juravit patribus vestris: eduxitque vos in manu forti, et redemit de domo servitutis, de manu Pharaonis regis &#198;gypti.</P>
<P><a name="009">9</A>&nbsp;Et scies, quia Dominus Deus tuus, ipse est Deus fortis et fidelis, custodiens pactum et misericordiam diligentibus se, et his qui custodiunt pr&#230;cepta ejus in mille generationes:</P>
<P><a name="010">10</A>&nbsp;et reddens odientibus se statim, ita ut disperdat eos, et ultra non differat, protinus eis restituens quod merentur.</P>
<P><a name="011">11</A>&nbsp;Custodi ergo pr&#230;cepta et c&#230;remonias atque judicia, qu&#230; ego mando tibi hodie ut facias.<BR>
</P>
<P><a name="012">12</A>&nbsp;Si postquam audieris h&#230;c judicia, custodieris ea, et feceris, custodiet et Dominus Deus tuus pactum tibi, et misericordiam quam juravit patribus tuis:</P>
<P><a name="013">13</A>&nbsp;et diliget te, ac multiplicabit, benedicetque fructui ventris tui, et fructui terr&#230; tu&#230;, frumento tuo, atque vindemi&#230;, oleo, et armentis, gregibus ovium tuarum super terram, pro qua juravit patribus tuis ut daret eam tibi.</P>
<P><a name="014">14</A>&nbsp;Benedictus eris inter omnes populos. Non erit apud te sterilis utriusque sexus, tam in hominibus quam in gregibus tuis.</P>
<P><a name="015">15</A>&nbsp;Auferet Dominus a te omnem languorem: et infirmitates &#198;gypti pessimas, quas novisti, non inferet tibi, sed cunctis hostibus tuis.</P>
<P><a name="016">16</A>&nbsp;Devorabis omnes populos, quos Dominus Deus tuus daturus est tibi. Non parcet eis oculus tuus, nec servies diis eorum, ne sint in ruinam tui.<BR>
</P>
<P><a name="017">17</A>&nbsp;Si dixeris in corde tuo: Plures sunt gentes ist&#230; quam ego: quomodo potero delere eas?</P>
<P><a name="018">18</A>&nbsp;noli metuere, sed recordare qu&#230; fecerit Dominus Deus tuus Pharaoni, et cunctis &#198;gyptiis,</P>
<P><a name="019">19</A>&nbsp;plagas maximas, quas viderunt oculi tui, et signa atque portenta, manumque robustam, et extentum brachium, ut educeret te Dominus Deus tuus: sic faciet cunctis populis, quos metuis.</P>
<P><a name="020">20</A>&nbsp;Insuper et crabrones mittet Dominus Deus tuus in eos, donec deleat omnes atque disperdat qui te fugerint, et latere potuerint.</P>
<P><a name="021">21</A>&nbsp;Non timebis eos, quia Dominus Deus tuus in medio tui est, Deus magnus et terribilis:</P>
<P><a name="022">22</A>&nbsp;ipse consumet nationes has in conspectu tuo paulatim atque per partes. Non poteris eas delere pariter: ne forte multiplicentur contra te besti&#230; terr&#230;.</P>
<P><a name="023">23</A>&nbsp;Dabitque eos Dominus Deus tuus in conspectu tuo: et interficiet illos, donec penitus deleantur.</P>
<P><a name="024">24</A>&nbsp;Tradetque reges eorum in manus tuas, et disperdes nomina eorum sub c&#230;lo: nullus poterit resistere tibi, donec conteras eos.</P>
<P><a name="025">25</A>&nbsp;Sculptilia eorum igne combures: non concupisces argentum et aurum, de quibus facta sunt, neque assumes ex eis tibi quidquam, ne offendas, propterea quia abominatio est Domini tui:</P>
<P><a name="026">26</A>&nbsp;nec inferes quippiam ex idolo in domum tuam, ne fias anathema, sicut et illud est. Quasi spurcitiam detestaberis, et velut inquinamentum ac sordes abominationi habebis, quia anathema est.</P>
<P><HR>
<CENTER>
<A HREF="deu008.htm">Next: Deuteronomy Chapter 8</A></CENTER>
</BODY>
</HTML>
