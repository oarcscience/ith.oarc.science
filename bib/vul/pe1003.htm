<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Peter: 1 Peter Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pe1003.htm">Polyglot</A>&nbsp;
<A HREF="../gnt/pe1003.htm">GNT</A>&nbsp;
<A HREF="../kjv/pe1003.htm">KJV</A>&nbsp;

<BR>
<BR><A HREF="pe1.htm">1 Peter Index</A><BR>
&nbsp;
<A HREF="pe1002.htm">Previous</A>&nbsp;
<A HREF="pe1004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Peter Chapter 3</H3><P><a name="001">1</A>&nbsp;Similiter et mulieres subdit&#230; sint viris suis: ut etsi qui non credunt verbo, per mulierem conversationem sine verbo lucrifiant:</P>
<P><a name="002">2</A>&nbsp;considerantes in timore castam conversationem vestram.</P>
<P><a name="003">3</A>&nbsp;Quarum non sit extrinsecus capillatura, aut circumdatio auri, aut indumenti vestimentorum cultus:</P>
<P><a name="004">4</A>&nbsp;sed qui absconditus est cordis homo, in incorruptibilitate quieti, et modesti spiritus, qui est in conspectu Dei locuples.</P>
<P><a name="005">5</A>&nbsp;Sic enim aliquando et sanct&#230; mulieres, sperantes in Deo, ornabant se, subject&#230; propriis viris.</P>
<P><a name="006">6</A>&nbsp;Sicut Sara obediebat Abrah&#230;, dominum eum vocans: cujus estis fili&#230; benefacientes, et non pertimentes ullam perturbationem.</P>
<P><a name="007">7</A>&nbsp;Viri similiter cohabitantes secundum scientiam, quasi infirmiori vasculo muliebri impartientes honorem, tamquam et coh&#230;redibus grati&#230; vit&#230;: ut non impediantur orationes vestr&#230;.<BR>
</P>
<P><a name="008">8</A>&nbsp;In fine autem omnes unanimes, compatientes fraternitatis amatores, misericordes, modesti, humiles:</P>
<P><a name="009">9</A>&nbsp;non reddentes malum pro malo, nec maledictum pro maledicto, sed e contrario benedicentes: quia in hoc vocati estis, ut benedictionem h&#230;reditate possideatis.</P>
<P><a name="010">10</A>&nbsp;Qui enim vult vitam diligere, et dies videre bonos, co&#235;rceat linguam suam a malo, et labia ejus ne loquantur dolum.</P>
<P><a name="011">11</A>&nbsp;Declinet a malo, et faciat bonum: inquirat pacem, et sequatur eam:</P>
<P><a name="012">12</A>&nbsp;quia oculi Domini super justos, et aures ejus in preces eorum: vultus autem Domini super facientes mala.</P>
<P><a name="013">13</A>&nbsp;Et quis est qui vobis noceat, si boni &#230;mulatores fueritis?</P>
<P><a name="014">14</A>&nbsp;Sed et si quid patimini propter justitiam, beati. Timorem autem eorum ne timueritis, et non conturbemini.</P>
<P><a name="015">15</A>&nbsp;Dominum autem Christum sanctificate in cordibus vestris, parati semper ad satisfactionem omni poscenti vos rationem de ea, qu&#230; in vobis est, spe.</P>
<P><a name="016">16</A>&nbsp;Sed cum modestia, et timore, conscientiam habentes bonam: ut in eo, quod detrahunt vobis, confundantur, qui calumniantur vestram bonam in Christo conversationem.</P>
<P><a name="017">17</A>&nbsp;Melius est enim benefacientes (si voluntas Dei velit) pati, quam malefacientes.<BR>
</P>
<P><a name="018">18</A>&nbsp;Quia et Christus semel pro peccatis nostris mortuus est, justus pro injustis, ut nos offerret Deo, mortificatus quidem carne, vivificatus autem spiritu.</P>
<P><a name="019">19</A>&nbsp;In quo et his, qui in carcere erant, spiritibus veniens pr&#230;dicavit:</P>
<P><a name="020">20</A>&nbsp;qui increduli fuerant aliquando, quando exspectabant Dei patientiam in diebus No&#235;, cum fabricaretur arca: in qua pauci, id est octo anim&#230;, salv&#230; fact&#230; sunt per aquam.</P>
<P><a name="021">21</A>&nbsp;Quod et vos nunc similis form&#230; salvos fecit baptisma: non carnis depositio sordium, sed conscienti&#230; bon&#230; interrogatio in Deum per resurrectionem Jesu Christi.</P>
<P><a name="022">22</A>&nbsp;Qui est in dextera Dei, deglutiens mortem ut vit&#230; &#230;tern&#230; h&#230;redes efficeremur: profectus in c&#230;lum subjectis sibi angelis, et potestatibus, et virtutibus.</P>
<P><HR>
<CENTER>
<A HREF="pe1004.htm">Next: 1 Peter Chapter 4</A></CENTER>
</BODY>
</HTML>
