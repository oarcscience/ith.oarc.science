<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co2003.htm">Polyglot</A>&nbsp;
<A HREF="../gnt/co2003.htm">GNT</A>&nbsp;
<A HREF="../kjv/co2003.htm">KJV</A>&nbsp;

<BR>
<BR><A HREF="co2.htm">2 Corinthians Index</A><BR>
&nbsp;
<A HREF="co2002.htm">Previous</A>&nbsp;
<A HREF="co2004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 3</H3><P><a name="001">1</A>&nbsp;Incipimus iterum nosmetipsos commendare? aut numquid egemus (sicut quidam) commendatitiis epistolis ad vos, aut ex vobis?</P>
<P><a name="002">2</A>&nbsp;Epistola nostra vos estis, scripta in cordibus nostris, qu&#230; scitur, et legitur ab omnibus hominibus:</P>
<P><a name="003">3</A>&nbsp;manifestati quod epistola estis Christi, ministrata a nobis, et scripta non atramento, sed Spiritu Dei vivi: non in tabulis lapideis, sed in tabulis cordis carnalibus.<BR>
</P>
<P><a name="004">4</A>&nbsp;Fiduciam autem talem habemus per Christum ad Deum:</P>
<P><a name="005">5</A>&nbsp;non quod sufficientes simus cogitare aliquid a nobis, quasi ex nobis: sed sufficientia nostra ex Deo est:</P>
<P><a name="006">6</A>&nbsp;qui et idoneos nos fecit ministros novi testamenti: non littera, sed Spiritu: littera enim occidit, Spiritus autem vivificat.</P>
<P><a name="007">7</A>&nbsp;Quod si ministratio mortis litteris deformata in lapidibus fuit in gloria, ita ut non possent intendere filii Isra&#235;l in faciem Moysi propter gloriam vultus ejus, qu&#230; evacuatur:</P>
<P><a name="008">8</A>&nbsp;quomodo non magis ministratio Spiritus erit in gloria?</P>
<P><a name="009">9</A>&nbsp;Nam si ministratio damnationis gloria est: multo magis abundat ministerium justiti&#230; in gloria.</P>
<P><a name="010">10</A>&nbsp;Nam nec glorificatum est, quod claruit in hac parte, propter excellentem gloriam.</P>
<P><a name="011">11</A>&nbsp;Si enim quod evacuatur, per gloriam est: multo magis quod manet, in gloria est.<BR>
</P>
<P><a name="012">12</A>&nbsp;Habentes igitur talem spem, multa fiducia utimur:</P>
<P><a name="013">13</A>&nbsp;et non sicut Moyses ponebat velamen super faciem suam, ut non intenderent filii Isra&#235;l in faciem ejus, quod evacuatur,</P>
<P><a name="014">14</A>&nbsp;sed obtusi sunt sensus eorum. Usque in hodiernum enim diem, idipsum velamen in lectione veteris testamenti manet non revelatum (quoniam in Christo evacuatur),</P>
<P><a name="015">15</A>&nbsp;sed usque in hodiernum diem, cum legitur Moyses, velamen positum est super cor eorum.</P>
<P><a name="016">16</A>&nbsp;Cum autem conversus fuerit ad Dominum, auferetur velamen.</P>
<P><a name="017">17</A>&nbsp;Dominus autem Spiritus est: ubi autem Spiritus Domini, ibi libertas.</P>
<P><a name="018">18</A>&nbsp;Nos vero omnes, revelata facie gloriam Domini speculantes, in eamdem imaginem transformamur a claritate in claritatem, tamquam a Domini Spiritu.</P>
<P><HR>
<CENTER>
<A HREF="co2004.htm">Next: 2 Corinthians Chapter 4</A></CENTER>
</BODY>
</HTML>
