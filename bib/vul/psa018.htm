<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa018.htm">Polyglot</A>&nbsp;
<A HREF="../kjv/psa018.htm">KJV</A>&nbsp;
<A HREF="../sep/psa018.htm">Sep</A>&nbsp;
<A HREF="../tan/psa018.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa017.htm">Previous</A>&nbsp;
<A HREF="psa019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 18</H3><P><a name="001">1</A>&nbsp;In finem. Psalmus David.</P>
<P><a name="002">2</A>&nbsp;[C&#230;li enarrant gloriam Dei,<BR> et opera manuum ejus annuntiat firmamentum.<BR></P>
<P><a name="003">3</A>&nbsp;Dies diei eructat verbum,<BR> et nox nocti indicat scientiam.<BR></P>
<P><a name="004">4</A>&nbsp;Non sunt loquel&#230;, neque sermones,<BR> quorum non audiantur voces eorum.<BR></P>
<P><a name="005">5</A>&nbsp;In omnem terram exivit sonus eorum,<BR> et in fines orbis terr&#230; verba eorum.<BR></P>
<P><a name="006">6</A>&nbsp;In sole posuit tabernaculum suum;<BR> et ipse tamquam sponsus procedens de thalamo suo.<BR> Exsultavit ut gigas ad currendam viam;<BR></P>
<P><a name="007">7</A>&nbsp;a summo c&#230;lo egressio ejus.<BR> Et occursus ejus usque ad summum ejus;<BR> nec est qui se abscondat a calore ejus.<BR></P>
<P><a name="008">8</A>&nbsp;Lex Domini immaculata, convertens animas;<BR> testimonium Domini fidele, sapientiam pr&#230;stans parvulis.<BR></P>
<P><a name="009">9</A>&nbsp;Justiti&#230; Domini rect&#230;, l&#230;tificantes corda;<BR> pr&#230;ceptum Domini lucidum, illuminans oculos.<BR></P>
<P><a name="010">10</A>&nbsp;Timor Domini sanctus, permanens in s&#230;culum s&#230;culi;<BR> judicia Domini vera, justificata in semetipsa,<BR></P>
<P><a name="011">11</A>&nbsp;desiderabilia super aurum et lapidem pretiosum multum,<BR> et dulciora super mel et favum.<BR></P>
<P><a name="012">12</A>&nbsp;Etenim servus tuus custodit ea;<BR> in custodiendis illis retributio multa.<BR></P>
<P><a name="013">13</A>&nbsp;Delicta quis intelligit?<BR> ab occultis meis munda me;<BR></P>
<P><a name="014">14</A>&nbsp;et ab alienis parce servo tuo.<BR> Si mei non fuerint dominati, tunc immaculatus ero,<BR> et emundabor a delicto maximo.<BR></P>
<P><a name="015">15</A>&nbsp;Et erunt ut complaceant eloquia oris mei,<BR> et meditatio cordis mei in conspectu tuo semper.<BR> Domine, adjutor meus, et redemptor meus.]</P>
<P><HR>
<CENTER>
<A HREF="psa019.htm">Next: Psalms Chapter 19</A></CENTER>
</BODY>
</HTML>
