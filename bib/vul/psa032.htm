<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 32</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa032.htm">Polyglot</A>&nbsp;
<A HREF="../kjv/psa032.htm">KJV</A>&nbsp;
<A HREF="../sep/psa032.htm">Sep</A>&nbsp;
<A HREF="../tan/psa032.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa031.htm">Previous</A>&nbsp;
<A HREF="psa033.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 32</H3><P><a name="001">1</A>&nbsp;Psalmus David. [Exsultate, justi, in Domino;<BR> rectos decet collaudatio.<BR></P>
<P><a name="002">2</A>&nbsp;Confitemini Domino in cithara;<BR> in psalterio decem chordarum psallite illi.<BR></P>
<P><a name="003">3</A>&nbsp;Cantate ei canticum novum;<BR> bene psallite ei in vociferatione.<BR></P>
<P><a name="004">4</A>&nbsp;Quia rectum est verbum Domini,<BR> et omnia opera ejus in fide.<BR></P>
<P><a name="005">5</A>&nbsp;Diligit misericordiam et judicium;<BR> misericordia Domini plena est terra.<BR></P>
<P><a name="006">6</A>&nbsp;Verbo Domini c&#230;li firmati sunt,<BR> et spiritu oris ejus omnis virtus eorum.<BR></P>
<P><a name="007">7</A>&nbsp;Congregans sicut in utre aquas maris;<BR> ponens in thesauris abyssos.<BR></P>
<P><a name="008">8</A>&nbsp;Timeat Dominum omnis terra;<BR> ab eo autem commoveantur omnes inhabitantes orbem.<BR></P>
<P><a name="009">9</A>&nbsp;Quoniam ipse dixit, et facta sunt;<BR> ipse mandavit et creata sunt.<BR></P>
<P><a name="010">10</A>&nbsp;Dominus dissipat consilia gentium;<BR> reprobat autem cogitationes populorum,<BR> et reprobat consilia principum.<BR></P>
<P><a name="011">11</A>&nbsp;Consilium autem Domini in &#230;ternum manet;<BR> cogitationes cordis ejus in generatione et generationem.<BR></P>
<P><a name="012">12</A>&nbsp;Beata gens cujus est Dominus Deus ejus;<BR> populus quem elegit in h&#230;reditatem sibi.<BR></P>
<P><a name="013">13</A>&nbsp;De c&#230;lo respexit Dominus;<BR> vidit omnes filios hominum.<BR></P>
<P><a name="014">14</A>&nbsp;De pr&#230;parato habitaculo suo<BR> respexit super omnes qui habitant terram:<BR></P>
<P><a name="015">15</A>&nbsp;qui finxit sigillatim corda eorum;<BR> qui intelligit omnia opera eorum.<BR></P>
<P><a name="016">16</A>&nbsp;Non salvatur rex per multam virtutem,<BR> et gigas non salvabitur in multitudine virtutis su&#230;.<BR></P>
<P><a name="017">17</A>&nbsp;Fallax equus ad salutem;<BR> in abundantia autem virtutis su&#230; non salvabitur.<BR></P>
<P><a name="018">18</A>&nbsp;Ecce oculi Domini super metuentes eum,<BR> et in eis qui sperant super misericordia ejus:<BR></P>
<P><a name="019">19</A>&nbsp;ut eruat a morte animas eorum,<BR> et alat eos in fame.<BR></P>
<P><a name="020">20</A>&nbsp;Anima nostra sustinet Dominum,<BR> quoniam adjutor et protector noster est.<BR></P>
<P><a name="021">21</A>&nbsp;Quia in eo l&#230;tabitur cor nostrum,<BR> et in nomine sancto ejus speravimus.<BR></P>
<P><a name="022">22</A>&nbsp;Fiat misericordia tua, Domine, super nos,<BR> quemadmodum speravimus in te.]</P>
<P><HR>
<CENTER>
<A HREF="psa033.htm">Next: Psalms Chapter 33</A></CENTER>
</BODY>
</HTML>
