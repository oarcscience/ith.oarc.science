<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 44</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa044.htm">Polyglot</A>&nbsp;
<A HREF="../kjv/isa044.htm">KJV</A>&nbsp;
<A HREF="../sep/isa044.htm">Sep</A>&nbsp;
<A HREF="../tan/isa044.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa043.htm">Previous</A>&nbsp;
<A HREF="isa045.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 44</H3><P><a name="001">1</A>&nbsp;[Et nunc audi, Jacob, serve meus,<BR> et Isra&#235;l, quem elegi.<BR></P>
<P><a name="002">2</A>&nbsp;H&#230;c dicit Dominus faciens et formans te,<BR> ab utero auxiliator tuus:<BR> Noli timere, serve meus Jacob,<BR> et rectissime, quem elegi.<BR></P>
<P><a name="003">3</A>&nbsp;Effundam enim aquas super sitientem,<BR> et fluenta super aridam;<BR> effundam spiritum meum super semen tuum,<BR> et benedictionem meam super stirpem tuam:<BR></P>
<P><a name="004">4</A>&nbsp;et germinabunt inter herbas,<BR> quasi salices juxta pr&#230;terfluentes aquas.<BR></P>
<P><a name="005">5</A>&nbsp;Iste dicet: Domini ego sum;<BR> et ille vocabit in nomine Jacob;<BR> et hic scribet manu sua: Domino,<BR> et in nomine Isra&#235;l assimilabitur.]<BR>
</P>
<P><a name="006">6</A>&nbsp;[H&#230;c dicit Dominus, rex Isra&#235;l,<BR> et redemptor ejus, Dominus exercituum:<BR> Ego primus, et ego novissimus,<BR> et absque me non est deus.<BR></P>
<P><a name="007">7</A>&nbsp;Quis similis mei? vocet,<BR> et annuntiet: et ordinem exponat mihi,<BR> ex quo constitui populum antiquum;<BR> ventura et qu&#230; futura sunt annuntient eis.<BR></P>
<P><a name="008">8</A>&nbsp;Nolite timere, neque conturbemini:<BR> ex tunc audire te feci,<BR> et annuntiavi; vos estis testes mei.<BR> Numquid est Deus absque me,<BR> et formator quem ego non noverim?<BR></P>
<P><a name="009">9</A>&nbsp;Plast&#230; idoli omnes nihil sunt,<BR> et amantissima eorum non proderunt eis.<BR> Ipsi sunt testes eorum, quia non vident,<BR> neque intelligunt, ut confundantur.<BR></P>
<P><a name="010">10</A>&nbsp;Quis formavit deum,<BR> et sculptile conflavit ad nihil utile?<BR></P>
<P><a name="011">11</A>&nbsp;Ecce omnes participes ejus confundentur,<BR> fabri enim sunt ex hominibus;<BR> convenient omnes, stabunt<BR> et pavebunt, et confundentur simul.<BR></P>
<P><a name="012">12</A>&nbsp;Faber ferrarius lima operatus est,<BR> in prunis et in malleis formavit illud,<BR> et operatus est in brachio fortitudinis su&#230;;<BR> esuriet et deficiet,<BR> non bibet aquam et lassescet.<BR></P>
<P><a name="013">13</A>&nbsp;Artifex lignarius extendit normam,<BR> formavit illud in runcina,<BR> fecit illud in angularibus,<BR> et in circino tornavit illud,<BR> et fecit imaginem viri<BR> quasi speciosum hominem<BR> habitantem in domo;<BR></P>
<P><a name="014">14</A>&nbsp;succidit cedros,<BR> tulit ilicem, et quercum,<BR> qu&#230; steterat inter ligna saltus;<BR> plantavit pinum, quam pluvia nutrivit:<BR></P>
<P><a name="015">15</A>&nbsp;et facta est hominibus in focum;<BR> sumpsit ex eis, et calefactus est;<BR> et succendit et coxit panes;<BR> de reliquo autem operatus est deum et adoravit;<BR> fecit sculptile, et curvatus est ante illud.<BR></P>
<P><a name="016">16</A>&nbsp;Medium ejus combussit igni,<BR> et de medio ejus carnes comedit;<BR> coxit pulmentum, et saturatus est,<BR> et calefactus est, et dixit: Vah!<BR> calefactus sum, vidi focum;<BR></P>
<P><a name="017">17</A>&nbsp;reliquum autem ejus deum fecit et sculptile sibi;<BR> curvatur ante illud, et adorat illud,<BR> et obsecrat, dicens:<BR> Libera me, quia deus meus es tu!<BR></P>
<P><a name="018">18</A>&nbsp;Nescierunt, neque intellexerunt;<BR> obliti enim sunt ne videant oculi eorum,<BR> et ne intelligant corde suo.<BR></P>
<P><a name="019">19</A>&nbsp;Non recogitant in mente sua,<BR> neque cognoscunt, neque sentiunt, ut dicant:<BR> Medietatem ejus combussi igni,<BR> et coxi super carbones ejus panes;<BR> coxi carnes et comedi,<BR> et de reliquo ejus idolum faciam?<BR> ante truncum ligni procidam?<BR></P>
<P><a name="020">20</A>&nbsp;Pars ejus cinis est;<BR> cor insipiens adoravit illud,<BR> et non liberabit animam suam:<BR> neque dicet: Forte mendacium est in dextera mea.<BR></P>
<P><a name="021">21</A>&nbsp;Memento horum Jacob,<BR> et Isra&#235;l, quoniam servus meus es tu.<BR> Formavi te; servus meus es tu,<BR> Isra&#235;l, ne obliviscaris mei.<BR></P>
<P><a name="022">22</A>&nbsp;Delevi ut nubem iniquitates tuas,<BR> et quasi nebulam peccata tua:<BR> revertere ad me, quoniam redemi te.<BR></P>
<P><a name="023">23</A>&nbsp;Laudate, c&#230;li, quoniam misericordiam fecit Dominus;<BR> jubilate, extrema terr&#230;;<BR> resonate, montes, laudationem,<BR> saltus et omne lignum ejus,<BR> quoniam redemit Dominus Jacob,<BR> et Isra&#235;l gloriabitur.]<BR>
</P>
<P><a name="024">24</A>&nbsp;[H&#230;c dicit Dominus, redemptor tuus,<BR> et formator tuus ex utero:<BR> Ego sum Dominus, faciens omnia,<BR> extendens c&#230;los solus,<BR> stabiliens terram, et nullus mecum;<BR></P>
<P><a name="025">25</A>&nbsp;irrita faciens signa divinorum,<BR> et ariolos in furorem vertens;<BR> convertens sapientes retrorsum,<BR> et scientiam eorum stultam faciens;<BR></P>
<P><a name="026">26</A>&nbsp;suscitans verbum servi sui,<BR> et consilium nuntiorum suorum complens;<BR> qui dico Jerusalem: Habitaberis,<BR> et civitatibus Juda: &#198;dificabimini,<BR> et deserta ejus suscitabo;<BR></P>
<P><a name="027">27</A>&nbsp;qui dico profundo: Desolare,<BR> et flumina tua arefaciam;<BR></P>
<P><a name="028">28</A>&nbsp;qui dico Cyro: Pastor meus es,<BR> et omnem voluntatem meam complebis;<BR> qui dico Jerusalem: &#198;dificaberis,<BR> et templo: Fundaberis.]</P>
<P><HR>
<CENTER>
<A HREF="isa045.htm">Next: Isaiah Chapter 45</A></CENTER>
</BODY>
</HTML>
