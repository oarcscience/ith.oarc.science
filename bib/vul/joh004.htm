<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joh004.htm">Polyglot</A>&nbsp;
<A HREF="../gnt/joh004.htm">GNT</A>&nbsp;
<A HREF="../kjv/joh004.htm">KJV</A>&nbsp;

<BR>
<BR><A HREF="joh.htm">John Index</A><BR>
&nbsp;
<A HREF="joh003.htm">Previous</A>&nbsp;
<A HREF="joh005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 4</H3><P><a name="001">1</A>&nbsp;Ut ergo cognovit Jesus quia audierunt pharis&#230;i quod Jesus plures discipulos facit, et baptizat, quam Joannes</P>
<P><a name="002">2</A>&nbsp;(quamquam Jesus non baptizaret, sed discipuli ejus),</P>
<P><a name="003">3</A>&nbsp;reliquit Jud&#230;am, et abiit iterum in Galil&#230;am.</P>
<P><a name="004">4</A>&nbsp;Oportebat autem eum transire per Samariam.<BR>
</P>
<P><a name="005">5</A>&nbsp;Venit ergo in civitatem Samari&#230;, qu&#230; dicitur Sichar, juxta pr&#230;dium quod dedit Jacob Joseph filio suo.</P>
<P><a name="006">6</A>&nbsp;Erat autem ibi fons Jacob. Jesus ergo fatigatus ex itinere, sedebat sic supra fontem. Hora erat quasi sexta.</P>
<P><a name="007">7</A>&nbsp;Venit mulier de Samaria haurire aquam. Dicit ei Jesus: Da mihi bibere.</P>
<P><a name="008">8</A>&nbsp;(Discipuli enim ejus abierant in civitatem ut cibos emerent.)</P>
<P><a name="009">9</A>&nbsp;Dicit ergo ei mulier illa Samaritana: Quomodo tu, Jud&#230;us cum sis, bibere a me poscis, qu&#230; sum mulier Samaritana? non enim coutuntur Jud&#230;i Samaritanis.</P>
<P><a name="010">10</A>&nbsp;Respondit Jesus, et dixit ei: Si scires donum Dei, et quis est qui dicit tibi: Da mihi bibere, tu forsitan petisses ab eo, et dedisset tibi aquam vivam.</P>
<P><a name="011">11</A>&nbsp;Dicit ei mulier: Domine, neque in quo haurias habes, et puteus altus est: unde ergo habes aquam vivam?</P>
<P><a name="012">12</A>&nbsp;Numquid tu major es patre nostro Jacob, qui dedit nobis puteum, et ipse ex eo bibit, et filii ejus, et pecora ejus?</P>
<P><a name="013">13</A>&nbsp;Respondit Jesus, et dixit ei: Omnis qui bibit ex aqua hac, sitiet iterum; qui autem biberit ex aqua quam ego dabo ei, non sitiet in &#230;ternum:</P>
<P><a name="014">14</A>&nbsp;sed aqua quam ego dabo ei, fiet in eo fons aqu&#230; salientis in vitam &#230;ternam.</P>
<P><a name="015">15</A>&nbsp;Dicit ad eum mulier: Domine, da mihi hanc aquam, ut non sitiam, neque veniam huc haurire.</P>
<P><a name="016">16</A>&nbsp;Dicit ei Jesus: Vade, voca virum tuum, et veni huc.</P>
<P><a name="017">17</A>&nbsp;Respondit mulier, et dixit: Non habeo virum. Dicit ei Jesus: Bene dixisti, quia non habeo virum;</P>
<P><a name="018">18</A>&nbsp;quinque enim viros habuisti, et nunc, quem habes, non est tuus vir: hoc vere dixisti.</P>
<P><a name="019">19</A>&nbsp;Dicit ei mulier: Domine, video quia propheta es tu.</P>
<P><a name="020">20</A>&nbsp;Patres nostri in monte hoc adoraverunt, et vos dicitis, quia Jerosolymis est locus ubi adorare oportet.</P>
<P><a name="021">21</A>&nbsp;Dicit ei Jesus: Mulier, crede mihi, quia venit hora, quando neque in monte hoc, neque in Jerosolymis adorabitis Patrem.</P>
<P><a name="022">22</A>&nbsp;Vos adoratis quod nescitis: nos adoramus quod scimus, quia salus ex Jud&#230;is est.</P>
<P><a name="023">23</A>&nbsp;Sed venit hora, et nunc est, quando veri adoratores adorabunt Patrem in spiritu et veritate. Nam et Pater tales qu&#230;rit, qui adorent eum.</P>
<P><a name="024">24</A>&nbsp;Spiritus est Deus: et eos qui adorant eum, in spiritu et veritate oportet adorare.</P>
<P><a name="025">25</A>&nbsp;Dicit ei mulier: Scio quia Messias venit (qui dicitur Christus): cum ergo venerit ille, nobis annuntiabit omnia.</P>
<P><a name="026">26</A>&nbsp;Dicit ei Jesus: Ego sum, qui loquor te.</P>
<P><a name="027">27</A>&nbsp;Et continuo venerunt discipuli ejus, et mirabantur quia cum muliere loquebatur. Nemo tamen dixit: Quid qu&#230;ris? aut, Quid loqueris cum ea?</P>
<P><a name="028">28</A>&nbsp;Reliquit ergo hydriam suam mulier, et abiit in civitatem, et dicit illis hominibus:</P>
<P><a name="029">29</A>&nbsp;Venite, et videte hominem qui dixit mihi omnia qu&#230;cumque feci: numquid ipse est Christus?</P>
<P><a name="030">30</A>&nbsp;Exierunt ergo de civitate et veniebant ad eum.</P>
<P><a name="031">31</A>&nbsp;Interea rogabant eum discipuli, dicentes: Rabbi, manduca.</P>
<P><a name="032">32</A>&nbsp;Ille autem dicit eis: Ego cibum habeo manducare, quem vos nescitis.</P>
<P><a name="033">33</A>&nbsp;Dicebant ergo discipuli ad invicem: Numquid aliquis attulit ei manducare?</P>
<P><a name="034">34</A>&nbsp;Dicit eis Jesus: Meus cibus est ut faciam voluntatem ejus qui misit me, ut perficiam opus ejus.</P>
<P><a name="035">35</A>&nbsp;Nonne vos dicitis quod adhuc quatuor menses sunt, et messis venit? Ecce dico vobis: levate oculos vestros, et videte regiones, quia alb&#230; sunt jam ad messem.</P>
<P><a name="036">36</A>&nbsp;Et qui metit, mercedem accipit, et congregat fructum in vitam &#230;ternam: ut et qui seminat, simul gaudeat, et qui metit.</P>
<P><a name="037">37</A>&nbsp;In hoc enim est verbum verum: quia alius est qui seminat, et alius est qui metit.</P>
<P><a name="038">38</A>&nbsp;Ego misi vos metere quod vos non laborastis: alii laboraverunt, et vos in labores eorum introistis.</P>
<P><a name="039">39</A>&nbsp;Ex civitate autem illa multi crediderunt in eum Samaritanorum, propter verbum mulieris testimonium perhibentis: Quia dixit mihi omnia qu&#230;cumque feci.</P>
<P><a name="040">40</A>&nbsp;Cum venissent ergo ad illum Samaritani, rogaverunt eum ut ibi maneret. Et mansit ibi duos dies.</P>
<P><a name="041">41</A>&nbsp;Et multo plures crediderunt in eum propter sermonem ejus.</P>
<P><a name="042">42</A>&nbsp;Et mulieri dicebant: Quia jam non propter tuam loquelam credimus: ipsi enim audivimus, et scimus quia hic est vere Salvator mundi.<BR>
</P>
<P><a name="043">43</A>&nbsp;Post duos autem dies exiit inde, et abiit in Galil&#230;am.</P>
<P><a name="044">44</A>&nbsp;Ipse enim Jesus testimonium perhibuit, quia propheta in sua patria honorem non habet.</P>
<P><a name="045">45</A>&nbsp;Cum ergo venisset in Galil&#230;am, exceperunt eum Galil&#230;i, cum omnia vidissent qu&#230; fecerat Jerosolymis in die festo: et ipsi enim venerant ad diem festum.</P>
<P><a name="046">46</A>&nbsp;Venit ergo iterum in Cana Galil&#230;&#230;, ubi fecit aquam vinum. Et erat quidam regulus, cujus filius infirmabatur Capharnaum.</P>
<P><a name="047">47</A>&nbsp;Hic cum audisset quia Jesus adveniret a Jud&#230;a in Galil&#230;am, abiit ad eum, et rogabat eum ut descenderet, et sanaret filium ejus: incipiebat enim mori.</P>
<P><a name="048">48</A>&nbsp;Dixit ergo Jesus ad eum: Nisi signa et prodigia videritis, non creditis.</P>
<P><a name="049">49</A>&nbsp;Dicit ad eum regulus: Domine, descende priusquam moriatur filius meus.</P>
<P><a name="050">50</A>&nbsp;Dicit ei Jesus: Vade, filius tuus vivit. Credidit homo sermoni quem dixit ei Jesus, et ibat.</P>
<P><a name="051">51</A>&nbsp;Jam autem eo descendente, servi occurrerunt ei, et nuntiaverunt dicentes, quia filius ejus viveret.</P>
<P><a name="052">52</A>&nbsp;Interrogabat ergo horam ab eis in qua melius habuerit. Et dixerunt ei: Quia heri hora septima reliquit eum febris.</P>
<P><a name="053">53</A>&nbsp;Cognovit ergo pater, quia illa hora erat in qua dixit ei Jesus: Filius tuus vivit; et credidit ipse et domus ejus tota.</P>
<P><a name="054">54</A>&nbsp;Hoc iterum secundum signum fecit Jesus, cum venisset a Jud&#230;a in Galil&#230;am.</P>
<P><HR>
<CENTER>
<A HREF="joh005.htm">Next: John Chapter 5</A></CENTER>
</BODY>
</HTML>
