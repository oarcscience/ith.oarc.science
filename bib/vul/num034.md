[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/num034)  [KJV](../kjv/num034)  [Sep](../sep/num034) 
[Tan](../tan/num034)   
  
[Numbers Index](num)  
  [Previous](num033)  [Next](num035) 

------------------------------------------------------------------------

### Vulgate (Latin): Numbers Chapter 34

<span id="001">1</span> Locutusque est Dominus ad Moysen, dicens:

<span id="002">2</span> Præcipe filiis Israël, et dices ad eos: Cum
ingressi fueritis terram Chanaan, et in possessionem vobis sorte
ceciderit, his finibus terminabitur.

<span id="003">3</span> Pars meridiana incipiet a solitudine Sin, quæ
est juxta Edom: et habebit terminos contra orientem mare salsissimum.

<span id="004">4</span> Qui circuibunt australem plagam per ascensum
Scorpionis, ita ut transeant in Senna, et perveniant a meridie usque ad
Cadesbarne, unde egredientur confinia ad villam nomine Adar, et tendent
usque ad Asemona.

<span id="005">5</span> Ibitque per gyrum terminus ab Asemona usque ad
torrentem Ægypti, et maris magni littore finietur.

<span id="006">6</span> Plaga autem occidentalis a mari magno incipiet,
et ipso fine claudetur.

<span id="007">7</span> Porro ad septentrionalem plagam a mari magno
termini incipient, pervenientes usque ad montem altissimum,

<span id="008">8</span> a quo venient in Emath usque ad terminos Sedada:

<span id="009">9</span> ibuntque confinia usque ad Zephrona, et villam
Enan. Hi erunt termini in parte aquilonis.

<span id="010">10</span> Inde metabuntur fines contra orientalem plagam
de villa Enan usque Sephama,

<span id="011">11</span> et de Sephama descendent termini in Rebla
contra fontem Daphnim: inde pervenient contra orientem ad mare Cenereth,

<span id="012">12</span> et tendent usque ad Jordanem, et ad ultimum
salsissimo claudentur mari. Hanc habebitis terram per fines suos in
circuitu.  

<span id="013">13</span> Præcepitque Moyses filiis Israël, dicens: Hæc
erit terra, quam possidebitis sorte, et quam jussit Dominus dari novem
tribubus, et dimidiæ tribui.

<span id="014">14</span> Tribus enim filiorum Ruben per familias suas,
et tribus filiorum Gad juxta cognationum numerum, media quoque tribus
Manasse,

<span id="015">15</span> id est, duæ semis tribus, acceperunt partem
suam trans Jordanem contra Jericho ad orientalem plagam.

<span id="016">16</span> Et ait Dominus ad Moysen:

<span id="017">17</span> Hæc sunt nomina virorum qui terram vobis
divident, Eleazar sacerdos, et Josue filius Nun,

<span id="018">18</span> et singuli principes de tribubus singulis,

<span id="019">19</span> quorum ista sunt vocabula. De tribu Juda, Caleb
filius Jephone.

<span id="020">20</span> De tribu Simeon, Samuel filius Ammiud.

<span id="021">21</span> De tribu Benjamin, Elidad filius Chaselon.

<span id="022">22</span> De tribu filiorum Dan, Bocci filius Jogli.

<span id="023">23</span> Filiorum Joseph de tribu Manasse, Hanniel
filius Ephod.

<span id="024">24</span> De tribu Ephraim, Camuel filius Sephthan.

<span id="025">25</span> De tribu Zabulon, Elisaphan filius Pharnach.

<span id="026">26</span> De tribu Issachar, dux Phaltiel filius Ozan.

<span id="027">27</span> De tribu Aser, Ahiud filius Salomi.

<span id="028">28</span> De tribu Nephthali, Phedaël filius Ammiud.

<span id="029">29</span> Hi sunt, quibus præcepit Dominus ut dividerent
filiis Israël terram Chanaan.

------------------------------------------------------------------------

[Next: Numbers Chapter 35](num035)
