[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/mat001)  [GNT](../gnt/mat001) 
[KJV](../kjv/mat001)   
  
[Matthew Index](mat)  
  [Previous](ma2015)  [Next](mat002) 

------------------------------------------------------------------------

### Vulgate (Latin): Matthew Chapter 1

<span id="001">1</span> Liber generationis Jesu Christi filii David,
filii Abraham.

<span id="002">2</span> Abraham genuit Isaac. Isaac autem genuit Jacob.
Jacob autem genuit Judam, et fratres ejus.

<span id="003">3</span> Judas autem genuit Phares, et Zaram de Thamar.
Phares autem genuit Esron. Esron autem genuit Aram.

<span id="004">4</span> Aram autem genuit Aminadab. Aminadab autem
genuit Naasson. Naasson autem genuit Salmon.

<span id="005">5</span> Salmon autem genuit Booz de Rahab. Booz autem
genuit Obed ex Ruth. Obed autem genuit Jesse. Jesse autem genuit David
regem.

<span id="006">6</span> David autem rex genuit Salomonem ex ea quæ fuit
Uriæ.

<span id="007">7</span> Salomon autem genuit Roboam. Roboam autem genuit
Abiam. Abias autem genuit Asa.

<span id="008">8</span> Asa autem genuit Josophat. Josophat autem genuit
Joram. Joram autem genuit Oziam.

<span id="009">9</span> Ozias autem genuit Joatham. Joatham autem genuit
Achaz. Achaz autem genuit Ezechiam.

<span id="010">10</span> Ezechias autem genuit Manassen. Manasses autem
genuit Amon. Amon autem genuit Josiam.

<span id="011">11</span> Josias autem genuit Jechoniam, et fratres ejus
in transmigratione Babylonis.

<span id="012">12</span> Et post transmigrationem Babylonis: Jechonias
genuit Salathiel. Salathiel autem genuit Zorobabel.

<span id="013">13</span> Zorobabel autem genuit Abiud. Abiud autem
genuit Eliacim. Eliacim autem genuit Azor.

<span id="014">14</span> Azor autem genuit Sadoc. Sadoc autem genuit
Achim. Achim autem genuit Eliud.

<span id="015">15</span> Eliud autem genuit Eleazar. Eleazar autem
genuit Mathan. Mathan autem genuit Jacob.

<span id="016">16</span> Jacob autem genuit Joseph virum Mariæ, de qua
natus est Jesus, qui vocatur Christus.

<span id="017">17</span> Omnes itaque generationes ab Abraham usque ad
David, generationes quatuordecim: et a David usque ad transmigrationem
Babylonis, generationes quatuordecim: et a transmigratione Babylonis
usque ad Christum, generationes quatuordecim.  

<span id="018">18</span> Christi autem generatio sic erat: cum esset
desponsata mater ejus Maria Joseph, antequam convenirent inventa est in
utero habens de Spiritu Sancto.

<span id="019">19</span> Joseph autem vir ejus cum esset justus, et
nollet eam traducere, voluit occulte dimittere eam.

<span id="020">20</span> Hæc autem eo cogitante, ecce angelus Domini
apparuit in somnis ei, dicens: Joseph, fili David, noli timere accipere
Mariam conjugem tuam: quod enim in ea natum est, de Spiritu Sancto est.

<span id="021">21</span> Pariet autem filium: et vocabis nomen ejus
Jesum: ipse enim salvum faciet populum suum a peccatis eorum.

<span id="022">22</span> Hoc autem totum factum est, ut adimpleretur
quod dictum est a Domino per prophetam dicentem:

<span id="023">23</span> Ecce virgo in utero habebit, et pariet filium:
et vocabunt nomen ejus Emmanuel, quod est interpretatum Nobiscum Deus.

<span id="024">24</span> Exsurgens autem Joseph a somno, fecit sicut
præcepit ei angelus Domini, et accepit conjugem suam.

<span id="025">25</span> Et non cognoscebat eam donec peperit filium
suum primogenitum: et vocavit nomen ejus Jesum.

------------------------------------------------------------------------

[Next: Matthew Chapter 2](mat002)
