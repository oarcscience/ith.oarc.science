<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir006.htm">Polyglot</A>&nbsp;
<A HREF="../apo/sir006.htm">Apo</A>&nbsp;
<A HREF="../sep/sir006.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir005.htm">Previous</A>&nbsp;
<A HREF="sir007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 6</H3><P><a name="001">1</A>&nbsp;[Noli fieri pro amico inimicus proximo:<BR> improperium enim et contumeliam malus h&#230;reditabit:<BR> et omnis peccator invidus et bilinguis.]<BR>
</P>
<P><a name="002">2</A>&nbsp;[Non te extollas in cogitatione anim&#230; tu&#230; velut taurus,<BR> ne forte elidatur virtus tua per stultitiam:<BR></P>
<P><a name="003">3</A>&nbsp;et folia tua comedat, et fructus tuos perdat,<BR> et relinquaris velut lignum aridum in eremo.<BR></P>
<P><a name="004">4</A>&nbsp;Anima enim nequam disperdet qui se habet,<BR> et in gaudium inimicis dat illum,<BR> et deducet in sortem impiorum.]<BR>
</P>
<P><a name="005">5</A>&nbsp;[Verbum dulce multiplicat amicos et mitigat inimicos,<BR> et lingua eucharis in bono homine abundat.<BR></P>
<P><a name="006">6</A>&nbsp;Multi pacifici sint tibi:<BR> et consiliarius sit tibi unus de mille.<BR></P>
<P><a name="007">7</A>&nbsp;Si possides amicum, in tentatione posside eum,<BR> et ne facile credas ei.<BR></P>
<P><a name="008">8</A>&nbsp;Est enim amicus secundum tempus suum,<BR> et non permanebit in die tribulationis.<BR></P>
<P><a name="009">9</A>&nbsp;Et est amicus qui convertitur ad inimicitiam,<BR> et est amicus qui odium et rixam et convitia denudabit.<BR></P>
<P><a name="010">10</A>&nbsp;Est autem amicus socius mens&#230;,<BR> et non permanebit in die necessitatis.<BR></P>
<P><a name="011">11</A>&nbsp;Amicus si permanserit fixus, erit tibi quasi co&#230;qualis,<BR> et in domesticis tuis fiducialiter aget.<BR></P>
<P><a name="012">12</A>&nbsp;Si humiliaverit se contra te,<BR> et a facie tua absconderit se,<BR> unanimem habebis amicitiam bonam.<BR></P>
<P><a name="013">13</A>&nbsp;Ab inimicis tuis separare,<BR> et ab amicis tuis attende.<BR></P>
<P><a name="014">14</A>&nbsp;Amicus fidelis protectio fortis:<BR> qui autem invenit illum, invenit thesaurum.<BR></P>
<P><a name="015">15</A>&nbsp;Amico fideli nulla est comparatio,<BR> et non est digna ponderatio auri et argenti contra bonitatem fidei illius.<BR></P>
<P><a name="016">16</A>&nbsp;Amicus fidelis medicamentum vit&#230; et immortalitatis:<BR> et qui metuunt Dominum, invenient illum.<BR></P>
<P><a name="017">17</A>&nbsp;Qui timet Deum &#230;que habebit amicitiam bonam,<BR> quoniam secundum illum erit amicus illius.]<BR>
</P>
<P><a name="018">18</A>&nbsp;[Fili, a juventute tua excipe doctrinam,<BR> et usque ad canos invenies sapientiam.<BR></P>
<P><a name="019">19</A>&nbsp;Quasi is qui arat et seminat accede ad eam,<BR> et sustine bonos fructus illius.<BR></P>
<P><a name="020">20</A>&nbsp;In opere enim ipsius exiguum laborabis,<BR> et cito edes de generationibus illius.<BR></P>
<P><a name="021">21</A>&nbsp;Quam aspera est nimium sapientia indoctis hominibus!<BR> et non permanebit in illa excors.<BR></P>
<P><a name="022">22</A>&nbsp;Quasi lapidis virtus probatio erit in illis:<BR> et non demorabuntur projicere illam.<BR></P>
<P><a name="023">23</A>&nbsp;Sapientia enim doctrin&#230; secundum nomen est ejus,<BR> et non est multis manifestata:<BR> quibus autem cognita est,<BR> permanet usque ad conspectum Dei.<BR></P>
<P><a name="024">24</A>&nbsp;Audi, fili, et accipe consilium intellectus,<BR> et ne abjicias consilium meum.<BR></P>
<P><a name="025">25</A>&nbsp;Injice pedem tuum in compedes illius,<BR> et in torques illius collum tuum.<BR></P>
<P><a name="026">26</A>&nbsp;Subjice humerum tuum, et porta illam,<BR> et ne acedieris vinculis ejus.<BR></P>
<P><a name="027">27</A>&nbsp;In omni animo tuo accede ad illam,<BR> et in omni virtute tua conserva vias ejus.<BR></P>
<P><a name="028">28</A>&nbsp;Investiga illam, et manifestabitur tibi:<BR> et continens factus, ne derelinquas eam:<BR></P>
<P><a name="029">29</A>&nbsp;in novissimis enim invenies requiem in ea,<BR> et convertetur tibi in oblectationem.<BR></P>
<P><a name="030">30</A>&nbsp;Et erunt tibi compedes ejus in protectionem fortitudinis et bases virtutis,<BR> et torques illius in stolam glori&#230;:<BR></P>
<P><a name="031">31</A>&nbsp;decor enim vit&#230; est in illa,<BR> et vincula illius alligatura salutaris.<BR></P>
<P><a name="032">32</A>&nbsp;Stolam glori&#230; indues eam,<BR> et coronam gratulationis superpones tibi.<BR></P>
<P><a name="033">33</A>&nbsp;Fili, si attenderis mihi, disces:<BR> et si accommodaveris animum tuum, sapiens eris.<BR></P>
<P><a name="034">34</A>&nbsp;Si inclinaveris aurem tuam, excipies doctrinam:<BR> et si dilexeris audire, sapiens eris.<BR></P>
<P><a name="035">35</A>&nbsp;In multitudine presbyterorum prudentium sta,<BR> et sapienti&#230; illorum ex corde conjungere,<BR> ut omnem narrationem Dei possis audire,<BR> et proverbia laudis non effugiant a te.<BR></P>
<P><a name="036">36</A>&nbsp;Et si videris sensatum, evigila ad eum,<BR> et gradus ostiorum illius exterat pes tuus.<BR></P>
<P><a name="037">37</A>&nbsp;Cogitatum tuum habe in pr&#230;ceptis Dei,<BR> et in mandatis illius maxime assiduus esto:<BR> et ipse dabit tibi cor,<BR> et concupiscentia sapienti&#230; dabitur tibi.]</P>
<P><HR>
<CENTER>
<A HREF="sir007.htm">Next: Sirach Chapter 7</A></CENTER>
</BODY>
</HTML>
