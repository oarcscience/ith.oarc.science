<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job012.htm">Polyglot</A>&nbsp;
<A HREF="../kjv/job012.htm">KJV</A>&nbsp;
<A HREF="../sep/job012.htm">Sep</A>&nbsp;
<A HREF="../tan/job012.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job011.htm">Previous</A>&nbsp;
<A HREF="job013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 12</H3><P><a name="001">1</A>&nbsp;Respondens autem Job, dixit:</P>
<P><a name="002">2</A>&nbsp;[Ergo vos estis soli homines,<BR> et vobiscum morietur sapientia?<BR></P>
<P><a name="003">3</A>&nbsp;Et mihi est cor sicut et vobis, nec inferior vestri sum;<BR> quis enim h&#230;c qu&#230; nostis ignorat?<BR></P>
<P><a name="004">4</A>&nbsp;Qui deridetur ab amico suo, sicut ego,<BR> invocabit Deum, et exaudiet eum:<BR> deridetur enim justi simplicitas.<BR></P>
<P><a name="005">5</A>&nbsp;Lampas contempta apud cogitationes divitum<BR> parata ad tempus statutum.<BR></P>
<P><a name="006">6</A>&nbsp;Abundant tabernacula pr&#230;donum,<BR> et audacter provocant Deum,<BR> cum ipse dederit omnia in manus eorum.<BR></P>
<P><a name="007">7</A>&nbsp;Nimirum interroga jumenta, et docebunt te;<BR> et volatilia c&#230;li, et indicabunt tibi.<BR></P>
<P><a name="008">8</A>&nbsp;Loquere terr&#230;, et respondebit tibi,<BR> et narrabunt pisces maris.<BR></P>
<P><a name="009">9</A>&nbsp;Quis ignorat quod omnia h&#230;c manus Domini fecerit?<BR></P>
<P><a name="010">10</A>&nbsp;In cujus manu anima omnis viventis,<BR> et spiritus univers&#230; carnis hominis.<BR></P>
<P><a name="011">11</A>&nbsp;Nonne auris verba dijudicat?<BR> et fauces comedentis, saporem?<BR></P>
<P><a name="012">12</A>&nbsp;In antiquis est sapientia,<BR> et in multo tempore prudentia.<BR></P>
<P><a name="013">13</A>&nbsp;Apud ipsum est sapientia et fortitudo;<BR> ipse habet consilium et intelligentiam.<BR></P>
<P><a name="014">14</A>&nbsp;Si destruxerit, nemo est qui &#230;dificet;<BR> si incluserit hominem, nullus est qui aperiat.<BR></P>
<P><a name="015">15</A>&nbsp;Si continuerit aquas, omnia siccabuntur;<BR> et si emiserit eas, subvertent terram.<BR></P>
<P><a name="016">16</A>&nbsp;Apud ipsum est fortitudo et sapientia;<BR> ipse novit et decipientem, et eum qui decipitur.<BR></P>
<P><a name="017">17</A>&nbsp;Adducit consiliarios in stultum finem,<BR> et judices in stuporem.<BR></P>
<P><a name="018">18</A>&nbsp;Balteum regum dissolvit,<BR> et pr&#230;cingit fune renes eorum.<BR></P>
<P><a name="019">19</A>&nbsp;Ducit sacerdotes inglorios,<BR> et optimates supplantat:<BR></P>
<P><a name="020">20</A>&nbsp;commutans labium veracium,<BR> et doctrinam senum auferens.<BR></P>
<P><a name="021">21</A>&nbsp;Effundit despectionem super principes,<BR> eos qui oppressi fuerant relevans.<BR></P>
<P><a name="022">22</A>&nbsp;Qui revelat profunda de tenebris,<BR> et producit in lucem umbram mortis.<BR></P>
<P><a name="023">23</A>&nbsp;Qui multiplicat gentes, et perdit eas,<BR> et subversas in integrum restituit.<BR></P>
<P><a name="024">24</A>&nbsp;Qui immutat cor principum populi terr&#230;,<BR> et decipit eos ut frustra incedant per invium:<BR></P>
<P><a name="025">25</A>&nbsp;palpabunt quasi in tenebris, et non in luce,<BR> et errare eos faciet quasi ebrios.]</P>
<P><HR>
<CENTER>
<A HREF="job013.htm">Next: Job Chapter 13</A></CENTER>
</BODY>
</HTML>
