<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 29</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo029.htm">Polyglot</A>&nbsp;
<A HREF="../kjv/exo029.htm">KJV</A>&nbsp;
<A HREF="../sep/exo029.htm">Sep</A>&nbsp;
<A HREF="../tan/exo029.htm">Tan</A>&nbsp;

<BR>
<BR><A HREF="exo.htm">Exodus Index</A><BR>
&nbsp;
<A HREF="exo028.htm">Previous</A>&nbsp;
<A HREF="exo030.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 29</H3><P><a name="001">1</A>&nbsp;Sed et hoc facies, ut mihi in sacerdotio consecrentur. Tolle vitulum de armento, et arietes duos immaculatos,</P>
<P><a name="002">2</A>&nbsp;panesque azymos, et crustulam absque fermento, qu&#230; conspersa sit oleo, lagana quoque azyma oleo lita: de simila triticea cuncta facies.</P>
<P><a name="003">3</A>&nbsp;Et posita in canistro offeres: vitulum autem et duos arietes.</P>
<P><a name="004">4</A>&nbsp;Et Aaron ac filios ejus applicabis ad ostium tabernaculi testimonii. Cumque laveris patrem cum filiis suis aqua,</P>
<P><a name="005">5</A>&nbsp;indues Aaron vestimentis suis, id est, linea et tunica, et superhumerali et rationali, quod constringes balteo.</P>
<P><a name="006">6</A>&nbsp;Et pones tiaram in capite ejus, et laminam sanctam super tiaram,</P>
<P><a name="007">7</A>&nbsp;et oleum unctionis fundes super caput ejus: atque hoc ritu consecrabitur.</P>
<P><a name="008">8</A>&nbsp;Filios quoque illius applicabis, et indues tunicis lineis, cingesque balteo,</P>
<P><a name="009">9</A>&nbsp;Aaron scilicet et liberos ejus, et impones eis mitras: eruntque sacerdotes mihi religione perpetua. Postquam initiaveris manus eorum,</P>
<P><a name="010">10</A>&nbsp;applicabis et vitulum coram tabernaculo testimonii. Imponentque Aaron et filii ejus manus super caput illius,</P>
<P><a name="011">11</A>&nbsp;et mactabis eum in conspectu Domini, juxta ostium tabernaculi testimonii.</P>
<P><a name="012">12</A>&nbsp;Sumptumque de sanguine vituli, pones super cornua altaris digito tuo, reliquum autem sanguinem fundes juxta basim ejus.</P>
<P><a name="013">13</A>&nbsp;Sumes et adipem totum qui operit intestina, et reticulum jecoris, ac duos renes, et adipem qui super eos est, et offeres incensum super altare:</P>
<P><a name="014">14</A>&nbsp;carnes vero vituli et corium et fimum combures foris extra castra, eo quod pro peccato sit.<BR>
</P>
<P><a name="015">15</A>&nbsp;Unum quoque arietem sumes, super cujus caput ponent Aaron et filii ejus manus.</P>
<P><a name="016">16</A>&nbsp;Quem cum mactaveris, tolles de sanguine ejus, et fundes circa altare.</P>
<P><a name="017">17</A>&nbsp;Ipsum autem arietem secabis in frustra: lotaque intestina ejus ac pedes, pones super concisas carnes, et super caput illius.</P>
<P><a name="018">18</A>&nbsp;Et offeres totum arietem in incensum super altare: oblatio est Domino, odor suavissimus victim&#230; Domini.<BR>
</P>
<P><a name="019">19</A>&nbsp;Tolles quoque arietem alterum, super cujus caput Aaron et filii ejus ponent manus.</P>
<P><a name="020">20</A>&nbsp;Quem cum immolaveris, sumes de sanguine ejus, et pones super extremum auricul&#230; dextr&#230; Aaron et filiorum ejus, et super pollices manus eorum ac pedis dextri, fundesque sanguinem super altare per circuitum.</P>
<P><a name="021">21</A>&nbsp;Cumque tuleris de sanguine qui est super altare, et de oleo unctionis, asperges Aaron et vestes ejus, filios et vestimenta eorum. Consecratisque ipsis et vestibus,</P>
<P><a name="022">22</A>&nbsp;tolles adipem de ariete, et caudam et arvinam, qu&#230; operit vitalia, ac reticulum jecoris, et duos renes, atque adipem, qui super eos est, armumque dextrum, eo quod sit aries consecrationis:</P>
<P><a name="023">23</A>&nbsp;tortamque panis unius, crustulam conspersam oleo, laganum de canistro azymorum, quod positum est in conspectu Domini:</P>
<P><a name="024">24</A>&nbsp;ponesque omnia super manus Aaron et filiorum ejus, et sanctificabis eos elevans coram Domino.</P>
<P><a name="025">25</A>&nbsp;Suscipiesque universa de manibus eorum: et incendes super altare in holocaustum, odorem suavissimum in conspectu Domini, quia oblatio ejus est.</P>
<P><a name="026">26</A>&nbsp;Sumes quoque pectusculum de ariete, quo initiatus est Aaron, sanctificabisque illud elevatum coram Domino, et cedet in partem tuam.</P>
<P><a name="027">27</A>&nbsp;Sanctificabisque et pectusculum consecratum, et armum quem de ariete separasti,</P>
<P><a name="028">28</A>&nbsp;quo initiatus est Aaron et filii ejus, cedentque in partem Aaron et filiorum ejus jure perpetuo a filiis Isra&#235;l: quia primitiva sunt et initia de victimis eorum pacificis qu&#230; offerunt Domino.<BR>
</P>
<P><a name="029">29</A>&nbsp;Vestem autem sanctam, qua utetur Aaron, habebunt filii ejus post eum, ut ungantur in ea, et consecrantur manus eorum.</P>
<P><a name="030">30</A>&nbsp;Septem diebus utetur illa qui pontifex pro eo fuerit constitutus de filiis ejus, et qui ingredietur tabernaculum testimonii ut ministret in sanctuario.<BR>
</P>
<P><a name="031">31</A>&nbsp;Arietem autem consecrationis tolles, et coques carnes ejus in loco sancto:</P>
<P><a name="032">32</A>&nbsp;quibus vescetur Aaron et filii ejus. Panes quoque, qui sunt in canistro, in vestibulo tabernaculi testimonii comedent,</P>
<P><a name="033">33</A>&nbsp;ut sit placabile sacrificium, et sanctificentur offerentium manus. Alienigena non vescetur ex eis, quia sancti sunt.</P>
<P><a name="034">34</A>&nbsp;Quod si remanserit de carnibus consecratis, sive de panibus usque mane, combures reliquias igni: non comedentur, quia sanctificata sunt.<BR>
</P>
<P><a name="035">35</A>&nbsp;Omnia, qu&#230; pr&#230;cepi tibi, facies super Aaron et filiis ejus. Septem diebus consecrabis manus eorum:</P>
<P><a name="036">36</A>&nbsp;et vitulum pro peccato offeres per singulos dies ad expiandum. Mundabisque altare cum immolaveris expiationis hostiam, et unges illud in sanctificationem.</P>
<P><a name="037">37</A>&nbsp;Septem diebus expiabis altare, et sanctificabis, et erit Sanctum sanctorum: omnis, qui tetigerit illud, sanctificabitur.<BR>
</P>
<P><a name="038">38</A>&nbsp;Hoc est quod facies in altari: agnos anniculos duos per singulos dies jugiter,</P>
<P><a name="039">39</A>&nbsp;unum agnum mane, et alterum vespere,</P>
<P><a name="040">40</A>&nbsp;decimam partem simil&#230; conspers&#230; oleo tuso, quod habeat mensuram quartam partem hin, et vinum ad libandum ejusdem mensur&#230; in agno uno.</P>
<P><a name="041">41</A>&nbsp;Alterum vero agnum offeres ad vesperam juxta ritum matutin&#230; oblationis, et juxta ea qu&#230; diximus, in odorem suavitatis:</P>
<P><a name="042">42</A>&nbsp;sacrificium est Domino, oblatione perpetua in generationes vestras, ad ostium tabernaculi testimonii coram Domino, ubi constituam ut loquar ad te.</P>
<P><a name="043">43</A>&nbsp;Ibique pr&#230;cipiam filiis Isra&#235;l, et sanctificabitur altare in gloria mea.</P>
<P><a name="044">44</A>&nbsp;Sanctificabo et tabernaculum testimonii cum altari, et Aaron cum filiis suis, ut sacerdotio fungantur mihi.</P>
<P><a name="045">45</A>&nbsp;Et habitabo in medio filiorum Isra&#235;l, eroque eis Deus,</P>
<P><a name="046">46</A>&nbsp;et scient quia ego Dominus Deus eorum, qui eduxi eos de terra &#198;gypti, ut manerem inter illos, ego Dominus Deus ipsorum.</P>
<P><HR>
<CENTER>
<A HREF="exo030.htm">Next: Exodus Chapter 30</A></CENTER>
</BODY>
</HTML>
