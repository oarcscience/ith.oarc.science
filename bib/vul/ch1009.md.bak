[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1009)  [KJV](../kjv/ch1009)  [Sep](../sep/ch1009.md) 
[Tan](../tan/ch1009.md)   
  
[1 Chronicles Index](ch1.md)  
  [Previous](ch1008)  [Next](ch1010.md) 

------------------------------------------------------------------------

### Vulgate (Latin): 1 Chronicles Chapter 9

<span id="001">1</span> Universus ergo Israël dinumeratus est, et summa
eorum scripta est in libro regum Israël et Juda: translatique sunt in
Babylonem propter delictum suum.

<span id="002">2</span> Qui autem habitaverunt primi in possessionibus
et in urbibus suis: Israël, et sacerdotes, et Levitæ, et Nathinæi.

<span id="003">3</span> Commorati sunt in Jerusalem de filiis Juda, et
de filiis Benjamin, de filiis quoque Ephraim, et Manasse.

<span id="004">4</span> Othei filius Ammiud, filii Amri, filii Omrai,
filii Bonni, de filiis Phares filii Juda.

<span id="005">5</span> Et de Siloni: Asaia primogenitus, et filii ejus.

<span id="006">6</span> De filiis autem Zara, Jehuel, et fratres eorum,
sexcenti nonaginta.

<span id="007">7</span> Porro de filiis Benjamin: Salo filius Mosollam,
filii Oduia, filii Asana,

<span id="008">8</span> et Jobania filius Jeroham, et Ela filius Ozi,
filii Mochori, et Mosollam filius Saphatiæ, filii Rahuel, filii Jebaniæ,

<span id="009">9</span> et fratres eorum per familias suas, nongenti
quinquaginta sex. Omnes hi principes cognationum per domos patrum
suorum.  

<span id="010">10</span> De sacerdotibus autem: Jedaia, Jojarib, et
Jachin:

<span id="011">11</span> Azarias quoque filius Helciæ, filii Mosollam,
filii Sadoc, filii Maraioth, filii Achitob, pontifex domus Dei.

<span id="012">12</span> Porro Adaias filius Jeroham, filii Phassur,
filii Melchiæ, et Maasai filius Adiel filii Jezra, filii Mosollam, filii
Mosollamith, filii Emmer.

<span id="013">13</span> Fratres quoque eorum principes per familias
suas, mille septingenti sexaginta, fortissimi robore ad faciendum opus
ministerii in domo Dei.  

<span id="014">14</span> De Levitis autem: Semeia filius Hassub filii
Ezricam, filii Hasebia de filiis Merari.

<span id="015">15</span> Bacbacar quoque carpentarius, et Galal, et
Mathania filius Micha, filii Zechri, filii Asaph:

<span id="016">16</span> et Obdia filius Semeiæ, filii Galal, filii
Idithun: et Barachia filius Asa, filii Elcana, qui habitavit in atriis
Netophati.

<span id="017">17</span> Janitores autem: Sellum, et Accub, et Telmon,
et Ahimam: et frater eorum Sellum princeps,

<span id="018">18</span> usque ad illud tempus, in porta regis ad
orientem, observabant per vices suas de filiis Levi.

<span id="019">19</span> Sellum vero filius Core filii Abiasaph, filii
Core, cum fratribus suis, et domo patris sui, hi sunt Coritæ super opera
ministerii, custodes vestibulorum tabernaculi: et familiæ eorum per
vices castrorum Domini custodientes introitum.

<span id="020">20</span> Phinees autem filius Eleazari erat dux eorum
coram Domino.

<span id="021">21</span> Porro Zacharias filius Mosollamia, janitor
portæ tabernaculi testimonii.

<span id="022">22</span> Omnes hi electi in ostiarios per portas,
ducenti duodecim: et descripti in villis propriis, quos constituerunt
David, et Samuel videns, in fide sua,

<span id="023">23</span> tam ipsos quam filios eorum, in ostiis domus
Domini et in tabernaculo vicibus suis.

<span id="024">24</span> Per quatuor ventos erant ostiarii: id est, ad
orientem, et ad occidentem, et ad aquilonem, et ad austrum.

<span id="025">25</span> Fratres autem eorum in viculis morabantur, et
veniebant in sabbatis suis de tempore usque ad tempus.

<span id="026">26</span> His quatuor Levitis creditus erat omnis numerus
janitorum, et erant super exedras et thesauros domus Domini.

<span id="027">27</span> Per gyrum quoque templi Domini morabantur in
custodiis suis: ut cum tempus fuisset, ipsi mane aperirent fores.  

<span id="028">28</span> De horum genere erant et super vasa ministerii:
ad numerum enim et inferebantur vasa, et efferebantur.

<span id="029">29</span> De ipsis et qui credita habebant utensilia
sanctuarii, præerant similæ, et vino, et oleo, et thuri, et aromatibus.

<span id="030">30</span> Filii autem sacerdotum unguenta ex aromatibus
conficiebant.

<span id="031">31</span> Et Mathathias Levites primogenitus Sellum
Coritæ, præfectus erat eorum quæ in sartagine frigebantur.

<span id="032">32</span> Porro de filiis Caath fratribus eorum, super
panes erant propositionis, ut semper novos per singula sabbata
præpararent.

<span id="033">33</span> Hi sunt principes cantorum per familias
Levitarum, qui in exedris morabantur, ut die ac nocte jugiter suo
ministerio deservirent.

<span id="034">34</span> Capita Levitarum, per familias suas principes,
manserunt in Jerusalem.

<span id="035">35</span> In Gabaon autem commorati sunt pater Gabaon
Jehiel, et nomen uxoris ejus Maacha.

<span id="036">36</span> Filius primogenitus ejus Abdon, et Sur, et Cis,
et Baal, et Ner, et Nadab,

<span id="037">37</span> Gedor quoque, et Ahio, et Zacharias, et
Macelloth.

<span id="038">38</span> Porro Macelloth genuit Samaan: isti
habitaverunt e regione fratrum suorum in Jerusalem cum fratribus suis.  

<span id="039">39</span> Ner autem genuit Cis, et Cis genuit Saul, et
Saul genuit Jonathan, et Melchisua, et Abinadab, et Esbaal.

<span id="040">40</span> Filius autem Jonathan, Meribbaal: et Meribbaal
genuit Micha.

<span id="041">41</span> Porro filii Micha, Phithon, et Melech, et
Tharaa, et Ahaz.

<span id="042">42</span> Ahaz autem genuit Jara, et Jara genuit Alamath,
et Azmoth, et Zamri. Zamri autem genuit Mosa.

<span id="043">43</span> Mosa vero genuit Banaa, cujus filius Raphaia,
genuit Elasa, de quo ortus est Asel.

<span id="044">44</span> Porro Asel sex filios habuit, his nominibus:
Ezricam, Bocru, Ismahel, Saria, Obdia, Hanan: hi sunt filii Asel.

------------------------------------------------------------------------

[Next: 1 Chronicles Chapter 10](ch1010.md)
