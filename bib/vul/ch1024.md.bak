[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1024)  [KJV](../kjv/ch1024)  [Sep](../sep/ch1024.md) 
[Tan](../tan/ch1024.md)   
  
[1 Chronicles Index](ch1.md)  
  [Previous](ch1023)  [Next](ch1025.md) 

------------------------------------------------------------------------

### Vulgate (Latin): 1 Chronicles Chapter 24

<span id="001">1</span> Porro filiis Aaron hæ partitiones erant. Filii
Aaron: Nadab, et Abiu, et Eleazar, et Ithamar.

<span id="002">2</span> Mortui sunt autem Nadab et Abiu ante patrem suum
absque liberis: sacerdotioque functus est Eleazar, et Ithamar.

<span id="003">3</span> Et divisit eos David, id est, Sadoc de filiis
Eleazari, et Ahimelech de filiis Ithamar, secundum vices suas et
ministerium.

<span id="004">4</span> Inventique sunt multo plures filii Eleazar in
principibus viris, quam filii Ithamar. Divisit autem eis, hoc est,
filiis Eleazar, principes per familias sedecim: et filiis Ithamar per
familias et domos suas octo.

<span id="005">5</span> Porro divisit utrasque inter se familias
sortibus: erant enim principes sanctuarii, et principes Dei, tam de
filiis Eleazar quam de filiis Ithamar.

<span id="006">6</span> Descripsitque eos Semeias filius Nathanaël
scriba Levites, coram rege et principibus, et Sadoc sacerdote, et
Ahimelech filio Abiathar, principibus quoque familiarum sacerdotalium,
et Leviticarum: unam domum, quæ ceteris præerat, Eleazar: et alteram
domum, quæ sub se habebat ceteros, Ithamar.

<span id="007">7</span> Exivit autem sors prima Jojarib, secunda Jedei,

<span id="008">8</span> tertia Harim, quarta Seorim,

<span id="009">9</span> quinta Melchia, sexta Maiman,

<span id="010">10</span> septima Accos, octava Abia,

<span id="011">11</span> nona Jesua, decima Sechenia,

<span id="012">12</span> undecima Eliasib, duodecima Jacim,

<span id="013">13</span> tertiadecima Hoppha, decimaquarta Isbaab,

<span id="014">14</span> decimaquinta Belga, decimasexta Emmer,

<span id="015">15</span> decimaseptima Hezir, decimaoctava Aphses,

<span id="016">16</span> decimanona Pheteia, vigesima Hezechiel,

<span id="017">17</span> vigesima prima Jachin, vigesima secunda Gamul,

<span id="018">18</span> vigesima tertia Dalaiau, vigesima quarta
Maaziau.

<span id="019">19</span> Hæ vices eorum secundum ministeria sua, ut
ingrediantur domum Domini, et juxta ritum suum sub manu Aaron patris
eorum, sicut præceperat Dominus Deus Israël.

<span id="020">20</span> Porro filiorum Levi qui reliqui fuerant, de
filiis Amram erat Subaël, et de filiis Subaël, Jehedeia.

<span id="021">21</span> De filiis quoque Rohobiæ, princeps Jesias.

<span id="022">22</span> Isaari vero filius Salemoth, filiusque Salemoth
Jahath:

<span id="023">23</span> filiusque ejus Jeriau primus, Amarias secundus,
Jahaziel tertius, Jecmaan quartus.

<span id="024">24</span> Filius Oziel, Micha: filius Micha, Samir.

<span id="025">25</span> Frater Micha, Jesia: filiusque Jesiæ,
Zacharias.

<span id="026">26</span> Filii Merari: Moholi, et Musi. Filius Oziau:
Benno.

<span id="027">27</span> Filius quoque Merari: Oziau, et Soam, et
Zachur, et Hebri.

<span id="028">28</span> Porro Moholi filius, Eleazar, qui non habebat
liberos.

<span id="029">29</span> Filius vero Cis, Jerameel.

<span id="030">30</span> Filii Musi: Moholi, Eder et Jerimoth: isti
filii Levi secundum domos familiarum suarum.

<span id="031">31</span> Miseruntque et ipsi sortes contra fratres suos
filios Aaron coram David rege, et Sadoc, et Ahimelech, et principibus
familiarum sacerdotalium et Leviticarum, tam majores quam minores: omnes
sors æqualiter dividebat.

------------------------------------------------------------------------

[Next: 1 Chronicles Chapter 25](ch1025.md)
