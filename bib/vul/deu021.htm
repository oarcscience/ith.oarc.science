<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu021.htm">Polyglot</A>&nbsp;
<A HREF="../kjv/deu021.htm">KJV</A>&nbsp;
<A HREF="../sep/deu021.htm">Sep</A>&nbsp;
<A HREF="../tan/deu021.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu020.htm">Previous</A>&nbsp;
<A HREF="deu022.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 21</H3><P><a name="001">1</A>&nbsp;Quando inventum fuerit in terra, quam Dominus Deus tuus daturus est tibi, hominis cadaver occisi, et ignorabitur c&#230;dis reus,</P>
<P><a name="002">2</A>&nbsp;egredientur majores natu, et judices tui, et metientur a loco cadaveris singularum per circuitum spatia civitatum:</P>
<P><a name="003">3</A>&nbsp;et quam viciniorem ceteris esse perspexerint, seniores civitatis illius tollent vitulam de armento, qu&#230; non traxit jugum, nec terram scidit vomere,</P>
<P><a name="004">4</A>&nbsp;et ducent eam ad vallem asperam atque saxosam, qu&#230; numquam arata est, nec sementem recepit: et c&#230;dent in ea cervices vitul&#230;:</P>
<P><a name="005">5</A>&nbsp;accedentque sacerdotes filii Levi, quos elegerit Dominus Deus tuus ut ministrent ei, et benedicant in nomine ejus, et ad verbum eorum omne negotium, et quidquid mundum, vel immundum est, judicetur.</P>
<P><a name="006">6</A>&nbsp;Et venient majores natu civitatis illius ad interfectum, lavabuntque manus suas super vitulam, qu&#230; in valle percussa est,</P>
<P><a name="007">7</A>&nbsp;et dicent: Manus nostr&#230; non effuderunt sanguinem hunc, nec oculi viderunt:</P>
<P><a name="008">8</A>&nbsp;propitius esto populo tuo Isra&#235;l, quem redemisti, Domine, et ne reputes sanguinem innocentem in medio populi tui Isra&#235;l. Et auferetur ab eis reatus sanguinis:</P>
<P><a name="009">9</A>&nbsp;tu autem alienus eris ab innocentis cruore, qui fusus est, cum feceris quod pr&#230;cepit Dominus.<BR>
</P>
<P><a name="010">10</A>&nbsp;Si egressus fueris ad pugnam contra inimicos tuos, et tradiderit eos Dominus Deus tuus in manu tua, captivosque duxeris,</P>
<P><a name="011">11</A>&nbsp;et videris in numero captivorum mulierem pulchram, et adamaveris eam, voluerisque habere uxorem,</P>
<P><a name="012">12</A>&nbsp;introduces eam in domum tuam: qu&#230; radet c&#230;sariem, et circumcidet ungues,</P>
<P><a name="013">13</A>&nbsp;et deponet vestem, in qua capta est: sedensque in domo tua, flebit patrem et matrem suam uno mense: et postea intrabis ad eam, dormiesque cum illa, et erit uxor tua.</P>
<P><a name="014">14</A>&nbsp;Si autem postea non sederit animo tuo, dimittes eam liberam, nec vendere poteris pecunia, nec opprimere per potentiam: quia humiliasti eam.<BR>
</P>
<P><a name="015">15</A>&nbsp;Si habuerit homo uxores duas, unam dilectam, et alteram odiosam, genuerintque ex eo liberos, et fuerit filius odios&#230; primogenitus,</P>
<P><a name="016">16</A>&nbsp;volueritque substantiam inter filios suos dividere, non poterit filium dilect&#230; facere primogenitum, et pr&#230;ferre filio odios&#230;:</P>
<P><a name="017">17</A>&nbsp;sed filium odios&#230; agnoscet primogenitum, dabitque ei de his qu&#230; habuerit cuncta duplicia: iste est enim principium liberorum ejus, et huic debentur primogenita.<BR>
</P>
<P><a name="018">18</A>&nbsp;Si genuerit homo filium contumacem et protervum, qui non audiat patris aut matris imperium, et co&#235;rcitus obedire contempserit:</P>
<P><a name="019">19</A>&nbsp;apprehendent eum, et ducent ad seniores civitatis illius, et ad portam judicii,</P>
<P><a name="020">20</A>&nbsp;dicentque ad eos: Filius noster iste protervus et contumax est: monita nostra audire contemnit, comessationibus vacat, et luxuri&#230; atque conviviis:</P>
<P><a name="021">21</A>&nbsp;lapidibus eum obruet populus civitatis, et morietur, ut auferatis malum de medio vestri, et universus Isra&#235;l audiens pertimescat.<BR>
</P>
<P><a name="022">22</A>&nbsp;Quando peccaverit homo quod morte plectendum est, et adjudicatus morti appensus fuerit in patibulo:</P>
<P><a name="023">23</A>&nbsp;non permanebit cadaver ejus in ligno, sed in eadem die sepelietur: quia maledictus a Deo est qui pendet in ligno: et nequaquam contaminabis terram tuam, quam Dominus Deus tuus dederit tibi in possessionem.</P>
<P><HR>
<CENTER>
<A HREF="deu022.htm">Next: Deuteronomy Chapter 22</A></CENTER>
</BODY>
</HTML>
