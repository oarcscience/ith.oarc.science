<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Matthew: Matthew Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mat019.htm">Polyglot</A>&nbsp;
<A HREF="../gnt/mat019.htm">GNT</A>&nbsp;
<A HREF="../kjv/mat019.htm">KJV</A>&nbsp;

<BR>
<BR><A HREF="mat.htm">Matthew Index</A><BR>
&nbsp;
<A HREF="mat018.htm">Previous</A>&nbsp;
<A HREF="mat020.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Matthew Chapter 19</H3><P><a name="001">1</A>&nbsp;Et factum est, cum consummasset Jesus sermones istos, migravit a Galil&#230;a, et venit in fines Jud&#230;&#230; trans Jordanem,</P>
<P><a name="002">2</A>&nbsp;et secut&#230; sunt eum turb&#230; mult&#230;, et curavit eos ibi.</P>
<P><a name="003">3</A>&nbsp;Et accesserunt ad eum pharis&#230;i tentantes eum, et dicentes: Si licet homini dimittere uxorem suam, quacumque ex causa?</P>
<P><a name="004">4</A>&nbsp;Qui respondens, ait eis: Non legistis, quia qui fecit hominem ab initio, masculum et feminam fecit eos? Et dixit:</P>
<P><a name="005">5</A>&nbsp;Propter hoc dimittet homo patrem, et matrem, et adh&#230;rebit uxori su&#230;, et erunt duo in carne una.</P>
<P><a name="006">6</A>&nbsp;Itaque jam non sunt duo, sed una caro. Quod ergo Deus conjunxit, homo non separet.</P>
<P><a name="007">7</A>&nbsp;Dicunt illi: Quid ergo Moyses mandavit dare libellum repudii, et dimittere?</P>
<P><a name="008">8</A>&nbsp;Ait illis: Quoniam Moyses ad duritiam cordis vestri permisit vobis dimittere uxores vestras: ab initio autem non fuit sic.</P>
<P><a name="009">9</A>&nbsp;Dico autem vobis, quia quicumque dimiserit uxorem suam, nisi ob fornicationem, et aliam duxerit, m&#156;chatur: et qui dimissam duxerit, m&#156;chatur.</P>
<P><a name="010">10</A>&nbsp;Dicunt ei discipuli ejus: Si ita est causa hominis cum uxore, non expedit nubere.</P>
<P><a name="011">11</A>&nbsp;Qui dixit illis: Non omnes capiunt verbum istud, sed quibus datum est.</P>
<P><a name="012">12</A>&nbsp;Sunt enim eunuchi, qui de matris utero sic nati sunt: et sunt eunuchi, qui facti sunt ab hominibus: et sunt eunuchi, qui seipsos castraverunt propter regnum c&#230;lorum. Qui potest capere capiat.<BR>
</P>
<P><a name="013">13</A>&nbsp;Tunc oblati sunt ei parvuli, ut manus eis imponeret, et oraret. Discipuli autem increpabant eos.</P>
<P><a name="014">14</A>&nbsp;Jesus vero ait eis: Sinite parvulos, et nolite eos prohibere ad me venire: talium est enim regnum c&#230;lorum.</P>
<P><a name="015">15</A>&nbsp;Et cum imposuisset eis manus, abiit inde.<BR>
</P>
<P><a name="016">16</A>&nbsp;Et ecce unus accedens, ait illi: Magister bone, quid boni faciam ut habeam vitam &#230;ternam?</P>
<P><a name="017">17</A>&nbsp;Qui dixit ei: Quid me interrogas de bono? Unus est bonus, Deus. Si autem vis ad vitam ingredi, serva mandata.</P>
<P><a name="018">18</A>&nbsp;Dicit illi: Qu&#230;? Jesus autem dixit: Non homicidium facies; non adulterabis; non facies furtum; non falsum testimonium dices;</P>
<P><a name="019">19</A>&nbsp;honora patrem tuum, et matrem tuam, et diliges proximum tuum sicut teipsum.</P>
<P><a name="020">20</A>&nbsp;Dicit illi adolescens: Omnia h&#230;c custodivi a juventute mea: quid adhuc mihi deest?</P>
<P><a name="021">21</A>&nbsp;Ait illi Jesus: Si vis perfectus esse, vade, vende qu&#230; habes, et da pauperibus, et habebis thesaurum in c&#230;lo: et veni, sequere me.</P>
<P><a name="022">22</A>&nbsp;Cum audisset autem adolescens verbum, abiit tristis: erat enim habens multas possessiones.</P>
<P><a name="023">23</A>&nbsp;Jesus autem dixit discipulis suis: Amen dico vobis, quia dives difficile intrabit in regnum c&#230;lorum.</P>
<P><a name="024">24</A>&nbsp;Et iterum dico vobis: Facilius est camelum per foramen acus transire, quam divitem intrare in regnum c&#230;lorum.</P>
<P><a name="025">25</A>&nbsp;Auditis autem his, discipuli mirabantur valde, dicentes: Quis ergo poterit salvus esse?</P>
<P><a name="026">26</A>&nbsp;Aspiciens autem Jesus, dixit illis: Apud homines hoc impossibile est: apud Deum autem omnia possibilia sunt.<BR>
</P>
<P><a name="027">27</A>&nbsp;Tunc respondens Petrus, dixit ei: Ecce nos reliquimus omnia, et secuti sumus te: quid ergo erit nobis?</P>
<P><a name="028">28</A>&nbsp;Jesus autem dixit illis: Amen dico vobis, quod vos, qui secuti estis me, in regeneratione cum sederit Filius hominis in sede majestatis su&#230;, sedebitis et vos super sedes duodecim, judicantes duodecim tribus Isra&#235;l.</P>
<P><a name="029">29</A>&nbsp;Et omnis qui reliquerit domum, vel fratres, aut sorores, aut patrem, aut matrem, aut uxorem, aut filios, aut agros propter nomen meum, centuplum accipiet, et vitam &#230;ternam possidebit.</P>
<P><a name="030">30</A>&nbsp;Multi autem erunt primi novissimi, et novissimi primi.</P>
<P><HR>
<CENTER>
<A HREF="mat020.htm">Next: Matthew Chapter 20</A></CENTER>
</BODY>
</HTML>
