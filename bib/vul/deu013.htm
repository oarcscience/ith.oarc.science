<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Deuteronomy: Deuteronomy Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/deu013.htm">Polyglot</A>&nbsp;
<A HREF="../kjv/deu013.htm">KJV</A>&nbsp;
<A HREF="../sep/deu013.htm">Sep</A>&nbsp;
<A HREF="../tan/deu013.htm">Tan</A>&nbsp;

<BR>
<BR><A HREF="deu.htm">Deuteronomy Index</A><BR>
&nbsp;
<A HREF="deu012.htm">Previous</A>&nbsp;
<A HREF="deu014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Deuteronomy Chapter 13</H3><P><a name="001">1</A>&nbsp;Si surrexerit in medio tui prophetes, aut qui somnium vidisse se dicat, et pr&#230;dixerit signum atque portentum,</P>
<P><a name="002">2</A>&nbsp;et evenerit quod locutus est, et dixerit tibi: Eamus, et sequamur deos alienos quos ignoras, et serviamus eis:</P>
<P><a name="003">3</A>&nbsp;non audies verba prophet&#230; illius aut somniatoris: quia tentat vos Dominus Deus vester, ut palam fiat utrum diligatis eum an non, in toto corde, et in tota anima vestra.</P>
<P><a name="004">4</A>&nbsp;Dominum Deum vestrum sequimini, et ipsum timete, et mandata illius custodite, et audite vocem ejus: ipsi servietis, et ipsi adh&#230;rebitis.</P>
<P><a name="005">5</A>&nbsp;Propheta autem ille aut fictor somniorum interficietur: quia locutus est ut vos averteret a Domino Deo vestro, qui eduxit vos de terra &#198;gypti, et redemit vos de domo servitutis: ut errare te faceret de via, quam tibi pr&#230;cepit Dominus Deus tuus: et auferes malum de medio tui.</P>
<P><a name="006">6</A>&nbsp;Si tibi voluerit persuadere frater tuus filius matris tu&#230;, aut filius tuus vel filia, sive uxor qu&#230; est in sinu tuo, aut amicus, quem diligis ut animam tuam, clam dicens: Eamus, et serviamus diis alienis, quos ignoras tu, et patres tui,</P>
<P><a name="007">7</A>&nbsp;cunctarum in circuitu gentium, qu&#230; juxta vel procul sunt, ab initio usque ad finem terr&#230;,</P>
<P><a name="008">8</A>&nbsp;non acquiescas ei, nec audias, neque parcat ei oculus tuus ut miserearis et occultes eum,</P>
<P><a name="009">9</A>&nbsp;sed statim interficies: sit primum manus tua super eum, et postea omnis populus mittat manum.</P>
<P><a name="010">10</A>&nbsp;Lapidibus obrutus necabitur: quia voluit te abstrahere a Domino Deo tuo, qui eduxit te de terra &#198;gypti, de domo servitutis:</P>
<P><a name="011">11</A>&nbsp;ut omnis Isra&#235;l audiens timeat, et nequaquam ultra faciat quippiam hujus rei simile.<BR>
</P>
<P><a name="012">12</A>&nbsp;Si audieris in una urbium tuarum, quas Dominus Deus tuus dabit tibi ad habitandum, dicentes aliquos:</P>
<P><a name="013">13</A>&nbsp;Egressi sunt filii Belial de medio tui, et averterunt habitatores urbis su&#230;, atque dixerunt: Eamus, et serviamus diis alienis quos ignoratis:</P>
<P><a name="014">14</A>&nbsp;quare sollicite et diligenter, rei veritate perspecta, si inveneris certum esse quod dicitur, et abominationem hanc opere perpetratam,</P>
<P><a name="015">15</A>&nbsp;statim percuties habitatores urbis illius in ore gladii, et delebis eam ac omnia qu&#230; in illa sunt, usque ad pecora.</P>
<P><a name="016">16</A>&nbsp;Quidquid etiam supellectilis fuerit, congregabis in medio platearum ejus, et cum ipsa civitate succendes, ita ut universa consumas Domino Deo tuo, et sit tumulus sempiternus. Non &#230;dificabitur amplius,</P>
<P><a name="017">17</A>&nbsp;et non adh&#230;rebit de illo anathemate quidquam in manu tua: ut avertatur Dominus ab ira furoris sui, et misereatur tui, multiplicetque te sicut juravit patribus tuis,</P>
<P><a name="018">18</A>&nbsp;quando audieris vocem Domini Dei tui custodiens omnia pr&#230;cepta ejus, qu&#230; ego pr&#230;cipio tibi hodie, ut facias quod placitum est in conspectu Domini Dei tui.</P>
<P><HR>
<CENTER>
<A HREF="deu014.htm">Next: Deuteronomy Chapter 14</A></CENTER>
</BODY>
</HTML>
