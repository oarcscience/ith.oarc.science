<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma1012.htm">Polyglot</A>&nbsp;
<A HREF="../apo/ma1012.htm">Apo</A>&nbsp;
<A HREF="../sep/ma1012.htm">Sep</A>&nbsp;

<BR>
<BR><A HREF="ma1.htm">1 Macabees Index</A><BR>
&nbsp;
<A HREF="ma1011.htm">Previous</A>&nbsp;
<A HREF="ma1013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 12</H3><P><a name="001">1</A>&nbsp;Et vidit Jonathas quia tempus eum juvat, et elegit viros, et misit eos Romam statuere et renovare cum eis amicitiam:</P>
<P><a name="002">2</A>&nbsp;et ad Spartiatas, et ad alia loca misit epistolas secundum eamdem formam:</P>
<P><a name="003">3</A>&nbsp;et abierunt Romam, et intraverunt curiam, et dixerunt: Jonathas summus sacerdos, et gens Jud&#230;orum miserunt nos, ut renovaremus amicitiam et societatem secundum pristinum.</P>
<P><a name="004">4</A>&nbsp;Et dederunt illis epistolas ad ipsos per loca, ut deducerent eos in terram Juda cum pace.</P>
<P><a name="005">5</A>&nbsp;Et hoc est exemplum epistolarum, quas scripsit Jonathas Spartiatis:</P>
<P><a name="006">6</A>&nbsp;Jonathas summus sacerdos, et seniores gentis, et sacerdotes, et reliquus populus Jud&#230;orum, Spartiatis fratribus salutem.</P>
<P><a name="007">7</A>&nbsp;Jampridem miss&#230; erant epistol&#230; ad Oniam summum sacerdotem ab Ario, qui regnabat apud vos, quoniam estis fratres nostri, sicut rescriptum continet, quod subjectum est.</P>
<P><a name="008">8</A>&nbsp;Et suscepit Onias virum, qui missus fuerat, cum honore: et accepit epistolas, in quibus significabatur de societate et amicitia.</P>
<P><a name="009">9</A>&nbsp;Nos cum nullo horum indigeremus, habentes solatio sanctos libros, qui sunt in manibus nostris,</P>
<P><a name="010">10</A>&nbsp;maluimus mittere ad vos renovare fraternitatem et amicitiam, ne forte alieni efficiamur a vobis: multa enim tempora transierunt, ex quo misistis ad nos.</P>
<P><a name="011">11</A>&nbsp;Nos ergo in omni tempore sine intermissione in diebus solemnibus, et ceteris, quibus oportet, memores sumus vestri in sacrificiis qu&#230; offerimus, et in observationibus, sicut fas est, et decet meminisse fratrum.</P>
<P><a name="012">12</A>&nbsp;L&#230;tamur itaque de gloria vestra.</P>
<P><a name="013">13</A>&nbsp;Nos autem circumdederunt mult&#230; tribulationes, et multa pr&#230;lia, et impugnaverunt nos reges qui sunt in circuitu nostro.</P>
<P><a name="014">14</A>&nbsp;Noluimus ergo vobis molesti esse, neque ceteris sociis et amicis nostris in his pr&#230;liis:</P>
<P><a name="015">15</A>&nbsp;habuimus enim de c&#230;lo auxilium, et liberati sumus nos, et humiliati sunt inimici nostri.</P>
<P><a name="016">16</A>&nbsp;Elegimus itaque Numenium Antiochi filium, et Antipatrem Jasonis filium, et misimus ad Romanos renovare cum eis amicitiam et societatem pristinam.</P>
<P><a name="017">17</A>&nbsp;Mandavimus itaque eis ut veniant etiam ad vos, et salutent vos, et reddant vobis epistolas nostras de innovatione fraternitatis nostr&#230;.</P>
<P><a name="018">18</A>&nbsp;Et nunc benefacietis respondentes nobis ad h&#230;c.<BR>
</P>
<P><a name="019">19</A>&nbsp;Et hoc est rescriptum epistolarum quod miserat Oni&#230;:</P>
<P><a name="020">20</A>&nbsp;Arius rex Spartiatarum Oni&#230; sacerdoti magno salutem.</P>
<P><a name="021">21</A>&nbsp;Inventum est in scriptura de Spartiatis, et Jud&#230;is, quoniam sunt fratres, et quod sunt de genere Abraham.</P>
<P><a name="022">22</A>&nbsp;Et nunc ex quo h&#230;c cognovimus, benefacitis scribentes nobis de pace vestra.</P>
<P><a name="023">23</A>&nbsp;Sed et nos rescripsimus vobis: Pecora nostra, et possessiones nostr&#230;, vestr&#230; sunt: et vestr&#230;, nostr&#230;: mandavimus itaque h&#230;c nuntiari vobis.<BR>
</P>
<P><a name="024">24</A>&nbsp;Et audivit Jonathas quoniam regressi sunt principes Demetrii cum exercitu multo supra quam prius, pugnare adversus eum:</P>
<P><a name="025">25</A>&nbsp;et exiit ab Jerusalem, et occurrit eis in Amathite regione: non enim dederat eis spatium ut ingrederentur regionem ejus.</P>
<P><a name="026">26</A>&nbsp;Et misit speculatores in castra eorum: et reversi renuntiaverunt quod constituunt supervenire illis nocte.</P>
<P><a name="027">27</A>&nbsp;Cum occidisset autem sol, pr&#230;cepit Jonathas suis vigilare, et esse in armis paratos ad pugnam tota nocte: et posuit custodes per circuitum castrorum.</P>
<P><a name="028">28</A>&nbsp;Et audierunt adversarii quod paratus est Jonathas cum suis in bello: et timuerunt, et formidaverunt in corde suo: et accenderunt focos in castris suis.</P>
<P><a name="029">29</A>&nbsp;Jonathas autem, et qui cum eo erant, non cognoverunt usque mane: videbant autem luminaria ardentia,</P>
<P><a name="030">30</A>&nbsp;et secutus est eos Jonathas, et non comprehendit eos: transierant enim flumen Eleutherum.</P>
<P><a name="031">31</A>&nbsp;Et divertit Jonathas ad Arabas, qui vocantur Zabad&#230;i: et percussit eos, et accepit spolia eorum.</P>
<P><a name="032">32</A>&nbsp;Et junxit, et venit Damascum, et perambulabat omnem regionem illam.</P>
<P><a name="033">33</A>&nbsp;Simon autem exiit, et venit usque ad Ascalonem, et ad proxima pr&#230;sidia: et declinavit in Joppen, et occupavit eam</P>
<P><a name="034">34</A>&nbsp;(audivit enim quod vellent pr&#230;sidium tradere partibus Demetrii), et posuit ibi custodes ut custodirent eam.</P>
<P><a name="035">35</A>&nbsp;Et reversus est Jonathas, et convocavit seniores populi, et cogitavit cum eis &#230;dificare pr&#230;sidia in Jud&#230;a,</P>
<P><a name="036">36</A>&nbsp;et &#230;dificare muros in Jerusalem, et exaltare altitudinem magnam inter medium arcis et civitatis, ut separaret eam a civitate, ut esset ipsa singulariter, et neque emant, neque vendant.</P>
<P><a name="037">37</A>&nbsp;Et convenerunt ut &#230;dificarent civitatem: et cecidit murus qui erat super torrentem ab ortu solis, et reparavit eum, qui vocatur Caphetetha:</P>
<P><a name="038">38</A>&nbsp;et Simon &#230;dificavit Adiada in Sephela, et munivit eam, et imposuit portas et seras.<BR>
</P>
<P><a name="039">39</A>&nbsp;Et cum cogitasset Tryphon regnare Asi&#230;, et assumere diadema, et extendere manum in Antiochum regem:</P>
<P><a name="040">40</A>&nbsp;timens ne forte non permitteret eum Jonathas, sed pugnaret adversus eum, qu&#230;rebat comprehendere eum, et occidere. Et exsurgens abiit in Bethsan.</P>
<P><a name="041">41</A>&nbsp;Et exivit Jonathas obviam illi cum quadraginta millibus virorum electorum in pr&#230;lium, et venit Bethsan.</P>
<P><a name="042">42</A>&nbsp;Et vidit Tryphon quia venit Jonathas cum exercitu multo ut extenderet in eum manus: timuit,</P>
<P><a name="043">43</A>&nbsp;et excepit eum cum honore, et commendavit eum omnibus amicis suis, et dedit ei munera: et pr&#230;cepit exercitibus suis ut obedirent ei, sicut sibi.</P>
<P><a name="044">44</A>&nbsp;Et dixit Jonath&#230;: Ut quid vexasti universum populum, cum bellum nobis non sit?</P>
<P><a name="045">45</A>&nbsp;et nunc remitte eos in domos suas: elige autem tibi viros paucos, qui tecum sint, et veni mecum Ptolemaidam, et tradam eam tibi, et reliqua pr&#230;sidia, et exercitum, et universos pr&#230;positos negotii: et conversus abibo: propterea enim veni.</P>
<P><a name="046">46</A>&nbsp;Et credidit ei, et fecit sicut dixit: et dimisit exercitum, et abierunt in terram Juda.</P>
<P><a name="047">47</A>&nbsp;Retinuit autem secum tria millia virorum: ex quibus remisit in Galil&#230;am duo millia: mille autem venerunt cum eo.</P>
<P><a name="048">48</A>&nbsp;Ut autem intravit Ptolemaidam Jonathas, clauserunt portas civitatis Ptolemenses, et comprehenderunt eum: et omnes qui cum eo intraverant, gladio interfecerunt.</P>
<P><a name="049">49</A>&nbsp;Et misit Tryphon exercitum et equites in Galil&#230;am et in campum magnum, ut perderent omnes socios Jonath&#230;.</P>
<P><a name="050">50</A>&nbsp;At illi cum cognovissent quia comprehensus est Jonathas, et periit, et omnes qui cum eo erant, hortati sunt semetipsos, et exierunt parati in pr&#230;lium.</P>
<P><a name="051">51</A>&nbsp;Et videntes hi qui insecuti fuerant, quia pro anima res est illis, reversi sunt:</P>
<P><a name="052">52</A>&nbsp;illi autem venerunt omnes cum pace in terram Juda. Et planxerunt Jonathan, et eos qui cum ipso fuerant, valde: et luxit Isra&#235;l luctu magno.</P>
<P><a name="053">53</A>&nbsp;Et qu&#230;sierunt omnes gentes qu&#230; erant in circuitu eorum conterere eos: dixerunt enim:</P>
<P><a name="054">54</A>&nbsp;Non habent principem et adjuvantem: nunc ergo expugnemus illos, et tollamus de hominibus memoriam eorum.</P>
<P><HR>
<CENTER>
<A HREF="ma1013.htm">Next: 1 Macabees Chapter 13</A></CENTER>
</BODY>
</HTML>
