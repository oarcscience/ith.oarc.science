<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2018.htm">Polyglot</A>&nbsp;
<A HREF="../kjv/ch2018.htm">KJV</A>&nbsp;
<A HREF="../sep/ch2018.htm">Sep</A>&nbsp;
<A HREF="../tan/ch2018.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2017.htm">Previous</A>&nbsp;
<A HREF="ch2019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 18</H3><P><a name="001">1</A>&nbsp;Fuit ergo Josaphat dives et inclytus multum, et affinitate conjunctus est Achab.</P>
<P><a name="002">2</A>&nbsp;Descenditque post annos ad eum in Samariam: ad cujus adventum mactavit Achab arietes et boves plurimos, ipsi, et populo qui venerat cum eo: persuasitque illi ut ascenderet in Ramoth Galaad.</P>
<P><a name="003">3</A>&nbsp;Dixitque Achab rex Isra&#235;l ad Josaphat regem Juda: Veni mecum in Ramoth Galaad. Cui ille respondit: Ut ego, et tu: sicut populus tuus, sic et populus meus: tecumque erimus in bello.</P>
<P><a name="004">4</A>&nbsp;Dixitque Josaphat ad regem Isra&#235;l: Consule, obsecro, impr&#230;sentiarum sermonem Domini.</P>
<P><a name="005">5</A>&nbsp;Congregavit igitur rex Isra&#235;l prophetarum quadringentos viros, et dixit ad eos: In Ramoth Galaad ad bellandum ire debemus, an quiescere? At illi: Ascende, inquiunt, et tradet Deus in manu regis.</P>
<P><a name="006">6</A>&nbsp;Dixitque Josaphat: Numquid non est hic prophetes Domini, ut ab illo etiam requiramus?</P>
<P><a name="007">7</A>&nbsp;Et ait rex Isra&#235;l ad Josaphat: Est vir unus a quo possumus qu&#230;rere Domini voluntatem: sed ego odi eum, quia non prophetat mihi bonum, sed malum omni tempore: est autem Mich&#230;as filius Jemla. Dixitque Josaphat: Ne loquaris, rex, hoc modo.</P>
<P><a name="008">8</A>&nbsp;Vocavit ergo rex Isra&#235;l unum de eunuchis, et dixit ei: Voca cito Mich&#230;am filium Jemla.<BR>
</P>
<P><a name="009">9</A>&nbsp;Porro rex Isra&#235;l, et Josaphat rex Juda, uterque sedebant in solio suo, vestiti cultu regio: sedebant autem in area juxta portam Samari&#230;, omnesque prophet&#230; vaticinabantur coram eis.</P>
<P><a name="010">10</A>&nbsp;Sedecias vero filius Chanaana fecit sibi cornua ferrea, et ait: H&#230;c dicit Dominus: His ventilabis Syriam, donec conteras eam.</P>
<P><a name="011">11</A>&nbsp;Omnesque prophet&#230; similiter prophetabant, atque dicebant: Ascende in Ramoth Galaad, et prosperaberis, et tradet eos Dominus in manu regis.</P>
<P><a name="012">12</A>&nbsp;Nuntius autem qui ierat ad vocandum Mich&#230;am, ait illi: En verba omnium prophetarum uno ore bona regi annuntiant: qu&#230;so ergo te ut et sermo tuus ab eis non dissentiat, loquarisque prospera.</P>
<P><a name="013">13</A>&nbsp;Cui respondit Mich&#230;as: Vivit Dominus, quia quodcumque dixerit mihi Deus meus, hoc loquar.</P>
<P><a name="014">14</A>&nbsp;Venit ergo ad regem. Cui rex ait: Mich&#230;a, ire debemus in Ramoth Galaad ad bellandum, an quiescere? Cui ille respondit: Ascendite: cuncta enim prospera evenient, et tradentur hostes in manus vestras.</P>
<P><a name="015">15</A>&nbsp;Dixitque rex: Iterum atque iterum te adjuro, ut mihi non loquaris, nisi quod verum est in nomine Domini.</P>
<P><a name="016">16</A>&nbsp;At ille ait: Vidi universum Isra&#235;l dispersum in montibus, sicut oves absque pastore: et dixit Dominus: Non habent isti dominos: revertatur unusquisque in domum suam in pace.<BR>
</P>
<P><a name="017">17</A>&nbsp;Et ait rex Isra&#235;l ad Josaphat: Nonne dixi tibi quod non prophetaret iste mihi quidquam boni, sed ea qu&#230; mala sunt?</P>
<P><a name="018">18</A>&nbsp;At ille: Idcirco, ait, audite verbum Domini: vidi Dominum sedentem in solio suo, et omnem exercitum c&#230;li assistentem ei a dextris et a sinistris.</P>
<P><a name="019">19</A>&nbsp;Et dixit Dominus: Quis decipiet Achab regem Isra&#235;l ut ascendat et corruat in Ramoth Galaad? Cumque diceret unus hoc modo, et alter alio,</P>
<P><a name="020">20</A>&nbsp;processit spiritus, et stetit coram Domino, et ait: Ego decipiam eum. Cui Dominus: In quo, inquit, decipies?</P>
<P><a name="021">21</A>&nbsp;At ille respondit: Egrediar, et ero spiritus mendax in ore omnium prophetarum ejus. Dixitque Dominus: Decipies, et pr&#230;valebis: egredere, et fac ita.</P>
<P><a name="022">22</A>&nbsp;Nunc igitur, ecce Dominus dedit spiritum mendacii in ore omnium prophetarum tuorum, et Dominus locutus est de te mala.</P>
<P><a name="023">23</A>&nbsp;Accessit autem Sedecias filius Chanaana, et percussit Mich&#230;&#230; maxillam, et ait: Per quam viam transivit spiritus Domini a me, ut loqueretur tibi?</P>
<P><a name="024">24</A>&nbsp;Dixitque Mich&#230;as: Tu ipse videbis in die illo, quando ingressus fueris cubiculum de cubiculo ut abscondaris.</P>
<P><a name="025">25</A>&nbsp;Pr&#230;cepit autem rex Isra&#235;l, dicens: Tollite Mich&#230;am, et ducite eum ad Amon principem civitatis, et ad Joas filium Amelech.</P>
<P><a name="026">26</A>&nbsp;Et dicetis: H&#230;c dicit rex: Mittite hunc in carcerem, et date ei panis modicum, et aqu&#230; pauxillum, donec revertar in pace.</P>
<P><a name="027">27</A>&nbsp;Dixitque Mich&#230;as: Si reversus fueris in pace, non est locutus Dominus in me. Et ait: Audite, omnes populi.<BR>
</P>
<P><a name="028">28</A>&nbsp;Igitur ascenderunt rex Isra&#235;l et Josaphat rex Juda in Ramoth Galaad.</P>
<P><a name="029">29</A>&nbsp;Dixitque rex Isra&#235;l ad Josaphat: Mutabo habitum, et sic ad pugnam vadam: tu autem induere vestibus tuis. Mutatoque rex Isra&#235;l habitu, venit ad bellum.</P>
<P><a name="030">30</A>&nbsp;Rex autem Syri&#230; pr&#230;ceperat ducibus equitatus sui, dicens: Ne pugnetis contra minimum aut contra maximum, nisi contra solum regem Isra&#235;l.</P>
<P><a name="031">31</A>&nbsp;Itaque cum vidissent principes equitatus Josaphat, dixerunt: Rex Isra&#235;l est iste. Et circumdederunt eum dimicantes: at ille clamavit ad Dominum, et auxiliatus est ei, atque avertit eos ab illo.</P>
<P><a name="032">32</A>&nbsp;Cum enim vidissent duces equitatus quod non esset rex Isra&#235;l, reliquerunt eum.</P>
<P><a name="033">33</A>&nbsp;Accidit autem ut unus e populo sagittam in incertum jaceret, et percuteret regem Isra&#235;l inter cervicem et scapulas. At ille aurig&#230; suo ait: Converte manum tuam, et educ me de acie, quia vulneratus sum.</P>
<P><a name="034">34</A>&nbsp;Et finita est pugna in die illo: porro rex Isra&#235;l stabat in curru suo contra Syros usque ad vesperam, et mortuus est occidente sole.</P>
<P><HR>
<CENTER>
<A HREF="ch2019.htm">Next: 2 Chronicles Chapter 19</A></CENTER>
</BODY>
</HTML>
