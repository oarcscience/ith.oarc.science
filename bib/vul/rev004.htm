<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Revelation: Revelation Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rev004.htm">Polyglot</A>&nbsp;
<A HREF="../gnt/rev004.htm">GNT</A>&nbsp;
<A HREF="../kjv/rev004.htm">KJV</A>&nbsp;

<BR>
<BR><A HREF="rev.htm">Revelation Index</A><BR>
&nbsp;
<A HREF="rev003.htm">Previous</A>&nbsp;
<A HREF="rev005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Revelation Chapter 4</H3><P><a name="001">1</A>&nbsp;Post h&#230;c vidi: et ecce ostium apertum in c&#230;lo, et vox prima, quam audivi tamquam tub&#230; loquentis mecum, dicens: Ascende huc, et ostendam tibi qu&#230; oportet fieri post h&#230;c.</P>
<P><a name="002">2</A>&nbsp;Et statim fui in spiritu: et ecce sedes posita erat in c&#230;lo, et supra sedem sedens.</P>
<P><a name="003">3</A>&nbsp;Et qui sedebat similis erat aspectui lapidis jaspidis, et sardinis: et iris erat in circuitu sedis similis visioni smaragdin&#230;.</P>
<P><a name="004">4</A>&nbsp;Et in circuitu sedis sedilia viginti quatuor: et super thronos viginti quatuor seniores sedentes, circumamicti vestimentis albis, et in capitibus eorum coron&#230; aure&#230;.</P>
<P><a name="005">5</A>&nbsp;Et de throno procedebant fulgura, et voces, et tonitrua: et septem lampades ardentes ante thronum, qui sunt septem spiritus Dei.</P>
<P><a name="006">6</A>&nbsp;Et in conspectu sedis tamquam mare vitreum simile crystallo: et in medio sedis, et in circuitu sedis quatuor animalia plena oculis ante et retro.</P>
<P><a name="007">7</A>&nbsp;Et animal primum simile leoni, et secundum animal simile vitulo, et tertium animal habens faciem quasi hominis, et quartum animal simile aquil&#230; volanti.</P>
<P><a name="008">8</A>&nbsp;Et quatuor animalia, singula eorum habebant alas senas: et in circuitu, et intus plena sunt oculis: et requiem non habebant die ac nocte, dicentia: Sanctus, Sanctus, Sanctus Dominus Deus omnipotens, qui erat, et qui est, et qui venturus est.</P>
<P><a name="009">9</A>&nbsp;Et cum darent illa animalia gloriam, et honorem, et benedictionem sedenti super thronum, viventi in s&#230;cula s&#230;culorum,</P>
<P><a name="010">10</A>&nbsp;procidebant viginti quatuor seniores ante sedentem in throno, et adorabant viventem in s&#230;cula s&#230;culorum, et mittebant coronas suas ante thronum, dicentes:</P>
<P><a name="011">11</A>&nbsp;Dignus es Domine Deus noster accipere gloriam, et honorem, et virtutem: quia tu creasti omnia, et propter voluntatem tuam erant, et creata sunt.</P>
<P><HR>
<CENTER>
<A HREF="rev005.htm">Next: Revelation Chapter 5</A></CENTER>
</BODY>
</HTML>
