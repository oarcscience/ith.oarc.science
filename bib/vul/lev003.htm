<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev003.htm">Polyglot</A>&nbsp;
<A HREF="../kjv/lev003.htm">KJV</A>&nbsp;
<A HREF="../sep/lev003.htm">Sep</A>&nbsp;
<A HREF="../tan/lev003.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev002.htm">Previous</A>&nbsp;
<A HREF="lev004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 3</H3><P><a name="001">1</A>&nbsp;Quod si hostia pacificorum fuerit ejus oblatio, et de bobus voluerit offerre, marem sive feminam, immaculata offeret coram Domino.</P>
<P><a name="002">2</A>&nbsp;Ponetque manum super caput victim&#230; su&#230;, qu&#230; immolabitur in introitu tabernaculi testimonii, fundentque filii Aaron sacerdotes sanguinem per altaris circuitum.</P>
<P><a name="003">3</A>&nbsp;Et offerent de hostia pacificorum in oblationem Domino, adipem qui operit vitalia, et quidquid pinguedinis est intrinsecus:</P>
<P><a name="004">4</A>&nbsp;duos renes cum adipe quo teguntur ilia, et reticulum jecoris cum renunculis.</P>
<P><a name="005">5</A>&nbsp;Adolebuntque ea super altare in holocaustum, lignis igne supposito, in oblationem suavissimi odoris Domino.</P>
<P><a name="006">6</A>&nbsp;Si vero de ovibus fuerit ejus oblatio et pacificorum hostia, sive masculum obtulerit, sive feminam, immaculata erunt.</P>
<P><a name="007">7</A>&nbsp;Si agnum obtulerit coram Domino,</P>
<P><a name="008">8</A>&nbsp;ponet manum suam super caput victim&#230; su&#230;: qu&#230; immolabitur in vestibulo tabernaculi testimonii: fundentque filii Aaron sanguinem ejus per circuitum altaris.</P>
<P><a name="009">9</A>&nbsp;Et offerent de pacificorum hostia sacrificium Domino: adipem et caudam totam</P>
<P><a name="010">10</A>&nbsp;cum renibus, et pinguedinem qu&#230; operit ventrem atque universa vitalia, et utrumque renunculum cum adipe qui est juxta ilia, reticulumque jecoris cum renunculis.</P>
<P><a name="011">11</A>&nbsp;Et adolebit ea sacerdos super altare in pabulum ignis et oblationis Domini.</P>
<P><a name="012">12</A>&nbsp;Si capra fuerit ejus oblatio, et obtulerit eam Domino,</P>
<P><a name="013">13</A>&nbsp;ponet manum suam super caput ejus: immolabitque eam in introitu tabernaculi testimonii, et fundent filii Aaron sanguinem ejus per altaris circuitum.</P>
<P><a name="014">14</A>&nbsp;Tollentque ex ea in pastum ignis dominici, adipem qui operit ventrem, et qui tegit universa vitalia:</P>
<P><a name="015">15</A>&nbsp;duos renunculos cum reticulo, quod est super eos juxta ilia, et arvinam jecoris cum renunculis:</P>
<P><a name="016">16</A>&nbsp;adolebitque ea super altare sacerdos in alimoniam ignis, et suavissimi odoris. Omnis adeps, Domini erit</P>
<P><a name="017">17</A>&nbsp;jure perpetuo in generationibus, et cunctis habitaculis vestris: nec sanguinem nec adipem omnino comedetis.</P>
<P><HR>
<CENTER>
<A HREF="lev004.htm">Next: Leviticus Chapter 4</A></CENTER>
</BODY>
</HTML>
