<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Zechariah: Zechariah Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/zac007.htm">Polyglot</A>&nbsp;
<A HREF="../kjv/zac007.htm">KJV</A>&nbsp;
<A HREF="../sep/zac007.htm">Sep</A>&nbsp;
<A HREF="../tan/zac007.htm">Tan</A>&nbsp;

<BR>
<BR><A HREF="zac.htm">Zechariah Index</A><BR>
&nbsp;
<A HREF="zac006.htm">Previous</A>&nbsp;
<A HREF="zac008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Zechariah Chapter 7</H3><P><a name="001">1</A>&nbsp;Et factum est in anno quarto Darii regis, factum est verbum Domini ad Zachariam, in quarta mensis noni, qui est Casleu.</P>
<P><a name="002">2</A>&nbsp;Et miserunt ad domum Dei Sarasar et Rogommelech, et viri qui erant cum eo, ad deprecandam faciem Domini:</P>
<P><a name="003">3</A>&nbsp;ut dicerent sacerdotibus domus Domini exercituum, et prophetis, loquentes: Numquid flendum est mihi in quinto mense, vel sanctificare me debeo, sicut jam feci multis annis?</P>
<P><a name="004">4</A>&nbsp;Et factum est verbum Domini exercituum ad me, dicens:</P>
<P><a name="005">5</A>&nbsp;Loquere ad omnem populum terr&#230;, et ad sacerdotes, dicens: Cum jejunaretis, et plangeretis in quinto et septimo per hos septuaginta annos, numquid jejunium jejunastis mihi?</P>
<P><a name="006">6</A>&nbsp;et cum comedistis et bibistis, numquid non vobis comedistis et vobismetipsis bibistis?</P>
<P><a name="007">7</A>&nbsp;numquid non sunt verba qu&#230; locutus est Dominus in manu prophetarum priorum, cum adhuc Jerusalem habitaretur ut esset opulenta, ipsa et urbes in circuitu ejus, et ad austrum, et in campestribus habitaretur?</P>
<P><a name="008">8</A>&nbsp;Et factum est verbum Domini ad Zachariam, dicens:</P>
<P><a name="009">9</A>&nbsp;H&#230;c ait Dominus exercituum, dicens: Judicium verum judicate, et misericordiam et miserationes facite, unusquisque cum fratre suo.</P>
<P><a name="010">10</A>&nbsp;Et viduam, et pupillum, et advenam, et pauperem nolite calumniari: et malum vir fratri suo non cogitet in corde suo.</P>
<P><a name="011">11</A>&nbsp;Et noluerunt attendere, et averterunt scapulam recedentem, et aures suas aggravaverunt ne audirent.</P>
<P><a name="012">12</A>&nbsp;Et cor suum posuerunt ut adamantem, ne audirent legem, et verba qu&#230; misit Dominus exercituum in spiritu suo per manum prophetarum priorum: et facta est indignatio magna a Domino exercituum.</P>
<P><a name="013">13</A>&nbsp;Et factum est sicut locutus est, et non audierunt: sic clamabunt et non exaudiam, dicit Dominus exercituum.</P>
<P><a name="014">14</A>&nbsp;Et dispersi eos per omnia regna qu&#230; nesciunt: et terra desolata est ab eis, eo quod non esset transiens et revertens: et posuerunt terram desiderabilem in desertum.</P>
<P><HR>
<CENTER>
<A HREF="zac008.htm">Next: Zechariah Chapter 8</A></CENTER>
</BODY>
</HTML>
