[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa140)  [KJV](../kjv/psa140)  [Sep](../sep/psa140.md) 
[Tan](../tan/psa140.md)   
  
[Psalms Index](psa.md)  
  [Previous](psa139)  [Next](psa141.md) 

------------------------------------------------------------------------

### Vulgate (Latin): Psalms Chapter 140

<span id="001">1</span> Psalmus David. \[Domine, clamavi ad te: exaudi
me;  
intende voci meæ, cum clamavero ad te.  

<span id="002">2</span> Dirigatur oratio mea sicut incensum in conspectu
tuo;  
elevatio manuum mearum sacrificium vespertinum.  

<span id="003">3</span> Pone, Domine, custodiam ori meo,  
et ostium circumstantiæ labiis meis.  

<span id="004">4</span> Non declines cor meum in verba malitiæ,  
ad excusandas excusationes in peccatis;  
cum hominibus operantibus iniquitatem,  
et non communicabo cum electis eorum.  

<span id="005">5</span> Corripiet me justus in misericordia, et
increpabit me:  
oleum autem peccatoris non impinguet caput meum.  
Quoniam adhuc et oratio mea in beneplacitis eorum:  

<span id="006">6</span> absorpti sunt juncti petræ judices eorum.  
Audient verba mea, quoniam potuerunt.  

<span id="007">7</span> Sicut crassitudo terræ erupta est super
terram,  
dissipata sunt ossa nostra secus infernum.  

<span id="008">8</span> Quia ad te, Domine, Domine, oculi mei;  
in te speravi, non auferas animam meam.  

<span id="009">9</span> Custodi me a laqueo quem statuerunt mihi,  
et a scandalis operantium iniquitatem.  

<span id="010">10</span> Cadent in retiaculo ejus peccatores:  
singulariter sum ego, donec transeam.\]

------------------------------------------------------------------------

[Next: Psalms Chapter 141](psa141.md)
