<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 59</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa059.htm">Polyglot</A>&nbsp;
<A HREF="../kjv/isa059.htm">KJV</A>&nbsp;
<A HREF="../sep/isa059.htm">Sep</A>&nbsp;
<A HREF="../tan/isa059.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa058.htm">Previous</A>&nbsp;
<A HREF="isa060.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 59</H3><P><a name="001">1</A>&nbsp;[Ecce non est abbreviata manus Domini, ut salvare nequeat,<BR> neque aggravata est auris ejus, ut non exaudiat.<BR></P>
<P><a name="002">2</A>&nbsp;Sed iniquitates vestr&#230; diviserunt<BR> inter vos et Deum vestrum;<BR> et peccata vestra absconderunt faciem ejus a vobis,<BR> ne exaudiret.<BR></P>
<P><a name="003">3</A>&nbsp;Manus enim vestr&#230; pollut&#230; sunt sanguine,<BR> et digiti vestri iniquitate;<BR> labia vestra locuta sunt mendacium,<BR> et lingua vestra iniquitatem fatur.<BR></P>
<P><a name="004">4</A>&nbsp;Non est qui invocet justitiam,<BR> neque est qui judicet vere:<BR> sed confidunt in nihilo, et loquuntur vanitates;<BR> conceperunt laborem, et pepererunt iniquitatem.<BR></P>
<P><a name="005">5</A>&nbsp;Ova aspidum ruperunt,<BR> et telas arane&#230; texuerunt.<BR> Qui comederit de ovis eorum, morietur;<BR> et quod confotum est, erumpet in regulum.<BR></P>
<P><a name="006">6</A>&nbsp;Tel&#230; eorum non erunt in vestimentum,<BR> neque operientur operibus suis;<BR> opera eorum opera inutilia,<BR> et opus iniquitatis in manibus eorum.<BR></P>
<P><a name="007">7</A>&nbsp;Pedes eorum ad malum currunt,<BR> et festinant ut effundant sanguinem innocentem;<BR> cogitationes eorum cogitationes inutiles:<BR> vastitas et contritio in viis eorum.<BR></P>
<P><a name="008">8</A>&nbsp;Viam pacis nescierunt,<BR> et non est judicium in gressibus eorum;<BR> semit&#230; eorum incurvat&#230; sunt eis:<BR> omnis qui calcat in eis, ignorat pacem.<BR></P>
<P><a name="009">9</A>&nbsp;Propter hoc elongatum est judicium a nobis,<BR> et non apprehendet nos justitia.<BR> Exspectavimus lucem, et ecce tenebr&#230;;<BR> splendorem, et in tenebris ambulavimus.<BR></P>
<P><a name="010">10</A>&nbsp;Palpavimus sicut c&#230;ci parietem,<BR> et quasi absque oculis attrectavimus:<BR> impegimus meridie quasi in tenebris;<BR> in caliginosis quasi mortui.<BR></P>
<P><a name="011">11</A>&nbsp;Rugiemus quasi ursi omnes,<BR> et quasi columb&#230; meditantes gememus:<BR> exspectavimus judicium, et non est;<BR> salutem, et elongata est a nobis.<BR></P>
<P><a name="012">12</A>&nbsp;Multiplicat&#230; sunt enim iniquitates nostr&#230; coram te,<BR> et peccata nostra responderunt nobis,<BR> quia scelera nostra nobiscum<BR> et iniquitates nostras cognovimus.<BR></P>
<P><a name="013">13</A>&nbsp;Peccare et mentiri contra Dominum,<BR> et aversi sumus ne iremus post tergum Dei nostri,<BR> ut loqueremur calumniam et transgressionem;<BR> concepimus et locuti sumus de corde verba mendacii.<BR></P>
<P><a name="014">14</A>&nbsp;Et conversum est retrorsum judicium,<BR> et justitia longe stetit,<BR> quia corruit in platea veritas,<BR> et &#230;quitas non potuit ingredi.<BR></P>
<P><a name="015">15</A>&nbsp;Et facta est veritas in oblivionem,<BR> et qui recessit a malo, pr&#230;d&#230; patuit.<BR> Et vidit Dominus, et malum apparuit in oculis ejus,<BR> quia non est judicium.<BR></P>
<P><a name="016">16</A>&nbsp;Et vidit quia non est vir,<BR> et aporiatus est, quia non est qui occurrat;<BR> et salvavit sibi brachium suum,<BR> et justitia ejus ipsa confirmavit eum.<BR></P>
<P><a name="017">17</A>&nbsp;Indutus est justitia ut lorica,<BR> et galea salutis in capite ejus;<BR> indutus est vestimentis ultionis,<BR> et opertus est quasi pallio zeli:<BR></P>
<P><a name="018">18</A>&nbsp;sicut ad vindictam quasi ad retributionem<BR> indignationis hostibus suis,<BR> et vicissitudinem inimicis suis;<BR> insulis vicem reddet.<BR></P>
<P><a name="019">19</A>&nbsp;Et timebunt qui ab occidente nomen Domini,<BR> et qui ab ortu solis gloriam ejus,<BR> cum venerit quasi fluvius violentus<BR> quem spiritus Domini cogit;<BR></P>
<P><a name="020">20</A>&nbsp;et venerit Sion redemptor,<BR> et eis qui redeunt ab iniquitate in Jacob,<BR> dicit Dominus.<BR></P>
<P><a name="021">21</A>&nbsp;Hoc f&#156;dus meum cum eis,<BR> dicit Dominus:<BR> spiritus meus qui est in te,<BR> et verba mea qu&#230; posui in ore tuo,<BR> non recedent de ore tuo,<BR> et de ore seminis tui,<BR> et de ore seminis seminis tui, dicit Dominus,<BR> amodo et usque in sempiternum.]</P>
<P><HR>
<CENTER>
<A HREF="isa060.htm">Next: Isaiah Chapter 60</A></CENTER>
</BODY>
</HTML>
