<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 33</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa033.htm">Polyglot</A>&nbsp;
<A HREF="../kjv/isa033.htm">KJV</A>&nbsp;
<A HREF="../sep/isa033.htm">Sep</A>&nbsp;
<A HREF="../tan/isa033.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa032.htm">Previous</A>&nbsp;
<A HREF="isa034.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 33</H3><P><a name="001">1</A>&nbsp;[V&#230; qui pr&#230;daris! nonne et ipse pr&#230;daberis?<BR> et qui spernis, nonne et ipse sperneris?<BR> Cum consummaveris depr&#230;dationem, depr&#230;daberis;<BR> cum fatigatus desieris contemnere, contemneris.<BR></P>
<P><a name="002">2</A>&nbsp;Domine, miserere nostri,<BR> te enim exspectavimus;<BR> esto brachium nostrum in mane,<BR> et salus nostra in tempore tribulationis.<BR></P>
<P><a name="003">3</A>&nbsp;A voce angeli fugerunt populi,<BR> et ab exaltatione tua dispers&#230; sunt gentes.<BR></P>
<P><a name="004">4</A>&nbsp;Et congregabuntur spolia vestra sicut colligitur bruchus,<BR> velut cum foss&#230; plen&#230; fuerint de eo.<BR></P>
<P><a name="005">5</A>&nbsp;Magnificatus est Dominus, quoniam habitavit in excelso;<BR> implevit Sion judicio et justitia.<BR></P>
<P><a name="006">6</A>&nbsp;Et erit fides in temporibus tuis:<BR> diviti&#230; salutis sapientia et scientia;<BR> timor Domini ipse est thesaurus ejus.<BR></P>
<P><a name="007">7</A>&nbsp;Ecce videntes clamabunt foris;<BR> angeli pacis amare flebunt.<BR></P>
<P><a name="008">8</A>&nbsp;Dissipat&#230; sunt vi&#230;,<BR> cessavit transiens per semitam:<BR> irritum factum est pactum, projecit civitates,<BR> non reputavit homines.<BR></P>
<P><a name="009">9</A>&nbsp;Luxit et elanguit terra;<BR> confusus est Libanus, et obsorduit:<BR> et factus est Saron sicut desertum,<BR> et concussa est Basan, et Carmelus.<BR></P>
<P><a name="010">10</A>&nbsp;Nunc consurgam, dicit Dominus;<BR> nunc exaltabor, nunc sublevabor.<BR></P>
<P><a name="011">11</A>&nbsp;Concipietis ardorem, parietis stipulam;<BR> spiritus vester ut ignis vorabit vos.<BR></P>
<P><a name="012">12</A>&nbsp;Et erunt populi quasi de incendio cinis;<BR> spin&#230; congregat&#230; igni comburentur.<BR></P>
<P><a name="013">13</A>&nbsp;Audite, qui longe estis, qu&#230; fecerim;<BR> et cognoscite, vicini, fortitudinem meam.<BR></P>
<P><a name="014">14</A>&nbsp;Conterriti sunt in Sion peccatores;<BR> possedit tremor hypocritas.<BR> Quis poterit habitare de vobis cum igne devorante?<BR> quis habitabit ex vobis cum ardoribus sempiternis?<BR></P>
<P><a name="015">15</A>&nbsp;Qui ambulat in justitiis et loquitur veritatem,<BR> qui projicit avaritiam ex calumnia,<BR> et excutit manus suas ab omni munere,<BR> qui obturat aures suas ne audiat sanguinem,<BR> et claudit oculos suos ne videat malum.<BR></P>
<P><a name="016">16</A>&nbsp;Iste in excelsis habitabit;<BR> munimenta saxorum sublimitas ejus:<BR> panis ei datus est, aqu&#230; ejus fideles sunt.<BR></P>
<P><a name="017">17</A>&nbsp;Regem in decore suo videbunt oculi ejus,<BR> cernent terram de longe.<BR></P>
<P><a name="018">18</A>&nbsp;Cor tuum meditabitur timorem:<BR> ubi est litteratus? ubi legis verba ponderans?<BR> ubi doctor parvulorum?<BR></P>
<P><a name="019">19</A>&nbsp;Populum impudentem non videbis,<BR> populum alti sermonis, ita ut non possis intelligere<BR> disertitudinem lingu&#230; ejus, in quo nulla est sapientia.<BR></P>
<P><a name="020">20</A>&nbsp;Respice, Sion, civitatem solemnitatis nostr&#230;:<BR> oculi tui videbunt Jerusalem,<BR> habitationem opulentam,<BR> tabernaculum quod nequaquam transferri poterit;<BR> nec auferentur clavi ejus in sempiternum,<BR> et omnes funiculi ejus non rumpentur:<BR></P>
<P><a name="021">21</A>&nbsp;quia solummodo ibi magnificus est Dominus noster:<BR> locus fluviorum rivi latissimi et patentes:<BR> non transibit per eum navis remigum,<BR> neque trieris magna transgredietur eum.<BR></P>
<P><a name="022">22</A>&nbsp;Dominus enim judex noster,<BR> Dominus legifer noster,<BR> Dominus rex noster,<BR> ipse salvabit nos.<BR></P>
<P><a name="023">23</A>&nbsp;Laxati sunt funiculi tui,<BR> et non pr&#230;valebunt;<BR> sic erit malus tuus<BR> ut dilatare signum non queas.<BR> Tunc dividentur spolia pr&#230;darum multarum;<BR> claudi diripient rapinam.<BR></P>
<P><a name="024">24</A>&nbsp;Nec dicet vicinus: Elangui;<BR> populus qui habitat in ea, auferetur ab eo iniquitas.]</P>
<P><HR>
<CENTER>
<A HREF="isa034.htm">Next: Isaiah Chapter 34</A></CENTER>
</BODY>
</HTML>
