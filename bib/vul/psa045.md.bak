[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa045)  [KJV](../kjv/psa045)  [Sep](../sep/psa045.md) 
[Tan](../tan/psa045.md)   
  
[Psalms Index](psa.md)  
  [Previous](psa044)  [Next](psa046.md) 

------------------------------------------------------------------------

### Vulgate (Latin): Psalms Chapter 45

<span id="001">1</span> In finem, filiis Core, pro arcanis. Psalmus.

<span id="002">2</span> \[Deus noster refugium et virtus;  
adjutor in tribulationibus quæ invenerunt nos nimis.  

<span id="003">3</span> Propterea non timebimus dum turbabitur terra,  
et transferentur montes in cor maris.  

<span id="004">4</span> Sonuerunt, et turbatæ sunt aquæ eorum;  
conturbati sunt montes in fortitudine ejus.  

<span id="005">5</span> Fluminis impetus lætificat civitatem Dei:  
sanctificavit tabernaculum suum Altissimus.  

<span id="006">6</span> Deus in medio ejus, non commovebitur;  
adjuvabit eam Deus mane diluculo.  

<span id="007">7</span> Conturbatæ sunt gentes, et inclinata sunt
regna:  
dedit vocem suam, mota est terra.  

<span id="008">8</span> Dominus virtutum nobiscum;  
susceptor noster Deus Jacob.  

<span id="009">9</span> Venite, et videte opera Domini,  
quæ posuit prodigia super terram,  

<span id="010">10</span> auferens bella usque ad finem terræ.  
Arcum conteret, et confringet arma,  
et scuta comburet igni.  

<span id="011">11</span> Vacate, et videte quoniam ego sum Deus;  
exaltabor in gentibus, et exaltabor in terra.  

<span id="012">12</span> Dominus virtutum nobiscum;  
susceptor noster Deus Jacob.\]

------------------------------------------------------------------------

[Next: Psalms Chapter 46](psa046.md)
