[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa080)  [KJV](../kjv/psa080)  [Sep](../sep/psa080.md) 
[Tan](../tan/psa080.md)   
  
[Psalms Index](psa.md)  
  [Previous](psa079)  [Next](psa081.md) 

------------------------------------------------------------------------

### Vulgate (Latin): Psalms Chapter 80

<span id="001">1</span> In finem, pro torcularibus. Psalmus ipsi Asaph.

<span id="002">2</span> \[Exsultate Deo adjutori nostro;  
jubilate Deo Jacob.  

<span id="003">3</span> Sumite psalmum, et date tympanum;  
psalterium jucundum cum cithara.  

<span id="004">4</span> Buccinate in neomenia tuba,  
in insigni die solemnitatis vestræ:  

<span id="005">5</span> quia præceptum in Israël est,  
et judicium Deo Jacob.  

<span id="006">6</span> Testimonium in Joseph posuit illud,  
cum exiret de terra Ægypti;  
linguam quam non noverat, audivit.  

<span id="007">7</span> Divertit ab oneribus dorsum ejus;  
manus ejus in cophino servierunt.  

<span id="008">8</span> In tribulatione invocasti me, et liberavi te.  
Exaudivi te in abscondito tempestatis;  
probavi te apud aquam contradictionis.  

<span id="009">9</span> Audi, populus meus, et contestabor te.  
Israël, si audieris me,  

<span id="010">10</span> non erit in te deus recens,  
neque adorabis deum alienum.  

<span id="011">11</span> Ego enim sum Dominus Deus tuus,  
qui eduxi te de terra Ægypti.  
Dilata os tuum, et implebo illud.  

<span id="012">12</span> Et non audivit populus meus vocem meam,  
et Israël non intendit mihi.  

<span id="013">13</span> Et dimisi eos secundum desideria cordis
eorum;  
ibunt in adinventionibus suis.  

<span id="014">14</span> Si populus meus audisset me,  
Israël si in viis meis ambulasset,  

<span id="015">15</span> pro nihilo forsitan inimicos eorum
humiliassem,  
et super tribulantes eos misissem manum meam.  

<span id="016">16</span> Inimici Domini mentiti sunt ei,  
et erit tempus eorum in sæcula.  

<span id="017">17</span> Et cibavit eos ex adipe frumenti,  
et de petra melle saturavit eos.\]

------------------------------------------------------------------------

[Next: Psalms Chapter 81](psa081.md)
