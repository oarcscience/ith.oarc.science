<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mar011.htm">Polyglot</A>&nbsp;
<A HREF="../gnt/mar011.htm">GNT</A>&nbsp;
<A HREF="../kjv/mar011.htm">KJV</A>&nbsp;

<BR>
<BR><A HREF="mar.htm">Mark Index</A><BR>
&nbsp;
<A HREF="mar010.htm">Previous</A>&nbsp;
<A HREF="mar012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 11</H3><P><a name="001">1</A>&nbsp;Et cum appropinquarent Jerosolym&#230; et Bethani&#230; ad montem Olivarum, mittit duos ex discipulis suis,</P>
<P><a name="002">2</A>&nbsp;et ait illis: Ite in castellum, quod contra vos est, et statim intro&#235;untes illuc, invenietis pullum ligatum, super quem nemo adhuc hominum sedit: solvite illum, et adducite.</P>
<P><a name="003">3</A>&nbsp;Et si quis vobis dixerit: Quid facitis? dicite, quia Domino necessarius est: et continuo illum dimittet huc.</P>
<P><a name="004">4</A>&nbsp;Et abeuntes invenerunt pullum ligatum ante januam foris in bivio: et solvunt eum.</P>
<P><a name="005">5</A>&nbsp;Et quidam de illic stantibus dicebant illis: Quid facitis solventes pullum?</P>
<P><a name="006">6</A>&nbsp;Qui dixerunt eis sicut pr&#230;ceperat illis Jesus, et dimiserunt eis.</P>
<P><a name="007">7</A>&nbsp;Et duxerunt pullum ad Jesum: et imponunt illi vestimenta sua, et sedit super eum.</P>
<P><a name="008">8</A>&nbsp;Multi autem vestimenta sua straverunt in via: alii autem frondes c&#230;debant de arboribus, et sternebant in via.</P>
<P><a name="009">9</A>&nbsp;Et qui pr&#230;ibant, et qui sequebantur, clamabant, dicentes: Hosanna: benedictus qui venit in nomine Domini:</P>
<P><a name="010">10</A>&nbsp;benedictum quod venit regnum patris nostri David: hosanna in excelsis.</P>
<P><a name="011">11</A>&nbsp;Et introivit Jerosolymam in templum: et circumspectis omnibus, cum jam vespera esset hora, exiit in Bethaniam cum duodecim.<BR>
</P>
<P><a name="012">12</A>&nbsp;Et alia die cum exirent a Bethania, esuriit.</P>
<P><a name="013">13</A>&nbsp;Cumque vidisset a longe ficum habentem folia, venit si quid forte inveniret in ea: et cum venisset ad eam, nihil invenit pr&#230;ter folia: non enim erat tempus ficorum.</P>
<P><a name="014">14</A>&nbsp;Et respondens dixit ei: Jam non amplius in &#230;ternum ex te fructum quisquam manducet. Et audiebant discipuli ejus.<BR>
</P>
<P><a name="015">15</A>&nbsp;Et veniunt in Jerosolymam. Et cum introisset in templum, c&#156;pit ejicere vendentes et ementes in templo: et mensas numulariorum, et cathedras vendentium columbas evertit:</P>
<P><a name="016">16</A>&nbsp;et non sinebat ut quisquam transferret vas per templum:</P>
<P><a name="017">17</A>&nbsp;et docebat, dicens eis: Nonne scriptum est: Quia domus mea, domus orationis vocabitur omnibus gentibus? vos autem fecistis eam speluncam latronum.</P>
<P><a name="018">18</A>&nbsp;Quo audito principes sacerdotum et scrib&#230;, qu&#230;rebant quomodo eum perderent: timebant enim eum, quoniam universa turba admirabatur super doctrina ejus.</P>
<P><a name="019">19</A>&nbsp;Et cum vespera facta esset, egrediebatur de civitate.<BR>
</P>
<P><a name="020">20</A>&nbsp;Et cum mane transirent, viderunt ficum aridam factam a radicibus.</P>
<P><a name="021">21</A>&nbsp;Et recordatus Petrus, dixit ei: Rabbi, ecce ficus, cui maledixisti, aruit.</P>
<P><a name="022">22</A>&nbsp;Et respondens Jesus ait illis: Habete fidem Dei.</P>
<P><a name="023">23</A>&nbsp;Amen dico vobis, quia quicumque dixerit huic monti: Tollere, et mittere in mare, et non h&#230;sitaverit in corde suo, sed crediderit, quia quodcumque dixerit fiat, fiat ei.</P>
<P><a name="024">24</A>&nbsp;Propterea dico vobis, omnia qu&#230;cumque orantes petitis, credite quia accipietis, et evenient vobis.</P>
<P><a name="025">25</A>&nbsp;Et cum stabitis ad orandum, dimittite si quis habetis adversus aliquem: ut et Pater vester, qui in c&#230;lis est, dimittat vobis peccata vestra.</P>
<P><a name="026">26</A>&nbsp;Quod si vos non dimiseritis: nec Pater vester, qui in c&#230;lis est, dimittet vobis peccata vestra.<BR>
</P>
<P><a name="027">27</A>&nbsp;Et veniunt rursus Jerosolymam. Et cum ambularet in templo, accedunt ad eum summi sacerdotes, et scrib&#230;, et seniores:</P>
<P><a name="028">28</A>&nbsp;et dicunt ei: In qua potestate h&#230;c facis? et quis dedit tibi hanc potestatem ut ista facias?</P>
<P><a name="029">29</A>&nbsp;Jesus autem respondens, ait illis: Interrogabo vos et ego unum verbum, et respondete mihi: et dicam vobis in qua potestate h&#230;c faciam.</P>
<P><a name="030">30</A>&nbsp;Baptismus Joannis, de c&#230;lo erat, an ex hominibus? Respondete mihi.</P>
<P><a name="031">31</A>&nbsp;At illi cogitabant secum, dicentes: Si dixerimus: De c&#230;lo, dicet: Quare non credidistis ei?</P>
<P><a name="032">32</A>&nbsp;Si dixerimus: Ex hominibus, timemus populum: omnes enim habebant Joannem quia vere propheta esset.</P>
<P><a name="033">33</A>&nbsp;Et respondentes dicunt Jesu: Nescimus. Et respondens Jesus ait illis: Neque ego dico vobis in qua potestate h&#230;c faciam.</P>
<P><HR>
<CENTER>
<A HREF="mar012.htm">Next: Mark Chapter 12</A></CENTER>
</BODY>
</HTML>
