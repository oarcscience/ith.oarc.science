<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job009.htm">Polyglot</A>&nbsp;
<A HREF="../kjv/job009.htm">KJV</A>&nbsp;
<A HREF="../sep/job009.htm">Sep</A>&nbsp;
<A HREF="../tan/job009.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job008.htm">Previous</A>&nbsp;
<A HREF="job010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 9</H3><P><a name="001">1</A>&nbsp;Et respondens Job, ait:</P>
<P><a name="002">2</A>&nbsp;[Vere scio quod ita sit,<BR> et quod non justificetur homo compositus Deo.<BR></P>
<P><a name="003">3</A>&nbsp;Si voluerit contendere cum eo,<BR> non poterit ei respondere unum pro mille.<BR></P>
<P><a name="004">4</A>&nbsp;Sapiens corde est, et fortis robore:<BR> quis restitit ei, et pacem habuit?<BR></P>
<P><a name="005">5</A>&nbsp;Qui transtulit montes, et nescierunt<BR> hi quos subvertit in furore suo.<BR></P>
<P><a name="006">6</A>&nbsp;Qui commovet terram de loco suo,<BR> et column&#230; ejus concutiuntur.<BR></P>
<P><a name="007">7</A>&nbsp;Qui pr&#230;cipit soli, et non oritur,<BR> et stellas claudit quasi sub signaculo.<BR></P>
<P><a name="008">8</A>&nbsp;Qui extendit c&#230;los solus,<BR> et graditur super fluctus maris.<BR></P>
<P><a name="009">9</A>&nbsp;Qui facit Arcturum et Oriona,<BR> et Hyadas et interiora austri.<BR></P>
<P><a name="010">10</A>&nbsp;Qui facit magna, et incomprehensibilia,<BR> et mirabilia, quorum non est numerus.<BR></P>
<P><a name="011">11</A>&nbsp;Si venerit ad me, non videbo eum;<BR> si abierit, non intelligam.<BR></P>
<P><a name="012">12</A>&nbsp;Si repente interroget, quis respondebit ei?<BR> vel quis dicere potest: Cur ita facis?<BR></P>
<P><a name="013">13</A>&nbsp;Deus, cujus ir&#230; nemo resistere potest,<BR> et sub quo curvantur qui portant orbem.<BR></P>
<P><a name="014">14</A>&nbsp;Quantus ergo sum ego, ut respondeam ei,<BR> et loquar verbis meis cum eo?<BR></P>
<P><a name="015">15</A>&nbsp;qui etiam si habuero quippiam justum, non respondebo:<BR> sed meum judicem deprecabor.<BR></P>
<P><a name="016">16</A>&nbsp;Et cum invocantem exaudierit me,<BR> non credo quod audierit vocem meam.<BR></P>
<P><a name="017">17</A>&nbsp;In turbine enim conteret me,<BR> et multiplicabit vulnera mea, etiam sine causa.<BR></P>
<P><a name="018">18</A>&nbsp;Non concedit requiescere spiritum meum,<BR> et implet me amaritudinibus.<BR></P>
<P><a name="019">19</A>&nbsp;Si fortitudo qu&#230;ritur, robustissimus est;<BR> si &#230;quitas judicii, nemo audet pro me testimonium dicere.<BR></P>
<P><a name="020">20</A>&nbsp;Si justificare me voluero, os meum condemnabit me;<BR> si innocentem ostendero, pravum me comprobabit.<BR></P>
<P><a name="021">21</A>&nbsp;Etiam si simplex fuero, hoc ipsum ignorabit anima mea,<BR> et t&#230;debit me vit&#230; me&#230;.<BR></P>
<P><a name="022">22</A>&nbsp;Unum est quod locutus sum:<BR> et innocentem et impium ipse consumit.<BR></P>
<P><a name="023">23</A>&nbsp;Si flagellat, occidat semel,<BR> et non de p&#156;nis innocentum rideat.<BR></P>
<P><a name="024">24</A>&nbsp;Terra data est in manus impii;<BR> vultum judicum ejus operit.<BR> Quod si non ille est, quis ergo est?<BR></P>
<P><a name="025">25</A>&nbsp;Dies mei velociores fuerunt cursore;<BR> fugerunt, et non viderunt bonum.<BR></P>
<P><a name="026">26</A>&nbsp;Pertransierunt quasi naves poma portantes;<BR> sicut aquila volans ad escam.<BR></P>
<P><a name="027">27</A>&nbsp;Cum dixero: Nequaquam ita loquar:<BR> commuto faciem meam, et dolore torqueor.<BR></P>
<P><a name="028">28</A>&nbsp;Verebar omnia opera mea,<BR> sciens quod non parceres delinquenti.<BR></P>
<P><a name="029">29</A>&nbsp;Si autem et sic impius sum,<BR> quare frustra laboravi?<BR></P>
<P><a name="030">30</A>&nbsp;Si lotus fuero quasi aquis nivis,<BR> et fulserint velut mundissim&#230; manus me&#230;,<BR></P>
<P><a name="031">31</A>&nbsp;tamen sordibus intinges me,<BR> et abominabuntur me vestimenta mea.<BR></P>
<P><a name="032">32</A>&nbsp;Neque enim viro qui similis mei est, respondebo;<BR> nec qui mecum in judicio ex &#230;quo possit audiri.<BR></P>
<P><a name="033">33</A>&nbsp;Non est qui utrumque valeat arguere,<BR> et ponere manum suam in ambobus.<BR></P>
<P><a name="034">34</A>&nbsp;Auferat a me virgam suam,<BR> et pavor ejus non me terreat.<BR></P>
<P><a name="035">35</A>&nbsp;Loquar, et non timebo eum;<BR> neque enim possum metuens respondere.]</P>
<P><HR>
<CENTER>
<A HREF="job010.htm">Next: Job Chapter 10</A></CENTER>
</BODY>
</HTML>
