[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa004)  [KJV](../kjv/psa004)  [Sep](../sep/psa004) 
[Tan](../tan/psa004)   
  
[Psalms Index](psa)  
  [Previous](psa003)  [Next](psa005) 

------------------------------------------------------------------------

### Vulgate (Latin): Psalms Chapter 4

<span id="001">1</span> In finem, in carminibus. Psalmus David.

<span id="002">2</span> \[Cum invocarem exaudivit me Deus justitiæ
meæ,  
in tribulatione dilatasti mihi.  
Miserere mei, et exaudi orationem meam.  

<span id="003">3</span> Filii hominum, usquequo gravi corde?  
ut quid diligitis vanitatem, et quæritis mendacium?  

<span id="004">4</span> Et scitote quoniam mirificavit Dominus sanctum
suum;  
Dominus exaudiet me cum clamavero ad eum.  

<span id="005">5</span> Irascimini, et nolite peccare;  
quæ dicitis in cordibus vestris, in cubilibus vestris compungimini.  

<span id="006">6</span> Sacrificate sacrificium justitiæ, et sperate in
Domino.  
Multi dicunt: Quis ostendit nobis bona?  

<span id="007">7</span> Signatum est super nos lumen vultus tui,
Domine:  
dedisti lætitiam in corde meo.  

<span id="008">8</span> A fructu frumenti, vini, et olei sui,
multiplicati sunt.  

<span id="009">9</span> In pace in idipsum dormiam, et requiescam;  

<span id="010">10</span> quoniam tu, Domine, singulariter in spe
constituisti me.\]

------------------------------------------------------------------------

[Next: Psalms Chapter 5](psa005)
