<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Daniel: Daniel Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/dan011.htm">Polyglot</A>&nbsp;
<A HREF="../kjv/dan011.htm">KJV</A>&nbsp;
<A HREF="../sep/dan011.htm">Sep:Dan</A>&nbsp;
<A HREF="../sep/dat011.htm">Sep:DaT</A>&nbsp;
<A HREF="../tan/dan011.htm">Tan</A>&nbsp;

<BR>
<BR><A HREF="dan.htm">Daniel Index</A><BR>
&nbsp;
<A HREF="dan010.htm">Previous</A>&nbsp;
<A HREF="dan012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Daniel Chapter 11</H3><P><a name="001">1</A>&nbsp;Ego autem ab anno primo Darii Medi stabam ut confortaretur et roboraretur.</P>
<P><a name="002">2</A>&nbsp;Et nunc veritatem annuntiabo tibi. Ecce adhuc tres reges stabunt in Perside, et quartus ditabitur opibus nimiis super omnes: et cum invaluerit divitiis suis, concitabit omnes adversum regnum Gr&#230;ci&#230;.<BR>
</P>
<P><a name="003">3</A>&nbsp;Surget vero rex fortis, et dominabitur potestate multa, et faciet quod placuerit ei.</P>
<P><a name="004">4</A>&nbsp;Et cum steterit, conteretur regnum ejus, et dividetur in quatuor ventos c&#230;li: sed non in posteros ejus, neque secundum potentiam illius, qua dominatus est: lacerabitur enim regnum ejus etiam in externos, exceptis his.<BR>
</P>
<P><a name="005">5</A>&nbsp;Et confortabitur rex austri: et de principibus ejus pr&#230;valebit super eum, et dominabitur ditione: multa enim dominatio ejus.</P>
<P><a name="006">6</A>&nbsp;Et post finem annorum f&#156;derabuntur: filiaque regis austri veniet ad regem aquilonis facere amicitiam, et non obtinebit fortitudinem brachii, nec stabit semen ejus: et tradetur ipsa, et qui adduxerunt eam adolescentes ejus, et qui confortabant eam in temporibus.</P>
<P><a name="007">7</A>&nbsp;Et stabit de germine radicum ejus plantatio: et veniet cum exercitu, et ingredietur provinciam regis aquilonis: et abutetur eis, et obtinebit.</P>
<P><a name="008">8</A>&nbsp;Insuper et deos eorum, et sculptilia, vasa quoque pretiosa argenti et auri, captiva ducet in &#198;gyptum: ipse pr&#230;valebit adversus regem aquilonis.</P>
<P><a name="009">9</A>&nbsp;Et intrabit in regnum rex austri, et revertetur ad terram suam.</P>
<P><a name="010">10</A>&nbsp;Filii autem ejus provocabuntur, et congregabunt multitudinem exercituum plurimorum: et veniet properans, et inundans: et revertetur, et concitabitur, et congredietur cum robore ejus.</P>
<P><a name="011">11</A>&nbsp;Et provocatus rex austri egredietur, et pugnabit adversus regem aquilonis, et pr&#230;parabit multitudinem nimiam, et dabitur multitudo in manu ejus.</P>
<P><a name="012">12</A>&nbsp;Et capiet multitudinem, et exaltabitur cor ejus, et dejiciet multa millia, sed non pr&#230;valebit.</P>
<P><a name="013">13</A>&nbsp;Convertetur enim rex aquilonis, et pr&#230;parabit multitudinem multo majorem quam prius: et in fine temporum annorumque veniet properans cum exercitu magno, et opibus nimiis.</P>
<P><a name="014">14</A>&nbsp;Et in temporibus illis multi consurgent adversus regem austri: filii quoque pr&#230;varicatorum populi tui extollentur ut impleant visionem, et corruent.</P>
<P><a name="015">15</A>&nbsp;Et venit rex aquilonis, et comportabit aggerem, et capiet urbes munitissimas: et brachia austri non sustinebunt, et consurgent electi ejus ad resistendum, et non erit fortitudo.</P>
<P><a name="016">16</A>&nbsp;Et faciet veniens super eum juxta placitum suum, et non erit qui stet contra faciem ejus: et stabit in terra inclyta, et consumetur in manu ejus.</P>
<P><a name="017">17</A>&nbsp;Et ponet faciem suam ut veniat ad tenendum universum regnum ejus, et recta faciet cum eo: et filiam feminarum dabit ei, ut evertat illud: et non stabit, nec illius erit.</P>
<P><a name="018">18</A>&nbsp;Et convertet faciem suam ad insulas, et capiet multas: et cessare faciet principem opprobrii sui, et opprobrium ejus convertetur in eum.</P>
<P><a name="019">19</A>&nbsp;Et convertet faciem suam ad imperium terr&#230; su&#230;, et impinget, et corruet, et non invenietur.</P>
<P><a name="020">20</A>&nbsp;Et stabit in loco ejus vilissimus, et indignus decore regio: et in paucis diebus conteretur, non in furore, nec in pr&#230;lio.<BR>
</P>
<P><a name="021">21</A>&nbsp;Et stabit in loco ejus despectus, et non tribuetur ei honor regius: et veniet clam, et obtinebit regnum in fraudulentia.</P>
<P><a name="022">22</A>&nbsp;Et brachia pugnantis expugnabuntur a facie ejus, et conterentur: insuper et dux f&#156;deris.</P>
<P><a name="023">23</A>&nbsp;Et post amicitias, cum eo faciet dolum: et ascendet, et superabit in modico populo.</P>
<P><a name="024">24</A>&nbsp;Et abundantes, et uberes urbes ingredietur: et faciet qu&#230; non fecerunt patres ejus, et patres patrum ejus: rapinas, et pr&#230;dam, et divitias eorum dissipabit, et contra firmissimas cogitationes inibit: et hoc usque ad tempus.</P>
<P><a name="025">25</A>&nbsp;Et concitabitur fortitudo ejus, et cor ejus adversum regem austri in exercitu magno: et rex austri provocabitur ad bellum multis auxiliis, et fortibus nimis: et non stabunt, quia inibunt adversus eum consilia.</P>
<P><a name="026">26</A>&nbsp;Et comedentes panem cum eo, conterent illum, exercitusque ejus opprimetur: et cadent interfecti plurimi.</P>
<P><a name="027">27</A>&nbsp;Duorum quoque regum cor erit ut malefaciant, et ad mensam unam mendacium loquentur: et non proficient, quia adhuc finis in aliud tempus.</P>
<P><a name="028">28</A>&nbsp;Et revertetur in terram suam cum opibus multis: et cor ejus adversum testamentum sanctum, et faciet, et revertetur in terram suam.</P>
<P><a name="029">29</A>&nbsp;Statuto tempore revertetur, et veniet ad austrum: et non erit priori simile novissimum.</P>
<P><a name="030">30</A>&nbsp;Et venient super eum trieres, et Romani: et percutietur, et revertetur, et indignabitur contra testamentum sanctuarii, et faciet: reverteturque, et cogitabit adversum eos qui dereliquerunt testamentum sanctuarii.<BR>
</P>
<P><a name="031">31</A>&nbsp;Et brachia ex eo stabunt, et polluent sanctuarium fortitudinis, et auferent juge sacrificium: et dabunt abominationem in desolationem.</P>
<P><a name="032">32</A>&nbsp;Et impii in testamentum simulabunt fraudulenter: populus autem sciens Deum suum, obtinebit, et faciet.</P>
<P><a name="033">33</A>&nbsp;Et docti in populo docebunt plurimos: et ruent in gladio, et in flamma, et in captivitate, et in rapina dierum.</P>
<P><a name="034">34</A>&nbsp;Cumque corruerint, sublevabuntur auxilio parvulo: et applicabuntur eis plurimi fraudulenter.</P>
<P><a name="035">35</A>&nbsp;Et de eruditis ruent, ut conflentur, et eligantur, et dealbentur usque ad tempus pr&#230;finitum: quia adhuc aliud tempus erit.</P>
<P><a name="036">36</A>&nbsp;Et faciet juxta voluntatem suam rex, et elevabitur, et magnificabitur adversus omnem deum: et adversus Deum deorum loquetur magnifica, et dirigetur, donec compleatur iracundia: perpetrata quippe est definitio.</P>
<P><a name="037">37</A>&nbsp;Et Deum patrum suorum non reputabit: et erit in concupiscentiis feminarum, nec quemquam deorum curabit, quia adversum universa consurget.</P>
<P><a name="038">38</A>&nbsp;Deum autem Maozim in loco suo venerabitur: et deum, quem ignoraverunt patres ejus, colet auro, et argento, et lapide pretioso, rebusque pretiosis.</P>
<P><a name="039">39</A>&nbsp;Et faciet ut muniat Maozim cum deo alieno, quem cognovit, et multiplicabit gloriam, et dabit eis potestatem in multis, et terram dividet gratuito.<BR>
</P>
<P><a name="040">40</A>&nbsp;Et in tempore pr&#230;finito pr&#230;liabitur adversus eum rex austri, et quasi tempestas veniet contra illum rex aquilonis in curribus, et in equitibus, et in classe magna, et ingredietur terras, et conteret, et pertransiet.</P>
<P><a name="041">41</A>&nbsp;Et introibit in terram gloriosam, et mult&#230; corruent: h&#230; autem sol&#230; salvabuntur de manu ejus, Edom, et Moab, et principium filiorum Ammon.</P>
<P><a name="042">42</A>&nbsp;Et mittet manum suam in terras: et terra &#198;gypti non effugiet.</P>
<P><a name="043">43</A>&nbsp;Et dominabitur thesaurorum auri, et argenti, et in omnibus pretiosis &#198;gypti: per Libyam quoque, et &#198;thiopiam transibit.</P>
<P><a name="044">44</A>&nbsp;Et fama turbabit eum ab oriente et ab aquilone: et veniet in multitudine magna ut conterat et interficiat plurimos.</P>
<P><a name="045">45</A>&nbsp;Et figet tabernaculum suum Apadno inter maria, super montem inclytum et sanctum: et veniet usque ad summitatem ejus, et nemo auxiliabitur ei.</P>
<P><HR>
<CENTER>
<A HREF="dan012.htm">Next: Daniel Chapter 12</A></CENTER>
</BODY>
</HTML>
