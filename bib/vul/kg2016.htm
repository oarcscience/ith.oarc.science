<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2016.htm">Polyglot</A>&nbsp;
<A HREF="../kjv/kg2016.htm">KJV</A>&nbsp;
<A HREF="../sep/kg2016.htm">Sep</A>&nbsp;
<A HREF="../tan/kg2016.htm">Tan</A>&nbsp;

<BR>
<BR><A HREF="kg2.htm">2 Kings Index</A><BR>
&nbsp;
<A HREF="kg2015.htm">Previous</A>&nbsp;
<A HREF="kg2017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 16</H3><P><a name="001">1</A>&nbsp;Anno decimoseptimo Phacee filii Romeli&#230;, regnavit Achaz filius Joatham regis Juda.</P>
<P><a name="002">2</A>&nbsp;Viginti annorum erat Achaz cum regnare c&#156;pisset, et sedecim annis regnavit in Jerusalem. Non fecit quod erat placitum in conspectu Domini Dei sui sicut David pater ejus,</P>
<P><a name="003">3</A>&nbsp;sed ambulavit in via regum Isra&#235;l: insuper et filium suum consecravit, transferens per ignem secundum idola gentium, qu&#230; dissipavit Dominus coram filiis Isra&#235;l.</P>
<P><a name="004">4</A>&nbsp;Immolabat quoque victimas, et adolebat incensum in excelsis, et in collibus, et sub omni ligno frondoso.<BR>
</P>
<P><a name="005">5</A>&nbsp;Tunc ascendit Rasin rex Syri&#230;, et Phacee filius Romeli&#230; rex Isra&#235;l, in Jerusalem ad pr&#230;liandum: cumque obsiderent Achaz, non valuerunt superare eum.</P>
<P><a name="006">6</A>&nbsp;In tempore illo restituit Rasin rex Syri&#230;, Ailam Syri&#230;, et ejecit Jud&#230;os de Aila: et Idum&#230;i venerunt in Ailam, et habitaverunt ibi usque in diem hanc.<BR>
</P>
<P><a name="007">7</A>&nbsp;Misit autem Achaz nuntios ad Theglathphalasar regem Assyriorum, dicens: Servus tuus, et filius tuus ego sum: ascende, et salvum me fac de manu regis Syri&#230;, et de manu regis Isra&#235;l, qui consurrexerunt adversum me.</P>
<P><a name="008">8</A>&nbsp;Et cum collegisset argentum et aurum quod inveniri potuit in domo Domini et in thesauris regis, misit regi Assyriorum munera.</P>
<P><a name="009">9</A>&nbsp;Qui et acquievit voluntati ejus: ascendit enim rex Assyriorum in Damascum, et vastavit eam, et transtulit habitatores ejus Cyrenen: Rasin autem interfecit.</P>
<P><a name="010">10</A>&nbsp;Perrexitque rex Achaz in occursum Theglathphalasar regis Assyriorum in Damascum: cumque vidisset altare Damasci, misit rex Achaz ad Uriam sacerdotem exemplar ejus, et similitudinem juxta omne opus ejus.</P>
<P><a name="011">11</A>&nbsp;Exstruxitque Urias sacerdos altare: juxta omnia qu&#230; pr&#230;ceperat rex Achaz de Damasco, ita fecit sacerdos Urias donec veniret rex Achaz de Damasco.</P>
<P><a name="012">12</A>&nbsp;Cumque venisset rex de Damasco, vidit altare, et veneratus est illud: ascenditque et immolavit holocausta et sacrificium suum,</P>
<P><a name="013">13</A>&nbsp;et libavit libamina, et fudit sanguinem pacificorum qu&#230; obtulerat super altare.</P>
<P><a name="014">14</A>&nbsp;Porro altare &#230;reum quod erat coram Domino, transtulit de facie templi, et de loco altaris, et de loco templi Domini: posuitque illud ex latere altaris ad aquilonem.</P>
<P><a name="015">15</A>&nbsp;Pr&#230;cepit quoque rex Achaz Uri&#230; sacerdoti, dicens: Super altare majus offer holocaustum matutinum, et sacrificium vespertinum, et holocaustum regis, et sacrificium ejus, et holocaustum universi populi terr&#230;, et sacrificia eorum, et libamina eorum: et omnem sanguinem holocausti, et universum sanguinem victim&#230; super illud effundes: altare vero &#230;reum erit paratum ad voluntatem meam.</P>
<P><a name="016">16</A>&nbsp;Fecit igitur Urias sacerdos juxta omnia qu&#230; pr&#230;ceperat rex Achaz.</P>
<P><a name="017">17</A>&nbsp;Tulit autem rex Achaz c&#230;latas bases, et luterem qui erat desuper: et mare deposuit de bobus &#230;reis qui sustentabant illud, et posuit super pavimentum stratum lapide.</P>
<P><a name="018">18</A>&nbsp;Musach quoque sabbati quod &#230;dificaverat in templo: et ingressum regis exterius convertit in templum Domini propter regem Assyriorum.</P>
<P><a name="019">19</A>&nbsp;Reliqua autem verborum Achaz qu&#230; fecit, nonne h&#230;c scripta sunt in libro sermonum dierum regum Juda?</P>
<P><a name="020">20</A>&nbsp;Dormivitque Achaz cum patribus suis, et sepultus est cum eis in civitate David: et regnavit Ezechias filius ejus pro eo.</P>
<P><HR>
<CENTER>
<A HREF="kg2017.htm">Next: 2 Kings Chapter 17</A></CENTER>
</BODY>
</HTML>
