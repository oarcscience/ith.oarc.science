<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 51</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir051.htm">Polyglot</A>&nbsp;
<A HREF="../apo/sir051.htm">Apo</A>&nbsp;
<A HREF="../sep/sir051.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir050.htm">Previous</A>&nbsp;
<A HREF="isa001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 51</H3><P><a name="001">1</A>&nbsp;Oratio Jesu filii Sirach. [Confitebor tibi, Domine rex,<BR> et collaudabo te Deum salvatorem meum.<BR></P>
<P><a name="002">2</A>&nbsp;Confitebor nomini tuo,<BR> quoniam adjutor et protector factus es mihi,<BR></P>
<P><a name="003">3</A>&nbsp;et liberasti corpus meum a perditione:<BR> a laqueo lingu&#230; iniqu&#230;, et a labiis operantium mendacium:<BR> et in conspectu astantium factus es mihi adjutor.<BR></P>
<P><a name="004">4</A>&nbsp;Et liberasti me, secundum multitudinem misericordi&#230; nominis tui,<BR> a rugientibus pr&#230;paratis ad escam:<BR></P>
<P><a name="005">5</A>&nbsp;de manibus qu&#230;rentium animam meam,<BR> et de portis tribulationum qu&#230; circumdederunt me;<BR></P>
<P><a name="006">6</A>&nbsp;a pressura flamm&#230; qu&#230; circumdedit me,<BR> et in medio ignis non sum &#230;stuatus;<BR></P>
<P><a name="007">7</A>&nbsp;de altitudine ventris inferi,<BR> et a lingua coinquinata, et a verbo mendacii,<BR> a rege iniquo, et a lingua injusta.<BR></P>
<P><a name="008">8</A>&nbsp;Laudabit usque ad mortem anima mea Dominum,<BR></P>
<P><a name="009">9</A>&nbsp;et vita mea appropinquans erat in inferno deorsum.<BR></P>
<P><a name="010">10</A>&nbsp;Circumdederunt me undique, et non erat qui adjuvaret:<BR> respiciens eram ad adjutorium hominum, et non erat.<BR></P>
<P><a name="011">11</A>&nbsp;Memoratus sum misericordi&#230; tu&#230; Domine,<BR> et operationis tu&#230;, qu&#230; a s&#230;culo sunt:<BR></P>
<P><a name="012">12</A>&nbsp;quoniam eruis sustinentes te, Domine,<BR> et liberas eos de manibus gentium.<BR></P>
<P><a name="013">13</A>&nbsp;Exaltasti super terram habitationem meam,<BR> et pro morte defluente deprecatus sum.<BR></P>
<P><a name="014">14</A>&nbsp;Invocavi Dominum patrem Domini mei,<BR> ut non derelinquat me in die tribulationis me&#230;,<BR> et in tempore superborum, sine adjutorio.<BR></P>
<P><a name="015">15</A>&nbsp;Laudabo nomen tuum assidue,<BR> et collaudabo illud in confessione:<BR> et exaudita est oratio mea,<BR></P>
<P><a name="016">16</A>&nbsp;et liberasti me de perditione,<BR> et eripuisti me de tempore iniquo.<BR></P>
<P><a name="017">17</A>&nbsp;Propterea confitebor, et laudem dicam tibi,<BR> et benedicam nomini Domini.]<BR>
</P>
<P><a name="018">18</A>&nbsp;[Cum adhuc junior essem, priusquam oberrarem,<BR> qu&#230;sivi sapientiam palam in oratione mea.<BR></P>
<P><a name="019">19</A>&nbsp;Ante templum postulabam pro illis,<BR> et usque in novissimis inquiram eam:<BR> et effloruit tamquam pr&#230;cox uva.<BR></P>
<P><a name="020">20</A>&nbsp;L&#230;tatum est cor meum in ea:<BR> ambulavit pes meus iter rectum:<BR> a juventute mea investigabam eam.<BR></P>
<P><a name="021">21</A>&nbsp;Inclinavi modico aurem meam,<BR> et excepi illam.<BR></P>
<P><a name="022">22</A>&nbsp;Multam inveni in meipso sapientiam,<BR> et multum profeci in ea.<BR></P>
<P><a name="023">23</A>&nbsp;Danti mihi sapientiam dabo gloriam:<BR></P>
<P><a name="024">24</A>&nbsp;consiliatus sum enim ut facerem illam.<BR> Zelatus sum bonum, et non confundar.<BR></P>
<P><a name="025">25</A>&nbsp;Colluctata est anima mea in illa,<BR> et in faciendo eam confirmatus sum.<BR></P>
<P><a name="026">26</A>&nbsp;Manus meas extendi in altum,<BR> et insipientiam ejus luxi;<BR></P>
<P><a name="027">27</A>&nbsp;animam meam direxi ad illam,<BR> et in agnitione inveni eam.<BR></P>
<P><a name="028">28</A>&nbsp;Possedi cum ipsa cor ab initio:<BR> propter hoc, non derelinquar.<BR></P>
<P><a name="029">29</A>&nbsp;Venter meus conturbatus est qu&#230;rendo illam:<BR> propterea bonam possidebo possessionem.<BR></P>
<P><a name="030">30</A>&nbsp;Dedit mihi Dominus linguam mercedem meam,<BR> et in ipsa laudabo eum.<BR></P>
<P><a name="031">31</A>&nbsp;Appropiate ad me, indocti,<BR> et congregate vos in domum disciplin&#230;.<BR></P>
<P><a name="032">32</A>&nbsp;Quid adhuc retardatis? et quid dicitis in his?<BR> anim&#230; vestr&#230; sitiunt vehementer.<BR></P>
<P><a name="033">33</A>&nbsp;Aperui os meum, et locutus sum:<BR> Comparate vobis sine argento,<BR></P>
<P><a name="034">34</A>&nbsp;et collum vestrum subjicite jugo:<BR> et suscipiat anima vestra disciplinam:<BR> in proximo est enim invenire eam.<BR></P>
<P><a name="035">35</A>&nbsp;Videte oculis vestris, quia modicum laboravi,<BR> et inveni mihi multam requiem.<BR></P>
<P><a name="036">36</A>&nbsp;Assumite disciplinam in multo numero argenti,<BR> et copiosum aurum possidete in ea.<BR></P>
<P><a name="037">37</A>&nbsp;L&#230;tetur anima vestra in misericordia ejus,<BR> et non confundemini in laude ipsius.<BR></P>
<P><a name="038">38</A>&nbsp;Operamini opus vestrum ante tempus,<BR> et dabit vobis mercedem vestram in tempore suo.]</P>
<P></P>
<P><HR>
<CENTER>
<A HREF="isa001.htm">Next: Isaiah Chapter 1</A></CENTER>
</BODY>
</HTML>
