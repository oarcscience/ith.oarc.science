<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Habakkuk: Habakkuk Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hab002.htm">Polyglot</A>&nbsp;
<A HREF="../kjv/hab002.htm">KJV</A>&nbsp;
<A HREF="../sep/hab002.htm">Sep</A>&nbsp;
<A HREF="../tan/hab002.htm">Tan</A>&nbsp;

<BR>
<BR><A HREF="hab.htm">Habakkuk Index</A><BR>
&nbsp;
<A HREF="hab001.htm">Previous</A>&nbsp;
<A HREF="hab003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Habakkuk Chapter 2</H3><P><a name="001">1</A>&nbsp;[Super custodiam meam stabo,<BR> et figam gradum super munitionem:<BR> et contemplabor ut videam quid dicatur mihi,<BR> et quid respondeam ad arguentem me.]<BR>
</P>
<P><a name="002">2</A>&nbsp;Et respondit mihi Dominus, et dixit: [Scribe visum, et explana eum super tabulas,<BR> ut percurrat qui legerit eum.<BR></P>
<P><a name="003">3</A>&nbsp;Quia adhuc visus procul;<BR> et apparebit in finem, et non mentietur:<BR> si moram fecerit, exspecta illum,<BR> quia veniens veniet, et non tardabit.<BR></P>
<P><a name="004">4</A>&nbsp;Ecce qui incredulus est, non erit recta anima ejus in semetipso;<BR> justus autem in fide sua vivet.<BR></P>
<P><a name="005">5</A>&nbsp;Et quomodo vinum potantem decipit,<BR> sic erit vir superbus, et non decorabitur:<BR> qui dilatavit quasi infernus animam suam,<BR> et ipse quasi mors, et non adimpletur:<BR> et congregabit ad se omnes gentes,<BR> et coacervabit ad se omnes populos.<BR></P>
<P><a name="006">6</A>&nbsp;Numquid non omnes isti super eum parabolam sument,<BR> et loquelam &#230;nigmatum ejus, et dicetur:<BR> V&#230; ei qui multiplicat non sua?<BR> usquequo et aggravat contra se densum lutum?<BR></P>
<P><a name="007">7</A>&nbsp;Numquid non repente consurgent qui mordeant te,<BR> et suscitabuntur lacerantes te,<BR> et eris in rapinam eis?<BR></P>
<P><a name="008">8</A>&nbsp;Quia tu spoliasti gentes multas,<BR> spoliabunt te omnes qui reliqui fuerint de populis,<BR> propter sanguinem hominis,<BR> et iniquitatem terr&#230;, civitatis, et omnium habitantium in ea.<BR></P>
<P><a name="009">9</A>&nbsp;V&#230; qui congregat avaritiam malam domui su&#230;,<BR> ut sit in excelso nidus ejus,<BR> et liberari se putat de manu mali!<BR></P>
<P><a name="010">10</A>&nbsp;Cogitasti confusionem domui tu&#230;;<BR> concidisti populos multos,<BR> et peccavit anima tua.<BR></P>
<P><a name="011">11</A>&nbsp;Quia lapis de pariete clamabit,<BR> et lignum, quod inter juncturas &#230;dificiorum est, respondebit.<BR></P>
<P><a name="012">12</A>&nbsp;V&#230; qui &#230;dificat civitatem in sanguinibus,<BR> et pr&#230;parat urbem in iniquitate!<BR></P>
<P><a name="013">13</A>&nbsp;Numquid non h&#230;c sunt a Domino exercituum?<BR> laborabunt enim populi in multo igne,<BR> et gentes in vacuum, et deficient.<BR></P>
<P><a name="014">14</A>&nbsp;Quia replebitur terra, ut cognoscant gloriam Domini,<BR> quasi aqu&#230; operientes mare.<BR></P>
<P><a name="015">15</A>&nbsp;V&#230; qui potum dat amico suo mittens fel suum,<BR> et inebrians ut aspiciat nuditatem ejus!<BR></P>
<P><a name="016">16</A>&nbsp;Repletus es ignominia pro gloria;<BR> bibe tu quoque, et consopire.<BR> Circumdabit te calix dexter&#230; Domini,<BR> et vomitus ignomini&#230; super gloriam tuam.<BR></P>
<P><a name="017">17</A>&nbsp;Quia iniquitas Libani operiet te,<BR> et vastitas animalium deterrebit eos<BR> de sanguinibus hominum,<BR> et iniquitate terr&#230;, et civitatis, et omnium habitantium in ea.<BR></P>
<P><a name="018">18</A>&nbsp;Quid prodest sculptile, quia sculpsit illud fictor suus,<BR> conflatile, et imaginem falsam?<BR> quia speravit in figmento fictor ejus, ut faceret simulacra muta.<BR></P>
<P><a name="019">19</A>&nbsp;V&#230; qui dicit ligno: Expergiscere;<BR> Surge, lapidi tacenti!<BR> Numquid ipse docere poterit?<BR> ecce iste coopertus est auro et argento,<BR> et omnis spiritus non est in visceribus ejus.<BR></P>
<P><a name="020">20</A>&nbsp;Dominus autem in templo sancto suo:<BR> sileat a facie ejus omnis terra!]</P>
<P><HR>
<CENTER>
<A HREF="hab003.htm">Next: Habakkuk Chapter 3</A></CENTER>
</BODY>
</HTML>
