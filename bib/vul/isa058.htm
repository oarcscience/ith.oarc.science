<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 58</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa058.htm">Polyglot</A>&nbsp;
<A HREF="../kjv/isa058.htm">KJV</A>&nbsp;
<A HREF="../sep/isa058.htm">Sep</A>&nbsp;
<A HREF="../tan/isa058.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa057.htm">Previous</A>&nbsp;
<A HREF="isa059.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 58</H3><P><a name="001">1</A>&nbsp;[Clama, ne cesses,<BR> quasi tuba exalta vocem tuam,<BR> et annuntia populo meo scelera eorum,<BR> et domui Jacob peccata eorum.<BR></P>
<P><a name="002">2</A>&nbsp;Me etenim de die in diem qu&#230;runt,<BR> et scire vias meas volunt,<BR> quasi gens qu&#230; justitiam fecerit,<BR> et judicium Dei sui non dereliquerit.<BR> Rogant me judicia justiti&#230;;<BR> appropinquare Deo volunt.<BR></P>
<P><a name="003">3</A>&nbsp;Quare jejunavimus, et non aspexisti;<BR> humiliavimus animas nostras, et nescisti?<BR> Ecce in die jejunii vestri invenitur voluntas vestra,<BR> et omnes debitores vestros repetitis.<BR></P>
<P><a name="004">4</A>&nbsp;Ecce ad lites et contentiones jejunatis,<BR> et percutitis pugno impie.<BR> Nolite jejunare sicut usque ad hanc diem,<BR> ut audiatur in excelso clamor vester.<BR></P>
<P><a name="005">5</A>&nbsp;Numquid tale est jejunium quod elegi,<BR> per diem affligere hominem animam suam?<BR> numquid contorquere quasi circulum caput suum,<BR> et saccum et cinerem sternere?<BR> numquid istud vocabis jejunium,<BR> et diem acceptabilem Domino?]<BR>
</P>
<P><a name="006">6</A>&nbsp;[Nonne hoc est magis jejunium quod elegi?<BR> Dissolve colligationes impietatis,<BR> solve fasciculos deprimentes,<BR> dimitte eos qui confracti sunt liberos,<BR> et omne opus dirumpe;<BR></P>
<P><a name="007">7</A>&nbsp;frange esurienti panem tuum,<BR> et egenos vagosque induc in domum tuam;<BR> cum videris nudum, operi eum,<BR> et carnem tuam ne despexeris.<BR></P>
<P><a name="008">8</A>&nbsp;Tunc erumpet quasi mane lumen tuum;<BR> et sanitas tua citius orietur,<BR> et anteibit faciem tuam justitia tua,<BR> et gloria Domini colliget te.<BR></P>
<P><a name="009">9</A>&nbsp;Tunc invocabis, et Dominus exaudiet;<BR> clamabis, et dicet: Ecce adsum.<BR> Si abstuleris de medio tui catenam,<BR> et desieris extendere digitum et loqui quod non prodest;<BR></P>
<P><a name="010">10</A>&nbsp;cum effuderis esurienti animam tuam,<BR> et animam afflictam repleveris,<BR> orietur in tenebris lux tua,<BR> et tenebr&#230; tu&#230; erunt sicut meridies.<BR></P>
<P><a name="011">11</A>&nbsp;Et requiem tibi dabit Dominus semper,<BR> et implebit splendoribus animam tuam,<BR> et ossa tua liberabit;<BR> et eris quasi hortus irriguus,<BR> et sicut fons aquarum<BR> cujus non deficient aqu&#230;.<BR></P>
<P><a name="012">12</A>&nbsp;Et &#230;dificabuntur in te deserta s&#230;culorum,<BR> fundamenta generationis et generationis suscitabis;<BR> et vocaberis &#230;dificator sepium,<BR> avertens semitas in quietem.<BR></P>
<P><a name="013">13</A>&nbsp;Si averteris a sabbato pedem tuum<BR> facere voluntatem tuam in die sancto meo,<BR> et vocaveris sabbatum delicatum,<BR> et sanctum Domini gloriosum,<BR> et glorificaveris eum dum non facis vias tuas,<BR> et non invenitur voluntas tua, ut loquaris sermonem:<BR></P>
<P><a name="014">14</A>&nbsp;tunc delectaberis super Domino,<BR> et sustollam te super altitudines terr&#230;,<BR> et cibabo te h&#230;reditate Jacob patris tui:<BR> os enim Domini locutum est.]</P>
<P><HR>
<CENTER>
<A HREF="isa059.htm">Next: Isaiah Chapter 59</A></CENTER>
</BODY>
</HTML>
