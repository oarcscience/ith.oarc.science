<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Macabees: 2 Macabees Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma2006.htm">Polyglot</A>&nbsp;
<A HREF="../apo/ma2006.htm">Apo</A>&nbsp;
<A HREF="../sep/ma2006.htm">Sep</A>&nbsp;

<BR>
<BR><A HREF="ma2.htm">2 Macabees Index</A><BR>
&nbsp;
<A HREF="ma2005.htm">Previous</A>&nbsp;
<A HREF="ma2007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Macabees Chapter 6</H3><P><a name="001">1</A>&nbsp;Sed non post multum temporis, misit rex senem quemdam Antiochenum, qui compelleret Jud&#230;os ut se transferrent a patriis et Dei legibus:</P>
<P><a name="002">2</A>&nbsp;contaminare etiam quod in Jerosolymis erat templum, et cognominare Jovis Olympii: et in Garizim, prout erant hi qui locum inhabitabant, Jovis hospitalis.</P>
<P><a name="003">3</A>&nbsp;Pessima autem et universis gravis erat malorum incursio:</P>
<P><a name="004">4</A>&nbsp;nam templum luxuria et comessationibus gentium erat plenum, et scortantium cum meretricibus: sacratisque &#230;dibus mulieres se ultro ingerebant, intro ferentes ea qu&#230; non licebat.</P>
<P><a name="005">5</A>&nbsp;Altare etiam plenum erat illicitis, qu&#230; legibus prohibebantur.</P>
<P><a name="006">6</A>&nbsp;Neque autem sabbata custodiebantur, neque dies solemnes patrii servabantur, nec simpliciter Jud&#230;um se esse quisquam confitebatur.</P>
<P><a name="007">7</A>&nbsp;Ducebantur autem cum amara necessitate in die natalis regis ad sacrificia: et cum Liberi sacra celebrarentur, cogebantur hedera coronati Libero circuire.</P>
<P><a name="008">8</A>&nbsp;Decretum autem exiit in proximas gentilium civitates, suggerentibus Ptolem&#230;is, ut pari modo et ipsi adversus Jud&#230;os agerent, ut sacrificarent:</P>
<P><a name="009">9</A>&nbsp;eos autem qui nollent transire ad instituta gentium, interficerent: erat ergo videre miseriam.</P>
<P><a name="010">10</A>&nbsp;Du&#230; enim mulieres delat&#230; sunt natos suos circumcidisse: quas, infantibus ad ubera suspensis, cum publice per civitatem circumduxissent, per muros pr&#230;cipitaverunt.</P>
<P><a name="011">11</A>&nbsp;Alii vero, ad proximas co&#235;untes speluncas, et latenter sabbati diem celebrantes, cum indicati essent Philippo, flammis succensi sunt, eo quod verebantur propter religionem et observantiam manu sibimet auxilium ferre.</P>
<P><a name="012">12</A>&nbsp;Obsecro autem eos qui hunc librum lecturi sunt, ne abhorrescant propter adversos casus: sed reputent ea qu&#230; acciderunt, non ad interitum, sed ad correptionem esse generis nostri.</P>
<P><a name="013">13</A>&nbsp;Etenim multo tempore non sinere peccatoribus ex sententia agere, sed statim ultiones adhibere, magni beneficii est indicium.</P>
<P><a name="014">14</A>&nbsp;Non enim, sicut in aliis nationibus, Dominus patienter exspectat, ut eas cum judicii dies advenerit, in plenitudine peccatorum puniat:</P>
<P><a name="015">15</A>&nbsp;ita et in nobis statuit ut, peccatis nostris in finem devolutis, ita demum in nos vindicet.</P>
<P><a name="016">16</A>&nbsp;Propter quod numquam quidem a nobis misericordiam suam amovet: corripiens vero in adversis, populum suum non dereliquit.</P>
<P><a name="017">17</A>&nbsp;Sed h&#230;c nobis ad commonitionem legentium dicta sint paucis. Jam enim veniendum est ad narrationem.<BR>
</P>
<P><a name="018">18</A>&nbsp;Igitur Eleazarus, unus de primoribus scribarum, vir &#230;tate provectus, et vultu decorus, aperto ore hians compellebatur carnem porcinam manducare.</P>
<P><a name="019">19</A>&nbsp;At ille gloriosissimam mortem magis quam odibilem vitam complectens, voluntarie pr&#230;ibat ad supplicium.</P>
<P><a name="020">20</A>&nbsp;Intuens autem quemadmodum oporteret accedere, patienter sustinens, destinavit non admittere illicita propter vit&#230; amorem.</P>
<P><a name="021">21</A>&nbsp;Hi autem qui astabant, iniqua miseratione commoti propter antiquam viri amicitiam, tollentes eum secreto rogabant afferri carnes quibus vesci ei licebat, ut simularetur manducasse sicut rex imperaverat de sacrificii carnibus,</P>
<P><a name="022">22</A>&nbsp;ut hoc facto, a morte liberaretur: et propter veterem viri amicitiam, hanc in eo faciebant humanitatem.</P>
<P><a name="023">23</A>&nbsp;At ille cogitare c&#156;pit &#230;tatis ac senectutis su&#230; eminentiam dignam, et ingenit&#230; nobilitatis canitiem, atque a puero optim&#230; conversationis actus: et secundum sanct&#230; et a Deo condit&#230; legis constituta, respondit cito, dicens pr&#230;mitti se velle in infernum.</P>
<P><a name="024">24</A>&nbsp;Non enim &#230;tati nostr&#230; dignum est, inquit, fingere: ut multi adolescentium, arbitrantes Eleazarum nonaginta annorum transisse ad vitam alienigenarum,</P>
<P><a name="025">25</A>&nbsp;et ipsi propter meam simulationem, et propter modicum corruptibilis vit&#230; tempus decipiantur, et per hoc maculam atque execrationem me&#230; senectuti conquiram.</P>
<P><a name="026">26</A>&nbsp;Nam etsi in pr&#230;senti tempore suppliciis hominum eripiar, sed manum Omnipotentis nec vivus, nec defunctus, effugiam.</P>
<P><a name="027">27</A>&nbsp;Quam ob rem fortiter vita excedendo, senectute quidem dignus apparebo:</P>
<P><a name="028">28</A>&nbsp;adolescentibus autem exemplum forte relinquam, si prompto animo ac fortiter pro gravissimis ac sanctissimis legibus honesta morte perfungar. His dictis, confestim ad supplicium trahebatur.</P>
<P><a name="029">29</A>&nbsp;Hi autem qui eum ducebant, et paulo ante fuerant mitiores, in iram conversi sunt propter sermones ab eo dictos, quos illi per arrogantiam prolatos arbitrabantur.</P>
<P><a name="030">30</A>&nbsp;Sed cum plagis perimeretur, ingemuit, et dixit: Domine, qui habes sanctam scientiam, manifeste tu scis quia cum a morte possem liberari, duros corporis sustineo dolores: secundum animam vero propter timorem tuum libenter h&#230;c patior.</P>
<P><a name="031">31</A>&nbsp;Et iste quidem hoc modo vita decessit, non solum juvenibus, sed et univers&#230; genti memoriam mortis su&#230; ad exemplum virtutis et fortitudinis derelinquens.</P>
<P><HR>
<CENTER>
<A HREF="ma2007.htm">Next: 2 Macabees Chapter 7</A></CENTER>
</BODY>
</HTML>
