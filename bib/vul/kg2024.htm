<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 24</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2024.htm">Polyglot</A>&nbsp;
<A HREF="../kjv/kg2024.htm">KJV</A>&nbsp;
<A HREF="../sep/kg2024.htm">Sep</A>&nbsp;
<A HREF="../tan/kg2024.htm">Tan</A>&nbsp;

<BR>
<BR><A HREF="kg2.htm">2 Kings Index</A><BR>
&nbsp;
<A HREF="kg2023.htm">Previous</A>&nbsp;
<A HREF="kg2025.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 24</H3><P><a name="001">1</A>&nbsp;In diebus ejus ascendit Nabuchodonosor rex Babylonis, et factus est ei Joakim servus tribus annis: et rursum rebellavit contra eum.</P>
<P><a name="002">2</A>&nbsp;Immisitque ei Dominus latrunculos Chald&#230;orum, et latrunculos Syri&#230;, et latrunculos Moab, et latrunculos filiorum Ammon: et immisit eos in Judam ut disperderent eum, juxta verbum Domini quod locutus fuerat per servos suos prophetas.</P>
<P><a name="003">3</A>&nbsp;Factum est autem hoc per verbum Domini contra Judam, ut auferret eum coram se propter peccata Manasse universa qu&#230; fecit,</P>
<P><a name="004">4</A>&nbsp;et propter sanguinem innoxium quem effudit, et implevit Jerusalem cruore innocentium: et ob hanc rem noluit Dominus propitiari.</P>
<P><a name="005">5</A>&nbsp;Reliqua autem sermonum Joakim, et universa qu&#230; fecit, nonne h&#230;c scripta sunt in libro sermonum dierum regum Juda? Et dormivit Joakim cum patribus suis:</P>
<P><a name="006">6</A>&nbsp;et regnavit Joachin filius ejus pro eo.</P>
<P><a name="007">7</A>&nbsp;Et ultra non addidit rex &#198;gypti ut egrederetur de terra sua: tulerat enim rex Babylonis, a rivo &#198;gypti usque ad fluvium Euphraten, omnia qu&#230; fuerant regis &#198;gypti.<BR>
</P>
<P><a name="008">8</A>&nbsp;Decem et octo annorum erat Joachin cum regnare c&#156;pisset, et tribus mensibus regnavit in Jerusalem: nomen matris ejus Nohesta filia Elnathan de Jerusalem.</P>
<P><a name="009">9</A>&nbsp;Et fecit malum coram Domino, juxta omnia qu&#230; fecerat pater ejus.</P>
<P><a name="010">10</A>&nbsp;In tempore illo ascenderunt servi Nabuchodonosor regis Babylonis in Jerusalem, et circumdata est urbs munitionibus.</P>
<P><a name="011">11</A>&nbsp;Venitque Nabuchodonosor rex Babylonis ad civitatem cum servis suis ut oppugnarent eam.</P>
<P><a name="012">12</A>&nbsp;Egressusque est Joachin rex Juda ad regem Babylonis, ipse et mater ejus, et servi ejus, et principes ejus, et eunuchi ejus: et suscepit eum rex Babylonis anno octavo regni sui.</P>
<P><a name="013">13</A>&nbsp;Et protulit inde omnes thesauros domus Domini, et thesauros domus regi&#230;: et concidit universa vasa aurea qu&#230; fecerat Salomon rex Isra&#235;l in templo Domini juxta verbum Domini.<BR>
</P>
<P><a name="014">14</A>&nbsp;Et transtulit omnem Jerusalem, et universos principes, et omnes fortes exercitus, decem millia, in captivitatem, et omnem artificem et clusorem: nihilque relictum est, exceptis pauperibus populi terr&#230;.</P>
<P><a name="015">15</A>&nbsp;Transtulit quoque Joachin in Babylonem, et matrem regis, et uxores regis, et eunuchos ejus: et judices terr&#230; duxit in captivitatem de Jerusalem in Babylonem.</P>
<P><a name="016">16</A>&nbsp;Et omnes viros robustos, septem millia, et artifices, et clusores mille, omnes viros fortes et bellatores: duxitque eos rex Babylonis captivos in Babylonem.</P>
<P><a name="017">17</A>&nbsp;Et constituit Matthaniam patruum ejus pro eo: imposuitque nomen ei Sedeciam.<BR>
</P>
<P><a name="018">18</A>&nbsp;Vigesimum et primum annum &#230;tatis habebat Sedecias cum regnare c&#156;pisset, et undecim annis regnavit in Jerusalem: nomen matris ejus erat Amital filia Jeremi&#230; de Lobna.</P>
<P><a name="019">19</A>&nbsp;Et fecit malum coram Domino, juxta omnia qu&#230; fecerat Joakim.</P>
<P><a name="020">20</A>&nbsp;Irascebatur enim Dominus contra Jerusalem et contra Judam, donec projiceret eos a facie sua: recessitque Sedecias a rege Babylonis.</P>
<P><HR>
<CENTER>
<A HREF="kg2025.htm">Next: 2 Kings Chapter 25</A></CENTER>
</BODY>
</HTML>
