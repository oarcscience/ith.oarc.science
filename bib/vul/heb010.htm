<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/heb010.htm">Polyglot</A>&nbsp;
<A HREF="../gnt/heb010.htm">GNT</A>&nbsp;
<A HREF="../kjv/heb010.htm">KJV</A>&nbsp;

<BR>
<BR><A HREF="heb.htm">Hebrews Index</A><BR>
&nbsp;
<A HREF="heb009.htm">Previous</A>&nbsp;
<A HREF="heb011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 10</H3><P><a name="001">1</A>&nbsp;Umbram enim habens lex futurorum bonorum, non ipsam imaginem rerum: per singulos annos, eisdem ipsis hostiis quas offerunt indesinenter, numquam potest accedentes perfectos facere:</P>
<P><a name="002">2</A>&nbsp;alioquin cessassent offerri: ideo quod nullam haberent ultra conscientiam peccati, cultores semel mundati:</P>
<P><a name="003">3</A>&nbsp;sed in ipsis commemoratio peccatorum per singulos annos fit.</P>
<P><a name="004">4</A>&nbsp;Impossibile enim est sanguine taurorum et hircorum auferri peccata.</P>
<P><a name="005">5</A>&nbsp;Ideo ingrediens mundum dicit: Hostiam et oblationem noluisti: corpus autem aptasti mihi:</P>
<P><a name="006">6</A>&nbsp;holocautomata pro peccato non tibi placuerunt.</P>
<P><a name="007">7</A>&nbsp;Tunc dixi: Ecce venio: in capite libri scriptum est de me: Ut faciam, Deus, voluntatem tuam.</P>
<P><a name="008">8</A>&nbsp;Superius dicens: Quia hostias, et oblationes, et holocautomata pro peccato noluisti, nec placita sunt tibi, qu&#230; secundum legem offeruntur,</P>
<P><a name="009">9</A>&nbsp;tunc dixi: Ecce venio, ut faciam, Deus, voluntatem tuam: aufert primum, ut sequens statuat.</P>
<P><a name="010">10</A>&nbsp;In qua voluntate sanctificati sumus per oblationem corporis Jesu Christi semel.</P>
<P><a name="011">11</A>&nbsp;Et omnis quidem sacerdos pr&#230;sto est quotidie ministrans, et easdem s&#230;pe offerens hostias, qu&#230; numquam possunt auferre peccata:</P>
<P><a name="012">12</A>&nbsp;hic autem unam pro peccatis offerens hostiam, in sempiternum sedet in dextera Dei,</P>
<P><a name="013">13</A>&nbsp;de cetero exspectans donec ponantur inimici ejus scabellum pedum ejus.</P>
<P><a name="014">14</A>&nbsp;Una enim oblatione, consummavit in sempiternum sanctificatos.</P>
<P><a name="015">15</A>&nbsp;Contestatur autem nos et Spiritus Sanctus. Postquam enim dixit:</P>
<P><a name="016">16</A>&nbsp;Hoc autem testamentum, quod testabor ad illos post dies illos, dicit Dominus, dando leges meas in cordibus eorum, et in mentibus eorum superscribam eas:</P>
<P><a name="017">17</A>&nbsp;et peccatorum, et iniquitatum eorum jam non recordabor amplius.</P>
<P><a name="018">18</A>&nbsp;Ubi autem horum remissio: jam non est oblatio pro peccato.<BR>
</P>
<P><a name="019">19</A>&nbsp;Habentes itaque, fratres, fiduciam in introitu sanctorum in sanguine Christi,</P>
<P><a name="020">20</A>&nbsp;quam initiavit nobis viam novam, et viventem per velamen, id est, carnem suam,</P>
<P><a name="021">21</A>&nbsp;et sacerdotem magnum super domum Dei:</P>
<P><a name="022">22</A>&nbsp;accedamus cum vero corde in plenitudine fidei, aspersi corda a conscientia mala, et abluti corpus aqua munda,</P>
<P><a name="023">23</A>&nbsp;teneamus spei nostr&#230; confessionem indeclinabilem (fidelis enim est qui repromisit),</P>
<P><a name="024">24</A>&nbsp;et consideremus invicem in provocationem caritatis, et bonorum operum:</P>
<P><a name="025">25</A>&nbsp;non deserentes collectionem nostram, sicut consuetudinis est quibusdam, sed consolantes, et tanto magis quanto videritis appropinquantem diem.</P>
<P><a name="026">26</A>&nbsp;Voluntarie enim peccantibus nobis post acceptam notitiam veritatis, jam non relinquitur pro peccatis hostia,</P>
<P><a name="027">27</A>&nbsp;terribilis autem qu&#230;dam exspectatio judicii, et ignis &#230;mulatio, qu&#230; consumptura est adversarios.</P>
<P><a name="028">28</A>&nbsp;Irritam quis faciens legem Moysi, sine ulla miseratione duobus vel tribus testibus moritur:</P>
<P><a name="029">29</A>&nbsp;quanto magis putatis deteriora mereri supplicia qui Filium Dei conculcaverit, et sanguinem testamenti pollutum duxerit, in quo sanctificatus est, et spiritui grati&#230; contumeliam fecerit?</P>
<P><a name="030">30</A>&nbsp;Scimus enim qui dixit: Mihi vindicta, et ego retribuam. Et iterum: Quia judicabit Dominus populum suum.</P>
<P><a name="031">31</A>&nbsp;Horrendum est incidere in manus Dei viventis.</P>
<P><a name="032">32</A>&nbsp;Rememoramini autem pristinos dies, in quibus illuminati, magnum certamen sustinuistis passionum:</P>
<P><a name="033">33</A>&nbsp;et in altero quidem opprobriis et tribulationibus spectaculum facti: in altero autem socii taliter conversantium effecti.</P>
<P><a name="034">34</A>&nbsp;Nam et vinctis compassi estis, et rapinam bonorum vestrorum cum gaudio suscepistis, cognoscentes vos habere meliorem et manentem substantiam.</P>
<P><a name="035">35</A>&nbsp;Nolite itaque amittere confidentiam vestram, qu&#230; magnam habet remunerationem.</P>
<P><a name="036">36</A>&nbsp;Patientia enim vobis necessaria est: ut voluntatem Dei facientes, reportetis promissionem.</P>
<P><a name="037">37</A>&nbsp;Adhuc enim modicum aliquantulum, qui venturus est, veniet, et non tardabit.</P>
<P><a name="038">38</A>&nbsp;Justus autem meus ex fide vivit: quod si subtraxerit se, non placebit anim&#230; me&#230;.</P>
<P><a name="039">39</A>&nbsp;Nos autem non sumus subtractionis filii in perditionem, sed fidei in acquisitionem anim&#230;.</P>
<P><HR>
<CENTER>
<A HREF="heb011.htm">Next: Hebrews Chapter 11</A></CENTER>
</BODY>
</HTML>
