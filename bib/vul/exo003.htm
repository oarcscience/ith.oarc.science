<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo003.htm">Polyglot</A>&nbsp;
<A HREF="../kjv/exo003.htm">KJV</A>&nbsp;
<A HREF="../sep/exo003.htm">Sep</A>&nbsp;
<A HREF="../tan/exo003.htm">Tan</A>&nbsp;

<BR>
<BR><A HREF="exo.htm">Exodus Index</A><BR>
&nbsp;
<A HREF="exo002.htm">Previous</A>&nbsp;
<A HREF="exo004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 3</H3><P><a name="001">1</A>&nbsp;Moyses autem pascebat oves Jethro soceri sui sacerdotis Madian: cumque minasset gregem ad interiora deserti, venit ad montem Dei Horeb.</P>
<P><a name="002">2</A>&nbsp;Apparuitque ei Dominus in flamma ignis de medio rubi: et videbat quod rubus arderet, et non combureretur.</P>
<P><a name="003">3</A>&nbsp;Dixit ergo Moyses: Vadam, et videbo visionem hanc magnam, quare non comburatur rubus.</P>
<P><a name="004">4</A>&nbsp;Cernens autem Dominus quod pergeret ad videndum, vocavit eum de medio rubi, et ait: Moyses, Moyses. Qui respondit: Adsum.</P>
<P><a name="005">5</A>&nbsp;At ille: Ne appropies, inquit, huc: solve calceamentum de pedibus tuis: locus enim, in quo stas, terra sancta est.</P>
<P><a name="006">6</A>&nbsp;Et ait: Ego sum Deus patris tui, Deus Abraham, Deus Isaac et Deus Jacob. Abscondit Moyses faciem suam: non enim audebat aspicere contra Deum.</P>
<P><a name="007">7</A>&nbsp;Cui ait Dominus: Vidi afflictionem populi mei in &#198;gypto, et clamorem ejus audivi propter duritiam eorum qui pr&#230;sunt operibus:</P>
<P><a name="008">8</A>&nbsp;et sciens dolorem ejus, descendi ut liberem eum de manibus &#198;gyptiorum, et educam de terra illa in terram bonam, et spatiosam, in terram qu&#230; fluit lacte et melle, ad loca Chanan&#230;i et Heth&#230;i, et Amorrh&#230;i, et Pherez&#230;i, et Hev&#230;i, et Jebus&#230;i.</P>
<P><a name="009">9</A>&nbsp;Clamor ergo filiorum Isra&#235;l venit ad me: vidique afflictionem eorum, qua ab &#198;gyptiis opprimuntur.</P>
<P><a name="010">10</A>&nbsp;Sed veni, et mittam te ad Pharaonem, ut educas populum meum, filios Isra&#235;l, de &#198;gypto.<BR>
</P>
<P><a name="011">11</A>&nbsp;Dixitque Moyses ad Deum: Quis sum ego ut vadam ad Pharaonem, et educam filios Isra&#235;l de &#198;gypto?</P>
<P><a name="012">12</A>&nbsp;Qui dixit ei: Ego ero tecum: et hoc habebis signum, quod miserim te: cum eduxeris populum meum de &#198;gypto, immolabis Deo super montem istum.</P>
<P><a name="013">13</A>&nbsp;Ait Moyses ad Deum: Ecce ego vadam ad filios Isra&#235;l, et dicam eis: Deus patrum vestrorum misit me ad vos. Si dixerint mihi: Quod est nomen ejus? quid dicam eis?</P>
<P><a name="014">14</A>&nbsp;Dixit Deus ad Moysen: Ego sum qui sum. Ait: Sic dices filiis Isra&#235;l: Qui est, misit me ad vos.</P>
<P><a name="015">15</A>&nbsp;Dixitque iterum Deus ad Moysen: H&#230;c dices filiis Isra&#235;l: Dominus Deus patrum vestrorum, Deus Abraham, Deus Isaac et Deus Jacob, misit me ad vos: hoc nomen mihi est in &#230;ternum, et hoc memoriale meum in generationem et generationem.</P>
<P><a name="016">16</A>&nbsp;Vade, et congrega seniores Isra&#235;l, et dices ad eos: Dominus Deus patrum vestrorum apparuit mihi, Deus Abraham, Deus Isaac et Deus Jacob, dicens: Visitans visitavi vos: et vidi omnia qu&#230; acciderunt vobis in &#198;gypto.</P>
<P><a name="017">17</A>&nbsp;Et dixi ut educam vos de afflictione &#198;gypti in terram Chanan&#230;i, et Heth&#230;i, et Amorrh&#230;i, et Pherez&#230;i, et Hev&#230;i, et Jebus&#230;i, ad terram fluentem lacte et melle.</P>
<P><a name="018">18</A>&nbsp;Et audient vocem tuam: ingredierisque tu, et seniores Isra&#235;l, ad regem &#198;gypti, et dices ad eum: Dominus Deus Hebr&#230;orum vocavit nos: ibimus viam trium dierum in solitudinem, ut immolemus Domino Deo nostro.</P>
<P><a name="019">19</A>&nbsp;Sed ego scio quod non dimittet vos rex &#198;gypti ut eatis nisi per manum validam.</P>
<P><a name="020">20</A>&nbsp;Extendam enim manum meam, et percutiam &#198;gyptum in cunctis mirabilibus meis, qu&#230; facturus sum in medio eorum: post h&#230;c dimittet vos.</P>
<P><a name="021">21</A>&nbsp;Daboque gratiam populo huic coram &#198;gyptiis: et cum egrediemini, non exibitis vacui:</P>
<P><a name="022">22</A>&nbsp;sed postulabit mulier a vicina sua et ab hospita sua, vasa argentea et aurea, ac vestes: ponetisque eas super filios et filias vestras, et spoliabitis &#198;gyptum.</P>
<P><HR>
<CENTER>
<A HREF="exo004.htm">Next: Exodus Chapter 4</A></CENTER>
</BODY>
</HTML>
