<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Obadiah: Obadiah Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/oba001.htm">Polyglot</A>&nbsp;
<A HREF="../kjv/oba001.htm">KJV</A>&nbsp;
<A HREF="../sep/oba001.htm">Sep</A>&nbsp;
<A HREF="../tan/oba001.htm">Tan</A>&nbsp;

<BR>
<BR><A HREF="oba.htm">Obadiah Index</A><BR>
&nbsp;
<A HREF="amo009.htm">Previous</A>&nbsp;
<A HREF="jon001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Obadiah Chapter 1</H3><P><a name="001">1</A>&nbsp;Visio Abdi&#230;. [H&#230;c dicit Dominus Deus ad Edom:<BR> Auditum audivimus a Domino,<BR> et legatum ad gentes misit:<BR> surgite, et consurgamus adversus eum in pr&#230;lium.<BR></P>
<P><a name="002">2</A>&nbsp;Ecce parvulum dedi te in gentibus:<BR> contemptibilis tu es valde.<BR></P>
<P><a name="003">3</A>&nbsp;Superbia cordis tui extulit te,<BR> habitantem in scissuris petrarum,<BR> exaltantem solium tuum;<BR> qui dicis in corde tuo:<BR> Quis detrahet me in terram?<BR></P>
<P><a name="004">4</A>&nbsp;Si exaltatus fueris ut aquila,<BR> et si inter sidera posueris nidum tuum,<BR> inde detraham te, dicit Dominus.<BR></P>
<P><a name="005">5</A>&nbsp;Si fures introissent ad te,<BR> si latrones per noctem,<BR> quomodo conticuisses?<BR> nonne furati essent sufficientia sibi?<BR> Si vindemiatores introissent ad te,<BR> numquid saltem racemum reliquissent tibi?<BR></P>
<P><a name="006">6</A>&nbsp;Quomodo scrutati sunt Esau;<BR> investigaverunt abscondita ejus?<BR></P>
<P><a name="007">7</A>&nbsp;Usque ad terminum emiserunt te:<BR> omnes viri f&#156;deris tui illuserunt tibi:<BR> invaluerunt adversum te viri pacis tu&#230;,<BR> qui comedunt tecum, ponent insidias subter te;<BR> non est prudentia in eo.<BR></P>
<P><a name="008">8</A>&nbsp;Numquid non in die illa, dicit Dominus,<BR> perdam sapientes de Idum&#230;a,<BR> et prudentiam de monte Esau?<BR></P>
<P><a name="009">9</A>&nbsp;Et timebunt fortes tui a meridie,<BR> ut intereat vir de monte Esau.<BR></P>
<P><a name="010">10</A>&nbsp;Propter interfectionem,<BR> et propter iniquitatem in fratrem tuum Jacob,<BR> operiet te confusio, et peribis in &#230;ternum.<BR></P>
<P><a name="011">11</A>&nbsp;In die cum stares adversus eum,<BR> quando capiebant alieni exercitum ejus,<BR> et extranei ingrediebantur portas ejus,<BR> et super Jerusalem mittebant sortem,<BR> tu quoque eras quasi unus ex eis.<BR></P>
<P><a name="012">12</A>&nbsp;Et non despicies in die fratris tui,<BR> in die peregrinationis ejus:<BR> et non l&#230;taberis super filios Juda<BR> in die perditionis eorum:<BR> et non magnificabis os tuum<BR> in die angusti&#230;.<BR></P>
<P><a name="013">13</A>&nbsp;Neque ingredieris portam populi mei<BR> in die ruin&#230; eorum;<BR> neque despicies et tu in malis ejus<BR> in die vastitatis illius.<BR> Et non emitteris adversus exercitum ejus<BR> in die vastitatis illius,<BR></P>
<P><a name="014">14</A>&nbsp;neque stabis in exitibus<BR> ut interficias eos qui fugerint,<BR> et non concludes reliquos ejus<BR> in die tribulationis.<BR></P>
<P><a name="015">15</A>&nbsp;Quoniam juxta est dies Domini super omnes gentes:<BR> sicut fecisti, fiet tibi;<BR> retributionem tuam convertet in caput tuum.<BR></P>
<P><a name="016">16</A>&nbsp;Quomodo enim bibistis super montem sanctum meum,<BR> bibent omnes gentes jugiter:<BR> et bibent, et absorbebunt,<BR> et erunt quasi non sint.<BR>
</P>
<P><a name="017">17</A>&nbsp;Et in monte Sion erit salvatio, et erit sanctus;<BR> et possidebit domus Jacob eos qui se possederant.<BR></P>
<P><a name="018">18</A>&nbsp;Et erit domus Jacob ignis,<BR> et domus Joseph flamma,<BR> et domus Esau stipula:<BR> et succendentur in eis, et devorabunt eos,<BR> et non erunt reliqui&#230; domus Esau,<BR> quia Dominus locutus est.<BR></P>
<P><a name="019">19</A>&nbsp;Et h&#230;reditabunt hi, qui ad austrum sunt, montem Esau,<BR> et qui in campestribus, Philisthiim:<BR> et possidebunt regionem Ephraim et regionem Samari&#230;,<BR> et Benjamin possidebit Galaad.<BR></P>
<P><a name="020">20</A>&nbsp;Et transmigratio exercitus hujus filiorum Isra&#235;l,<BR> omnia loca Chanan&#230;orum usque ad Sareptam:<BR> et transmigratio Jerusalem, qu&#230; in Bosphoro est,<BR> possidebit civitates austri.<BR></P>
<P><a name="021">21</A>&nbsp;Et ascendent salvatores in montem Sion judicare montem Esau,<BR> et erit Domino regnum.]</P>
<P></P>
<P><HR>
<CENTER>
<A HREF="jon001.htm">Next: Jonah Chapter 1</A></CENTER>
</BODY>
</HTML>
