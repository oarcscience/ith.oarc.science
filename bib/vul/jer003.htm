<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer003.htm">Polyglot</A>&nbsp;
<A HREF="../kjv/jer003.htm">KJV</A>&nbsp;
<A HREF="../sep/jer003.htm">Sep</A>&nbsp;
<A HREF="../tan/jer003.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer002.htm">Previous</A>&nbsp;
<A HREF="jer004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 3</H3><P><a name="001">1</A>&nbsp;[Vulgo dicitur: Si dimiserit vir uxorem suam,<BR> et recedens ab eo duxerit virum alterum,<BR> numquid revertetur ad eam ultra?<BR> numquid non polluta et contaminata erit mulier illa?<BR> Tu autem fornicata es cum amatoribus multis:<BR> tamen revertere ad me, dicit Dominus,<BR> et ego suscipiam te.<BR></P>
<P><a name="002">2</A>&nbsp;Leva oculos tuos in directum,<BR> et vide ubi non prostrata sis.<BR> In viis sedebas,<BR> exspectans eos quasi latro in solitudine:<BR> et polluisti terram in fornicationibus tuis, et in malitiis tuis.<BR></P>
<P><a name="003">3</A>&nbsp;Quam ob rem prohibit&#230; sunt still&#230; pluviarum,<BR> et serotinus imber non fuit.<BR> Frons mulieris meretricis facta est tibi;<BR> noluisti erubescere.<BR></P>
<P><a name="004">4</A>&nbsp;Ergo saltem amodo voca me:<BR> Pater meus, dux virginitatis me&#230; tu es:<BR></P>
<P><a name="005">5</A>&nbsp;numquid irasceris in perpetuum,<BR> aut perseverabis in finem?<BR> ecce locuta es, et fecisti mala, et potuisti.]<BR>
</P>
<P><a name="006">6</A>&nbsp;Et dixit Dominus ad me in diebus Josi&#230; regis: [Numquid vidisti qu&#230; fecerit aversatrix Isra&#235;l?<BR> Abiit sibimet super omnem montem excelsum,<BR> et sub omni ligno frondoso,<BR> et fornicata est ibi.<BR></P>
<P><a name="007">7</A>&nbsp;Et dixi, cum fecisset h&#230;c omnia:<BR> Ad me revertere:<BR> et non est reversa.<BR> Et vidit pr&#230;varicatrix soror ejus Juda<BR></P>
<P><a name="008">8</A>&nbsp;quia pro eo quod m&#156;chata esset aversatrix Isra&#235;l,<BR> dimisissem eam,<BR> et dedissem ei libellum repudii:<BR> et non timuit pr&#230;varicatrix Juda soror ejus,<BR> sed abiit, et fornicata est etiam ipsa:<BR></P>
<P><a name="009">9</A>&nbsp;et facilitate fornicationis su&#230; contaminavit terram,<BR> et m&#156;chata est cum lapide et ligno:<BR></P>
<P><a name="010">10</A>&nbsp;et in omnibus his non est reversa ad me<BR> pr&#230;varicatrix soror ejus Juda<BR> in toto corde suo,<BR> sed in mendacio, ait Dominus.]</P>
<P><a name="011">11</A>&nbsp;Et dixit Dominus ad me: Justificavit animam suam aversatrix Isra&#235;l, comparatione pr&#230;varicatricis Jud&#230;.</P>
<P><a name="012">12</A>&nbsp;Vade, et clama sermones istos contra aquilonem, et dices: [Revertere, aversatrix Isra&#235;l, ait Dominus,<BR> et non avertam faciem meam a vobis,<BR> quia sanctus ego sum, dicit Dominus,<BR> et non irascar in perpetuum.<BR></P>
<P><a name="013">13</A>&nbsp;Verumtamen scito iniquitatem tuam,<BR> quia in Dominum Deum tuum pr&#230;varicata es,<BR> et dispersisti vias tuas alienis sub omni ligno frondoso,<BR> et vocem meam non audisti, ait Dominus.<BR></P>
<P><a name="014">14</A>&nbsp;Convertimini, filii revertentes, dicit Dominus,<BR> quia ego vir vester:<BR> et assumam vos unum de civitate,<BR> et duos de cognatione,<BR> et introducam vos in Sion.<BR></P>
<P><a name="015">15</A>&nbsp;Et dabo vobis pastores juxta cor meum,<BR> et pascent vos scientia et doctrina.<BR></P>
<P><a name="016">16</A>&nbsp;Cumque multiplicati fueritis,<BR> et creveritis in terra in diebus illis, ait Dominus,<BR> non dicent ultra:<BR> Arca testamenti Domini:<BR> neque ascendet super cor, neque recordabuntur illius,<BR> nec visitabitur, nec fiet ultra.<BR></P>
<P><a name="017">17</A>&nbsp;In tempore illo vocabunt Jerusalem solium Domini:<BR> et congregabuntur ad eam omnes gentes<BR> in nomine Domini in Jerusalem,<BR> et non ambulabunt post pravitatem cordis sui pessimi.<BR></P>
<P><a name="018">18</A>&nbsp;In diebus illis ibit domus Juda ad domum Isra&#235;l,<BR> et venient simul de terra aquilonis<BR> ad terram quam dedi patribus vestris.<BR></P>
<P><a name="019">19</A>&nbsp;Ego autem dixi:<BR> Quomodo ponam te in filios,<BR> et tribuam tibi terram desiderabilem,<BR> h&#230;reditatem pr&#230;claram exercituum gentium?<BR> Et dixi: Patrem vocabis me,<BR> et post me ingredi non cessabis.<BR></P>
<P><a name="020">20</A>&nbsp;Sed quomodo si contemnat mulier amatorem suum,<BR> sic contempsit me domus Isra&#235;l,<BR> dicit Dominus.<BR></P>
<P><a name="021">21</A>&nbsp;Vox in viis audita est,<BR> ploratus et ululatus filiorum Isra&#235;l:<BR> quoniam iniquam fecerunt viam suam;<BR> obliti sunt Domini Dei sui.<BR></P>
<P><a name="022">22</A>&nbsp;Convertimini, filii revertentes,<BR> et sanabo aversiones vestras.<BR> Ecce nos venimus ad te:<BR> tu enim es Dominus Deus noster.<BR></P>
<P><a name="023">23</A>&nbsp;Vere mendaces erant colles,<BR> et multitudo montium:<BR> vere in Domino Deo nostro salus Isra&#235;l.<BR></P>
<P><a name="024">24</A>&nbsp;Confusio comedit laborem patrum nostrorum ab adolescentia nostra:<BR> greges eorum, et armenta eorum,<BR> filios eorum, et filias eorum.<BR></P>
<P><a name="025">25</A>&nbsp;Dormiemus in confusione nostra,<BR> et operiet nos ignominia nostra:<BR> quoniam Domino Deo nostro peccavimus nos, et patres nostri,<BR> ab adolescentia nostra usque ad diem hanc:<BR> et non audivimus vocem Domini Dei nostri.]</P>
<P><HR>
<CENTER>
<A HREF="jer004.htm">Next: Jeremiah Chapter 4</A></CENTER>
</BODY>
</HTML>
