<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 96</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa096.htm">Polyglot</A>&nbsp;
<A HREF="../kjv/psa096.htm">KJV</A>&nbsp;
<A HREF="../sep/psa096.htm">Sep</A>&nbsp;
<A HREF="../tan/psa096.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa095.htm">Previous</A>&nbsp;
<A HREF="psa097.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 96</H3><P><a name="001">1</A>&nbsp;Huic David, quando terra ejus restituta est. [Dominus regnavit: exsultet terra;<BR> l&#230;tentur insul&#230; mult&#230;.<BR></P>
<P><a name="002">2</A>&nbsp;Nubes et caligo in circuitu ejus;<BR> justitia et judicium correctio sedis ejus.<BR></P>
<P><a name="003">3</A>&nbsp;Ignis ante ipsum pr&#230;cedet,<BR> et inflammabit in circuitu inimicos ejus.<BR></P>
<P><a name="004">4</A>&nbsp;Illuxerunt fulgura ejus orbi terr&#230;;<BR> vidit, et commota est terra.<BR></P>
<P><a name="005">5</A>&nbsp;Montes sicut cera fluxerunt a facie Domini;<BR> a facie Domini omnis terra.<BR></P>
<P><a name="006">6</A>&nbsp;Annuntiaverunt c&#230;li justitiam ejus,<BR> et viderunt omnes populi gloriam ejus.<BR></P>
<P><a name="007">7</A>&nbsp;Confundantur omnes qui adorant sculptilia,<BR> et qui gloriantur in simulacris suis.<BR> Adorate eum omnes angeli ejus.<BR></P>
<P><a name="008">8</A>&nbsp;Audivit, et l&#230;tata est Sion,<BR> et exsultaverunt fili&#230; Jud&#230;<BR> propter judicia tua, Domine.<BR></P>
<P><a name="009">9</A>&nbsp;Quoniam tu Dominus altissimus super omnem terram;<BR> nimis exaltatus es super omnes deos.<BR></P>
<P><a name="010">10</A>&nbsp;Qui diligitis Dominum, odite malum:<BR> custodit Dominus animas sanctorum suorum;<BR> de manu peccatoris liberabit eos.<BR></P>
<P><a name="011">11</A>&nbsp;Lux orta est justo,<BR> et rectis corde l&#230;titia.<BR></P>
<P><a name="012">12</A>&nbsp;L&#230;tamini, justi, in Domino,<BR> et confitemini memori&#230; sanctificationis ejus.]</P>
<P><HR>
<CENTER>
<A HREF="psa097.htm">Next: Psalms Chapter 97</A></CENTER>
</BODY>
</HTML>
