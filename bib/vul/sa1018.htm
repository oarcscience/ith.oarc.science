<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1018.htm">Polyglot</A>&nbsp;
<A HREF="../kjv/sa1018.htm">KJV</A>&nbsp;
<A HREF="../sep/sa1018.htm">Sep</A>&nbsp;
<A HREF="../tan/sa1018.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1017.htm">Previous</A>&nbsp;
<A HREF="sa1019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 18</H3><P><a name="001">1</A>&nbsp;Et factum est cum complesset loqui ad Saul, anima Jonath&#230; conglutinata est anim&#230; David, et dilexit eum Jonathas quasi animam suam.</P>
<P><a name="002">2</A>&nbsp;Tulitque eum Saul in die illa, et non concessit ei ut reverteretur in domum patris sui.</P>
<P><a name="003">3</A>&nbsp;Inierunt autem David et Jonathas f&#156;dus: diligebat enim eum quasi animam suam.</P>
<P><a name="004">4</A>&nbsp;Nam expoliavit se Jonathas tunica qua erat indutus, et dedit eam David, et reliqua vestimenta sua, usque ad gladium et arcum suum, et usque ad balteum.</P>
<P><a name="005">5</A>&nbsp;Egrediebatur quoque David ad omnia qu&#230;cumque misisset eum Saul, et prudenter se agebat: posuitque eum Saul super viros belli, et acceptus erat in oculis universi populi, maximeque in conspectu famulorum Saul.<BR>
</P>
<P><a name="006">6</A>&nbsp;Porro cum reverteretur percusso Philisth&#230;o David, egress&#230; sunt mulieres de universis urbibus Isra&#235;l, cantantes, chorosque ducentes in occursum Saul regis, in tympanis l&#230;titi&#230;, et in sistris.</P>
<P><a name="007">7</A>&nbsp;Et pr&#230;cinebant mulieres, ludentes, atque dicentes: [Percussit Saul mille,<BR> et David decem millia.]</P>
<P><a name="008">8</A>&nbsp;Iratus est autem Saul nimis, et displicuit in oculis ejus sermo iste: dixitque: Dederunt David decem millia, et mihi mille dederunt: quid ei superest, nisi solum regnum?</P>
<P><a name="009">9</A>&nbsp;Non rectis ergo oculis Saul aspiciebat David a die illa et deinceps.</P>
<P><a name="010">10</A>&nbsp;Post diem autem alteram, invasit spiritus Dei malus Saul, et prophetabat in medio domus su&#230;: David autem psallebat manu sua, sicut per singulos dies. Tenebatque Saul lanceam,</P>
<P><a name="011">11</A>&nbsp;et misit eam, putans quod configere posset David cum pariete: et declinavit David a facie ejus secundo.</P>
<P><a name="012">12</A>&nbsp;Et timuit Saul David, eo quod Dominus esset cum eo, et a se recessisset.</P>
<P><a name="013">13</A>&nbsp;Amovit ergo eum Saul a se, et fecit eum tribunum super mille viros: et egrediebatur, et intrabat in conspectu populi.</P>
<P><a name="014">14</A>&nbsp;In omnibus quoque viis suis David prudenter agebat, et Dominus erat cum eo.</P>
<P><a name="015">15</A>&nbsp;Vidit itaque Saul quod prudens esset nimis, et c&#156;pit cavere eum.</P>
<P><a name="016">16</A>&nbsp;Omnis autem Isra&#235;l et Juda diligebat David: ipse enim ingrediebatur et egrediebatur ante eos.<BR>
</P>
<P><a name="017">17</A>&nbsp;Dixitque Saul ad David: Ecce filia mea major Merob: ipsam dabo tibi uxorem: tantummodo esto vir fortis, et pr&#230;liare bella Domini. Saul autem reputabat, dicens: Non sit manus mea in eum, sed sit super eum manus Philisthinorum.</P>
<P><a name="018">18</A>&nbsp;Ait autem David ad Saul: Quis ego sum, aut qu&#230; est vita mea, aut cognatio patris mei in Isra&#235;l, ut fiam gener regis?</P>
<P><a name="019">19</A>&nbsp;Factum est autem tempus cum deberet dari Merob filia Saul David, data est Hadrieli Molathit&#230; uxor.</P>
<P><a name="020">20</A>&nbsp;Dilexit autem David Michol filia Saul altera. Et nuntiatum est Saul, et placuit ei.</P>
<P><a name="021">21</A>&nbsp;Dixitque Saul: Dabo eam illi, ut fiat ei in scandalum, et sit super eum manus Philisthinorum. Dixitque Saul ad David: In duabus rebus gener meus eris hodie.</P>
<P><a name="022">22</A>&nbsp;Et mandavit Saul servis suis: Loquimini ad David clam me, dicentes: Ecce places regi, et omnes servi ejus diligunt te: nunc ergo esto gener regis.</P>
<P><a name="023">23</A>&nbsp;Et locuti sunt servi Saul in auribus David omnia verba h&#230;c. Et ait David: Num parum videtur vobis, generum esse regis? ego autem sum vir pauper et tenuis.</P>
<P><a name="024">24</A>&nbsp;Et renuntiaverunt servi Saul dicentes: Hujuscemodi verba locutus est David.</P>
<P><a name="025">25</A>&nbsp;Dixit autem Saul: Sic loquimini ad David: Non habet rex sponsalia necesse, nisi tantum centum pr&#230;putia Philisthinorum, ut fiat ultio de inimicis regis. Porro Saul cogitabat tradere David in manus Philisthinorum.</P>
<P><a name="026">26</A>&nbsp;Cumque renuntiassent servi ejus David verba qu&#230; dixerat Saul, placuit sermo in oculis David, ut fieret gener regis.</P>
<P><a name="027">27</A>&nbsp;Et post paucos dies surgens David, abiit cum viris qui sub eo erant. Et percussit ex Philisthiim ducentos viros, et attulit eorum pr&#230;putia et annumeravit ea regi, ut esset gener ejus. Dedit itaque Saul ei Michol filiam suam uxorem.</P>
<P><a name="028">28</A>&nbsp;Et vidit Saul, et intellexit quod Dominus esset cum David. Michol autem filia Saul diligebat eum.</P>
<P><a name="029">29</A>&nbsp;Et Saul magis c&#156;pit timere David: factusque est Saul inimicus David cunctis diebus.</P>
<P><a name="030">30</A>&nbsp;Et egressi sunt principes Philisthinorum. A principio autem egressionis eorum, prudentius se gerebat David quam omnes servi Saul, et celebre factum est nomen ejus nimis.</P>
<P><HR>
<CENTER>
<A HREF="sa1019.htm">Next: 1 Samuel Chapter 19</A></CENTER>
</BODY>
</HTML>
