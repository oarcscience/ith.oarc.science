<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer026.htm">Polyglot</A>&nbsp;
<A HREF="../kjv/jer026.htm">KJV</A>&nbsp;
<A HREF="../sep/jer026.htm">Sep</A>&nbsp;
<A HREF="../tan/jer026.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer025.htm">Previous</A>&nbsp;
<A HREF="jer027.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 26</H3><P><a name="001">1</A>&nbsp;In principio regni Joakim filii Josi&#230; regis Juda, factum est verbum istud a Domino, dicens:</P>
<P><a name="002">2</A>&nbsp;H&#230;c dicit Dominus: Sta in atrio domus Domini, et loqueris ad omnes civitates Juda, de quibus veniunt ut adorent in domo Domini universos sermones quos ego mandavi tibi ut loquaris ad eos: noli subtrahere verbum,</P>
<P><a name="003">3</A>&nbsp;si forte audiant, et convertantur unusquisque a via sua mala, et p&#156;niteat me mali quod cogito facere eis propter malitiam studiorum eorum.</P>
<P><a name="004">4</A>&nbsp;Et dices ad eos: H&#230;c dicit Dominus: Si non audieritis me, ut ambuletis in lege mea quam dedi vobis,</P>
<P><a name="005">5</A>&nbsp;ut audiatis sermones servorum meorum prophetarum quos ego misi ad vos, de nocte consurgens, et dirigens, et non audistis:</P>
<P><a name="006">6</A>&nbsp;dabo domum istam sicut Silo, et urbem hanc dabo in maledictionem cunctis gentibus terr&#230;.</P>
<P><a name="007">7</A>&nbsp;Et audierunt sacerdotes, et prophet&#230;, et omnis populus, Jeremiam loquentem verba h&#230;c in domo Domini.</P>
<P><a name="008">8</A>&nbsp;Cumque complesset Jeremias, loquens omnia qu&#230; pr&#230;ceperat ei Dominus ut loqueretur ad universum populum, apprehenderunt eum sacerdotes, et prophet&#230;, et omnis populus, dicens: Morte moriatur.</P>
<P><a name="009">9</A>&nbsp;Quare prophetavit in nomine Domini, dicens: Sicut Silo erit domus h&#230;c, et urbs ista desolabitur eo quod non sit habitator? Et congregatus est omnis populus adversus Jeremiam in domo Domini.</P>
<P><a name="010">10</A>&nbsp;Et audierunt principes Juda verba h&#230;c, et ascenderunt de domo regis in domum Domini, et sederunt in introitu port&#230; domus Domini nov&#230;.</P>
<P><a name="011">11</A>&nbsp;Et locuti sunt sacerdotes et prophet&#230; ad principes, et ad omnem populum, dicentes: Judicium mortis est viro huic, quia prophetavit adversus civitatem istam, sicut audistis auribus vestris.</P>
<P><a name="012">12</A>&nbsp;Et ait Jeremias ad omnes principes, et ad universum populum, dicens: Dominus misit me ut prophetarem ad domum istam, et ad civitatem hanc, omnia verba qu&#230; audistis.</P>
<P><a name="013">13</A>&nbsp;Nunc ergo bonas facite vias vestras et studia vestra, et audite vocem Domini Dei vestri, et p&#156;nitebit Dominum mali quod locutus est adversum vos.</P>
<P><a name="014">14</A>&nbsp;Ego autem ecce in manibus vestris sum: facite mihi quod bonum et rectum est in oculis vestris.</P>
<P><a name="015">15</A>&nbsp;Verumtamen scitote et cognoscite quod, si occideritis me, sanguinem innocentem tradetis contra vosmetipsos, et contra civitatem istam, et habitatores ejus: in veritate enim misit me Dominus ad vos, ut loquerer in auribus vestris omnia verba h&#230;c.</P>
<P><a name="016">16</A>&nbsp;Et dixerunt principes et omnis populus ad sacerdotes et ad prophetas: Non est viro huic judicium mortis, quia in nomine Domini Dei nostri locutus est ad nos.</P>
<P><a name="017">17</A>&nbsp;Surrexerunt ergo viri de senioribus terr&#230;, et dixerunt ad omnem c&#156;tum populi, loquentes:</P>
<P><a name="018">18</A>&nbsp;Mich&#230;as de Morasthi fuit propheta in diebus Ezechi&#230; regis Juda, et ait ad omnem populum Juda, dicens: [H&#230;c dicit Dominus exercituum:<BR> Sion quasi ager arabitur,<BR> et Jerusalem in acervum lapidum erit,<BR> et mons domus in excelsa silvarum.]</P>
<P><a name="019">19</A>&nbsp;Numquid morte condemnavit eum Ezechias rex Juda, et omnis Juda? numquid non timuerunt Dominum, et deprecati sunt faciem Domini, et p&#156;nituit Dominum mali quod locutus fuerat adversum eos? Itaque nos facimus malum grande contra animas nostras.</P>
<P><a name="020">20</A>&nbsp;Fuit quoque vir prophetans in nomine Domini, Urias filius Semei de Cariathiarim, et prophetavit adversus civitatem istam, et adversus terram hanc, juxta omnia verba Jeremi&#230;.</P>
<P><a name="021">21</A>&nbsp;Et audivit rex Joakim, et omnes potentes et principes ejus, verba h&#230;c, et qu&#230;sivit rex interficere eum: et audivit Urias, et timuit, fugitque, et ingressus est &#198;gyptum.</P>
<P><a name="022">22</A>&nbsp;Et misit rex Joakim viros in &#198;gyptum, Elnathan filium Achobor, et viros cum eo, in &#198;gyptum,</P>
<P><a name="023">23</A>&nbsp;et eduxerunt Uriam de &#198;gypto, et adduxerunt eum ad regem Joakim, et percussit eum gladio, et projecit cadaver ejus in sepulchris vulgi ignobilis.</P>
<P><a name="024">24</A>&nbsp;Igitur manus Ahicam filii Saphan fuit cum Jeremia, ut non traderetur in manus populi, et interficerent eum.</P>
<P><HR>
<CENTER>
<A HREF="jer027.htm">Next: Jeremiah Chapter 27</A></CENTER>
</BODY>
</HTML>
