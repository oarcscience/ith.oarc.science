<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa007.htm">Polyglot</A>&nbsp;
<A HREF="../kjv/isa007.htm">KJV</A>&nbsp;
<A HREF="../sep/isa007.htm">Sep</A>&nbsp;
<A HREF="../tan/isa007.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa006.htm">Previous</A>&nbsp;
<A HREF="isa008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 7</H3><P><a name="001">1</A>&nbsp;Et factum est in diebus Achaz, filii Joathan, filii Ozi&#230;, regis Juda, ascendit Rasin, rex Syri&#230;, et Phacee, filius Romeli&#230;, rex Isra&#235;l, in Jerusalem, ad pr&#230;liandum contra eam: et non potuerunt</P>
<P><a name="002">2</A>&nbsp;debellare eam. Et nuntiaverunt domui David, dicentes: Requievit Syria super Ephraim. Et commotum est cor ejus, et cor populi ejus, sicut moventur ligna silvarum a facie venti.</P>
<P><a name="003">3</A>&nbsp;Et dixit Dominus ad Isaiam: Egredere in occursum Achaz, tu et qui derelictus est Jasub, filius tuus, ad extremum aqu&#230;ductus piscin&#230; superioris in via agri Fullonis;</P>
<P><a name="004">4</A>&nbsp;et dices ad eum: [Vide ut sileas; noli timere,<BR> et cor tuum ne formidet<BR> a duabus caudis titionum fumigantium istorum,<BR> in ira furoris Rasin, regis Syri&#230;, et filii Romeli&#230;;<BR></P>
<P><a name="005">5</A>&nbsp;eo quod consilium inierit contra te Syria in malum,<BR> Ephraim, et filius Romeli&#230;, dicentes:<BR></P>
<P><a name="006">6</A>&nbsp;Ascendamus ad Judam,<BR> et suscitemus eum, et avellamus eum ad nos,<BR> et ponamus regem in medio ejus filium Tabeel.<BR></P>
<P><a name="007">7</A>&nbsp;H&#230;c dicit Dominus Deus:<BR> Non stabit, et non erit istud;<BR></P>
<P><a name="008">8</A>&nbsp;sed caput Syri&#230; Damascus,<BR> et caput Damasci Rasin;<BR> et adhuc sexaginta et quinque anni,<BR> et desinet Ephraim esse populus;<BR></P>
<P><a name="009">9</A>&nbsp;et caput Ephraim Samaria,<BR> et caput Samari&#230; filius Romeli&#230;.<BR> Si non credideritis, non permanebitis.]</P>
<P><a name="010">10</A>&nbsp;Et adjecit Dominus loqui ad Achaz, dicens:</P>
<P><a name="011">11</A>&nbsp;Pete tibi signum a Domino Deo tuo, in profundum inferni, sive in excelsum supra.</P>
<P><a name="012">12</A>&nbsp;Et dixit Achaz: Non petam, et non tentabo Dominum.</P>
<P><a name="013">13</A>&nbsp;Et dixit: [Audite ergo, domus David.<BR> Numquid parum vobis est molestos esse hominibus,<BR> quia molesti estis et Deo meo?<BR></P>
<P><a name="014">14</A>&nbsp;Propter hoc dabit Dominus ipse vobis signum:<BR> ecce virgo concipiet, et pariet filium,<BR> et vocabitur nomen ejus Emmanuel.<BR></P>
<P><a name="015">15</A>&nbsp;Butyrum et mel comedet,<BR> ut sciat reprobare malum, et eligere bonum.<BR></P>
<P><a name="016">16</A>&nbsp;Quia antequam sciat puer reprobare malum et eligere bonum,<BR> derelinquetur terra quam tu detestaris a facie duorum regum suorum.<BR></P>
<P><a name="017">17</A>&nbsp;Adducet Dominus super te, et super populum tuum,<BR> et super domum patris tui,<BR> dies qui non venerunt<BR> a diebus separationis Ephraim a Juda,<BR> cum rege Assyriorum.<BR></P>
<P><a name="018">18</A>&nbsp;Et erit in die illa: sibilabit Dominus<BR> musc&#230; qu&#230; est in extremo fluminum &#198;gypti,<BR> et api qu&#230; est in terra Assur;<BR></P>
<P><a name="019">19</A>&nbsp;et venient, et requiescent omnes<BR> in torrentibus vallium,<BR> et in cavernis petrarum,<BR> et in omnibus frutetis, et in universis foraminibus.<BR></P>
<P><a name="020">20</A>&nbsp;In die illa radet Dominus<BR> in novacula conducta in his qui trans flumen sunt,<BR> in rege Assyriorum,<BR> caput et pilos pedum,<BR> et barbam universam.<BR></P>
<P><a name="021">21</A>&nbsp;Et erit in die illa:<BR> nutriet homo vaccam boum, et duas oves,<BR></P>
<P><a name="022">22</A>&nbsp;et pr&#230; ubertate lactis<BR> comedet butyrum;<BR> butyrum enim et mel manducabit<BR> omnis qui relictus fuerit in medio terr&#230;.<BR></P>
<P><a name="023">23</A>&nbsp;Et erit in die illa: omnis locus ubi fuerint<BR> mille vites, mille argenteis,<BR> in sinas et in vepres erunt.<BR></P>
<P><a name="024">24</A>&nbsp;Cum sagittis et arcu ingredientur illuc:<BR> vepres enim et spin&#230; erunt in universa terra.<BR></P>
<P><a name="025">25</A>&nbsp;Et omnes montes qui in sarculo sarrientur,<BR> non veniet illuc terror spinarum et veprium:<BR> et erit in pascua bovis, et in conculcationem pecoris.]</P>
<P><HR>
<CENTER>
<A HREF="isa008.htm">Next: Isaiah Chapter 8</A></CENTER>
</BODY>
</HTML>
