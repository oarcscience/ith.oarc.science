<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 35</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num035.htm">Polyglot</A>&nbsp;
<A HREF="../kjv/num035.htm">KJV</A>&nbsp;
<A HREF="../sep/num035.htm">Sep</A>&nbsp;
<A HREF="../tan/num035.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num034.htm">Previous</A>&nbsp;
<A HREF="num036.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 35</H3><P><a name="001">1</A>&nbsp;H&#230;c quoque locutus est Dominus ad Moysen in campes tribus Moab supra Jordanem, contra Jericho:</P>
<P><a name="002">2</A>&nbsp;Pr&#230;cipe filiis Isra&#235;l ut dent Levitis de possessionibus suis</P>
<P><a name="003">3</A>&nbsp;urbes ad habitandum, et suburbana earum per circuitum: ut ipsi in oppidis maneant, et suburbana sint pecoribus ac jumentis:</P>
<P><a name="004">4</A>&nbsp;qu&#230; a muris civitatum forinsecus, per circuitum, mille passuum spatio tendentur.</P>
<P><a name="005">5</A>&nbsp;Contra orientem duo millia erunt cubiti, et contra meridiem similiter erunt duo millia: ad mare quoque, quod respicit ad occidentem, eadem mensura erit, et septentrionalis plaga &#230;quali termino finietur, eruntque urbes in medio, et foris suburbana.</P>
<P><a name="006">6</A>&nbsp;De ipsis autem oppidis, qu&#230; Levitis dabitis, sex erunt in fugitivorum auxilia separata, ut fugiat ad ea qui fuderit sanguinem: et exceptis his, alia quadraginta duo oppida,</P>
<P><a name="007">7</A>&nbsp;id est, simul quadraginta octo cum suburbanis suis.</P>
<P><a name="008">8</A>&nbsp;Ips&#230;que urbes, qu&#230; dabuntur de possessionibus filiorum Isra&#235;l, ab his qui plus habent, plures auferentur: et qui minus, pauciores: singuli juxta mensuram h&#230;reditatis su&#230; dabunt oppida Levitis.<BR>
</P>
<P><a name="009">9</A>&nbsp;Ait Dominus ad Moysen:</P>
<P><a name="010">10</A>&nbsp;Loquere filiis Isra&#235;l, et dices ad eos: Quando transgressi fueritis Jordanem in terram Chanaan,</P>
<P><a name="011">11</A>&nbsp;decernite qu&#230; urbes esse debeant in pr&#230;sidia fugitivorum, qui nolentes sanguinem fuderint:</P>
<P><a name="012">12</A>&nbsp;in quibus cum fuerit profugus, cognatus occisi non poterit eum occidere, donec stet in conspectu multitudinis, et causa illius judicetur.</P>
<P><a name="013">13</A>&nbsp;De ipsis autem urbibus, qu&#230; ad fugitivorum subsidia separantur,</P>
<P><a name="014">14</A>&nbsp;tres erunt trans Jordanem, et tres in terra Chanaan,</P>
<P><a name="015">15</A>&nbsp;tam filiis Isra&#235;l quam advenis atque peregrinis, ut confugiat ad eas qui nolens sanguinem fuderit.</P>
<P><a name="016">16</A>&nbsp;Si quis ferro percusserit, et mortuus fuerit qui percussus est, reus erit homicidii, et ipse morietur.</P>
<P><a name="017">17</A>&nbsp;Si lapidem jecerit, et ictus occubuerit, similiter punietur.</P>
<P><a name="018">18</A>&nbsp;Si ligno percussus interierit, percussoris sanguine vindicabitur.</P>
<P><a name="019">19</A>&nbsp;Propinquus occisi, homicidam interficiet: statim ut apprehenderit eum, interficiet.</P>
<P><a name="020">20</A>&nbsp;Si per odium quis hominem impulerit, vel jecerit quippiam in eum per insidias:</P>
<P><a name="021">21</A>&nbsp;aut cum esset inimicus, manu percusserit, et ille mortuus fuerit: percussor homicidii reus erit: cognatus occisi statim ut invenerit eum, jugulabit.</P>
<P><a name="022">22</A>&nbsp;Quod si fortuitu, et absque odio</P>
<P><a name="023">23</A>&nbsp;et inimicitiis quidquam horum fecerit,</P>
<P><a name="024">24</A>&nbsp;et hoc audiente populo fuerit comprobatum, atque inter percussorem et propinquum sanguinis qu&#230;stio ventilata:</P>
<P><a name="025">25</A>&nbsp;liberabitur innocens de ultoris manu, et reducetur per sententiam in urbem, ad quam confugerat, manebitque ibi, donec sacerdos magnus, qui oleo sancto unctus est, moriatur.</P>
<P><a name="026">26</A>&nbsp;Si interfector extra fines urbium, qu&#230; exulibus deputat&#230; sunt,</P>
<P><a name="027">27</A>&nbsp;fuerit inventus, et percussus ab eo qui ultor est sanguinis: absque noxa erit qui eum occiderit.</P>
<P><a name="028">28</A>&nbsp;Debuerat enim profugus usque ad mortem pontificis in urbe residere. Postquam autem ille obierit, homicida revertetur in terram suam.</P>
<P><a name="029">29</A>&nbsp;H&#230;c sempiterna erunt, et legitima in cunctis habitationibus vestris.<BR>
</P>
<P><a name="030">30</A>&nbsp;Homicida sub testibus punietur: ad unius testimonium nullus condemnabitur.</P>
<P><a name="031">31</A>&nbsp;Non accipietis pretium ab eo qui reus est sanguinis, statim et ipse morietur.</P>
<P><a name="032">32</A>&nbsp;Exules et profugi ante mortem pontificis nullo modo in urbes suas reverti poterunt,</P>
<P><a name="033">33</A>&nbsp;ne polluatis terram habitationis vestr&#230;, qu&#230; insontium cruore maculatur: nec aliter expiari potest, nisi per ejus sanguinem, qui alterius sanguinem fuderit.</P>
<P><a name="034">34</A>&nbsp;Atque ita emundabitur vestra possessio me commorante vobiscum. Ego enim sum Dominus qui habito inter filios Isra&#235;l.</P>
<P><HR>
<CENTER>
<A HREF="num036.htm">Next: Numbers Chapter 36</A></CENTER>
</BODY>
</HTML>
