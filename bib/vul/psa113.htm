<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 113</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa113.htm">Polyglot</A>&nbsp;
<A HREF="../kjv/psa113.htm">KJV</A>&nbsp;
<A HREF="../sep/psa113.htm">Sep</A>&nbsp;
<A HREF="../tan/psa113.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa112.htm">Previous</A>&nbsp;
<A HREF="psa114.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 113</H3><P><a name="001">1</A>&nbsp;Alleluja. [In exitu Isra&#235;l de &#198;gypto,<BR> domus Jacob de populo barbaro,<BR></P>
<P><a name="002">2</A>&nbsp;facta est Jud&#230;a sanctificatio ejus;<BR> Isra&#235;l potestas ejus.<BR></P>
<P><a name="003">3</A>&nbsp;Mare vidit, et fugit;<BR> Jordanis conversus est retrorsum.<BR></P>
<P><a name="004">4</A>&nbsp;Montes exsultaverunt ut arietes,<BR> et colles sicut agni ovium.<BR></P>
<P><a name="005">5</A>&nbsp;Quid est tibi, mare, quod fugisti?<BR> et tu, Jordanis, quia conversus es retrorsum?<BR></P>
<P><a name="006">6</A>&nbsp;montes, exsultastis sicut arietes?<BR> et colles, sicut agni ovium?<BR></P>
<P><a name="007">7</A>&nbsp;A facie Domini mota est terra,<BR> a facie Dei Jacob:<BR></P>
<P><a name="008">8</A>&nbsp;qui convertit petram in stagna aquarum,<BR> et rupem in fontes aquarum.<BR></P>
<P><a name="009">9</A>&nbsp;Non nobis, Domine, non nobis,<BR> sed nomini tuo da gloriam:<BR></P>
<P><a name="010">10</A>&nbsp;super misericordia tua et veritate tua;<BR> nequando dicant gentes:<BR> Ubi est Deus eorum?<BR></P>
<P><a name="011">11</A>&nbsp;Deus autem noster in c&#230;lo;<BR> omnia qu&#230;cumque voluit fecit.<BR></P>
<P><a name="012">12</A>&nbsp;Simulacra gentium argentum et aurum,<BR> opera manuum hominum.<BR></P>
<P><a name="013">13</A>&nbsp;Os habent, et non loquentur;<BR> oculos habent, et non videbunt.<BR></P>
<P><a name="014">14</A>&nbsp;Aures habent, et non audient;<BR> nares habent, et non odorabunt.<BR></P>
<P><a name="015">15</A>&nbsp;Manus habent, et non palpabunt;<BR> pedes habent, et non ambulabunt;<BR> non clamabunt in gutture suo.<BR></P>
<P><a name="016">16</A>&nbsp;Similes illis fiant qui faciunt ea,<BR> et omnes qui confidunt in eis.<BR></P>
<P><a name="017">17</A>&nbsp;Domus Isra&#235;l speravit in Domino;<BR> adjutor eorum et protector eorum est.<BR></P>
<P><a name="018">18</A>&nbsp;Domus Aaron speravit in Domino;<BR> adjutor eorum et protector eorum est.<BR></P>
<P><a name="019">19</A>&nbsp;Qui timent Dominum speraverunt in Domino; adjutor eorum et protector eorum est.<BR></P>
<P><a name="020">20</A>&nbsp;Dominus memor fuit nostri,<BR> et benedixit nobis.<BR> Benedixit domui Isra&#235;l;<BR> benedixit domui Aaron.<BR></P>
<P><a name="021">21</A>&nbsp;Benedixit omnibus qui timent Dominum,<BR> pusillis cum majoribus.<BR></P>
<P><a name="022">22</A>&nbsp;Adjiciat Dominus super vos,<BR> super vos et super filios vestros.<BR></P>
<P><a name="023">23</A>&nbsp;Benedicti vos a Domino,<BR> qui fecit c&#230;lum et terram.<BR></P>
<P><a name="024">24</A>&nbsp;C&#230;lum c&#230;li Domino;<BR> terram autem dedit filiis hominum.<BR></P>
<P><a name="025">25</A>&nbsp;Non mortui laudabunt te, Domine,<BR> neque omnes qui descendunt in infernum:<BR></P>
<P><a name="026">26</A>&nbsp;sed nos qui vivimus, benedicimus Domino,<BR> ex hoc nunc et usque in s&#230;culum.]</P>
<P><HR>
<CENTER>
<A HREF="psa114.htm">Next: Psalms Chapter 114</A></CENTER>
</BODY>
</HTML>
