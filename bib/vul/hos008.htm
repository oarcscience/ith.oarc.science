<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hosea: Hosea Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hos008.htm">Polyglot</A>&nbsp;
<A HREF="../kjv/hos008.htm">KJV</A>&nbsp;
<A HREF="../sep/hos008.htm">Sep</A>&nbsp;
<A HREF="../tan/hos008.htm">Tan</A>&nbsp;

<BR>
<BR><A HREF="hos.htm">Hosea Index</A><BR>
&nbsp;
<A HREF="hos007.htm">Previous</A>&nbsp;
<A HREF="hos009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hosea Chapter 8</H3><P><a name="001">1</A>&nbsp;[In gutture tuo sit tuba<BR> quasi aquila super domum Domini,<BR> pro eo quod transgressi sunt f&#156;dus meum,<BR> et legem meam pr&#230;varicati sunt.<BR></P>
<P><a name="002">2</A>&nbsp;Me invocabunt: Deus meus,<BR> cognovimus te Isra&#235;l.<BR></P>
<P><a name="003">3</A>&nbsp;Projecit Isra&#235;l bonum:<BR> inimicus persequetur eum.<BR></P>
<P><a name="004">4</A>&nbsp;Ipsi regnaverunt, et non ex me;<BR> principes exstiterunt, et non cognovi:<BR> argentum suum et aurum suum fecerunt sibi idola,<BR> ut interirent.<BR></P>
<P><a name="005">5</A>&nbsp;Projectus est vitulus tuus, Samaria;<BR> iratus est furor meus in eos.<BR> Usquequo non poterunt emundari?<BR></P>
<P><a name="006">6</A>&nbsp;Quia ex Isra&#235;l et ipse est:<BR> artifex fecit illum, et non est deus;<BR> quoniam in aranearum telas erit vitulus Samari&#230;.<BR></P>
<P><a name="007">7</A>&nbsp;Quia ventum seminabunt,<BR> et turbinem metent:<BR> culmus stans non est in eo;<BR> germen non faciet farinam:<BR> quod etsi fecerit, alieni comedent eam.<BR></P>
<P><a name="008">8</A>&nbsp;Devoratus est Isra&#235;l;<BR> nunc factus est in nationibus quasi vas immundum.<BR></P>
<P><a name="009">9</A>&nbsp;Quia ipsi ascenderunt ad Assur,<BR> onager solitarius sibi;<BR> Ephraim munera dederunt amatoribus.<BR></P>
<P><a name="010">10</A>&nbsp;Sed et cum mercede conduxerint nationes,<BR> nunc congregabo eos,<BR> et quiescent paulisper ab onere regis et principum.<BR></P>
<P><a name="011">11</A>&nbsp;Quia multiplicavit Ephraim altaria ad peccandum;<BR> fact&#230; sunt ei ar&#230; in delictum.<BR></P>
<P><a name="012">12</A>&nbsp;Scribam ei multiplices leges meas,<BR> qu&#230; velut alien&#230; computat&#230; sunt.<BR></P>
<P><a name="013">13</A>&nbsp;Hostias offerent,<BR> immolabunt carnes et comedent,<BR> et Dominus non suscipiet eas:<BR> nunc recordabitur iniquitatis eorum,<BR> et visitabit peccata eorum:<BR> ipsi in &#198;gyptum convertentur.<BR></P>
<P><a name="014">14</A>&nbsp;Et oblitus est Isra&#235;l factoris sui,<BR> et &#230;dificavit delubra;<BR> et Judas multiplicavit urbes munitas;<BR> et mittam ignem in civitates ejus,<BR> et devorabit &#230;des illius.]</P>
<P><HR>
<CENTER>
<A HREF="hos009.htm">Next: Hosea Chapter 9</A></CENTER>
</BODY>
</HTML>
