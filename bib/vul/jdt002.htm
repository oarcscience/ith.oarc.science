<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judith: Judith Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdt002.htm">Polyglot</A>&nbsp;
<A HREF="../apo/jdt002.htm">Apo</A>&nbsp;
<A HREF="../sep/jdt002.htm">Sep</A>&nbsp;

<BR>
<BR><A HREF="jdt.htm">Judith Index</A><BR>
&nbsp;
<A HREF="jdt001.htm">Previous</A>&nbsp;
<A HREF="jdt003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judith Chapter 2</H3><P><a name="001">1</A>&nbsp;Anno tertiodecimo Nabuchodonosor regis, vigesima et secunda die mensis primi, factum est verbum in domo Nabuchodonosor regis Assyriorum ut defenderet se.</P>
<P><a name="002">2</A>&nbsp;Vocavitque omnes majores natu, omnesque duces et bellatores suos, et habuit cum eis mysterium consilii sui:</P>
<P><a name="003">3</A>&nbsp;dixitque cogitationem suam in eo esse, ut omnem terram suo subjugaret imperio.</P>
<P><a name="004">4</A>&nbsp;Quod dictum cum placuisset omnibus, vocavit Nabuchodonosor rex Holofernem principem militi&#230; su&#230;,</P>
<P><a name="005">5</A>&nbsp;et dixit ei: Egredere adversus omne regnum occidentis, et contra eos pr&#230;cipue, qui contempserunt imperium eum.</P>
<P><a name="006">6</A>&nbsp;Non parcet oculus tuus ulli regno, omnemque urbem munitam subjugabis mihi.</P>
<P><a name="007">7</A>&nbsp;Tunc Holofernes vocavit duces et magistratus virtutis Assyriorum, et dinumeravit viros in expeditionem sicut pr&#230;cepit ei rex, centum viginti millia peditum pugnatorum, et equitum sagittariorum duodecim millia.</P>
<P><a name="008">8</A>&nbsp;Omnemque expeditionem suam fecit pr&#230;ire in multitudine innumerabilium camelorum, cum his qu&#230; exercitibus sufficerent copiose, boum quoque armenta, gregesque ovium, quorum non erat numerus.</P>
<P><a name="009">9</A>&nbsp;Frumentum ex omni Syria in transitu suo parari constituit.</P>
<P><a name="010">10</A>&nbsp;Aurum vero et argentum de domo regis assumpsit multum nimis.</P>
<P><a name="011">11</A>&nbsp;Et profectus est ipse, et omnis exercitus cum quadrigis, et equitibus, et sagittariis: qui cooperuerunt faciem terr&#230; sicut locust&#230;.</P>
<P><a name="012">12</A>&nbsp;Cumque pertransisset fines Assyriorum, venit ad magnos montes Ange, qui sunt a sinistro Cilici&#230;: ascenditque omnia castella eorum, et obtinuit omnem munitionem.</P>
<P><a name="013">13</A>&nbsp;Effregit autem civitatem opinatissimam Melothi, pr&#230;davitque omnes filios Tharsis et filios Isma&#235;l qui erant contra faciem deserti, et ad austrum terr&#230; Cellon.</P>
<P><a name="014">14</A>&nbsp;Et transivit Euphraten, et venit in Mesopotamiam: et fregit omnes civitates excelsas qu&#230; erant ibi, a torrente Mambre usquequo perveniatur ad mare:</P>
<P><a name="015">15</A>&nbsp;et occupavit terminos ejus, a Cilicia usque ad fines Japheth qui sunt ad austrum.</P>
<P><a name="016">16</A>&nbsp;Abduxitque omnes filios Madian, et pr&#230;davit omnem locupletationem eorum, omnesque resistentes sibi occidit in ore gladii.</P>
<P><a name="017">17</A>&nbsp;Et post h&#230;c descendit in campos Damasci in diebus messis, et succendit omnia sata, omnesque arbores, et vineas fecit incidi:</P>
<P><a name="018">18</A>&nbsp;et cecidit timor illius super omnes inhabitantes terram.</P>
<P><HR>
<CENTER>
<A HREF="jdt003.htm">Next: Judith Chapter 3</A></CENTER>
</BODY>
</HTML>
