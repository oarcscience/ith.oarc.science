<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 35</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa035.htm">Polyglot</A>&nbsp;
<A HREF="../kjv/isa035.htm">KJV</A>&nbsp;
<A HREF="../sep/isa035.htm">Sep</A>&nbsp;
<A HREF="../tan/isa035.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa034.htm">Previous</A>&nbsp;
<A HREF="isa036.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 35</H3><P><a name="001">1</A>&nbsp;[L&#230;tabitur deserta et invia,<BR> et exsultabit solitudo,<BR> et florebit quasi lilium.<BR></P>
<P><a name="002">2</A>&nbsp;Germinans germinabit, et exsultabit<BR> l&#230;tabunda et laudans:<BR> gloria Libani data est ei,<BR> decor Carmeli et Saron;<BR> ipsi videbunt gloriam Domini,<BR> et decorem Dei nostri.<BR></P>
<P><a name="003">3</A>&nbsp;Confortate manus dissolutas,<BR> et genua debilia roborate.<BR></P>
<P><a name="004">4</A>&nbsp;Dicite pusillanimis:<BR> Confortamini, et nolite timere:<BR> ecce Deus vester ultionem adducet retributionis;<BR> Deus ipse veniet, et salvabit vos.<BR></P>
<P><a name="005">5</A>&nbsp;Tunc aperientur oculi c&#230;corum,<BR> et aures surdorum patebunt;<BR></P>
<P><a name="006">6</A>&nbsp;tunc saliet sicut cervus claudus,<BR> et aperta erit lingua mutorum:<BR> quia sciss&#230; sunt in deserto aqu&#230;,<BR> et torrentes in solitudine;<BR></P>
<P><a name="007">7</A>&nbsp;et qu&#230; erat arida, erit in stagnum,<BR> et sitiens in fontes aquarum.<BR> In cubilibus, in quibus prius dracones habitabant,<BR> orietur viror calami et junci.<BR></P>
<P><a name="008">8</A>&nbsp;Et erit ibi semita et via,<BR> et via sancta vocabitur:<BR> non transibit per eam pollutus,<BR> et h&#230;c erit vobis directa via,<BR> ita ut stulti non errent per eam.<BR></P>
<P><a name="009">9</A>&nbsp;Non erit ibi leo,<BR> et mala bestia non ascendet per eam,<BR> nec invenietur ibi;<BR> et ambulabunt qui liberati fuerint.<BR></P>
<P><a name="010">10</A>&nbsp;Et redempti a Domino convertentur,<BR> et venient in Sion cum laude,<BR> et l&#230;titia sempiterna super caput eorum:<BR> gaudium et l&#230;titiam obtinebunt,<BR> et fugiet dolor et gemitus.]</P>
<P><HR>
<CENTER>
<A HREF="isa036.htm">Next: Isaiah Chapter 36</A></CENTER>
</BODY>
</HTML>
