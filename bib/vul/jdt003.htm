<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judith: Judith Chapter 3</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdt003.htm">Polyglot</A>&nbsp;
<A HREF="../apo/jdt003.htm">Apo</A>&nbsp;
<A HREF="../sep/jdt003.htm">Sep</A>&nbsp;

<BR>
<BR><A HREF="jdt.htm">Judith Index</A><BR>
&nbsp;
<A HREF="jdt002.htm">Previous</A>&nbsp;
<A HREF="jdt004.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judith Chapter 3</H3><P><a name="001">1</A>&nbsp;Tunc miserunt legatos suos universarum urbium ac provinciarum reges ac principes, Syri&#230; scilicet Mesopotami&#230;, et Syri&#230; Sobal, et Liby&#230;, atque Cilici&#230;: qui venientes ad Holofernem, dixerunt:</P>
<P><a name="002">2</A>&nbsp;Desinat indignatio tua circa nos: melius est enim ut viventes serviamus Nabuchodonosor regi magno, et subditi simus tibi, quam morientes cum interitu nostro ipsi servitutis nostr&#230; damna patiamur.</P>
<P><a name="003">3</A>&nbsp;Omnis civitas nostra, omnisque possessio, omnes montes, et colles, et campi, et armenta boum, gregesque ovium, et caprarum, equorumque et camelorum, et univers&#230; facultates nostr&#230; atque famili&#230;, in conspectu tuo sunt:</P>
<P><a name="004">4</A>&nbsp;sint omnia nostra sub lege tua.</P>
<P><a name="005">5</A>&nbsp;Nos, et filii nostri, servi tui sumus.</P>
<P><a name="006">6</A>&nbsp;Veni nobis pacificus dominus, et utere servitio nostro, sicut placuerit tibi.</P>
<P><a name="007">7</A>&nbsp;Tunc descendit de montibus cum equitibus in virtute magna, et obtinuit omnem civitatem, et omnem inhabitantem terram.</P>
<P><a name="008">8</A>&nbsp;De universis autem urbibus assumpsit sibi auxiliarios viros fortes, et electos ad bellum.</P>
<P><a name="009">9</A>&nbsp;Tantusque metus provinciis illis incubuit, ut universarum urbium habitatores principes et honorati simul cum populis exirent obviam venienti,</P>
<P><a name="010">10</A>&nbsp;excipientes eum cum coronis et lampadibus, ducentes choros in tympanis et tibiis.</P>
<P><a name="011">11</A>&nbsp;Nec ista tamen facientes, ferocitatem ejus pectoris mitigare potuerunt:</P>
<P><a name="012">12</A>&nbsp;nam et civitates eorum destruxit, et lucos eorum excidit.</P>
<P><a name="013">13</A>&nbsp;Pr&#230;ceperat enim illi Nabuchodonosor rex, ut omnes deos terr&#230; exterminaret, videlicet ut ipse solus diceretur deus ab his nationibus qu&#230; potuissent Holofernis potentia subjugari.</P>
<P><a name="014">14</A>&nbsp;Pertransiens autem Syriam Sobal, et omnem Apameam, omnemque Mesopotamiam, venit ad Idum&#230;os in terram Gabaa,</P>
<P><a name="015">15</A>&nbsp;accepitque civitates eorum, et sedit ibi per triginta dies, in quibus diebus adunari pr&#230;cepit universum exercitum virtutis su&#230;.</P>
<P><HR>
<CENTER>
<A HREF="jdt004.htm">Next: Judith Chapter 4</A></CENTER>
</BODY>
</HTML>
