<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 57</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa057.htm">Polyglot</A>&nbsp;
<A HREF="../kjv/isa057.htm">KJV</A>&nbsp;
<A HREF="../sep/isa057.htm">Sep</A>&nbsp;
<A HREF="../tan/isa057.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa056.htm">Previous</A>&nbsp;
<A HREF="isa058.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 57</H3><P><a name="001">1</A>&nbsp;[Justus perit,<BR> et non est qui recogitet in corde suo;<BR> et viri misericordi&#230; colliguntur,<BR> quia non est qui intelligat:<BR> a facie enim maliti&#230; collectus est justus.<BR></P>
<P><a name="002">2</A>&nbsp;Veniat pax;<BR> requiescat in cubili suo<BR> qui ambulavit in directione sua.<BR></P>
<P><a name="003">3</A>&nbsp;Vos autem accedite huc,<BR> filii auguratricis,<BR> semen adulteri et fornicari&#230;.<BR></P>
<P><a name="004">4</A>&nbsp;Super quem lusistis?<BR> super quem dilatastis os,<BR> et ejecistis linguam?<BR> Numquid non vos filii scelesti,<BR> semen mendax,<BR></P>
<P><a name="005">5</A>&nbsp;qui consolamini in diis<BR> subter omne lignum frondosum,<BR> immolantes parvulos in torrentibus,<BR> subter eminentes petras?<BR></P>
<P><a name="006">6</A>&nbsp;In partibus torrentis pars tua;<BR> h&#230;c est sors tua:<BR> et ipsis effudisti libamen,<BR> obtulisti sacrificium.<BR> Numquid super his non indignabor?<BR></P>
<P><a name="007">7</A>&nbsp;Super montem excelsum et sublimem<BR> posuisti cubile tuum,<BR> et illuc ascendisti<BR> ut immolares hostias.<BR></P>
<P><a name="008">8</A>&nbsp;Et post ostium, et retro postem,<BR> posuisti memoriale tuum.<BR> Quia juxta me discooperuisti,<BR> et suscepisti adulterum, dilatasti cubile tuum,<BR> et pepigisti cum eis f&#156;dus;<BR> dilexisti stratum eorum<BR> manu aperta.<BR></P>
<P><a name="009">9</A>&nbsp;Et ornasti te regi unguento,<BR> et multiplicasti pigmenta tua.<BR> Misisti legatos tuos procul,<BR> et humiliata es usque ad inferos.<BR></P>
<P><a name="010">10</A>&nbsp;In multitudine vi&#230; tu&#230; laborasti;<BR> non dixisti: Quiescam.<BR> Vitam manus tu&#230; invenisti;<BR> propterea non rogasti.<BR></P>
<P><a name="011">11</A>&nbsp;Pro quo sollicita timuisti,<BR> quia mentita es,<BR> et mei non es recordata,<BR> neque cogitasti in corde tuo?<BR> Quia ego tacens et quasi non videns,<BR> et mei oblita es.<BR></P>
<P><a name="012">12</A>&nbsp;Ego annuntiabo justitiam tuam,<BR> et opera tua non proderunt tibi.<BR></P>
<P><a name="013">13</A>&nbsp;Cum clamaveris, liberent te congregati tui,<BR> et omnes eos auferet ventus,<BR> tollet aura.]<BR>
 [Qui autem fiduciam habet mei, h&#230;reditabit terram,<BR> et possidebit montem sanctum meum.<BR></P>
<P><a name="014">14</A>&nbsp;Et dicam: Viam facite, pr&#230;bete iter; declinate de semita,<BR> auferte offendicula de via populi mei.<BR></P>
<P><a name="015">15</A>&nbsp;Quia h&#230;c dicit Excelsus,<BR> et Sublimis, habitans &#230;ternitatem, et sanctum nomen ejus:<BR> in excelso et in sancto habitans,<BR> et cum contrito et humili spiritu:<BR> ut vivificet spiritum humilium,<BR> et vivificet cor contritorum.<BR></P>
<P><a name="016">16</A>&nbsp;Non enim in sempiternum litigabo,<BR> neque usque ad finem irascar,<BR> quia spiritus a facie mea egredietur,<BR> et flatus ego faciam.<BR></P>
<P><a name="017">17</A>&nbsp;Propter iniquitatem avariti&#230; ejus iratus sum, et percussi eum.<BR> Abscondi a te faciem meam, et indignatus sum;<BR> et abiit vagus in via cordis sui.<BR></P>
<P><a name="018">18</A>&nbsp;Vias ejus vidi, et sanavi eum;<BR> et reduxi eum, et reddidi consolationes<BR> ipsi, et lugentibus ejus.<BR></P>
<P><a name="019">19</A>&nbsp;Creavi fructum labiorum pacem;<BR> pacem ei qui longe est et qui prope,<BR> dixit Dominus, et sanavi eum.<BR></P>
<P><a name="020">20</A>&nbsp;Impii autem quasi mare fervens,<BR> quod quiescere non potest,<BR> et redundant fluctus ejus in conculcationem et lutum.<BR></P>
<P><a name="021">21</A>&nbsp;Non est pax impiis, dicit Dominus Deus.]</P>
<P><HR>
<CENTER>
<A HREF="isa058.htm">Next: Isaiah Chapter 58</A></CENTER>
</BODY>
</HTML>
