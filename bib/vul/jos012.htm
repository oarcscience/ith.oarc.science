<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Joshua: Joshua Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jos012.htm">Polyglot</A>&nbsp;
<A HREF="../kjv/jos012.htm">KJV</A>&nbsp;
<A HREF="../sep/jsb012.htm">Sep:JsB</A>&nbsp;
<A HREF="../tan/jos012.htm">Tan</A>&nbsp;

<BR>
<BR><A HREF="jos.htm">Joshua Index</A><BR>
&nbsp;
<A HREF="jos011.htm">Previous</A>&nbsp;
<A HREF="jos013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Joshua Chapter 12</H3><P><a name="001">1</A>&nbsp;Hi sunt reges, quos percusserunt filii Isra&#235;l, et possederunt terram eorum trans Jordanem ad solis ortum, a torrente Arnon usque ad montem Hermon, et omnem orientalem plagam, qu&#230; respicit solitudinem.</P>
<P><a name="002">2</A>&nbsp;Sehon rex Amorrh&#230;orum, qui habitavit in Hesebon, dominatus est ab Aro&#235;r, qu&#230; sita est super ripam torrentis Arnon, et medi&#230; partis in valle, dimidi&#230;que Galaad, usque ad torrentem Jaboc, qui est terminus filiorum Ammon.</P>
<P><a name="003">3</A>&nbsp;Et a solitudine usque ad mare Ceneroth contra orientem, et usque ad mare deserti, quod est mare salsissimum, ad orientalem plagam per viam qu&#230; ducit Bethsimoth: et ab australi parte, qu&#230; subjacet Asedoth, Phasga.</P>
<P><a name="004">4</A>&nbsp;Terminus Og regis Basan, de reliquiis Raphaim, qui habitavit in Astaroth, et in Edrai, et dominatus est in monte Hermon, et in Salecha, atque in universa Basan, usque ad terminos</P>
<P><a name="005">5</A>&nbsp;Gessuri, et Machati, et dimidi&#230; partis Galaad: terminos Sehon regis Hesebon.</P>
<P><a name="006">6</A>&nbsp;Moyses famulus Domini et filii Isra&#235;l percusserunt eos, tradiditque terram eorum Moyses in possessionem Rubenitis, et Gaditis, et dimidi&#230; tribui Manasse.</P>
<P><a name="007">7</A>&nbsp;Hi sunt reges terr&#230;, quos percussit Josue et filii Isra&#235;l trans Jordanem ad occidentalem plagam, a Baalgad in campo Libani, usque ad montem cujus pars ascendit in Seir: tradiditque eam Josue in possessionem tribubus Isra&#235;l, singulis partes suas,</P>
<P><a name="008">8</A>&nbsp;tam in montanis quam in planis atque campestribus. In Asedoth, et in solitudine, ac in meridie, Heth&#230;us fuit et Amorrh&#230;us, Chanan&#230;us, et Pherez&#230;us, Hev&#230;us et Jebus&#230;us.</P>
<P><a name="009">9</A>&nbsp;Rex Jericho unus: rex Hai, qu&#230; est ex latere Bethel, unus:</P>
<P><a name="010">10</A>&nbsp;rex Jerusalem unus, rex Hebron unus,</P>
<P><a name="011">11</A>&nbsp;rex Jerimoth unus, rex Lachis unus,</P>
<P><a name="012">12</A>&nbsp;rex Eglon unus, rex Gazer unus,</P>
<P><a name="013">13</A>&nbsp;rex Dabir unus, rex Gader unus,</P>
<P><a name="014">14</A>&nbsp;rex Herma unus, rex Hered unus,</P>
<P><a name="015">15</A>&nbsp;rex Lebna unus, rex Odullam unus,</P>
<P><a name="016">16</A>&nbsp;rex Maceda unus, rex Bethel unus,</P>
<P><a name="017">17</A>&nbsp;rex Taphua unus, rex Opher unus,</P>
<P><a name="018">18</A>&nbsp;rex Aphec unus, rex Saron unus,</P>
<P><a name="019">19</A>&nbsp;rex Madon unus, rex Asor unus,</P>
<P><a name="020">20</A>&nbsp;rex Semeron unus, rex Achsaph unus,</P>
<P><a name="021">21</A>&nbsp;rex Thenac unus, rex Mageddo unus,</P>
<P><a name="022">22</A>&nbsp;rex Cades unus, rex Jachanan Carmeli unus,</P>
<P><a name="023">23</A>&nbsp;rex Dor et provinci&#230; Dor unus, rex gentium Galgal unus,</P>
<P><a name="024">24</A>&nbsp;rex Thersa unus: omnes reges triginta unus.</P>
<P><HR>
<CENTER>
<A HREF="jos013.htm">Next: Joshua Chapter 13</A></CENTER>
</BODY>
</HTML>
