[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/ch1004)  [KJV](../kjv/ch1004)  [Sep](../sep/ch1004) 
[Tan](../tan/ch1004)   
  
[1 Chronicles Index](ch1)  
  [Previous](ch1003)  [Next](ch1005) 

------------------------------------------------------------------------

### Vulgate (Latin): 1 Chronicles Chapter 4

<span id="001">1</span> Filii Juda: Phares, Hesron, et Charmi, et Hur,
et Sobal.

<span id="002">2</span> Raia vero filius Sobal genuit Jahath, de quo
nati sunt Ahumai, et Laad: hæ cognationes Sarathi.

<span id="003">3</span> Ista quoque stirps Etam: Jezrahel, et Jesema, et
Jedebos. Nomen quoque sororis eorum, Asalelphuni.

<span id="004">4</span> Phanuel autem pater Gedor, et Ezer pater Hosa:
isti sunt filii Hur primogeniti Ephratha patris Bethlehem.

<span id="005">5</span> Assur vero patri Thecuæ erant duæ uxores, Halaa
et Naara.

<span id="006">6</span> Peperit autem ei Naara, Oozam, et Hepher, et
Themani, et Ahasthari: isti sunt filii Naara.

<span id="007">7</span> Porro filii Halaa, Sereth, Isaar et Ethnan.

<span id="008">8</span> Cos autem genuit Anob, et Soboba, et cognationem
Aharehel filii Arum.

<span id="009">9</span> Fuit autem Jabes inclytus præ fratribus suis, et
mater ejus vocavit nomen illius Jabes, dicens: Quia peperi eum in
dolore.

<span id="010">10</span> Invocavit vero Jabes Deum Israël, dicens: Si
benedicens benedixeris mihi, et dilataveris terminos meos, et fuerit
manus tua mecum, et feceris me a malitia non opprimi. Et præstitit Deus
quæ precatus est.  

<span id="011">11</span> Caleb autem frater Sua genuit Mahir, qui fuit
pater Esthon.

<span id="012">12</span> Porro Esthon genuit Bethrapha, et Phesse, et
Tehinna patrem urbis Naas: hi sunt viri Recha.

<span id="013">13</span> Filii autem Cenez, Othoniel, et Saraia. Porro
filii Othoniel, Hathath, et Maonathi.

<span id="014">14</span> Maonathi genuit Ophra, Saraia autem genuit Joab
patrem Vallis artificum: ibi quippe artifices erant.

<span id="015">15</span> Filii vero Caleb filii Jephone, Hir, et Ela, et
Naham. Filii quoque Ela: Cenez.

<span id="016">16</span> Filii quoque Jaleleel: Ziph, et Zipha, Thiria,
et Asraël.

<span id="017">17</span> Et filii Ezra, Jether, et Mered, et Epher, et
Jalon, genuitque Mariam, et Sammai, et Jesba patrem Esthamo.

<span id="018">18</span> Uxor quoque ejus Judaia, peperit Jared patrem
Gedor, et Heber patrem Socho, et Icuthiel patrem Zanoë: hi autem filii
Bethiæ filiæ Pharaonis, quam accepit Mered.

<span id="019">19</span> Et filii uxoris Odaiæ sororis Naham patris
Ceila, Garmi, et Esthamo, qui fuit de Machathi.

<span id="020">20</span> Filii quoque Simon, Amnon, et Rinna filius
Hanan, et Thilon. Et filii Jesi, Zoheth, et Benzoheth.

<span id="021">21</span> Filii Sela, filii Juda: Her pater Lecha, et
Laada pater Maresa, et cognationes domus operantium byssum in domo
juramenti.

<span id="022">22</span> Et qui stare fecit solem, virique Mendacii, et
Securus, et Incendens, qui principes fuerunt in Moab, et qui reversi
sunt in Lahem: hæc autem verba vetera.

<span id="023">23</span> Hi sunt figuli habitantes in plantationibus et
in sepibus, apud regem in operibus ejus: commoratique sunt ibi.  

<span id="024">24</span> Filii Simeon: Namuel et Jamin, Jarib, Zara,
Saul.

<span id="025">25</span> Sellum filius ejus, Mapsam filius ejus, Masma
filius ejus.

<span id="026">26</span> Filii Masma: Hamuel filius ejus, Zachur filius
ejus, Semei filius ejus.

<span id="027">27</span> Filii Semei sedecim, et filiæ sex: fratres
autem ejus non habuerunt filios multos, et universa cognatio non potuit
adæquare summam filiorum Juda.

<span id="028">28</span> Habitaverunt autem in Bersabee, et Molada, et
Hasarsuhal,

<span id="029">29</span> et in Bala, et in Asom, et in Tholad,

<span id="030">30</span> et in Bathuel, et in Horma, et in Siceleg,

<span id="031">31</span> et in Bethmarchaboth, et in Hasarsusim, et in
Bethberai, et in Saarim: hæ civitates eorum usque ad regem David.

<span id="032">32</span> Villæ quoque eorum: Etam, et Aën, Remmon, et
Thochen, et Asan, civitates quinque.

<span id="033">33</span> Et universi viculi eorum per circuitum
civitatum istarum usque ad Baal: hæc est habitatio eorum, et sedium
distributio.

<span id="034">34</span> Mosobab quoque et Jemlech, et Josa filius
Amasiæ,

<span id="035">35</span> et Joël, et Jehu filius Josabiæ filii Saraiæ
filii Asiel,

<span id="036">36</span> et Elioënai, et Jacoba, et Isuhaia, et Asaia,
et Adiel, et Ismiel, et Banaia,

<span id="037">37</span> Ziza quoque filius Sephei filii Allon filii
Idaia filii Semri filii Samaia.

<span id="038">38</span> Isti sunt nominati principes in cognationibus
suis, et in domo affinitatum suarum multiplicati sunt vehementer.

<span id="039">39</span> Et profecti sunt ut ingrederentur in Gador
usque ad orientem vallis, et ut quærerent pascua gregibus suis.

<span id="040">40</span> Inveneruntque pascuas uberes, et valde bonas,
et terram latissimam et quietam et fertilem, in qua ante habitaverant de
stirpe Cham.

<span id="041">41</span> Hi ergo venerunt, quos supra descripsimus
nominatim, in diebus Ezechiæ regis Juda: et percusserunt tabernacula
eorum, et habitatores qui inventi fuerant ibi, et deleverunt eos usque
in præsentem diem: habitaveruntque pro eis, quoniam uberrimas pascuas
ibidem repererunt.

<span id="042">42</span> De filiis quoque Simeon abierunt in montem Seir
viri quingenti, habentes principes Phalthiam et Naariam et Raphaiam et
Oziel filios Jesi:

<span id="043">43</span> et percusserunt reliquias, quæ evadere
potuerant, Amalecitarum, et habitaverunt ibi pro eis usque ad diem hanc.

------------------------------------------------------------------------

[Next: 1 Chronicles Chapter 5](ch1005)
