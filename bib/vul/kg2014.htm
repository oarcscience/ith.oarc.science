<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2014.htm">Polyglot</A>&nbsp;
<A HREF="../kjv/kg2014.htm">KJV</A>&nbsp;
<A HREF="../sep/kg2014.htm">Sep</A>&nbsp;
<A HREF="../tan/kg2014.htm">Tan</A>&nbsp;

<BR>
<BR><A HREF="kg2.htm">2 Kings Index</A><BR>
&nbsp;
<A HREF="kg2013.htm">Previous</A>&nbsp;
<A HREF="kg2015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 14</H3><P><a name="001">1</A>&nbsp;In anno secundo Joas filii Joachaz regis Isra&#235;l, regnavit Amasias filius Joas regis Juda.</P>
<P><a name="002">2</A>&nbsp;Viginti quinque annorum erat cum regnare c&#156;pisset: viginti autem et novem annis regnavit in Jerusalem. Nomen matris ejus Joadan de Jerusalem.</P>
<P><a name="003">3</A>&nbsp;Et fecit rectum coram Domino, verumtamen non ut David pater ejus. Juxta omnia qu&#230; fecit Joas pater suus, fecit:</P>
<P><a name="004">4</A>&nbsp;nisi hoc tantum, quod excelsa non abstulit: adhuc enim populus immolabat, et adolebat incensum in excelsis.</P>
<P><a name="005">5</A>&nbsp;Cumque obtinuisset regnum, percussit servos suos, qui interfecerant regem patrem suum:</P>
<P><a name="006">6</A>&nbsp;filios autem eorum qui occiderant, non occidit, juxta quod scriptum est in libro legis Moysi, sicut pr&#230;cepit Dominus, dicens: Non morientur patres pro filiis, neque filii morientur pro patribus: sed unusquisque in peccato suo morietur.</P>
<P><a name="007">7</A>&nbsp;Ipse percussit Edom in valle Salinarum decem millia, et apprehendit petram in pr&#230;lio, vocavitque nomen ejus Jectehel usque in pr&#230;sentem diem.<BR>
</P>
<P><a name="008">8</A>&nbsp;Tunc misit Amasias nuntios ad Joas filium Joachaz filii Jehu regis Isra&#235;l, dicens: Veni, et videamus nos.</P>
<P><a name="009">9</A>&nbsp;Remisitque Joas rex Isra&#235;l ad Amasiam regem Juda, dicens: Carduus Libani misit ad cedrum qu&#230; est in Libano, dicens: Da filiam tuam filio meo uxorem. Transieruntque besti&#230; saltus qu&#230; sunt in Libano, et conculcaverunt carduum.</P>
<P><a name="010">10</A>&nbsp;Percutiens invaluisti super Edom, et sublevavit te cor tuum: contentus esto gloria, et sede in domo tua: quare provocas malum, ut cadas tu et Judas tecum?</P>
<P><a name="011">11</A>&nbsp;Et non acquievit Amasias. Ascenditque Joas rex Isra&#235;l, et viderunt se, ipse et Amasias rex Juda, in Bethsames oppido Jud&#230;.</P>
<P><a name="012">12</A>&nbsp;Percussusque est Juda coram Isra&#235;l, et fugerunt unusquisque in tabernacula sua.</P>
<P><a name="013">13</A>&nbsp;Amasiam vero regem Juda, filium Joas filii Ochozi&#230;, cepit Joas rex Isra&#235;l in Bethsames, et adduxit eum in Jerusalem: et interrupit murum Jerusalem, a porta Ephraim usque ad portam anguli, quadringentis cubitis.</P>
<P><a name="014">14</A>&nbsp;Tulitque omne aurum et argentum, et universa vasa qu&#230; inventa sunt in domo Domini et in thesauris regis, et obsides, et reversus est in Samariam.<BR>
</P>
<P><a name="015">15</A>&nbsp;Reliqua autem verborum Joas qu&#230; fecit, et fortitudo ejus qua pugnavit contra Amasiam regem Juda, nonne h&#230;c scripta sunt in libro sermonum dierum regum Isra&#235;l?</P>
<P><a name="016">16</A>&nbsp;Dormivitque Joas cum patribus suis, et sepultus est in Samaria cum regibus Isra&#235;l, et regnavit Jeroboam filius ejus pro eo.</P>
<P><a name="017">17</A>&nbsp;Vixit autem Amasias filius Joas rex Juda postquam mortuus est Joas filius Joachaz regis Isra&#235;l, quindecim annis.</P>
<P><a name="018">18</A>&nbsp;Reliqua autem sermonum Amasi&#230;, nonne h&#230;c scripta sunt in libro sermonum dierum regum Juda?</P>
<P><a name="019">19</A>&nbsp;Factaque est contra eum conjuratio in Jerusalem: at ille fugit in Lachis. Miseruntque post eum in Lachis, et interfecerunt eum ibi:</P>
<P><a name="020">20</A>&nbsp;et asportaverunt in equis, sepultusque est in Jerusalem cum patribus suis in civitate David.</P>
<P><a name="021">21</A>&nbsp;Tulit autem universus populus Jud&#230; Azariam annos natum sedecim, et constituerunt eum regem pro patre ejus Amasia.</P>
<P><a name="022">22</A>&nbsp;Ipse &#230;dificavit &#198;lath, et restituit eam Jud&#230;, postquam dormivit rex cum patribus suis.<BR>
</P>
<P><a name="023">23</A>&nbsp;Anno quintodecimo Amasi&#230; filii Joas regis Juda, regnavit Jeroboam filius Joas regis Isra&#235;l in Samaria, quadraginta et uno anno.</P>
<P><a name="024">24</A>&nbsp;Et fecit quod malum est coram Domino: non recessit ab omnibus peccatis Jeroboam filii Nabat, qui peccare fecit Isra&#235;l.</P>
<P><a name="025">25</A>&nbsp;Ipse restituit terminos Isra&#235;l ab introitu Emath usque ad mare solitudinis, juxta sermonem Domini Dei Isra&#235;l quem locutus est per servum suum Jonam filium Amathi prophetam, qui erat de Geth, qu&#230; est in Opher.</P>
<P><a name="026">26</A>&nbsp;Vidit enim Dominus afflictionem Isra&#235;l amaram nimis, et quod consumpti essent usque ad clausos carcere et extremos, et non esset qui auxiliaretur Isra&#235;li.</P>
<P><a name="027">27</A>&nbsp;Nec locutus est Dominus ut deleret nomen Isra&#235;l de sub c&#230;lo, sed salvavit eos in manu Jeroboam filii Joas.</P>
<P><a name="028">28</A>&nbsp;Reliqua autem sermonum Jeroboam, et universa qu&#230; fecit, et fortitudo ejus qua pr&#230;liatus est, et quomodo restituit Damascum et Emath Jud&#230; in Isra&#235;l, nonne h&#230;c scripta sunt in libro sermonum dierum regum Isra&#235;l?</P>
<P><a name="029">29</A>&nbsp;Dormivitque Jeroboam cum patribus suis regibus Isra&#235;l, et regnavit Zacharias filius ejus pro eo.</P>
<P><HR>
<CENTER>
<A HREF="kg2015.htm">Next: 2 Kings Chapter 15</A></CENTER>
</BODY>
</HTML>
