<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 23</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act023.htm">Polyglot</A>&nbsp;
<A HREF="../gnt/act023.htm">GNT</A>&nbsp;
<A HREF="../kjv/act023.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act022.htm">Previous</A>&nbsp;
<A HREF="act024.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 23</H3><P><a name="001">1</A>&nbsp;Intendens autem in concilium Paulus, ait: Viri fratres, ego omni conscientia bona conversatus sum ante Deum usque in hodiernum diem.</P>
<P><a name="002">2</A>&nbsp;Princeps autem sacerdotum Ananias pr&#230;cepit astantibus sibi percutere os ejus.</P>
<P><a name="003">3</A>&nbsp;Tunc Paulus dixit ad eum: Percutiet te Deus, paries dealbate. Et tu sedens judicas me secundum legem, et contra legem jubes me percuti?</P>
<P><a name="004">4</A>&nbsp;Et qui astabant dixerunt: Summum sacerdotem Dei maledicis.</P>
<P><a name="005">5</A>&nbsp;Dixit autem Paulus: Nesciebam, fratres, quia princeps est sacerdotum. Scriptum est enim: Principem populi tui non maledices.</P>
<P><a name="006">6</A>&nbsp;Sciens autem Paulus quia una pars esset sadduc&#230;orum, et altera pharis&#230;orum, exclamavit in concilio: Viri fratres, ego pharis&#230;us sum, filius pharis&#230;orum: de spe et resurrectione mortuorum ego judicor.</P>
<P><a name="007">7</A>&nbsp;Et cum h&#230;c dixisset, facta est dissensio inter pharis&#230;os et sadduc&#230;os, et soluta est multitudo.</P>
<P><a name="008">8</A>&nbsp;Sadduc&#230;i enim dicunt non esse resurrectionem, neque angelum, neque spiritum: pharis&#230;i autem utraque confitentur.</P>
<P><a name="009">9</A>&nbsp;Factus est autem clamor magnus. Et surgentes quidam pharis&#230;orum, pugnabant, dicentes: Nihil mali invenimus in homine isto: quid si spiritus locutus est ei, aut angelus?</P>
<P><a name="010">10</A>&nbsp;Et cum magna dissensio facta esset, timens tribunus ne discerperetur Paulus ab ipsis, jussit milites descendere, et rapere eum de medio eorum, ac deducere eum in castra.<BR>
</P>
<P><a name="011">11</A>&nbsp;Sequenti autem nocte assistens ei Dominus, ait: Constans esto: sicut enim testificatus es de me in Jerusalem, sic te oportet et Rom&#230; testificari.</P>
<P><a name="012">12</A>&nbsp;Facta autem die collegerunt se quidam ex Jud&#230;is, et devoverunt, se dicentes neque manducaturos, neque bibituros donec occiderent Paulum.</P>
<P><a name="013">13</A>&nbsp;Erant autem plus quam quadraginta viri qui hanc conjurationem fecerant:</P>
<P><a name="014">14</A>&nbsp;qui accesserunt ad principes sacerdotum et seniores, et dixerunt: Devotione devovimus nos nihil gustaturos, donec occidamus Paulum.</P>
<P><a name="015">15</A>&nbsp;Nunc ergo vos notum facite tribuno cum concilio, ut producat illum ad vos, tamquam aliquid certius cognituri de eo. Nos vero priusquam appropiet, parati sumus interficere illum.</P>
<P><a name="016">16</A>&nbsp;Quod cum audisset filius sororis Pauli insidias, venit, et intravit in castra, nuntiavitque Paulo.</P>
<P><a name="017">17</A>&nbsp;Vocans autem Paulus ad se unum ex centurionibus, ait: Adolescentem hunc perduc ad tribunum, habet enim aliquid indicare illi.</P>
<P><a name="018">18</A>&nbsp;Et ille quidem assumens eum duxit ad tribunum, et ait: Vinctus Paulus rogavit me hunc adolescentem perducere ad te, habentem aliquid loqui tibi.</P>
<P><a name="019">19</A>&nbsp;Apprehendens autem tribunus manum illius, secessit cum eo seorsum, et interrogavit illum: Quid est quod habes indicare mihi?</P>
<P><a name="020">20</A>&nbsp;Ille autem dixit: Jud&#230;is convenit rogare te ut crastina die producas Paulum in concilium, quasi aliquid certius inquisituri sint de illo:</P>
<P><a name="021">21</A>&nbsp;tu vero ne credideris illis: insidiantur enim ei ex eis viri amplius quam quadraginta, qui se devoverunt non manducare, neque bibere donec interficiant eum: et nunc parati sunt, exspectantes promissum tuum.</P>
<P><a name="022">22</A>&nbsp;Tribunus igitur dimisit adolescentem, pr&#230;cipiens ne cui loqueretur quoniam h&#230;c nota sibi fecisset.<BR>
</P>
<P><a name="023">23</A>&nbsp;Et vocatis duobus centurionibus, dixit illis: Parate milites ducentos ut eant usque C&#230;saream, et equites septuaginta, et lancearios ducentos a tertia hora noctis,</P>
<P><a name="024">24</A>&nbsp;et jumenta pr&#230;parate ut imponentes Paulum, salvum perducerent ad Felicem pr&#230;sidem.</P>
<P><a name="025">25</A>&nbsp;(Timuit enim ne forte raperent eum Jud&#230;i, et occiderent, et ipse postea calumniam sustineret, tamquam accepturus pecuniam.)</P>
<P><a name="026">26</A>&nbsp;Scribens epistolam continentem h&#230;c: Claudius Lysias optimo pr&#230;sidi Felici, salutem.</P>
<P><a name="027">27</A>&nbsp;Virum hunc comprehensum a Jud&#230;is, et incipientem interfici ab eis, superveniens cum exercitu eripui, cognito quia Romanus est.</P>
<P><a name="028">28</A>&nbsp;Volensque scire causam quam objiciebant illi, deduxi eum in concilium eorum.</P>
<P><a name="029">29</A>&nbsp;Quem inveni accusari de qu&#230;stionibus legis ipsorum, nihil vero dignum morte aut vinculis habentem criminis.</P>
<P><a name="030">30</A>&nbsp;Et cum mihi perlatum esset de insidiis quas paraverant illi, misi eum ad te, denuntians et accusatoribus ut dicant apud te. Vale.</P>
<P><a name="031">31</A>&nbsp;Milites ergo secundum pr&#230;ceptum sibi assumentes Paulum, duxerunt per noctem in Antipatridem.</P>
<P><a name="032">32</A>&nbsp;Et postera die dimissis equitibus ut cum eo irent, reversi sunt ad castra.</P>
<P><a name="033">33</A>&nbsp;Qui cum venissent C&#230;saream, et tradidissent epistolam pr&#230;sidi, statuerunt ante illum et Paulum.</P>
<P><a name="034">34</A>&nbsp;Cum legisset autem, et interrogasset de qua provincia esset, et cognoscens quia de Cilicia:</P>
<P><a name="035">35</A>&nbsp;Audiam te, inquit, cum accusatores tui venerint. Jussitque in pr&#230;torio Herodis custodiri eum.</P>
<P><HR>
<CENTER>
<A HREF="act024.htm">Next: Acts Chapter 24</A></CENTER>
</BODY>
</HTML>
