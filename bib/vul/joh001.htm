<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joh001.htm">Polyglot</A>&nbsp;
<A HREF="../gnt/joh001.htm">GNT</A>&nbsp;
<A HREF="../kjv/joh001.htm">KJV</A>&nbsp;

<BR>
<BR><A HREF="joh.htm">John Index</A><BR>
&nbsp;
<A HREF="luk024.htm">Previous</A>&nbsp;
<A HREF="joh002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 1</H3><P><a name="001">1</A>&nbsp;[In principio erat Verbum,<BR> et Verbum erat apud Deum,<BR> et Deus erat Verbum.<BR></P>
<P><a name="002">2</A>&nbsp;Hoc erat in principio apud Deum.<BR></P>
<P><a name="003">3</A>&nbsp;Omnia per ipsum facta sunt:<BR> et sine ipso factum est nihil, quod factum est.<BR></P>
<P><a name="004">4</A>&nbsp;In ipso vita erat,<BR> et vita erat lux hominum:<BR></P>
<P><a name="005">5</A>&nbsp;et lux in tenebris lucet,<BR> et tenebr&#230; eam non comprehenderunt.<BR></P>
<P><a name="006">6</A>&nbsp;Fuit homo<BR> missus a Deo,<BR> cui nomen erat Joannes.<BR></P>
<P><a name="007">7</A>&nbsp;Hic venit in testimonium<BR> ut testimonium perhiberet de lumine,<BR> ut omnes crederent per illum.<BR></P>
<P><a name="008">8</A>&nbsp;Non erat ille lux,<BR> sed ut testimonium perhiberet de lumine.<BR></P>
<P><a name="009">9</A>&nbsp;Erat lux vera,<BR> qu&#230; illuminat omnem hominem<BR> venientem in hunc mundum.<BR></P>
<P><a name="010">10</A>&nbsp;In mundo erat,<BR> et mundus per ipsum factus est,<BR> et mundus eum non cognovit.<BR></P>
<P><a name="011">11</A>&nbsp;In propria venit,<BR> et sui eum non receperunt.<BR></P>
<P><a name="012">12</A>&nbsp;Quotquot autem receperunt eum,<BR> dedit eis potestatem filios Dei fieri,<BR> his qui credunt in nomine ejus:<BR></P>
<P><a name="013">13</A>&nbsp;qui non ex sanguinibus,<BR> neque ex voluntate carnis,<BR> neque ex voluntate viri,<BR> sed ex Deo nati sunt.<BR></P>
<P><a name="014">14</A>&nbsp;Et Verbum caro factum est,<BR> et habitavit in nobis:<BR> et vidimus gloriam ejus,<BR> gloriam quasi unigeniti a Patre<BR> plenum grati&#230; et veritatis.<BR></P>
<P><a name="015">15</A>&nbsp;Joannes testimonium perhibet de ipso,<BR> et clamat dicens:<BR> Hic erat quem dixi:<BR> Qui post me venturus est,<BR> ante me factus est:<BR> quia prior me erat.<BR></P>
<P><a name="016">16</A>&nbsp;Et de plenitudine ejus<BR> nos omnes accepimus, et gratiam pro gratia:<BR></P>
<P><a name="017">17</A>&nbsp;quia lex per Moysen data est,<BR> gratia et veritas per Jesum Christum facta est.<BR></P>
<P><a name="018">18</A>&nbsp;Deum nemo vidit umquam:<BR> unigenitus Filius, qui est in sinu Patris,<BR> ipse enarravit.]<BR>
</P>
<P><a name="019">19</A>&nbsp;Et hoc est testimonium Joannis, quando miserunt Jud&#230;i ab Jerosolymis sacerdotes et Levitas ad eum ut interrogarent eum: Tu quis es?</P>
<P><a name="020">20</A>&nbsp;Et confessus est, et non negavit, et confessus est: Quia non sum ego Christus.</P>
<P><a name="021">21</A>&nbsp;Et interrogaverunt eum: Quid ergo? Elias es tu? Et dixit: Non sum. Propheta es tu? Et respondit: Non.</P>
<P><a name="022">22</A>&nbsp;Dixerunt ergo ei: Quis es ut responsum demus his qui miserunt nos? quid dicis de teipso?</P>
<P><a name="023">23</A>&nbsp;Ait: Ego vox clamantis in deserto: Dirigite viam Domini, sicut dixit Isaias propheta.</P>
<P><a name="024">24</A>&nbsp;Et qui missi fuerant, erant ex pharis&#230;is.</P>
<P><a name="025">25</A>&nbsp;Et interrogaverunt eum, et dixerunt ei: Quid ergo baptizas, si tu non es Christus, neque Elias, neque propheta?</P>
<P><a name="026">26</A>&nbsp;Respondit eis Joannes, dicens: Ego baptizo in aqua: medius autem vestrum stetit, quem vos nescitis.</P>
<P><a name="027">27</A>&nbsp;Ipse est qui post me venturus est, qui ante me factus est: cujus ego non sum dignus ut solvam ejus corrigiam calceamenti.</P>
<P><a name="028">28</A>&nbsp;H&#230;c in Bethania facta sunt trans Jordanem, ubi erat Joannes baptizans.<BR>
</P>
<P><a name="029">29</A>&nbsp;Altera die vidit Joannes Jesum venientem ad se, et ait: Ecce agnus Dei, ecce qui tollit peccatum mundi.</P>
<P><a name="030">30</A>&nbsp;Hic est de quo dixi: Post me venit vir qui ante me factus est: quia prior me erat:</P>
<P><a name="031">31</A>&nbsp;et ego nesciebam eum, sed ut manifestetur in Isra&#235;l, propterea veni ego in aqua baptizans.</P>
<P><a name="032">32</A>&nbsp;Et testimonium perhibuit Joannes, dicens: Quia vidi Spiritum descendentem quasi columbam de c&#230;lo, et mansit super eum.</P>
<P><a name="033">33</A>&nbsp;Et ego nesciebam eum: sed qui misit me baptizare in aqua, ille mihi dixit: Super quem videris Spiritum descendentem, et manentem super eum, hic est qui baptizat in Spiritu Sancto.</P>
<P><a name="034">34</A>&nbsp;Et ego vidi: et testimonium perhibui quia hic est Filius Dei.<BR>
</P>
<P><a name="035">35</A>&nbsp;Altera die iterum stabat Joannes, et ex discipulis ejus duo.</P>
<P><a name="036">36</A>&nbsp;Et respiciens Jesum ambulantem, dicit: Ecce agnus Dei.</P>
<P><a name="037">37</A>&nbsp;Et audierunt eum duo discipuli loquentem, et secuti sunt Jesum.</P>
<P><a name="038">38</A>&nbsp;Conversus autem Jesus, et videns eos sequentes se, dicit eis: Quid qu&#230;ritis? Qui dixerunt ei: Rabbi (quod dicitur interpretatum Magister), ubi habitas?</P>
<P><a name="039">39</A>&nbsp;Dicit eis: Venite et videte. Venerunt, et viderunt ubi maneret, et apud eum manserunt die illo: hora autem erat quasi decima.</P>
<P><a name="040">40</A>&nbsp;Erat autem Andreas, frater Simonis Petri, unus ex duobus qui audierant a Joanne, et secuti fuerant eum.</P>
<P><a name="041">41</A>&nbsp;Invenit hic primum fratrem suum Simonem, et dicit ei: Invenimus Messiam (quod est interpretatum Christus).</P>
<P><a name="042">42</A>&nbsp;Et adduxit eum ad Jesum. Intuitus autem eum Jesus, dixit: Tu es Simon, filius Jona; tu vocaberis Cephas, quod interpretatur Petrus.</P>
<P><a name="043">43</A>&nbsp;In crastinam voluit exire in Galil&#230;am, et invenit Philippum. Et dicit ei Jesus: Sequere me.</P>
<P><a name="044">44</A>&nbsp;Erat autem Philippus a Bethsaida, civitate Andre&#230; et Petri.</P>
<P><a name="045">45</A>&nbsp;Invenit Philippus Nathana&#235;l, et dicit ei: Quem scripsit Moyses in lege, et prophet&#230;, invenimus Jesum filium Joseph a Nazareth.</P>
<P><a name="046">46</A>&nbsp;Et dixit ei Nathana&#235;l: A Nazareth potest aliquid boni esse? Dicit ei Philippus: Veni et vide.</P>
<P><a name="047">47</A>&nbsp;Vidit Jesus Nathana&#235;l venientem ad se, et dicit de eo: Ecce vere Isra&#235;lita, in quo dolus non est.</P>
<P><a name="048">48</A>&nbsp;Dicit ei Nathana&#235;l: Unde me nosti? Respondit Jesus, et dixit ei: Priusquam te Philippus vocavit, cum esses sub ficu, vidi te.</P>
<P><a name="049">49</A>&nbsp;Respondit ei Nathana&#235;l, et ait: Rabbi, tu es Filius Dei, tu es rex Isra&#235;l.</P>
<P><a name="050">50</A>&nbsp;Respondit Jesus, et dixit ei: Quia dixi tibi: Vidi te sub ficu, credis; majus his videbis.</P>
<P><a name="051">51</A>&nbsp;Et dicit ei: Amen, amen dico vobis, videbitis c&#230;lum apertum, et angelos Dei ascendentes, et descendentes supra Filium hominis.</P>
<P><HR>
<CENTER>
<A HREF="joh002.htm">Next: John Chapter 2</A></CENTER>
</BODY>
</HTML>
