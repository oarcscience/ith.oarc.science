<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Kings: 1 Kings Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg1016.htm">Polyglot</A>&nbsp;
<A HREF="../kjv/kg1016.htm">KJV</A>&nbsp;
<A HREF="../sep/kg1016.htm">Sep</A>&nbsp;
<A HREF="../tan/kg1016.htm">Tan</A>&nbsp;

<BR>
<BR><A HREF="kg1.htm">1 Kings Index</A><BR>
&nbsp;
<A HREF="kg1015.htm">Previous</A>&nbsp;
<A HREF="kg1017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Kings Chapter 16</H3><P><a name="001">1</A>&nbsp;Factus est autem sermo Domini ad Jehu filium Hanani contra Baasa, dicens:</P>
<P><a name="002">2</A>&nbsp;Pro eo quod exaltavi te de pulvere, et posui te ducem super populum meum Isra&#235;l, tu autem ambulasti in via Jeroboam, et peccare fecisti populum meum Isra&#235;l, ut me irritares in peccatis eorum:</P>
<P><a name="003">3</A>&nbsp;ecce ego demetam posteriora Baasa, et posteriora domus ejus, et faciam domum tuam sicut domum Jeroboam filii Nabat.</P>
<P><a name="004">4</A>&nbsp;Qui mortuus fuerit de Baasa in civitate, comedent eum canes: et qui mortuus fuerit ex eo in regione, comedent eum volucres c&#230;li.</P>
<P><a name="005">5</A>&nbsp;Reliqua autem sermonum Baasa, et qu&#230;cumque fecit, et pr&#230;lia ejus, nonne h&#230;c scripta sunt in libro verborum dierum regum Isra&#235;l?</P>
<P><a name="006">6</A>&nbsp;Dormivit ergo Baasa cum patribus suis, sepultusque est in Thersa: et regnavit Ela filius ejus pro eo.</P>
<P><a name="007">7</A>&nbsp;Cum autem in manu Jehu filii Hanani prophet&#230; verbum Domini factum esset contra Baasa, et contra domum ejus, et contra omne malum quod fecerat coram Domino, ad irritandum eum in operibus manuum suarum, ut fieret sicut domus Jeroboam: ob hanc causam occidit eum, hoc est, Jehu filium Hanani prophetam.<BR>
</P>
<P><a name="008">8</A>&nbsp;Anno vigesimo sexto Asa regis Juda, regnavit Ela filius Baasa super Isra&#235;l in Thersa, duobus annis.</P>
<P><a name="009">9</A>&nbsp;Et rebellavit contra eum servus suus Zambri, dux medi&#230; partis equitum: erat autem Ela in Thersa bibens, et temulentus in domo Arsa pr&#230;fecti Thersa.</P>
<P><a name="010">10</A>&nbsp;Irruens ergo Zambri, percussit et occidit eum, anno vigesimo septimo Asa regis Juda, et regnavit pro eo.</P>
<P><a name="011">11</A>&nbsp;Cumque regnasset, et sedisset super solium ejus, percussit omnem domum Baasa, et non dereliquit ex ea mingentem ad parietem: et propinquos et amicos ejus.</P>
<P><a name="012">12</A>&nbsp;Delevitque Zambri omnem domum Baasa, juxta verbum Domini quod locutus fuerat ad Baasa in manu Jehu prophet&#230;,</P>
<P><a name="013">13</A>&nbsp;propter universa peccata Baasa, et peccata Ela filii ejus, qui peccaverunt, et peccare fecerunt Isra&#235;l, provocantes Dominum Deum Isra&#235;l in vanitatibus suis.</P>
<P><a name="014">14</A>&nbsp;Reliqua autem sermonum Ela, et omnia qu&#230; fecit, nonne h&#230;c scripta sunt in libro verborum dierum regum Isra&#235;l?<BR>
</P>
<P><a name="015">15</A>&nbsp;Anno vigesimo septimo Asa regis Juda, regnavit Zambri septem diebus in Thersa: porro exercitus obsidebat Gebbethon urbem Philisthinorum.</P>
<P><a name="016">16</A>&nbsp;Cumque audisset rebellasse Zambri, et occidisse regem, fecit sibi regem omnis Isra&#235;l Amri, qui erat princeps militi&#230; super Isra&#235;l in die illa in castris.</P>
<P><a name="017">17</A>&nbsp;Ascendit ergo Amri, et omnis Isra&#235;l cum eo, de Gebbethon, et obsidebant Thersa.</P>
<P><a name="018">18</A>&nbsp;Videns autem Zambri quod expugnanda esset civitas, ingressus est palatium, et succendit se cum domo regia: et mortuus est</P>
<P><a name="019">19</A>&nbsp;in peccatis suis qu&#230; peccaverat, faciens malum coram Domino, et ambulans in via Jeroboam, et in peccato ejus, quo fecit peccare Isra&#235;l.</P>
<P><a name="020">20</A>&nbsp;Reliqua autem sermonum Zambri, et insidiarum ejus, et tyrannidis, nonne h&#230;c scripta sunt in libro verborum dierum regum Isra&#235;l?</P>
<P><a name="021">21</A>&nbsp;Tunc divisus est populus Isra&#235;l in duas partes: media pars populi sequebatur Thebni filium Gineth, ut constitueret eum regem: et media pars Amri.</P>
<P><a name="022">22</A>&nbsp;Pr&#230;valuit autem populus qui erat cum Amri, populo qui sequebatur Thebni filium Gineth: mortuusque est Thebni, et regnavit Amri.<BR>
</P>
<P><a name="023">23</A>&nbsp;Anno trigesimo primo Asa regis Juda, regnavit Amri super Isra&#235;l, duodecim annis: in Thersa regnavit sex annis.</P>
<P><a name="024">24</A>&nbsp;Emitque montem Samari&#230; a Somer duobus talentis argenti: et &#230;dificavit eum, et vocavit nomen civitatis quam exstruxerat, nomine Semer domini montis, Samariam.</P>
<P><a name="025">25</A>&nbsp;Fecit autem Amri malum in conspectu Domini, et operatus est nequiter, super omnes qui fuerunt ante eum.</P>
<P><a name="026">26</A>&nbsp;Ambulavitque in omni via Jeroboam filii Nabat, et in peccatis ejus quibus peccare fecerat Isra&#235;l, ut irritaret Dominum Deum Isra&#235;l in vanitatibus suis.</P>
<P><a name="027">27</A>&nbsp;Reliqua autem sermonum Amri, et pr&#230;lia ejus qu&#230; gessit, nonne h&#230;c scripta sunt in libro verborum dierum regum Isra&#235;l?</P>
<P><a name="028">28</A>&nbsp;Dormivitque Amri cum patribus suis, et sepultus est in Samaria: regnavitque Achab filius ejus pro eo.<BR>
</P>
<P><a name="029">29</A>&nbsp;Achab vero filius Amri regnavit super Isra&#235;l anno trigesimo octavo Asa regis Juda. Et regnavit Achab filius Amri super Isra&#235;l in Samaria viginti et duobus annis.</P>
<P><a name="030">30</A>&nbsp;Et fecit Achab filius Amri malum in conspectu Domini super omnes qui fuerunt ante eum.</P>
<P><a name="031">31</A>&nbsp;Nec suffecit ei ut ambularet in peccatis Jeroboam filii Nabat: insuper duxit uxorem Jezabel filiam Ethbaal regis Sidoniorum. Et abiit, et servivit Baal, et adoravit eum.</P>
<P><a name="032">32</A>&nbsp;Et posuit aram Baal in templo Baal, quod &#230;dificaverat in Samaria,</P>
<P><a name="033">33</A>&nbsp;et plantavit lucum: et addidit Achab in opere suo, irritans Dominum Deum Isra&#235;l super omnes reges Isra&#235;l qui fuerunt ante eum.</P>
<P><a name="034">34</A>&nbsp;In diebus ejus &#230;dificavit Hiel de Bethel Jericho: in Abiram primitivo suo fundavit eam, et in Segub novissimo suo posuit portas ejus, juxta verbum Domini quod locutus fuerat in manu Josue filii Nun.</P>
<P><HR>
<CENTER>
<A HREF="kg1017.htm">Next: 1 Kings Chapter 17</A></CENTER>
</BODY>
</HTML>
