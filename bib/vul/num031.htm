<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Numbers: Numbers Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/num031.htm">Polyglot</A>&nbsp;
<A HREF="../kjv/num031.htm">KJV</A>&nbsp;
<A HREF="../sep/num031.htm">Sep</A>&nbsp;
<A HREF="../tan/num031.htm">Tan</A>&nbsp;

<BR>
<BR><A HREF="num.htm">Numbers Index</A><BR>
&nbsp;
<A HREF="num030.htm">Previous</A>&nbsp;
<A HREF="num032.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Numbers Chapter 31</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Ulciscere prius filios Isra&#235;l de Madianitis, et sic colligeris ad populum tuum.</P>
<P><a name="003">3</A>&nbsp;Statimque Moyses: Armate, inquit, ex vobis viros ad pugnam, qui possint ultionem Domini expetere de Madianitis.</P>
<P><a name="004">4</A>&nbsp;Mille viri de singulis tribubus eligantur ex Isra&#235;l qui mittantur ad bellum.</P>
<P><a name="005">5</A>&nbsp;Dederuntque millenos de singulis tribubus, id est, duodecim millia expeditorum ad pugnam:</P>
<P><a name="006">6</A>&nbsp;quos misit Moyses cum Phinees filio Eleazari sacerdotis, vasa quoque sancta, et tubas ad clangendum tradidit ei.</P>
<P><a name="007">7</A>&nbsp;Cumque pugnassent contra Madianitas atque vicissent, omnes mares occiderunt,</P>
<P><a name="008">8</A>&nbsp;et reges eorum, Evi, et Recem, et Sur, et Hur, et Rebe, quinque principes gentis: Balaam quoque filium Beor interfecerunt gladio.</P>
<P><a name="009">9</A>&nbsp;Ceperuntque mulieres eorum, et parvulos, omniaque pecora, et cunctam supellectilem: quidquid habere potuerant depopulati sunt:</P>
<P><a name="010">10</A>&nbsp;tam urbes quam viculos et castella flamma consumpsit.</P>
<P><a name="011">11</A>&nbsp;Et tulerunt pr&#230;dam, et universa qu&#230; ceperant tam ex hominibus quam ex jumentis,</P>
<P><a name="012">12</A>&nbsp;et adduxerunt ad Moysen, et Eleazarum sacerdotem, et ad omnem multitudinem filiorum Isra&#235;l: reliqua autem utensilia portaverunt ad castra in campestribus Moab juxta Jordanem contra Jericho.<BR>
</P>
<P><a name="013">13</A>&nbsp;Egressi sunt autem Moyses et Eleazar sacerdos, et omnes principes synagog&#230;, in occursum eorum extra castra.</P>
<P><a name="014">14</A>&nbsp;Iratusque Moyses principibus exercitus, tribunis, et centurionibus qui venerant de bello,</P>
<P><a name="015">15</A>&nbsp;ait: Cur feminas reservastis?</P>
<P><a name="016">16</A>&nbsp;nonne ist&#230; sunt, qu&#230; deceperunt filios Isra&#235;l ad suggestionem Balaam, et pr&#230;varicari vos fecerunt in Domino super peccato Phogor, unde et percussus est populus?</P>
<P><a name="017">17</A>&nbsp;ergo cunctos interficite quidquid est generis masculinis, etiam in parvulis: et mulieres, qu&#230; noverunt viros in coitu, jugulate:</P>
<P><a name="018">18</A>&nbsp;puellas autem et omnes feminas virgines reservate vobis:</P>
<P><a name="019">19</A>&nbsp;et manete extra castra septem diebus. Qui occiderit hominem, vel occisum tetigerit, lustrabitur die tertio et septimo.</P>
<P><a name="020">20</A>&nbsp;Et de omni pr&#230;da, sive vestimentum fuerit, sive vas, et aliquid in utensilia pr&#230;paratum, de caprarum pellibus, et pilis, et ligno, expiabitur.<BR>
</P>
<P><a name="021">21</A>&nbsp;Eleazar quoque sacerdos ad viros exercitus, qui pugnaverunt, sic locutus est: Hoc est pr&#230;ceptum legis, quod mandavit Dominus Moysi:</P>
<P><a name="022">22</A>&nbsp;aurum, et argentum, et &#230;s, et ferrum, et plumbum, et stannum,</P>
<P><a name="023">23</A>&nbsp;et omne, quod potest transire per flammas, igne purgabitur: quidquid autem ignem non potest sustinere, aqua expiationis sanctificabitur:</P>
<P><a name="024">24</A>&nbsp;et lavabitis vestimenta vestra die septimo, et purificati postea castra intrabitis.</P>
<P><a name="025">25</A>&nbsp;Dixit quoque Dominus ad Moysen:</P>
<P><a name="026">26</A>&nbsp;Tollite summam eorum qu&#230; capta sunt, ab homine usque ad pecus, tu et Eleazar sacerdos et principes vulgi:</P>
<P><a name="027">27</A>&nbsp;dividesque ex &#230;quo pr&#230;dam inter eos qui pugnaverunt egressique sunt ad bellum, et inter omnem reliquam multitudinem.</P>
<P><a name="028">28</A>&nbsp;Et separabis partem Domino ab his qui pugnaverunt et fuerunt in bello, unam animam de quingentis, tam ex hominibus quam ex bobus et asinis et ovibus,</P>
<P><a name="029">29</A>&nbsp;et dabis eam Eleazaro sacerdoti, quia primiti&#230; Domini sunt.</P>
<P><a name="030">30</A>&nbsp;Ex media quoque parte filiorum Isra&#235;l accipies quinquagesimum caput hominum, et boum, et asinorum, et ovium, cunctorum animantium, et dabis ea Levitis, qui excubant in custodiis tabernaculi Domini.<BR>
</P>
<P><a name="031">31</A>&nbsp;Feceruntque Moyses et Eleazar sicut pr&#230;ceperat Dominus.</P>
<P><a name="032">32</A>&nbsp;Fuit autem pr&#230;da, quam exercitus ceperat, ovium sexcenta septuaginta quinque millia,</P>
<P><a name="033">33</A>&nbsp;boum septuaginta duo millia,</P>
<P><a name="034">34</A>&nbsp;asinorum sexaginta millia et mille:</P>
<P><a name="035">35</A>&nbsp;anim&#230; hominum sexus feminei, qu&#230; non cognoverant viros, triginta duo millia.</P>
<P><a name="036">36</A>&nbsp;Dataque est media pars his qui in pr&#230;lio fuerant, ovium trecenta triginta septem millia quingent&#230;:</P>
<P><a name="037">37</A>&nbsp;e quibus in partem Domini supputat&#230; sunt oves sexcent&#230; septuaginta quinque:</P>
<P><a name="038">38</A>&nbsp;et de bobus triginta sex millibus, boves septuaginta et duo:</P>
<P><a name="039">39</A>&nbsp;de asinis triginta millibus quingentis, asini sexaginta unus:</P>
<P><a name="040">40</A>&nbsp;de animabus hominum sedecim millibus, cesserunt in partem Domini triginta du&#230; anim&#230;.</P>
<P><a name="041">41</A>&nbsp;Tradiditque Moyses numerum primitiarum Domini Eleazaro sacerdoti, sicut fuerat ei imperatum,</P>
<P><a name="042">42</A>&nbsp;ex media parte filiorum Isra&#235;l, quam separaverat his qui in pr&#230;lio fuerant.</P>
<P><a name="043">43</A>&nbsp;De media vero parte, qu&#230; contigerat reliqu&#230; multitudini, id est, de ovibus trecentis triginta septem millibus quingentis,</P>
<P><a name="044">44</A>&nbsp;et de bobus triginta sex millibus,</P>
<P><a name="045">45</A>&nbsp;et de asinis triginta millibus quingentis,</P>
<P><a name="046">46</A>&nbsp;et de hominibus sedecim millibus,</P>
<P><a name="047">47</A>&nbsp;tulit Moyses quinquagesimum caput, et dedit Levitis, qui excubabant in tabernaculo Domini, sicut pr&#230;ceperat Dominus.<BR>
</P>
<P><a name="048">48</A>&nbsp;Cumque accessissent principes exercitus ad Moysen, et tribuni, centurionesque, dixerunt:</P>
<P><a name="049">49</A>&nbsp;Nos servi tui recensuimus numerum pugnatorum, quos habuimus sub manu nostra: et ne unus quidem defuit.</P>
<P><a name="050">50</A>&nbsp;Ob hanc causam offerimus in donariis Domini singuli quod in pr&#230;da auri potuimus invenire, periscelides et armillas, annulos et dextralia, ac mur&#230;nulas, ut depreceris pro nobis Dominum.</P>
<P><a name="051">51</A>&nbsp;Susceperuntque Moyses et Eleazar sacerdos omne aurum in diversis speciebus,</P>
<P><a name="052">52</A>&nbsp;pondo sedecim millia septingentos quinquaginta siclos, a tribunis et centurionibus.</P>
<P><a name="053">53</A>&nbsp;Unusquisque enim quod in pr&#230;da rapuerat, suum erat.</P>
<P><a name="054">54</A>&nbsp;Et susceptum intulerunt in tabernaculum testimonii, in monimentum filiorum Isra&#235;l coram Domino.</P>
<P><HR>
<CENTER>
<A HREF="num032.htm">Next: Numbers Chapter 32</A></CENTER>
</BODY>
</HTML>
