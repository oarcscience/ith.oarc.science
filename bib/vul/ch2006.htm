<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2006.htm">Polyglot</A>&nbsp;
<A HREF="../kjv/ch2006.htm">KJV</A>&nbsp;
<A HREF="../sep/ch2006.htm">Sep</A>&nbsp;
<A HREF="../tan/ch2006.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2005.htm">Previous</A>&nbsp;
<A HREF="ch2007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 6</H3><P><a name="001">1</A>&nbsp;Tunc Salomon ait: Dominus pollicitus est ut habitaret in caligine:</P>
<P><a name="002">2</A>&nbsp;ego autem &#230;dificavi domum nomini ejus, ut habitaret ibi in perpetuum.</P>
<P><a name="003">3</A>&nbsp;Et convertit rex faciem suam, et benedixit univers&#230; multitudini Isra&#235;l (nam omnis turba stabat intenta), et ait:</P>
<P><a name="004">4</A>&nbsp;Benedictus Dominus Deus Isra&#235;l, qui quod locutus est David patri meo, opere complevit, dicens:</P>
<P><a name="005">5</A>&nbsp;A die qua eduxi populum meum de terra &#198;gypti, non elegi civitatem de cunctis tribubus Isra&#235;l ut &#230;dificaretur in ea domus nomini meo, neque elegi quemquam alium virum ut esset dux in populo Isra&#235;l:</P>
<P><a name="006">6</A>&nbsp;sed elegi Jerusalem ut sit nomen meum in ea, et elegi David ut constituerem eum super populum meum Isra&#235;l.</P>
<P><a name="007">7</A>&nbsp;Cumque fuisset voluntatis David patris mei ut &#230;dificaret domum nomini Domini Dei Isra&#235;l,</P>
<P><a name="008">8</A>&nbsp;dixit Dominus ad eum: Quia h&#230;c fuit voluntas tua, ut &#230;dificares domum nomini meo, bene quidem fecisti hujuscemodi habere voluntatem:</P>
<P><a name="009">9</A>&nbsp;sed non tu &#230;dificabis domum: verum filius tuus, qui egredietur de lumbis tuis, ipse &#230;dificabit domum nomini meo.</P>
<P><a name="010">10</A>&nbsp;Complevit ergo Dominus sermonem suum quem locutus fuerat: et ego surrexi pro David patre meo, et sedi super thronum Isra&#235;l, sicut locutus est Dominus: et &#230;dificavi domum nomini Domini Dei Isra&#235;l.</P>
<P><a name="011">11</A>&nbsp;Et posui in ea arcam in qua est pactum Domini quod pepigit cum filiis Isra&#235;l.<BR>
</P>
<P><a name="012">12</A>&nbsp;Stetit ergo coram altari Domini ex adverso univers&#230; multitudinis Isra&#235;l, et extendit manus suas.</P>
<P><a name="013">13</A>&nbsp;Siquidem fecerat Salomon basim &#230;neam, et posuerat eam in medio basilic&#230;, habentem quinque cubitos longitudinis, et quinque cubitos latitudinis, et tres cubitos altitudinis: stetitque super eam, et deinceps flexis genibus contra universam multitudinem Isra&#235;l, et palmis in c&#230;lum levatis,</P>
<P><a name="014">14</A>&nbsp;ait: Domine Deus Isra&#235;l, non est similis tui deus in c&#230;lo et in terra: qui custodis pactum et misericordiam cum servis tuis qui ambulant coram te in toto corde suo:</P>
<P><a name="015">15</A>&nbsp;qui pr&#230;stitisti servo tuo David patri meo qu&#230;cumque locutus fueras ei: et qu&#230; ore promiseras, opere complesti, sicut et pr&#230;sens tempus probat.</P>
<P><a name="016">16</A>&nbsp;Nunc ergo Domine Deus Isra&#235;l, imple servo tuo patri meo David qu&#230;cumque locutus es, dicens: Non deficiet ex te vir coram me, qui sedeat super thronum Isra&#235;l: ita tamen si custodierint filii tui vias suas, et ambulaverint in lege mea, sicut et tu ambulasti coram me.</P>
<P><a name="017">17</A>&nbsp;Et nunc Domine Deus Isra&#235;l, firmetur sermo tuus quem locutus es servo tuo David.</P>
<P><a name="018">18</A>&nbsp;Ergone credibile est ut habitet Deus cum hominibus super terram? si c&#230;lum et c&#230;li c&#230;lorum non te capiunt, quanto magis domus ista quam &#230;dificavi?</P>
<P><a name="019">19</A>&nbsp;Sed ad hoc tantum facta est, ut respicias orationem servi tui, et obsecrationem ejus, Domine Deus meus, et audias preces quas fundit famulus tuus coram te:</P>
<P><a name="020">20</A>&nbsp;ut aperias oculos tuos super domum istam diebus ac noctibus, super locum in quo pollicitus es ut invocaretur nomen tuum,</P>
<P><a name="021">21</A>&nbsp;et exaudires orationem quam servus tuus orat in eo: et exaudias preces famuli tui, et populi tui Isra&#235;l. Quicumque oraverit in loco isto, exaudi de habitaculo tuo, id est, de c&#230;lis, et propitiare.<BR>
</P>
<P><a name="022">22</A>&nbsp;Si peccaverit quispiam in proximum suum, et jurare contra eum paratus venerit, seque maledicto constrinxerit coram altari in domo ista:</P>
<P><a name="023">23</A>&nbsp;tu audies de c&#230;lo, et facies judicium servorum tuorum, ita ut reddas iniquo viam suam in caput proprium, et ulciscaris justum, retribuens ei secundum justitiam suam.</P>
<P><a name="024">24</A>&nbsp;Si superatus fuerit populus tuus Isra&#235;l ab inimicis (peccabunt enim tibi), et conversi egerint p&#156;nitentiam, et obsecraverint nomen tuum, et fuerint deprecati in loco isto,</P>
<P><a name="025">25</A>&nbsp;tu exaudies de c&#230;lo: et propitiare peccato populi tui Isra&#235;l, et reduc eos in terram quam dedisti eis, et patribus eorum.</P>
<P><a name="026">26</A>&nbsp;Si clauso c&#230;lo pluvia non fluxerit propter peccata populi, et deprecati te fuerint in loco isto, et confessi nomini tuo, et conversi a peccatis suis, cum eos afflixeris,</P>
<P><a name="027">27</A>&nbsp;exaudi de c&#230;lo, Domine, et dimitte peccata servis tuis et populi tui Isra&#235;l, et doce eos viam bonam, per quam ingrediantur: et da pluviam terr&#230; quam dedisti populo tuo ad possidendum.</P>
<P><a name="028">28</A>&nbsp;Fames si orta fuerit in terra, et pestilentia, &#230;rugo, et aurugo, et locusta, et bruchus: et hostes, vastatis regionibus, portas obsederint civitatis, omnisque plaga et infirmitas presserit:</P>
<P><a name="029">29</A>&nbsp;si quis de populo tuo Isra&#235;l fuerit deprecatus, cognoscens plagam et infirmitatem suam, et expanderit manus suas in domo hac,</P>
<P><a name="030">30</A>&nbsp;tu exaudies de c&#230;lo, de sublimi scilicet habitaculo tuo: et propitiare, et redde unicuique secundum vias suas, quas nosti eum habere in corde suo (tu enim solus nosti corda filiorum hominum):</P>
<P><a name="031">31</A>&nbsp;ut timeant te, et ambulent in viis tuis cunctis diebus quibus vivunt super faciem terr&#230; quam dedisti patribus nostris.</P>
<P><a name="032">32</A>&nbsp;Externum quoque, qui non est de populo tuo Isra&#235;l, si venerit de terra longinqua propter nomen tuum magnum, et propter manum tuam robustam, et brachium tuum extentum, et adoraverit in loco isto,</P>
<P><a name="033">33</A>&nbsp;tu exaudies de c&#230;lo firmissimo habitaculo tuo, et facies cuncta pro quibus invocaverit te ille peregrinus: ut sciant omnes populi terr&#230; nomen tuum, et timeant te sicut populus tuus Isra&#235;l, et cognoscant quia nomen tuum invocatum est super domum hanc quam &#230;dificavi.</P>
<P><a name="034">34</A>&nbsp;Si egressus fuerit populus tuus ad bellum contra adversarios suos per viam in qua miseris eos, adorabunt te contra viam in qua civitas h&#230;c est, quam elegisti, et domus quam &#230;dificavi nomini tuo,</P>
<P><a name="035">35</A>&nbsp;tu exaudies de c&#230;lo preces eorum, et obsecrationem: et ulciscaris.<BR>
</P>
<P><a name="036">36</A>&nbsp;Si autem peccaverint tibi (neque enim est homo qui non peccet), et iratus fueris eis, et tradideris hostibus, et captivos duxerint eos in terram longinquam, vel certe qu&#230; juxta est,</P>
<P><a name="037">37</A>&nbsp;et conversi in corde suo in terra ad quam captivi ducti fuerant, egerint p&#156;nitentiam, et deprecati te fuerint in terra captivitatis su&#230;, dicentes: Peccavimus: inique fecimus, injuste egimus:</P>
<P><a name="038">38</A>&nbsp;et reversi fuerint ad te in toto corde suo, et in tota anima sua, in terra captivitatis su&#230; ad quam ducti sunt, adorabunt te contra viam terr&#230; su&#230;, quam dedisti patribus eorum, et urbis quam elegisti, et domus quam &#230;dificavi nomini tuo:</P>
<P><a name="039">39</A>&nbsp;tu exaudies de c&#230;lo, hoc est, de firmo habitaculo tuo, preces eorum: et facias judicium, et dimittas populo tuo, quamvis peccatori:</P>
<P><a name="040">40</A>&nbsp;tu es enim Deus meus: aperiantur, qu&#230;so, oculi tui, et aures tu&#230; intent&#230; sint ad orationem qu&#230; fit in loco isto.</P>
<P><a name="041">41</A>&nbsp;Nunc igitur consurge, Domine Deus, in requiem tuam, tu et arca fortitudinis tu&#230;: sacerdotes tui, Domine Deus, induantur salutem, et sancti tui l&#230;tentur in bonis.</P>
<P><a name="042">42</A>&nbsp;Domine Deus, ne averteris faciem christi tui: memento misericordiarum David servi tui.</P>
<P><HR>
<CENTER>
<A HREF="ch2007.htm">Next: 2 Chronicles Chapter 7</A></CENTER>
</BODY>
</HTML>
