<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1030.htm">Polyglot</A>&nbsp;
<A HREF="../kjv/sa1030.htm">KJV</A>&nbsp;
<A HREF="../sep/sa1030.htm">Sep</A>&nbsp;
<A HREF="../tan/sa1030.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1029.htm">Previous</A>&nbsp;
<A HREF="sa1031.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 30</H3><P><a name="001">1</A>&nbsp;Cumque venissent David et viri ejus in Siceleg die tertia, Amalecit&#230; impetum fecerant ex parte australi in Siceleg, et percusserant Siceleg, et succenderant eam igni.</P>
<P><a name="002">2</A>&nbsp;Et captivas duxerant mulieres ex ea, a minimo usque ad magnum: et non interfecerant quemquam, sed secum duxerant, et pergebant itinere suo.</P>
<P><a name="003">3</A>&nbsp;Cum ergo venissent David et viri ejus ad civitatem, et invenissent eam succensam igni, et uxores suas, et filios suos et filias, ductas esse captivas,</P>
<P><a name="004">4</A>&nbsp;levaverunt David et populus qui erat cum eo voces suas, et planxerunt donec deficerent in eis lacrim&#230;.</P>
<P><a name="005">5</A>&nbsp;Siquidem et du&#230; uxores David captiv&#230; duct&#230; fuerant, Achinoam Jezrahelites, et Abigail uxor Nabal Carmeli.</P>
<P><a name="006">6</A>&nbsp;Et contristatus est David valde: volebat enim eum populus lapidare, quia amara erat anima uniuscujusque viri super filiis suis et filiabus: confortatus est autem David in Domino Deo suo.<BR>
</P>
<P><a name="007">7</A>&nbsp;Et ait ad Abiathar sacerdotem filium Achimelech: Applica ad me ephod. Et applicavit Abiathar ephod ad David.</P>
<P><a name="008">8</A>&nbsp;Et consuluit David Dominum, dicens: Persequar latrunculos hos, et comprehendam eos, an non? Dixitque ei Dominus: Persequere: absque dubio enim comprehendes eos, et excuties pr&#230;dam.</P>
<P><a name="009">9</A>&nbsp;Abiit ergo David, ipse et sexcenti viri qui erant cum eo, et venerunt usque ad torrentem Besor: et lassi quidam substiterunt.</P>
<P><a name="010">10</A>&nbsp;Persecutus est autem David ipse, et quadringenti viri: substiterant enim ducenti, qui lassi transire non poterant torrentem Besor.</P>
<P><a name="011">11</A>&nbsp;Et invenerunt virum &#230;gyptium in agro, et adduxerunt eum ad David: dederuntque ei panem ut comederet, et biberet aquam,</P>
<P><a name="012">12</A>&nbsp;sed et fragmen mass&#230; caricarum, et duas ligaturas uv&#230; pass&#230;. Qu&#230; cum comedisset, reversus est spiritus ejus, et refocillatus est: non enim comederat panem, neque biberat aquam, tribus diebus et tribus noctibus.</P>
<P><a name="013">13</A>&nbsp;Dixit itaque ei David: Cujus es tu? vel unde? et quo pergis? Qui ait: Puer &#230;gyptius ego sum, servus viri Amalecit&#230;: dereliquit autem me dominus meus, quia &#230;grotare c&#156;pi nudiustertius.</P>
<P><a name="014">14</A>&nbsp;Siquidem nos erupimus ad australem plagam Cerethi, et contra Judam, et ad meridiem Caleb, et Siceleg succendimus igni.</P>
<P><a name="015">15</A>&nbsp;Dixitque ei David: Potes me ducere ad cuneum istum? Qui ait: Jura mihi per Deum quod non occidas me, et non tradas me in manus domini mei, et ego ducam te ad cuneum istum. Et juravit ei David.</P>
<P><a name="016">16</A>&nbsp;Qui cum duxisset eum, ecce illi discumbebant super faciem univers&#230; terr&#230; comedentes et bibentes, et quasi festum celebrantes diem, pro cuncta pr&#230;da et spoliis qu&#230; ceperant de terra Philisthiim et de terra Juda.</P>
<P><a name="017">17</A>&nbsp;Et percussit eos David a vespere usque ad vesperam alterius diei, et non evasit ex eis quisquam, nisi quadringenti viri adolescentes, qui ascenderant camelos et fugerant.</P>
<P><a name="018">18</A>&nbsp;Eruit ergo David omnia qu&#230; tulerant Amalecit&#230;, et duas uxores suas eruit.</P>
<P><a name="019">19</A>&nbsp;Nec defuit quidquam a parvo usque ad magnum, tam de filiis quam de filiabus, et de spoliis, et qu&#230;cumque rapuerant: omnia reduxit David.</P>
<P><a name="020">20</A>&nbsp;Et tulit universos greges et armenta, et minavit ante faciem suam: dixeruntque: H&#230;c est pr&#230;da David.<BR>
</P>
<P><a name="021">21</A>&nbsp;Venit autem David ad ducentos viros qui lassi substiterant, nec sequi potuerant David, et residere eos jusserat in torrente Besor: qui egressi sunt obviam David et populo qui erat cum eo. Accedens autem David ad populum, salutavit eos pacifice.</P>
<P><a name="022">22</A>&nbsp;Respondensque omnis vir pessimus et iniquus de viris qui ierant cum David, dixit: Quia non venerunt nobiscum, non dabimus eis quidquam de pr&#230;da quam eruimus: sed sufficiat unicuique uxor sua et filii: quos cum acceperint, recedant.</P>
<P><a name="023">23</A>&nbsp;Dixit autem David: Non sic facietis, fratres mei, de his qu&#230; tradidit nobis Dominus, et custodivit nos, et dedit latrunculos qui eruperant adversum nos, in manus nostras:</P>
<P><a name="024">24</A>&nbsp;nec audiet vos quisquam super sermone hoc: &#230;qua enim pars erit descendentis ad pr&#230;lium, et remanentis ad sarcinas, et similiter divident.</P>
<P><a name="025">25</A>&nbsp;Et factum est hoc ex die illa et deinceps, constitutum et pr&#230;finitum, et quasi lex in Isra&#235;l usque in diem hanc.</P>
<P><a name="026">26</A>&nbsp;Venit ergo David in Siceleg, et misit dona de pr&#230;da senioribus Juda proximis suis, dicens: Accipite benedictionem de pr&#230;da hostium Domini:</P>
<P><a name="027">27</A>&nbsp;his qui erant in Bethel, et qui in Ramoth ad meridiem, et qui in Jether,</P>
<P><a name="028">28</A>&nbsp;et qui in Aro&#235;r, et qui in Sephamoth, et qui in Esthamo,</P>
<P><a name="029">29</A>&nbsp;et qui in Rachal, et qui in urbibus Jerameel, et qui in urbibus Ceni,</P>
<P><a name="030">30</A>&nbsp;et qui in Arama, et qui in lacu Asan, et qui in Athach,</P>
<P><a name="031">31</A>&nbsp;et qui in Hebron, et reliquis qui erant in his locis in quibus commoratus fuerat David, ipse et viri ejus.</P>
<P><HR>
<CENTER>
<A HREF="sa1031.htm">Next: 1 Samuel Chapter 31</A></CENTER>
</BODY>
</HTML>
