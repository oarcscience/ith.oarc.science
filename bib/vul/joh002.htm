<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: John: John Chapter 2</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/joh002.htm">Polyglot</A>&nbsp;
<A HREF="../gnt/joh002.htm">GNT</A>&nbsp;
<A HREF="../kjv/joh002.htm">KJV</A>&nbsp;

<BR>
<BR><A HREF="joh.htm">John Index</A><BR>
&nbsp;
<A HREF="joh001.htm">Previous</A>&nbsp;
<A HREF="joh003.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): John Chapter 2</H3><P><a name="001">1</A>&nbsp;Et die tertia nupti&#230; fact&#230; sunt in Cana Galil&#230;&#230;, et erat mater Jesu ibi.</P>
<P><a name="002">2</A>&nbsp;Vocatus est autem et Jesus, et discipuli ejus, ad nuptias.</P>
<P><a name="003">3</A>&nbsp;Et deficiente vino, dicit mater Jesu ad eum: Vinum non habent.</P>
<P><a name="004">4</A>&nbsp;Et dicit ei Jesus: Quid mihi et tibi est, mulier? nondum venit hora mea.</P>
<P><a name="005">5</A>&nbsp;Dicit mater ejus ministris: Quodcumque dixerit vobis, facite.</P>
<P><a name="006">6</A>&nbsp;Erant autem ibi lapide&#230; hydri&#230; sex posit&#230; secundum purificationem Jud&#230;orum, capientes singul&#230; metretas binas vel ternas.</P>
<P><a name="007">7</A>&nbsp;Dicit eis Jesus: Implete hydrias aqua. Et impleverunt eas usque ad summum.</P>
<P><a name="008">8</A>&nbsp;Et dicit eis Jesus: Haurite nunc, et ferte architriclino. Et tulerunt.</P>
<P><a name="009">9</A>&nbsp;Ut autem gustavit architriclinus aquam vinum factam, et non sciebat unde esset, ministri autem sciebant, qui hauserant aquam: vocat sponsum architriclinus,</P>
<P><a name="010">10</A>&nbsp;et dicit ei: Omnis homo primum bonum vinum ponit et cum inebriati fuerint, tunc id, quod deterius est. Tu autem servasti bonum vinum usque adhuc.</P>
<P><a name="011">11</A>&nbsp;Hoc fecit initium signorum Jesus in Cana Galil&#230;&#230;; et manifestavit gloriam suam, et crediderunt in eum discipuli ejus.</P>
<P><a name="012">12</A>&nbsp;Post hoc descendit Capharnaum ipse, et mater ejus, et fratres ejus, et discipuli ejus: et ibi manserunt non multis diebus.<BR>
</P>
<P><a name="013">13</A>&nbsp;Et prope erat Pascha Jud&#230;orum, et ascendit Jesus Jerosolymam:</P>
<P><a name="014">14</A>&nbsp;et invenit in templo vendentes boves, et oves, et columbas, et numularios sedentes.</P>
<P><a name="015">15</A>&nbsp;Et cum fecisset quasi flagellum de funiculis, omnes ejecit de templo, oves quoque, et boves, et numulariorum effudit &#230;s, et mensas subvertit.</P>
<P><a name="016">16</A>&nbsp;Et his qui columbas vendebant, dixit: Auferte ista hinc, et nolite facere domum patris mei, domum negotiationis.</P>
<P><a name="017">17</A>&nbsp;Recordati sunt vero discipuli ejus quia scriptum est: Zelus domus tu&#230; comedit me.</P>
<P><a name="018">18</A>&nbsp;Responderunt ergo Jud&#230;i, et dixerunt ei: Quod signum ostendis nobis, quia h&#230;c facis?</P>
<P><a name="019">19</A>&nbsp;Respondit Jesus, et dixit eis: Solvite templum hoc, et in tribus diebus excitabo illud.</P>
<P><a name="020">20</A>&nbsp;Dixerunt ergo Jud&#230;i: Quadraginta et sex annis &#230;dificatum est templum hoc, et tu in tribus diebus excitabis illud?</P>
<P><a name="021">21</A>&nbsp;Ille autem dicebat de templo corporis sui.</P>
<P><a name="022">22</A>&nbsp;Cum ergo resurrexisset a mortuis, recordati sunt discipuli ejus, quia hoc dicebat, et crediderunt scriptur&#230; et sermoni quem dixit Jesus.</P>
<P><a name="023">23</A>&nbsp;Cum autem esset Jerosolymis in Pascha in die festo, multi crediderunt in nomine ejus, videntes signa ejus, qu&#230; faciebat.</P>
<P><a name="024">24</A>&nbsp;Ipse autem Jesus non credebat semetipsum eis, eo quod ipse nosset omnes,</P>
<P><a name="025">25</A>&nbsp;et quia opus ei non erat ut quis testimonium perhiberet de homine: ipse enim sciebat quid esset in homine.</P>
<P><HR>
<CENTER>
<A HREF="joh003.htm">Next: John Chapter 3</A></CENTER>
</BODY>
</HTML>
