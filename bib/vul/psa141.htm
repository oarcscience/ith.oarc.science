<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 141</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa141.htm">Polyglot</A>&nbsp;
<A HREF="../kjv/psa141.htm">KJV</A>&nbsp;
<A HREF="../sep/psa141.htm">Sep</A>&nbsp;
<A HREF="../tan/psa141.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa140.htm">Previous</A>&nbsp;
<A HREF="psa142.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 141</H3><P><a name="001">1</A>&nbsp;Intellectus David, cum esset in spelunca, oratio.</P>
<P><a name="002">2</A>&nbsp;[Voce mea ad Dominum clamavi,<BR> voce mea ad Dominum deprecatus sum.<BR></P>
<P><a name="003">3</A>&nbsp;Effundo in conspectu ejus orationem meam,<BR> et tribulationem meam ante ipsum pronuntio:<BR></P>
<P><a name="004">4</A>&nbsp;in deficiendo ex me spiritum meum,<BR> et tu cognovisti semitas meas.<BR> In via hac qua ambulabam<BR> absconderunt laqueum mihi.<BR></P>
<P><a name="005">5</A>&nbsp;Considerabam ad dexteram, et videbam,<BR> et non erat qui cognosceret me:<BR> periit fuga a me,<BR> et non est qui requirat animam meam.<BR></P>
<P><a name="006">6</A>&nbsp;Clamavi ad te, Domine;<BR> dixi: Tu es spes mea,<BR> portio mea in terra viventium.<BR></P>
<P><a name="007">7</A>&nbsp;Intende ad deprecationem meam,<BR> quia humiliatus sum nimis.<BR> Libera me a persequentibus me,<BR> quia confortati sunt super me.<BR></P>
<P><a name="008">8</A>&nbsp;Educ de custodia animam meam<BR> ad confitendum nomini tuo;<BR> me exspectant justi donec retribuas mihi.]</P>
<P><HR>
<CENTER>
<A HREF="psa142.htm">Next: Psalms Chapter 142</A></CENTER>
</BODY>
</HTML>
