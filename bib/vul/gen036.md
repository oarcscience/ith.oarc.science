[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen036)  [KJV](../kjv/gen036)  [Sep](../sep/gen036.md) 
[Tan](../tan/gen036.md)   
  
[Genesis Index](gen.md)  
  [Previous](gen035)  [Next](gen037.md) 

------------------------------------------------------------------------

### Vulgate (Latin): Genesis Chapter 36

<span id="001">1</span> Hæ sunt autem generationes Esau, ipse est Edom.

<span id="002">2</span> Esau accepit uxores de filiabus Chanaan: Ada
filiam Elon Hethæi, et Oolibama filiam Anæ filiæ Sebeon Hevæi:

<span id="003">3</span> Basemath quoque filiam Ismaël sororem Nabaioth.

<span id="004">4</span> Peperit autem Ada Eliphaz: Basemath genuit
Rahuel:

<span id="005">5</span> Oolibama genuit Jehus et Ihelon et Core. Hi
filii Esau qui nati sunt ei in terra Chanaan.

<span id="006">6</span> Tulit autem Esau uxores suas et filios et
filias, et omnem animam domus suæ, et substantiam, et pecora, et cuncta
quæ habere poterat in terra Chanaan: et abiit in alteram regionem,
recessitque a fratre suo Jacob.

<span id="007">7</span> Divites enim erant valde, et simul habitare non
poterant: nec sustinebat eos terra peregrinationis eorum præ multitudine
gregum.

<span id="008">8</span> Habitavitque Esau in monte Seir, ipse est Edom.

<span id="009">9</span> Hæ autem sunt generationes Esau patris Edom in
monte Seir,

<span id="010">10</span> et hæc nomina filiorum ejus: Eliphaz filius Ada
uxoris Esau: Rahuel quoque filius Basemath uxoris ejus.

<span id="011">11</span> Fueruntque Eliphaz filii: Theman, Omar, Sepho,
et Gatham, et Cenez.

<span id="012">12</span> Erat autem Thamna concubina Eliphaz filii Esau:
quæ peperit ei Amalech. Hi sunt filii Ada uxoris Esau.

<span id="013">13</span> Filii autem Rahuel: Nahath et Zara, Samma et
Meza: hi filii Basemath uxoris Esau.

<span id="014">14</span> Isti quoque erant filii Oolibama filiæ Anæ
filiæ Sebeon, uxoris Esau, quos genuit ei, Jehus et Ihelon et Core.

<span id="015">15</span> Hi duces filiorum Esau: filii Eliphaz
primogeniti Esau: dux Theman, dux Omra, dux Sepho, dux Cenez,

<span id="016">16</span> dux Core, dux Gathan, dux Amalech. Hi filii
Eliphaz in terra Edom, et hi filii Ada.

<span id="017">17</span> Hi quoque filii Rahuel filii Esau: dux Nahath,
dux Zara, dux Samma, dux Meza: hi autem duces Rahuel in terra Edom: isti
filii Basemath uxoris Esau.

<span id="018">18</span> Hi autem filii Oolibama uxoris Esau: dux Jehus,
dux Ihelon, dux Core: hi duces Oolibama filiæ Anæ uxoris Esau.

<span id="019">19</span> Isti sunt filii Esau, et hi duces eorum: ipse
est Edom.

<span id="020">20</span> Isti sunt filii Seir Horræi, habitatores terræ:
Lotan, et Sobal, et Sebeon, et Ana,

<span id="021">21</span> et Dison, et Eser, et Disan: hi duces Horræi,
filii Seir in terra Edom.

<span id="022">22</span> Facti sunt autem filii Lotan: Hori et Heman.
Erat autem soror Lotan, Thamna.

<span id="023">23</span> Et isti filii Sobal: Alvan et Manahat et Ebal,
et Sepho et Onam.

<span id="024">24</span> Et hi filii Sebeon: Aja et Ana. Iste est Ana
qui invenit aquas calidas in solitudine, cum pasceret asinos Sebeon
patris sui:

<span id="025">25</span> habuitque filium Dison, et filiam Oolibama.

<span id="026">26</span> Et isti filii Dison: Hamdan, et Eseban, et
Jethram, et Charan.

<span id="027">27</span> Hi quoque filii Eser: Balaan, et Zavan, et
Acan.

<span id="028">28</span> Habuit autem filios Disan: Hus et Aram.

<span id="029">29</span> Hi duces Horræorum: dux Lotan, dux Sobal, dux
Sebeon, dux Ana,

<span id="030">30</span> dux Dison, dux Eser, dux Disan: isti duces
Horræorum qui imperaverunt in terra Seir.

<span id="031">31</span> Reges autem qui regnaverunt in terra Edom
antequam haberent regem filii Israël, fuerunt hi:

<span id="032">32</span> Bela filius Beor, nomenque urbis ejus Denaba.

<span id="033">33</span> Mortuus est autem Bela, et regnavit pro eo
Jobab filius Zaræ de Bosra.

<span id="034">34</span> Cumque mortuus esset Jobab, regnavit pro eo
Husam de terra Themanorum.

<span id="035">35</span> Hoc quoque mortuo, regnavit pro eo Adad filius
Badad, qui percussit Madian in regione Moab: et nomen urbis ejus Avith.

<span id="036">36</span> Cumque mortuus esset Adad, regnavit pro eo
Semla de Masreca.

<span id="037">37</span> Hoc quoque mortuo regnavit pro eo Saul de
fluvio Rohoboth.

<span id="038">38</span> Cumque et hic obiisset, successit in regnum
Balanan filius Achobor.

<span id="039">39</span> Isto quoque mortuo regnavit pro eo Adar,
nomenque urbis ejus Phau: et appellabatur uxor ejus Meetabel, filia
Matred filiæ Mezaab.

<span id="040">40</span> Hæc ergo nomina ducum Esau in cognationibus, et
locis, et vocabulis suis: dux Thamna, dux Alva, dux Jetheth,

<span id="041">41</span> dux Oolibama, dux Ela, dux Phinon,

<span id="042">42</span> dux Cenez, dux Theman, dux Mabsar,

<span id="043">43</span> dux Magdiel, dux Hiram: hi duces Edom
habitantes in terra imperii sui, ipse est Esau pater Idumæorum.

------------------------------------------------------------------------

[Next: Genesis Chapter 37](gen037.md)
