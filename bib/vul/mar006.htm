<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 6</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mar006.htm">Polyglot</A>&nbsp;
<A HREF="../gnt/mar006.htm">GNT</A>&nbsp;
<A HREF="../kjv/mar006.htm">KJV</A>&nbsp;

<BR>
<BR><A HREF="mar.htm">Mark Index</A><BR>
&nbsp;
<A HREF="mar005.htm">Previous</A>&nbsp;
<A HREF="mar007.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 6</H3><P><a name="001">1</A>&nbsp;Et egressus inde, abiit in patriam suam: et sequebantur eum discipuli sui:</P>
<P><a name="002">2</A>&nbsp;et facto sabbato c&#156;pit in synagoga docere: et multi audientes admirabantur in doctrina ejus, dicentes: Unde huic h&#230;c omnia? et qu&#230; est sapientia, qu&#230; data est illi, et virtutes tales, qu&#230; per manus ejus efficiuntur?</P>
<P><a name="003">3</A>&nbsp;Nonne hic est faber, filius Mari&#230;, frater Jacobi, et Joseph, et Jud&#230;, et Simonis? nonne et sorores ejus hic nobiscum sunt? Et scandalizabantur in illo.</P>
<P><a name="004">4</A>&nbsp;Et dicebat illis Jesus: Quia non est propheta sine honore nisi in patria sua, et in domo sua, et in cognatione sua.</P>
<P><a name="005">5</A>&nbsp;Et non poterat ibi virtutem ullam facere, nisi paucos infirmos impositis manibus curavit:</P>
<P><a name="006">6</A>&nbsp;et mirabatur propter incredulitatem eorum, et circuibat castella in circuitu docens.<BR>
</P>
<P><a name="007">7</A>&nbsp;Et vocavit duodecim: et c&#156;pit eos mittere binos, et dabat illis potestatem spirituum immundorum.</P>
<P><a name="008">8</A>&nbsp;Et pr&#230;cepit eis ne quid tollerent in via, nisi virgam tantum: non peram, non panem, neque in zona &#230;s,</P>
<P><a name="009">9</A>&nbsp;sed calceatos sandaliis, et ne induerentur duabus tunicis.</P>
<P><a name="010">10</A>&nbsp;Et dicebat eis: Quocumque introieritis in domum, illic manete donec exeatis inde:</P>
<P><a name="011">11</A>&nbsp;et quicumque non receperint vos, nec audierint vos, exeuntes inde, excutite pulverem de pedibus vestris in testimonium illis.</P>
<P><a name="012">12</A>&nbsp;Et exeuntes pr&#230;dicabant ut p&#156;nitentiam agerent:</P>
<P><a name="013">13</A>&nbsp;et d&#230;monia multa ejiciebant, et ungebant oleo multos &#230;gros, et sanabant.<BR>
</P>
<P><a name="014">14</A>&nbsp;Et audivit rex Herodes (manifestum enim factum est nomen ejus), et dicebat: Quia Joannes Baptista resurrexit a mortuis: et propterea virtutes operantur in illo.</P>
<P><a name="015">15</A>&nbsp;Alii autem dicebant: Quia Elias est; alii vero dicebant: Quia propheta est, quasi unus ex prophetis.</P>
<P><a name="016">16</A>&nbsp;Quo audito Herodes ait: Quem ego decollavi Joannem, hic a mortuis resurrexit.</P>
<P><a name="017">17</A>&nbsp;Ipse enim Herodes misit, ac tenuit Joannem, et vinxit eum in carcere propter Herodiadem uxorem Philippi fratris sui, quia duxerat eam.</P>
<P><a name="018">18</A>&nbsp;Dicebat enim Joannes Herodi: Non licet tibi habere uxorem fratris tui.</P>
<P><a name="019">19</A>&nbsp;Herodias autem insidiabatur illi: et volebat occidere eum, nec poterat.</P>
<P><a name="020">20</A>&nbsp;Herodes enim metuebat Joannem, sciens eum virum justum et sanctum: et custodiebat eum, et audito eo multa faciebat, et libenter eum audiebat.</P>
<P><a name="021">21</A>&nbsp;Et cum dies opportunus accidisset, Herodes natalis sui c&#156;nam fecit principibus, et tribunis, et primis Galil&#230;&#230;:</P>
<P><a name="022">22</A>&nbsp;cumque introisset filia ipsius Herodiadis, et saltasset, et placuisset Herodi, simulque recumbentibus, rex ait puell&#230;: Pete a me quod vis, et dabo tibi:</P>
<P><a name="023">23</A>&nbsp;et juravit illi: Quia quidquid petieris dabo tibi, licet dimidium regni mei.</P>
<P><a name="024">24</A>&nbsp;Qu&#230; cum exisset, dixit matri su&#230;: Quid petam? At illa dixit: Caput Joannis Baptist&#230;.</P>
<P><a name="025">25</A>&nbsp;Cumque introisset statim cum festinatione ad regem, petivit dicens: Volo ut protinus des mihi in disco caput Joannis Baptist&#230;.</P>
<P><a name="026">26</A>&nbsp;Et contristatus est rex: propter jusjurandum, et propter simul discumbentes, noluit eam contristare:</P>
<P><a name="027">27</A>&nbsp;sed misso speculatore pr&#230;cepit afferri caput ejus in disco. Et decollavit eum in carcere,</P>
<P><a name="028">28</A>&nbsp;et attulit caput ejus in disco: et dedit illud puell&#230;, et puella dedit matri su&#230;.</P>
<P><a name="029">29</A>&nbsp;Quo audito, discipuli ejus venerunt, et tulerunt corpus ejus: et posuerunt illud in monumento.<BR>
</P>
<P><a name="030">30</A>&nbsp;Et convenientes Apostoli ad Jesum, renuntiaverunt ei omnia qu&#230; egerant, et docuerant.</P>
<P><a name="031">31</A>&nbsp;Et ait illis: Venite seorsum in desertum locum, et requiescite pusillum. Erant enim qui veniebant et redibant multi: et nec spatium manducandi habebant.</P>
<P><a name="032">32</A>&nbsp;Et ascendentes in navim, abierunt in desertum locum seorsum.</P>
<P><a name="033">33</A>&nbsp;Et viderunt eos abeuntes, et cognoverunt multi: et pedestres de omnibus civitatibus concurrerunt illuc, et pr&#230;venerunt eos.</P>
<P><a name="034">34</A>&nbsp;Et exiens vidit turbam multam Jesus: et misertus est super eos, quia erant sicut oves non habentes pastorem, et c&#156;pit docere multa.</P>
<P><a name="035">35</A>&nbsp;Et cum jam hora multa fieret, accesserunt discipuli ejus, dicentes: Desertus est locus hic, et jam hora pr&#230;teriit:</P>
<P><a name="036">36</A>&nbsp;dimitte illos, ut euntes in proximas villas et vicos, emant sibi cibos, quos manducent.</P>
<P><a name="037">37</A>&nbsp;Et respondens ait illis: Date illis vos manducare. Et dixerunt ei: Euntes emamus ducentis denariis panes, et dabimus illis manducare.</P>
<P><a name="038">38</A>&nbsp;Et dicit eis: Quot panes habetis? ite, et videte. Et cum cognovissent, dicunt: Quinque, et duos pisces.</P>
<P><a name="039">39</A>&nbsp;Et pr&#230;cepit illis ut accumbere facerent omnes secundum contubernia super viride f&#156;num.</P>
<P><a name="040">40</A>&nbsp;Et discubuerunt in partes per centenos et quinquagenos.</P>
<P><a name="041">41</A>&nbsp;Et acceptis quinque panibus et duobus pisces, intuens in c&#230;lum, benedixit, et fregit panes, et dedit discipulis suis, ut ponerent ante eos: et duos pisces divisit omnibus.</P>
<P><a name="042">42</A>&nbsp;Et manducaverunt omnes, et saturati sunt.</P>
<P><a name="043">43</A>&nbsp;Et sustulerunt reliquias, fragmentorum duodecim cophinos plenos, et de piscibus.</P>
<P><a name="044">44</A>&nbsp;Erant autem qui manducaverunt quinque millia virorum.<BR>
</P>
<P><a name="045">45</A>&nbsp;Et statim co&#235;git discipulos suos ascendere navim, ut pr&#230;cederent eum trans fretum ad Bethsaidam, dum ipse dimitteret populum.</P>
<P><a name="046">46</A>&nbsp;Et cum dimisisset eos, abiit in montem orare.</P>
<P><a name="047">47</A>&nbsp;Et cum sero esset, erat navis in medio mari et ipse solus in terra.</P>
<P><a name="048">48</A>&nbsp;Et videns eos laborantes in remigando (erat enim ventus contrarius eis) et circa quartam vigiliam noctis venit ad eos ambulans supra mare: et volebat pr&#230;terire eos.</P>
<P><a name="049">49</A>&nbsp;At illi ut viderunt eum ambulantem supra mare, putaverunt phantasma esse, et exclamaverunt.</P>
<P><a name="050">50</A>&nbsp;Omnes enim viderunt eum, et conturbati sunt. Et statim locutus est cum eis, et dixit eis: Confidite, ego sum: nolite timere.</P>
<P><a name="051">51</A>&nbsp;Et ascendit ad illos in navim, et cessavit ventus. Et plus magis intra se stupebant:</P>
<P><a name="052">52</A>&nbsp;non enim intellexerunt de panibus: erat enim cor eorum obc&#230;catum.</P>
<P><a name="053">53</A>&nbsp;Et cum transfretassent, venerunt in terram Genesareth, et applicuerunt.</P>
<P><a name="054">54</A>&nbsp;Cumque egressi essent de navi, continuo cognoverunt eum:</P>
<P><a name="055">55</A>&nbsp;et percurrentes universam regionem illam, c&#156;perunt in grabatis eos, qui se male habebant, circumferre, ubi audiebant eum esse.</P>
<P><a name="056">56</A>&nbsp;Et quocumque introibat, in vicos, vel in villas aut civitates, in plateis ponebant infirmos, et deprecabantur eum, ut vel fimbriam vestimenti ejus tangerent, et quotquot tangebant eum, salvi fiebant.</P>
<P><HR>
<CENTER>
<A HREF="mar007.htm">Next: Mark Chapter 7</A></CENTER>
</BODY>
</HTML>
