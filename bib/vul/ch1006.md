[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1006)  [KJV](../kjv/ch1006)  [Sep](../sep/ch1006.md) 
[Tan](../tan/ch1006.md)   
  
[1 Chronicles Index](ch1.md)  
  [Previous](ch1005)  [Next](ch1007.md) 

------------------------------------------------------------------------

### Vulgate (Latin): 1 Chronicles Chapter 6

<span id="001">1</span> Filii Levi: Gerson, Caath, et Merari.

<span id="002">2</span> Filii Caath: Amram, Isaar, Hebron, et Oziel.

<span id="003">3</span> Filii Amram: Aaron, Moyses, et Maria. Filii
Aaron: Nadab et Abiu, Eleazar, et Ithamar.

<span id="004">4</span> Eleazar genuit Phinees, et Phinees genuit
Abisue.

<span id="005">5</span> Abisue vero genuit Bocci, et Bocci genuit Ozi.

<span id="006">6</span> Ozi genuit Zaraiam, et Zaraias genuit Meraioth.

<span id="007">7</span> Porro Meraioth genuit Amariam, et Amarias genuit
Achitob.

<span id="008">8</span> Achitob genuit Sadoc, et Sadoc genuit Achimaas,

<span id="009">9</span> Achimaas genuit Azariam, Azarias genuit Johanan,

<span id="010">10</span> Johanan genuit Azariam: ipse est qui sacerdotio
functus est in domo quam ædificavit Salomon in Jerusalem.

<span id="011">11</span> Genuit autem Azarias Amariam, et Amarias genuit
Achitob,

<span id="012">12</span> Achitob genuit Sadoc, et Sadoc genuit Sellum,

<span id="013">13</span> Sellum genuit Helciam, et Helcias genuit
Azariam,

<span id="014">14</span> Azarias genuit Saraiam, et Saraias genuit
Josedec.

<span id="015">15</span> Porro Josedec egressus est, quando transtulit
Dominus Judam et Jerusalem per manus Nabuchodonosor.

<span id="016">16</span> Filii ergo Levi: Gersom, Caath, et Merari.

<span id="017">17</span> Et hæc nomina filiorum Gersom: Lobni, et Semei.

<span id="018">18</span> Filii Caath: Amram, et Isaar, et Hebron, et
Oziel.

<span id="019">19</span> Filii Merari: Moholi et Musi. Hæ autem
cognationes Levi secundum familias eorum.

<span id="020">20</span> Gersom: Lobni filius ejus, Jahath filius ejus,
Zamma filius ejus,

<span id="021">21</span> Joah filius ejus, Addo filius ejus, Zara filius
ejus, Jethrai filius ejus.

<span id="022">22</span> Filii Caath: Aminadab filius ejus, Core filius
ejus, Asir filius ejus,

<span id="023">23</span> Elcana filius ejus, Abiasaph filius ejus, Asir
filius ejus,

<span id="024">24</span> Thahath filius ejus, Uriel filius ejus, Ozias
filius ejus, Saul filius ejus.

<span id="025">25</span> Filii Elcana, Amasai et Achimoth

<span id="026">26</span> et Elcana. Filii Elcana: Sophai filius ejus,
Nahath filius ejus,

<span id="027">27</span> Eliab filius ejus, Jeroham filius ejus, Elcana
filius ejus.

<span id="028">28</span> Filii Samuel: primogenitus Vasseni, et Abia.

<span id="029">29</span> Filii autem Merari, Moholi: Lobni filius ejus,
Semei filius ejus, Oza filius ejus,

<span id="030">30</span> Sammaa filius ejus, Haggia filius ejus, Asaia
filius ejus.

<span id="031">31</span> Isti sunt quos constituit David super cantores
domus Domini, ex quo collocata est arca:

<span id="032">32</span> et ministrabant coram tabernaculo testimonii,
canentes donec ædificaret Salomon domum Domini in Jerusalem: stabant
autem juxta ordinem suum in ministerio.

<span id="033">33</span> Hi vero sunt qui assistebant cum filiis suis,
de filiis Caath, Hemam cantor filius Johel, filii Samuel,

<span id="034">34</span> filii Elcana, filii Jeroham, filii Eliel, filii
Thohu,

<span id="035">35</span> filii Suph, filii Elcana, filii Mahath, filii
Amasai,

<span id="036">36</span> filii Elcana, filii Johel, filii Azariæ, filii
Sophoniæ,

<span id="037">37</span> filii Thahath, filii Asir, filii Abiasaph,
filii Core,

<span id="038">38</span> filii Isaar, filii Caath, filii Levi, filii
Israël.

<span id="039">39</span> Et frater ejus Asaph, qui stabat a dextris
ejus, Asaph filius Barachiæ, filii Samaa,

<span id="040">40</span> filii Michaël, filii Basaiæ, filii Melchiæ,

<span id="041">41</span> filii Athanai, filii Zara, filii Adaia,

<span id="042">42</span> filii Ethan, filii Zamma, filii Semei,

<span id="043">43</span> filii Jeth, filii Gersom, filii Levi.

<span id="044">44</span> Filii autem Merari fratres eorum, ad sinistram,
Ethan filius Cusi, filii Abdi, filii Maloch,

<span id="045">45</span> filii Hasabiæ, filii Amasiæ, filii Helciæ,

<span id="046">46</span> filii Amasai, filii Boni, filii Somer,

<span id="047">47</span> filii Moholi, filii Musi, filii Merari, filii
Levi.

<span id="048">48</span> Fratres quoque eorum Levitæ, qui ordinati sunt
in cunctum ministerium tabernaculi domus Domini.

<span id="049">49</span> Aaron vero et filii ejus adolebant incensum
super altare holocausti, et super altare thymiamatis, in omne opus
Sancti sanctorum: et ut precarentur pro Israël juxta omnia quæ
præceperat Moyses servus Dei.

<span id="050">50</span> Hi sunt autem filii Aaron: Eleazar filius ejus,
Phinees filius ejus, Abisue filius ejus,

<span id="051">51</span> Bocci filius ejus, Ozi filius ejus, Zarahia
filius ejus,

<span id="052">52</span> Meraioth filius ejus, Amarias filius ejus,
Achitob filius ejus,

<span id="053">53</span> Sadoc filius ejus, Achimaas filius ejus.  

<span id="054">54</span> Et hæc habitacula eorum per vicos atque
confinia, filiorum scilicet Aaron, juxta cognationes Caathitarum: ipsis
enim sorte contigerant.

<span id="055">55</span> Dederunt igitur eis Hebron in terra Juda, et
suburbana ejus per circuitum:

<span id="056">56</span> agros autem civitatis, et villas, Caleb filio
Jephone.

<span id="057">57</span> Porro filiis Aaron dederunt civitates ad
confugiendum Hebron, et Lobna, et suburbana ejus,

<span id="058">58</span> Jether quoque, et Esthemo cum suburbanis suis,
sed et Helon, et Dabir cum suburbanis suis,

<span id="059">59</span> Asan quoque, et Bethsemes, et suburbana earum.

<span id="060">60</span> De tribu autem Benjamin, Gabee et suburbana
ejus, et Almath cum suburbanis suis, Anathoth quoque cum suburbanis
suis: omnes civitates, tredecim, per cognationes suas.

<span id="061">61</span> Filiis autem Caath residuis de cognatione sua
dederunt ex dimidia tribu Manasse in possessionem urbes decem.

<span id="062">62</span> Porro filiis Gersom per cognationes suas de
tribu Issachar, et de tribu Aser, et de tribu Nephthali, et de tribu
Manasse in Basan, urbes tredecim.

<span id="063">63</span> Filiis autem Merari per cognationes suas de
tribu Ruben, et de tribu Gad, et de tribu Zabulon, dederunt sorte
civitates duodecim.

<span id="064">64</span> Dederunt quoque filii Israël Levitis civitates,
et suburbana earum:

<span id="065">65</span> dederuntque per sortem, ex tribu filiorum Juda,
et ex tribu filiorum Simeon, et ex tribu filiorum Benjamin urbes has,
quas vocaverunt nominibus suis,

<span id="066">66</span> et his, qui erant de cognatione filiorum Caath,
fueruntque civitates in terminis eorum de tribu Ephraim.

<span id="067">67</span> Dederunt ergo eis urbes ad confugiendum, Sichem
cum suburbanis suis in monte Ephraim, et Gazer cum suburbanis suis,

<span id="068">68</span> Jecmaam quoque cum suburbanis suis, et Bethoron
similiter,

<span id="069">69</span> necnon et Helon cum suburbanis suis, et
Gethremmon in eumdem modum.

<span id="070">70</span> Porro ex dimidia tribu Manasse, Aner et
suburbana ejus, Balaam et suburbana ejus: his videlicet, qui de
cognatione filiorum Caath reliqui erant.

<span id="071">71</span> Filiis autem Gersom de cognatione dimidiæ
tribus Manasse, Gaulon in Basan, et suburbana ejus, et Astaroth cum
suburbanis suis.

<span id="072">72</span> De tribu Issachar, Cedes et suburbanis suis, et
Dabereth cum suburbanis suis,

<span id="073">73</span> Ramoth quoque et suburbana ejus, et Anem cum
suburbanis suis.

<span id="074">74</span> De tribu vero Aser: Masal cum suburbanis suis,
et Abdon similiter,

<span id="075">75</span> Hucac quoque et suburbana ejus, et Rohob cum
suburbanis suis.

<span id="076">76</span> Porro de tribu Nephthali, Cedes in Galilæa et
suburbana ejus, Hamon cum suburbanis suis, et Cariathaim et suburbana
ejus.

<span id="077">77</span> Filiis autem Merari residuis: de tribu Zabulon,
Remmono et suburbana ejus, et Thabor cum suburbanis sus:

<span id="078">78</span> trans Jordanem quoque ex adverso Jericho contra
orientem Jordanis, de tribu Ruben, Bosor in solitudine cum suburbanis
suis, et Jassa cum suburbanis suis,

<span id="079">79</span> Cademoth quoque et suburbana ejus, et Mephaat
cum suburbanis suis.

<span id="080">80</span> Necnon et de tribu Gad, Ramoth in Galaad et
suburbana ejus, et Manaim cum suburbanis suis,

<span id="081">81</span> sed et Hesebon cum suburbanis suis, et Jezer
cum suburbanis suis.

------------------------------------------------------------------------

[Next: 1 Chronicles Chapter 7](ch1007.md)
