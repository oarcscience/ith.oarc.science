<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/heb013.htm">Polyglot</A>&nbsp;
<A HREF="../gnt/heb013.htm">GNT</A>&nbsp;
<A HREF="../kjv/heb013.htm">KJV</A>&nbsp;

<BR>
<BR><A HREF="heb.htm">Hebrews Index</A><BR>
&nbsp;
<A HREF="heb012.htm">Previous</A>&nbsp;
<A HREF="jam001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 13</H3><P><a name="001">1</A>&nbsp;Caritas fraternitatis maneat in vobis,</P>
<P><a name="002">2</A>&nbsp;et hospitalitatem nolite oblivisci: per hanc enim latuerunt quidam, angelis hospitio receptis.</P>
<P><a name="003">3</A>&nbsp;Mementote vinctorum, tamquam simul vincti: et laborantium, tamquam et ipsi in corpore morantes.</P>
<P><a name="004">4</A>&nbsp;Honorabile connubium in omnibus, et thorus immaculatus. Fornicatores enim, et adulteros judicabit Deus.</P>
<P><a name="005">5</A>&nbsp;Sint mores sine avaritia, contenti pr&#230;sentibus: ipse enim dixit: Non te deseram, neque derelinquam:</P>
<P><a name="006">6</A>&nbsp;ita ut confidenter dicamus: Dominus mihi adjutor: non timebo quid faciat mihi homo.</P>
<P><a name="007">7</A>&nbsp;Mementote pr&#230;positorum vestrorum, qui vobis locuti sunt verbum Dei: quorum intuentes exitum conversationis, imitamini fidem.</P>
<P><a name="008">8</A>&nbsp;Jesus Christus heri, et hodie: ipse et in s&#230;cula.</P>
<P><a name="009">9</A>&nbsp;Doctrinis variis et peregrinis nolite abduci. Optimum est enim gratia stabilire cor, non escis: qu&#230; non profuerunt ambulantibus in eis.</P>
<P><a name="010">10</A>&nbsp;Habemus altare, de quo edere non habent potestatem, qui tabernaculo deserviunt.</P>
<P><a name="011">11</A>&nbsp;Quorum enim animalium infertur sanguis pro peccato in Sancta per pontificem, horum corpora cremantur extra castra.</P>
<P><a name="012">12</A>&nbsp;Propter quod et Jesus, ut sanctificaret per suum sanguinem populum, extra portam passus est.</P>
<P><a name="013">13</A>&nbsp;Exeamus igitur ad eum extra castra, improperium ejus portantes.</P>
<P><a name="014">14</A>&nbsp;Non enim habemus hic manentem civitatem, sed futuram inquirimus.</P>
<P><a name="015">15</A>&nbsp;Per ipsum ergo offeramus hostiam laudis semper Deo, id est, fructum labiorum confitentium nomini ejus.</P>
<P><a name="016">16</A>&nbsp;Beneficenti&#230; autem et communionis nolite oblivisci: talibus enim hostiis promeretur Deus.</P>
<P><a name="017">17</A>&nbsp;Obedite pr&#230;positis vestris, et subjacete eis. Ipsi enim pervigilant quasi rationem pro animabus vestris reddituri, ut cum gaudio hoc faciant, et non gementes: hoc enim non expedit vobis.<BR>
</P>
<P><a name="018">18</A>&nbsp;Orate pro nobis: confidimus enim quia bonam conscientiam habemus in omnibus bene volentes conversari.</P>
<P><a name="019">19</A>&nbsp;Amplius autem deprecor vos hoc facere, quo celerius restituar vobis.</P>
<P><a name="020">20</A>&nbsp;Deus autem pacis, qui eduxit de mortuis pastorem magnum ovium, in sanguine testamenti &#230;terni, Dominum nostrum Jesum Christum,</P>
<P><a name="021">21</A>&nbsp;aptet vos in omni bono, ut faciatis ejus voluntatem: faciens in vobis quod placeat coram se per Jesum Christum: cui est gloria in s&#230;cula s&#230;culorum. Amen.</P>
<P><a name="022">22</A>&nbsp;Rogo autem vos fratres, ut sufferatis verbum solatii. Etenim perpaucis scripsi vobis.</P>
<P><a name="023">23</A>&nbsp;Cognoscite fratrem nostrum Timotheum dimissum: cum quo (si celerius venerit) videbo vos.</P>
<P><a name="024">24</A>&nbsp;Salutate omnes pr&#230;positos vestros, et omnes sanctos. Salutant vos de Italia fratres.</P>
<P><a name="025">25</A>&nbsp;Gratia cum omnibus vobis. Amen.</P>
<P></P>
<P><HR>
<CENTER>
<A HREF="jam001.htm">Next: James Chapter 1</A></CENTER>
</BODY>
</HTML>
