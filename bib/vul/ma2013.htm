<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Macabees: 2 Macabees Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma2013.htm">Polyglot</A>&nbsp;
<A HREF="../apo/ma2013.htm">Apo</A>&nbsp;
<A HREF="../sep/ma2013.htm">Sep</A>&nbsp;

<BR>
<BR><A HREF="ma2.htm">2 Macabees Index</A><BR>
&nbsp;
<A HREF="ma2012.htm">Previous</A>&nbsp;
<A HREF="ma2014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Macabees Chapter 13</H3><P><a name="001">1</A>&nbsp;Anno centesimo quadragesimo nono, cognovit Judas Antiochum Eupatorem venire cum multitudine adversus Jud&#230;am,</P>
<P><a name="002">2</A>&nbsp;et cum eo Lysiam procuratorem et pr&#230;positum negotiorum, secum habentem peditum centum decem millia, et equitum quinque millia, et elephantos viginti duos, currus cum falcibus trecentos.</P>
<P><a name="003">3</A>&nbsp;Commiscuit autem se illis et Menelaus: et cum multa fallacia deprecabatur Antiochum, non pro patri&#230; salute, sed sperans se constitui in principatum.</P>
<P><a name="004">4</A>&nbsp;Sed Rex regum suscitavit animos Antiochi in peccatorem: et suggerente Lysia hunc esse causam omnium malorum, jussit (ut eis est consuetudo) apprehensum in eodem loco necari.</P>
<P><a name="005">5</A>&nbsp;Erat autem in eodem loco turris quinquaginta cubitorum, aggestum undique habens cineris: h&#230;c prospectum habebat in pr&#230;ceps.</P>
<P><a name="006">6</A>&nbsp;Inde in cinerem dejici jussit sacrilegum, omnibus eum propellentibus ad interitum.</P>
<P><a name="007">7</A>&nbsp;Et tali lege pr&#230;varicatorem legis contigit mori, nec terr&#230; dari Menelaum.</P>
<P><a name="008">8</A>&nbsp;Et quidem satis juste: nam quia multa erga aram Dei delicta commisit, cujus ignis et cinis erat sanctus: ipse in cineris morte damnatus est.<BR>
</P>
<P><a name="009">9</A>&nbsp;Sed rex mente effrenatus veniebat, nequiorem se patre suo Jud&#230;is ostensurus.</P>
<P><a name="010">10</A>&nbsp;Quibus Judas cognitis, pr&#230;cepit populo ut die ac nocte Dominum invocarent, quo, sicut semper, et nunc adjuvaret eos,</P>
<P><a name="011">11</A>&nbsp;quippe qui lege, et patria, sanctoque templo privari vererentur: ac populum, qui nuper paululum respirasset, ne sineret blasphemis rursus nationibus subdi.</P>
<P><a name="012">12</A>&nbsp;Omnibus itaque simul id facientibus, et petentibus a Domino misericordiam cum fletu et jejuniis, per triduum continuum prostratis, hortatus est eos Judas ut se pr&#230;pararent.</P>
<P><a name="013">13</A>&nbsp;Ipse vero cum senioribus cogitavit priusquam rex admoveret exercitum ad Jud&#230;am et obtineret civitatem, exire, et Domini judicio committere exitum rei.</P>
<P><a name="014">14</A>&nbsp;Dans itaque potestatem omnium Deo mundi creatori, et exhortatus suos ut fortiter dimicarent, et usque ad mortem pro legibus, templo, civitate, patria, et civibus starent, circa Modin exercitum constituit.</P>
<P><a name="015">15</A>&nbsp;Et dato signo suis Dei victori&#230;, juvenibus fortissimis electis nocte aggressus aulam regiam, in castris interfecit viros quatuor millia, et maximum elephantorum cum his qui superpositi fuerant:</P>
<P><a name="016">16</A>&nbsp;summoque metu ac perturbatione hostium castra replentes, rebus prospere gestis, abierunt.</P>
<P><a name="017">17</A>&nbsp;Hoc autem factum est die illucescente, adjuvante eum Domini protectione.</P>
<P><a name="018">18</A>&nbsp;Sed rex, accepto gustu audaci&#230; Jud&#230;orum, arte difficultatem locorum tentabat:</P>
<P><a name="019">19</A>&nbsp;et Bethsur&#230;, qu&#230; erat Jud&#230;orum pr&#230;sidium munitum, castra admovebat: sed fugabatur, impingebat, minorabatur.</P>
<P><a name="020">20</A>&nbsp;His autem qui intus erant, Judas necessaria mittebat.</P>
<P><a name="021">21</A>&nbsp;Enuntiavit autem mysteria hostibus Rhodocus quidam de judaico exercitu, qui requisitus comprehensus est, et conclusus.</P>
<P><a name="022">22</A>&nbsp;Iterum rex sermonem habuit ad eos qui erant in Bethsuris: dextram dedit, accepit, abiit:</P>
<P><a name="023">23</A>&nbsp;commisit cum Juda, superatus est.<BR>
 Ut autem cognovit rebellasse Philippum Antiochi&#230;, qui relictus erat super negotia, mente consternatus, Jud&#230;os deprecans, subditusque eis, jurat de omnibus quibus justum visum est: et reconciliatus obtulit sacrificium, honoravit templum, et munera posuit.</P>
<P><a name="024">24</A>&nbsp;Machab&#230;um amplexatus est, et fecit eum a Ptolemaide usque ad Gerrenos ducem et principem.</P>
<P><a name="025">25</A>&nbsp;Ut autem venit Ptolemaidam, graviter ferebant Ptolemenses amiciti&#230; conventionem, indignantes ne forte f&#156;dus irrumperent.</P>
<P><a name="026">26</A>&nbsp;Tunc ascendit Lysias tribunal, et exposuit rationem, et populum sedavit, regressusque est Antiochiam: et hoc modo regis profectio et reditus processit.</P>
<P><HR>
<CENTER>
<A HREF="ma2014.htm">Next: 2 Macabees Chapter 14</A></CENTER>
</BODY>
</HTML>
