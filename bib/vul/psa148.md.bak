[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa148)  [KJV](../kjv/psa148)  [Sep](../sep/psa148.md) 
[Tan](../tan/psa148.md)   
  
[Psalms Index](psa.md)  
  [Previous](psa147)  [Next](psa149.md) 

------------------------------------------------------------------------

### Vulgate (Latin): Psalms Chapter 148

<span id="001">1</span> Alleluja. \[Laudate Dominum de cælis;  
laudate eum in excelsis.  

<span id="002">2</span> Laudate eum, omnes angeli ejus;  
laudate eum, omnes virtutes ejus.  

<span id="003">3</span> Laudate eum, sol et luna;  
laudate eum, omnes stellæ et lumen.  

<span id="004">4</span> Laudate eum, cæli cælorum;  
et aquæ omnes quæ super cælos sunt,  

<span id="005">5</span> laudent nomen Domini.  
Quia ipse dixit, et facta sunt;  
ipse mandavit, et creata sunt.  

<span id="006">6</span> Statuit ea in æternum, et in sæculum sæculi;  
præceptum posuit, et non præteribit.  

<span id="007">7</span> Laudate Dominum de terra,  
dracones et omnes abyssi;  

<span id="008">8</span> ignis, grando, nix, glacies, spiritus
procellarum,  
quæ faciunt verbum ejus;  

<span id="009">9</span> montes, et omnes colles;  
ligna fructifera, et omnes cedri;  

<span id="010">10</span> bestiæ, et universa pecora;  
serpentes, et volucres pennatæ;  

<span id="011">11</span> reges terræ et omnes populi;  
principes et omnes judices terræ;  

<span id="012">12</span> juvenes et virgines; senes cum junioribus,  
laudent nomen Domini:  

<span id="013">13</span> quia exaltatum est nomen ejus solius.  

<span id="014">14</span> Confessio ejus super cælum et terram;  
et exaltavit cornu populi sui.  
Hymnus omnibus sanctis ejus;  
filiis Israël, populo appropinquanti sibi.  
Alleluja.\]

------------------------------------------------------------------------

[Next: Psalms Chapter 149](psa149.md)
