<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 13</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1013.htm">Polyglot</A>&nbsp;
<A HREF="../kjv/ch1013.htm">KJV</A>&nbsp;
<A HREF="../sep/ch1013.htm">Sep</A>&nbsp;
<A HREF="../tan/ch1013.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1012.htm">Previous</A>&nbsp;
<A HREF="ch1014.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 13</H3><P><a name="001">1</A>&nbsp;Iniit autem consilium David cum tribunis, et centurionibus, et universis principibus,</P>
<P><a name="002">2</A>&nbsp;et ait ad omnem c&#156;tum Isra&#235;l: Si placet vobis, et a Domino Deo nostro egreditur sermo quem loquor, mittamus ad fratres nostros reliquos in universas regiones Isra&#235;l, et ad sacerdotes et Levitas qui habitant in suburbanis urbium, ut congregentur ad nos,</P>
<P><a name="003">3</A>&nbsp;et reducamus arcam Dei nostri ad nos: non enim requisivimus eam in diebus Saul.</P>
<P><a name="004">4</A>&nbsp;Et respondit universa multitudo ut ita fieret: placuerat enim sermo omni populo.</P>
<P><a name="005">5</A>&nbsp;Congregavit ergo David cunctum Isra&#235;l, a Sihor &#198;gypti usque dum ingrediaris Emath, ut adduceret arcam Dei de Cariathiarim.</P>
<P><a name="006">6</A>&nbsp;Et ascendit David, et omnis vir Isra&#235;l, ad collem Cariathiarim, qui est in Juda, ut afferret inde arcam Domini Dei sedentis super cherubim, ubi invocatum est nomen ejus.</P>
<P><a name="007">7</A>&nbsp;Imposueruntque arcam Dei super plaustrum novum, de domo Abinadab: Oza autem, et frater ejus minabant plaustrum.</P>
<P><a name="008">8</A>&nbsp;Porro David, et universus Isra&#235;l, ludebant coram Deo omni virtute in canticis, et in citharis, et psalteriis, et tympanis, et cymbalis, et tubis.</P>
<P><a name="009">9</A>&nbsp;Cum autem pervenisset ad aream Chidon, tetendit Oza manum suam, ut sustentaret arcam: bos quippe lasciviens paululum inclinaverat eam.</P>
<P><a name="010">10</A>&nbsp;Iratus est itaque Dominus contra Ozam, et percussit eum, eo quod tetigisset arcam: et mortuus est ibi coram Domino.</P>
<P><a name="011">11</A>&nbsp;Contristatusque est David, eo quod divisisset Dominus Ozam: vocavitque locum illum Divisio Oz&#230;, usque in pr&#230;sentem diem.</P>
<P><a name="012">12</A>&nbsp;Et timuit Deum tunc temporis, dicens: Quomodo possum ad me introducere arcam Dei?</P>
<P><a name="013">13</A>&nbsp;et ob hanc causam non adduxit eam ad se, hoc est, in civitatem David, sed avertit in domum Obededom Geth&#230;i.</P>
<P><a name="014">14</A>&nbsp;Mansit ergo arca Dei in domo Obededom tribus mensibus: et benedixit Dominus domui ejus, et omnibus qu&#230; habebat.</P>
<P><HR>
<CENTER>
<A HREF="ch1014.htm">Next: 1 Chronicles Chapter 14</A></CENTER>
</BODY>
</HTML>
