<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 45</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa045.htm">Polyglot</A>&nbsp;
<A HREF="../kjv/isa045.htm">KJV</A>&nbsp;
<A HREF="../sep/isa045.htm">Sep</A>&nbsp;
<A HREF="../tan/isa045.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa044.htm">Previous</A>&nbsp;
<A HREF="isa046.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 45</H3><P><a name="001">1</A>&nbsp;[H&#230;c dicit Dominus christo meo Cyro,<BR> cujus apprehendi dexteram,<BR> ut subjiciam ante faciem ejus gentes,<BR> et dorsa regum vertam,<BR> et aperiam coram eo januas,<BR> et port&#230; non claudentur:<BR></P>
<P><a name="002">2</A>&nbsp;Ego ante te ibo, et gloriosos terr&#230; humiliabo;<BR> portas &#230;reas conteram,<BR> et vectes ferreos confringam:<BR></P>
<P><a name="003">3</A>&nbsp;et dabo tibi thesauros absconditos,<BR> et arcana secretorum,<BR> ut scias quia ego Dominus,<BR> qui voco nomen tuum, Deus Isra&#235;l,<BR></P>
<P><a name="004">4</A>&nbsp;propter servum meum Jacob,<BR> et Isra&#235;l, electum meum;<BR> et vocavi te nomine tuo:<BR> assimilavi te, et non cognovisti me.<BR></P>
<P><a name="005">5</A>&nbsp;Ego Dominus, et non est amplius;<BR> extra me non est deus;<BR> accinxi te, et non cognovisti me:<BR></P>
<P><a name="006">6</A>&nbsp;ut sciant hi qui ab ortu solis et qui ab occidente,<BR> quoniam absque me non est:<BR> ego Dominus, et non est alter:<BR></P>
<P><a name="007">7</A>&nbsp;formans lucem et creans tenebras,<BR> faciens pacem et creans malum:<BR> ego Dominus faciens omnia h&#230;c.<BR></P>
<P><a name="008">8</A>&nbsp;Rorate, c&#230;li, desuper,<BR> et nubes pluant justum;<BR> aperiatur terra, et germinet Salvatorem,<BR> et justitia oriatur simul:<BR> ego Dominus creavi eum.]<BR>
</P>
<P><a name="009">9</A>&nbsp;[V&#230; qui contradicit fictori suo,<BR> testa de samiis terr&#230;!<BR> Numquid dicet lutum figulo suo: Quid facis,<BR> et opus tuum absque manibus est?<BR></P>
<P><a name="010">10</A>&nbsp;V&#230; qui dicit patri: Quid generas?<BR> et mulieri: Quid parturis?<BR></P>
<P><a name="011">11</A>&nbsp;H&#230;c dicit Dominus,<BR> Sanctus Isra&#235;l, plastes ejus:<BR> Ventura interrogate me;<BR> super filios meos et super opus manuum mearum mandate mihi.<BR></P>
<P><a name="012">12</A>&nbsp;Ego feci terram,<BR> et hominem super eam creavi ego:<BR> manus me&#230; tetenderunt c&#230;los,<BR> et omni militi&#230; eorum mandavi.<BR></P>
<P><a name="013">13</A>&nbsp;Ego suscitavi eum ad justitiam,<BR> et omnes vias ejus dirigam;<BR> ipse &#230;dificabit civitatem meam,<BR> et captivitatem meam dimittet,<BR> non in pretio neque in muneribus,<BR> dicit Dominus Deus exercituum.]<BR>
</P>
<P><a name="014">14</A>&nbsp;[H&#230;c dicit Dominus:<BR> Labor &#198;gypti, et negotiatio &#198;thiopi&#230;,<BR> et Sabaim viri sublimes<BR> ad te transibunt, et tui erunt;<BR> post te ambulabunt,<BR> vincti manicis pergent, et te adorabunt,<BR> teque deprecabuntur.<BR> Tantum in te est Deus,<BR> et non est absque te deus.<BR></P>
<P><a name="015">15</A>&nbsp;Vere tu es Deus absconditus,<BR> Deus Isra&#235;l, salvator.<BR></P>
<P><a name="016">16</A>&nbsp;Confusi sunt, et erubuerunt omnes:<BR> simul abierunt in confusionem fabricatores errorum.<BR></P>
<P><a name="017">17</A>&nbsp;Isra&#235;l salvatus est in Domino salute &#230;terna;<BR> non confundemini, et non erubescetis usque in s&#230;culum s&#230;culi.<BR></P>
<P><a name="018">18</A>&nbsp;Quia h&#230;c dicit Dominus<BR> creans c&#230;los,<BR> ipse Deus formans terram<BR> et faciens eam, ipse plastes ejus;<BR> non in vanum creavit eam:<BR> ut habitaretur formavit eam:<BR> Ego Dominus, et non est alius.<BR></P>
<P><a name="019">19</A>&nbsp;Non in abscondito locutus sum,<BR> in loco terr&#230; tenebroso;<BR> non dixi semini Jacob frustra:<BR> Qu&#230;rite me:<BR> ego Dominus loquens justitiam,<BR> annuntians recta.<BR></P>
<P><a name="020">20</A>&nbsp;Congregamini, et venite, et accedite simul<BR> qui salvati estis ex gentibus:<BR> nescierunt qui levant lignum sculptur&#230; su&#230;,<BR> et rogant deum non salvantem.<BR></P>
<P><a name="021">21</A>&nbsp;Annuntiate, et venite,<BR> et consiliamini simul.<BR> Quis auditum fecit hoc ab initio,<BR> ex tunc pr&#230;dixit illud?<BR> numquid non ego Dominus,<BR> et non est ultra deus absque me?<BR> Deus justus, et salvans non est pr&#230;ter me.<BR></P>
<P><a name="022">22</A>&nbsp;Convertimini ad me, et salvi eritis,<BR> omnes fines terr&#230;,<BR> quia ego Deus, et non est alius.<BR></P>
<P><a name="023">23</A>&nbsp;In memetipso juravi;<BR> egredietur de ore meo justiti&#230; verbum,<BR> et non revertetur:<BR> quia mihi curvabitur omne genu,<BR> et jurabit omnis lingua.<BR></P>
<P><a name="024">24</A>&nbsp;Ergo in Domino, dicet,<BR> me&#230; sunt justiti&#230; et imperium;<BR> ad eum venient, et confundentur<BR> omnes qui repugnant ei.<BR></P>
<P><a name="025">25</A>&nbsp;In Domino justificabitur, et laudabitur<BR> omne semen Isra&#235;l.]</P>
<P><HR>
<CENTER>
<A HREF="isa046.htm">Next: Isaiah Chapter 46</A></CENTER>
</BODY>
</HTML>
