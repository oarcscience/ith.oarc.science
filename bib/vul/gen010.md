[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/gen010)  [KJV](../kjv/gen010)  [Sep](../sep/gen010.md) 
[Tan](../tan/gen010.md)   
  
[Genesis Index](gen.md)  
  [Previous](gen009)  [Next](gen011.md) 

------------------------------------------------------------------------

### Vulgate (Latin): Genesis Chapter 10

<span id="001">1</span> Hæ sunt generationes filiorum Noë, Sem, Cham et
Japheth: natique sunt eis filii post diluvium.

<span id="002">2</span> Filii Japheth: Gomer, et Magog, et Madai, et
Javan, et Thubal, et Mosoch, et Thiras.

<span id="003">3</span> Porro filii Gomer: Ascenez et Riphath et
Thogorma.

<span id="004">4</span> Filii autem Javan: Elisa et Tharsis, Cetthim et
Dodanim.

<span id="005">5</span> Ab his divisæ sunt insulæ gentium in regionibus
suis, unusquisque secundum linguam suam et familias suas in nationibus
suis.  

<span id="006">6</span> Filii autem Cham: Chus, et Mesraim, et Phuth, et
Chanaan.

<span id="007">7</span> Filii Chus: Saba, et Hevila, et Sabatha, et
Regma, et Sabatacha. Filii Regma: Saba et Dadan.

<span id="008">8</span> Porro Chus genuit Nemrod: ipse cœpit esse potens
in terra,

<span id="009">9</span> et erat robustus venator coram Domino. Ob hoc
exivit proverbium: Quasi Nemrod robustus venator coram Domino.

<span id="010">10</span> Fuit autem principium regni ejus Babylon, et
Arach et Achad, et Chalanne, in terra Sennaar.

<span id="011">11</span> De terra illa egressus est Assur, et ædificavit
Niniven, et plateas civitatis, et Chale.

<span id="012">12</span> Resen quoque inter Niniven et Chale: hæc est
civitas magna.

<span id="013">13</span> At vero Mesraim genuit Ludim, et Anamim et
Laabim, Nephthuim,

<span id="014">14</span> et Phetrusim, et Chasluim: de quibus egressi
sunt Philisthiim et Caphtorim.

<span id="015">15</span> Chanaan autem genuit Sidonem primogenitum suum.
Hethæum,

<span id="016">16</span> et Jebusæum, et Amorrhæum, Gergesæum,

<span id="017">17</span> Hevæum, et Aracæum: Sinæum,

<span id="018">18</span> et Aradium, Samaræum, et Amathæum: et post hæc
disseminati sunt populi Chananæorum.

<span id="019">19</span> Factique sunt termini Chanaan venientibus a
Sidone Geraram usque Gazam, donec ingrediaris Sodomam et Gomorrham, et
Adamam, et Seboim usque Lesa.

<span id="020">20</span> Hi sunt filii Cham in cognationibus, et
linguis, et generationibus, terrisque et gentibus suis.  

<span id="021">21</span> De Sem quoque nati sunt, patre omnium filiorum
Heber, fratre Japheth majore.

<span id="022">22</span> Filii Sem: Ælam, et Assur, et Arphaxad, et Lud,
et Aram.

<span id="023">23</span> Filii Aram: Us, et Hul, et Gether, et Mes.

<span id="024">24</span> At vero Arphaxad genuit Sale, de quo ortus est
Heber.

<span id="025">25</span> Natique sunt Heber filii duo: nomen uni Phaleg,
eo quod in diebus ejus divisa sit terra: et nomen fratris ejus Jectan.

<span id="026">26</span> Qui Jectan genuit Elmodad, et Saleph, et
Asarmoth, Jare,

<span id="027">27</span> et Aduram, et Uzal, et Decla,

<span id="028">28</span> et Ebal, et Abimaël, Saba,

<span id="029">29</span> et Ophir, et Hevila, et Jobab: omnes isti,
filii Jectan.

<span id="030">30</span> Et facta est habitatio eorum de Messa
pergentibus usque Sephar montem orientalem.

<span id="031">31</span> Isti filii Sem secundum cognationes, et
linguas, et regiones in gentibus suis.

<span id="032">32</span> Hæ familiæ Noë juxta populos et nationes suas.
Ab his divisæ sunt gentes in terra post diluvium.

------------------------------------------------------------------------

[Next: Genesis Chapter 11](gen011.md)
