[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/ch1007)  [KJV](../kjv/ch1007)  [Sep](../sep/ch1007.md) 
[Tan](../tan/ch1007.md)   
  
[1 Chronicles Index](ch1.md)  
  [Previous](ch1006)  [Next](ch1008.md) 

------------------------------------------------------------------------

### Vulgate (Latin): 1 Chronicles Chapter 7

<span id="001">1</span> Porro filii Issachar: Thola, et Phua, Jasub, et
Simeron, quatuor.

<span id="002">2</span> Filii Thola: Ozi, et Raphaia, et Jeriel, et
Jemai, et Jebsem, et Samuel, principes per domos cognationum suarum. De
stirpe Thola viri fortissimi numerati sunt in diebus David, viginti duo
millia sexcenti.

<span id="003">3</span> Filii Ozi: Izrahia, de quo nati sunt Michaël, et
Obadia, et Joël, et Jesia, quinque omnes principes.

<span id="004">4</span> Cumque eis per familias et populos suos,
accincti ad prælium, viri fortissimi, triginta sex millia: multas enim
habuerunt uxores, et filios.

<span id="005">5</span> Fratres quoque eorum per omnem cognationem
Issachar robustissimi ad pugnandum, octoginta septem millia numerati
sunt.  

<span id="006">6</span> Filii Benjamin: Bela, et Bechor, et Jadihel,
tres.

<span id="007">7</span> Filii Bela: Esbon, et Ozi, et Oziel, et
Jerimoth, et Urai, quinque principes familiarum, et ad pugnandum
robustissimi: numerus autem eorum, viginti duo millia et triginta
quatuor.

<span id="008">8</span> Porro filii Bechor: Zamira, et Joas, et Eliezer,
et Elioënai, et Amri, et Jerimoth, et Abia, et Anathoth, et Almath:
omnes hi filii Bechor.

<span id="009">9</span> Numerati sunt autem per familias suas principes
cognationum suarum ad bella fortissimi, viginti millia et ducenti.

<span id="010">10</span> Porro filii Jadihel: Balan. Filii autem Balan:
Jehus, et Benjamin, et Aod, et Chanana, et Zethan, et Tharsis, et
Ahisahar:

<span id="011">11</span> omnes hi filii Jadihel, principes cognationum
suarum viri fortissimi, decem et septem millia et ducenti ad prælium
procedentes.

<span id="012">12</span> Sepham quoque et Hapham filii Hir: et Hasim
filii Aher.  

<span id="013">13</span> Filii autem Nephthali: Jaziel, et Guni, et
Jeser, et Sellum, filii Bala.  

<span id="014">14</span> Porro filius Manasse, Esriel: concubinaque ejus
Syra peperit Machir patrem Galaad.

<span id="015">15</span> Machir autem accepit uxores filiis suis
Happhim, et Saphan: et habuit sororem nomine Maacha: nomen autem
secundi, Salphaad, natæque sunt Salphaad filiæ.

<span id="016">16</span> Et peperit Maacha uxor Machir filium,
vocavitque nomen ejus Phares: porro nomen fratris ejus, Sares: et filii
ejus, Ulam, et Recen.

<span id="017">17</span> Filius autem Ulam, Badan: hi sunt filii Galaad,
filii Machir, filii Manasse.

<span id="018">18</span> Soror autem ejus Regina peperit Virum decorum,
et Abiezer, et Mohola.

<span id="019">19</span> Erant autem filii Semida, Ahin, et Sechem, et
Leci, et Aniam.  

<span id="020">20</span> Filii autem Ephraim: Suthala, Bared filius
ejus, Thahath filius ejus, Elada filius ejus, Thahath filius ejus, hujus
filius Zabad,

<span id="021">21</span> et hujus filius Suthula, et hujus filius Ezer
et Elad: occiderunt autem eos viri Geth indigenæ, quia descenderant ut
invaderent possessiones eorum.

<span id="022">22</span> Luxit igitur Ephraim pater eorum multis diebus,
et venerunt fratres ejus ut consolarentur eum.

<span id="023">23</span> Ingressusque est ad uxorem suam: quæ concepit,
et peperit filium, et vocavit nomen ejus Beria, eo quod in malis domus
ejus ortus esset:

<span id="024">24</span> filia autem ejus fuit Sara, quæ ædificavit
Bethoron inferiorem et superiorem, et Ozensara.

<span id="025">25</span> Porro filius ejus Rapha, et Reseph, et Thale,
de quo natus est Thaan,

<span id="026">26</span> qui genuit Laadan: hujus quoque filius Ammiud,
qui genuit Elisama,

<span id="027">27</span> de quo ortus est Nun, qui habuit filium Josue.

<span id="028">28</span> Possessio autem eorum et habitatio, Bethel cum
filiabus suis, et contra orientem Noran, ad occidentalem plagam Gazer et
filiæ ejus, Sichem quoque cum filiabus suis, usque ad Aza cum filiabus
ejus.

<span id="029">29</span> Juxta filios quoque Manasse, Bethsan et filias
ejus, Thanach et filias ejus, Mageddo et filias ejus, Dor et filias
ejus: in his habitaverunt filii Joseph, filii Israël.  

<span id="030">30</span> Filii Aser: Jemna, et Jesua, et Jessui, et
Baria, et Sara soror eorum.

<span id="031">31</span> Filii autem Baria: Heber, et Melchiel: ipse est
pater Barsaith.

<span id="032">32</span> Heber autem genuit Jephlat, et Somer, et
Hotham, et Suaa sororem eorum.

<span id="033">33</span> Filii Jephlat: Phosech, et Chamaal, et Asoth:
hi filii Jephlat.

<span id="034">34</span> Porro filii Somer: Ahi, et Roaga, et Haba, et
Aram.

<span id="035">35</span> Filii autem Helem fratris ejus: Supha, et
Jemna, et Selles, et Amal.

<span id="036">36</span> Filii Supha: Sue, Harnapher, et Sual, et Beri,
et Jamra,

<span id="037">37</span> Bosor, et Hod, et Samma, et Salusa, et Jethran,
et Bera.

<span id="038">38</span> Filii Jether: Jephone, et Phaspha, et Ara.

<span id="039">39</span> Filii autem Olla: Aree, et Haniel, et Resia.

<span id="040">40</span> Omnes hi filii Aser, principes cognationum,
electi atque fortissimi duces ducum: numerus autem eorum ætatis quæ apta
esset ad bellum, viginti sex millia.

------------------------------------------------------------------------

[Next: 1 Chronicles Chapter 8](ch1008.md)
