<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Esther: Esther Chapter 15</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/est015.htm">Polyglot</A>&nbsp;

<BR>
<BR><A HREF="est.htm">Esther Index</A><BR>
&nbsp;
<A HREF="est014.htm">Previous</A>&nbsp;
<A HREF="est016.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Esther Chapter 15</H3><P><a name="001">1</A>&nbsp;Et mandavit ei (haud dubium quin esset Mardoch&#230;us) ut ingrederetur ad regem, et rogaret pro populo suo et pro patria sua.</P>
<P><a name="002">2</A>&nbsp;Memorare, inquit, dierum humilitatis tu&#230;, quomodo nutrita sis in manu mea, quia Aman secundus a rege locutus est contra nos in mortem:</P>
<P><a name="003">3</A>&nbsp;et tu invoca Dominum, et loquere regi pro nobis, et libera nos de morte.<BR>
</P>
<P><a name="004">4</A>&nbsp;Die autem tertio deposuit vestimenta ornatus sui, et circumdata est gloria sua.</P>
<P><a name="005">5</A>&nbsp;Cumque regio fulgeret habitu, et invocasset omnium rectorem et salvatorem Deum, assumpsit duas famulas,</P>
<P><a name="006">6</A>&nbsp;et super unam quidem innitebatur, quasi pr&#230; deliciis et nimia teneritudine corpus suum ferre non sustinens:</P>
<P><a name="007">7</A>&nbsp;altera autem famularum sequebatur dominam, defluentia in humum indumenta sustentans.</P>
<P><a name="008">8</A>&nbsp;Ipsa autem roseo colore vultum perfusa, et gratis ac nitentibus oculis, tristem celabat animum, et nimio timore contractum.</P>
<P><a name="009">9</A>&nbsp;Ingressa igitur cuncta per ordinem ostia, stetit contra regem, ubi ille residebat super solium regni sui, indutus vestibus regiis, auroque fulgens, et pretiosis lapidibus: eratque terribilis aspectu.</P>
<P><a name="010">10</A>&nbsp;Cumque elevasset faciem, et ardentibus oculis furorem pectoris indicasset, regina corruit, et in pallorem colore mutato, lassum super ancillulam reclinavit caput.</P>
<P><a name="011">11</A>&nbsp;Convertitque Deus spiritum regis in mansuetudinem, et festinus ac metuens exilivit de solio, et sustentans eam ulnis suis donec rediret ad se, his verbis blandiebatur:</P>
<P><a name="012">12</A>&nbsp;Quid habes, Esther? ego sum frater tuus: noli metuere.</P>
<P><a name="013">13</A>&nbsp;Non morieris: non enim pro te, sed pro omnibus h&#230;c lex constituta est.</P>
<P><a name="014">14</A>&nbsp;Accede igitur, et tange sceptrum.</P>
<P><a name="015">15</A>&nbsp;Cumque illa reticeret, tulit auream virgam, et posuit super collum ejus, et osculatus est eam, et ait: Cur mihi non loqueris?</P>
<P><a name="016">16</A>&nbsp;Qu&#230; respondit: Vidi te, domine, quasi angelum Dei, et conturbatum est cor meum pr&#230; timore glori&#230; tu&#230;.</P>
<P><a name="017">17</A>&nbsp;Valde enim mirabilis es, domine, et facies tua plena est gratiarum.</P>
<P><a name="018">18</A>&nbsp;Cumque loqueretur, rursus corruit, et pene exanimata est.</P>
<P><a name="019">19</A>&nbsp;Rex autem turbabatur, et omnes ministri ejus consolabantur eam.</P>
<P><HR>
<CENTER>
<A HREF="est016.htm">Next: Esther Chapter 16</A></CENTER>
</BODY>
</HTML>
