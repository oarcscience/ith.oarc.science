<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judges: Judges Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdg004.htm">Polyglot</A>&nbsp;
<A HREF="../kjv/jdg004.htm">KJV</A>&nbsp;
<A HREF="../sep/jdb004.htm">Sep:JdB</A>&nbsp;
<A HREF="../sep/jda004.htm">Sep:JdA</A>&nbsp;
<A HREF="../tan/jdg004.htm">Tan</A>&nbsp;

<BR>
<BR><A HREF="jdg.htm">Judges Index</A><BR>
&nbsp;
<A HREF="jdg003.htm">Previous</A>&nbsp;
<A HREF="jdg005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judges Chapter 4</H3><P><a name="001">1</A>&nbsp;Addideruntque filii Isra&#235;l facere malum in conspectu Domini post mortem Aod,</P>
<P><a name="002">2</A>&nbsp;et tradidit illos Dominus in manus Jabin regis Chanaan, qui regnavit in Asor: habuitque ducem exercitus sui nomine Sisaram, ipse autem habitabat in Haroseth gentium.</P>
<P><a name="003">3</A>&nbsp;Clamaveruntque filii Isra&#235;l ad Dominum: nongentos enim habebat falcatos currus, et per viginti annos vehementer oppresserat eos.</P>
<P><a name="004">4</A>&nbsp;Erat autem Debbora prophetis uxor Lapidoth, qu&#230; judicabat populum in illo tempore.</P>
<P><a name="005">5</A>&nbsp;Et sedebat sub palma, qu&#230; nomine illius vocabatur, inter Rama et Bethel in monte Ephraim: ascendebantque ad eam filii Isra&#235;l in omne judicium.</P>
<P><a name="006">6</A>&nbsp;Qu&#230; misit et vocavit Barac filium Abino&#235;m de Cedes Nephthali: dixitque ad eum: Pr&#230;cepit tibi Dominus Deus Isra&#235;l: Vade, et duc exercitum in montem Thabor, tollesque tecum decem millia pugnatorum de filiis Nephthali, et de filiis Zabulon:</P>
<P><a name="007">7</A>&nbsp;ego autem adducam ad te in loco torrentis Cison, Sisaram principem exercitus Jabin, et currus ejus, atque omnem multitudinem, et tradam eos in manu tua.</P>
<P><a name="008">8</A>&nbsp;Dixitque ad eam Barac: Si venis mecum, vadam: si nolueris venire mecum, non pergam.</P>
<P><a name="009">9</A>&nbsp;Qu&#230; dixit ad eum: Ibo quidem tecum, sed in hac vice victoria non reputabitur tibi, quia in manu mulieris tradetur Sisara. Surrexit itaque Debbora, et perrexit cum Barac in Cedes.</P>
<P><a name="010">10</A>&nbsp;Qui, accitis Zabulon et Nephthali, ascendit cum decem millibus pugnatorum, habens Debboram in comitatu suo.</P>
<P><a name="011">11</A>&nbsp;Haber autem Cin&#230;us recesserat quondam a ceteris Cin&#230;is fratribus suis, filiis Hobab cognati Moysi: et tetenderat tabernacula usque ad vallem, qu&#230; vocatur Sennim, et erat juxta Cedes.</P>
<P><a name="012">12</A>&nbsp;Nuntiatumque est Sisar&#230; quod ascendisset Barac filius Abino&#235;m in montem Thabor:</P>
<P><a name="013">13</A>&nbsp;et congregavit nongentos falcatos currus, et omnem exercitum de Haroseth gentium ad torrentem Cison.</P>
<P><a name="014">14</A>&nbsp;Dixitque Debbora ad Barac: Surge, h&#230;c est enim dies, in qua tradidit Dominus Sisaram in manus tuas: en ipse ductor est tuus. Descendit itaque Barac de monte Thabor, et decem millia pugnatorum cum eo.</P>
<P><a name="015">15</A>&nbsp;Perterruitque Dominus Sisaram, et omnes currus ejus, universamque multitudinem in ore gladii ad conspectum Barac: in tantum, ut Sisara de curru desiliens, pedibus fugeret,</P>
<P><a name="016">16</A>&nbsp;et Barac persequeretur fugientes currus, et exercitum usque ad Haroseth gentium, et omnis hostium multitudo usque ad internecionem caderet.<BR>
</P>
<P><a name="017">17</A>&nbsp;Sisara autem fugiens pervenit ad tentorium Jahel uxoris Haber Cin&#230;i. Erat enim pax inter Jabin regem Asor, et domum Haber Cin&#230;i.</P>
<P><a name="018">18</A>&nbsp;Egressa igitur Jahel in occursum Sisar&#230;, dixit ad eum: Intra ad me, domine mi: intra, ne timeas. Qui ingressus tabernaculum ejus, et opertus ab ea pallio,</P>
<P><a name="019">19</A>&nbsp;dixit ad eam: Da mihi, obsecro, paululum aqu&#230;, quia sitio valde. Qu&#230; aperuit utrem lactis, et dedit ei bibere, et operuit illum.</P>
<P><a name="020">20</A>&nbsp;Dixitque Sisara ad eam: Sta ante ostium tabernaculi: et cum venerit aliquis interrogans te, et dicens: Numquid hic est aliquis? respondebis: Nullus est.</P>
<P><a name="021">21</A>&nbsp;Tulit itaque Jahel uxor Haber clavum tabernaculi, assumens pariter et malleum: et ingressa abscondite et cum silentio, posuit supra tempus capitis ejus clavum, percussumque malleo defixit in cerebrum usque ad terram: qui soporem morti consocians defecit, et mortuus est.</P>
<P><a name="022">22</A>&nbsp;Et ecce Barac sequens Sisaram veniebat: egressaque Jahel in occursum ejus, dixit ei: Veni, et ostendam tibi virum quem qu&#230;ris. Qui cum intrasset ad eam, vidit Sisaram jacentem mortuum, et clavum infixum in tempore ejus.</P>
<P><a name="023">23</A>&nbsp;Humiliavit ergo Deus in die illo Jabin regem Chanaan coram filiis Isra&#235;l:</P>
<P><a name="024">24</A>&nbsp;qui crescebant quotidie, et forti manu opprimebant Jabin regem Chanaan, donec delerent eum.</P>
<P><HR>
<CENTER>
<A HREF="jdg005.htm">Next: Judges Chapter 5</A></CENTER>
</BODY>
</HTML>
