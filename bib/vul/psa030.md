[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa030)  [KJV](../kjv/psa030)  [Sep](../sep/psa030) 
[Tan](../tan/psa030)   
  
[Psalms Index](psa)  
  [Previous](psa029)  [Next](psa031) 

------------------------------------------------------------------------

### Vulgate (Latin): Psalms Chapter 30

<span id="001">1</span> In finem. Psalmus David, pro extasi.

<span id="002">2</span> \[In te, Domine, speravi;  
non confundar in æternum:  
in justitia tua libera me.  

<span id="003">3</span> Inclina ad me aurem tuam;  
accelera ut eruas me.  
Esto mihi in Deum protectorem,  
et in domum refugii, ut salvum me facias:  

<span id="004">4</span> quoniam fortitudo mea et refugium meum es tu;  
et propter nomen tuum deduces me et enutries me.  

<span id="005">5</span> Educes me de laqueo hoc quem absconderunt
mihi,  
quoniam tu es protector meus.  

<span id="006">6</span> In manus tuas commendo spiritum meum;  
redemisti me, Domine Deus veritatis.  

<span id="007">7</span> Odisti observantes vanitates supervacue;  
ego autem in Domino speravi.  

<span id="008">8</span> Exsultabo, et lætabor in misericordia tua,  
quoniam respexisti humilitatem meam;  
salvasti de necessitatibus animam meam.  

<span id="009">9</span> Nec conclusisti me in manibus inimici:  
statuisti in loco spatioso pedes meos.  

<span id="010">10</span> Miserere mei, Domine, quoniam tribulor;  
conturbatus est in ira oculus meus, anima mea, et venter meus.  

<span id="011">11</span> Quoniam defecit in dolore vita mea,  
et anni mei in gemitibus.  
Infirmata est in paupertate virtus mea,  
et ossa mea conturbata sunt.  

<span id="012">12</span> Super omnes inimicos meos factus sum
opprobrium,  
et vicinis meis valde, et timor notis meis;  
qui videbant me foras fugerunt a me.  

<span id="013">13</span> Oblivioni datus sum, tamquam mortuus a corde;  
factus sum tamquam vas perditum:  

<span id="014">14</span> quoniam audivi vituperationem multorum
commorantium in circuitu.  
In eo dum convenirent simul adversum me,  
accipere animam meam consiliati sunt.  

<span id="015">15</span> Ego autem in te speravi, Domine;  
dixi: Deus meus es tu;  

<span id="016">16</span> in manibus tuis sortes meæ:  
eripe me de manu inimicorum meorum, et a persequentibus me.  

<span id="017">17</span> Illustra faciem tuam super servum tuum;  
salvum me fac in misericordia tua.  

<span id="018">18</span> Domine, non confundar, quoniam invocavi te.  
Erubescant impii, et deducantur in infernum;  

<span id="019">19</span> muta fiant labia dolosa,  
quæ loquuntur adversus justum iniquitatem,  
in superbia, et in abusione.  

<span id="020">20</span> Quam magna multitudo dulcedinis tuæ, Domine,  
quam abscondisti timentibus te;  
perfecisti eis qui sperant in te in conspectu filiorum hominum!  

<span id="021">21</span> Abscondes eos in abscondito faciei tuæ a
conturbatione hominum;  
proteges eos in tabernaculo tuo, a contradictione linguarum.  

<span id="022">22</span> Benedictus Dominus,  
quoniam mirificavit misericordiam suam mihi in civitate munita.  

<span id="023">23</span> Ego autem dixi in excessu mentis meæ:  
Projectus sum a facie oculorum tuorum:  
ideo exaudisti vocem orationis meæ, dum clamarem ad te.  

<span id="024">24</span> Diligite Dominum, omnes sancti ejus,  
quoniam veritatem requiret Dominus,  
et retribuet abundanter facientibus superbiam.  

<span id="025">25</span> Viriliter agite, et confortetur cor vestrum,  
omnes qui speratis in Domino.\]

------------------------------------------------------------------------

[Next: Psalms Chapter 31](psa031)
