<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Baruch: Baruch Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/bar001.htm">Polyglot</A>&nbsp;
<A HREF="../apo/bar001.htm">Apo</A>&nbsp;
<A HREF="../sep/bar001.htm">Sep</A>&nbsp;

<BR>
<BR><A HREF="bar.htm">Baruch Index</A><BR>
&nbsp;
<A HREF="lam005.htm">Previous</A>&nbsp;
<A HREF="bar002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Baruch Chapter 1</H3><P><a name="001">1</A>&nbsp;Et h&#230;c verba libri qu&#230; scripsit Baruch filius Neri&#230;, filii Maasi&#230;, filii Sedeci&#230;, filii Sedei, filii Helci&#230;, in Babylonia,</P>
<P><a name="002">2</A>&nbsp;in anno quinto, in septimo die mensis, in tempore quo ceperunt Chald&#230;i Jerusalem, et succenderunt eam igni.</P>
<P><a name="003">3</A>&nbsp;Et legit Baruch verba libri hujus ad aures Jechoni&#230; filii Joakim regis Juda, et ad aures universi populi venientis ad librum,</P>
<P><a name="004">4</A>&nbsp;et ad aures potentium, filiorum regum, et ad aures presbyterorum, et ad aures populi, a minimo usque ad maximum eorum, omnium habitantium in Babylonia, ad flumen Sodi.</P>
<P><a name="005">5</A>&nbsp;Qui audientes plorabant, et jejunabant, et orabant in conspectu Domini.</P>
<P><a name="006">6</A>&nbsp;Et collegerunt pecuniam, secundum quod potuit uniuscujusque manus,</P>
<P><a name="007">7</A>&nbsp;et miserunt in Jerusalem ad Joakim filium Helci&#230; filii Salom sacerdotem, et ad sacerdotes, et ad omnem populum qui inventi sunt cum eo in Jerusalem:</P>
<P><a name="008">8</A>&nbsp;cum acciperet vasa templi Domini, qu&#230; ablata fuerant de templo, revocare in terram Juda, decima die mensis Sivan, vasa argentea qu&#230; fecit Sedecias filius Josi&#230; rex Juda,</P>
<P><a name="009">9</A>&nbsp;posteaquam cepisset Nabuchodonosor rex Babylonis Jechoniam, et principes, et cunctos potentes, et populum terr&#230;, ab Jerusalem, et duxit eos vinctos in Babylonem.</P>
<P><a name="010">10</A>&nbsp;Et dixerunt: Ecce misimus ad vos pecunias, de quibus emite holocautomata et thus: et facite manna, et offerte pro peccato, ad aram Domini Dei nostri:</P>
<P><a name="011">11</A>&nbsp;et orate pro vita Nabuchodonosor regis Babylonis, et pro vita Baltassar filii ejus, ut sint dies eorum sicut dies c&#230;li super terram:</P>
<P><a name="012">12</A>&nbsp;et ut det Dominus virtutem nobis, et illuminet oculos nostros, ut vivamus sub umbra Nabuchodonosor regis Babylonis, et sub umbra Baltassar filii ejus, et serviamus eis multis diebus, et inveniamus gratiam in conspectu eorum.</P>
<P><a name="013">13</A>&nbsp;Et pro nobis ipsis orate ad Dominum Deum nostrum, quia peccavimus Domino Deo nostro, et non est aversus furor ejus a nobis usque in hunc diem.</P>
<P><a name="014">14</A>&nbsp;Et legite librum istum quem misimus ad vos recitari in templo Domini, in die solemni et in die opportuno:</P>
<P><a name="015">15</A>&nbsp;et dicetis: [Domino Deo nostro justitia,<BR> nobis autem confusio faciei nostr&#230;,<BR> sicut est dies h&#230;c omni Juda,<BR> et habitantibus in Jerusalem:<BR></P>
<P><a name="016">16</A>&nbsp;regibus nostris, et principibus nostris,<BR> et sacerdotibus nostris, et prophetis nostris,<BR> et patribus nostris.<BR></P>
<P><a name="017">17</A>&nbsp;Peccavimus ante Dominum Deum nostrum,<BR> et non credidimus, diffidentes in eum:<BR></P>
<P><a name="018">18</A>&nbsp;et non fuimus subjectibiles illi,<BR> et non audivimus vocem Domini Dei nostri,<BR> ut ambularemus in mandatis ejus, qu&#230; dedit nobis.<BR></P>
<P><a name="019">19</A>&nbsp;A die qua eduxit patres nostros de terra &#198;gypti,<BR> usque ad diem hanc,<BR> eramus incredibiles ad Dominum Deum nostrum:<BR> et dissipati recessimus, ne audiremus vocem ipsius:<BR></P>
<P><a name="020">20</A>&nbsp;et adh&#230;serunt nobis multa mala et maledictiones<BR> qu&#230; constituit Dominus Moysi servo suo,<BR> qui eduxit patres nostros de terra &#198;gypti,<BR> dare nobis terram fluentem lac et mel, sicut hodierna die.<BR></P>
<P><a name="021">21</A>&nbsp;Et non audivimus vocem Domini Dei nostri,<BR> secundum omnia verba prophetarum quos misit ad nos:<BR></P>
<P><a name="022">22</A>&nbsp;et abivimus unusquisque in sensum cordis nostri maligni,<BR> operari diis alienis,<BR> facientes mala ante oculos Domini Dei nostri.]</P>
<P><HR>
<CENTER>
<A HREF="bar002.htm">Next: Baruch Chapter 2</A></CENTER>
</BODY>
</HTML>
