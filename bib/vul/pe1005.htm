<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Peter: 1 Peter Chapter 5</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pe1005.htm">Polyglot</A>&nbsp;
<A HREF="../gnt/pe1005.htm">GNT</A>&nbsp;
<A HREF="../kjv/pe1005.htm">KJV</A>&nbsp;

<BR>
<BR><A HREF="pe1.htm">1 Peter Index</A><BR>
&nbsp;
<A HREF="pe1004.htm">Previous</A>&nbsp;
<A HREF="pe2001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Peter Chapter 5</H3><P><a name="001">1</A>&nbsp;Seniores ergo, qui in vobis sunt, obsecro, consenior et testis Christi passionum: qui et ejus, qu&#230; in futuro revelanda est, glori&#230; communicator:</P>
<P><a name="002">2</A>&nbsp;pascite qui in vobis est gregem Dei, providentes non coacte, sed spontanee secundum Deum: neque turpis lucri gratia, sed voluntarie:</P>
<P><a name="003">3</A>&nbsp;neque ut dominantes in cleris, sed forma facti gregis ex animo.</P>
<P><a name="004">4</A>&nbsp;Et cum apparuerit princeps pastorum, percipietis immarcescibilem glori&#230; coronam.</P>
<P><a name="005">5</A>&nbsp;Similiter adolescentes subditi estote senioribus.<BR>
 Omnes autem invicem humilitatem insinuate, quia Deus superbis resistit, humilibus autem dat gratiam.</P>
<P><a name="006">6</A>&nbsp;Humiliamini igitur sub potenti manu Dei, ut vos exaltet in tempore visitationis:</P>
<P><a name="007">7</A>&nbsp;omnem sollicitudinem vestram projicientes in eum, quoniam ipsi cura est de vobis.</P>
<P><a name="008">8</A>&nbsp;Sobrii estote, et vigilate: quia adversarius vester diabolus tamquam leo rugiens circuit, qu&#230;rens quem devoret:</P>
<P><a name="009">9</A>&nbsp;cui resistite fortes in fide: scientes eamdem passionem ei qu&#230; in mundo est vestr&#230; fraternitati fieri.</P>
<P><a name="010">10</A>&nbsp;Deus autem omnis grati&#230;, qui vocavit nos in &#230;ternam suam gloriam in Christo Jesu, modicum passos ipse perficiet, confirmabit, solidabitque.</P>
<P><a name="011">11</A>&nbsp;Ipsi gloria, et imperium in s&#230;cula s&#230;culorum. Amen.<BR>
</P>
<P><a name="012">12</A>&nbsp;Per Silvanum fidelem fratrem vobis, ut arbitror, breviter scripsi: obsecrans et contestans, hanc esse veram gratiam Dei, in qua statis.</P>
<P><a name="013">13</A>&nbsp;Salutat vos ecclesia qu&#230; est in Babylone co&#235;lecta, et Marcus filius meus.</P>
<P><a name="014">14</A>&nbsp;Salutate invicem in osculo sancto. Gratia vobis omnibus qui estis in Christo Jesu. Amen.</P>
<P></P>
<P><HR>
<CENTER>
<A HREF="pe2001.htm">Next: 2 Peter Chapter 1</A></CENTER>
</BODY>
</HTML>
