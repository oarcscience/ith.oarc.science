[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa064)  [KJV](../kjv/psa064)  [Sep](../sep/psa064.md) 
[Tan](../tan/psa064.md)   
  
[Psalms Index](psa.md)  
  [Previous](psa063)  [Next](psa065.md) 

------------------------------------------------------------------------

### Vulgate (Latin): Psalms Chapter 64

<span id="001">1</span> In finem. Psalmus David, canticum Jeremiæ et
Ezechielis populo transmigrationis, cum inciperent exire.

<span id="002">2</span> \[Te decet hymnus, Deus, in Sion,  
et tibi reddetur votum in Jerusalem.  

<span id="003">3</span> Exaudi orationem meam;  
ad te omnis caro veniet.  

<span id="004">4</span> Verba iniquorum prævaluerunt super nos,  
et impietatibus nostris tu propitiaberis.  

<span id="005">5</span> Beatus quem elegisti et assumpsisti:  
inhabitabit in atriis tuis.  
Replebimur in bonis domus tuæ;  
sanctum est templum tuum,  

<span id="006">6</span> mirabile in æquitate.  
Exaudi nos, Deus, salutaris noster,  
spes omnium finium terræ, et in mari longe.  

<span id="007">7</span> Præparans montes in virtute tua,  
accinctus potentia;  

<span id="008">8</span> qui conturbas profundum maris,  
sonum fluctuum ejus.  
Turbabuntur gentes,  

<span id="009">9</span> et timebunt qui habitant terminos a signis
tuis;  
exitus matutini et vespere delectabis.  

<span id="010">10</span> Visitasti terram, et inebriasti eam;  
multiplicasti locupletare eam.  
Flumen Dei repletum est aquis; parasti cibum illorum:  
quoniam ita est præparatio ejus.  

<span id="011">11</span> Rivos ejus inebria;  
multiplica genimina ejus:  
in stillicidiis ejus lætabitur germinans.  

<span id="012">12</span> Benedices coronæ anni benignitatis tuæ,  
et campi tui replebuntur ubertate.  

<span id="013">13</span> Pinguescent speciosa deserti,  
et exsultatione colles accingentur.  

<span id="014">14</span> Induti sunt arietes ovium,  
et valles abundabunt frumento;  
clamabunt, etenim hymnum dicent.\]

------------------------------------------------------------------------

[Next: Psalms Chapter 65](psa065.md)
