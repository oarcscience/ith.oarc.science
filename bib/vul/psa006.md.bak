[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa006)  [KJV](../kjv/psa006)  [Sep](../sep/psa006.md) 
[Tan](../tan/psa006.md)   
  
[Psalms Index](psa.md)  
  [Previous](psa005)  [Next](psa007.md) 

------------------------------------------------------------------------

### Vulgate (Latin): Psalms Chapter 6

<span id="001">1</span> In finem, in carminibus. Psalmus David. Pro
octava.

<span id="002">2</span> \[Domine, ne in furore tuo arguas me,  
neque in ira tua corripias me.  

<span id="003">3</span> Miserere mei, Domine, quoniam infirmus sum;  
sana me, Domine, quoniam conturbata sunt ossa mea.  

<span id="004">4</span> Et anima mea turbata est valde;  
sed tu, Domine, usquequo?  

<span id="005">5</span> Convertere, Domine, et eripe animam meam;  
salvum me fac propter misericordiam tuam.  

<span id="006">6</span> Quoniam non est in morte qui memor sit tui;  
in inferno autem quis confitebitur tibi?  

<span id="007">7</span> Laboravi in gemitu meo;  
lavabo per singulas noctes lectum meum:  
lacrimis meis stratum meum rigabo.  

<span id="008">8</span> Turbatus est a furore oculus meus;  
inveteravi inter omnes inimicos meos.  

<span id="009">9</span> Discedite a me omnes qui operamini
iniquitatem,  
quoniam exaudivit Dominus vocem fletus mei.  

<span id="010">10</span> Exaudivit Dominus deprecationem meam;  
Dominus orationem meam suscepit.  

<span id="011">11</span> Erubescant, et conturbentur vehementer, omnes
inimici mei;  
convertantur, et erubescant valde velociter.\]

------------------------------------------------------------------------

[Next: Psalms Chapter 7](psa007.md)
