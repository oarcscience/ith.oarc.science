<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Macabees: 1 Macabees Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma1004.htm">Polyglot</A>&nbsp;
<A HREF="../apo/ma1004.htm">Apo</A>&nbsp;
<A HREF="../sep/ma1004.htm">Sep</A>&nbsp;

<BR>
<BR><A HREF="ma1.htm">1 Macabees Index</A><BR>
&nbsp;
<A HREF="ma1003.htm">Previous</A>&nbsp;
<A HREF="ma1005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Macabees Chapter 4</H3><P><a name="001">1</A>&nbsp;Et assumpsit Gorgias quinque millia virorum, et mille equites electos: et moverunt castra nocte,</P>
<P><a name="002">2</A>&nbsp;ut applicarent ad castra Jud&#230;orum, et percuterent eos subito: et filii, qui erant ex arce, erant illis duces.</P>
<P><a name="003">3</A>&nbsp;Et audivit Judas, et surrexit ipse et potentes percutere virtutem exercituum regis, qui erant in Emmaum:</P>
<P><a name="004">4</A>&nbsp;adhuc enim dispersus erat exercitus a castris.</P>
<P><a name="005">5</A>&nbsp;Et venit Gorgias in castra Jud&#230; noctu, et neminem invenit: et qu&#230;rebat eos in montibus, quoniam dixit: Fugiunt hi a nobis.</P>
<P><a name="006">6</A>&nbsp;Et cum dies factus esset, apparuit Judas in campo cum tribus millibus virorum tantum, qui tegumenta et gladios non habebant:</P>
<P><a name="007">7</A>&nbsp;et viderunt castra gentium valida, et loricatos et equitatus in circuitu eorum, et hi docti ad pr&#230;lium.</P>
<P><a name="008">8</A>&nbsp;Et ait Judas viris, qui secum erant: Ne timueritis multitudinem eorum, et impetum eorum ne formidetis.</P>
<P><a name="009">9</A>&nbsp;Mementote qualiter salvi facti sunt patres nostri in mari Rubro, cum sequeretur eos Pharao cum exercitu multo.</P>
<P><a name="010">10</A>&nbsp;Et nunc clamemus in c&#230;lum: et miserebitur nostri Dominus, et memor erit testamenti patrum nostrorum, et conteret exercitum istum ante faciem nostram hodie:</P>
<P><a name="011">11</A>&nbsp;et scient omnes gentes quia est qui redimat et liberet Isra&#235;l.</P>
<P><a name="012">12</A>&nbsp;Et elevaverunt alienigen&#230; oculos suos, et viderunt eos venientes ex adverso.</P>
<P><a name="013">13</A>&nbsp;Et exierunt de castris in pr&#230;lium, et tuba cecinerunt hi qui erant cum Juda.</P>
<P><a name="014">14</A>&nbsp;Et congressi sunt: et contrit&#230; sunt gentes, et fugerunt in campum.</P>
<P><a name="015">15</A>&nbsp;Novissimi autem omnes ceciderunt in gladio, et persecuti sunt eos usque Gezeron, et usque in campos Idum&#230;&#230;, et Azoti, et Jamni&#230;: et ceciderunt ex illis usque ad tria millia virorum.</P>
<P><a name="016">16</A>&nbsp;Et reversus est Judas, et exercitus ejus sequens eum.</P>
<P><a name="017">17</A>&nbsp;Dixitque ad populum: Non concupiscatis spolia: quia bellum contra nos est,</P>
<P><a name="018">18</A>&nbsp;et Gorgias et exercitus ejus prope nos in monte: sed state nunc contra inimicos nostros, et expugnate eos, et sumetis postea spolia securi.</P>
<P><a name="019">19</A>&nbsp;Et adhuc loquente Juda h&#230;c, ecce apparuit pars qu&#230;dam prospiciens de monte.</P>
<P><a name="020">20</A>&nbsp;Et vidit Gorgias quod in fugam conversi sunt sui, et succenderunt castra: fumus enim, qui videbatur, declarabat quod factum est.</P>
<P><a name="021">21</A>&nbsp;Quibus illi conspectis timuerunt valde, aspicientes simul et Judam, et exercitum in campo paratum ad pr&#230;lium.</P>
<P><a name="022">22</A>&nbsp;Et fugerunt omnes in campum alienigenarum:</P>
<P><a name="023">23</A>&nbsp;et Judas reversus est ad spolia castrorum, et acceperunt aurum multum, et argentum, et hyacinthinum, et purpuram marinam, et opes magnas.</P>
<P><a name="024">24</A>&nbsp;Et conversi, hymnum canebant, et benedicebant Deum in c&#230;lum, quoniam bonus est, quoniam in s&#230;culum misericordia ejus.</P>
<P><a name="025">25</A>&nbsp;Et facta est salus magna in Isra&#235;l in die illa.</P>
<P><a name="026">26</A>&nbsp;Quicumque autem alienigenarum evaserunt, venerunt, et nuntiaverunt Lysi&#230; universa qu&#230; acciderant.</P>
<P><a name="027">27</A>&nbsp;Quibus ille auditis, consternatus animo deficiebat: quod non qualia voluit, talia contigerunt in Isra&#235;l, et qualia mandavit rex.<BR>
</P>
<P><a name="028">28</A>&nbsp;Et sequenti anno, congregavit Lysias virorum electorum sexaginta millia, et equitum quinque millia, ut debellaret eos.</P>
<P><a name="029">29</A>&nbsp;Et venerunt in Jud&#230;am, et castra posuerunt in Bethoron, et occurrit illis Judas cum decem millibus viris.</P>
<P><a name="030">30</A>&nbsp;Et viderunt exercitum fortem, et oravit, et dixit: Benedictus es, salvator Isra&#235;l, qui contrivisti impetum potentis in manu servi tui David, et tradidisti castra alienigenarum in manu Jonath&#230; filii Saul, et armigeri ejus.</P>
<P><a name="031">31</A>&nbsp;Conclude exercitum istum in manu populi tui Isra&#235;l, et confundantur in exercitu suo et equitibus.</P>
<P><a name="032">32</A>&nbsp;Da illis formidinem, et tabefac audaciam virtutis eorum, et commoveantur contritione sua.</P>
<P><a name="033">33</A>&nbsp;Dejice illos gladio diligentium te: et collaudent te omnes, qui noverunt nomen tuum, in hymnis.</P>
<P><a name="034">34</A>&nbsp;Et commiserunt pr&#230;lium: et ceciderunt de exercitu Lysi&#230; quinque millia virorum.</P>
<P><a name="035">35</A>&nbsp;Videns autem Lysias fugam suorum, et Jud&#230;orum audaciam, et quod parati sunt aut vivere, aut mori fortiter, abiit Antiochiam, et elegit milites, ut multiplicati rursus venirent in Jud&#230;am.<BR>
</P>
<P><a name="036">36</A>&nbsp;Dixit autem Judas, et fratres ejus: Ecce contriti sunt inimici nostri: ascendamus nunc mundare sancta, et renovare.</P>
<P><a name="037">37</A>&nbsp;Et congregatus est omnis exercitus, et ascenderunt in montem Sion.</P>
<P><a name="038">38</A>&nbsp;Et viderunt sanctificationem desertam, et altare profanatum, et portas exustas, et in atriis virgulta nata sicut in saltu vel in montibus, et pastophoria diruta.</P>
<P><a name="039">39</A>&nbsp;Et sciderunt vestimenta sua, et planxerunt planctu magno, et imposuerunt cinerem super caput suum,</P>
<P><a name="040">40</A>&nbsp;et ceciderunt in faciem super terram, et exclamaverunt tubis signorum, et clamaverunt in c&#230;lum.</P>
<P><a name="041">41</A>&nbsp;Tunc ordinavit Judas viros ut pugnarent adversus eos qui erant in arce, donec emundarent sancta.</P>
<P><a name="042">42</A>&nbsp;Et elegit sacerdotes sine macula, voluntatem habentes in lege Dei:</P>
<P><a name="043">43</A>&nbsp;et mundaverunt sancta, et tulerunt lapides contaminationis in locum immundum.</P>
<P><a name="044">44</A>&nbsp;Et cogitavit de altari holocaustorum, quod profanatum erat, quid de eo faceret.</P>
<P><a name="045">45</A>&nbsp;Et incidit illis consilium bonum ut destruerent illud: ne forte illis esset in opprobrium, quia contaminaverunt illud gentes, et demoliti sunt illud.</P>
<P><a name="046">46</A>&nbsp;Et reposuerunt lapides in monte domus in loco apto, quoadusque veniret propheta, et responderet de eis.</P>
<P><a name="047">47</A>&nbsp;Et acceperunt lapides integros secundum legem, et &#230;dificaverunt altare novum secundum illud quod fuit prius:</P>
<P><a name="048">48</A>&nbsp;et &#230;dificaverunt sancta, et qu&#230; intra domum erant intrinsecus: et &#230;dem, et atria sanctificaverunt.</P>
<P><a name="049">49</A>&nbsp;Et fecerunt vasa sancta nova, et intulerunt candelabrum, et altare incensorum, et mensam, in templum.</P>
<P><a name="050">50</A>&nbsp;Et incensum posuerunt super altare, et accenderunt lucernas qu&#230; super candelabrum erant, et lucebant in templo.</P>
<P><a name="051">51</A>&nbsp;Et posuerunt super mensam panes, et appenderunt vela, et consummaverunt omnia opera qu&#230; fecerant.</P>
<P><a name="052">52</A>&nbsp;Et ante matutinum surrexerunt quinta et vigesima die mensis noni (hic est mensis Casleu) centesimi quadragesimi octavi anni:</P>
<P><a name="053">53</A>&nbsp;et obtulerunt sacrificium secundum legem super altare holocaustorum novum, quod fecerunt.</P>
<P><a name="054">54</A>&nbsp;Secundum tempus et secundum diem in qua contaminaverunt illud gentes, in ipsa renovatum est in canticis, et citharis, et cinyris, et in cymbalis.</P>
<P><a name="055">55</A>&nbsp;Et cecidit omnis populus in faciem, et adoraverunt, et benedixerunt in c&#230;lum eum, qui prosperavit eis.</P>
<P><a name="056">56</A>&nbsp;Et fecerunt dedicationem altaris diebus octo, et obtulerunt holocausta cum l&#230;titia, et sacrificium salutaris et laudis.</P>
<P><a name="057">57</A>&nbsp;Et ornaverunt faciem templi coronis aureis et scutulis, et dedicaverunt portas et pastophoria, et imposuerunt eis januas.</P>
<P><a name="058">58</A>&nbsp;Et facta est l&#230;titia in populo magna valde, et aversum est opprobrium gentium.</P>
<P><a name="059">59</A>&nbsp;Et statuit Judas, et fratres ejus, et universa ecclesia Isra&#235;l, ut agatur dies dedicationis altaris in temporibus suis ab anno in annum per dies octo a quinta et vigesima die mensis Casleu, cum l&#230;titia et gaudio.</P>
<P><a name="060">60</A>&nbsp;Et &#230;dificaverunt in tempore illo montem Sion, et per circuitum muros altos et turres firmas, nequando venirent gentes, et conculcarent eum sicut antea fecerunt.</P>
<P><a name="061">61</A>&nbsp;Et collocavit illic exercitum, ut servarent eum, et munivit eum ad custodiendum Bethsuram, ut haberet populus munitionem contra faciem Idum&#230;&#230;.</P>
<P><HR>
<CENTER>
<A HREF="ma1005.htm">Next: 1 Macabees Chapter 5</A></CENTER>
</BODY>
</HTML>
