<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 17</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1017.htm">Polyglot</A>&nbsp;
<A HREF="../kjv/ch1017.htm">KJV</A>&nbsp;
<A HREF="../sep/ch1017.htm">Sep</A>&nbsp;
<A HREF="../tan/ch1017.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1016.htm">Previous</A>&nbsp;
<A HREF="ch1018.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 17</H3><P><a name="001">1</A>&nbsp;Cum autem habitaret David in domo sua, dixit ad Nathan prophetam: Ecce ego habito in domo cedrina: arca autem f&#156;deris Domini sub pellibus est.</P>
<P><a name="002">2</A>&nbsp;Et ait Nathan ad David: Omnia qu&#230; in corde tuo sunt, fac: Deus enim tecum est.</P>
<P><a name="003">3</A>&nbsp;Igitur nocte illa factus est sermo Dei ad Nathan, dicens:</P>
<P><a name="004">4</A>&nbsp;Vade, et loquere David servo meo: H&#230;c dicit Dominus: Non &#230;dificabis tu mihi domum ad habitandum.</P>
<P><a name="005">5</A>&nbsp;Neque enim mansi in domo ex eo tempore quo eduxi Isra&#235;l usque ad diem hanc: sed fui semper mutans loca tabernaculi, et in tentorio</P>
<P><a name="006">6</A>&nbsp;manens cum omni Isra&#235;l. Numquid locutus sum saltem uni judicum Isra&#235;l, quibus pr&#230;ceperam ut pascerent populum meum, et dixi: Quare non &#230;dificastis mihi domum cedrinam?</P>
<P><a name="007">7</A>&nbsp;Nunc itaque sic loqueris ad servum meum David: H&#230;c dicit Dominus exercituum: Ego tuli te, cum in pascuis sequereris gregem, ut esses dux populi mei Isra&#235;l:</P>
<P><a name="008">8</A>&nbsp;et fui tecum quocumque perrexisti, et interfeci omnes inimicos tuos coram te, fecique tibi nomen quasi unius magnorum qui celebrantur in terra.</P>
<P><a name="009">9</A>&nbsp;Et dedi locum populo meo Isra&#235;l: plantabitur, et habitabit in eo, et ultra non commovebitur: nec filii iniquitatis atterent eos, sicut a principio,</P>
<P><a name="010">10</A>&nbsp;ex diebus quibus dedi judices populo meo Isra&#235;l, et humiliavi universos inimicos tuos. Annuntio ergo tibi, quod &#230;dificaturus sit tibi Dominus domum.</P>
<P><a name="011">11</A>&nbsp;Cumque impleveris dies tuos ut vadas ad patres tuos, suscitabo semen tuum post te, quod erit de filiis tuis: et stabiliam regnum ejus.</P>
<P><a name="012">12</A>&nbsp;Ipse &#230;dificabit mihi domum, et firmabo solium ejus usque in &#230;ternum.</P>
<P><a name="013">13</A>&nbsp;Ego ero ei in patrem, et ipse erit mihi in filium: et misericordiam meam non auferam ab eo, sicut abstuli ab eo qui ante te fuit.</P>
<P><a name="014">14</A>&nbsp;Et statuam eum in domo mea, et in regno meo usque in sempiternum: et thronus ejus erit firmissimus in perpetuum.</P>
<P><a name="015">15</A>&nbsp;Juxta omnia verba h&#230;c, et juxta universam visionem istam, sic locutus est Nathan ad David.<BR>
</P>
<P><a name="016">16</A>&nbsp;Cumque venisset rex David, et sedisset coram Domino, dixit: Quis ego sum, Domine Deus, et qu&#230; domus mea, ut pr&#230;stares mihi talia?</P>
<P><a name="017">17</A>&nbsp;sed et hoc parum visum est in conspectu tuo, ideoque locutus es super domum servi tui etiam in futurum: et fecisti me spectabilem super omnes homines, Domine Deus.</P>
<P><a name="018">18</A>&nbsp;Quid ultra addere potest David, cum ita glorificaveris servum tuum, et cognoveris eum?</P>
<P><a name="019">19</A>&nbsp;Domine, propter famulum tuum juxta cor tuum fecisti omnem magnificentiam hanc, et nota esse voluisti universa magnalia.</P>
<P><a name="020">20</A>&nbsp;Domine, non est similis tui, et non est alius deus absque te, ex omnibus quos audivimus auribus nostris.</P>
<P><a name="021">21</A>&nbsp;Quis enim est alius, ut populus tuus Isra&#235;l, gens una in terra, ad quam perrexit Deus ut liberaret et faceret populum sibi, et magnitudine sua atque terroribus ejiceret nationes a facie ejus, quem de &#198;gypto liberarat?</P>
<P><a name="022">22</A>&nbsp;Et posuisti populum tuum Isra&#235;l tibi in populum usque in &#230;ternum, et tu, Domine, factus es Deus ejus.</P>
<P><a name="023">23</A>&nbsp;Nunc igitur Domine, sermo quem locutus es famulo tuo et super domum ejus confirmetur in perpetuum, et fac sicut locutus es.</P>
<P><a name="024">24</A>&nbsp;Permaneatque et magnificetur nomen tuum usque in sempiternum, et dicatur: Dominus exercituum Deus Isra&#235;l, et domus David servi ejus permanens coram eo.</P>
<P><a name="025">25</A>&nbsp;Tu enim, Domine Deus meus, revelasti auriculam servi tui, ut &#230;dificares ei domum: et idcirco invenit servus tuus fiduciam, ut oret coram te.</P>
<P><a name="026">26</A>&nbsp;Nunc ergo Domine, tu es Deus, et locutus es ad servum tuum tanta beneficia.</P>
<P><a name="027">27</A>&nbsp;Et c&#156;pisti benedicere domui servi tui, ut sit semper coram te: te enim, Domine, benedicente, benedicta erit in perpetuum.</P>
<P><HR>
<CENTER>
<A HREF="ch1018.htm">Next: 1 Chronicles Chapter 18</A></CENTER>
</BODY>
</HTML>
