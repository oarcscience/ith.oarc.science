[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/job012)  [KJV](../kjv/job012)  [Sep](../sep/job012) 
[Tan](../tan/job012)   
  
[Job Index](job)  
  [Previous](job011)  [Next](job013) 

------------------------------------------------------------------------

### Vulgate (Latin): Job Chapter 12

<span id="001">1</span> Respondens autem Job, dixit:

<span id="002">2</span> \[Ergo vos estis soli homines,  
et vobiscum morietur sapientia?  

<span id="003">3</span> Et mihi est cor sicut et vobis, nec inferior
vestri sum;  
quis enim hæc quæ nostis ignorat?  

<span id="004">4</span> Qui deridetur ab amico suo, sicut ego,  
invocabit Deum, et exaudiet eum:  
deridetur enim justi simplicitas.  

<span id="005">5</span> Lampas contempta apud cogitationes divitum  
parata ad tempus statutum.  

<span id="006">6</span> Abundant tabernacula prædonum,  
et audacter provocant Deum,  
cum ipse dederit omnia in manus eorum.  

<span id="007">7</span> Nimirum interroga jumenta, et docebunt te;  
et volatilia cæli, et indicabunt tibi.  

<span id="008">8</span> Loquere terræ, et respondebit tibi,  
et narrabunt pisces maris.  

<span id="009">9</span> Quis ignorat quod omnia hæc manus Domini
fecerit?  

<span id="010">10</span> In cujus manu anima omnis viventis,  
et spiritus universæ carnis hominis.  

<span id="011">11</span> Nonne auris verba dijudicat?  
et fauces comedentis, saporem?  

<span id="012">12</span> In antiquis est sapientia,  
et in multo tempore prudentia.  

<span id="013">13</span> Apud ipsum est sapientia et fortitudo;  
ipse habet consilium et intelligentiam.  

<span id="014">14</span> Si destruxerit, nemo est qui ædificet;  
si incluserit hominem, nullus est qui aperiat.  

<span id="015">15</span> Si continuerit aquas, omnia siccabuntur;  
et si emiserit eas, subvertent terram.  

<span id="016">16</span> Apud ipsum est fortitudo et sapientia;  
ipse novit et decipientem, et eum qui decipitur.  

<span id="017">17</span> Adducit consiliarios in stultum finem,  
et judices in stuporem.  

<span id="018">18</span> Balteum regum dissolvit,  
et præcingit fune renes eorum.  

<span id="019">19</span> Ducit sacerdotes inglorios,  
et optimates supplantat:  

<span id="020">20</span> commutans labium veracium,  
et doctrinam senum auferens.  

<span id="021">21</span> Effundit despectionem super principes,  
eos qui oppressi fuerant relevans.  

<span id="022">22</span> Qui revelat profunda de tenebris,  
et producit in lucem umbram mortis.  

<span id="023">23</span> Qui multiplicat gentes, et perdit eas,  
et subversas in integrum restituit.  

<span id="024">24</span> Qui immutat cor principum populi terræ,  
et decipit eos ut frustra incedant per invium:  

<span id="025">25</span> palpabunt quasi in tenebris, et non in luce,  
et errare eos faciet quasi ebrios.\]

------------------------------------------------------------------------

[Next: Job Chapter 13](job013)
