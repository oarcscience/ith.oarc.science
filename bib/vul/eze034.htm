<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 34</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze034.htm">Polyglot</A>&nbsp;
<A HREF="../kjv/eze034.htm">KJV</A>&nbsp;
<A HREF="../sep/eze034.htm">Sep</A>&nbsp;
<A HREF="../tan/eze034.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze033.htm">Previous</A>&nbsp;
<A HREF="eze035.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 34</H3><P><a name="001">1</A>&nbsp;Et factum est verbum Domini ad me, dicens:</P>
<P><a name="002">2</A>&nbsp;Fili hominis, propheta de pastoribus Isra&#235;l: propheta, et dices pastoribus: [H&#230;c dicit Dominus Deus:<BR> V&#230; pastoribus Isra&#235;l, qui pascebant semetipsos!<BR> nonne greges a pastoribus pascuntur?<BR></P>
<P><a name="003">3</A>&nbsp;Lac comedebatis,<BR> et lanis operiebamini,<BR> et quod crassum erat occidebatis:<BR> gregem autem meum non pascebatis.<BR></P>
<P><a name="004">4</A>&nbsp;Quod infirmum fuit non consolidastis,<BR> et quod &#230;grotum non sanastis:<BR> quod confractum est non alligastis,<BR> et quod abjectum est non reduxistis,<BR> et quod perierat non qu&#230;sistis:<BR> sed cum austeritate imperabatis eis, et cum potentia.<BR></P>
<P><a name="005">5</A>&nbsp;Et dispers&#230; sunt oves me&#230;, eo quod non esset pastor:<BR> et fact&#230; sunt in devorationem omnium bestiarum agri,<BR> et dispers&#230; sunt.<BR></P>
<P><a name="006">6</A>&nbsp;Erraverunt greges mei in cunctis montibus,<BR> et in universo colle excelso:<BR> et super omnem faciem terr&#230; dispersi sunt greges mei,<BR> et non erat qui requireret:<BR> non erat, inquam, qui requireret.<BR></P>
<P><a name="007">7</A>&nbsp;Propterea, pastores, audite verbum Domini.<BR></P>
<P><a name="008">8</A>&nbsp;Vivo ego, dicit Dominus Deus,<BR> quia pro eo quod facti sunt greges mei in rapinam,<BR> et oves me&#230; in devorationem omnium bestiarum agro,<BR> eo quod non esset pastor:<BR> neque enim qu&#230;sierunt pastores mei gregem meum,<BR> sed pascebant pastores semetipsos,<BR> et greges meos non pascebant:<BR></P>
<P><a name="009">9</A>&nbsp;propterea, pastores, audite verbum Domini.<BR></P>
<P><a name="010">10</A>&nbsp;H&#230;c dicit Dominus Deus:<BR> Ecce ego ipse super pastores:<BR> requiram gregem meum de manu eorum,<BR> et cessare faciam eos,<BR> ut ultra non pascant gregem,<BR> nec pascant amplius pastores semetipsos:<BR> et liberabo gregem meum de ore eorum,<BR> et non erit ultra eis in escam.]<BR>
</P>
<P><a name="011">11</A>&nbsp;[Quia h&#230;c dicit Dominus Deus:<BR> Ecce ego ipse requiram oves meas,<BR> et visitabo eas.<BR></P>
<P><a name="012">12</A>&nbsp;Sicut visitat pastor gregem suum,<BR> in die quando fuerit in medio ovium suarum dissipatarum,<BR> sic visitabo oves meas,<BR> et liberabo eas de omnibus locis<BR> in quibus dispers&#230; fuerant in die nubis et caliginis.<BR></P>
<P><a name="013">13</A>&nbsp;Et educam eas de populis,<BR> et congregabo eas de terris,<BR> et inducam eas in terram suam,<BR> et pascam eas in montibus Isra&#235;l,<BR> in rivis, et in cunctis sedibus terr&#230;.<BR></P>
<P><a name="014">14</A>&nbsp;In pascuis uberrimis pascam eas,<BR> et in montibus excelsis Isra&#235;l erunt pascua earum:<BR> ibi requiescent in herbis virentibus,<BR> et in pascuis pinguibus pascentur super montes Isra&#235;l.<BR></P>
<P><a name="015">15</A>&nbsp;Ego pascam oves meas, et ego eas accubare faciam,<BR> dicit Dominus Deus.<BR></P>
<P><a name="016">16</A>&nbsp;Quod perierat requiram,<BR> et quod abjectum erat reducam,<BR> et quod confractum fuerat alligabo,<BR> et quod infirmum fuerat consolidabo,<BR> et quod pingue et forte custodiam:<BR> et pascam illas in judicio.<BR></P>
<P><a name="017">17</A>&nbsp;Vos autem, greges mei, h&#230;c dicit Dominus Deus:<BR> Ecce ego judico inter pecus et pecus,<BR> arietum et hircorum.<BR></P>
<P><a name="018">18</A>&nbsp;Nonne satis vobis erat pascua bona depasci?<BR> insuper et reliquias pascuarum vestrarum conculcastis pedibus vestris:<BR> et cum purissimam aquam biberetis,<BR> reliquam pedibus vestris turbabatis:<BR></P>
<P><a name="019">19</A>&nbsp;et oves me&#230; his qu&#230; conculcata pedibus vestris fuerant, pascebantur:<BR> et qu&#230; pedes vestri turbaverant, h&#230;c bibebant.<BR></P>
<P><a name="020">20</A>&nbsp;Propterea h&#230;c dicit Dominus Deus ad vos:<BR> Ecce ego ipse judico inter pecus pingue et macilentum:<BR></P>
<P><a name="021">21</A>&nbsp;pro eo quod lateribus et humeris impingebatis,<BR> et cornibus vestris ventilabatis omnia infirma pecora,<BR> donec dispergerentur foras,<BR></P>
<P><a name="022">22</A>&nbsp;salvabo gregem meum,<BR> et non erit ultra in rapinam,<BR> et judicabo inter pecus et pecus.]<BR>
</P>
<P><a name="023">23</A>&nbsp;[Et suscitabo super eas pastorem unum qui pascat eas,<BR> servum meum David:<BR> ipse pascet eas,<BR> et ipse erit eis in pastorem.<BR></P>
<P><a name="024">24</A>&nbsp;Ego autem Dominus ero eis in Deum,<BR> et servus meus David princeps in medio eorum:<BR> ego Dominus locutus sum.<BR></P>
<P><a name="025">25</A>&nbsp;Et faciam cum eis pactum pacis,<BR> et cessare faciam bestias pessimas de terra:<BR> et qui habitant in deserto,<BR> securi dormient in saltibus.<BR></P>
<P><a name="026">26</A>&nbsp;Et ponam eos in circuitu collis mei benedictionem,<BR> et deducam imbrem in tempore suo:<BR> pluvi&#230; benedictionis erunt.<BR></P>
<P><a name="027">27</A>&nbsp;Et dabit lignum agri fructum suum,<BR> et terra dabit germen suum,<BR> et erunt in terra sua absque timore:<BR> et scient quia ego Dominus,<BR> cum contrivero catenas jugi eorum,<BR> et eruero eos de manu imperantium sibi.<BR></P>
<P><a name="028">28</A>&nbsp;Et non erunt ultra in rapinam in gentibus,<BR> neque besti&#230; terr&#230; devorabunt eos:<BR> sed habitabunt confidenter absque ullo terrore.<BR></P>
<P><a name="029">29</A>&nbsp;Et suscitabo eis germen nominatum,<BR> et non erunt ultra imminuti fame in terra,<BR> neque portabunt ultra opprobrium gentium.<BR></P>
<P><a name="030">30</A>&nbsp;Et scient quia ego Dominus Deus eorum cum eis,<BR> et ipsi populus meus domus Isra&#235;l,<BR> ait Dominus Deus.<BR></P>
<P><a name="031">31</A>&nbsp;Vos autem, greges mei, greges pascu&#230; me&#230;,<BR> homines estis:<BR> et ego Dominus Deus vester,<BR> dicit Dominus Deus.]</P>
<P><HR>
<CENTER>
<A HREF="eze035.htm">Next: Ezekiel Chapter 35</A></CENTER>
</BODY>
</HTML>
