<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Judith: Judith Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jdt014.htm">Polyglot</A>&nbsp;
<A HREF="../apo/jdt014.htm">Apo</A>&nbsp;
<A HREF="../sep/jdt014.htm">Sep</A>&nbsp;

<BR>
<BR><A HREF="jdt.htm">Judith Index</A><BR>
&nbsp;
<A HREF="jdt013.htm">Previous</A>&nbsp;
<A HREF="jdt015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Judith Chapter 14</H3><P><a name="001">1</A>&nbsp;Dixit autem Judith ad omnem populum: Audite me, fratres: suspendite caput hoc super muros nostros:</P>
<P><a name="002">2</A>&nbsp;et erit, cum exierit sol, accipiat unusquisque arma sua, et exite cum impetu, non ut descendatis deorsum, sed quasi impetum facientes.</P>
<P><a name="003">3</A>&nbsp;Tunc exploratores necesse erit ut fugiant ad principem suum excitandum ad pugnam.</P>
<P><a name="004">4</A>&nbsp;Cumque duces eorum cucurrerint ad tabernaculum Holofernis, et invenerint eum truncum in suo sanguine volutatum, decidet super eos timor.</P>
<P><a name="005">5</A>&nbsp;Cumque cognoveritis fugere eos, ite post illos securi, quoniam Dominus conteret eos sub pedibus vestris.</P>
<P><a name="006">6</A>&nbsp;Tunc Achior, videns virtutem quam fecit Deus Isra&#235;l, relicto gentilitatis ritu, credidit Deo, et circumcidit carnem pr&#230;putii sui, et appositus est ad populum Isra&#235;l, et omnis successio generis ejus usque in hodiernum diem.<BR>
</P>
<P><a name="007">7</A>&nbsp;Mox autem ut ortus est dies, suspenderunt super muros caput Holofernis, accepitque unusquisque vir arma sua, et egressi sunt cum grandi strepitu et ululatu.</P>
<P><a name="008">8</A>&nbsp;Quod videntes exploratores, ad tabernaculum Holofernis cucurrerunt.</P>
<P><a name="009">9</A>&nbsp;Porro hi qui in tabernaculo erant, venientes, et ante ingressum cubiculi perstrepentes, excitandi gratia, inquietudinem arte moliebantur, ut non ab excitantibus, sed a sonantibus Holofernes evigilaret.</P>
<P><a name="010">10</A>&nbsp;Nullus enim audebat cubiculum virtutis Assyriorum pulsando aut intrando aperire.</P>
<P><a name="011">11</A>&nbsp;Sed cum venissent ejus duces ac tribuni, et universi majores exercitus regis Assyriorum, dixerunt cubiculariis:</P>
<P><a name="012">12</A>&nbsp;Intrate, et excitate illum, quoniam egressi mures de cavernis suis, ausi sunt provocare nos ad pr&#230;lium.</P>
<P><a name="013">13</A>&nbsp;Tunc ingressus Vagao cubiculum ejus, stetit ante cortinam, et plausum fecit manibus suis: suspicabatur enim illum cum Judith dormire.</P>
<P><a name="014">14</A>&nbsp;Sed cum nullum motum jacentis sensu aurium caperet, accessit proximans ad cortinam, et elevans eam, vidensque cadaver absque capite Holofernis in suo sanguine tabefactum jacere super terram, exclamavit voce magna cum fletu, et scidit vestimenta sua.</P>
<P><a name="015">15</A>&nbsp;Et ingressus tabernaculum Judith, non invenit eam, et exiliit foras ad populum,</P>
<P><a name="016">16</A>&nbsp;et dixit: Una mulier hebr&#230;a fecit confusionem in domo regis Nabuchodonosor: ecce enim Holofernes jacet in terra, et caput ejus non est in illo.</P>
<P><a name="017">17</A>&nbsp;Quod cum audissent principes virtutis Assyriorum, sciderunt omnes vestimenta sua, et intolerabilis timor et tremor cecidit super eos, et turbati sunt animi eorum valde.</P>
<P><a name="018">18</A>&nbsp;Et factus est clamor incomparabilis in medio castrorum eorum.</P>
<P><HR>
<CENTER>
<A HREF="jdt015.htm">Next: Judith Chapter 15</A></CENTER>
</BODY>
</HTML>
