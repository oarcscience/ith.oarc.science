<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Samuel: 1 Samuel Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa1012.htm">Polyglot</A>&nbsp;
<A HREF="../kjv/sa1012.htm">KJV</A>&nbsp;
<A HREF="../sep/sa1012.htm">Sep</A>&nbsp;
<A HREF="../tan/sa1012.htm">Tan</A>&nbsp;

<BR>
<BR><A HREF="sa1.htm">1 Samuel Index</A><BR>
&nbsp;
<A HREF="sa1011.htm">Previous</A>&nbsp;
<A HREF="sa1013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Samuel Chapter 12</H3><P><a name="001">1</A>&nbsp;Dixit autem Samuel ad universum Isra&#235;l: Ecce audivi vocem vestram juxta omnia qu&#230; locuti estis ad me, et constitui super vos regem.</P>
<P><a name="002">2</A>&nbsp;Et nunc rex graditur ante vos: ego autem senui, et incanui: porro filii mei vobiscum sunt: itaque conversatus coram vobis ab adolescentia mea usque ad hanc diem, ecce pr&#230;sto sum.</P>
<P><a name="003">3</A>&nbsp;Loquimini de me coram Domino, et coram christo ejus, utrum bovem cujusquam tulerim, aut asinum: si quempiam calumniatus sum, si oppressi aliquem, si de manu cujusquam munus accepi: et contemnam illud hodie, restituamque vobis.</P>
<P><a name="004">4</A>&nbsp;Et dixerunt: Non es calumniatus nos, neque oppressisti, neque tulisti de manu alicujus quippiam.</P>
<P><a name="005">5</A>&nbsp;Dixitque ad eos: Testis est Dominus adversum vos, et testis christus ejus in die hac, quia non inveneritis in manu mea quippiam. Et dixerunt: Testis.<BR>
</P>
<P><a name="006">6</A>&nbsp;Et ait Samuel ad populum: Dominus, qui fecit Moysen et Aaron, et eduxit patres nostros de terra &#198;gypti.</P>
<P><a name="007">7</A>&nbsp;Nunc ergo state, ut judicio contendam adversum vos coram Domino de omnibus misericordiis Domini quas fecit vobiscum et cum patribus vestris:</P>
<P><a name="008">8</A>&nbsp;quomodo Jacob ingressus est in &#198;gyptum, et clamaverunt patres vestri ad Dominum: et misit Dominus Moysen et Aaron, et eduxit patres vestros de &#198;gypto, et collocavit eos in loco hoc.</P>
<P><a name="009">9</A>&nbsp;Qui obliti sunt Domini Dei sui, et tradidit eos in manu Sisar&#230; magistri militi&#230; Hasor, et in manu Philisthinorum, et in manu regis Moab: et pugnaverunt adversum eos.</P>
<P><a name="010">10</A>&nbsp;Postea autem clamaverunt ad Dominum, et dixerunt: Peccavimus, quia dereliquimus Dominum, et servivimus Baalim et Astaroth: nunc ergo erue nos de manu inimicorum nostrorum, et serviemus tibi.</P>
<P><a name="011">11</A>&nbsp;Et misit Dominus Jerobaal, et Badan, et Jephte, et Samuel, et eruit vos de manu inimicorum vestrorum per circuitum, et habitastis confidenter.</P>
<P><a name="012">12</A>&nbsp;Videntes autem quod Naas rex filiorum Ammon venisset adversum vos, dixistis mihi: Nequaquam, sed rex imperabit nobis: cum Dominus Deus vester regnaret in vobis.</P>
<P><a name="013">13</A>&nbsp;Nunc ergo pr&#230;sto est rex vester, quem elegistis et petistis: ecce dedit vobis Dominus regem.</P>
<P><a name="014">14</A>&nbsp;Si timueritis Dominum, et servieritis ei, et audieritis vocem ejus, et non exasperaveritis os Domini, eritis et vos, et rex qui imperat vobis, sequentes Dominum Deum vestrum:</P>
<P><a name="015">15</A>&nbsp;si autem non audieritis vocem Domini, sed exasperaveritis sermones ejus, erit manus Domini super vos, et super patres vestros.</P>
<P><a name="016">16</A>&nbsp;Sed et nunc state, et videte rem istam grandem quam facturus est Dominus in conspectu vestro.</P>
<P><a name="017">17</A>&nbsp;Numquid non messis tritici est hodie? invocabo Dominum, et dabit voces et pluvias: et scietis, et videbitis, quia grande malum feceritis vobis in conspectu Domini, petentes super vos regem.</P>
<P><a name="018">18</A>&nbsp;Et clamavit Samuel ad Dominum, et dedit Dominus voces et pluvias in illa die.<BR>
</P>
<P><a name="019">19</A>&nbsp;Et timuit omnis populus nimis Dominum et Samuelem, et dixit universus populus ad Samuelem: Ora pro servis tuis ad Dominum Deum tuum, ut non moriamur: addidimus enim universis peccatis nostris malum, ut peteremus nobis regem.</P>
<P><a name="020">20</A>&nbsp;Dixit autem Samuel ad populum: Nolite timere: vos fecistis universum malum hoc, verumtamen nolite recedere a tergo Domini, sed servite Domino in omni corde vestro.</P>
<P><a name="021">21</A>&nbsp;Et nolite declinare post vana, qu&#230; non proderunt vobis, neque eruent vos, quia vana sunt.</P>
<P><a name="022">22</A>&nbsp;Et non derelinquet Dominus populum suum propter nomen suum magnum: quia juravit Dominus facere vos sibi populum.</P>
<P><a name="023">23</A>&nbsp;Absit autem a me hoc peccatum in Dominum, ut cessem orare pro vobis, et docebo vos viam bonam et rectam.</P>
<P><a name="024">24</A>&nbsp;Igitur timete Dominum, et servite ei in veritate, et ex toto corde vestro: vidistis enim magnifica qu&#230; in vobis gesserit.</P>
<P><a name="025">25</A>&nbsp;Quod si perseveraveritis in malitia, et vos et rex vester pariter peribitis.</P>
<P><HR>
<CENTER>
<A HREF="sa1013.htm">Next: 1 Samuel Chapter 13</A></CENTER>
</BODY>
</HTML>
