<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Macabees: 2 Macabees Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ma2004.htm">Polyglot</A>&nbsp;
<A HREF="../apo/ma2004.htm">Apo</A>&nbsp;
<A HREF="../sep/ma2004.htm">Sep</A>&nbsp;

<BR>
<BR><A HREF="ma2.htm">2 Macabees Index</A><BR>
&nbsp;
<A HREF="ma2003.htm">Previous</A>&nbsp;
<A HREF="ma2005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Macabees Chapter 4</H3><P><a name="001">1</A>&nbsp;Simon autem pr&#230;dictus, pecuniarum et patri&#230; delator, male loquebatur de Onia, tamquam ipse Heliodorum instigasset ad h&#230;c, et ipse fuisset incentor malorum:</P>
<P><a name="002">2</A>&nbsp;provisoremque civitatis, ac defensorem gentis su&#230;, et &#230;mulatorem legis Dei, audebat insidiatorem regni dicere.</P>
<P><a name="003">3</A>&nbsp;Sed cum inimiciti&#230; in tantum procederent ut etiam per quosdam Simonis necessarios homicidia fierent,</P>
<P><a name="004">4</A>&nbsp;considerans Onias periculum contentionis, et Apollonium insanire, utpote ducem C&#156;lesyri&#230; et Ph&#156;nicis, ad augendam malitiam Simonis ad regem se contulit,</P>
<P><a name="005">5</A>&nbsp;non ut civium accusator, sed communem utilitatem apud semetipsum univers&#230; multitudinis considerans.</P>
<P><a name="006">6</A>&nbsp;Videbat enim sine regali providentia impossibile esse pacem rebus dari, nec Simonem posse cessare a stultitia sua.<BR>
</P>
<P><a name="007">7</A>&nbsp;Sed post Seleuci vit&#230; excessum, cum suscepisset regnum Antiochus, qui Nobilis appellabatur, ambiebat Jason frater Oni&#230; summum sacerdotium:</P>
<P><a name="008">8</A>&nbsp;adito rege, promittens ei argenti talenta trecenta sexaginta, et ex redditibus aliis talenta octoginta,</P>
<P><a name="009">9</A>&nbsp;super h&#230;c promittebat et alia centum quinquaginta, si potestati ejus concederetur, gymnasium et ephebiam sibi constituere, et eos qui in Jerosolymis erant, Antiochenos scribere.</P>
<P><a name="010">10</A>&nbsp;Quod cum rex annuisset, et obtinuisset principatum, statim ad gentilem ritum contribules suos transferre c&#156;pit,</P>
<P><a name="011">11</A>&nbsp;et amotis his qu&#230; humanitatis causa Jud&#230;is a regibus fuerant constituta per Joannem patrem Eupolemi, qui apud Romanos de amicitia et societate functus est legatione legitima, civium jura destituens, prava instituta sanciebat.</P>
<P><a name="012">12</A>&nbsp;Etenim ausus est sub ipsa arce gymnasium constituere, et optimos quosque epheborum in lupanaribus ponere.</P>
<P><a name="013">13</A>&nbsp;Erat autem hoc non initium, sed incrementum quoddam, et profectus gentilis et alienigen&#230; conversationis, propter impii et non sacerdotis Jasonis nefarium, et inauditum scelus:</P>
<P><a name="014">14</A>&nbsp;ita ut sacerdotes jam non circa altaris officia dediti essent, sed contempto templo et sacrificiis neglectis, festinarent participes fieri pal&#230;str&#230; et pr&#230;bitionis ejus injust&#230;, et in exercitiis disci.</P>
<P><a name="015">15</A>&nbsp;Et patrios quidem honores nihil habentes, gr&#230;cas glorias optimas arbitrabantur:</P>
<P><a name="016">16</A>&nbsp;quarum gratia periculosa eos contentio habebat, et eorum instituta &#230;mulabantur, ac per omnia his consimiles esse cupiebant, quos hoste et peremptores habuerant.</P>
<P><a name="017">17</A>&nbsp;In leges enim divinas impie agere impune non cedit: sed hoc tempus sequens declarabit.</P>
<P><a name="018">18</A>&nbsp;Cum autem quinquennalis agon Tyri celebraretur, et rex pr&#230;sens esset,</P>
<P><a name="019">19</A>&nbsp;misit Jason facinorosus ab Jerosolymis viros peccatores, portantes argenti didrachmas trecentas in sacrificum Herculis: quas postulaverunt hi qui asportaverant ne in sacrificiis erogarentur, quia non oporteret, sed in alios sumptus eas deputari.</P>
<P><a name="020">20</A>&nbsp;Sed h&#230; oblat&#230; sunt quidem ab eo qui miserat in sacrificium Herculis: propter pr&#230;sentes autem dat&#230; sunt in fabricam navium triremium.</P>
<P><a name="021">21</A>&nbsp;Misso autem in &#198;gyptum Apollonio Mnesthei filio propter primates Ptolem&#230;i Philometoris regis, cum cognovisset Antiochus alienum se a negotiis regni effectum, propriis utilitatibus consulens, profectus inde venit Joppen, et inde Jerosolymam.</P>
<P><a name="022">22</A>&nbsp;Et magnifice ab Jasone et civitate susceptus, cum facularum luminibus et laudibus ingressus est: et inde in Ph&#156;nicen exercitum convertit.<BR>
</P>
<P><a name="023">23</A>&nbsp;Et post triennii tempus, misit Jason Menelaum supradicti Simonis fratrem portantem pecunias regi, et de negotiis necessariis responsa perlaturum.</P>
<P><a name="024">24</A>&nbsp;At ille commendatus regi, cum magnificasset faciem potestatis ejus, in semetipsum retorsit summum sacerdotium, superponens Jasoni talenta argenti trecenta.</P>
<P><a name="025">25</A>&nbsp;Acceptisque a rege mandatis, venit, nihil quidem habens dignum sacerdotio: animos vero crudelis tyranni, et fer&#230; belu&#230; iram gerens.</P>
<P><a name="026">26</A>&nbsp;Et Jason quidem, qui proprium fratrem captivaverat, ipse deceptus profugus in Ammanitem expulsus est regionem.</P>
<P><a name="027">27</A>&nbsp;Menelaus autem principatum quidem obtinuit: de pecuniis vero regi promissis, nihil agebat, cum exactionem faceret Sostratus, qui arci erat pr&#230;positus,</P>
<P><a name="028">28</A>&nbsp;nam ad hunc exactio vectigalium pertinebant: quam ob causam utrique ad regem sunt evocati.</P>
<P><a name="029">29</A>&nbsp;Et Menelaus amotus est a sacerdotio, succedente Lysimacho fratre suo: Sostratus autem pr&#230;latus est Cypriis.</P>
<P><a name="030">30</A>&nbsp;Et cum h&#230;c agerentur, contigit Tharsenses et Mallotas seditionem movere, eo quod Antiochidi regis concubin&#230; dono essent dati.</P>
<P><a name="031">31</A>&nbsp;Festinanter itaque rex venit sedare illos, relicto suffecto uno ex comitibus suis Andronico.</P>
<P><a name="032">32</A>&nbsp;Ratus autem Menelaus accepisse se tempus opportunum, aurea qu&#230;dam vasa e templo furatus donavit Andronico, et alia vendiderat Tyri, et per vicinas civitates.</P>
<P><a name="033">33</A>&nbsp;Quod cum certissime cognovisset Onias, arguebat eum, ipse in loco tuto se continens Antiochi&#230; secus Daphnem.<BR>
</P>
<P><a name="034">34</A>&nbsp;Unde Menelaus accedens ad Andronicum, rogabat ut Oniam interficeret. Qui cum venisset ad Oniam, et datis dextris cum jurejurando (quamvis esset ei suspectus) suasisset de asylo procedere, statim eum peremit, non veritus justitiam.</P>
<P><a name="035">35</A>&nbsp;Ob quam causam non solum Jud&#230;i, sed ali&#230; quoque nationes indignabantur, et moleste ferebant de nece tanti viri injusta.</P>
<P><a name="036">36</A>&nbsp;Sed regressum regem de Cilici&#230; locis adierunt Jud&#230;i apud Antiochiam, simul et Gr&#230;ci, conquerentes de iniqua nece Oni&#230;.</P>
<P><a name="037">37</A>&nbsp;Contristatus itaque animo Antiochus propter Oniam, et flexus ad misericordiam, lacrimas fudit, recordatus defuncti sobrietatem et modestiam:</P>
<P><a name="038">38</A>&nbsp;accensisque animis Andronicum purpura exutum, per totam civitatem jubet circumduci: et in eodem loco in quo in Oniam impietatem commiserat, sacrilegum vita privari, Domino illi condignam retribuente p&#156;nam.<BR>
</P>
<P><a name="039">39</A>&nbsp;Multis autem sacrilegiis in templo a Lysimacho commissis Menelai consilio, et divulgata fama, congregata est multitudo adversum Lysimachum multo jam auro exportato.</P>
<P><a name="040">40</A>&nbsp;Turbis autem insurgentibus, et animis ira repletis, Lysimachus armatis fere tribus millibus iniquis manibus uti c&#156;pit, duce quodam tyranno, &#230;tate pariter et dementia provecto.</P>
<P><a name="041">41</A>&nbsp;Sed ut intellexerunt conatum Lysimachi, alii lapides, alii fustes validos arripuere: quidam vero cinerem in Lysimachum jecere.</P>
<P><a name="042">42</A>&nbsp;Et multi quidem vulnerati, quidam autem et prostrati, omnes vero in fugam conversi sunt: ipsum etiam sacrilegum secus &#230;rarium interfecerunt.</P>
<P><a name="043">43</A>&nbsp;De his ergo c&#156;pit judicium adversus Menelaum agitari.</P>
<P><a name="044">44</A>&nbsp;Et cum venisset rex Tyrum, ad ipsum negotium detulerunt missi tres viri a senioribus.</P>
<P><a name="045">45</A>&nbsp;Et cum superaretur Menelaus, promisit Ptolem&#230;o multas pecunias dare ad suadendum regi.</P>
<P><a name="046">46</A>&nbsp;Itaque Ptolem&#230;us in quodam atrio positum quasi refrigerandi gratia regem adiit, et deduxit a sententia:</P>
<P><a name="047">47</A>&nbsp;et Menelaum quidem univers&#230; maliti&#230; reum criminibus absolvit: miseros autem qui, etiamsi apud Scythas causam dixissent, innocentes judicarentur, hos morte damnavit.</P>
<P><a name="048">48</A>&nbsp;Cito ergo injustam p&#156;nam dederunt, qui pro civitate, et populo, et sacris vasis causam prosecuti sunt.</P>
<P><a name="049">49</A>&nbsp;Quam ob rem Tyrii quoque indignati, erga sepulturam eorum liberalissimi extiterunt.</P>
<P><a name="050">50</A>&nbsp;Menelaus autem, propter eorum qui in potentia erant avaritiam, permanebat in potestate, crescens in malitia ad insidias civium.</P>
<P><HR>
<CENTER>
<A HREF="ma2005.htm">Next: 2 Macabees Chapter 5</A></CENTER>
</BODY>
</HTML>
