[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa016)  [KJV](../kjv/psa016)  [Sep](../sep/psa016) 
[Tan](../tan/psa016)   
  
[Psalms Index](psa)  
  [Previous](psa015)  [Next](psa017) 

------------------------------------------------------------------------

### Vulgate (Latin): Psalms Chapter 16

<span id="001">1</span> Oratio David. \[Exaudi, Domine, justitiam
meam;  
intende deprecationem meam.  
Auribus percipe orationem meam,  
non in labiis dolosis.  

<span id="002">2</span> De vultu tuo judicium meum prodeat;  
oculi tui videant æquitates.  

<span id="003">3</span> Probasti cor meum, et visitasti nocte;  
igne me examinasti, et non est inventa in me iniquitas.  

<span id="004">4</span> Ut non loquatur os meum opera hominum:  
propter verba labiorum tuorum, ego custodivi vias duras.  

<span id="005">5</span> Perfice gressus meos in semitis tuis,  
ut non moveantur vestigia mea.  

<span id="006">6</span> Ego clamavi, quoniam exaudisti me, Deus;  
inclina aurem tuam mihi, et exaudi verba mea.  

<span id="007">7</span> Mirifica misericordias tuas,  
qui salvos facis sperantes in te.  

<span id="008">8</span> A resistentibus dexteræ tuæ custodi me  
ut pupillam oculi.  
Sub umbra alarum tuarum protege me  

<span id="009">9</span> a facie impiorum qui me afflixerunt.  
Inimici mei animam meam circumdederunt;  

<span id="010">10</span> adipem suum concluserunt:  
os eorum locutum est superbiam.  

<span id="011">11</span> Projicientes me nunc circumdederunt me;  
oculos suos statuerunt declinare in terram.  

<span id="012">12</span> Susceperunt me sicut leo paratus ad prædam,  
et sicut catulus leonis habitans in abditis.  

<span id="013">13</span> Exsurge, Domine: præveni eum, et supplanta
eum:  
eripe animam meam ab impio;  
frameam tuam

<span id="014">14</span> ab inimicis manus tuæ.  
Domine, a paucis de terra divide eos in vita eorum;  
de absconditis tuis adimpletus est venter eorum.  
Saturati sunt filiis,  
et dimiserunt reliquias suas parvulis suis.  

<span id="015">15</span> Ego autem in justitia apparebo conspectui
tuo;  
satiabor cum apparuerit gloria tua.\]

------------------------------------------------------------------------

[Next: Psalms Chapter 17](psa017)
