[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/neh007)  [KJV](../kjv/neh007.md) 
[Tan](../tan/neh007.md)   
  
[Nehemiah Index](neh.md)  
  [Previous](neh006)  [Next](neh008.md) 

------------------------------------------------------------------------

### Vulgate (Latin): Nehemiah Chapter 7

<span id="001">1</span> Postquam autem ædificatus est murus, et posui
valvas, et recensui janitores, et cantores, et Levitas,

<span id="002">2</span> præcepi Hanani fratri meo, et Hananiæ principi
domus de Jerusalem (ipse enim quasi vir verax et timens Deum plus
ceteris videbatur),

<span id="003">3</span> et dixi eis: Non aperiantur portæ Jerusalem
usque ad calorem solis. Cumque adhuc assisterent, clausæ portæ sunt, et
oppilatæ: et posui custodes de habitatoribus Jerusalem, singulos per
vices suas, et unumquemque contra domum suam.

<span id="004">4</span> Civitas autem erat lata nimis et grandis, et
populus parvus in medio ejus, et non erant domus ædificatæ.

<span id="005">5</span> Deus autem dedit in corde meo, et congregavi
optimates, et magistratus, et vulgus, ut recenserem eos: et inveni
librum census eorum qui ascenderant primum, et inventum est scriptum in
eo.

<span id="006">6</span> Isti filii provinciæ, qui ascenderunt de
captivitate migrantium, quos transtulerat Nabuchodonosor rex Babylonis,
et reversi sunt in Jerusalem et in Judæam, unusquisque in civitatem
suam.

<span id="007">7</span> Qui venerunt cum Zorobabel, Josue, Nehemias,
Azarias, Raamias, Nahamani, Mardochæus, Belsam, Mespharath, Begoai,
Nahum, Baana.  
Numerus virorum populi Israël:

<span id="008">8</span> filii Pharos, duo millia centum septuaginta duo:

<span id="009">9</span> filii Saphatia, trecenti septuaginta duo:

<span id="010">10</span> filii Area, sexcenti quinquaginta duo:

<span id="011">11</span> filii Phahathmoab filiorum Josue et Joab, duo
millia octingenti decem et octo:

<span id="012">12</span> filii Ælam, mille ducenti quinquaginta quatuor:

<span id="013">13</span> filii Zethua, octingenti quadraginta quinque:

<span id="014">14</span> filii Zachai, septingenti sexaginta:

<span id="015">15</span> filii Bannui, sexcenti quadraginta octo:

<span id="016">16</span> filii Bebai, sexcenti viginti octo:

<span id="017">17</span> filii Azgad, duo millia trecenti viginti duo:

<span id="018">18</span> filii Adonicam, sexcenti sexaginta septem:

<span id="019">19</span> filii Beguai, duo millia sexaginta septem:

<span id="020">20</span> filii Adin, sexcenti quinquaginta quinque:

<span id="021">21</span> filii Ater, filii Hezeciæ, nonaginta octo:

<span id="022">22</span> filii Hasem, trecenti viginti octo:

<span id="023">23</span> filii Besai, trecenti viginti quatuor:

<span id="024">24</span> filii Hareph, centum duodecim:

<span id="025">25</span> filii Gabaon, nonaginta quinque:

<span id="026">26</span> filii Bethlehem et Netupha, centum octoginta
octo.

<span id="027">27</span> Viri Anathoth, centum viginti octo.

<span id="028">28</span> Viri Bethazmoth, quadraginta duo.

<span id="029">29</span> Viri Cariathiarim, Cephira, et Beroth,
septingenti quadraginta tres.

<span id="030">30</span> Viri Rama et Geba, sexcenti viginti unus.

<span id="031">31</span> Viri Machmas, centum viginti duo.

<span id="032">32</span> Viri Bethel et Hai, centum viginti tres.

<span id="033">33</span> Viri Nebo alterius, quinquaginta duo.

<span id="034">34</span> Viri Ælam alterius, mille ducenti quinquaginta
quatuor.

<span id="035">35</span> Filii Harem, trecenti viginti.

<span id="036">36</span> Filii Jericho, trecenti quadraginta quinque.

<span id="037">37</span> Filii Lod Hadid et Ono, septingenti viginti
unus.

<span id="038">38</span> Filii Senaa, tria millia nongenti triginta.

<span id="039">39</span> Sacerdotes: filii Idaia in domo Josue, nongenti
septuaginta tres.

<span id="040">40</span> Filii Emmer, mille quinquaginta duo.

<span id="041">41</span> Filii Phashur, mille ducenti quadraginta
septem.

<span id="042">42</span> Filii Arem, mille decem et septem. Levitæ:

<span id="043">43</span> filii Josue et Cedmihel filiorum

<span id="044">44</span> Oduiæ, septuaginta quatuor. Cantores:

<span id="045">45</span> filii Asaph, centum quadraginta octo.

<span id="046">46</span> Janitores: filii Sellum, filii Ater, filii
Telmon, filii Accub, filii Hatita, filii Sobai: centum triginta octo.

<span id="047">47</span> Nathinæi: filii Soha, filii Hasupha, filii
Tebbaoth,

<span id="048">48</span> filii Ceros, filii Siaa, filii Phadon, filii
Lebana, filii Hagaba, filii Selmai,

<span id="049">49</span> filii Hanan, filii Geddel, filii Gaher,

<span id="050">50</span> filii Raaia, filii Rasin, filii Necoda,

<span id="051">51</span> filii Gezem, filii Aza, filii Phasea,

<span id="052">52</span> filii Besai, filii Munim, filii Nephussim,

<span id="053">53</span> filii Bacbuc, filii Hacupha, filii Harhur,

<span id="054">54</span> filii Besloth, filii Mahida, filii Harsa,

<span id="055">55</span> filii Bercos, filii Sisara, filii Thema,

<span id="056">56</span> filii Nasia, filii Hatipha,

<span id="057">57</span> filii servorum Salomonis, filii Sothai, filii
Sophereth, filii Pharida,

<span id="058">58</span> filii Jahala, filii Darcon, filii Jeddel,

<span id="059">59</span> filii Saphatia, filii Hatil, filii Phochereth,
qui erat ortus ex Sabaim filio Amon.

<span id="060">60</span> Omnes Nathinæi, et filii servorum Salomonis,
trecenti nonaginta duo.

<span id="061">61</span> Hi sunt autem qui ascenderunt de Thelmela,
Thelharsa, Cherub, Addon, et Emmer: et non potuerunt indicare domum
patrum suorum, et semen suum, utrum ex Israël essent,

<span id="062">62</span> filii Dalaia, filii Tobia, filii Necoda,
sexcenti quadraginta duo.

<span id="063">63</span> Et de sacerdotibus, filii Habia, filii Accos,
filii Berzellai, qui accepit de filiabus Berzellai Galaaditis uxorem, et
vocatus est nomine eorum.

<span id="064">64</span> Hi quæsierunt scripturam suam in censu, et non
invenerunt: et ejecti sunt de sacerdotio.

<span id="065">65</span> Dixitque Athersatha eis ut non manducarent de
Sanctis sanctorum, donec staret sacerdos doctus et eruditus.

<span id="066">66</span> Omnis multitudo quasi vir unus quadraginta duo
millia trecenti sexaginta,

<span id="067">67</span> absque servis et ancillis eorum, qui erant
septem millia trecenti triginta septem, et inter eos cantores et
cantatrices, ducenti quadraginta quinque.

<span id="068">68</span> Equi eorum, septingenti triginta sex: muli
eorum, ducenti quadraginta quinque:

<span id="069">69</span> cameli eorum, quadringenti triginta quinque:
asini, sex millia septingenti viginti.  

<span id="070">70</span> Nonnulli autem de principibus familiarum
dederunt in opus. Athersatha dedit in thesaurum auri drachmas mille,
phialas quinquaginta, tunicas sacerdotales quingentas triginta.

<span id="071">71</span> Et de principibus familiarum dederunt in
thesaurum operis, auri drachmas viginti millia, et argenti mnas duo
millia ducentas.

<span id="072">72</span> Et quod dedit reliquus populus, auri drachmas
viginti millia, et argenti mnas duo millia, et tunicas sacerdotales
sexaginta septem.

<span id="073">73</span> Habitaverunt autem sacerdotes, et Levitæ, et
janitores, et cantores, et reliquum vulgus, et Nathinæi, et omnis
Israël, in civitatibus suis.

------------------------------------------------------------------------

[Next: Nehemiah Chapter 8](neh008.md)
