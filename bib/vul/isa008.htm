<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa008.htm">Polyglot</A>&nbsp;
<A HREF="../kjv/isa008.htm">KJV</A>&nbsp;
<A HREF="../sep/isa008.htm">Sep</A>&nbsp;
<A HREF="../tan/isa008.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa007.htm">Previous</A>&nbsp;
<A HREF="isa009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 8</H3><P><a name="001">1</A>&nbsp;Et dixit Dominus ad me: Sume tibi librum grandem, et scribe in eo stylo hominis: Velociter spolia detrahe, cito pr&#230;dare.</P>
<P><a name="002">2</A>&nbsp;Et adhibui mihi testes fideles, Uriam sacerdotem, et Zachariam, filium Barachi&#230;:</P>
<P><a name="003">3</A>&nbsp;et accessi ad prophetissam, et concepit, et peperit filium. Et dixit Dominus ad me: Voca nomen ejus: Accelera spolia detrahere; Festina pr&#230;dari:</P>
<P><a name="004">4</A>&nbsp;quia antequam sciat puer vocare patrem suum et matrem suam, auferetur fortitudo Damasci, et spolia Samari&#230;, coram rege Assyriorum.<BR>
</P>
<P><a name="005">5</A>&nbsp;Et adjecit Dominus loqui ad me adhuc, dicens:</P>
<P><a name="006">6</A>&nbsp;[Pro eo quod abjecit populus iste<BR> aquas Silo&#235;, qu&#230; vadunt cum silentio,<BR> et assumpsit magis Rasin,<BR> et filium Romeli&#230;:<BR></P>
<P><a name="007">7</A>&nbsp;propter hoc ecce Dominus adducet super eos<BR> aquas fluminis fortes et multas,<BR> regem Assyriorum, et omnem gloriam ejus,<BR> et ascendet super omnes rivos ejus,<BR> et fluet super universas ripas ejus;<BR></P>
<P><a name="008">8</A>&nbsp;et ibit per Judam, inundans, et transiens:<BR> usque ad collum veniet.<BR> Et erit extensio alarum ejus<BR> implens latitudinem terr&#230; tu&#230;, o Emmanuel!<BR></P>
<P><a name="009">9</A>&nbsp;Congregamini, populi, et vincimini;<BR> et audite, univers&#230; procul terr&#230;:<BR> confortamini, et vincimini;<BR> accingite vos, et vincimini.<BR></P>
<P><a name="010">10</A>&nbsp;Inite consilium, et dissipabitur;<BR> loquimini verbum, et non fiet:<BR> quia nobiscum Deus.<BR></P>
<P><a name="011">11</A>&nbsp;H&#230;c enim ait Dominus ad me: Sicut in manu forti erudivit me,<BR> ne irem in via populi hujus, dicens:<BR></P>
<P><a name="012">12</A>&nbsp;Non dicatis: Conjuratio;<BR> omnia enim qu&#230; loquitur populus iste, conjuratio est:<BR> et timorem ejus ne timeatis, neque paveatis.<BR></P>
<P><a name="013">13</A>&nbsp;Dominum exercituum ipsum sanctificate;<BR> ipse pavor vester, et ipse terror vester:<BR></P>
<P><a name="014">14</A>&nbsp;et erit vobis in sanctificationem;<BR> in lapidem autem offensionis, et in petram scandali,<BR> duabus domibus Isra&#235;l;<BR> in laqueum et in ruinam habitantibus Jerusalem.<BR></P>
<P><a name="015">15</A>&nbsp;Et offendent ex eis plurimi,<BR> et cadent, et conterentur,<BR> et irretientur, et capientur.<BR></P>
<P><a name="016">16</A>&nbsp;Liga testimonium,<BR> signa legem in discipulis meis.<BR></P>
<P><a name="017">17</A>&nbsp;Et exspectabo Dominum qui abscondit faciem suam<BR> a domo Jacob, et pr&#230;stolabor eum.<BR></P>
<P><a name="018">18</A>&nbsp;Ecce ego et pueri mei quos dedit mihi Dominus<BR> in signum, et in portentum Isra&#235;l<BR> a Domino exercituum,<BR> qui habitat in monte Sion:<BR></P>
<P><a name="019">19</A>&nbsp;et cum dixerint ad vos:<BR> Qu&#230;rite a pythonibus<BR> et a divinis qui strident in incantationibus suis:<BR> numquid non populus a Deo suo requiret,<BR> pro vivis a mortuis?<BR></P>
<P><a name="020">20</A>&nbsp;ad legem magis et ad testimonium.<BR> Quod si non dixerint juxta verbum hoc,<BR> non erit eis matutina lux.<BR></P>
<P><a name="021">21</A>&nbsp;Et transibit per eam, corruet, et esuriet;<BR> et cum esurierit, irascetur.<BR> Et maledicet regi suo, et Deo suo,<BR> et suscipiet sursum,<BR></P>
<P><a name="022">22</A>&nbsp;et ad terram intuebitur;<BR> et ecce tribulatio et tenebr&#230;,<BR> dissolutio et angustia,<BR> et caligo persequens,<BR> et non poterit avolare de angustia sua.]</P>
<P><HR>
<CENTER>
<A HREF="isa009.htm">Next: Isaiah Chapter 9</A></CENTER>
</BODY>
</HTML>
