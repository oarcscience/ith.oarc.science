<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 67</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa067.htm">Polyglot</A>&nbsp;
<A HREF="../kjv/psa067.htm">KJV</A>&nbsp;
<A HREF="../sep/psa067.htm">Sep</A>&nbsp;
<A HREF="../tan/psa067.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa066.htm">Previous</A>&nbsp;
<A HREF="psa068.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 67</H3><P><a name="001">1</A>&nbsp;In finem. Psalmus cantici ipsi David.</P>
<P><a name="002">2</A>&nbsp;[Exsurgat Deus, et dissipentur inimici ejus;<BR> et fugiant qui oderunt eum a facie ejus.<BR></P>
<P><a name="003">3</A>&nbsp;Sicut deficit fumus, deficiant;<BR> sicut fluit cera a facie ignis, sic pereant peccatores a facie Dei.<BR></P>
<P><a name="004">4</A>&nbsp;Et justi epulentur, et exsultent in conspectu Dei,<BR> et delectentur in l&#230;titia.<BR></P>
<P><a name="005">5</A>&nbsp;Cantate Deo; psalmum dicite nomini ejus:<BR> iter facite ei qui ascendit super occasum.<BR> Dominus nomen illi; exsultate in conspectu ejus.<BR> Turbabuntur a facie ejus,<BR></P>
<P><a name="006">6</A>&nbsp;patris orphanorum, et judicis viduarum;<BR> Deus in loco sancto suo.<BR></P>
<P><a name="007">7</A>&nbsp;Deus qui inhabitare facit unius moris in domo;<BR> qui educit vinctos in fortitudine,<BR> similiter eos qui exasperant, qui habitant in sepulchris.<BR></P>
<P><a name="008">8</A>&nbsp;Deus, cum egredereris in conspectu populi tui,<BR> cum pertransires in deserto,<BR></P>
<P><a name="009">9</A>&nbsp;terra mota est, etenim c&#230;li distillaverunt,<BR> a facie Dei Sinai, a facie Dei Isra&#235;l.<BR></P>
<P><a name="010">10</A>&nbsp;Pluviam voluntariam segregabis, Deus, h&#230;reditati tu&#230;;<BR> et infirmata est, tu vero perfecisti eam.<BR></P>
<P><a name="011">11</A>&nbsp;Animalia tua habitabunt in ea;<BR> parasti in dulcedine tua pauperi, Deus.<BR></P>
<P><a name="012">12</A>&nbsp;Dominus dabit verbum evangelizantibus, virtute multa.<BR></P>
<P><a name="013">13</A>&nbsp;Rex virtutum dilecti, dilecti;<BR> et speciei domus dividere spolia.<BR></P>
<P><a name="014">14</A>&nbsp;Si dormiatis inter medios cleros,<BR> penn&#230; columb&#230; deargentat&#230;,<BR> et posteriora dorsi ejus in pallore auri.<BR></P>
<P><a name="015">15</A>&nbsp;Dum discernit c&#230;lestis reges super eam,<BR> nive dealbabuntur in Selmon.<BR></P>
<P><a name="016">16</A>&nbsp;Mons Dei, mons pinguis:<BR> mons coagulatus, mons pinguis.<BR></P>
<P><a name="017">17</A>&nbsp;Ut quid suspicamini, montes coagulatos?<BR> mons in quo beneplacitum est Deo habitare in eo;<BR> etenim Dominus habitabit in finem.<BR></P>
<P><a name="018">18</A>&nbsp;Currus Dei decem millibus multiplex, millia l&#230;tantium;<BR> Dominus in eis in Sina, in sancto.<BR></P>
<P><a name="019">19</A>&nbsp;Ascendisti in altum, cepisti captivitatem,<BR> accepisti dona in hominibus;<BR> etenim non credentes inhabitare Dominum Deum.<BR></P>
<P><a name="020">20</A>&nbsp;Benedictus Dominus die quotidie:<BR> prosperum iter faciet nobis Deus salutarium nostrorum.<BR></P>
<P><a name="021">21</A>&nbsp;Deus noster, Deus salvos faciendi;<BR> et Domini, Domini exitus mortis.<BR></P>
<P><a name="022">22</A>&nbsp;Verumtamen Deus confringet capita inimicorum suorum,<BR> verticem capilli perambulantium in delictis suis.<BR></P>
<P><a name="023">23</A>&nbsp;Dixit Dominus: Ex Basan convertam,<BR> convertam in profundum maris:<BR></P>
<P><a name="024">24</A>&nbsp;ut intingatur pes tuus in sanguine;<BR> lingua canum tuorum ex inimicis, ab ipso.<BR></P>
<P><a name="025">25</A>&nbsp;Viderunt ingressus tuos, Deus,<BR> ingressus Dei mei, regis mei, qui est in sancto.<BR></P>
<P><a name="026">26</A>&nbsp;Pr&#230;venerunt principes conjuncti psallentibus,<BR> in medio juvencularum tympanistriarum.<BR></P>
<P><a name="027">27</A>&nbsp;In ecclesiis benedicite Deo Domino de fontibus Isra&#235;l.<BR></P>
<P><a name="028">28</A>&nbsp;Ibi Benjamin adolescentulus, in mentis excessu;<BR> principes Juda, duces eorum;<BR> principes Zabulon, principes Nephthali.<BR></P>
<P><a name="029">29</A>&nbsp;Manda, Deus, virtuti tu&#230;;<BR> confirma hoc, Deus, quod operatus es in nobis.<BR></P>
<P><a name="030">30</A>&nbsp;A templo tuo in Jerusalem,<BR> tibi offerent reges munera.<BR></P>
<P><a name="031">31</A>&nbsp;Increpa feras arundinis;<BR> congregatio taurorum in vaccis populorum:<BR> ut excludant eos qui probati sunt argento.<BR> Dissipa gentes qu&#230; bella volunt.<BR></P>
<P><a name="032">32</A>&nbsp;Venient legati ex &#198;gypto;<BR> &#198;thiopia pr&#230;veniet manus ejus Deo.<BR></P>
<P><a name="033">33</A>&nbsp;Regna terr&#230;, cantate Deo;<BR> psallite Domino; psallite Deo.<BR></P>
<P><a name="034">34</A>&nbsp;Qui ascendit super c&#230;lum c&#230;li, ad orientem:<BR> ecce dabit voci su&#230; vocem virtutis.<BR></P>
<P><a name="035">35</A>&nbsp;Date gloriam Deo super Isra&#235;l;<BR> magnificentia ejus et virtus ejus in nubibus.<BR></P>
<P><a name="036">36</A>&nbsp;Mirabilis Deus in sanctis suis;<BR> Deus Isra&#235;l ipse dabit virtutem et fortitudinem plebi su&#230;.<BR> Benedictus Deus!]</P>
<P><HR>
<CENTER>
<A HREF="psa068.htm">Next: Psalms Chapter 68</A></CENTER>
</BODY>
</HTML>
