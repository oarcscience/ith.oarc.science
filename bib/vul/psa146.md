[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa146)  [KJV](../kjv/psa146)  [Sep](../sep/psa146) 
[Tan](../tan/psa146)   
  
[Psalms Index](psa)  
  [Previous](psa145)  [Next](psa147) 

------------------------------------------------------------------------

### Vulgate (Latin): Psalms Chapter 146

<span id="001">1</span> Alleluja. \[Laudate Dominum, quoniam bonus est
psalmus;  
Deo nostro sit jucunda, decoraque laudatio.  

<span id="002">2</span> Ædificans Jerusalem Dominus,  
dispersiones Israëlis congregabit:  

<span id="003">3</span> qui sanat contritos corde,  
et alligat contritiones eorum;  

<span id="004">4</span> qui numerat multitudinem stellarum,  
et omnibus eis nomina vocat.  

<span id="005">5</span> Magnus Dominus noster, et magna virtus ejus,  
et sapientiæ ejus non est numerus.  

<span id="006">6</span> Suscipiens mansuetos Dominus;  
humilians autem peccatores usque ad terram.  

<span id="007">7</span> Præcinite Domino in confessione;  
psallite Deo nostro in cithara.  

<span id="008">8</span> Qui operit cælum nubibus,  
et parat terræ pluviam;  
qui producit in montibus fœnum,  
et herbam servituti hominum;  

<span id="009">9</span> qui dat jumentis escam ipsorum,  
et pullis corvorum invocantibus eum.  

<span id="010">10</span> Non in fortitudine equi voluntatem habebit,  
nec in tibiis viri beneplacitum erit ei.  

<span id="011">11</span> Beneplacitum est Domino super timentes eum,  
et in eis qui sperant super misericordia ejus.\]

------------------------------------------------------------------------

[Next: Psalms Chapter 147](psa147)
