[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa063)  [KJV](../kjv/psa063)  [Sep](../sep/psa063.md) 
[Tan](../tan/psa063.md)   
  
[Psalms Index](psa.md)  
  [Previous](psa062)  [Next](psa064.md) 

------------------------------------------------------------------------

### Vulgate (Latin): Psalms Chapter 63

<span id="001">1</span> In finem. Psalmus David.

<span id="002">2</span> \[Exaudi, Deus, orationem meam cum deprecor;  
a timore inimici eripe animam meam.  

<span id="003">3</span> Protexisti me a conventu malignantium,  
a multitudine operantium iniquitatem.  

<span id="004">4</span> Quia exacuerunt ut gladium linguas suas;  
intenderunt arcum rem amaram,  

<span id="005">5</span> ut sagittent in occultis immaculatum.  

<span id="006">6</span> Subito sagittabunt eum, et non timebunt;  
firmaverunt sibi sermonem nequam.  
Narraverunt ut absconderent laqueos;  
dixerunt: Quis videbit eos?  

<span id="007">7</span> Scrutati sunt iniquitates;  
defecerunt scrutantes scrutinio.  
Accedet homo ad cor altum,  

<span id="008">8</span> et exaltabitur Deus.  
Sagittæ parvulorum factæ sunt plagæ eorum,  

<span id="009">9</span> et infirmatæ sunt contra eos linguæ eorum.  
Conturbati sunt omnes qui videbant eos,  

<span id="010">10</span> et timuit omnis homo.  
Et annuntiaverunt opera Dei,  
et facta ejus intellexerunt.  

<span id="011">11</span> Lætabitur justus in Domino, et sperabit in
eo,  
et laudabuntur omnes recti corde.\]

------------------------------------------------------------------------

[Next: Psalms Chapter 64](psa064.md)
