<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job026.htm">Polyglot</A>&nbsp;
<A HREF="../kjv/job026.htm">KJV</A>&nbsp;
<A HREF="../sep/job026.htm">Sep</A>&nbsp;
<A HREF="../tan/job026.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job025.htm">Previous</A>&nbsp;
<A HREF="job027.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 26</H3><P><a name="001">1</A>&nbsp;Respondens autem Job dixit:</P>
<P><a name="002">2</A>&nbsp;[Cujus adjutor es? numquid imbecillis?<BR> et sustentas brachium ejus qui non est fortis?<BR></P>
<P><a name="003">3</A>&nbsp;Cui dedisti consilium?<BR> forsitan illi qui non habet sapientiam:<BR> et prudentiam tuam ostendisti plurimam.<BR></P>
<P><a name="004">4</A>&nbsp;Quem docere voluisti?<BR> nonne eum qui fecit spiramentum?<BR></P>
<P><a name="005">5</A>&nbsp;Ecce gigantes gemunt sub aquis,<BR> et qui habitant cum eis.<BR></P>
<P><a name="006">6</A>&nbsp;Nudus est infernus coram illo,<BR> et nullum est operimentum perditioni.<BR></P>
<P><a name="007">7</A>&nbsp;Qui extendit aquilonem super vacuum,<BR> et appendit terram super nihilum.<BR></P>
<P><a name="008">8</A>&nbsp;Qui ligat aquas in nubibus suis,<BR> ut non erumpant pariter deorsum.<BR></P>
<P><a name="009">9</A>&nbsp;Qui tenet vultum solii sui,<BR> et expandit super illud nebulam suam.<BR></P>
<P><a name="010">10</A>&nbsp;Terminum circumdedit aquis,<BR> usque dum finiantur lux et tenebr&#230;.<BR></P>
<P><a name="011">11</A>&nbsp;Column&#230; c&#230;li contremiscunt,<BR> et pavent ad nutum ejus.<BR></P>
<P><a name="012">12</A>&nbsp;In fortitudine illius repente maria congregata sunt,<BR> et prudentia ejus percussit superbum.<BR></P>
<P><a name="013">13</A>&nbsp;Spiritus ejus ornavit c&#230;los,<BR> et obstetricante manu ejus, eductus est coluber tortuosus.<BR></P>
<P><a name="014">14</A>&nbsp;Ecce h&#230;c ex parte dicta sunt viarum ejus:<BR> et cum vix parvam stillam sermonis ejus audierimus,<BR> quis poterit tonitruum magnitudinis illius intueri?]</P>
<P><HR>
<CENTER>
<A HREF="job027.htm">Next: Job Chapter 27</A></CENTER>
</BODY>
</HTML>
