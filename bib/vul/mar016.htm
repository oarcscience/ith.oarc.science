<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mar016.htm">Polyglot</A>&nbsp;
<A HREF="../gnt/mar016.htm">GNT</A>&nbsp;
<A HREF="../kjv/mar016.htm">KJV</A>&nbsp;

<BR>
<BR><A HREF="mar.htm">Mark Index</A><BR>
&nbsp;
<A HREF="mar015.htm">Previous</A>&nbsp;
<A HREF="luk001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 16</H3><P><a name="001">1</A>&nbsp;Et cum transisset sabbatum, Maria Magdalene, et Maria Jacobi, et Salome emerunt aromata ut venientes ungerent Jesum.</P>
<P><a name="002">2</A>&nbsp;Et valde mane una sabbatorum, veniunt ad monumentum, orto jam sole.</P>
<P><a name="003">3</A>&nbsp;Et dicebant ad invicem: Quis revolvet nobis lapidem ab ostio monumenti?</P>
<P><a name="004">4</A>&nbsp;Et respicientes viderunt revolutum lapidem. Erat quippe magnus valde.</P>
<P><a name="005">5</A>&nbsp;Et intro&#235;untes in monumentum viderunt juvenem sedentem in dextris, coopertum stola candida, et obstupuerunt.</P>
<P><a name="006">6</A>&nbsp;Qui dicit illis: Nolite expavescere: Jesum qu&#230;ritis Nazarenum, crucifixum: surrexit, non est hic, ecce locus ubi posuerunt eum.</P>
<P><a name="007">7</A>&nbsp;Sed ite, dicite discipulis ejus, et Petro, quia pr&#230;cedit vos in Galil&#230;am: ibi eum videbitis, sicut dixit vobis.</P>
<P><a name="008">8</A>&nbsp;At ill&#230; exeuntes, fugerunt de monumento: invaserat enim eas tremor et pavor: et nemini quidquam dixerunt: timebant enim.<BR>
</P>
<P><a name="009">9</A>&nbsp;Surgens autem mane prima sabbati, apparuit primo Mari&#230; Magdalene, de qua ejecerat septem d&#230;monia.</P>
<P><a name="010">10</A>&nbsp;Illa vadens nuntiavit his, qui cum eo fuerant, lugentibus et flentibus.</P>
<P><a name="011">11</A>&nbsp;Et illi audientes quia viveret, et visus esset ab ea, non crediderunt.<BR>
</P>
<P><a name="012">12</A>&nbsp;Post h&#230;c autem duobus ex his ambulantibus ostensus est in alia effigie, euntibus in villam:</P>
<P><a name="013">13</A>&nbsp;et illi euntes nuntiaverunt ceteris: nec illis crediderunt.</P>
<P><a name="014">14</A>&nbsp;Novissime recumbentibus illis undecim apparuit: et exprobravit incredulitatem eorum et duritiam cordis: quia iis, qui viderant eum resurrexisse, non crediderunt.</P>
<P><a name="015">15</A>&nbsp;Et dixit eis: Euntes in mundum universum pr&#230;dicate Evangelium omni creatur&#230;.</P>
<P><a name="016">16</A>&nbsp;Qui crediderit, et baptizatus fuerit, salvus erit: qui vero non crediderit, condemnabitur.</P>
<P><a name="017">17</A>&nbsp;Signa autem eos qui crediderint, h&#230;c sequentur: in nomine meo d&#230;monia ejicient: linguis loquentur novis:</P>
<P><a name="018">18</A>&nbsp;serpentes tollent: et si mortiferum quid biberint, non eis nocebit: super &#230;gros manus imponent, et bene habebunt.<BR>
</P>
<P><a name="019">19</A>&nbsp;Et Dominus quidem Jesus postquam locutus est eis, assumptus est in c&#230;lum, et sedet a dextris Dei.</P>
<P><a name="020">20</A>&nbsp;Illi autem profecti pr&#230;dicaverunt ubique, Domino cooperante, et sermonem confirmante, sequentibus signis.</P>
<P></P>
<P><HR>
<CENTER>
<A HREF="luk001.htm">Next: Luke Chapter 1</A></CENTER>
</BODY>
</HTML>
