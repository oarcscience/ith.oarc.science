<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Samuel: 2 Samuel Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sa2021.htm">Polyglot</A>&nbsp;
<A HREF="../kjv/sa2021.htm">KJV</A>&nbsp;
<A HREF="../sep/sa2021.htm">Sep</A>&nbsp;
<A HREF="../tan/sa2021.htm">Tan</A>&nbsp;

<BR>
<BR><A HREF="sa2.htm">2 Samuel Index</A><BR>
&nbsp;
<A HREF="sa2020.htm">Previous</A>&nbsp;
<A HREF="sa2022.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Samuel Chapter 21</H3><P><a name="001">1</A>&nbsp;Facta est quoque fames in diebus David tribus annis jugiter: et consuluit David oraculum Domini. Dixitque Dominus: Propter Saul, et domum ejus sanguinum, quia occidit Gabaonitas.</P>
<P><a name="002">2</A>&nbsp;Vocatis ergo Gabaonitis rex, dixit ad eos (porro Gabaonit&#230; non erant de filiis Isra&#235;l, sed reliqui&#230; Amorrh&#230;orum: filii quippe Isra&#235;l juraverant eis, et voluit Saul percutere eos zelo, quasi pro filiis Isra&#235;l et Juda),</P>
<P><a name="003">3</A>&nbsp;dixit ergo David ad Gabaonitas: Quid faciam vobis? et quod erit vestri piaculum, ut benedicatis h&#230;reditati Domini?</P>
<P><a name="004">4</A>&nbsp;Dixeruntque ei Gabaonit&#230;: Non est nobis super argento et auro qu&#230;stio, sed contra Saul, et contra domum ejus: neque volumus ut interficiatur homo de Isra&#235;l. Ad quos rex ait: Quid ergo vultis ut faciam vobis?</P>
<P><a name="005">5</A>&nbsp;Qui dixerunt regi: Virum qui attrivit nos et oppressit inique, ita delere debemus, ut ne unus quidem residuus sit de stirpe ejus in cunctis finibus Isra&#235;l.</P>
<P><a name="006">6</A>&nbsp;Dentur nobis septem viri de filiis ejus, ut crucifigamus eos Domino in Gabaa Saul, quondam electi Domini. Et ait rex: Ego dabo.</P>
<P><a name="007">7</A>&nbsp;Pepercitque rex Miphiboseth filio Jonath&#230; filii Saul, propter jusjurandum Domini quod fuerat inter David et inter Jonathan filium Saul.</P>
<P><a name="008">8</A>&nbsp;Tulit itaque rex duos filios Respha fili&#230; Aja quos peperit Sauli, Armoni, et Miphiboseth: et quinque filios Michol fili&#230; Saul quos genuerat Hadrieli filio Berzellai, qui fuit de Molathi,</P>
<P><a name="009">9</A>&nbsp;et dedit eos in manus Gabaonitarum: qui crucifixerunt eos in monte coram Domino: et ceciderunt hi septem simul occisi in diebus messis primis, incipiente messione hordei.</P>
<P><a name="010">10</A>&nbsp;Tollens autem Respha filia Aja cilicium, substravit sibi supra petram ab initio messis, donec stillaret aqua super eos de c&#230;lo: et non dimisit aves lacerare eos per diem, neque bestias per noctem.</P>
<P><a name="011">11</A>&nbsp;Et nuntiata sunt David qu&#230; fecerat Respha filia Aja, concubina Saul.</P>
<P><a name="012">12</A>&nbsp;Et abiit David, et tulit ossa Saul, et ossa Jonath&#230; filii ejus, a viris Jabes Galaad, qui furati fuerant ea de platea Bethsan in qua suspenderant eos Philisthiim cum interfecissent Saul in Gelbo&#235;:</P>
<P><a name="013">13</A>&nbsp;et asportavit inde ossa Saul, et ossa Jonath&#230; filii ejus: et colligentes ossa eorum qui affixi fuerant,</P>
<P><a name="014">14</A>&nbsp;sepelierunt ea cum ossibus Saul et Jonath&#230; filii ejus in terra Benjamin, in latere, in sepulchro Cis patris ejus: feceruntque omnia qu&#230; pr&#230;ceperat rex, et repropitiatus est Deus terr&#230; post h&#230;c.<BR>
</P>
<P><a name="015">15</A>&nbsp;Factum est autem rursum pr&#230;lium Philisthinorum adversum Isra&#235;l, et descendit David, et servi ejus cum eo, et pugnabant contra Philisthiim. Deficiente autem David,</P>
<P><a name="016">16</A>&nbsp;Jesbibenob, qui fuit de genere Arapha, cujus ferrum hast&#230; trecentas uncias appendebat, et accinctus erat ense novo, nisus est percutere David.</P>
<P><a name="017">17</A>&nbsp;Pr&#230;sidioque ei fuit Abisai filius Sarvi&#230;, et percussum Philisth&#230;um interfecit. Tunc juraverunt viri David, dicentes: Jam non egredieris nobiscum in bellum, ne extinguas lucernam Isra&#235;l.</P>
<P><a name="018">18</A>&nbsp;Secundum quoque bellum fuit in Gob contra Philisth&#230;os: tunc percussit Sobochai et Husati, Saph de stirpe Arapha de genere gigantum.</P>
<P><a name="019">19</A>&nbsp;Tertium quoque fuit bellum in Gob contra Philisth&#230;os, in quo percussit Adeodatus filius Saltus polymitarius Bethlehemites Goliath Geth&#230;um, cujus hastile hast&#230; erat quasi liciatorium texentium.</P>
<P><a name="020">20</A>&nbsp;Quartum bellum fuit in Geth: in quo vir fuit excelsus, qui senos in manibus pedibusque habebat digitos, id est, viginti quatuor: et erat de origine Arapha.</P>
<P><a name="021">21</A>&nbsp;Et blasphemavit Isra&#235;l: percussit autem eum Jonathan filius Samaa fratris David.</P>
<P><a name="022">22</A>&nbsp;Hi quatuor nati sunt de Arapha in Geth, et ceciderunt in manu David et servorum ejus.</P>
<P><HR>
<CENTER>
<A HREF="sa2022.htm">Next: 2 Samuel Chapter 22</A></CENTER>
</BODY>
</HTML>
