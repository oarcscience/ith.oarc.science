<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Song of Solomon: Song of Solomon Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sol004.htm">Polyglot</A>&nbsp;
<A HREF="../kjv/sol004.htm">KJV</A>&nbsp;
<A HREF="../sep/sol004.htm">Sep</A>&nbsp;
<A HREF="../tan/sol004.htm">Tan</A>&nbsp;

<BR>
<BR><A HREF="sol.htm">Song of Solomon Index</A><BR>
&nbsp;
<A HREF="sol003.htm">Previous</A>&nbsp;
<A HREF="sol005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Song of Solomon Chapter 4</H3><P><a name="001">1</A>&nbsp;[<Sponsus>Quam pulchra es, amica mea! quam pulchra es!<BR> Oculi tui columbarum,<BR> absque eo quod intrinsecus latet.<BR> Capilli tui sicut greges caprarum<BR> qu&#230; ascenderunt de monte Galaad.<BR></P>
<P><a name="002">2</A>&nbsp;Dentes tui sicut greges tonsarum<BR> qu&#230; ascenderunt de lavacro;<BR> omnes gemellis f&#156;tibus,<BR> et sterilis non est inter eas.<BR></P>
<P><a name="003">3</A>&nbsp;Sicut vitta coccinea labia tua,<BR> et eloquium tuum dulce.<BR> Sicut fragmen mali punici, ita gen&#230; tu&#230;,<BR> absque eo quod intrinsecus latet.<BR></P>
<P><a name="004">4</A>&nbsp;Sicut turris David collum tuum,<BR> qu&#230; &#230;dificata est cum propugnaculis;<BR> mille clypei pendant ex ea,<BR> omnis armatura fortium.<BR></P>
<P><a name="005">5</A>&nbsp;Duo ubera tua sicut duo hinnuli,<BR> capre&#230; gemelli, qui pascuntur in liliis.<BR></P>
<P><a name="006">6</A>&nbsp;Donec aspiret dies, et inclinentur umbr&#230;,<BR> vadam ad montem myrrh&#230;, et ad collem thuris.<BR></P>
<P><a name="007">7</A>&nbsp;Tota pulchra es, amica mea,<BR> et macula non est in te.<BR></P>
<P><a name="008">8</A>&nbsp;Veni de Libano, sponsa mea:<BR> veni de Libano, veni, coronaberis:<BR> de capite Amana, de vertice Sanir et Hermon,<BR> de cubilibus leonum, de montibus pardorum.<BR></P>
<P><a name="009">9</A>&nbsp;Vulnerasti cor meum, soror mea, sponsa;<BR> vulnerasti cor meum in uno oculorum tuorum,<BR> et in uno crine colli tui.<BR></P>
<P><a name="010">10</A>&nbsp;Quam pulchr&#230; sunt mamm&#230; tu&#230;, soror mea sponsa!<BR> pulchriora sunt ubera tua vino,<BR> et odor unguentorum tuorum super omnia aromata.<BR></P>
<P><a name="011">11</A>&nbsp;Favus distillans labia tua, sponsa;<BR> mel et lac sub lingua tua:<BR> et odor vestimentorum tuorum sicut odor thuris.<BR></P>
<P><a name="012">12</A>&nbsp;Hortus conclusus soror mea, sponsa,<BR> hortus conclusus, fons signatus.<BR></P>
<P><a name="013">13</A>&nbsp;Emissiones tu&#230; paradisus malorum punicorum,<BR> cum pomorum fructibus, cypri cum nardo.<BR></P>
<P><a name="014">14</A>&nbsp;Nardus et crocus, fistula et cinnamomum,<BR> cum universis lignis Libani;<BR> myrrha et alo&#235;, cum omnibus primis unguentis.<BR></P>
<P><a name="015">15</A>&nbsp;Fons hortorum, puteus aquarum viventium,<BR> qu&#230; fluunt impetu de Libano.<BR></P>
<P><a name="016">16</A>&nbsp;<Sponsa>Surge, aquilo, et veni, auster:<BR> perfla hortum meum, et fluant aromata illius.]</P>
<P><HR>
<CENTER>
<A HREF="sol005.htm">Next: Song of Solomon Chapter 5</A></CENTER>
</BODY>
</HTML>
