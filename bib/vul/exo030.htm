<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Exodus: Exodus Chapter 30</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/exo030.htm">Polyglot</A>&nbsp;
<A HREF="../kjv/exo030.htm">KJV</A>&nbsp;
<A HREF="../sep/exo030.htm">Sep</A>&nbsp;
<A HREF="../tan/exo030.htm">Tan</A>&nbsp;

<BR>
<BR><A HREF="exo.htm">Exodus Index</A><BR>
&nbsp;
<A HREF="exo029.htm">Previous</A>&nbsp;
<A HREF="exo031.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Exodus Chapter 30</H3><P><a name="001">1</A>&nbsp;Facies quoque altare ad adolendum thymiama, de lignis setim,</P>
<P><a name="002">2</A>&nbsp;habens cubitum longitudinis, et alterum latitudinis, id est, quadrangulum, et duos cubitos in altitudine. Cornua ex ipso procedent.</P>
<P><a name="003">3</A>&nbsp;Vestiesque illud auro purissimo, tam craticulam ejus, quam parietes per circuitum, et cornua. Faciesque ei coronam aureolam per gyrum,</P>
<P><a name="004">4</A>&nbsp;et duos annulos aureos sub corona per singula latera, ut mittantur in eos vectes, et altare portetur.</P>
<P><a name="005">5</A>&nbsp;Ipsos quoque vectes facies de lignis setim, et inaurabis.</P>
<P><a name="006">6</A>&nbsp;Ponesque altare contra velum, quod ante arcum pendet testimonii coram propitiatorio quo tegitur testimonium, ubi loquar tibi.</P>
<P><a name="007">7</A>&nbsp;Et adolebit incensum super eo Aaron, suave fragrans, mane. Quando componet lucernas, incendet illud:</P>
<P><a name="008">8</A>&nbsp;et quando collocabit eas ad vesperum, uret thymiama sempiternum coram Domino in generationes vestras.</P>
<P><a name="009">9</A>&nbsp;Non offeretis super eo thymiama compositionis alterius, nec oblationem, et victimam, nec libabitis libamina.</P>
<P><a name="010">10</A>&nbsp;Et deprecabitur Aaron super cornua ejus semel per annum, in sanguine quod oblatum est pro peccato, et placabit super eo in generationibus vestris. Sanctum sanctorum erit Domino.<BR>
</P>
<P><a name="011">11</A>&nbsp;Locutusque est Dominus ad Moysen, dicens:</P>
<P><a name="012">12</A>&nbsp;Quando tuleris summam filiorum Isra&#235;l juxta numerum, dabunt singuli pretium pro animabus suis Domino, et non erit plaga in eis, cum fuerint recensiti.</P>
<P><a name="013">13</A>&nbsp;Hoc autem dabit omnis qui transit ad nomen, dimidium sicli juxta mensuram templi (siclus viginti obolos habet); media pars sicli offeretur Domino.</P>
<P><a name="014">14</A>&nbsp;Qui habetur in numero, a viginti annis et supra, dabit pretium.</P>
<P><a name="015">15</A>&nbsp;Dives non addet ad medium sicli, et pauper nihil minuet.</P>
<P><a name="016">16</A>&nbsp;Susceptamque pecuniam, qu&#230; collata est a filiis Isra&#235;l, trades in usus tabernaculi testimonii, ut sit monimentum eorum coram Domino, et propitietur animabus eorum.<BR>
</P>
<P><a name="017">17</A>&nbsp;Locutusque est Dominus ad Moysen, dicens:</P>
<P><a name="018">18</A>&nbsp;Facies et labrum &#230;neum cum basi sua ad lavandum: ponesque illud inter tabernaculum testimonii et altare. Et missa aqua,</P>
<P><a name="019">19</A>&nbsp;lavabunt in ea Aaron et filii ejus manus suas ac pedes,</P>
<P><a name="020">20</A>&nbsp;quando ingressuri sunt tabernaculum testimonii, et quando accessuri sunt ad altare, ut offerant in eo thymiama Domino,</P>
<P><a name="021">21</A>&nbsp;ne forte moriantur; legitimum sempiternum erit ipsi, et semini ejus per successiones.<BR>
</P>
<P><a name="022">22</A>&nbsp;Locutusque est Dominus ad Moysen,</P>
<P><a name="023">23</A>&nbsp;dicens: Sume tibi aromata, prim&#230; myrrh&#230; et elect&#230; quingentos siclos, et cinnamomi medium, id est, ducentos quinquaginta siclos, calami similiter ducentos quinquaginta,</P>
<P><a name="024">24</A>&nbsp;casi&#230; autem quingentos siclos, in pondere sanctuarii, olei de olivetis mensuram hin:</P>
<P><a name="025">25</A>&nbsp;faciesque unctionis oleum sanctum, unguentum compositum opere unguentarii,</P>
<P><a name="026">26</A>&nbsp;et unges ex eo tabernaculum testimonii, et arcam testamenti,</P>
<P><a name="027">27</A>&nbsp;mensamque cum vasis suis, et candelabrum, et utensilia ejus, altaria thymiamatis,</P>
<P><a name="028">28</A>&nbsp;et holocausti, et universam supellectilem qu&#230; ad cultum eorum pertinet.</P>
<P><a name="029">29</A>&nbsp;Sanctificabisque omnia, et erunt Sancta sanctorum; qui tetigerit ea, sanctificabitur.</P>
<P><a name="030">30</A>&nbsp;Aaron et filios ejus unges, sanctificabisque eos, ut sacerdotio fungantur mihi.</P>
<P><a name="031">31</A>&nbsp;Filiis quoque Isra&#235;l dices: Hoc oleum unctionis sanctum erit mihi in generationes vestras.</P>
<P><a name="032">32</A>&nbsp;Caro hominis non ungetur ex eo, et juxta compositionem ejus non facietis aliud, quia sanctificatum est, et sanctum erit vobis.</P>
<P><a name="033">33</A>&nbsp;Homo quicumque tale composuerit, et dederit ex eo alieno, exterminabitur de populo suo.</P>
<P><a name="034">34</A>&nbsp;Dixitque Dominus ad Moysen: Sume tibi aromata, stacten et onycha, galbanum boni odoris, et thus lucidissimum; &#230;qualis ponderis erunt omnia:</P>
<P><a name="035">35</A>&nbsp;faciesque thymiama compositum opere unguentarii, mistum diligenter, et purum, et sanctificatione dignissimum.</P>
<P><a name="036">36</A>&nbsp;Cumque in tenuissimum pulverem universa contuderis, pones ex eo coram tabernaculo testimonii, in quo loco apparebo tibi. Sanctum sanctorum erit vobis thymiama.</P>
<P><a name="037">37</A>&nbsp;Talem compositionem non facietis in usus vestros, quia sanctum est Domino.</P>
<P><a name="038">38</A>&nbsp;Homo quicumque fecerit simile, ut odore illius perfruatur, peribit de populis suis.</P>
<P><HR>
<CENTER>
<A HREF="exo031.htm">Next: Exodus Chapter 31</A></CENTER>
</BODY>
</HTML>
