<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 31</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job031.htm">Polyglot</A>&nbsp;
<A HREF="../kjv/job031.htm">KJV</A>&nbsp;
<A HREF="../sep/job031.htm">Sep</A>&nbsp;
<A HREF="../tan/job031.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job030.htm">Previous</A>&nbsp;
<A HREF="job032.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 31</H3><P><a name="001">1</A>&nbsp;[Pepigi f&#156;dus cum oculis meis,<BR> ut ne cogitarem quidem de virgine.<BR></P>
<P><a name="002">2</A>&nbsp;Quam enim partem haberet in me Deus desuper,<BR> et h&#230;reditatem Omnipotens de excelsis?<BR></P>
<P><a name="003">3</A>&nbsp;Numquid non perditio est iniquo,<BR> et alienatio operantibus injustitiam?<BR></P>
<P><a name="004">4</A>&nbsp;Nonne ipse considerat vias meas,<BR> et cunctos gressus meos dinumerat?<BR></P>
<P><a name="005">5</A>&nbsp;Si ambulavi in vanitate,<BR> et festinavit in dolo pes meus,<BR></P>
<P><a name="006">6</A>&nbsp;appendat me in statera justa,<BR> et sciat Deus simplicitatem meam.<BR></P>
<P><a name="007">7</A>&nbsp;Si declinavit gressus meus de via,<BR> et si secutum est oculos meos cor meum,<BR> et si manibus meis adh&#230;sit macula,<BR></P>
<P><a name="008">8</A>&nbsp;seram, et alius comedat,<BR> et progenies mea eradicetur.<BR></P>
<P><a name="009">9</A>&nbsp;Si deceptum est cor meum super muliere,<BR> et si ad ostium amici mei insidiatus sum,<BR></P>
<P><a name="010">10</A>&nbsp;scortum alterius sit uxor mea,<BR> et super illam incurventur alii.<BR></P>
<P><a name="011">11</A>&nbsp;Hoc enim nefas est,<BR> et iniquitas maxima.<BR></P>
<P><a name="012">12</A>&nbsp;Ignis est usque ad perditionem devorans,<BR> et omnia eradicans genimina.<BR></P>
<P><a name="013">13</A>&nbsp;Si contempsi subire judicium cum servo meo et ancilla mea,<BR> cum disceptarent adversum me:<BR></P>
<P><a name="014">14</A>&nbsp;quid enim faciam cum surrexerit ad judicandum Deus?<BR> et cum qu&#230;sierit, quid respondebo illi?<BR></P>
<P><a name="015">15</A>&nbsp;Numquid non in utero fecit me, qui et illum operatus est,<BR> et formavit me in vulva unus?<BR></P>
<P><a name="016">16</A>&nbsp;Si negavi quod volebant pauperibus,<BR> et oculos vidu&#230; expectare feci;<BR></P>
<P><a name="017">17</A>&nbsp;si comedi buccellam meam solus,<BR> et non comedit pupillus ex ea<BR></P>
<P><a name="018">18</A>&nbsp;(quia ab infantia mea crevit mecum miseratio,<BR> et de utero matris me&#230; egressa est mecum);<BR></P>
<P><a name="019">19</A>&nbsp;si despexi pereuntem, eo quod non habuerit indumentum,<BR> et absque operimento pauperem;<BR></P>
<P><a name="020">20</A>&nbsp;si non benedixerunt mihi latera ejus,<BR> et de velleribus ovium mearum calefactus est;<BR></P>
<P><a name="021">21</A>&nbsp;si levavi super pupillum manum meam,<BR> etiam cum viderem me in porta superiorem:<BR></P>
<P><a name="022">22</A>&nbsp;humerus meus a junctura sua cadat,<BR> et brachium meum cum suis ossibus confringatur.<BR></P>
<P><a name="023">23</A>&nbsp;Semper enim quasi tumentes super me fluctus timui Deum,<BR> et pondus ejus ferre non potui.<BR></P>
<P><a name="024">24</A>&nbsp;Si putavi aurum robur meum,<BR> et obrizo dixi: Fiducia mea;<BR></P>
<P><a name="025">25</A>&nbsp;si l&#230;tatus sum super multis divitiis meis,<BR> et quia plurima reperit manus mea;<BR></P>
<P><a name="026">26</A>&nbsp;si vidi solem cum fulgeret,<BR> et lunam incedentem clare,<BR></P>
<P><a name="027">27</A>&nbsp;et l&#230;tatum est in abscondito cor meum,<BR> et osculatus sum manum meam ore meo:<BR></P>
<P><a name="028">28</A>&nbsp;qu&#230; est iniquitas maxima,<BR> et negatio contra Deum altissimum.<BR></P>
<P><a name="029">29</A>&nbsp;Si gavisus sum ad ruinam ejus qui me oderat,<BR> et exsultavi quod invenisset eum malum:<BR></P>
<P><a name="030">30</A>&nbsp;non enim dedi ad peccandum guttur meum,<BR> ut expeterem maledicens animam ejus.<BR></P>
<P><a name="031">31</A>&nbsp;Si non dixerunt viri tabernaculi mei:<BR> Quis det de carnibus ejus, ut saturemur?<BR></P>
<P><a name="032">32</A>&nbsp;foris non mansit peregrinus:<BR> ostium meum viatori patuit.<BR></P>
<P><a name="033">33</A>&nbsp;Si abscondi quasi homo peccatum meum,<BR> et celavi in sinu meo iniquitatem meam;<BR></P>
<P><a name="034">34</A>&nbsp;si expavi ad multitudinem nimiam,<BR> et despectio propinquorum terruit me:<BR> et non magis tacui, nec egressus sum ostium.<BR></P>
<P><a name="035">35</A>&nbsp;Quis mihi tribuat auditorem,<BR> ut desiderium meum audiat Omnipotens,<BR> et librum scribat ipse qui judicat,<BR></P>
<P><a name="036">36</A>&nbsp;ut in humero meo portem illum,<BR> et circumdem illum quasi coronam mihi?<BR></P>
<P><a name="037">37</A>&nbsp;Per singulos gradus meos pronuntiabo illum,<BR> et quasi principi offeram eum.<BR></P>
<P><a name="038">38</A>&nbsp;Si adversum me terra mea clamat,<BR> et cum ipsa sulci ejus deflent:<BR></P>
<P><a name="039">39</A>&nbsp;si fructus ejus comedi absque pecunia,<BR> et animam agricolarum ejus afflixi:<BR></P>
<P><a name="040">40</A>&nbsp;pro frumento oriatur mihi tribulus,<BR> et pro hordeo spina.] Finita sunt verba Job.</P>
<P><HR>
<CENTER>
<A HREF="job032.htm">Next: Job Chapter 32</A></CENTER>
</BODY>
</HTML>
