<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Habakkuk: Habakkuk Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/hab001.htm">Polyglot</A>&nbsp;
<A HREF="../kjv/hab001.htm">KJV</A>&nbsp;
<A HREF="../sep/hab001.htm">Sep</A>&nbsp;
<A HREF="../tan/hab001.htm">Tan</A>&nbsp;

<BR>
<BR><A HREF="hab.htm">Habakkuk Index</A><BR>
&nbsp;
<A HREF="nah003.htm">Previous</A>&nbsp;
<A HREF="hab002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Habakkuk Chapter 1</H3><P><a name="001">1</A>&nbsp;Onus quod vidit Habacuc propheta.<BR>
</P>
<P><a name="002">2</A>&nbsp;[Usquequo, Domine, clamabo,<BR> et non exaudies?<BR> vociferabor ad te, vim patiens,<BR> et non salvabis?<BR></P>
<P><a name="003">3</A>&nbsp;Quare ostendisti mihi iniquitatem et laborem,<BR> videre pr&#230;dam et injustitiam contra me?<BR> Et factum est judicium, et contradictio potentior.<BR></P>
<P><a name="004">4</A>&nbsp;Propter hoc lacerata est lex,<BR> et non pervenit usque ad finem judicium;<BR> quia impius pr&#230;valet adversus justum,<BR> propterea egreditur judicium perversum.<BR></P>
<P><a name="005">5</A>&nbsp;Aspicite in gentibus, et videte;<BR> admiramini, et obstupescite:<BR> quia opus factum est in diebus vestris,<BR> quod nemo credet cum narrabitur.<BR></P>
<P><a name="006">6</A>&nbsp;Quia ecce ego suscitabo Chald&#230;os,<BR> gentem amaram et velocem,<BR> ambulantem super latitudinem terr&#230;,<BR> ut possideat tabernacula non sua.<BR></P>
<P><a name="007">7</A>&nbsp;Horribilis et terribilis est:<BR> ex semetipsa judicium et onus ejus egredietur.<BR></P>
<P><a name="008">8</A>&nbsp;Leviores pardis equi ejus,<BR> et velociores lupis vespertinis:<BR> et diffundentur equites ejus:<BR> equites namque ejus de longe venient;<BR> volabunt quasi aquila festinans ad comedendum.<BR></P>
<P><a name="009">9</A>&nbsp;Omnes ad pr&#230;dam venient,<BR> facies eorum ventus urens;<BR> et congregabit quasi arenam captivitatem.<BR></P>
<P><a name="010">10</A>&nbsp;Et ipse de regibus triumphabit,<BR> et tyranni ridiculi ejus erunt;<BR> ipse super omnem munitionem ridebit,<BR> et comportabit aggerem, et capiet eam.<BR></P>
<P><a name="011">11</A>&nbsp;Tunc mutabitur spiritus, et pertransibit, et corruet:<BR> h&#230;c est fortitudo ejus dei sui.]<BR>
</P>
<P><a name="012">12</A>&nbsp;[Numquid non tu a principio,<BR> Domine, Deus meus, sancte meus,<BR> et non moriemur?<BR> Domine, in judicium posuisti eum,<BR> et fortem, ut corriperes, fundasti eum.<BR></P>
<P><a name="013">13</A>&nbsp;Mundi sunt oculi tui, ne videas malum,<BR> et respicere ad iniquitatem non poteris.<BR> Quare respicis super iniqua agentes,<BR> et taces devorante impio justiorem se?<BR></P>
<P><a name="014">14</A>&nbsp;Et facies homines quasi pisces maris,<BR> et quasi reptile non habens principem.<BR></P>
<P><a name="015">15</A>&nbsp;Totum in hamo sublevavit,<BR> traxit illud in sagena sua,<BR> et congregavit in rete suum.<BR> Super hoc l&#230;tabitur, et exsultabit.<BR></P>
<P><a name="016">16</A>&nbsp;Propterea immolabit sagen&#230; su&#230;,<BR> et sacrificabit reti suo,<BR> quia in ipsis incrassata est pars ejus,<BR> et cibus ejus electus.<BR></P>
<P><a name="017">17</A>&nbsp;Propter hoc ergo expandit sagenam suam,<BR> et semper interficere gentes non parcet.]</P>
<P><HR>
<CENTER>
<A HREF="hab002.htm">Next: Habakkuk Chapter 2</A></CENTER>
</BODY>
</HTML>
