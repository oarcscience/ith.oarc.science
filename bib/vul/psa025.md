[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa025)  [KJV](../kjv/psa025)  [Sep](../sep/psa025.md) 
[Tan](../tan/psa025.md)   
  
[Psalms Index](psa.md)  
  [Previous](psa024)  [Next](psa026.md) 

------------------------------------------------------------------------

### Vulgate (Latin): Psalms Chapter 25

<span id="001">1</span> In finem. Psalmus David. \[Judica me, Domine,
quoniam ego in innocentia mea ingressus sum,  
et in Domino sperans non infirmabor.  

<span id="002">2</span> Proba me, Domine, et tenta me;  
ure renes meos et cor meum.  

<span id="003">3</span> Quoniam misericordia tua ante oculos meos est,  
et complacui in veritate tua.  

<span id="004">4</span> Non sedi cum concilio vanitatis,  
et cum iniqua gerentibus non introibo.  

<span id="005">5</span> Odivi ecclesiam malignantium,  
et cum impiis non sedebo.  

<span id="006">6</span> Lavabo inter innocentes manus meas,  
et circumdabo altare tuum, Domine:  

<span id="007">7</span> ut audiam vocem laudis,  
et enarrem universa mirabilia tua.  

<span id="008">8</span> Domine, dilexi decorem domus tuæ,  
et locum habitationis gloriæ tuæ.  

<span id="009">9</span> Ne perdas cum impiis, Deus, animam meam,  
et cum viris sanguinum vitam meam:  

<span id="010">10</span> in quorum manibus iniquitates sunt;  
dextera eorum repleta est muneribus.  

<span id="011">11</span> Ego autem in innocentia mea ingressus sum;  
redime me, et miserere mei.  

<span id="012">12</span> Pes meus stetit in directo;  
in ecclesiis benedicam te, Domine.\]

------------------------------------------------------------------------

[Next: Psalms Chapter 26](psa026.md)
