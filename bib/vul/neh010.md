[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/neh010)  [KJV](../kjv/neh010) 
[Tan](../tan/neh010)   
  
[Nehemiah Index](neh)  
  [Previous](neh009)  [Next](neh011) 

------------------------------------------------------------------------

### Vulgate (Latin): Nehemiah Chapter 10

<span id="001">1</span> Signatores autem fuerunt Nehemias, Athersatha
filius Hachelai, et Sedecias,

<span id="002">2</span> Saraias, Azarias, Jeremias,

<span id="003">3</span> Pheshur, Amarias, Melchias,

<span id="004">4</span> Hattus, Sebenia, Melluch,

<span id="005">5</span> Harem, Merimuth, Obdias,

<span id="006">6</span> Daniel, Genthon, Baruch,

<span id="007">7</span> Mosollam, Abia, Miamin,

<span id="008">8</span> Maazia, Belgai, Semeia: hi sacerdotes.

<span id="009">9</span> Porro Levitæ, Josue filius Azaniæ, Bennui de
filiis Henadad, Cedmihel,

<span id="010">10</span> et fratres eorum, Sebenia, Odaia, Celita,
Phalaia, Hanan,

<span id="011">11</span> Micha, Rohob, Hasebia,

<span id="012">12</span> Zachur, Serebia, Sabania,

<span id="013">13</span> Odaia, Bani, Baninu.

<span id="014">14</span> Capita populi, Pharos, Phahathmoab, Ælam,
Zethu, Bani,

<span id="015">15</span> Bonni, Azgad, Bebai,

<span id="016">16</span> Adonia, Begoai, Adin,

<span id="017">17</span> Ater, Hezecia, Azur,

<span id="018">18</span> Odaia, Hasum, Besai,

<span id="019">19</span> Hareph, Anathoth, Nebai,

<span id="020">20</span> Megphias, Mosollam, Hazir,

<span id="021">21</span> Mesizabel, Sadoc, Jeddua,

<span id="022">22</span> Pheltia, Hanan, Anaia,

<span id="023">23</span> Osee, Hanania, Hasub,

<span id="024">24</span> Alohes, Phalea, Sobec,

<span id="025">25</span> Rehum, Hasebna, Maasia,

<span id="026">26</span> Echaia, Hanan, Anan,

<span id="027">27</span> Melluch, Haran, Baana.  

<span id="028">28</span> Et reliqui de populo, sacerdotes, Levitæ,
janitores, et cantores, Nathinæi, et omnes qui se separaverunt de
populis terrarum ad legem Dei, uxores eorum, filii eorum, et filiæ
eorum,

<span id="029">29</span> omnes qui poterant sapere spondentes pro
fratribus suis, optimates eorum, et qui veniebant ad pollicendum et
jurandum ut ambularent in lege Dei, quam dederat in manu Moysi servi
Dei: ut facerent et custodirent universa mandata Domini Dei nostri, et
judicia ejus et cæremonias ejus:

<span id="030">30</span> et ut non daremus filias nostras populo terræ,
et filias eorum non acciperemus filiis nostris.

<span id="031">31</span> Populi quoque terræ, qui important venalia, et
omnia ad usum, per diem sabbati ut vendant, non accipiemus ab eis in
sabbato et in die sanctificato. Et dimittemus annum septimum, et
exactionem universæ manus.

<span id="032">32</span> Et statuemus super nos præcepta, ut demus
tertiam partem sicli per annum ad opus domus Dei nostri,

<span id="033">33</span> ad panes propositionis, et ad sacrificium
sempiternum, et in holocaustum sempiternum in sabbatis, in calendis, in
solemnitatibus, et in sanctificatis, et pro peccato: ut exoretur pro
Israël, et in omnem usum domus Dei nostri.

<span id="034">34</span> Sortes ergo misimus super oblationem lignorum
inter sacerdotes, et Levitas, et populum, ut inferrentur in domum Dei
nostri per domos patrum nostrorum, per tempora, a temporibus anni usque
ad annum: ut arderent super altare Domini Dei nostri, sicut scriptum est
in lege Moysi:

<span id="035">35</span> et ut afferremus primogenita terræ nostræ, et
primitiva universi fructus omnis ligni, ab anno in annum, in domo
Domini:

<span id="036">36</span> et primitiva filiorum nostrorum et pecorum
nostrorum, sicut scriptum est in lege, et primitiva boum nostrorum et
ovium nostrarum, ut offerrentur in domo Dei nostri, sacerdotibus qui
ministrant in domo Dei nostri:

<span id="037">37</span> et primitias ciborum nostrorum, et libaminum
nostrorum, et poma omnis ligni, vindemiæ quoque et olei, afferemus
sacerdotibus ad gazophylacium Dei nostri, et decimam partem terræ nostræ
Levitis. Ipsi Levitæ decimas accipient ex omnibus civitatibus operum
nostrorum.

<span id="038">38</span> Erit autem sacerdos filius Aaron cum Levitis in
decimis Levitarum, et Levitæ offerent decimam partem decimæ suæ in domo
Dei nostri ad gazophylacium in domum thesauri.

<span id="039">39</span> Ad gazophylacium enim deportabunt filii Israël,
et filii Levi, primitias frumenti, vini, et olei: et ibi erunt vasa
sanctificata, et sacerdotes, et cantores, et janitores, et ministri: et
non dimittemus domum Dei nostri.

------------------------------------------------------------------------

[Next: Nehemiah Chapter 11](neh011)
