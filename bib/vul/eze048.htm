<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ezekiel: Ezekiel Chapter 48</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/eze048.htm">Polyglot</A>&nbsp;
<A HREF="../kjv/eze048.htm">KJV</A>&nbsp;
<A HREF="../sep/eze048.htm">Sep</A>&nbsp;
<A HREF="../tan/eze048.htm">Tan</A>&nbsp;

<BR>
<BR><A HREF="eze.htm">Ezekiel Index</A><BR>
&nbsp;
<A HREF="eze047.htm">Previous</A>&nbsp;
<A HREF="dan001.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ezekiel Chapter 48</H3><P><a name="001">1</A>&nbsp;Et h&#230;c nomina tribuum a finibus aquilonis, juxta viam Hethalon, pergentibus Emath, atrium Enan terminus Damasci ad aquilonem, juxta viam Emath: et erit ei plaga orientalis mare, Dan una.</P>
<P><a name="002">2</A>&nbsp;Et super terminum Dan, a plaga orientali usque ad plagam maris, Aser una.</P>
<P><a name="003">3</A>&nbsp;Et super terminum Aser, a plaga orientali usque ad plagam maris, Nephthali una.</P>
<P><a name="004">4</A>&nbsp;Et super terminum Nephthali, a plaga orientali usque ad plagam maris, Manasse una.</P>
<P><a name="005">5</A>&nbsp;Et super terminum Manasse, a plaga orientali usque ad plagam maris, Ephraim una.</P>
<P><a name="006">6</A>&nbsp;Et super terminum Ephraim, a plaga orientali usque ad plagam maris, Ruben una.</P>
<P><a name="007">7</A>&nbsp;Et super terminum Ruben, a plaga orientali usque ad plagam maris, Juda una.<BR>
</P>
<P><a name="008">8</A>&nbsp;Et super terminum Juda, a plaga orientali usque ad plagam maris, erunt primiti&#230; quas separabitis, viginti quinque millibus latitudinis et longitudinis, sicuti singul&#230; partes a plaga orientali usque ad plagam maris: et erit sanctuarium in medio ejus.</P>
<P><a name="009">9</A>&nbsp;Primiti&#230; quas separabitis Domino, longitudo viginti quinque millibus, et latitudo decem millibus.</P>
<P><a name="010">10</A>&nbsp;H&#230; autem erunt primiti&#230; sanctuarii sacerdotum, ad aquilonem longitudinis viginti quinque millia, et ad mare latitudinis decem millia, sed et ad orientem latitudinis decem millia, et ad meridiem longitudinis viginti quinque millia: et erit sanctuarium Domini in medio ejus.</P>
<P><a name="011">11</A>&nbsp;Sacerdotibus sanctuarium erit de filiis Sadoc, qui custodierunt c&#230;remonias meas, et non erraverunt cum errarent filii Isra&#235;l, sicut erraverunt et Levit&#230;.</P>
<P><a name="012">12</A>&nbsp;Et erunt eis primiti&#230; de primitiis terr&#230; Sanctum sanctorum, juxta terminum Levitarum.</P>
<P><a name="013">13</A>&nbsp;Sed et Levitis similiter, juxta fines sacerdotum, viginti quinque millia longitudinis, et latitudinis decem millia. Omnis longitudo viginti et quinque millium, et latitudo decem millium.</P>
<P><a name="014">14</A>&nbsp;Et non venundabunt ex eo, neque mutabunt: neque transferentur primiti&#230; terr&#230;, quia sanctificat&#230; sunt Domino.<BR>
</P>
<P><a name="015">15</A>&nbsp;Quinque millia autem qu&#230; supersunt in latitudine per viginti quinque millia, profana erunt urbis in habitaculum et in suburbana: et erit civitas in medio ejus.</P>
<P><a name="016">16</A>&nbsp;Et h&#230; mensur&#230; ejus: ad plagam septentrionalem, quingenta et quatuor millia: et ad plagam meridianam, quingenta et quatuor millia: et ad plagam orientalem, quingenta et quatuor millia: et ad plagam occidentalem, quingenta et quatuor millia.</P>
<P><a name="017">17</A>&nbsp;Erunt autem suburbana civitatis ad aquilonem, ducenta quinquaginta: et ad meridiem, ducenta quinquaginta: et ad orientem, ducenta quinquaginta: et ad mare, ducenta quinquaginta.</P>
<P><a name="018">18</A>&nbsp;Quod autem reliquum fuerit in longitudine secundum primitias sanctuarii, decem millia in orientem, et decem millia in occidentem, erunt sicut primiti&#230; sanctuarii: et erunt fruges ejus in panes his qui serviunt civitati.</P>
<P><a name="019">19</A>&nbsp;Servientes autem civitati, operabuntur ex omnibus tribubus Isra&#235;l.</P>
<P><a name="020">20</A>&nbsp;Omnes primiti&#230; viginti quinque millium, per viginti quinque millia in quadrum, separabuntur in primitias sanctuarii, et in possessionem civitatis.<BR>
</P>
<P><a name="021">21</A>&nbsp;Quod autem reliquum fuerit, principis erit ex omni parte primitiarum sanctuarii, et possessionis civitatis e regione viginti quinque millium primitiarum usque ad terminum orientalem: sed et ad mare, e regione viginti quinque millium, usque ad terminum maris, similiter in partibus principis erit: et erunt primiti&#230; sanctuarii, et sanctuarium templi, in medio ejus.</P>
<P><a name="022">22</A>&nbsp;De possessione autem Levitarum, et de possessione civitatis in medio partium principis, erit inter terminum Juda et inter terminum Benjamin, et ad principem pertinebit.<BR>
</P>
<P><a name="023">23</A>&nbsp;Et reliquis tribubus, a plaga orientali usque ad plagam occidentalem, Benjamin una.</P>
<P><a name="024">24</A>&nbsp;Et contra terminum Benjamin, a plaga orientali usque ad plagam occidentalem, Simeon una.</P>
<P><a name="025">25</A>&nbsp;Et super terminum Simeonis, a plaga orientali usque ad plagam occidentalem, Issachar una.</P>
<P><a name="026">26</A>&nbsp;Et super terminum Issachar, a plaga orientali usque ad plagam occidentalem, Zabulon una.</P>
<P><a name="027">27</A>&nbsp;Et super terminum Zabulon, a plaga orientali usque ad plagam maris, Gad una.</P>
<P><a name="028">28</A>&nbsp;Et super terminum Gad, ad plagam austri in meridie: et erit finis de Thamar usque ad aquas contradictionis Cades: h&#230;reditas contra mare magnum.</P>
<P><a name="029">29</A>&nbsp;H&#230;c est terra quam mittetis in sortem tribubus Isra&#235;l, et h&#230; partitiones earum, ait Dominus Deus.<BR>
</P>
<P><a name="030">30</A>&nbsp;Et hi egressus civitatis: a plaga septentrionali, quingentos et quatuor millibus mensurabis.</P>
<P><a name="031">31</A>&nbsp;Et port&#230; civitatis ex nominibus tribuum Isra&#235;l: port&#230; tres a septentrione: porta Ruben una, porta Juda una, porta Levi una.</P>
<P><a name="032">32</A>&nbsp;Et ad plagam orientalem, quingentos et quatuor millia, et port&#230; tres: porta Joseph una, porta Benjamin una, porta Dan una.</P>
<P><a name="033">33</A>&nbsp;Et ad plagam meridianam, quingentos et quatuor millia metieris, et port&#230; tres: porta Simeonis una, porta Issachar una, porta Zabulon una.</P>
<P><a name="034">34</A>&nbsp;Et ad plagam occidentalem, quingentos et quatuor millia, et port&#230; eorum tres: porta Gad una, porta Aser una, porta Nephthali una.</P>
<P><a name="035">35</A>&nbsp;Per circuitum, decem et octo millia: et nomen civitatis ex illa die, Dominus ibidem.</P>
<P></P>
<P><HR>
<CENTER>
<A HREF="dan001.htm">Next: Daniel Chapter 1</A></CENTER>
</BODY>
</HTML>
