<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Jeremiah: Jeremiah Chapter 51</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/jer051.htm">Polyglot</A>&nbsp;
<A HREF="../kjv/jer051.htm">KJV</A>&nbsp;
<A HREF="../sep/jer051.htm">Sep</A>&nbsp;
<A HREF="../tan/jer051.htm">Tan</A>&nbsp;

<BR>
<BR><A HREF="jer.htm">Jeremiah Index</A><BR>
&nbsp;
<A HREF="jer050.htm">Previous</A>&nbsp;
<A HREF="jer052.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Jeremiah Chapter 51</H3><P><a name="001">1</A>&nbsp;[H&#230;c dicit Dominus:<BR> Ecce ego suscitabo super Babylonem et super habitatores ejus,<BR> qui cor suum levaverunt contra me,<BR> quasi ventum pestilentem:<BR></P>
<P><a name="002">2</A>&nbsp;et mittam in Babylonem ventilatores,<BR> et ventilabunt eam et demolientur terram ejus,<BR> quoniam venerunt super eam undique in die afflictionis ejus.<BR></P>
<P><a name="003">3</A>&nbsp;Non tendat qui tendit arcum suum,<BR> et non ascendat loricatus:<BR> nolite parcere juvenibus ejus;<BR> interficite omnem militiam ejus.<BR></P>
<P><a name="004">4</A>&nbsp;Et cadent interfecti in terra Chald&#230;orum,<BR> et vulnerati in regionibus ejus.<BR></P>
<P><a name="005">5</A>&nbsp;Quoniam non fuit viduatus Isra&#235;l et Juda<BR> a Deo suo, Domino exercituum,<BR> terra autem eorum repleta est delicto<BR> a Sancto Isra&#235;l.<BR></P>
<P><a name="006">6</A>&nbsp;Fugite de medio Babylonis,<BR> et salvet unusquisque animam suam:<BR> nolite tacere super iniquitatem ejus,<BR> quoniam tempus ultionis est a Domino:<BR> vicissitudinem ipse retribuet ei.<BR></P>
<P><a name="007">7</A>&nbsp;Calix aureus Babylon in manu Domini,<BR> inebrians omnem terram:<BR> de vino ejus biberunt gentes,<BR> et ideo commot&#230; sunt.<BR></P>
<P><a name="008">8</A>&nbsp;Subito cecidit Babylon, et contrita est.<BR> Ululate super eam:<BR> tollite resinam ad dolorem ejus,<BR> si forte sanetur.<BR></P>
<P><a name="009">9</A>&nbsp;Curavimus Babylonem, et non est sanata:<BR> derelinquamus eam, et eamus unusquisque in terram suam:<BR> quoniam pervenit usque ad c&#230;los judicium ejus,<BR> et elevatum est usque ad nubes.<BR></P>
<P><a name="010">10</A>&nbsp;Protulit Dominus justitias nostras:<BR> venite, et narremus in Sion opus Domini Dei nostri.<BR></P>
<P><a name="011">11</A>&nbsp;Acuite sagittas, implete pharetras:<BR> suscitavit Dominus spiritum regum Medorum:<BR> et contra Babylonem mens ejus est ut perdat eam,<BR> quoniam ultio Domini est,<BR> ultio templi sui.<BR></P>
<P><a name="012">12</A>&nbsp;Super muros Babylonis levate signum,<BR> augete custodiam, levate custodes,<BR> pr&#230;parate insidias:<BR> quia cogitavit Dominus,<BR> et fecit qu&#230;cumque locutus est contra habitatores Babylonis.<BR></P>
<P><a name="013">13</A>&nbsp;Qu&#230; habitas super aquas multas,<BR> locuples in thesauris:<BR> venit finis tuus, pedalis pr&#230;cisionis tu&#230;.<BR></P>
<P><a name="014">14</A>&nbsp;Juravit Dominus exercituum per animam suam:<BR> Quoniam replebo te hominibus quasi brucho,<BR> et super te celeuma cantabitur.<BR></P>
<P><a name="015">15</A>&nbsp;Qui fecit terram in fortitudine sua,<BR> pr&#230;paravit orbem in sapientia sua,<BR> et prudentia sua extendit c&#230;los.<BR></P>
<P><a name="016">16</A>&nbsp;Dante eo vocem, multiplicantur aqu&#230; in c&#230;lo:<BR> qui levat nubes ab extremo terr&#230;,<BR> fulgura in pluviam fecit,<BR> et produxit ventum de thesauris suis.<BR></P>
<P><a name="017">17</A>&nbsp;Stultus factus est omnis homo a scientia;<BR> confusus est omnis conflator in sculptili:<BR> quia mendax est conflatio eorum,<BR> nec est spiritus in eis.<BR></P>
<P><a name="018">18</A>&nbsp;Vana sunt opera, et risu digna:<BR> in tempore visitationis su&#230; peribunt.<BR></P>
<P><a name="019">19</A>&nbsp;Non sicut h&#230;c, pars Jacob,<BR> quia qui fecit omnia ipse est:<BR> et Isra&#235;l sceptrum h&#230;reditatis ejus:<BR> Dominus exercituum nomen ejus.<BR></P>
<P><a name="020">20</A>&nbsp;Collidis tu mihi vasa belli:<BR> et ego collidam in te gentes,<BR> et disperdam in te regna:<BR></P>
<P><a name="021">21</A>&nbsp;et collidam in te equum et equitem ejus:<BR> et collidam in te currum et ascensorem ejus:<BR></P>
<P><a name="022">22</A>&nbsp;et collidam in te virum et mulierem:<BR> et collidam in te senem et puerum:<BR> et collidam in te juvenem et virginem:<BR></P>
<P><a name="023">23</A>&nbsp;et collidam in te pastorem et gregem ejus:<BR> et collidam in te agricolam et jugales ejus:<BR> et collidam in te duces et magistratus:<BR></P>
<P><a name="024">24</A>&nbsp;et reddam Babyloni, et cunctis habitatoribus Chald&#230;&#230;,<BR> omne malum suum quod fecerunt in Sion,<BR> in oculis vestris, ait Dominus.<BR></P>
<P><a name="025">25</A>&nbsp;Ecce ego ad te, mons pestifer, ait Dominus,<BR> qui corrumpis universam terram:<BR> et extendam manum meam super te,<BR> et evolvam te de petris,<BR> et dabo te in montem combustionis:<BR></P>
<P><a name="026">26</A>&nbsp;et non tollent de te lapidem in angulum,<BR> et lapidem in fundamenta:<BR> sed perditus in &#230;ternum eris, ait Dominus.<BR></P>
<P><a name="027">27</A>&nbsp;Levate signum in terra,<BR> clangite buccina in gentibus,<BR> sanctificate super eam gentes,<BR> annuntiate contra illam regibus Ararat, Menni, et Ascenez:<BR> numerate contra eam Taphsar,<BR> adducite equum quasi bruchum aculeatum.<BR></P>
<P><a name="028">28</A>&nbsp;Sanctificate contra eam gentes,<BR> reges Medi&#230;, duces ejus, et universos magistratus ejus,<BR> cunctamque terram potestatis ejus.<BR></P>
<P><a name="029">29</A>&nbsp;Et commovebitur terra et conturbabitur,<BR> quia evigilabit contra Babylonem cogitatio Domini,<BR> ut ponat terram Babylonis desertam et inhabitabilem.<BR></P>
<P><a name="030">30</A>&nbsp;Cessaverunt fortes Babylonis a pr&#230;lio;<BR> habitaverunt in pr&#230;sidiis:<BR> devoratum est robur eorum,<BR> et facti sunt quasi mulieres:<BR> incensa sunt tabernacula ejus,<BR> contriti sunt vectes ejus.<BR></P>
<P><a name="031">31</A>&nbsp;Currens obviam currenti veniet,<BR> et nuntius obvius nuntianti,<BR> ut annuntiet regi Babylonis<BR> quia capta est civitas ejus a summo usque ad summum.<BR></P>
<P><a name="032">32</A>&nbsp;Et vada pr&#230;occupata sunt,<BR> et paludes incens&#230; sunt igni,<BR> et viri bellatores conturbati sunt.<BR></P>
<P><a name="033">33</A>&nbsp;Quia h&#230;c dicit Dominus exercituum, Deus Isra&#235;l:<BR> Filia Babylonis quasi area,<BR> tempus tritur&#230; ejus:<BR> adhuc modicum, et veniet tempus messionis ejus.<BR></P>
<P><a name="034">34</A>&nbsp;Comedit me, devoravit me Nabuchodonosor rex Babylonis:<BR> reddidit me quasi vas inane,<BR> absorbuit me quasi draco,<BR> replevit ventrem suum teneritudine mea, et ejecit me.<BR></P>
<P><a name="035">35</A>&nbsp;Iniquitas adversum me<BR> et caro mea super Babylonem,<BR> dicit habitatio Sion:<BR> et sanguis meus super habitatores Chald&#230;&#230;, dicit Jerusalem.<BR></P>
<P><a name="036">36</A>&nbsp;Propterea h&#230;c dicit Dominus:<BR> Ecce ego judicabo causam tuam,<BR> et ulciscar ultionem tuam:<BR> et desertum faciam mare ejus,<BR> et siccabo venam ejus.<BR></P>
<P><a name="037">37</A>&nbsp;Et erit Babylon in tumulos,<BR> habitatio draconum, stupor et sibilus,<BR> eo quod non sit habitator.<BR></P>
<P><a name="038">38</A>&nbsp;Simul ut leones rugient;<BR> excutient comas veluti catuli leonum.<BR></P>
<P><a name="039">39</A>&nbsp;In calore eorum ponam potus eorum,<BR> et inebriabo eos ut sopiantur,<BR> et dormiant somnum sempiternum,<BR> et non consurgant, dicit Dominus.<BR></P>
<P><a name="040">40</A>&nbsp;Deducam eos quasi agnos ad victimam,<BR> et quasi arietes cum h&#230;dis.<BR></P>
<P><a name="041">41</A>&nbsp;Quomodo capta est Sesach,<BR> et comprehensa est inclyta univers&#230; terr&#230;!<BR> quomodo facta est in stuporem Babylon inter gentes!<BR></P>
<P><a name="042">42</A>&nbsp;Ascendit super Babylonem mare:<BR> multitudine fluctuum ejus operta est.<BR></P>
<P><a name="043">43</A>&nbsp;Fact&#230; sunt civitates ejus in stuporem,<BR> terra inhabitabilis et deserta,<BR> terra in qua nullus habitet,<BR> nec transeat per eam filius hominis.<BR></P>
<P><a name="044">44</A>&nbsp;Et visitabo super Bel in Babylone,<BR> et ejiciam quod absorbuerat de ore ejus:<BR> et non confluent ad eum ultra gentes,<BR> siquidem et murus Babylonis corruet.<BR></P>
<P><a name="045">45</A>&nbsp;Egredimini de medio ejus, populus meus,<BR> ut salvet unusquisque animam suam ab ira furoris Domini,<BR></P>
<P><a name="046">46</A>&nbsp;et ne forte mollescat cor vestrum,<BR> et timeatis auditum qui audietur in terra:<BR> et veniet in anno auditio,<BR> et post hunc annum auditio,<BR> et iniquitas in terra,<BR> et dominator super dominatorem.<BR></P>
<P><a name="047">47</A>&nbsp;Propterea ecce dies veniunt,<BR> et visitabo super sculptilia Babylonis,<BR> et omnis terra ejus confundetur,<BR> et universi interfecti ejus cadent in medio ejus.<BR></P>
<P><a name="048">48</A>&nbsp;Et laudabunt super Babylonem c&#230;li et terra,<BR> et omnia qu&#230; in eis sunt:<BR> quia ab aquilone venient ei pr&#230;dones, ait Dominus.<BR></P>
<P><a name="049">49</A>&nbsp;Et quomodo fecit Babylon,<BR> ut caderent occisi in Isra&#235;l,<BR> sic de Babylone<BR> cadent occisi in universa terra.<BR></P>
<P><a name="050">50</A>&nbsp;Qui fugistis gladium, venite,<BR> nolite stare:<BR> recordamini procul Domini,<BR> et Jerusalem ascendat super cor vestrum.<BR></P>
<P><a name="051">51</A>&nbsp;Confusi sumus, quoniam audivimus opprobrium:<BR> operuit ignominia facies nostras,<BR> quia venerunt alieni super sanctificationem domus Domini.<BR></P>
<P><a name="052">52</A>&nbsp;Propterea ecce dies veniunt, ait Dominus,<BR> et visitabo super sculptilia ejus,<BR> et in omni terra ejus mugiet vulneratus.<BR></P>
<P><a name="053">53</A>&nbsp;Si ascenderit Babylon in c&#230;lum,<BR> et firmaverit in excelso robur suum,<BR> a me venient vastatores ejus, ait Dominus.<BR></P>
<P><a name="054">54</A>&nbsp;Vox clamoris de Babylone,<BR> et contritio magna de terra Chald&#230;orum:<BR></P>
<P><a name="055">55</A>&nbsp;quoniam vastavit Dominus Babylonem,<BR> et perdidit ex ea vocem magnam:<BR> et sonabunt fluctus eorum quasi aqu&#230; mult&#230;;<BR> dedit sonitum vox eorum:<BR></P>
<P><a name="056">56</A>&nbsp;quia venit super eam, id est super Babylonem, pr&#230;do,<BR> et apprehensi sunt fortes ejus,<BR> et emarcuit arcus eorum,<BR> quia fortis ultor Dominus reddens retribuet.<BR></P>
<P><a name="057">57</A>&nbsp;Et inebriabo principes ejus, et sapientes ejus,<BR> et duces ejus, et magistratus ejus, et fortes ejus:<BR> et dormient somnum sempiternum,<BR> et non expergiscentur, ait Rex<BR> (Dominus exercituum nomen ejus).<BR></P>
<P><a name="058">58</A>&nbsp;H&#230;c dicit Dominus exercituum:<BR> Murus Babylonis ille latissimus suffossione suffodietur,<BR> et port&#230; ejus excels&#230; igni comburentur,<BR> et labores populorum ad nihilum,<BR> et gentium in ignem erunt, et disperibunt.]<BR>
</P>
<P><a name="059">59</A>&nbsp;Verbum quod pr&#230;cepit Jeremias propheta Sarai&#230; filio Neri&#230; filii Maasi&#230;, cum pergeret cum Sedecia rege in Babylonem, in anno quarto regni ejus: Saraias autem erat princeps propheti&#230;.</P>
<P><a name="060">60</A>&nbsp;Et scripsit Jeremias omne malum quod venturum erat super Babylonem, in libro uno: omnia verba h&#230;c qu&#230; scripta sunt contra Babylonem.</P>
<P><a name="061">61</A>&nbsp;Et dixit Jeremias ad Saraiam: Cum veneris in Babylonem, et videris, et legeris omnia verba h&#230;c,</P>
<P><a name="062">62</A>&nbsp;dices: Domine, tu locutus es contra locum istum, ut disperderes eum, ne sit qui in eo habitet, ab homine usque ad pecus, et ut sit perpetua solitudo.</P>
<P><a name="063">63</A>&nbsp;Cumque compleveris legere librum istum, ligabis ad eum lapidem, et projicies illum in medium Euphraten,</P>
<P><a name="064">64</A>&nbsp;et dices: Sic submergetur Babylon, et non consurget a facie afflictionis quam ego adduco super eam, et dissolvetur. Hucusque verba Jeremi&#230;.</P>
<P><HR>
<CENTER>
<A HREF="jer052.htm">Next: Jeremiah Chapter 52</A></CENTER>
</BODY>
</HTML>
