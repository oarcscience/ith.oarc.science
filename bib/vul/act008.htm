<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Acts: Acts Chapter 8</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/act008.htm">Polyglot</A>&nbsp;
<A HREF="../gnt/act008.htm">GNT</A>&nbsp;
<A HREF="../kjv/act008.htm">KJV</A>&nbsp;

<BR>
<BR><A HREF="act.htm">Acts Index</A><BR>
&nbsp;
<A HREF="act007.htm">Previous</A>&nbsp;
<A HREF="act009.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Acts Chapter 8</H3><P><a name="001">1</A>&nbsp;Facta est autem in illa die persecutio magna in ecclesia qu&#230; erat Jerosolymis, et omnes dispersi sunt per regiones Jud&#230;&#230; et Samari&#230; pr&#230;ter Apostolos.</P>
<P><a name="002">2</A>&nbsp;Curaverunt autem Stephanum viri timorati, et fecerunt planctum magnum super eum.</P>
<P><a name="003">3</A>&nbsp;Saulus autem devastabat ecclesiam per domos intrans, et trahens viros ac mulieres, tradebat in custodiam.<BR>
</P>
<P><a name="004">4</A>&nbsp;Igitur qui dispersi erant pertransibant, evangelizantes verbum Dei.</P>
<P><a name="005">5</A>&nbsp;Philippus autem descendens in civitatem Samari&#230;, pr&#230;dicabant illis Christum.</P>
<P><a name="006">6</A>&nbsp;Intendebant autem turb&#230; his qu&#230; a Philippo dicebantur, unanimiter audientes, et videntes signa qu&#230; faciebat.</P>
<P><a name="007">7</A>&nbsp;Multi enim eorum qui habebant spiritus immundos, clamantes voce magna exibant. Multi autem paralytici et claudi curati sunt.</P>
<P><a name="008">8</A>&nbsp;Factum est ergo gaudium magnum in illa civitate.</P>
<P><a name="009">9</A>&nbsp;Vir autem quidam nomine Simon, qui ante fuerat in civitate magnus, seducens gentem Samari&#230;, dicens se esse aliquem magnum:</P>
<P><a name="010">10</A>&nbsp;cui auscultabant omnes a minimo usque ad maximum, dicentes: Hic est virtus Dei, qu&#230; vocatur magna.</P>
<P><a name="011">11</A>&nbsp;Attendebant autem eum: propter quod multo tempore magiis suis dementasset eos.</P>
<P><a name="012">12</A>&nbsp;Cum vero credidissent Philippo evangelizanti de regno Dei, in nomine Jesu Christi baptizabantur viri ac mulieres.</P>
<P><a name="013">13</A>&nbsp;Tunc Simon et ipse credidit: et cum baptizatus esset, adh&#230;rebat Philippo. Videns etiam signa et virtutes maximas fieri, stupens admirabatur.<BR>
</P>
<P><a name="014">14</A>&nbsp;Cum autem audissent Apostoli qui erant Jerosolymis, quod recepisset Samaria verbum Dei, miserunt ad eos Petrum et Joannem.</P>
<P><a name="015">15</A>&nbsp;Qui cum venissent, oraverunt pro ipsis ut acciperent Spiritum Sanctum:</P>
<P><a name="016">16</A>&nbsp;nondum enim in quemquam illorum venerat, sed baptizati tantum erant in nomine Domini Jesu.</P>
<P><a name="017">17</A>&nbsp;Tunc imponebant manus super illos, et accipiebant Spiritum Sanctum.</P>
<P><a name="018">18</A>&nbsp;Cum vidisset autem Simon quia per impositionem manus Apostolorum daretur Spiritus Sanctus, obtulit eis pecuniam,</P>
<P><a name="019">19</A>&nbsp;dicens: Date et mihi hanc potestatem, ut cuicumque imposuero manus, accipiat Spiritum Sanctum. Petrus autem dixit ad eum:</P>
<P><a name="020">20</A>&nbsp;Pecunia tua tecum sit in perditionem: quoniam donum Dei existimasti pecunia possideri.</P>
<P><a name="021">21</A>&nbsp;Non est tibi pars neque sors in sermone isto: cor enim tuum non est rectum coram Deo.</P>
<P><a name="022">22</A>&nbsp;P&#156;nitentiam itaque age ab hac nequitia tua: et roga Deum, si forte remittatur tibi h&#230;c cogitatio cordis tui.</P>
<P><a name="023">23</A>&nbsp;In felle enim amaritudinis, et obligatione iniquitatis, video te esse.</P>
<P><a name="024">24</A>&nbsp;Respondens autem Simon, dixit: Precamini vos pro me ad Dominum, ut nihil veniat super me horum qu&#230; dixistis.</P>
<P><a name="025">25</A>&nbsp;Et illi quidem testificati, et locuti verbum Domini, redibant Jerosolymam, et multis regionibus Samaritanorum evangelizabant.<BR>
</P>
<P><a name="026">26</A>&nbsp;Angelus autem Domini locutus est ad Philippum, dicens: Surge, et vade contra meridianum, ad viam qu&#230; descendit ab Jerusalem in Gazam: h&#230;c est deserta.</P>
<P><a name="027">27</A>&nbsp;Et surgens abiit. Et ecce vir &#198;thiops, eunuchus, potens Candacis regin&#230; &#198;thiopum, qui erat super omnes gazas ejus, venerat adorare in Jerusalem:</P>
<P><a name="028">28</A>&nbsp;et revertebatur sedens super currum suum, legensque Isaiam prophetam.</P>
<P><a name="029">29</A>&nbsp;Dixit autem Spiritus Philippo: Accede, et adjunge te ad currum istum.</P>
<P><a name="030">30</A>&nbsp;Accurrens autem Philippus, audivit eum legentem Isaiam prophetam, et dixit: Putasne intelligis qu&#230; legis?</P>
<P><a name="031">31</A>&nbsp;Qui ait: Et quomodo possum, si non aliquis ostenderit mihi? Rogavitque Philippum ut ascenderet, et sederet secum.</P>
<P><a name="032">32</A>&nbsp;Locus autem Scriptur&#230; quem legebat, erat hic: [Tamquam ovis ad occisionem ductus est:<BR> et sicut agnus coram tondente se, sine voce,<BR> sic non aperuit os suum.<BR></P>
<P><a name="033">33</A>&nbsp;In humilitate judicium ejus sublatum est.<BR> Generationem ejus quis enarrabit?<BR> quoniam tolletur de terra vita ejus.]</P>
<P><a name="034">34</A>&nbsp;Respondens autem eunuchus Philippo, dixit: Obsecro te, de quo propheta dicit hoc? de se, an de alio aliquo?</P>
<P><a name="035">35</A>&nbsp;Aperiens autem Philippus os suum, et incipiens a Scriptura ista, evangelizavit illi Jesum.</P>
<P><a name="036">36</A>&nbsp;Et dum irent per viam, venerunt ad quamdam aquam: et ait eunuchus: Ecce aqua: quid prohibet me baptizari?</P>
<P><a name="037">37</A>&nbsp;Dixit autem Philippus: Si credis ex toto corde, licet. Et respondens ait: Credo Filium Dei esse Jesum Christum.</P>
<P><a name="038">38</A>&nbsp;Et jussit stare currum: et descenderunt uterque in aquam, Philippus et eunuchus, et baptizavit eum.</P>
<P><a name="039">39</A>&nbsp;Cum autem ascendissent de aqua, Spiritus Domini rapuit Philippum, et amplius non vidit eum eunuchus. Ibat autem per viam suam gaudens.</P>
<P><a name="040">40</A>&nbsp;Philippus autem inventus est in Azoto, et pertransiens evangelizabat civitatibus cunctis, donec veniret C&#230;saream.</P>
<P><HR>
<CENTER>
<A HREF="act009.htm">Next: Acts Chapter 9</A></CENTER>
</BODY>
</HTML>
