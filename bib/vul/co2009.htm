<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 9</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co2009.htm">Polyglot</A>&nbsp;
<A HREF="../gnt/co2009.htm">GNT</A>&nbsp;
<A HREF="../kjv/co2009.htm">KJV</A>&nbsp;

<BR>
<BR><A HREF="co2.htm">2 Corinthians Index</A><BR>
&nbsp;
<A HREF="co2008.htm">Previous</A>&nbsp;
<A HREF="co2010.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 9</H3><P><a name="001">1</A>&nbsp;Nam de ministerio, quod fit in sanctos ex abundanti est mihi scribere vobis.</P>
<P><a name="002">2</A>&nbsp;Scio enim promptum animum vestrum: pro quo de vobis glorior apud Macedones. Quoniam et Achaia parata est ab anno pr&#230;terito, et vestra &#230;mulatio provocavit plurimos.</P>
<P><a name="003">3</A>&nbsp;Misi autem fratres: ut ne quod gloriamur de vobis, evacuetur in hac parte, ut (quemadmodum dixi) parati sitis:</P>
<P><a name="004">4</A>&nbsp;ne cum venerint Macedones mecum, et invenerint vos imparatos, erubescamus nos (ut non dicamus vos) in hac substantia.</P>
<P><a name="005">5</A>&nbsp;Necessarium ergo existimavi rogare fratres, ut pr&#230;veniant ad vos, et pr&#230;parent repromissam benedictionem hanc paratam esse sic, quasi benedictionem, non tamquam avaritiam.<BR>
</P>
<P><a name="006">6</A>&nbsp;Hoc autem dico: qui parce seminat, parce et metet: et qui seminat in benedictionibus, de benedictionibus et metet.</P>
<P><a name="007">7</A>&nbsp;Unusquisque, prout destinavit in corde suo, non ex tristitia, aut ex necessitate: hilarem enim datorem diligit Deus.</P>
<P><a name="008">8</A>&nbsp;Potens est autem Deus omnem gratiam abundare facere in vobis: ut in omnibus semper omnem sufficientiam habentes, abundetis in omne opus bonum,</P>
<P><a name="009">9</A>&nbsp;sicut scriptum est: Dispersit, dedit pauperibus: justitia ejus manet in s&#230;culum s&#230;culi.</P>
<P><a name="010">10</A>&nbsp;Qui autem administrat semen seminanti: et panem ad manducandum pr&#230;stabit, et multiplicabit semen vestrum, et augebit incrementa frugum justiti&#230; vestr&#230;:</P>
<P><a name="011">11</A>&nbsp;ut in omnibus locupletati abundetis in omnem simplicitatem, qu&#230; operatur per nos gratiarum actionem Deo.</P>
<P><a name="012">12</A>&nbsp;Quoniam ministerium hujus officii non solum supplet ea qu&#230; desunt sanctis, sed etiam abundat per multas gratiarum actiones in Domino,</P>
<P><a name="013">13</A>&nbsp;per probationem ministerii hujus, glorificantes Deum in obedientia confessionis vestr&#230;, in Evangelium Christi, et simplicitate communicationis in illos, et in omnes,</P>
<P><a name="014">14</A>&nbsp;et in ipsorum obsecratione pro vobis, desiderantium vos propter eminentem gratiam Dei in vobis.</P>
<P><a name="015">15</A>&nbsp;Gratias Deo super inenarrabili dono ejus.</P>
<P><HR>
<CENTER>
<A HREF="co2010.htm">Next: 2 Corinthians Chapter 10</A></CENTER>
</BODY>
</HTML>
