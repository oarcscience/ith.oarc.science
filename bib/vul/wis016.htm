<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Wisdom: Wisdom Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/wis016.htm">Polyglot</A>&nbsp;
<A HREF="../apo/wis016.htm">Apo</A>&nbsp;
<A HREF="../sep/wis016.htm">Sep</A>&nbsp;

<BR>
<BR><A HREF="wis.htm">Wisdom Index</A><BR>
&nbsp;
<A HREF="wis015.htm">Previous</A>&nbsp;
<A HREF="wis017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Wisdom Chapter 16</H3><P><a name="001">1</A>&nbsp;[Propter h&#230;c et per his similia passi sunt digne tormenta,<BR> et per multitudinem bestiarum exterminati sunt.<BR></P>
<P><a name="002">2</A>&nbsp;Pro quibus tormentis bene disposuisti populum tuum,<BR> quibus dedisti concupiscentiam delectamenti sui novum saporem,<BR> escam parans eis ortygometram:<BR></P>
<P><a name="003">3</A>&nbsp;ut illi quidem, concupiscentes escam<BR> propter ea qu&#230; illis ostensa et missa sunt,<BR> etiam a necessaria concupiscentia averterentur.<BR> Hi autem in brevi inopes facti, novam gustaverunt escam.<BR></P>
<P><a name="004">4</A>&nbsp;Oportebat enim illis sine excusatione quidem<BR> supervenire interitum exercentibus tyrannidem;<BR> his autem tantum ostendere<BR> quemadmodum inimici eorum exterminabantur.<BR></P>
<P><a name="005">5</A>&nbsp;Etenim cum illis supervenit s&#230;va bestiarum ira,<BR> morsibus perversorum colubrorum exterminabantur.<BR></P>
<P><a name="006">6</A>&nbsp;Sed non in perpetuum ira tua permansit,<BR> sed ad correptionem in brevi turbati sunt,<BR> signum habentes salutis ad commemorationem mandati legis tu&#230;.<BR></P>
<P><a name="007">7</A>&nbsp;Qui enim conversus est,<BR> non per hoc quod videbat sanabatur,<BR> sed per te, omnium salvatorem.<BR></P>
<P><a name="008">8</A>&nbsp;In hoc autem ostendisti inimicis nostris<BR> quia tu es qui liberas ab omni malo.<BR></P>
<P><a name="009">9</A>&nbsp;Illos enim locustarum et muscarum occiderunt morsus,<BR> et non est inventa sanitas anim&#230; illorum,<BR> quia digni erant ab hujuscemodi exterminari.<BR></P>
<P><a name="010">10</A>&nbsp;Filios autem tuos nec draconum venenatorum vicerunt dentes:<BR> misericordia enim tua adveniens sanabat illos.<BR></P>
<P><a name="011">11</A>&nbsp;In memoria enim sermonum tuorum examinabantur,<BR> et velociter salvabantur:<BR> ne in altam incidentes oblivionem<BR> non possent tuo uti adjutorio.<BR></P>
<P><a name="012">12</A>&nbsp;Etenim neque herba, neque malagma sanavit eos:<BR> sed tuus, Domine, sermo, qui sanat omnia.<BR></P>
<P><a name="013">13</A>&nbsp;Tu es enim, Domine, qui vit&#230; et mortis habes potestatem,<BR> et deducis ad portas mortis, et reducis.<BR></P>
<P><a name="014">14</A>&nbsp;Homo autem occidit quidem per malitiam;<BR> et cum exierit spiritus, non revertetur,<BR> nec revocabit animam qu&#230; recepta est.<BR></P>
<P><a name="015">15</A>&nbsp;Sed tuam manum effugere impossibile est.<BR></P>
<P><a name="016">16</A>&nbsp;Negantes enim te nosse impii,<BR> per fortitudinem brachii tui flagellati sunt:<BR> novis aquis, et grandinibus,<BR> et pluviis persecutionem passi,<BR> et per ignem consumpti.<BR></P>
<P><a name="017">17</A>&nbsp;Quod enim mirabile erat, in aqua, qu&#230; omnia extinguit,<BR> plus ignis valebat:<BR> vindex est enim orbis justorum.<BR></P>
<P><a name="018">18</A>&nbsp;Quodam enim tempore mansuetabatur ignis,<BR> ne comburerentur qu&#230; ad impios missa erant animalia,<BR> sed ut ipsi videntes scirent<BR> quoniam Dei judicio patiuntur persecutionem.<BR></P>
<P><a name="019">19</A>&nbsp;Et quodam tempore in aqua<BR> supra virtutem ignis exardescebat undique,<BR> ut iniqu&#230; terr&#230; nationem exterminaret.<BR></P>
<P><a name="020">20</A>&nbsp;Pro quibus angelorum esca nutrivisti populum tuum,<BR> et paratum panem de c&#230;lo pr&#230;stitisti illis sine labore,<BR> omne delectamentum in se habentem,<BR> et omnis saporis suavitatem.<BR></P>
<P><a name="021">21</A>&nbsp;Substantia enim tua dulcedinem tuam,<BR> quam in filios habes, ostendebat;<BR> et deserviens uniuscujusque voluntati,<BR> ad quod quisque volebat convertebatur.<BR></P>
<P><a name="022">22</A>&nbsp;Nix autem et glacies sustinebant vim ignis, et non tabescebant:<BR> ut scirent quoniam fructus inimicorum exterminabat<BR> ignis ardens in grandine et pluvia coruscans;<BR></P>
<P><a name="023">23</A>&nbsp;hic autem iterum ut nutrirentur justi,<BR> etiam su&#230; virtutis oblitus est.<BR></P>
<P><a name="024">24</A>&nbsp;Creatura enim tibi factori deserviens,<BR> exardescit in tormentum adversus injustos,<BR> et lenior fit ad benefaciendum pro his qui in te confidunt.<BR></P>
<P><a name="025">25</A>&nbsp;Propter hoc et tunc in omnia transfigurata,<BR> omnium nutrici grati&#230; tu&#230; deserviebat,<BR> ad voluntatem eorum qui a te desiderabant:<BR></P>
<P><a name="026">26</A>&nbsp;ut scirent filii tui quos dilexisti, Domine,<BR> quoniam non nativitatis fructus pascunt homines,<BR> sed sermo tuus hos qui in te crediderint conservat.<BR></P>
<P><a name="027">27</A>&nbsp;Quod enim ab igne non poterat exterminari,<BR> statim ab exiguo radio solis calefactum tabescebat:<BR></P>
<P><a name="028">28</A>&nbsp;ut notum omnibus esset<BR> quoniam oportet pr&#230;venire solem ad benedictionem tuam,<BR> et ad ortum lucis te adorare.<BR></P>
<P><a name="029">29</A>&nbsp;Ingrati enim spes tamquam hibernalis glacies tabescet,<BR> et disperiet tamquam aqua supervacua.]</P>
<P><HR>
<CENTER>
<A HREF="wis017.htm">Next: Wisdom Chapter 17</A></CENTER>
</BODY>
</HTML>
