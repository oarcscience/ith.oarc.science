<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir001.htm">Polyglot</A>&nbsp;
<A HREF="../apo/sir001.htm">Apo</A>&nbsp;
<A HREF="../sep/sir001.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="wis019.htm">Previous</A>&nbsp;
<A HREF="sir002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 1</H3><P><a name="001">1</A>&nbsp;<Prologus>Multorum nobis et magnorum per legem, et prophetas, aliosque qui secuti sunt illos, sapientia demonstrata est, in quibus oportet laudare Isra&#235;l doctrin&#230; et sapienti&#230; causa, quia non solum ipsos loquentes necesse est esse peritos, sed etiam extraneos posse et dicentes et scribentes doctissimos fieri. Avus meus Jesus, postquam se amplius dedit ad diligentiam lectionis legis, et prophetarum, et aliorum librorum qui nobis a parentibus nostris traditi sunt, voluit et ipse scribere aliquid horum qu&#230; ad doctrinam et sapientiam pertinent, ut desiderantes discere, et illorum periti facti, magis magisque attendant animo, et confirmentur ad legitimam vitam. Hortor itaque venire vos cum benevolentia, et attentiori studio lectionem facere, et veniam habere in illis, in quibus videmur, sequentes imaginem sapienti&#230;, deficere in verborum compositione. Nam deficiunt verba hebraica, quando fuerint translata ad alteram linguam: non autem solum h&#230;c, sed et ipsa lex, et prophet&#230;, ceteraque aliorum librorum non parvam habent differentiam quando inter se dicuntur. Nam in octavo et trigesimo anno temporibus Ptolem&#230;i Evergetis regis, postquam perveni in &#198;gyptum, et cum multum temporis ibi fuissem, inveni ibi libros relictos, non parv&#230; neque contemnend&#230; doctrin&#230;. Itaque bonum et necessarium putavi et ipse aliquam addere diligentiam et laborem interpretandi librum istum: et multa vigilia attuli doctrinam in spatio temporis, ad illa qu&#230; ad finem ducunt, librum istum dare, et illis qui volunt animum intendere, et discere quemadmodum oporteat instituere mores, qui secundum legem Domini proposuerint vitam agere. [Omnis sapientia a Domino Deo est:<BR> et cum illo fuit semper, et est ante &#230;vum.<BR></P>
<P><a name="002">2</A>&nbsp;Arenam maris, et pluvi&#230; guttas,<BR> et dies s&#230;culi, quis dinumeravit?<BR> altitudinem c&#230;li, et latitudinem terr&#230;,<BR> et profundum abyssi, quis dimensus est?<BR></P>
<P><a name="003">3</A>&nbsp;sapientiam Dei pr&#230;cedentem omnia, quis investigavit?<BR></P>
<P><a name="004">4</A>&nbsp;Prior omnium creata est sapientia,<BR> et intellectus prudenti&#230; ab &#230;vo.<BR></P>
<P><a name="005">5</A>&nbsp;Fons sapienti&#230; verbum Dei in excelsis,<BR> et ingressus illius mandata &#230;terna.<BR></P>
<P><a name="006">6</A>&nbsp;Radix sapienti&#230; cui revelata est?<BR> et astutias illius quis agnovit?<BR></P>
<P><a name="007">7</A>&nbsp;disciplina sapienti&#230; cui revelata est et manifestata?<BR> et multiplicationem ingressus illius quis intellexit?<BR></P>
<P><a name="008">8</A>&nbsp;Unus est altissimus, Creator omnipotens,<BR> et rex potens et metuendus nimis,<BR> sedens super thronum illius, et dominans Deus.<BR></P>
<P><a name="009">9</A>&nbsp;Ipse creavit illam in Spiritu Sancto,<BR> et vidit, et dinumeravit, et mensus est:<BR></P>
<P><a name="010">10</A>&nbsp;et effudit illam super omnia opera sua,<BR> et super omnem carnem, secundum datum suum,<BR> et pr&#230;buit illam diligentibus se.]<BR>
</P>
<P><a name="011">11</A>&nbsp;[Timor Domini gloria, et gloriatio,<BR> et l&#230;titia, et corona exsultationis.<BR></P>
<P><a name="012">12</A>&nbsp;Timor Domini delectabit cor,<BR> et dabit l&#230;titiam, et gaudium, et longitudinem dierum.<BR></P>
<P><a name="013">13</A>&nbsp;Timenti Dominum bene erit in extremis,<BR> et in die defunctionis su&#230; benedicetur.<BR></P>
<P><a name="014">14</A>&nbsp;Dilectio Dei honorabilis sapientia:<BR></P>
<P><a name="015">15</A>&nbsp;quibus autem apparuerit in visu diligunt eam in visione,<BR> et in agnitione magnalium suorum.<BR></P>
<P><a name="016">16</A>&nbsp;Initium sapienti&#230; timor Domini:<BR> et cum fidelibus in vulva concreatus est:<BR> cum electis feminis graditur,<BR> et cum justis et fidelibus agnoscitur.<BR></P>
<P><a name="017">17</A>&nbsp;Timor Domini scienti&#230; religiositas:<BR></P>
<P><a name="018">18</A>&nbsp;religiositas custodiet et justificabit cor;<BR> jucunditatem atque gaudium dabit.<BR></P>
<P><a name="019">19</A>&nbsp;Timenti Dominum bene erit,<BR> et in diebus consummationis illius benedicetur.<BR></P>
<P><a name="020">20</A>&nbsp;Plenitudo sapienti&#230; est timere Deum,<BR> et plenitudo a fructibus illius.<BR></P>
<P><a name="021">21</A>&nbsp;Omnem domum illius implebit a generationibus,<BR> et receptacula a thesauris illius.<BR></P>
<P><a name="022">22</A>&nbsp;Corona sapienti&#230; timor Domini,<BR> replens pacem et salutis fructum:<BR></P>
<P><a name="023">23</A>&nbsp;et vidit, et dinumeravit eam:<BR> utraque autem sunt dona Dei.<BR></P>
<P><a name="024">24</A>&nbsp;Scientiam et intellectum prudenti&#230; sapientia compartietur,<BR> et gloriam tenentium se exaltat.<BR></P>
<P><a name="025">25</A>&nbsp;Radix sapienti&#230; est timere Dominum,<BR> et rami illius long&#230;vi.<BR></P>
<P><a name="026">26</A>&nbsp;In thesauris sapienti&#230; intellectus et scienti&#230; religiositas:<BR> execratio autem peccatoribus sapientia.<BR></P>
<P><a name="027">27</A>&nbsp;Timor Domini expellit peccatum:<BR></P>
<P><a name="028">28</A>&nbsp;nam qui sine timore est non poterit justificari:<BR> iracundia enim animositatis illius subversio illius est.<BR></P>
<P><a name="029">29</A>&nbsp;Usque in tempus sustinebit patiens,<BR> et postea redditio jucunditatis.<BR></P>
<P><a name="030">30</A>&nbsp;Bonus sensus usque in tempus abscondet verba illius,<BR> et labia multorum enarrabunt sensum illius.<BR></P>
<P><a name="031">31</A>&nbsp;In thesauris sapienti&#230; significatio disciplin&#230;:<BR></P>
<P><a name="032">32</A>&nbsp;execratio autem peccatori cultura Dei.<BR></P>
<P><a name="033">33</A>&nbsp;Fili, concupiscens sapientiam, conserva justitiam,<BR> et Deus pr&#230;bebit illam tibi.<BR></P>
<P><a name="034">34</A>&nbsp;Sapientia enim et disciplina timor Domini:<BR> et quod beneplacitum est illi,<BR></P>
<P><a name="035">35</A>&nbsp;fides et mansuetudo,<BR> et adimplebit thesauros illius.<BR></P>
<P><a name="036">36</A>&nbsp;Ne sis incredibilis timori Domini,<BR> et ne accesseris ad illum duplici corde.<BR></P>
<P><a name="037">37</A>&nbsp;Ne fueris hypocrita in conspectu hominum,<BR> et non scandalizeris in labiis tuis.<BR></P>
<P><a name="038">38</A>&nbsp;Attende in illis, ne forte cadas,<BR> et adducas anim&#230; tu&#230; inhonorationem:<BR></P>
<P><a name="039">39</A>&nbsp;et revelet Deus absconsa tua,<BR> et in medio synagog&#230; elidat te:<BR></P>
<P><a name="040">40</A>&nbsp;quoniam accessisti maligne ad Dominum,<BR> et cor tuum plenum est dolo et fallacia.]</P>
<P><HR>
<CENTER>
<A HREF="sir002.htm">Next: Sirach Chapter 2</A></CENTER>
</BODY>
</HTML>
