<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro010.htm">Polyglot</A>&nbsp;
<A HREF="../kjv/pro010.htm">KJV</A>&nbsp;
<A HREF="../sep/pro010.htm">Sep</A>&nbsp;
<A HREF="../tan/pro010.htm">Tan</A>&nbsp;

<BR>
<BR><A HREF="pro.htm">Proverbs Index</A><BR>
&nbsp;
<A HREF="pro009.htm">Previous</A>&nbsp;
<A HREF="pro011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 10</H3><P><a name="001">1</A>&nbsp;[Filius sapiens l&#230;tificat patrem,<BR> filius vero stultus m&#156;stitia est matris su&#230;.<BR></P>
<P><a name="002">2</A>&nbsp;Nil proderunt thesauri impietatis,<BR> justitia vero liberabit a morte.<BR></P>
<P><a name="003">3</A>&nbsp;Non affliget Dominus fame animam justi,<BR> et insidias impiorum subvertet.<BR></P>
<P><a name="004">4</A>&nbsp;Egestatem operata est manus remissa;<BR> manus autem fortium divitias parat.<BR> Qui nititur mendaciis, hic pascit ventos;<BR> idem autem ipse sequitur aves volantes.<BR></P>
<P><a name="005">5</A>&nbsp;Qui congregat in messe, filius sapiens est;<BR> qui autem stertit &#230;state, filius confusionis.<BR></P>
<P><a name="006">6</A>&nbsp;Benedictio Domini super caput justi;<BR> os autem impiorum operit iniquitas.<BR></P>
<P><a name="007">7</A>&nbsp;Memoria justi cum laudibus,<BR> et nomen impiorum putrescet.<BR></P>
<P><a name="008">8</A>&nbsp;Sapiens corde pr&#230;cepta suscipit;<BR> stultus c&#230;ditur labiis.<BR></P>
<P><a name="009">9</A>&nbsp;Qui ambulat simpliciter ambulat confidenter;<BR> qui autem depravat vias suas manifestus erit.<BR></P>
<P><a name="010">10</A>&nbsp;Qui annuit oculo dabit dolorem;<BR> et stultus labiis verberabitur.]<BR>
</P>
<P><a name="011">11</A>&nbsp;[Vena vit&#230; os justi,<BR> et os impiorum operit iniquitatem.<BR></P>
<P><a name="012">12</A>&nbsp;Odium suscitat rixas,<BR> et universa delicta operit caritas.<BR></P>
<P><a name="013">13</A>&nbsp;In labiis sapientis invenitur sapientia,<BR> et virga in dorso ejus qui indiget corde.<BR></P>
<P><a name="014">14</A>&nbsp;Sapientes abscondunt scientiam;<BR> os autem stulti confusioni proximum est.<BR></P>
<P><a name="015">15</A>&nbsp;Substantia divitis, urbs fortitudinis ejus;<BR> pavor pauperum egestas eorum.<BR></P>
<P><a name="016">16</A>&nbsp;Opus justi ad vitam,<BR> fructus autem impii ad peccatum.<BR></P>
<P><a name="017">17</A>&nbsp;Via vit&#230; custodienti disciplinam;<BR> qui autem increpationes relinquit, errat.<BR></P>
<P><a name="018">18</A>&nbsp;Abscondunt odium labia mendacia;<BR> qui profert contumeliam, insipiens est.<BR></P>
<P><a name="019">19</A>&nbsp;In multiloquio non deerit peccatum,<BR> qui autem moderatur labia sua prudentissimus est.<BR></P>
<P><a name="020">20</A>&nbsp;Argentum electum lingua justi;<BR> cor autem impiorum pro nihilo.<BR></P>
<P><a name="021">21</A>&nbsp;Labia justi erudiunt plurimos;<BR> qui autem indocti sunt in cordis egestate morientur.]<BR>
</P>
<P><a name="022">22</A>&nbsp;[Benedictio Domini divites facit,<BR> nec sociabitur eis afflictio.<BR></P>
<P><a name="023">23</A>&nbsp;Quasi per risum stultus operatur scelus,<BR> sapientia autem est viro prudentia.<BR></P>
<P><a name="024">24</A>&nbsp;Quod timet impius veniet super eum;<BR> desiderium suum justus dabitur.<BR></P>
<P><a name="025">25</A>&nbsp;Quasi tempestas transiens non erit impius;<BR> justus autem quasi fundamentum sempiternum.<BR></P>
<P><a name="026">26</A>&nbsp;Sicut acetum dentibus, et fumus oculis,<BR> sic piger his qui miserunt eum.<BR></P>
<P><a name="027">27</A>&nbsp;Timor Domini apponet dies,<BR> et anni impiorum breviabuntur.<BR></P>
<P><a name="028">28</A>&nbsp;Exspectatio justorum l&#230;titia,<BR> spes autem impiorum peribit.<BR></P>
<P><a name="029">29</A>&nbsp;Fortitudo simplicis via Domini,<BR> et pavor his qui operantur malum.<BR></P>
<P><a name="030">30</A>&nbsp;Justus in &#230;ternum non commovebitur,<BR> impii autem non habitabunt super terram.<BR></P>
<P><a name="031">31</A>&nbsp;Os justi parturiet sapientiam;<BR> lingua pravorum peribit.<BR></P>
<P><a name="032">32</A>&nbsp;Labia justi considerant placita,<BR> et os impiorum perversa.]</P>
<P><HR>
<CENTER>
<A HREF="pro011.htm">Next: Proverbs Chapter 11</A></CENTER>
</BODY>
</HTML>
