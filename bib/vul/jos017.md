[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/jos017)  [KJV](../kjv/jos017.md) 
[Sep:JsB](../sep/jsb017)  [Tan](../tan/jos017.md)   
  
[Joshua Index](jos.md)  
  [Previous](jos016)  [Next](jos018.md) 

------------------------------------------------------------------------

### Vulgate (Latin): Joshua Chapter 17

<span id="001">1</span> Cecidit autem sors tribui Manasse (ipse enim est
primogenitus Joseph): Machir primogenito Manasse patri Galaad, qui fuit
vir pugnator, habuitque possessionem Galaad et Basan:

<span id="002">2</span> et reliquis filiorum Manasse juxta familias
suas, filiis Abiezer, et filiis Helec, et filiis Esriel, et filiis
Sechem, et filiis Hepher, et filiis Semida. Isti sunt filii Manasse
filii Joseph, mares, per cognationes suas.  

<span id="003">3</span> Salphaad vero filio Hepher filii Galaad filii
Machir filii Manasse non erant filii, sed solæ filiæ: quarum ista sunt
nomina: Maala et Noa et Hegla et Melcha et Thersa.

<span id="004">4</span> Veneruntque in conspectu Eleazari sacerdotis, et
Josue filii Nun, et principum, dicentes: Dominus præcepit per manum
Moysi, ut daretur nobis possessio in medio fratrum nostrorum. Deditque
eis juxta imperium Domini possessionem in medio fratrum patris earum.

<span id="005">5</span> Et ceciderunt funiculi Manasse, decem, absque
terra Galaad et Basan trans Jordanem.

<span id="006">6</span> Filiæ enim Manasse possederunt hæreditatem in
medio filiorum ejus. Terra autem Galaad cecidit in sortem filiorum
Manasse qui reliqui erant.

<span id="007">7</span> Fuitque terminus Manasse ab Aser, Machmethath
quæ respicit Sichem: et egreditur ad dexteram juxta habitatores fontis
Taphuæ.

<span id="008">8</span> Etenim in sorte Manasse ceciderat terra Taphuæ,
quæ est juxta terminos Manasse filiorum Ephraim.

<span id="009">9</span> Descenditque terminus vallis arundineti in
meridiem torrentis civitatum Ephraim, quæ in medio sunt urbium Manasse:
terminus Manasse ab aquilone torrentis, et exitus ejus pergit ad mare:

<span id="010">10</span> ita ut possessio Ephraim sit ab austro, et ab
aquilone Manasse, et utramque claudat mare, et conjungantur sibi in
tribu Aser ab aquilone, et in tribu Issachar ab oriente.

<span id="011">11</span> Fuitque hæreditas Manasse in Issachar et in
Aser, Bethsan et viculi ejus, et Jeblaam cum viculis suis, et
habitatores Dor cum oppidis suis, habitatores quoque Endor cum viculis
suis: similiterque habitatores Thenac cum viculis suis, et habitatores
Mageddo cum viculis suis, et tertia pars urbis Nopheth.

<span id="012">12</span> Nec potuerunt filii Manasse has civitates
subvertere, sed cœpit Chananæus habitare in terra sua.

<span id="013">13</span> Postquam autem convaluerunt filii Israël,
subjecerunt Chananæos, et fecerunt sibi tributarios, nec interfecerunt
eos.  

<span id="014">14</span> Locutique sunt filii Joseph ad Josue, et
dixerunt: Quare dedisti mihi possessionem sortis et funiculi unius, cum
sim tantæ multitudinis, et benedixerit mihi Dominus?

<span id="015">15</span> Ad quos Josue ait: Si populus multus es,
ascende in silvam, et succide tibi spatia in terra Pherezæi et Raphaim:
quia angusta est tibi possessio montis Ephraim.

<span id="016">16</span> Cui responderunt filii Joseph: Non poterimus ad
montana conscendere, cum ferreis curribus utantur Chananæi, qui habitant
in terra campestri, in qua sitæ sunt Bethsan cum viculis suis, et
Jezraël mediam possidens vallem.

<span id="017">17</span> Dixitque Josue ad domum Joseph, Ephraim et
Manasse: Populus multus es, et magnæ fortitudinis: non habebis sortem
unam,

<span id="018">18</span> sed transibis ad montem, et succides tibi,
atque purgabis ad habitandum spatia: et poteris ultra procedere cum
subverteris Chananæum, quem dicis ferreos habere currus, et esse
fortissimum.

------------------------------------------------------------------------

[Next: Joshua Chapter 18](jos018.md)
