[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa010)  [KJV](../kjv/psa010)  [Sep](../sep/psa010.md) 
[Tan](../tan/psa010.md)   
  
[Psalms Index](psa.md)  
  [Previous](psa009)  [Next](psa011.md) 

------------------------------------------------------------------------

### Vulgate (Latin): Psalms Chapter 10

<span id="001">1</span> In finem. Psalmus David.

<span id="002">2</span> \[In Domino confido; quomodo dicitis animæ
meæ:  
Transmigra in montem sicut passer?  

<span id="003">3</span> Quoniam ecce peccatores intenderunt arcum;  
paraverunt sagittas suas in pharetra,  
ut sagittent in obscuro rectos corde:  

<span id="004">4</span> quoniam quæ perfecisti destruxerunt;  
justus autem, quid fecit?  

<span id="005">5</span> Dominus in templo sancto suo;  
Dominus in cælo sedes ejus.  
Oculi ejus in pauperem respiciunt;  
palpebræ ejus interrogant filios hominum.  

<span id="006">6</span> Dominus interrogat justum et impium;  
qui autem diligit iniquitatem, odit animam suam.  

<span id="007">7</span> Pluet super peccatores laqueos;  
ignis et sulphur, et spiritus procellarum, pars calicis eorum.  

<span id="008">8</span> Quoniam justus Dominus, et justitias dilexit:  
æquitatem vidit vultus ejus.\]

------------------------------------------------------------------------

[Next: Psalms Chapter 11](psa011.md)
