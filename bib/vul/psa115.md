[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa115)  [KJV](../kjv/psa115)  [Sep](../sep/psa115) 
[Tan](../tan/psa115)   
  
[Psalms Index](psa)  
  [Previous](psa114)  [Next](psa116) 

------------------------------------------------------------------------

### Vulgate (Latin): Psalms Chapter 115

<span id="001">1</span> Alleluja. \[Credidi, propter quod locutus sum;  
ego autem humiliatus sum nimis.  

<span id="002">2</span> Ego dixi in excessu meo:  
Omnis homo mendax.  

<span id="003">3</span> Quid retribuam Domino  
pro omnibus quæ retribuit mihi?  

<span id="004">4</span> Calicem salutaris accipiam,  
et nomen Domini invocabo.  

<span id="005">5</span> Vota mea Domino reddam  
coram omni populo ejus.  

<span id="006">6</span> Pretiosa in conspectu Domini  
mors sanctorum ejus.  

<span id="007">7</span> O Domine, quia ego servus tuus;  
ego servus tuus, et filius ancillæ tuæ.  
Dirupisti vincula mea:  

<span id="008">8</span> tibi sacrificabo hostiam laudis,  
et nomen Domini invocabo.  

<span id="009">9</span> Vota mea Domino reddam  
in conspectu omnis populi ejus;  

<span id="010">10</span> in atriis domus Domini,  
in medio tui, Jerusalem.\]

------------------------------------------------------------------------

[Next: Psalms Chapter 116](psa116)
