<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Leviticus: Leviticus Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/lev014.htm">Polyglot</A>&nbsp;
<A HREF="../kjv/lev014.htm">KJV</A>&nbsp;
<A HREF="../sep/lev014.htm">Sep</A>&nbsp;
<A HREF="../tan/lev014.htm">Tan</A>&nbsp;

<BR>
<BR><A HREF="lev.htm">Leviticus Index</A><BR>
&nbsp;
<A HREF="lev013.htm">Previous</A>&nbsp;
<A HREF="lev015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Leviticus Chapter 14</H3><P><a name="001">1</A>&nbsp;Locutusque est Dominus ad Moysen, dicens:</P>
<P><a name="002">2</A>&nbsp;Hic est ritus leprosi, quando mundandus est. Adducetur ad sacerdotem:</P>
<P><a name="003">3</A>&nbsp;qui egressus de castris, cum invenerit lepram esse mundatam,</P>
<P><a name="004">4</A>&nbsp;pr&#230;cipiet ei, qui purificatur, ut offerat duos passeres vivos pro se, quibus vesci licitum est, et lignum cedrinum, vermiculumque et hyssopum.</P>
<P><a name="005">5</A>&nbsp;Et unum ex passeribus immolari jubebit in vase fictili super aquas viventes:</P>
<P><a name="006">6</A>&nbsp;alium autem vivum cum ligno cedrino, et cocco et hyssopo, tinget in sanguine passeris immolati,</P>
<P><a name="007">7</A>&nbsp;quo asperget illum, qui mundandus est, septies, ut jure purgetur: et dimittet passerem vivum, ut in agrum avolet.</P>
<P><a name="008">8</A>&nbsp;Cumque laverit homo vestimenta sua, radet omnes pilos corporis, et lavabitur aqua: purificatusque ingredietur castra, ita dumtaxat ut maneat extra tabernaculum suum septem diebus,</P>
<P><a name="009">9</A>&nbsp;et die septimo radet capillos capitis, barbamque et supercilia, ac totius corporis pilos. Et lotis rursum vestibus et corpore,</P>
<P><a name="010">10</A>&nbsp;die octavo assumet duos agnos immaculatos, et ovem anniculam absque macula, et tres decimas simil&#230; in sacrificium, qu&#230; conspersa sit oleo, et seorsum olei sextarium.</P>
<P><a name="011">11</A>&nbsp;Cumque sacerdos purificans hominem, statuerit eum, et h&#230;c omnia coram Domino in ostio tabernaculi testimonii,</P>
<P><a name="012">12</A>&nbsp;tollet agnum et offeret eum pro delicto, oleique sextarium: et oblatis ante Dominum omnibus,</P>
<P><a name="013">13</A>&nbsp;immolabit agnum, ubi solet immolari hostia pro peccato, et holocaustum, id est, in loco sancto. Sicut enim pro peccato, ita et pro delicto ad sacerdotem pertinet hostia: Sancta sanctorum est.</P>
<P><a name="014">14</A>&nbsp;Assumensque sacerdos de sanguine hosti&#230;, qu&#230; immolata est pro delicto, ponet super extremum auricul&#230; dextr&#230; ejus qui mundatur, et super pollices manus dextr&#230; et pedis:</P>
<P><a name="015">15</A>&nbsp;et de olei sextario mittet in manum suam sinistram,</P>
<P><a name="016">16</A>&nbsp;tingetque digitum dextrum in eo, et asperget coram Domino septies.</P>
<P><a name="017">17</A>&nbsp;Quod autem reliquum est olei in l&#230;va manu, fundet super extremum auricul&#230; dextr&#230; ejus qui mundatur, et super pollices manus ac pedis dextri, et super sanguinem qui effusus est pro delicto,</P>
<P><a name="018">18</A>&nbsp;et super caput ejus.</P>
<P><a name="019">19</A>&nbsp;Rogabitque pro eo coram Domino, et faciet sacrificium pro peccato: tunc immolabit holocaustum,</P>
<P><a name="020">20</A>&nbsp;et ponet illud in altari cum libamentis suis, et homo rite mundabitur.<BR>
</P>
<P><a name="021">21</A>&nbsp;Quod si pauper est, et non potest manus ejus invenire qu&#230; dicta sunt pro delicto, assumet agnum ad oblationem, ut roget pro eo sacerdos, decimamque partem simil&#230; conspers&#230; oleo in sacrificium, et olei sextarium,</P>
<P><a name="022">22</A>&nbsp;duosque turtures sive duos pullos columb&#230;, quorum unus sit pro peccato, et alter in holocaustum:</P>
<P><a name="023">23</A>&nbsp;offeretque ea die octavo purificationis su&#230; sacerdoti, ad ostium tabernaculi testimonii coram Domino.</P>
<P><a name="024">24</A>&nbsp;Qui suscipiens agnum pro delicto et sextarium olei, levabit simul:</P>
<P><a name="025">25</A>&nbsp;immolatoque agno, de sanguine ejus ponet super extremum auricul&#230; dextr&#230; illius qui mundatur, et super pollices manus ejus ac pedis dextri:</P>
<P><a name="026">26</A>&nbsp;olei vero partem mittet in manum suam sinistram,</P>
<P><a name="027">27</A>&nbsp;in quo tingens digitum dextr&#230; manus asperget septies coram Domino:</P>
<P><a name="028">28</A>&nbsp;tangetque extremum dextr&#230; auricul&#230; illius qui mundatur, et pollices manus ac pedis dextri, in loco sanguinis qui effusus est pro delicto:</P>
<P><a name="029">29</A>&nbsp;reliquam autem partem olei, qu&#230; est in sinistra manu, mittet super caput purificati, ut placet pro eo Dominum:</P>
<P><a name="030">30</A>&nbsp;et turturem sive pullum columb&#230; offeret,</P>
<P><a name="031">31</A>&nbsp;unum pro delicto, et alterum in holocaustum cum libamentis suis.</P>
<P><a name="032">32</A>&nbsp;Hoc est sacrificium leprosi, qui habere non potest omnia in emundationem sui.<BR>
</P>
<P><a name="033">33</A>&nbsp;Locutusque est Dominus ad Moysen et Aaron, dicens:</P>
<P><a name="034">34</A>&nbsp;Cum ingressi fueritis terram Chanaan, quam ego dabo vobis in possessionem, si fuerit plaga lepr&#230; in &#230;dibus,</P>
<P><a name="035">35</A>&nbsp;ibit cujus est domus, nuntians sacerdoti, et dicet: Quasi plaga lepr&#230; videtur mihi esse in domo mea.</P>
<P><a name="036">36</A>&nbsp;At ille pr&#230;cipiet ut efferant universa de domo, priusquam ingrediatur eam, et videat utrum leprosa sit, ne immunda fiant omnia qu&#230; in domo sunt. Intrabitque postea ut consideret lepram domus:</P>
<P><a name="037">37</A>&nbsp;et cum viderit in parietibus illius quasi valliculas pallore sive rubore deformes, et humiliores superficie reliqua,</P>
<P><a name="038">38</A>&nbsp;egredietur ostium domus, et statim claudet illam septem diebus.</P>
<P><a name="039">39</A>&nbsp;Reversusque die septimo, considerabit eam: si invenerit crevisse lepram,</P>
<P><a name="040">40</A>&nbsp;jubebit erui lapides in quibus lepra est, et projici eos extra civitatem in locum immundum:</P>
<P><a name="041">41</A>&nbsp;domum autem ipsam radi intrinsecus per circuitum, et spargi pulverem rasur&#230; extra urbem in locum immundum,</P>
<P><a name="042">42</A>&nbsp;lapidesque alios reponi pro his qui ablati fuerint, et luto alio liniri domum.</P>
<P><a name="043">43</A>&nbsp;Sin autem postquam eruti sunt lapides, et pulvis erasus, et alia terra lita,</P>
<P><a name="044">44</A>&nbsp;ingressus sacerdos viderit reversam lepram, et parietes respersos maculis, lepra est perseverans, et immunda domus:</P>
<P><a name="045">45</A>&nbsp;quam statim destruent, et lapides ejus ac ligna, atque universum pulverem projicient extra oppidum in locum immundum.</P>
<P><a name="046">46</A>&nbsp;Qui intraverit domum quando clausa est, immundus erit usque ad vesperum:</P>
<P><a name="047">47</A>&nbsp;et qui dormierit in ea, et comederit quippiam, lavabit vestimenta sua.<BR>
</P>
<P><a name="048">48</A>&nbsp;Quod si introiens sacerdos viderit lepram non crevisse in domo, postquam denuo lita fuerit, purificabit eam reddita sanitate:</P>
<P><a name="049">49</A>&nbsp;et in purificationem ejus sumet duos passeres, lignumque cedrinum, et vermiculum atque hyssopum:</P>
<P><a name="050">50</A>&nbsp;et immolato uno passere in vase fictili super aquas vivas,</P>
<P><a name="051">51</A>&nbsp;tollet lignum cedrinum, et hyssopum, et coccum, et passerem vivum, et tinget omnia in sanguine passeris immolati, atque in aquis viventibus, et asperget domum septies,</P>
<P><a name="052">52</A>&nbsp;purificabitque eam tam in sanguine passeris quam in aquis viventibus, et in passere vivo, lignoque cedrino et hyssopo atque vermiculo.</P>
<P><a name="053">53</A>&nbsp;Cumque dimiserit passerem avolare in agrum libere, orabit pro domo, et jure mundabitur.</P>
<P><a name="054">54</A>&nbsp;Ista est lex omnis lepr&#230; et percussur&#230;,</P>
<P><a name="055">55</A>&nbsp;lepr&#230; vestium et domorum,</P>
<P><a name="056">56</A>&nbsp;cicatricis et erumpentium papularum, lucentis macul&#230;, et in varias species, coloribus immutatis,</P>
<P><a name="057">57</A>&nbsp;ut possit sciri quo tempore mundum quid, vel immundum sit.</P>
<P><HR>
<CENTER>
<A HREF="lev015.htm">Next: Leviticus Chapter 15</A></CENTER>
</BODY>
</HTML>
