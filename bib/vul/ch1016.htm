<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 16</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1016.htm">Polyglot</A>&nbsp;
<A HREF="../kjv/ch1016.htm">KJV</A>&nbsp;
<A HREF="../sep/ch1016.htm">Sep</A>&nbsp;
<A HREF="../tan/ch1016.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1015.htm">Previous</A>&nbsp;
<A HREF="ch1017.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 16</H3><P><a name="001">1</A>&nbsp;Attulerunt igitur arcam Dei, et constituerunt eam in medio tabernaculi quod tetenderat ei David: et obtulerunt holocausta et pacifica coram Deo.</P>
<P><a name="002">2</A>&nbsp;Cumque complesset David offerens holocausta et pacifica, benedixit populo in nomine Domini.</P>
<P><a name="003">3</A>&nbsp;Et divisit universis per singulos, a viro usque ad mulierem, tortam panis, et partem ass&#230; carnis bubal&#230;, et frixam oleo similam.<BR>
</P>
<P><a name="004">4</A>&nbsp;Constituitque coram arca Domini de Levitis, qui ministrarent, et recordarentur operum ejus, et glorificarent atque laudarent Dominum Deum Isra&#235;l:</P>
<P><a name="005">5</A>&nbsp;Asaph principem, et secundum ejus Zachariam: porro Jahiel, et Semiramoth, et Jehiel, et Mathathiam, et Eliab, et Banaiam, et Obededom: Jehiel super organa psalterii et lyras: Asaph autem ut cymbalis personaret:</P>
<P><a name="006">6</A>&nbsp;Banaiam vero et Jaziel sacerdotes canere tuba jugiter coram arca f&#156;deris Domini.<BR>
</P>
<P><a name="007">7</A>&nbsp;In illo die fecit David principem ad confitendum Domino Asaph et fratres ejus:</P>
<P><a name="008">8</A>&nbsp;[Confitemini Domino, et invocate nomen ejus:<BR> notas facite in populis adinventiones ejus.<BR></P>
<P><a name="009">9</A>&nbsp;Cantate ei, et psallite ei,<BR> et narrate omnia mirabilia ejus.<BR></P>
<P><a name="010">10</A>&nbsp;Laudate nomen sanctum ejus:<BR> l&#230;tetur cor qu&#230;rentium Dominum.<BR></P>
<P><a name="011">11</A>&nbsp;Qu&#230;rite Dominum, et virtutem ejus:<BR> qu&#230;rite faciem ejus semper.<BR></P>
<P><a name="012">12</A>&nbsp;Recordamini mirabilium ejus qu&#230; fecit;<BR> signorum illius, et judiciorum oris ejus,<BR></P>
<P><a name="013">13</A>&nbsp;semen Isra&#235;l servi ejus,<BR> filii Jacob electi ejus.<BR></P>
<P><a name="014">14</A>&nbsp;Ipse Dominus Deus noster:<BR> in universa terra judicia ejus.<BR></P>
<P><a name="015">15</A>&nbsp;Recordamini in sempiternum pacti ejus:<BR> sermonis quem pr&#230;cepit in mille generationes,<BR></P>
<P><a name="016">16</A>&nbsp;quem pepigit cum Abraham,<BR> et juramenti illius cum Isaac.<BR></P>
<P><a name="017">17</A>&nbsp;Et constituit illud Jacob in pr&#230;ceptum,<BR> et Isra&#235;l in pactum sempiternum,<BR></P>
<P><a name="018">18</A>&nbsp;dicens: Tibi dabo terram Chanaan,<BR> funiculum h&#230;reditatis vestr&#230;:<BR></P>
<P><a name="019">19</A>&nbsp;cum essent pauci numero,<BR> parvi et coloni ejus.<BR></P>
<P><a name="020">20</A>&nbsp;Et transierunt de gente in gentem,<BR> et de regno ad populum alterum.<BR></P>
<P><a name="021">21</A>&nbsp;Non dimisit quemquam calumniari eos,<BR> sed increpavit pro eis reges.<BR></P>
<P><a name="022">22</A>&nbsp;Nolite tangere christos meos,<BR> et in prophetis meis nolite malignari.<BR></P>
<P><a name="023">23</A>&nbsp;Cantate Domino omnis terra;<BR> annuntiate ex die in diem salutare ejus:<BR></P>
<P><a name="024">24</A>&nbsp;narrate in gentibus gloriam ejus;<BR> in cunctis populis mirabilia ejus.<BR></P>
<P><a name="025">25</A>&nbsp;Quia magnus Dominus, et laudabilis nimis,<BR> et horribilis super omnes deos.<BR></P>
<P><a name="026">26</A>&nbsp;Omnes enim dii populorum idola:<BR> Dominus autem c&#230;los fecit.<BR></P>
<P><a name="027">27</A>&nbsp;Confessio et magnificentia coram eo:<BR> fortitudo et gaudium in loco ejus.<BR></P>
<P><a name="028">28</A>&nbsp;Afferte Domino, famili&#230; populorum:<BR> afferte Domino gloriam et imperium.<BR></P>
<P><a name="029">29</A>&nbsp;Date Domino gloriam;<BR> nomini ejus levate sacrificium,<BR> et venite in conspectu ejus:<BR> et adorate Dominum in decore sancto.<BR></P>
<P><a name="030">30</A>&nbsp;Commoveatur a facie ejus omnis terra:<BR> ipse enim fundavit orbem immobilem.<BR></P>
<P><a name="031">31</A>&nbsp;L&#230;tentur c&#230;li, et exultet terra,<BR> et dicant in nationibus: Dominus regnavit.<BR></P>
<P><a name="032">32</A>&nbsp;Tonet mare et plenitudo ejus;<BR> exultent agri, et omnia qu&#230; in eis sunt.<BR></P>
<P><a name="033">33</A>&nbsp;Tunc laudabunt ligna saltus coram Domino:<BR> quia venit judicare terram.<BR></P>
<P><a name="034">34</A>&nbsp;Confitemini Domino, quoniam bonus:<BR> quoniam in &#230;ternum misericordia ejus.<BR></P>
<P><a name="035">35</A>&nbsp;Et dicite: Salva nos, Deus salvator noster,<BR> et congrega nos, et erue de gentibus:<BR> ut confiteamur nomini sancto tuo,<BR> et exultemus in carminibus tuis.<BR></P>
<P><a name="036">36</A>&nbsp;Benedictus Dominus Deus Isra&#235;l,<BR> ab &#230;terno usque in &#230;ternum.] Et dicat omnis populo: Amen, et hymnum Domino.</P>
<P><a name="037">37</A>&nbsp;Reliquit itaque ibi coram arca f&#156;deris Domini Asaph et fratres ejus, ut ministrarent in conspectu arc&#230; jugiter per singulos dies, et vices suas.</P>
<P><a name="038">38</A>&nbsp;Porro Obededom, et fratres ejus sexaginta octo: et Obededom filium Idithun, et Hosa, constituit janitores;</P>
<P><a name="039">39</A>&nbsp;Sadoc autem sacerdotem, et fratres ejus sacerdotes, coram tabernaculo Domini in excelso quod erat in Gabaon,</P>
<P><a name="040">40</A>&nbsp;ut offerrent holocausta Domino super altare holocautomatis jugiter, mane et vespere, juxta omnia qu&#230; scripta sunt in lege Domini, quam pr&#230;cepit Isra&#235;li.</P>
<P><a name="041">41</A>&nbsp;Et post eum Heman, et Idithun, et reliquos electos, unumquemque vocabulo suo ad confitendum Domino, quoniam in &#230;ternum misericordia ejus.</P>
<P><a name="042">42</A>&nbsp;Heman quoque et Idithun canentes tuba, et quatientes cymbala et omnia musicorum organa ad canendum Deo: filios autem Idithun fecit esse portarios.</P>
<P><a name="043">43</A>&nbsp;Reversusque est omnis populus in domum suam: et David, ut benediceret etiam domui su&#230;.</P>
<P><HR>
<CENTER>
<A HREF="ch1017.htm">Next: 1 Chronicles Chapter 17</A></CENTER>
</BODY>
</HTML>
