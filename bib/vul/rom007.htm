<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Romans: Romans Chapter 7</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/rom007.htm">Polyglot</A>&nbsp;
<A HREF="../gnt/rom007.htm">GNT</A>&nbsp;
<A HREF="../kjv/rom007.htm">KJV</A>&nbsp;

<BR>
<BR><A HREF="rom.htm">Romans Index</A><BR>
&nbsp;
<A HREF="rom006.htm">Previous</A>&nbsp;
<A HREF="rom008.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Romans Chapter 7</H3><P><a name="001">1</A>&nbsp;An ignoratis, fratres (scientibus enim legem loquor), quia lex in homine dominatur quanto tempore vivit?</P>
<P><a name="002">2</A>&nbsp;Nam qu&#230; sub viro est mulier, vivente viro, alligata est legi: si autem mortuus fuerit vir ejus, soluta est a lege viri.</P>
<P><a name="003">3</A>&nbsp;Igitur, vivente viro, vocabitur adultera si fuerit cum alio viro: si autem mortuus fuerit vir ejus, liberata est a lege viri, ut non sit adultera si fuerit cum alio viro.</P>
<P><a name="004">4</A>&nbsp;Itaque fratres mei, et vos mortificati estis legi per corpus Christi: ut sitis alterius, qui ex mortuis resurrexit, ut fructificemus Deo.</P>
<P><a name="005">5</A>&nbsp;Cum enim essemus in carne, passiones peccatorum, qu&#230; per legem erant, operabantur in membris nostris, ut fructificarent morti.</P>
<P><a name="006">6</A>&nbsp;Nunc autem soluti sumus a lege mortis, in qua detinebamur, ita ut serviamus in novitate spiritus, et non in vetustate litter&#230;.<BR>
</P>
<P><a name="007">7</A>&nbsp;Quid ergo dicemus? lex peccatum est? Absit. Sed peccatum non cognovi, nisi per legem: nam concupiscentiam nesciebam, nisi lex diceret: Non concupisces.</P>
<P><a name="008">8</A>&nbsp;Occasione autem accepta, peccatum per mandatum operatum est in me omnem concupiscentiam. Sine lege enim peccatum mortuum erat.</P>
<P><a name="009">9</A>&nbsp;Ego autem vivebam sine lege aliquando: sed cum venisset mandatum, peccatum revixit.</P>
<P><a name="010">10</A>&nbsp;Ego autem mortuus sum: et inventum est mihi mandatum, quod erat ad vitam, hoc esse ad mortem.</P>
<P><a name="011">11</A>&nbsp;Nam peccatum occasione accepta per mandatum, seduxit me, et per illud occidit.</P>
<P><a name="012">12</A>&nbsp;Itaque lex quidem sancta, et mandatum sanctum, et justum, et bonum.<BR>
</P>
<P><a name="013">13</A>&nbsp;Quod ergo bonum est, mihi factum est mors? Absit. Sed peccatum, ut appareat peccatum, per bonum operatum est mihi mortem: ut fiat supra modum peccans peccatum per mandatum.</P>
<P><a name="014">14</A>&nbsp;Scimus enim quia lex spiritualis est: ego autem carnalis sum, venundatus sub peccato.</P>
<P><a name="015">15</A>&nbsp;Quod enim operor, non intelligo: non enim quod volo bonum, hoc ago: sed quod odi malum, illud facio.</P>
<P><a name="016">16</A>&nbsp;Si autem quod nolo, illud facio: consentio legi, quoniam bona est.</P>
<P><a name="017">17</A>&nbsp;Nunc autem jam non ego operor illud, sed quod habitat in me peccatum.</P>
<P><a name="018">18</A>&nbsp;Scio enim quia non habitat in me, hoc est in carne mea, bonum. Nam velle, adjacet mihi: perficere autem bonum, non invenio.</P>
<P><a name="019">19</A>&nbsp;Non enim quod volo bonum, hoc facio: sed quod nolo malum, hoc ago.</P>
<P><a name="020">20</A>&nbsp;Si autem quod nolo, illud facio: jam non ego operor illud, sed quod habitat in me, peccatum.</P>
<P><a name="021">21</A>&nbsp;Invenio igitur legem, volenti mihi facere bonum, quoniam mihi malum adjacet:</P>
<P><a name="022">22</A>&nbsp;condelector enim legi Dei secundum interiorem hominem:</P>
<P><a name="023">23</A>&nbsp;video autem aliam legem in membris meis, repugnantem legi mentis me&#230;, et captivantem me in lege peccati, qu&#230; est in membris meis.</P>
<P><a name="024">24</A>&nbsp;Infelix ego homo, quis me liberabit de corpore mortis hujus?</P>
<P><a name="025">25</A>&nbsp;gratia Dei per Jesum Christum Dominum nostrum. Igitur ego ipse mente servio legi Dei: carne autem, legi peccati.</P>
<P><HR>
<CENTER>
<A HREF="rom008.htm">Next: Romans Chapter 8</A></CENTER>
</BODY>
</HTML>
