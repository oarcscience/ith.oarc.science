<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Kings: 2 Kings Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/kg2020.htm">Polyglot</A>&nbsp;
<A HREF="../kjv/kg2020.htm">KJV</A>&nbsp;
<A HREF="../sep/kg2020.htm">Sep</A>&nbsp;
<A HREF="../tan/kg2020.htm">Tan</A>&nbsp;

<BR>
<BR><A HREF="kg2.htm">2 Kings Index</A><BR>
&nbsp;
<A HREF="kg2019.htm">Previous</A>&nbsp;
<A HREF="kg2021.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Kings Chapter 20</H3><P><a name="001">1</A>&nbsp;In diebus illis &#230;grotavit Ezechias usque ad mortem: et venit ad eum Isaias filius Amos propheta, dixitque ei: H&#230;c dicit Dominus Deus: Pr&#230;cipe domui tu&#230;: morieris enim tu, et non vives.</P>
<P><a name="002">2</A>&nbsp;Qui convertit faciem suam ad parietem, et oravit Dominum, dicens:</P>
<P><a name="003">3</A>&nbsp;Obsecro, Domine: memento, qu&#230;so, quomodo ambulaverim coram te in veritate, et in corde perfecto, et quod placitum est coram te fecerim. Flevit itaque Ezechias fletu magno.</P>
<P><a name="004">4</A>&nbsp;Et antequam egrederetur Isaias mediam partem atrii, factus est sermo Domini ad eum, dicens:</P>
<P><a name="005">5</A>&nbsp;Revertere, et dic Ezechi&#230; duci populi mei: H&#230;c dicit Dominus Deus David patris tui: Audivi orationem tuam, et vidi lacrimas tuas, et ecce sanavi te: die tertio ascendes templum Domini.</P>
<P><a name="006">6</A>&nbsp;Et addam diebus tuis quindecim annos: sed et de manu regis Assyriorum liberabo te, et civitatem hanc: et protegam urbem istam propter me, et propter David servum meum.</P>
<P><a name="007">7</A>&nbsp;Dixitque Isaias: Afferte massam ficorum. Quam cum attulissent, et posuissent super ulcus ejus, curatus est.</P>
<P><a name="008">8</A>&nbsp;Dixerat autem Ezechias ad Isaiam: Quod erit signum, quia Dominus me sanabit, et quia ascensurus sum die tertia templum Domini?</P>
<P><a name="009">9</A>&nbsp;Cui ait Isaias: Hoc erit signum a Domino quod facturus sit Dominus sermonem quem locutus est: vis ut ascendat umbra decem lineis, an ut revertatur totidem gradibus?</P>
<P><a name="010">10</A>&nbsp;Et ait Ezechias: Facile est umbram crescere decem lineis: nec hoc volo ut fiat, sed ut revertatur retrorsum decem gradibus.</P>
<P><a name="011">11</A>&nbsp;Invocavit itaque Isaias propheta Dominum, et reduxit umbram per lineas quibus jam descenderat in horologio Achaz, retrorsum decem gradibus.<BR>
</P>
<P><a name="012">12</A>&nbsp;In tempore illo misit Berodach Baladan, filius Baladan, rex Babyloniorum, litteras et munera ad Ezechiam: audierat enim quod &#230;grotasset Ezechias.</P>
<P><a name="013">13</A>&nbsp;L&#230;tatus est autem in adventu eorum Ezechias, et ostendit eis domum aromatum, et aurum et argentum, et pigmenta varia, unguenta quoque, et domum vasorum suorum, et omnia qu&#230; habere poterat in thesauris suis. Non fuit quod non monstraret eis Ezechias in domo sua, et in omni potestate sua.</P>
<P><a name="014">14</A>&nbsp;Venit autem Isaias propheta ad regem Ezechiam, dixitque ei: Quid dixerunt viri isti? aut unde venerunt ad te? Cui ait Ezechias: De terra longinqua venerunt ad me, de Babylone.</P>
<P><a name="015">15</A>&nbsp;At ille respondit: Quid viderunt in domo tua? Ait Ezechias: Omnia qu&#230;cumque sunt in domo mea, viderunt: nihil est quod non monstraverim eis in thesauris meis.</P>
<P><a name="016">16</A>&nbsp;Dixit itaque Isaias Ezechi&#230;: Audi sermonem Domini:</P>
<P><a name="017">17</A>&nbsp;Ecce dies venient, et auferentur omnia qu&#230; sunt in domo tua, et qu&#230; condiderunt patres tui usque in diem hanc, in Babylonem: non remanebit quidquam, ait Dominus.</P>
<P><a name="018">18</A>&nbsp;Sed et de filiis tuis qui egredientur ex te, quos generabis, tollentur, et erunt eunuchi in palatio regis Babylonis.</P>
<P><a name="019">19</A>&nbsp;Dixit Ezechias ad Isaiam: Bonus sermo Domini quem locutus es: sit pax et veritas in diebus meis.<BR>
</P>
<P><a name="020">20</A>&nbsp;Reliqua autem sermonum Ezechi&#230;, et omnis fortitudo ejus, et quomodo fecerit piscinam et aqu&#230;ductum, et introduxerit aquas in civitatem, nonne h&#230;c scripta sunt in libro sermonum dierum regum Juda?</P>
<P><a name="021">21</A>&nbsp;Dormivitque Ezechias cum patribus suis, et regnavit Manasses filius ejus pro eo.</P>
<P><HR>
<CENTER>
<A HREF="kg2021.htm">Next: 2 Kings Chapter 21</A></CENTER>
</BODY>
</HTML>
