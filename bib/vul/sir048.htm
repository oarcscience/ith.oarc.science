<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 48</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir048.htm">Polyglot</A>&nbsp;
<A HREF="../apo/sir048.htm">Apo</A>&nbsp;
<A HREF="../sep/sir048.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir047.htm">Previous</A>&nbsp;
<A HREF="sir049.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 48</H3><P><a name="001">1</A>&nbsp;[Et surrexit Elias propheta quasi ignis,<BR> et verbum ipsius quasi facula ardebat.<BR></P>
<P><a name="002">2</A>&nbsp;Qui induxit in illos famem:<BR> et irritantes illum invidia sua pauci facti sunt:<BR> non enim poterant sustinere pr&#230;cepta Domini.<BR></P>
<P><a name="003">3</A>&nbsp;Verbo Domini continuit c&#230;lum,<BR> et dejecit de c&#230;lo ignem ter.<BR></P>
<P><a name="004">4</A>&nbsp;Sic amplificatus est Elias in mirabilibus suis.<BR> Et quis potest similiter sic gloriari tibi?<BR></P>
<P><a name="005">5</A>&nbsp;qui sustulisti mortuum ab inferis de sorte mortis,<BR> in verbo Domini Dei:<BR></P>
<P><a name="006">6</A>&nbsp;qui dejecisti reges ad pernicem,<BR> et confregisti facile potentiam ipsorum,<BR> et gloriosos de lecto suo:<BR></P>
<P><a name="007">7</A>&nbsp;qui audis in Sina judicium,<BR> et in Horeb judicia defensionis:<BR></P>
<P><a name="008">8</A>&nbsp;qui ungis reges ad p&#156;nitentiam,<BR> et prophetas facis successores post te:<BR></P>
<P><a name="009">9</A>&nbsp;qui receptus es in turbine ignis,<BR> in curru equorum igneorum:<BR></P>
<P><a name="010">10</A>&nbsp;qui scriptus es in judiciis temporum,<BR> lenire iracundiam Domini,<BR> conciliare cor patris ad filium,<BR> et restituere tribus Jacob.<BR></P>
<P><a name="011">11</A>&nbsp;Beati sunt qui te viderunt,<BR> et in amicitia tua decorati sunt.<BR></P>
<P><a name="012">12</A>&nbsp;Nam nos vita vivimus tantum:<BR> post mortem autem non erit tale nomen nostrum.]<BR>
</P>
<P><a name="013">13</A>&nbsp;[Elias quidem in turbine tectus est,<BR> et in Eliseo completus est spiritus ejus:<BR> in diebus suis non pertimuit principem,<BR> et potentia nemo vicit illum:<BR></P>
<P><a name="014">14</A>&nbsp;nec superavit illum verbum aliquod,<BR> et mortuum prophetavit corpus ejus.<BR></P>
<P><a name="015">15</A>&nbsp;In vita sua fecit monstra,<BR> et in morte mirabilia operatus est.]<BR>
</P>
<P><a name="016">16</A>&nbsp;[In omnibus istis non p&#156;nituit populus,<BR> et non recesserunt a peccatis suis,<BR> usque dum ejecti sunt de terra sua,<BR> et dispersi sunt in omnem terram:<BR></P>
<P><a name="017">17</A>&nbsp;et relicta est gens perpauca,<BR> et princeps in domo David.<BR></P>
<P><a name="018">18</A>&nbsp;Quidam ipsorum fecerunt quod placeret Deo:<BR> alii autem multa commiserunt peccata.<BR></P>
<P><a name="019">19</A>&nbsp;Ezechias munivit civitatem suam,<BR> et induxit in medium ipsius aquam:<BR> et fodit ferro rupem,<BR> et &#230;dificavit ad aquam puteum.<BR></P>
<P><a name="020">20</A>&nbsp;In diebus ipsius ascendit Sennacherib,<BR> et misit Rabsacen, et sustulit manum suam contra illos:<BR> et extulit manum suam in Sion,<BR> et superbus factus est potentia sua.<BR></P>
<P><a name="021">21</A>&nbsp;Tunc mota sunt corda et manus ipsorum:<BR> et doluerunt quasi parturientes mulieres.<BR></P>
<P><a name="022">22</A>&nbsp;Et invocaverunt Dominum misericordem,<BR> et expandentes manus suas extulerunt ad c&#230;lum:<BR> et Sanctus, Dominus Deus, audivit cito vocem ipsorum.<BR></P>
<P><a name="023">23</A>&nbsp;Non est commemoratus peccatorum illorum,<BR> neque dedit illos inimicis suis:<BR> sed purgavit eos in manu Isai&#230; sancti prophet&#230;.<BR></P>
<P><a name="024">24</A>&nbsp;Dejecit castra Assyriorum,<BR> et contrivit illos angelus Domini:<BR></P>
<P><a name="025">25</A>&nbsp;nam fecit Ezechias quod placuit Deo,<BR> et fortiter ivit in via David patris sui,<BR> quam mandavit illi Isaias, propheta magnus,<BR> et fidelis in conspectu Dei.<BR></P>
<P><a name="026">26</A>&nbsp;In diebus ipsius retro rediit sol,<BR> et addidit regi vitam.<BR></P>
<P><a name="027">27</A>&nbsp;Spiritu magno vidit ultima,<BR> et consolatus est lugentes in Sion<BR> usque in sempiternum.<BR></P>
<P><a name="028">28</A>&nbsp;Ostendit futura,<BR> et abscondita antequam evenirent.]</P>
<P><HR>
<CENTER>
<A HREF="sir049.htm">Next: Sirach Chapter 49</A></CENTER>
</BODY>
</HTML>
