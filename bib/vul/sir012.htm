<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Sirach: Sirach Chapter 12</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/sir012.htm">Polyglot</A>&nbsp;
<A HREF="../apo/sir012.htm">Apo</A>&nbsp;
<A HREF="../sep/sir012.htm">Sep</A>&nbsp;

<BR>
<BR><A HREF="sir.htm">Sirach Index</A><BR>
&nbsp;
<A HREF="sir011.htm">Previous</A>&nbsp;
<A HREF="sir013.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Sirach Chapter 12</H3><P><a name="001">1</A>&nbsp;[Si benefeceris, scito cui feceris,<BR> et erit gratia in bonis tuis multa.<BR></P>
<P><a name="002">2</A>&nbsp;Benefac justo, et invenies retributionem magnam:<BR> et si non ab ipso, certe a Domino.<BR></P>
<P><a name="003">3</A>&nbsp;Non est enim ei bene qui assiduus est in malis,<BR> et eleemosynas non danti:<BR> quoniam et Altissimus odio habet peccatores,<BR> et misertus est p&#156;nitentibus.<BR></P>
<P><a name="004">4</A>&nbsp;Da misericordi, et ne suscipias peccatorem:<BR> et impiis et peccatoribus reddet vindictam,<BR> custodiens eos in diem vindict&#230;.<BR></P>
<P><a name="005">5</A>&nbsp;Da bono, et non receperis peccatorem.<BR></P>
<P><a name="006">6</A>&nbsp;Benefac humili, et non dederis impio:<BR> prohibe panes illi dari, ne in ipsis potentior te sit:<BR></P>
<P><a name="007">7</A>&nbsp;nam duplicia mala invenies in omnibus bonis qu&#230;cumque feceris illi,<BR> quoniam et Altissimus odio habet peccatores,<BR> et impiis reddet vindictam.]<BR>
</P>
<P><a name="008">8</A>&nbsp;[Non agnoscetur in bonis amicus,<BR> et non abscondetur in malis inimicus.<BR></P>
<P><a name="009">9</A>&nbsp;In bonis viri, inimici illius in tristitia:<BR> et in malitia illius, amicus agnitus est.<BR></P>
<P><a name="010">10</A>&nbsp;Non credas inimico tuo in &#230;ternum:<BR> sicut enim &#230;ramentum &#230;ruginat nequitia illius:<BR></P>
<P><a name="011">11</A>&nbsp;et si humiliatus vadat curvus,<BR> adjice animum tuum, et custodi te ab illo.<BR></P>
<P><a name="012">12</A>&nbsp;Non statuas illum penes te,<BR> nec sedeat ad dexteram tuam,<BR> ne forte conversus in locum tuum, inquirat cathedram tuam,<BR> et in novissimo agnosces verba mea,<BR> et in sermonibus meis stimuleris.<BR></P>
<P><a name="013">13</A>&nbsp;Quis miserebitur incantatori a serpente percusso,<BR> et omnibus qui appropiant bestiis?<BR> et sic qui comitatur cum viro iniquo,<BR> et obvolutus est in peccatis ejus.<BR></P>
<P><a name="014">14</A>&nbsp;Una hora tecum permanebit:<BR> si autem declinaveris, non supportabit.<BR></P>
<P><a name="015">15</A>&nbsp;In labiis suis indulcat inimicus,<BR> et in corde suo insidiatur ut subvertat te in foveam.<BR></P>
<P><a name="016">16</A>&nbsp;In oculis suis lacrimatur inimicus,<BR> et si invenerit tempus, non satiabitur sanguine.<BR></P>
<P><a name="017">17</A>&nbsp;Et si incurrerint tibi mala,<BR> invenies eum illic priorem.<BR></P>
<P><a name="018">18</A>&nbsp;In oculis suis lacrimatur inimicus,<BR> et quasi adjuvans suffodiet plantas tuas.<BR></P>
<P><a name="019">19</A>&nbsp;Caput suum movebit, et plaudet manu,<BR> et multa susurrans commutabit vultum suum.]</P>
<P><HR>
<CENTER>
<A HREF="sir013.htm">Next: Sirach Chapter 13</A></CENTER>
</BODY>
</HTML>
