<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 1 Chronicles: 1 Chronicles Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch1014.htm">Polyglot</A>&nbsp;
<A HREF="../kjv/ch1014.htm">KJV</A>&nbsp;
<A HREF="../sep/ch1014.htm">Sep</A>&nbsp;
<A HREF="../tan/ch1014.htm">Tan</A>&nbsp;

<BR>
<BR><A HREF="ch1.htm">1 Chronicles Index</A><BR>
&nbsp;
<A HREF="ch1013.htm">Previous</A>&nbsp;
<A HREF="ch1015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 1 Chronicles Chapter 14</H3><P><a name="001">1</A>&nbsp;Misit quoque Hiram rex Tyri nuntios ad David, et ligna cedrina, et artifices parietum, lignorumque, ut &#230;dificarent ei domum.</P>
<P><a name="002">2</A>&nbsp;Cognovitque David quod confirmasset eum Dominus in regem super Isra&#235;l, et sublevatum esset regnum suum super populum ejus Isra&#235;l.</P>
<P><a name="003">3</A>&nbsp;Accepit quoque David alias uxores in Jerusalem, genuitque filios et filias.</P>
<P><a name="004">4</A>&nbsp;Et h&#230;c nomina eorum, qui nati sunt ei in Jerusalem: Samua, et Sobab, Nathan, et Salomon,</P>
<P><a name="005">5</A>&nbsp;Jebahar, et Elisua, et Eliphalet,</P>
<P><a name="006">6</A>&nbsp;Noga quoque, et Napheg, et Japhia,</P>
<P><a name="007">7</A>&nbsp;Elisama, et Baaliada, et Eliphalet.<BR>
</P>
<P><a name="008">8</A>&nbsp;Audientes autem Philisthiim eo quod unctus esset David regem super universum Isra&#235;l, ascenderunt omnes ut qu&#230;rerent eum: quod cum audisset David, egressus est obviam eis.</P>
<P><a name="009">9</A>&nbsp;Porro Philisthiim venientes, diffusi sunt in valle Raphaim.</P>
<P><a name="010">10</A>&nbsp;Consuluitque David Dominum, dicens: Si ascendam ad Philisth&#230;os, et si trades eos in manu mea? Et dixit ei Dominus: Ascende, et tradam eos in manu tua.</P>
<P><a name="011">11</A>&nbsp;Cumque illi ascendissent in Baalpharasim, percussit eos ibi David, et dixit: Divisit Deus inimicos meos per manum meam, sicut dividuntur aqu&#230;: et idcirco vocatum est nomen illius loci Baalpharasim.</P>
<P><a name="012">12</A>&nbsp;Dereliqueruntque ibi deos suos, quos David jussit exuri.</P>
<P><a name="013">13</A>&nbsp;Alia etiam vice Philisthiim irruerunt, et diffusi sunt in valle.</P>
<P><a name="014">14</A>&nbsp;Consuluitque rursum David Deum, et dixit ei Deus: Non ascendas post eos: recede ab eis, et venies contra illos ex adverso pyrorum.</P>
<P><a name="015">15</A>&nbsp;Cumque audieris sonitum gradientis in cacumine pyrorum, tunc egredieris ad bellum: egressus est enim Deus ante te, ut percutiat castra Philisthiim.</P>
<P><a name="016">16</A>&nbsp;Fecit ergo David sicut pr&#230;ceperat ei Deus, et percussit castra Philisthinorum, de Gabaon usque Gazera.</P>
<P><a name="017">17</A>&nbsp;Divulgatumque est nomen David in universis regionibus, et Dominus dedit pavorem ejus super omnes gentes.</P>
<P><HR>
<CENTER>
<A HREF="ch1015.htm">Next: 1 Chronicles Chapter 15</A></CENTER>
</BODY>
</HTML>
