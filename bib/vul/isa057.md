[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/isa057)  [KJV](../kjv/isa057)  [Sep](../sep/isa057) 
[Tan](../tan/isa057)   
  
[Isaiah Index](isa)  
  [Previous](isa056)  [Next](isa058) 

------------------------------------------------------------------------

### Vulgate (Latin): Isaiah Chapter 57

<span id="001">1</span> \[Justus perit,  
et non est qui recogitet in corde suo;  
et viri misericordiæ colliguntur,  
quia non est qui intelligat:  
a facie enim malitiæ collectus est justus.  

<span id="002">2</span> Veniat pax;  
requiescat in cubili suo  
qui ambulavit in directione sua.  

<span id="003">3</span> Vos autem accedite huc,  
filii auguratricis,  
semen adulteri et fornicariæ.  

<span id="004">4</span> Super quem lusistis?  
super quem dilatastis os,  
et ejecistis linguam?  
Numquid non vos filii scelesti,  
semen mendax,  

<span id="005">5</span> qui consolamini in diis  
subter omne lignum frondosum,  
immolantes parvulos in torrentibus,  
subter eminentes petras?  

<span id="006">6</span> In partibus torrentis pars tua;  
hæc est sors tua:  
et ipsis effudisti libamen,  
obtulisti sacrificium.  
Numquid super his non indignabor?  

<span id="007">7</span> Super montem excelsum et sublimem  
posuisti cubile tuum,  
et illuc ascendisti  
ut immolares hostias.  

<span id="008">8</span> Et post ostium, et retro postem,  
posuisti memoriale tuum.  
Quia juxta me discooperuisti,  
et suscepisti adulterum, dilatasti cubile tuum,  
et pepigisti cum eis fœdus;  
dilexisti stratum eorum  
manu aperta.  

<span id="009">9</span> Et ornasti te regi unguento,  
et multiplicasti pigmenta tua.  
Misisti legatos tuos procul,  
et humiliata es usque ad inferos.  

<span id="010">10</span> In multitudine viæ tuæ laborasti;  
non dixisti: Quiescam.  
Vitam manus tuæ invenisti;  
propterea non rogasti.  

<span id="011">11</span> Pro quo sollicita timuisti,  
quia mentita es,  
et mei non es recordata,  
neque cogitasti in corde tuo?  
Quia ego tacens et quasi non videns,  
et mei oblita es.  

<span id="012">12</span> Ego annuntiabo justitiam tuam,  
et opera tua non proderunt tibi.  

<span id="013">13</span> Cum clamaveris, liberent te congregati tui,  
et omnes eos auferet ventus,  
tollet aura.\]  
\[Qui autem fiduciam habet mei, hæreditabit terram,  
et possidebit montem sanctum meum.  

<span id="014">14</span> Et dicam: Viam facite, præbete iter; declinate
de semita,  
auferte offendicula de via populi mei.  

<span id="015">15</span> Quia hæc dicit Excelsus,  
et Sublimis, habitans æternitatem, et sanctum nomen ejus:  
in excelso et in sancto habitans,  
et cum contrito et humili spiritu:  
ut vivificet spiritum humilium,  
et vivificet cor contritorum.  

<span id="016">16</span> Non enim in sempiternum litigabo,  
neque usque ad finem irascar,  
quia spiritus a facie mea egredietur,  
et flatus ego faciam.  

<span id="017">17</span> Propter iniquitatem avaritiæ ejus iratus sum,
et percussi eum.  
Abscondi a te faciem meam, et indignatus sum;  
et abiit vagus in via cordis sui.  

<span id="018">18</span> Vias ejus vidi, et sanavi eum;  
et reduxi eum, et reddidi consolationes  
ipsi, et lugentibus ejus.  

<span id="019">19</span> Creavi fructum labiorum pacem;  
pacem ei qui longe est et qui prope,  
dixit Dominus, et sanavi eum.  

<span id="020">20</span> Impii autem quasi mare fervens,  
quod quiescere non potest,  
et redundant fluctus ejus in conculcationem et lutum.  

<span id="021">21</span> Non est pax impiis, dicit Dominus Deus.\]

------------------------------------------------------------------------

[Next: Isaiah Chapter 58](isa058)
