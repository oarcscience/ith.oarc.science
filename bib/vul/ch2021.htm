<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Chronicles: 2 Chronicles Chapter 21</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ch2021.htm">Polyglot</A>&nbsp;
<A HREF="../kjv/ch2021.htm">KJV</A>&nbsp;
<A HREF="../sep/ch2021.htm">Sep</A>&nbsp;
<A HREF="../tan/ch2021.htm">Tan</A>&nbsp;

<BR>
<BR><A HREF="ch2.htm">2 Chronicles Index</A><BR>
&nbsp;
<A HREF="ch2020.htm">Previous</A>&nbsp;
<A HREF="ch2022.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Chronicles Chapter 21</H3><P><a name="001">1</A>&nbsp;Dormivit autem Josaphat cum patribus suis, et sepultus est cum eis in civitate David: regnavitque Joram filius ejus pro eo.</P>
<P><a name="002">2</A>&nbsp;Qui habuit fratres filios Josaphat, Azariam, et Jahiel, et Zachariam, et Azariam, et Micha&#235;l, et Saphatiam: omnes hi filii Josaphat regis Juda.</P>
<P><a name="003">3</A>&nbsp;Deditque eis pater suus multa munera argenti et auri, et pensitationes, cum civitatibus munitissimis in Juda: regnum autem tradidit Joram, eo quod esset primogenitus.</P>
<P><a name="004">4</A>&nbsp;Surrexit ergo Joram super regnum patris sui: cumque se confirmasset, occidit omnes fratres suos gladio, et quosdam de principibus Isra&#235;l.</P>
<P><a name="005">5</A>&nbsp;Triginta duorum annorum erat Joram cum regnare c&#156;pisset, et octo annis regnavit in Jerusalem.</P>
<P><a name="006">6</A>&nbsp;Ambulavitque in viis regum Isra&#235;l, sicut egerat domus Achab: filia quippe Achab erat uxor ejus: et fecit malum in conspectu Domini.</P>
<P><a name="007">7</A>&nbsp;Noluit autem Dominus disperdere domum David propter pactum quod inierat cum eo: et quia promiserat ut daret ei lucernam, et filiis ejus omni tempore.</P>
<P><a name="008">8</A>&nbsp;In diebus illis rebellavit Edom, ne esset subditus Jud&#230;, et constituit sibi regem.</P>
<P><a name="009">9</A>&nbsp;Cumque transisset Joram cum principibus suis, et cuncto equitatu qui erat secum, surrexit nocte, et percussit Edom, qui se circumdederat, et omnes duces equitatus ejus.</P>
<P><a name="010">10</A>&nbsp;Attamen rebellavit Edom, ne esset sub ditione Juda usque ad hanc diem: eo tempore et Lobna recessit ne esset sub manu illius. Dereliquerat enim Dominum Deum patrum suorum:</P>
<P><a name="011">11</A>&nbsp;insuper et excelsa fabricatus est in urbibus Juda, et fornicari fecit habitatores Jerusalem, et pr&#230;varicari Judam.<BR>
</P>
<P><a name="012">12</A>&nbsp;Allat&#230; sunt autem ei litter&#230; ab Elia propheta, in quibus scriptum erat: H&#230;c dicit Dominus Deus David patris tui: Quoniam non ambulasti in viis Josaphat patris tui, et in viis Asa regis Juda,</P>
<P><a name="013">13</A>&nbsp;sed incessisti per iter regum Isra&#235;l, et fornicari fecisti Judam et habitatores Jerusalem, imitatus fornicationem domus Achab, insuper et fratres tuos, domum patris tui, meliores te, occidisti:</P>
<P><a name="014">14</A>&nbsp;ecce Dominus percutiet te plaga magna cum populo tuo, et filiis, et uxoribus tuis, universaque substantia tua.</P>
<P><a name="015">15</A>&nbsp;Tu autem &#230;grotabis pessimo languore uteri tui, donec egrediantur vitalia tua paulatim per singulos dies.</P>
<P><a name="016">16</A>&nbsp;Suscitavit ergo Dominus contra Joram spiritum Philisthinorum, et Arabum qui confines sunt &#198;thiopibus:</P>
<P><a name="017">17</A>&nbsp;et ascenderunt in terram Juda, et vastaverunt eam, diripueruntque cunctam substantiam qu&#230; inventa est in domo regis, insuper et filios ejus, et uxores: nec remansit ei filius, nisi Joachaz, qui minimus natu erat.</P>
<P><a name="018">18</A>&nbsp;Et super h&#230;c omnia percussit eum Dominus alvi languore insanabili.</P>
<P><a name="019">19</A>&nbsp;Cumque diei succederet dies, et temporum spatia volverentur, duorum annorum expletus est circulus: et sic longa consumptus tabe, ita ut egereret etiam viscera sua, languore pariter, et vita caruit. Mortuusque est in infirmitate pessima, et non fecit ei populus secundum morem combustionis exequias, sicut fecerat majoribus ejus.</P>
<P><a name="020">20</A>&nbsp;Triginta duorum annorum fuit cum regnare c&#156;pisset, et octo annis regnavit in Jerusalem. Ambulavitque non recte, et sepelierunt eum in civitate David, verumtamen non in sepulchro regum.</P>
<P><HR>
<CENTER>
<A HREF="ch2022.htm">Next: 2 Chronicles Chapter 22</A></CENTER>
</BODY>
</HTML>
