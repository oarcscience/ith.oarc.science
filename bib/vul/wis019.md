[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/wis019)  [Apo](../apo/wis019.md) 
[Sep](../sep/wis019.md)   
  
[Wisdom Index](wis.md)  
  [Previous](wis018)  [Next](sir001.md) 

------------------------------------------------------------------------

### Vulgate (Latin): Wisdom Chapter 19

<span id="001">1</span> \[Impiis autem usque in novissimum  
sine misericordia ira supervenit.  
Præsciebat enim et futura illorum:  

<span id="002">2</span> quoniam cum ipsi permisissent ut se educerent,  
et cum magna sollicitudine præmisissent illos,  
consequebantur illos, pœnitentia acti.  

<span id="003">3</span> Adhuc enim inter manus habentes luctum,  
et deplorantes ad monumenta mortuorum,  
aliam sibi assumpserunt cogitationem inscientiæ,  
et quos rogantes projecerant,  
hos tamquam fugitivos persequebantur.  

<span id="004">4</span> Ducebat enim illos ad hunc finem digna
necessitas;  
et horum quæ acciderant commemorationem amittebant,  
ut quæ deerant tormentis repleret punitio:  

<span id="005">5</span> et populus quidem tuus mirabiliter transiret,  
illi autem novam mortem invenirent.  

<span id="006">6</span> Omnis enim creatura ad suum genus ab initio
refigurabatur,  
deserviens tuis præceptis,  
ut pueri tui custodirentur illæsi.  

<span id="007">7</span> Nam nubes castra eorum obumbrabat,  
et ex aqua quæ ante erat, terra arida apparuit,  
et in mari Rubro via sine impedimento,  
et campus germinans de profundo nimio:  

<span id="008">8</span> per quem omnis natio transivit quæ tegebatur tua
manu,  
videntes tua mirabilia et monstra.  

<span id="009">9</span> Tamquam enim equi depaverunt escam,  
et tamquam agni exsultaverunt,  
magnificantes te, Domine, qui liberasti illos.  

<span id="010">10</span> Memores enim erant adhuc eorum  
quæ in incolatu illorum facta fuerant:  
quemadmodum pro natione animalium eduxit terra muscas,  
et pro piscibus eructavit fluvius multitudinem ranarum.  

<span id="011">11</span> Novissime autem viderunt novam creaturam
avium,  
cum, adducti concupiscentia, postulaverunt escas epulationis.  

<span id="012">12</span> In allocutione enim desiderii ascendit illis de
mari ortygometra:  
et vexationes peccatoribus supervenerunt,  
non sine illis quæ ante facta erant argumentis per vim fulminum:  
juste enim patiebantur secundum suas nequitias.\]  

<span id="013">13</span> \[Etenim detestabiliorem inhospitalitatem
instituerunt:  
alii quidem ignotos non recipiebant advenas;  
alii autem bonos hospites in servitutem redigebant.  

<span id="014">14</span> Et non solum hæc, sed et alius quidam respectus
illorum erat,  
quoniam inviti recipiebant extraneos.  

<span id="015">15</span> Qui autem cum lætitia receperunt hos  
qui eisdem usi erant justitiis,  
sævissimis afflixerunt doloribus.  

<span id="016">16</span> Percussi sunt autem cæcitate:  
sicut illi in foribus justi,  
cum subitaneis cooperti essent tenebris,  
unusquisque transitum ostii sui quærebat.  

<span id="017">17</span> In se enim elementa dum convertuntur,  
sicut in organo qualitatis sonus immutatur,  
et omnia suum sonum custodiunt:  
unde æstimari ex ipso visu certo potest.  

<span id="018">18</span> Agrestia enim in aquatica convertebantur,  
et quæcumque erant natantia, in terram transibant.  

<span id="019">19</span> Ignis in aqua valebat supra suam virtutem,  
et aqua extinguentis naturæ obliviscebatur.  

<span id="020">20</span> Flammæ e contrario corruptibilium animalium  
non vexaverunt carnes coambulantium,  
nec dissolvebant illam, quæ facile dissolvebatur sicut glacies, bonam
escam.  
In omnibus enim magnificasti populum tuum, Domine,  
et honorasti, et non despexisti,  
in omni tempore et in omni loco assistens eis.\]

------------------------------------------------------------------------

[Next: Sirach Chapter 1](sir001.md)
