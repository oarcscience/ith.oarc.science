<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa010.htm">Polyglot</A>&nbsp;
<A HREF="../kjv/isa010.htm">KJV</A>&nbsp;
<A HREF="../sep/isa010.htm">Sep</A>&nbsp;
<A HREF="../tan/isa010.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa009.htm">Previous</A>&nbsp;
<A HREF="isa011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 10</H3><P><a name="001">1</A>&nbsp;[V&#230; qui condunt leges iniquas,<BR> et scribentes injustitiam scripserunt,<BR></P>
<P><a name="002">2</A>&nbsp;ut opprimerent in judicio pauperes,<BR> et vim facerent caus&#230; humilium populi mei;<BR> ut essent vidu&#230; pr&#230;da eorum,<BR> et pupillos diriperent.<BR></P>
<P><a name="003">3</A>&nbsp;Quid facietis in die visitationis,<BR> et calamitatis de longe venientis?<BR> ad cujus confugietis auxilium?<BR> et ubi derelinquetis gloriam vestram,<BR></P>
<P><a name="004">4</A>&nbsp;ne incurvemini sub vinculo,<BR> et cum interfectis cadatis?<BR> Super omnibus his non est aversus furor ejus,<BR> sed adhuc manus ejus extenta.]<BR>
</P>
<P><a name="005">5</A>&nbsp;[V&#230; Assur! virga furoris mei et baculus ipse est;<BR> in manu eorum indignatio mea.<BR></P>
<P><a name="006">6</A>&nbsp;Ad gentem fallacem mittam eum,<BR> et contra populum furoris mei mandabo illi,<BR> ut auferat spolia, et diripiat pr&#230;dam,<BR> et ponat illum in conculcationem quasi lutum platearum.<BR></P>
<P><a name="007">7</A>&nbsp;Ipse autem non sic arbitrabitur,<BR> et cor ejus non ita existimabit;<BR> sed ad conterendum erit cor ejus,<BR> et ad internecionem gentium non paucarum.<BR></P>
<P><a name="008">8</A>&nbsp;Dicet enim:</P>
<P><a name="009">9</A>&nbsp;Numquid non principes mei simul reges sunt?<BR> numquid non ut Charcamis, sic Calano?<BR> et ut Arphad, sic Emath?<BR> numquid non ut Damascus, sic Samaria?<BR></P>
<P><a name="010">10</A>&nbsp;Quomodo invenit manus mea regna idoli,<BR> sic et simulacra eorum de Jerusalem et de Samaria.<BR></P>
<P><a name="011">11</A>&nbsp;Numquid non sicut feci Samari&#230; et idolis ejus,<BR> sic faciam Jerusalem et simulacris ejus?<BR></P>
<P><a name="012">12</A>&nbsp;Et erit, cum impleverit Dominus<BR> cuncta opera sua<BR> in monte Sion et in Jerusalem,<BR> visitabo super fructum magnifici cordis regis Assur,<BR> et super gloriam altitudinis oculorum ejus.<BR></P>
<P><a name="013">13</A>&nbsp;Dixit enim: In fortitudine manus me&#230; feci,<BR> et in sapientia mea intellexi;<BR> et abstuli terminos populorum,<BR> et principes eorum depr&#230;datus sum,<BR> et detraxi quasi potens in sublimi residentes.<BR></P>
<P><a name="014">14</A>&nbsp;Et invenit quasi nidum manus mea<BR> fortitudinem populorum;<BR> et sicut colliguntur ova qu&#230; derelicta sunt,<BR> sic universam terram ego congregavi;<BR> et non fuit qui moveret pennam,<BR> et aperiret os, et ganniret.<BR></P>
<P><a name="015">15</A>&nbsp;Numquid gloriabitur securis contra eum qui secat in ea?<BR> aut exaltabitur serra contra eum a quo trahitur?<BR> Quomodo si elevetur virga contra elevantem se,<BR> et exaltetur baculus, qui utique lignum est.<BR></P>
<P><a name="016">16</A>&nbsp;Propter hoc mittet Dominator, Dominus exercituum,<BR> in pinguibus ejus tenuitatem;<BR> et subtus gloriam ejus succensa ardebit<BR> quasi combustio ignis.<BR></P>
<P><a name="017">17</A>&nbsp;Et erit lumen Isra&#235;l in igne,<BR> et Sanctus ejus in flamma;<BR> et succendetur, et devorabitur<BR> spina ejus et vepres in die una.<BR></P>
<P><a name="018">18</A>&nbsp;Et gloria saltus ejus, et carmeli ejus,<BR> ab anima usque ad carnem consumetur;<BR> et erit terrore profugus.<BR></P>
<P><a name="019">19</A>&nbsp;Et reliqui&#230; ligni saltus ejus pr&#230; paucitate numerabuntur,<BR> et puer scribet eos.]<BR>
</P>
<P><a name="020">20</A>&nbsp;[Et erit in die illa:<BR> non adjiciet residuum Isra&#235;l,<BR> et hi qui fugerint de domo Jacob,<BR> inniti super eo qui percutit eos;<BR> sed innitetur super Dominum,<BR> Sanctum Isra&#235;l, in veritate.<BR></P>
<P><a name="021">21</A>&nbsp;Reliqui&#230; convertentur; reliqui&#230;, inquam, Jacob<BR> ad Deum fortem.<BR></P>
<P><a name="022">22</A>&nbsp;Si enim fuerit populus tuus, Isra&#235;l, quasi arena maris,<BR> reliqui&#230; convertentur ex eo;<BR> consummatio abbreviata<BR> inundabit justitiam.<BR></P>
<P><a name="023">23</A>&nbsp;Consummationem enim et abbreviationem<BR> Dominus Deus exercituum faciet in medio omnis terr&#230;.<BR></P>
<P><a name="024">24</A>&nbsp;Propter hoc, h&#230;c dicit Dominus Deus exercituum:<BR> Noli timere, populus meus,<BR> habitator Sion, ab Assur:<BR> in virga percutiet te,<BR> et baculum suum levabit super te,<BR> in via &#198;gypti.<BR></P>
<P><a name="025">25</A>&nbsp;Adhuc enim paululum modicumque,<BR> et consummabitur indignatio<BR> et furor meus super scelus eorum.<BR></P>
<P><a name="026">26</A>&nbsp;Et suscitabit super eum Dominus exercituum flagellum,<BR> juxta plagam Madian in petra Oreb:<BR> et virgam suam super mare,<BR> et levabit eam in via &#198;gypti.<BR></P>
<P><a name="027">27</A>&nbsp;Et erit in die illa:<BR> auferetur onus ejus de humero tuo<BR> et jugum ejus de collo tuo,<BR> et computrescet jugum a facie olei.]<BR>
</P>
<P><a name="028">28</A>&nbsp;[Veniet in Ajath, transibit in Magron,<BR> apud Machmas commendabit vasa sua.<BR></P>
<P><a name="029">29</A>&nbsp;Transierunt cursim,<BR> Gaba sedes nostra;<BR> obstupuit Rama,<BR> Gabaath Saulis fugit.<BR></P>
<P><a name="030">30</A>&nbsp;Hinni voce tua, filia Gallim,<BR> attende Laisa, paupercula Anathoth.<BR></P>
<P><a name="031">31</A>&nbsp;Migravit Medemena;<BR> habitatores Gabim, confortamini.<BR></P>
<P><a name="032">32</A>&nbsp;Adhuc dies est ut in Nobe stetur;<BR> agitabit manum suam super montem fili&#230; Sion,<BR> collem Jerusalem.<BR></P>
<P><a name="033">33</A>&nbsp;Ecce Dominator, Dominus exercituum,<BR> confringet lagunculam in terrore;<BR> et excelsi statura succidentur,<BR> et sublimes humiliabuntur.<BR></P>
<P><a name="034">34</A>&nbsp;Et subvertentur condensa saltus ferro;<BR> et Libanus cum excelsis cadet.]</P>
<P><HR>
<CENTER>
<A HREF="isa011.htm">Next: Isaiah Chapter 11</A></CENTER>
</BODY>
</HTML>
