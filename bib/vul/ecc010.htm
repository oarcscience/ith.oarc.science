<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Ecclesiastes: Ecclesiastes Chapter 10</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/ecc010.htm">Polyglot</A>&nbsp;
<A HREF="../kjv/ecc010.htm">KJV</A>&nbsp;
<A HREF="../sep/ecc010.htm">Sep</A>&nbsp;
<A HREF="../tan/ecc010.htm">Tan</A>&nbsp;

<BR>
<BR><A HREF="ecc.htm">Ecclesiastes Index</A><BR>
&nbsp;
<A HREF="ecc009.htm">Previous</A>&nbsp;
<A HREF="ecc011.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Ecclesiastes Chapter 10</H3><P><a name="001">1</A>&nbsp;[Musc&#230; morientes perdunt suavitatem unguenti.<BR> Pretiosior est sapientia et gloria,<BR> parva et ad tempus stultitia.<BR></P>
<P><a name="002">2</A>&nbsp;Cor sapientis in dextera ejus,<BR> et cor stulti in sinistra illius.<BR></P>
<P><a name="003">3</A>&nbsp;Sed et in via stultus ambulans,<BR> cum ipse insipiens sit,<BR> omnes stultos &#230;stimat.<BR></P>
<P><a name="004">4</A>&nbsp;Si spiritus potestatem habentis ascenderit super te,<BR> locum tuum ne demiseris,<BR> quia curatio faciet cessare peccata maxima.]<BR>
</P>
<P><a name="005">5</A>&nbsp;[Est malum quod vidi sub sole,<BR> quasi per errorem egrediens a facie principis:<BR></P>
<P><a name="006">6</A>&nbsp;positum stultum in dignitate sublimi,<BR> et divites sedere deorsum.<BR></P>
<P><a name="007">7</A>&nbsp;Vidi servos in equis,<BR> et principes ambulantes super terram quasi servos.<BR></P>
<P><a name="008">8</A>&nbsp;Qui fodit foveam incidet in eam,<BR> et qui dissipat sepem mordebit eum coluber.<BR></P>
<P><a name="009">9</A>&nbsp;Qui transfert lapides affligetur in eis,<BR> et qui scindit ligna vulnerabitur ab eis.<BR></P>
<P><a name="010">10</A>&nbsp;Si retusum fuerit ferrum,<BR> et hoc non ut prius, sed hebetatum fuerit,<BR> multo labore exacuetur,<BR> et post industriam sequetur sapientia.<BR></P>
<P><a name="011">11</A>&nbsp;Si mordeat serpens in silentio,<BR> nihil eo minus habet qui occulte detrahit.<BR></P>
<P><a name="012">12</A>&nbsp;Verba oris sapientis gratia,<BR> et labia insipientis pr&#230;cipitabunt eum;<BR></P>
<P><a name="013">13</A>&nbsp;initium verborum ejus stultitia,<BR> et novissimum oris illius error pessimus.<BR></P>
<P><a name="014">14</A>&nbsp;Stultus verba multiplicat.<BR> Ignorat homo quid ante se fuerit;<BR> et quid post se futurum sit, quis ei poterit indicare?<BR></P>
<P><a name="015">15</A>&nbsp;Labor stultorum affliget eos,<BR> qui nesciunt in urbem pergere.]<BR>
</P>
<P><a name="016">16</A>&nbsp;[V&#230; tibi, terra, cujus rex puer est,<BR> et cujus principes mane comedunt.<BR></P>
<P><a name="017">17</A>&nbsp;Beata terra cujus rex nobilis est,<BR> et cujus principes vescuntur in tempore suo,<BR> ad reficiendum, et non ad luxuriam.<BR></P>
<P><a name="018">18</A>&nbsp;In pigritiis humiliabitur contignatio,<BR> et in infirmitate manuum perstillabit domus.<BR></P>
<P><a name="019">19</A>&nbsp;In risum faciunt panem et vinum<BR> ut epulentur viventes;<BR> et pecuni&#230; obediunt omnia.<BR></P>
<P><a name="020">20</A>&nbsp;In cogitatione tua regi ne detrahas,<BR> et in secreto cubiculi tui ne maledixeris diviti:<BR> quia et aves c&#230;li portabunt vocem tuam,<BR> et qui habet pennas annuntiabit sententiam.]</P>
<P><HR>
<CENTER>
<A HREF="ecc011.htm">Next: Ecclesiastes Chapter 11</A></CENTER>
</BODY>
</HTML>
