<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Mark: Mark Chapter 4</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/mar004.htm">Polyglot</A>&nbsp;
<A HREF="../gnt/mar004.htm">GNT</A>&nbsp;
<A HREF="../kjv/mar004.htm">KJV</A>&nbsp;

<BR>
<BR><A HREF="mar.htm">Mark Index</A><BR>
&nbsp;
<A HREF="mar003.htm">Previous</A>&nbsp;
<A HREF="mar005.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Mark Chapter 4</H3><P><a name="001">1</A>&nbsp;Et iterum c&#156;pit docere ad mare: et congregata est ad eum turba multa, ita ut navim ascendens sederet in mari, et omnis turba circa mare super terram erat:</P>
<P><a name="002">2</A>&nbsp;et docebat eos in parabolis multa, et dicebat illis in doctrina sua:</P>
<P><a name="003">3</A>&nbsp;Audite: ecce exiit seminans ad seminandum.</P>
<P><a name="004">4</A>&nbsp;Et dum seminat, aliud cecidit circa viam, et venerunt volucres c&#230;li, et comederunt illud.</P>
<P><a name="005">5</A>&nbsp;Aliud vero cecidit super petrosa, ubi non habuit terram multam: et statim exortum est, quoniam non habebat altitudinem terr&#230;:</P>
<P><a name="006">6</A>&nbsp;et quando exortus est sol, ex&#230;stuavit: et eo quod non habebat radicem, exaruit.</P>
<P><a name="007">7</A>&nbsp;Et aliud cecidit in spinas: et ascenderunt spin&#230;, et suffocaverunt illud, et fructum non dedit.</P>
<P><a name="008">8</A>&nbsp;Et aliud cecidit in terram bonam: et dabat fructum ascendentem et crescentem, et afferebat unum triginta, unum sexaginta, et unum centum.</P>
<P><a name="009">9</A>&nbsp;Et dicebat: Qui habet aures audiendi, audiat.</P>
<P><a name="010">10</A>&nbsp;Et cum esset singularis, interrogaverunt eum hi qui cum eo erant duodecim, parabolam.</P>
<P><a name="011">11</A>&nbsp;Et dicebat eis: Vobis datum est nosse mysterium regni Dei: illis autem, qui foris sunt, in parabolis omnia fiunt:</P>
<P><a name="012">12</A>&nbsp;ut videntes videant, et non videant: et audientes audiant, et non intelligant: nequando convertantur, et dimittantur eis peccata.<BR>
</P>
<P><a name="013">13</A>&nbsp;Et ait illis: Nescitis parabolam hanc? Et quomodo omnes parabolas cognoscetis?</P>
<P><a name="014">14</A>&nbsp;Qui seminat, verbum seminat.</P>
<P><a name="015">15</A>&nbsp;Hi autem sunt, qui circa viam, ubi seminatur verbum, et cum audierint, confestim venit Satanas, et aufert verbum, quod seminatum est in cordibus eorum.</P>
<P><a name="016">16</A>&nbsp;Et hi sunt similiter, qui super petrosa seminantur: qui cum audierint verbum, statim cum gaudio accipiunt illud:</P>
<P><a name="017">17</A>&nbsp;et non habent radicem in se, sed temporales sunt: deinde orta tribulatione et persecutione propter verbum, confestim scandalizantur.</P>
<P><a name="018">18</A>&nbsp;Et alii sunt qui in spinas seminantur: hi sunt qui verbum audiunt,</P>
<P><a name="019">19</A>&nbsp;et &#230;rumn&#230; s&#230;culi, et deceptio divitiarum, et circa reliqua concupiscenti&#230; intro&#235;untes suffocant verbum, et sine fructu efficitur.</P>
<P><a name="020">20</A>&nbsp;Et hi sunt qui super terram bonam seminati sunt, qui audiunt verbum, et suscipiunt, et fructificant, unum triginta, unum sexaginta, et unum centum.<BR>
</P>
<P><a name="021">21</A>&nbsp;Et dicebat illis: Numquid venit lucerna ut sub modo ponatur, aut sub lecto? nonne ut super candelabrum ponatur?</P>
<P><a name="022">22</A>&nbsp;Non est enim aliquid absconditum, quod non manifestetur: nec factum est occultum, sed ut in palam veniat.</P>
<P><a name="023">23</A>&nbsp;Si quis habet aures audiendi, audiat.</P>
<P><a name="024">24</A>&nbsp;Et dicebat illis: Videte quid audiatis. In qua mensura mensi fueritis, remetietur vobis, et adjicietur vobis.</P>
<P><a name="025">25</A>&nbsp;Qui enim habet, dabitur illi: et qui non habet, etiam quod habet auferetur ab eo.<BR>
</P>
<P><a name="026">26</A>&nbsp;Et dicebat: Sic est regnum Dei, quemadmodum si homo jaciat sementem in terram,</P>
<P><a name="027">27</A>&nbsp;et dormiat, et exsurgat nocte et die, et semen germinet, et increscat dum nescit ille.</P>
<P><a name="028">28</A>&nbsp;Ultro enim terra fructificat, primum herbam, deinde spicam, deinde plenum frumentum in spica.</P>
<P><a name="029">29</A>&nbsp;Et cum produxerit fructus, statim mittit falcem, quoniam adsit messis.</P>
<P><a name="030">30</A>&nbsp;Et dicebat: Cui assimilabimus regnum Dei? aut cui parabol&#230; comparabimus illud?</P>
<P><a name="031">31</A>&nbsp;Sicut granum sinapis, quod cum seminatum fuerit in terra, minus est omnibus seminibus, qu&#230; sunt in terra:</P>
<P><a name="032">32</A>&nbsp;et cum seminatum fuerit, ascendit, et fit majus omnibus oleribus, et facit ramos magnos, ita ut possint sub umbra ejus aves c&#230;li habitare.</P>
<P><a name="033">33</A>&nbsp;Et talibus multis parabolis loquebatur eis verbum, prout poterant audire:</P>
<P><a name="034">34</A>&nbsp;sine parabola autem non loquebatur eis: seorsum autem discipulis suis disserebat omnia.<BR>
</P>
<P><a name="035">35</A>&nbsp;Et ait illis in illa die, cum sero esset factum: Transeamus contra.</P>
<P><a name="036">36</A>&nbsp;Et dimittentes turbam, assumunt eum ita ut erat in navi: et ali&#230; naves erant cum illo.</P>
<P><a name="037">37</A>&nbsp;Et facta est procella magna venti, et fluctus mittebat in navim, ita ut impleretur navis.</P>
<P><a name="038">38</A>&nbsp;Et erat ipse in puppi super cervical dormiens: et excitant eum, et dicunt illi: Magister, non ad te pertinet, quia perimus?</P>
<P><a name="039">39</A>&nbsp;Et exsurgens comminatus est vento, et dixit mari: Tace, obmutesce. Et cessavit ventus: et facta est tranquillitas magna.</P>
<P><a name="040">40</A>&nbsp;Et ait illis: Quid timidi estis? necdum habetis fidem? et timuerunt timore magno, et dicebant ad alterutrum: Quis, putas, est iste, quia et ventus et mare obediunt ei?</P>
<P><HR>
<CENTER>
<A HREF="mar005.htm">Next: Mark Chapter 5</A></CENTER>
</BODY>
</HTML>
