<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Job: Job Chapter 18</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/job018.htm">Polyglot</A>&nbsp;
<A HREF="../kjv/job018.htm">KJV</A>&nbsp;
<A HREF="../sep/job018.htm">Sep</A>&nbsp;
<A HREF="../tan/job018.htm">Tan</A>&nbsp;

<BR>
<BR><A HREF="job.htm">Job Index</A><BR>
&nbsp;
<A HREF="job017.htm">Previous</A>&nbsp;
<A HREF="job019.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Job Chapter 18</H3><P><a name="001">1</A>&nbsp;Respondens autem Baldad Suhites, dixit:</P>
<P><a name="002">2</A>&nbsp;[Usque ad quem finem verba jactabitis?<BR> intelligite prius, et sic loquamur.<BR></P>
<P><a name="003">3</A>&nbsp;Quare reputati sumus ut jumenta,<BR> et sorduimus coram vobis?<BR></P>
<P><a name="004">4</A>&nbsp;Qui perdis animam tuam in furore tuo,<BR> numquid propter te derelinquetur terra,<BR> et transferentur rupes de loco suo?<BR></P>
<P><a name="005">5</A>&nbsp;Nonne lux impii extinguetur,<BR> nec splendebit flamma ignis ejus?<BR></P>
<P><a name="006">6</A>&nbsp;Lux obtenebrescet in tabernaculo illius,<BR> et lucerna qu&#230; super eum est extinguetur.<BR></P>
<P><a name="007">7</A>&nbsp;Arctabuntur gressus virtutis ejus,<BR> et pr&#230;cipitabit eum consilium suum.<BR></P>
<P><a name="008">8</A>&nbsp;Immisit enim in rete pedes suos,<BR> et in maculis ejus ambulat.<BR></P>
<P><a name="009">9</A>&nbsp;Tenebitur planta illius laqueo,<BR> et exardescet contra eum sitis.<BR></P>
<P><a name="010">10</A>&nbsp;Abscondita est in terra pedica ejus,<BR> et decipula illius super semitam.<BR></P>
<P><a name="011">11</A>&nbsp;Undique terrebunt eum formidines,<BR> et involvent pedes ejus.<BR></P>
<P><a name="012">12</A>&nbsp;Attenuetur fame robur ejus,<BR> et inedia invadat costas illius.<BR></P>
<P><a name="013">13</A>&nbsp;Devoret pulchritudinem cutis ejus;<BR> consumat brachia illius primogenita mors.<BR></P>
<P><a name="014">14</A>&nbsp;Avellatur de tabernaculo suo fiducia ejus,<BR> et calcet super eum, quasi rex, interitus.<BR></P>
<P><a name="015">15</A>&nbsp;Habitent in tabernaculo illius socii ejus qui non est;<BR> aspergatur in tabernaculo ejus sulphur.<BR></P>
<P><a name="016">16</A>&nbsp;Deorsum radices ejus siccentur:<BR> sursum autem atteratur messis ejus.<BR></P>
<P><a name="017">17</A>&nbsp;Memoria illius pereat de terra,<BR> et non celebretur nomen ejus in plateis.<BR></P>
<P><a name="018">18</A>&nbsp;Expellet eum de luce in tenebras,<BR> et de orbe transferet eum.<BR></P>
<P><a name="019">19</A>&nbsp;Non erit semen ejus, neque progenies in populo suo,<BR> nec ull&#230; reliqui&#230; in regionibus ejus.<BR></P>
<P><a name="020">20</A>&nbsp;In die ejus stupebunt novissimi,<BR> et primos invadet horror.<BR></P>
<P><a name="021">21</A>&nbsp;H&#230;c sunt ergo tabernacula iniqui,<BR> et iste locus ejus qui ignorat Deum.]</P>
<P><HR>
<CENTER>
<A HREF="job019.htm">Next: Job Chapter 19</A></CENTER>
</BODY>
</HTML>
