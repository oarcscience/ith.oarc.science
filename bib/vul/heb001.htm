<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Hebrews: Hebrews Chapter 1</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/heb001.htm">Polyglot</A>&nbsp;
<A HREF="../gnt/heb001.htm">GNT</A>&nbsp;
<A HREF="../kjv/heb001.htm">KJV</A>&nbsp;

<BR>
<BR><A HREF="heb.htm">Hebrews Index</A><BR>
&nbsp;
<A HREF="plm001.htm">Previous</A>&nbsp;
<A HREF="heb002.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Hebrews Chapter 1</H3><P><a name="001">1</A>&nbsp;Multifariam, multisque modis olim Deus loquens patribus in prophetis:</P>
<P><a name="002">2</A>&nbsp;novissime, diebus istis locutus est nobis in Filio, quem constituit h&#230;redem universorum, per quem fecit et s&#230;cula:</P>
<P><a name="003">3</A>&nbsp;qui cum sit splendor glori&#230;, et figura substanti&#230; ejus, portansque omnia verbo virtutis su&#230;, purgationem peccatorum faciens, sedet ad dexteram majestatis in excelsis:</P>
<P><a name="004">4</A>&nbsp;tanto melior angelis effectus, quanto differentius pr&#230; illis nomen h&#230;reditavit.</P>
<P><a name="005">5</A>&nbsp;Cui enim dixit aliquando angelorum: Filius meus es tu, ego hodie genui te? Et rursum: Ego ero illi in patrem, et ipse erit mihi in filium?</P>
<P><a name="006">6</A>&nbsp;Et cum iterum introducit primogenitum in orbem terr&#230;, dicit: Et adorent eum omnes angeli Dei.</P>
<P><a name="007">7</A>&nbsp;Et ad angelos quidem dicit: Qui facit angelos suos spiritus, et ministros suos flammam ignis.</P>
<P><a name="008">8</A>&nbsp;Ad Filium autem: Thronus tuus Deus in s&#230;culum s&#230;culi: virga &#230;quitatis, virga regni tui.</P>
<P><a name="009">9</A>&nbsp;Dilexisti justitiam, et odisti iniquitatem: propterea unxit te Deus, Deus tuus, oleo exultationis pr&#230; participibus tuis.</P>
<P><a name="010">10</A>&nbsp;Et: Tu in principio, Domine, terram fundasti: et opera manuum tuarum sunt c&#230;li.</P>
<P><a name="011">11</A>&nbsp;Ipsi peribunt, tu autem permanebis, et omnes ut vestimentum veterascent:</P>
<P><a name="012">12</A>&nbsp;et velut amictum mutabis eos, et mutabuntur: tu autem idem ipse es, et anni tui non deficient.</P>
<P><a name="013">13</A>&nbsp;Ad quem autem angelorum dixit aliquando: Sede a dextris meis, quoadusque ponam inimicos tuos scabellum pedum tuorum?</P>
<P><a name="014">14</A>&nbsp;Nonne omnes sunt administratorii spiritus, in ministerium missi propter eos, qui h&#230;reditatem capient salutis?</P>
<P><HR>
<CENTER>
<A HREF="heb002.htm">Next: Hebrews Chapter 2</A></CENTER>
</BODY>
</HTML>
