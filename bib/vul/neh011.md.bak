[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/neh011)  [KJV](../kjv/neh011.md) 
[Tan](../tan/neh011.md)   
  
[Nehemiah Index](neh.md)  
  [Previous](neh010)  [Next](neh012.md) 

------------------------------------------------------------------------

### Vulgate (Latin): Nehemiah Chapter 11

<span id="001">1</span> Habitaverunt autem principes populi in
Jerusalem: reliqua vero plebs misit sortem, ut tollerent unam partem de
decem qui habitaturi essent in Jerusalem civitate sancta, novem vero
partes in civitatibus.

<span id="002">2</span> Benedixit autem populus omnibus viris qui se
sponte obtulerant ut habitarent in Jerusalem.

<span id="003">3</span> Hi sunt itaque principes provinciæ qui
habitaverunt in Jerusalem, et in civitatibus Juda. Habitavit autem
unusquisque in possessione sua, in urbibus suis, Israël, sacerdotes,
Levitæ, Nathinæi, et filii servorum Salomonis.

<span id="004">4</span> Et in Jerusalem habitaverunt de filiis Juda, et
de filiis Benjamin: de filiis Juda, Athaias filius Aziam, filii
Zachariæ, filii Amariæ, filii Saphatiæ, filii Melaleel: de filiis
Phares,

<span id="005">5</span> Maasia filius Baruch, filius Cholhoza, filius
Hazia, filius Adaia, filius Jojarib, filius Zachariæ, filius Silonitis:

<span id="006">6</span> omnes hi filii Phares, qui habitaverunt in
Jerusalem, quadringenti sexaginta octo viri fortes.

<span id="007">7</span> Hi sunt autem filii Benjamin: Sellum filius
Mosollam, filius Joëd, filius Phadaia, filius Colaia, filius Masia,
filius Etheel, filius Isaia,

<span id="008">8</span> et post eum Gebbai, Sellai, nongenti viginti
octo,

<span id="009">9</span> et Joël filius Zechri præpositus eorum, et Judas
filius Senua super civitatem secundus.

<span id="010">10</span> Et de sacerdotibus, Idaia filius Joarib,
Jachin,

<span id="011">11</span> Saraia filius Helciæ, filius Mosollam, filius
Sadoc, filius Meraioth, filius Achitob princeps domus Dei,

<span id="012">12</span> et fratres eorum facientes opera templi:
octingenti viginti duo. Et Adaia filius Jeroham, filius Phelelia, filius
Amsi, filius Zachariæ, filius Pheshur, filius Melchiæ,

<span id="013">13</span> et fratres ejus principes patrum: ducenti
quadraginta duo. Et Amassai filius Azreel, filius Ahazi, filius
Mosollamoth, filius Emmer,

<span id="014">14</span> et fratres eorum potentes nimis: centum viginti
octo, et præpositus eorum Zabdiel filius potentium.

<span id="015">15</span> Et de Levitis, Semeia filius Hasub, filius
Azaricam, filius Hasabia, filius Boni,

<span id="016">16</span> et Sabathai et Jozabed, super omnia opera quæ
erant forinsecus in domo Dei, a principibus Levitarum.

<span id="017">17</span> Et Mathania filius Micha, filius Zebedei,
filius Asaph, princeps ad laudandum et ad confitendum in oratione, et
Becbecia secundus de fratribus ejus, et Abda filius Samua, filius Galal,
filius Idithun:

<span id="018">18</span> omnes Levitæ in civitate sancta ducenti
octoginta quatuor.

<span id="019">19</span> Et janitores, Accub, Telmon, et fratres eorum,
qui custodiebant ostia: centum septuaginta duo.

<span id="020">20</span> Et reliqui ex Israël sacerdotes et Levitæ in
universis civitatibus Juda, unusquisque in possessione sua.

<span id="021">21</span> Et Nathinæi, qui habitabant in Ophel, et Siaha,
et Gaspha de Nathinæis.

<span id="022">22</span> Et episcopus Levitarum in Jerusalem, Azzi
filius Bani, filius Hasabiæ, filius Mathaniæ, filius Michæ. De filiis
Asaph, cantores in ministerio domus Dei.

<span id="023">23</span> Præceptum quippe regis super eos erat, et ordo
in cantoribus per dies singulos,

<span id="024">24</span> et Phathahia filius Mesezebel, de filiis Zara
filii Juda in manu regis, juxta omne verbum populi,

<span id="025">25</span> et in domibus per omnes regiones eorum. De
filiis Juda habitaverunt in Cariatharbe et in filiabus ejus: et in
Dibon, et in filiabus ejus: et in Cabseel, et in viculis ejus:

<span id="026">26</span> et in Jesue, et in Molada, et in Bethphaleth,

<span id="027">27</span> et in Hasersual, et in Bersabee, et in filiabus
ejus,

<span id="028">28</span> et in Siceleg, et in Mochona, et in filiabus
ejus,

<span id="029">29</span> et in Remmon, et in Saraa, et in Jerimuth,

<span id="030">30</span> Zanoa, Odollam, et in villis earum, Lachis et
regionibus ejus, et Azeca, et filiabus ejus. Et manserunt in Bersabee
usque ad vallem Ennom.

<span id="031">31</span> Filii autem Benjamin, a Geba, Mechmas, et Hai,
et Bethel, et filiabus ejus

<span id="032">32</span> Anathoth, Nob, Anania,

<span id="033">33</span> Asor, Rama, Gethaim,

<span id="034">34</span> Hadid, Seboim, et Neballat, Lod,

<span id="035">35</span> et Ono valle artificum.

<span id="036">36</span> Et de Levitis portiones Judæ et Benjamin.

------------------------------------------------------------------------

[Next: Nehemiah Chapter 12](neh012.md)
