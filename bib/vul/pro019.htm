<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Proverbs: Proverbs Chapter 19</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/pro019.htm">Polyglot</A>&nbsp;
<A HREF="../kjv/pro019.htm">KJV</A>&nbsp;
<A HREF="../sep/pro019.htm">Sep</A>&nbsp;
<A HREF="../tan/pro019.htm">Tan</A>&nbsp;

<BR>
<BR><A HREF="pro.htm">Proverbs Index</A><BR>
&nbsp;
<A HREF="pro018.htm">Previous</A>&nbsp;
<A HREF="pro020.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Proverbs Chapter 19</H3><P><a name="001">1</A>&nbsp;[Melior est pauper qui ambulat in simplicitate sua<BR> quam dives torquens labia sua, et insipiens.<BR></P>
<P><a name="002">2</A>&nbsp;Ubi non est scientia anim&#230;, non est bonum,<BR> et qui festinus est pedibus offendet.<BR></P>
<P><a name="003">3</A>&nbsp;Stultitia hominis supplantat gressus ejus,<BR> et contra Deum fervet animo suo.<BR></P>
<P><a name="004">4</A>&nbsp;Diviti&#230; addunt amicos plurimos;<BR> a paupere autem et hi quos habuit separantur.<BR></P>
<P><a name="005">5</A>&nbsp;Testis falsus non erit impunitus,<BR> et qui mendacia loquitur non effugiet.<BR></P>
<P><a name="006">6</A>&nbsp;Multi colunt personam potentis,<BR> et amici sunt dona tribuentis.<BR></P>
<P><a name="007">7</A>&nbsp;Fratres hominis pauperis oderunt eum;<BR> insuper et amici procul recesserunt ab eo.]<BR>
 [Qui tantum verba sectatur nihil habebit;<BR></P>
<P><a name="008">8</A>&nbsp;qui autem possessor est mentis diligit animam suam,<BR> et custos prudenti&#230; inveniet bona.<BR></P>
<P><a name="009">9</A>&nbsp;Falsus testis non erit impunitus,<BR> et qui loquitur mendacia peribit.<BR></P>
<P><a name="010">10</A>&nbsp;Non decent stultum delici&#230;,<BR> nec servum dominari principibus.<BR></P>
<P><a name="011">11</A>&nbsp;Doctrina viri per patientiam noscitur,<BR> et gloria ejus est iniqua pr&#230;tergredi.<BR></P>
<P><a name="012">12</A>&nbsp;Sicut fremitus leonis, ita et regis ira,<BR> et sicut ros super herbam, ita et hilaritas ejus.<BR></P>
<P><a name="013">13</A>&nbsp;Dolor patris filius stultus,<BR> et tecta jugiter perstillantia litigiosa mulier.<BR></P>
<P><a name="014">14</A>&nbsp;Domus et diviti&#230; dantur a parentibus;<BR> a Domino autem proprie uxor prudens.<BR></P>
<P><a name="015">15</A>&nbsp;Pigredo immittit soporem,<BR> et anima dissoluta esuriet.<BR></P>
<P><a name="016">16</A>&nbsp;Qui custodit mandatum custodit animam suam;<BR> qui autem negligit viam suam mortificabitur.<BR></P>
<P><a name="017">17</A>&nbsp;F&#156;neratur Domino qui miseretur pauperis,<BR> et vicissitudinem suam reddet ei.<BR></P>
<P><a name="018">18</A>&nbsp;Erudi filium tuum; ne desperes:<BR> ad interfectionem autem ejus ne ponas animam tuam.<BR></P>
<P><a name="019">19</A>&nbsp;Qui impatiens est sustinebit damnum,<BR> et cum rapuerit, aliud apponet.<BR></P>
<P><a name="020">20</A>&nbsp;Audi consilium, et suscipe disciplinam,<BR> ut sis sapiens in novissimis tuis.<BR></P>
<P><a name="021">21</A>&nbsp;Mult&#230; cogitationes in corde viri;<BR> voluntas autem Domini permanebit.<BR></P>
<P><a name="022">22</A>&nbsp;Homo indigens misericors est,<BR> et melior est pauper quam vir mendax.<BR></P>
<P><a name="023">23</A>&nbsp;Timor Domini ad vitam,<BR> et in plenitudine commorabitur absque visitatione pessima.]<BR>
</P>
<P><a name="024">24</A>&nbsp;[Abscondit piger manum suam sub ascella,<BR> nec ad os suum applicat eam.<BR></P>
<P><a name="025">25</A>&nbsp;Pestilente flagellato stultus sapientior erit;<BR> si autem corripueris sapientem, intelliget disciplinam.<BR></P>
<P><a name="026">26</A>&nbsp;Qui affligit patrem, et fugat matrem,<BR> ignominiosus est et infelix.<BR></P>
<P><a name="027">27</A>&nbsp;Non cesses, fili, audire doctrinam,<BR> nec ignores sermones scienti&#230;.<BR></P>
<P><a name="028">28</A>&nbsp;Testis iniquus deridet judicium,<BR> et os impiorum devorat iniquitatem.<BR></P>
<P><a name="029">29</A>&nbsp;Parata sunt derisoribus judicia,<BR> et mallei percutientes stultorum corporibus.]</P>
<P><HR>
<CENTER>
<A HREF="pro020.htm">Next: Proverbs Chapter 20</A></CENTER>
</BODY>
</HTML>
