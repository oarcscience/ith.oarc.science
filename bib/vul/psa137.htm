<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Psalms: Psalms Chapter 137</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/psa137.htm">Polyglot</A>&nbsp;
<A HREF="../kjv/psa137.htm">KJV</A>&nbsp;
<A HREF="../sep/psa137.htm">Sep</A>&nbsp;
<A HREF="../tan/psa137.htm">Tan</A>&nbsp;

<BR>
<BR><A HREF="psa.htm">Psalms Index</A><BR>
&nbsp;
<A HREF="psa136.htm">Previous</A>&nbsp;
<A HREF="psa138.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Psalms Chapter 137</H3><P><a name="001">1</A>&nbsp;Ipsi David. [Confitebor tibi, Domine, in toto corde meo,<BR> quoniam audisti verba oris mei.<BR> In conspectu angelorum psallam tibi;<BR></P>
<P><a name="002">2</A>&nbsp;adorabo ad templum sanctum tuum,<BR> et confitebor nomini tuo:<BR> super misericordia tua et veritate tua;<BR> quoniam magnificasti super omne, nomen sanctum tuum.<BR></P>
<P><a name="003">3</A>&nbsp;In quacumque die invocavero te, exaudi me;<BR> multiplicabis in anima mea virtutem.<BR></P>
<P><a name="004">4</A>&nbsp;Confiteantur tibi, Domine, omnes reges terr&#230;,<BR> quia audierunt omnia verba oris tui.<BR></P>
<P><a name="005">5</A>&nbsp;Et cantent in viis Domini,<BR> quoniam magna est gloria Domini;<BR></P>
<P><a name="006">6</A>&nbsp;quoniam excelsus Dominus, et humilia respicit,<BR> et alta a longe cognoscit.<BR></P>
<P><a name="007">7</A>&nbsp;Si ambulavero in medio tribulationis, vivificabis me;<BR> et super iram inimicorum meorum extendisti manum tuam,<BR> et salvum me fecit dextera tua.<BR></P>
<P><a name="008">8</A>&nbsp;Dominus retribuet pro me.<BR> Domine, misericordia tua in s&#230;culum;<BR> opera manuum tuarum ne despicias.]</P>
<P><HR>
<CENTER>
<A HREF="psa138.htm">Next: Psalms Chapter 138</A></CENTER>
</BODY>
</HTML>
