<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 27</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa027.htm">Polyglot</A>&nbsp;
<A HREF="../kjv/isa027.htm">KJV</A>&nbsp;
<A HREF="../sep/isa027.htm">Sep</A>&nbsp;
<A HREF="../tan/isa027.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa026.htm">Previous</A>&nbsp;
<A HREF="isa028.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 27</H3><P><a name="001">1</A>&nbsp;[In die illa visitabit Dominus<BR> in gladio suo duro, et grandi, et forti,<BR> super Leviathan, serpentem vectem,<BR> et super Leviathan, serpentem tortuosum,<BR> et occidet cetum qui in mari est.<BR></P>
<P><a name="002">2</A>&nbsp;In die illa vinea meri cantabit ei.<BR></P>
<P><a name="003">3</A>&nbsp;Ego Dominus qui servo eam;<BR> repente propinabo ei.<BR> Ne forte visitetur contra eam,<BR> nocte et die servo eam.<BR></P>
<P><a name="004">4</A>&nbsp;Indignatio non est mihi.<BR> Quis dabit me spinam et veprem in pr&#230;lio?<BR> gradiar super eam,<BR> succendam eam pariter.<BR></P>
<P><a name="005">5</A>&nbsp;An potius tenebit fortitudinem meam?<BR> faciet pacem mihi,<BR> pacem faciet mihi.<BR></P>
<P><a name="006">6</A>&nbsp;Qui ingrediuntur impetu ad Jacob,<BR> florebit et germinabit Isra&#235;l,<BR> et implebunt faciem orbis semine.<BR></P>
<P><a name="007">7</A>&nbsp;Numquid juxta plagam percutientis se percussit eum?<BR> aut sicut occidit interfectos ejus, sic occisus est?<BR></P>
<P><a name="008">8</A>&nbsp;In mensura contra mensuram,<BR> cum abjecta fuerit, judicabis eam;<BR> meditatus est in spiritu suo duro<BR> per diem &#230;stus.<BR></P>
<P><a name="009">9</A>&nbsp;Idcirco super hoc dimittetur iniquitas domui Jacob;<BR> et iste omnis fructus: ut auferatur peccatum ejus,<BR> cum posuerit omnes lapides altaris<BR> sicut lapides cineris allisos:<BR> non stabunt luci et delubra.<BR></P>
<P><a name="010">10</A>&nbsp;Civitas enim munita desolata erit;<BR> speciosa relinquetur, et dimittetur quasi desertum;<BR> ibi pascetur vitulus,<BR> et ibi accubabit, et consumet summitates ejus.<BR></P>
<P><a name="011">11</A>&nbsp;In siccitate messes illius conterentur.<BR> Mulieres venientes, et docentes eam;<BR> non est enim populus sapiens:<BR> propterea non miserebitur ejus qui fecit eum,<BR> et qui formavit eum non parcet ei.<BR></P>
<P><a name="012">12</A>&nbsp;Et erit: in die illa<BR> percutiet Dominus<BR> ab alveo fluminis usque ad torrentem &#198;gypti;<BR> et vos congregabimini unus et unus, filii Isra&#235;l.<BR></P>
<P><a name="013">13</A>&nbsp;Et erit: in die illa clangetur in tuba magna;<BR> et venient qui perditi fuerant de terra Assyriorum,<BR> et qui ejecti erant in terra &#198;gypti,<BR> et adorabunt Dominum<BR> in monte sancto in Jerusalem.]</P>
<P><HR>
<CENTER>
<A HREF="isa028.htm">Next: Isaiah Chapter 28</A></CENTER>
</BODY>
</HTML>
