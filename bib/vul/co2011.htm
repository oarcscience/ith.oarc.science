<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: 2 Corinthians: 2 Corinthians Chapter 11</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/co2011.htm">Polyglot</A>&nbsp;
<A HREF="../gnt/co2011.htm">GNT</A>&nbsp;
<A HREF="../kjv/co2011.htm">KJV</A>&nbsp;

<BR>
<BR><A HREF="co2.htm">2 Corinthians Index</A><BR>
&nbsp;
<A HREF="co2010.htm">Previous</A>&nbsp;
<A HREF="co2012.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): 2 Corinthians Chapter 11</H3><P><a name="001">1</A>&nbsp;Utinam sustineretis modicum quid insipienti&#230; me&#230;, sed et supportare me:</P>
<P><a name="002">2</A>&nbsp;&#230;mulor enim vos Dei &#230;mulatione. Despondi enim vos uni viro, virginem castam exhibere Christo.</P>
<P><a name="003">3</A>&nbsp;Timeo autem ne sicut serpens Hevam seduxit astutia sua, ita corrumpantur sensus vestri, et excidant a simplicitate, qu&#230; est in Christo.</P>
<P><a name="004">4</A>&nbsp;Nam si is qui venit, alium Christum pr&#230;dicat, quem non pr&#230;dicavimus, aut alium spiritum accipitis, quem non accepistis: aut aliud Evangelium, quod non recepistis: recte pateremini.</P>
<P><a name="005">5</A>&nbsp;Existimo enim nihil me minus fecisse a magnis Apostolis.</P>
<P><a name="006">6</A>&nbsp;Nam etsi imperitus sermone, sed non scientia, in omnibus autem manifestati sumus vobis.<BR>
</P>
<P><a name="007">7</A>&nbsp;Aut numquid peccatum feci, meipsum humilians, ut vos exaltemini? quoniam gratis Evangelium Dei evangelizavi vobis?</P>
<P><a name="008">8</A>&nbsp;Alias ecclesias expoliavi, accipiens stipendium ad ministerium vestrum.</P>
<P><a name="009">9</A>&nbsp;Et cum essem apud vos, et egerem, nulli onerosus fui: nam quod mihi deerat, suppleverunt fratres, qui venerunt a Macedonia: et in omnibus sine onere me vobis servavi, et servabo.</P>
<P><a name="010">10</A>&nbsp;Est veritas Christi in me, quoniam h&#230;c gloriatio non infringetur in me in regionibus Achai&#230;.</P>
<P><a name="011">11</A>&nbsp;Quare? quia non diligo vos? Deus scit.</P>
<P><a name="012">12</A>&nbsp;Quod autem facio, et faciam: ut amputem occasionem eorum qui volunt occasionem, ut in quo gloriantur, inveniantur sicut et nos.</P>
<P><a name="013">13</A>&nbsp;Nam ejusmodi pseudoapostoli sunt operarii subdoli, transfigurantes se in apostolos Christi.</P>
<P><a name="014">14</A>&nbsp;Et non mirum: ipse enim Satanas transfigurat se in angelum lucis.</P>
<P><a name="015">15</A>&nbsp;Non est ergo magnum, si ministri ejus transfigurentur velut ministri justiti&#230;: quorum finis erit secundum opera ipsorum.<BR>
</P>
<P><a name="016">16</A>&nbsp;Iterum dico (ne quis me putet insipientem esse, alioquin velut insipientem accipite me, ut et ego modicum quid glorier),</P>
<P><a name="017">17</A>&nbsp;quod loquor, non loquor secundum Deum, sed quasi in insipientia, in hac substantia glori&#230;.</P>
<P><a name="018">18</A>&nbsp;Quoniam multi gloriantur secundum carnem: et ego gloriabor.</P>
<P><a name="019">19</A>&nbsp;Libenter enim suffertis insipientes, cum sitis ipsi sapientes.</P>
<P><a name="020">20</A>&nbsp;Sustinetis enim si quis vos in servitutem redigit, si quis devorat, si quis accipit, si quis extollitur, si quis in faciem vos c&#230;dit.</P>
<P><a name="021">21</A>&nbsp;Secundum ignobilitatem dico, quasi nos infirmi fuerimus in hac parte. In quo quis audet (in insipientia dico) audeo et ego:</P>
<P><a name="022">22</A>&nbsp;Hebr&#230;i sunt, et ego: Isra&#235;lit&#230; sunt, et ego: semen Abrah&#230; sunt, et ego.<BR>
</P>
<P><a name="023">23</A>&nbsp;Ministri Christi sunt (ut minus sapiens dico), plus ego: in laboribus plurimis, in carceribus abundantius, in plagis supra modum, in mortibus frequenter.</P>
<P><a name="024">24</A>&nbsp;A Jud&#230;is quinquies, quadragenas, una minus, accepi.</P>
<P><a name="025">25</A>&nbsp;Ter virgis c&#230;sus sum, semel lapidatus sum: ter naufragium feci, nocte et die in profundo maris fui,</P>
<P><a name="026">26</A>&nbsp;in itineribus s&#230;pe, periculis fluminum, periculis latronum, periculis ex genere, periculis ex gentibus, periculis in civitate, periculis in solitudine, periculis in mari, periculis in falsis fratribus:</P>
<P><a name="027">27</A>&nbsp;in labore et &#230;rumna, in vigiliis multis, in fame et siti, in jejuniis multis, in frigore et nuditate,</P>
<P><a name="028">28</A>&nbsp;pr&#230;ter illa qu&#230; extrinsecus sunt, instantia mea quotidiana, sollicitudo omnium ecclesiarum.</P>
<P><a name="029">29</A>&nbsp;Quis infirmatur, et ego non infirmor? quis scandalizatur, et ego non uror?</P>
<P><a name="030">30</A>&nbsp;Si gloriari oportet, qu&#230; infirmitatis me&#230; sunt, gloriabor.</P>
<P><a name="031">31</A>&nbsp;Deus et Pater Domini nostri Jesu Christi, qui est benedictus in s&#230;cula, scit quod non mentior.</P>
<P><a name="032">32</A>&nbsp;Damasci pr&#230;positus gentis Aret&#230; regis custodiebat civitatem Damascenorum ut me comprehenderet:</P>
<P><a name="033">33</A>&nbsp;et per fenestram in sporta dimissus sum per murum, et sic effugi manus ejus.</P>
<P><HR>
<CENTER>
<A HREF="co2012.htm">Next: 2 Corinthians Chapter 12</A></CENTER>
</BODY>
</HTML>
