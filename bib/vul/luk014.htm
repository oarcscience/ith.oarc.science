<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Luke: Luke Chapter 14</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/luk014.htm">Polyglot</A>&nbsp;
<A HREF="../gnt/luk014.htm">GNT</A>&nbsp;
<A HREF="../kjv/luk014.htm">KJV</A>&nbsp;

<BR>
<BR><A HREF="luk.htm">Luke Index</A><BR>
&nbsp;
<A HREF="luk013.htm">Previous</A>&nbsp;
<A HREF="luk015.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Luke Chapter 14</H3><P><a name="001">1</A>&nbsp;Et factum est cum intraret Jesus in domum cujusdam principis pharis&#230;orum sabbato manducare panem, et ipsi observabant eum.</P>
<P><a name="002">2</A>&nbsp;Et ecce homo quidam hydropicus erat ante illum.</P>
<P><a name="003">3</A>&nbsp;Et respondens Jesus dixit ad legisperitos et pharis&#230;os, dicens: Si licet sabbato curare?</P>
<P><a name="004">4</A>&nbsp;At illi tacuerunt. Ipse vero apprehensum sanavit eum, ac dimisit.</P>
<P><a name="005">5</A>&nbsp;Et respondens ad illos dixit: Cujus vestrum asinus, aut bos in puteum cadet, et non continuo extrahet illum die sabbati?</P>
<P><a name="006">6</A>&nbsp;Et non poterant ad h&#230;c respondere illi.<BR>
</P>
<P><a name="007">7</A>&nbsp;Dicebat autem et ad invitatos parabolam, intendens quomodo primos accubitus eligerent, dicens ad illos:</P>
<P><a name="008">8</A>&nbsp;Cum invitatus fueris ad nuptias, non discumbas in primo loco, ne forte honoratior te sit invitatus ab illo.</P>
<P><a name="009">9</A>&nbsp;Et veniens is, qui te et illum vocavit, dicat tibi: Da huic locum: et tunc incipias cum rubore novissimum locum tenere.</P>
<P><a name="010">10</A>&nbsp;Sed cum vocatus fueris, vade, recumbe in novissimo loco: ut, cum venerit qui te invitavit, dicat tibi: Amice, ascende superius. Tunc erit tibi gloria coram simul discumbentibus:</P>
<P><a name="011">11</A>&nbsp;quia omnis, qui se exaltat, humiliabitur: et qui se humiliat, exaltabitur.<BR>
</P>
<P><a name="012">12</A>&nbsp;Dicebat autem et ei, qui invitaverat: Cum facis prandium, aut c&#156;nam, noli vocare amicos tuos, neque fratres tuos, neque cognatos, neque vicinos divites: ne forte te et ipsi reinvitent, et fiat tibi retributio;</P>
<P><a name="013">13</A>&nbsp;sed cum facis convivium, voca pauperes, debiles, claudos, et c&#230;cos:</P>
<P><a name="014">14</A>&nbsp;et beatus eris, quia non habent retribuere tibi: retribuetur enim tibi in resurrectione justorum.<BR>
</P>
<P><a name="015">15</A>&nbsp;H&#230;c cum audisset quidam de simul discumbentibus, dixit illi: Beatus qui manducabit panem in regno Dei.</P>
<P><a name="016">16</A>&nbsp;At ipse dixit ei: Homo quidam fecit c&#156;nam magnam, et vocavit multos.</P>
<P><a name="017">17</A>&nbsp;Et misit servum suum hora c&#156;n&#230; dicere invitatis ut venirent, quia jam parata sunt omnia.</P>
<P><a name="018">18</A>&nbsp;Et c&#156;perunt simul omnes excusare. Primus dixit ei: Villam emi, et necesse habeo exire, et videre illam: rogo te, habe me excusatum.</P>
<P><a name="019">19</A>&nbsp;Et alter dixit: Juga boum emi quinque, et eo probare illa: rogo te, habe me excusatum.</P>
<P><a name="020">20</A>&nbsp;Et alius dixit: Uxorem duxi, et ideo non possum venire.</P>
<P><a name="021">21</A>&nbsp;Et reversus servus nuntiavit h&#230;c domino suo. Tunc iratus paterfamilias, dixit servo suo: Exi cito in plateas et vicos civitatis: et pauperes, ac debiles, et c&#230;cos, et claudos introduc huc.</P>
<P><a name="022">22</A>&nbsp;Et ait servus: Domine, factum est ut imperasti, et adhuc locus est.</P>
<P><a name="023">23</A>&nbsp;Et ait dominus servo: Exi in vias, et s&#230;pes: et compelle intrare, ut impleatur domus mea.</P>
<P><a name="024">24</A>&nbsp;Dico autem vobis quod nemo virorum illorum qui vocati sunt, gustabit c&#156;nam meam.<BR>
</P>
<P><a name="025">25</A>&nbsp;Ibant autem turb&#230; mult&#230; cum eo: et conversus dixit ad illos:</P>
<P><a name="026">26</A>&nbsp;Si quis venit ad me, et non odit patrem suum, et matrem, et uxorem, et filios, et fratres, et sorores, adhuc autem et animam suam, non potest meus esse discipulus.</P>
<P><a name="027">27</A>&nbsp;Et qui non bajulat crucem suam, et venit post me, non potest meus esse discipulus.</P>
<P><a name="028">28</A>&nbsp;Quis enim ex vobis volens turrim &#230;dificare, non prius sedens computat sumptus, qui necessarii sunt, si habeat ad perficiendum,</P>
<P><a name="029">29</A>&nbsp;ne, posteaquam posuerit fundamentum, et non potuerit perficere, omnes qui vident, incipiant illudere ei,</P>
<P><a name="030">30</A>&nbsp;dicentes: Quia hic homo c&#156;pit &#230;dificare, et non potuit consummare?</P>
<P><a name="031">31</A>&nbsp;Aut quis rex iturus committere bellum adversus alium regem, non sedens prius cogitat, si possit cum decem millibus occurrere ei, qui cum viginti millibus venit ad se?</P>
<P><a name="032">32</A>&nbsp;Alioquin adhuc illo longe agente, legationem mittens rogat ea qu&#230; pacis sunt.</P>
<P><a name="033">33</A>&nbsp;Sic ergo omnis ex vobis, qui non renuntiat omnibus qu&#230; possidet, non potest meus esse discipulus.</P>
<P><a name="034">34</A>&nbsp;Bonum est sal: si autem sal evanuerit, in quo condietur?</P>
<P><a name="035">35</A>&nbsp;Neque in terram, neque in sterquilinium utile est, sed foras mittetur. Qui habet aures audiendi, audiat.</P>
<P><HR>
<CENTER>
<A HREF="luk015.htm">Next: Luke Chapter 15</A></CENTER>
</BODY>
</HTML>
