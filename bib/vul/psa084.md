[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa084)  [KJV](../kjv/psa084)  [Sep](../sep/psa084.md) 
[Tan](../tan/psa084.md)   
  
[Psalms Index](psa.md)  
  [Previous](psa083)  [Next](psa085.md) 

------------------------------------------------------------------------

### Vulgate (Latin): Psalms Chapter 84

<span id="001">1</span> In finem, filiis Core. Psalmus.

<span id="002">2</span> \[Benedixisti, Domine, terram tuam;  
avertisti captivitatem Jacob.  

<span id="003">3</span> Remisisti iniquitatem plebis tuæ;  
operuisti omnia peccata eorum.  

<span id="004">4</span> Mitigasti omnem iram tuam;  
avertisti ab ira indignationis tuæ.  

<span id="005">5</span> Converte nos, Deus salutaris noster,  
et averte iram tuam a nobis.  

<span id="006">6</span> Numquid in æternum irasceris nobis?  
aut extendes iram tuam a generatione in generationem?  

<span id="007">7</span> Deus, tu conversus vivificabis nos,  
et plebs tua lætabitur in te.  

<span id="008">8</span> Ostende nobis, Domine, misericordiam tuam,  
et salutare tuum da nobis.  

<span id="009">9</span> Audiam quid loquatur in me Dominus Deus,  
quoniam loquetur pacem in plebem suam,  
et super sanctos suos,  
et in eos qui convertuntur ad cor.  

<span id="010">10</span> Verumtamen prope timentes eum salutare
ipsius,  
ut inhabitet gloria in terra nostra.  

<span id="011">11</span> Misericordia et veritas obviaverunt sibi;  
justitia et pax osculatæ sunt.  

<span id="012">12</span> Veritas de terra orta est,  
et justitia de cælo prospexit.  

<span id="013">13</span> Etenim Dominus dabit benignitatem,  
et terra nostra dabit fructum suum.  

<span id="014">14</span> Justitia ante eum ambulabit,  
et ponet in via gressus suos.\]

------------------------------------------------------------------------

[Next: Psalms Chapter 85](psa085.md)
