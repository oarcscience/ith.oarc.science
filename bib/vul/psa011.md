[![](../../cdshop/ithlogo.png)](../../index)  
[Intangible Textual Heritage](../../index)  [Bible](../index) 
[Index](index)   
[Polyglot](../poly/psa011)  [KJV](../kjv/psa011)  [Sep](../sep/psa011) 
[Tan](../tan/psa011)   
  
[Psalms Index](psa)  
  [Previous](psa010)  [Next](psa012) 

------------------------------------------------------------------------

### Vulgate (Latin): Psalms Chapter 11

<span id="001">1</span> In finem, pro octava. Psalmus David.

<span id="002">2</span> \[Salvum me fac, Domine, quoniam defecit
sanctus,  
quoniam diminutæ sunt veritates a filiis hominum.  

<span id="003">3</span> Vana locuti sunt unusquisque ad proximum suum;  
labia dolosa, in corde et corde locuti sunt.  

<span id="004">4</span> Disperdat Dominus universa labia dolosa,  
et linguam magniloquam.  

<span id="005">5</span> Qui dixerunt: Linguam nostram magnificabimus;  
labia nostra a nobis sunt.  
Quis noster dominus est?  

<span id="006">6</span> Propter miseriam inopum, et gemitum pauperum,  
nunc exsurgam, dicit Dominus.  
Ponam in salutari;  
fiducialiter agam in eo.  

<span id="007">7</span> Eloquia Domini, eloquia casta; argentum igne
examinatum,  
probatum terræ, purgatum septuplum.  

<span id="008">8</span> Tu, Domine, servabis nos,  
et custodies nos a generatione hac in æternum.  

<span id="009">9</span> In circuitu impii ambulant:  
secundum altitudinem tuam multiplicasti filios hominum.\]

------------------------------------------------------------------------

[Next: Psalms Chapter 12](psa012)
