<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="Vulgate, full text etext at Intangible Textual Heritage">
<META name="keywords" content="Bible Scripture Vulgate Christianity Latin">
<TITLE>Vulgate: Isaiah: Isaiah Chapter 61</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Bible</A>&nbsp;
<A HREF="index.htm">Index</A>&nbsp;

<BR>
<A HREF="../poly/isa061.htm">Polyglot</A>&nbsp;
<A HREF="../kjv/isa061.htm">KJV</A>&nbsp;
<A HREF="../sep/isa061.htm">Sep</A>&nbsp;
<A HREF="../tan/isa061.htm">Tan</A>&nbsp;

<BR>
<BR><A HREF="isa.htm">Isaiah Index</A><BR>
&nbsp;
<A HREF="isa060.htm">Previous</A>&nbsp;
<A HREF="isa062.htm">Next</A>&nbsp;
</CENTER>
<HR>
</P>
<H3 ALIGN="CENTER">Vulgate (Latin): Isaiah Chapter 61</H3><P><a name="001">1</A>&nbsp;[Spiritus Domini super me,<BR> eo quod unxerit Dominus me;<BR> ad annuntiandum mansuetis misit me,<BR> ut mederer contritis corde,<BR> et pr&#230;dicarem captivis indulgentiam,<BR> et clausis apertionem;<BR></P>
<P><a name="002">2</A>&nbsp;ut pr&#230;dicarem annum placabilem Domino,<BR> et diem ultionis Deo nostro;<BR> ut consolarer omnes lugentes,<BR></P>
<P><a name="003">3</A>&nbsp;ut ponerem lugentibus Sion,<BR> et darem eis coronam pro cinere,<BR> oleum gaudii pro luctu,<BR> pallium laudis pro spiritu m&#156;roris;<BR> et vocabuntur in ea fortes justiti&#230;,<BR> plantatio Domini ad glorificandum.<BR></P>
<P><a name="004">4</A>&nbsp;Et &#230;dificabunt deserta a s&#230;culo,<BR> et ruinas antiquas erigent,<BR> et instaurabunt civitates desertas,<BR> dissipatas in generationem et generationem.<BR></P>
<P><a name="005">5</A>&nbsp;Et stabunt alieni, et pascent pecora vestra,<BR> et filii peregrinorum agricol&#230; et vinitores vestri erunt.<BR></P>
<P><a name="006">6</A>&nbsp;Vos autem sacerdotes Domini vocabimini:<BR> Ministri Dei nostri, dicetur vobis,<BR> fortitudinem gentium comedetis,<BR> et in gloria earum superbietis.<BR></P>
<P><a name="007">7</A>&nbsp;Pro confusione vestra duplici et rubore,<BR> laudabunt partem suam;<BR> propter hoc in terra sua duplicia possidebunt,<BR> l&#230;titia sempiterna erit eis.<BR></P>
<P><a name="008">8</A>&nbsp;Quia ego Dominus diligens judicium,<BR> et odio habens rapinam in holocausto;<BR> et dabo opus eorum in veritate,<BR> et f&#156;dus perpetuum feriam eis.<BR></P>
<P><a name="009">9</A>&nbsp;Et scient in gentibus semen eorum,<BR> et germen eorum in medio populorum;<BR> omnes qui viderint eos cognoscent illos,<BR> quia isti sunt semen cui benedixit Dominus.<BR></P>
<P><a name="010">10</A>&nbsp;Gaudens gaudebo in Domino,<BR> et exsultabit anima mea in Deo meo,<BR> quia induit me vestimentis salutis,<BR> et indumento justiti&#230; circumdedit me,<BR> quasi sponsum decoratum corona,<BR> et quasi sponsam ornatam monilibus suis.<BR></P>
<P><a name="011">11</A>&nbsp;Sicut enim terra profert germen suum,<BR> et sicut hortus semen suum germinat,<BR> sic Dominus Deus germinabit justitiam<BR> et laudem coram universis gentibus.]</P>
<P><HR>
<CENTER>
<A HREF="isa062.htm">Next: Isaiah Chapter 62</A></CENTER>
</BODY>
</HTML>
