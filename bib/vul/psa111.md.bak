[![](../../cdshop/ithlogo.png)](../../index.md)  
[Intangible Textual Heritage](../../index)  [Bible](../index.md) 
[Index](index.md)   
[Polyglot](../poly/psa111)  [KJV](../kjv/psa111)  [Sep](../sep/psa111.md) 
[Tan](../tan/psa111.md)   
  
[Psalms Index](psa.md)  
  [Previous](psa110)  [Next](psa112.md) 

------------------------------------------------------------------------

### Vulgate (Latin): Psalms Chapter 111

<span id="001">1</span> Alleluja, reversionis Aggæi et Zachariæ.
\[Beatus vir qui timet Dominum:  
in mandatis ejus volet nimis.  

<span id="002">2</span> Potens in terra erit semen ejus;  
generatio rectorum benedicetur.  

<span id="003">3</span> Gloria et divitiæ in domo ejus,  
et justitia ejus manet in sæculum sæculi.  

<span id="004">4</span> Exortum est in tenebris lumen rectis:  
misericors, et miserator, et justus.  

<span id="005">5</span> Jucundus homo qui miseretur et commodat;  
disponet sermones suos in judicio:  

<span id="006">6</span> quia in æternum non commovebitur.  

<span id="007">7</span> In memoria æterna erit justus;  
ab auditione mala non timebit.  
Paratum cor ejus sperare in Domino,  

<span id="008">8</span> confirmatum est cor ejus;  
non commovebitur donec despiciat inimicos suos.  

<span id="009">9</span> Dispersit, dedit pauperibus;  
justitia ejus manet in sæculum sæculi:  
cornu ejus exaltabitur in gloria.  

<span id="010">10</span> Peccator videbit, et irascetur;  
dentibus suis fremet et tabescet:  
desiderium peccatorum peribit.\]

------------------------------------------------------------------------

[Next: Psalms Chapter 112](psa112.md)
