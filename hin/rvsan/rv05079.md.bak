[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv05079.md)   
[Rig Veda Book 5 Index](rvi05)  [Previous](rv05078)  [Next](rv05080.md) 

------------------------------------------------------------------------

### Rig Veda Book 5 Hymn 79

महे नो अद्य बोधयोषो राये दिवित्मती \|  
यथा चिन नो अबोधयः सत्यश्रवसि वाय्ये सुजाते अश्वसून्र्ते \|\|  
या सुनीथे शौचद्रथे वय औछो दुहितर दिवः \|  
सा वय उछ सहीयसि सत्यश्रवसि वाय्ये सुजाते अश्वसून्र्ते \|\|  
सा नो अद्याभरद्वसुर वय उछा दुहितर दिवः \|  
यो वय औछः सहीयसि सत्यश्रवसि वाय्ये सुजाते अश्वसून्र्ते \|\|  
अभि ये तवा विभावरि सतोमैर गर्णन्ति वह्नयः \|  
मघैर मघोनि सुश्रियो दामन्वन्तः सुरातयः सुजाते अश्वसून्र्ते \|\|  
यच चिद धि ते गणा इमे छदयन्ति मघत्तये \|  
परि चिद वष्टयो दधुर ददतो राधो अह्रयं सुजाते अश्वसून्र्ते \|\|  
ऐषु धा वीरवद यश उषो मघोनि सूरिषु \|  
ये नो राधांस्य अह्रया मघवानो अरासत सुजाते अश्वसून्र्ते \|\|  
तेभ्यो दयुम्नम बर्हद यश उषो मघोन्य आ वह \|  
ये नो राधांस्य अश्व्या गव्या भजन्त सूरयः सुजाते अश्वसून्र्ते \|\|  
उत नो गोमतीर इष आ वहा दुहितर दिवः \|  
साकं सूर्यस्य रश्मिभिः शुक्रैः शोचद्भिर अर्चिभिः सुजाते अश्वसून्र्ते
\|\|  
वय उछा दुहितर दिवो मा चिरं तनुथा अपः \|  
नेत तवा सतेनं यथा रिपुं तपाति सूरो अर्चिषा सुजाते अश्वसून्र्ते \|\|  
एतावद वेद उषस तवम भूयो वा दातुम अर्हसि \|  
या सतोत्र्भ्यो विभावर्य उछन्ती न परमीयसे सुजाते अश्वसून्र्ते \|\|  

mahe no adya bodhayoṣo rāye divitmatī \|  
yathā cin no abodhayaḥ satyaśravasi vāyye sujāte aśvasūnṛte \|\|  
yā sunīthe śaucadrathe vy aucho duhitar divaḥ \|  
sā vy ucha sahīyasi satyaśravasi vāyye sujāte aśvasūnṛte \|\|  
sā no adyābharadvasur vy uchā duhitar divaḥ \|  
yo vy auchaḥ sahīyasi satyaśravasi vāyye sujāte aśvasūnṛte \|\|  
abhi ye tvā vibhāvari stomair ghṛṇanti vahnayaḥ \|  
maghair maghoni suśriyo dāmanvantaḥ surātayaḥ sujāte aśvasūnṛte \|\|  
yac cid dhi te ghaṇā ime chadayanti maghattaye \|  
pari cid vaṣṭayo dadhur dadato rādho ahrayaṃ sujāte aśvasūnṛte \|\|  
aiṣu dhā vīravad yaśa uṣo maghoni sūriṣu \|  
ye no rādhāṃsy ahrayā maghavāno arāsata sujāte aśvasūnṛte \|\|  
tebhyo dyumnam bṛhad yaśa uṣo maghony ā vaha \|  
ye no rādhāṃsy aśvyā ghavyā bhajanta sūrayaḥ sujāte aśvasūnṛte \|\|  
uta no ghomatīr iṣa ā vahā duhitar divaḥ \|  
sākaṃ sūryasya raśmibhiḥ śukraiḥ śocadbhir arcibhiḥ sujāte aśvasūnṛte
\|\|  
vy uchā duhitar divo mā ciraṃ tanuthā apaḥ \|  
net tvā stenaṃ yathā ripuṃ tapāti sūro arciṣā sujāte aśvasūnṛte \|\|  
etāvad ved uṣas tvam bhūyo vā dātum arhasi \|  
yā stotṛbhyo vibhāvary uchantī na pramīyase sujāte aśvasūnṛte \|\|  

------------------------------------------------------------------------

[Next: Hymn 80](rv05080.md)
