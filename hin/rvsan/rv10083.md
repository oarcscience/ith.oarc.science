[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv10083.md)   
[Rig Veda Book 10 Index](rvi10)  [Previous](rv10082)  [Next](rv10084.md) 

------------------------------------------------------------------------

### Rig Veda Book 10 Hymn 83

यस्ते मन्यो.अविधद वज्र सायक सह ओजः पुष्यति विश्वमानुषक \|  
साह्याम दासमार्यं तवया युजा सहस्क्र्तेनसहसा सहस्वता \|\|  
मन्युरिन्द्रो मन्युरेवास देवो मन्युर्होता वरुणोजातवेदाः \|  
मन्युं विश ईळते मानुषीर्याः पाहि नोमन्यो तपसा सजोषाः \|\|  
अभीहि मन्यो तवसस्तवीयान तपसा युजा वि जहि शत्रून \|  
अमित्रहा वर्त्रहा दस्युहा च विश्वा वसून्या भरात्वं नः \|\|  
तवं हि मन्यो अभिभूत्योजाः सवयम्भूर्भामोभिमातिषाहः \|  
विश्वचर्षणिः सहुरिः सहावानस्मास्वोजः पर्तनासु धेहि \|\|  
अभागः सन्नप परेतो अस्मि तव करत्वा तविषस्यप्रचेतः \|  
तं तवा मन्यो अक्रतुर्जिहीळाहं सवा तनूर्बलदेयाय मेहि \|\|  
अयं ते अस्म्युप मेह्यर्वां परतीचीनः सहुरे विश्वधायः \|  
मन्यो वज्रिन्नभि मामा वव्र्त्स्व हनाव दस्यून्रुतबोध्यापेः \|\|  
अभि परेहि दक्षिणतो भवा मे.अधा वर्त्राणि जङघनावभूरि \|  
जुहोमि ते धरुणं मध्वो अग्रमुभा उपांशुप्रथमा पिबाव \|\|  

yaste manyo.avidhad vajra sāyaka saha ojaḥ puṣyati viśvamānuṣak \|  
sāhyāma dāsamāryaṃ tvayā yujā sahaskṛtenasahasā sahasvatā \|\|  
manyurindro manyurevāsa devo manyurhotā varuṇojātavedāḥ \|  
manyuṃ viśa īḷate mānuṣīryāḥ pāhi nomanyo tapasā sajoṣāḥ \|\|  
abhīhi manyo tavasastavīyān tapasā yujā vi jahi śatrūn \|  
amitrahā vṛtrahā dasyuhā ca viśvā vasūnyā bharātvaṃ naḥ \|\|  
tvaṃ hi manyo abhibhūtyojāḥ svayambhūrbhāmoabhimātiṣāhaḥ \|  
viśvacarṣaṇiḥ sahuriḥ sahāvānasmāsvojaḥ pṛtanāsu dhehi \|\|  
abhāghaḥ sannapa pareto asmi tava kratvā taviṣasyapracetaḥ \|  
taṃ tvā manyo akraturjihīḷāhaṃ svā tanūrbaladeyāya mehi \|\|  
ayaṃ te asmyupa mehyarvāṃ pratīcīnaḥ sahure viśvadhāyaḥ \|  
manyo vajrinnabhi māmā vavṛtsva hanāva dasyūnrutabodhyāpeḥ \|\|  
abhi prehi dakṣiṇato bhavā me.adhā vṛtrāṇi jaṅghanāvabhūri \|  
juhomi te dharuṇaṃ madhvo aghramubhā upāṃśuprathamā pibāva \|\|  

------------------------------------------------------------------------

[Next: Hymn 84](rv10084.md)
