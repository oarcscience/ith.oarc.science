[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv10140.md)   
[Rig Veda Book 10 Index](rvi10)  [Previous](rv10139)  [Next](rv10141.md) 

------------------------------------------------------------------------

### Rig Veda Book 10 Hymn 140

अग्ने तव शरवो वयो महि भराजन्ते अर्चयो विभावसो \|  
बर्हद्भानो शवसा वाजमुक्थ्यं दधासि दाशुषे कवे \|\|  
पावकवर्चाः शुक्रवर्चा अनूनवर्चा उदियर्षि भानुना \|  
पुत्रो मातरा विचरन्नुपावसि पर्णक्षि रोदसी उभे \|\|  
ऊर्जो नपाज्जातवेदः सुशस्तिभिर्मन्दस्व धीतिभिर्हितः \|  
तवे इषः सं दधुर्भूरिवर्पसश्चित्रोतयो वामजाताः \|\|  
इरज्यन्नग्ने परथयस्व जन्तुभिरस्मे रायो अमर्त्य \|  
सदर्शतस्य वपुषो वि राजसि पर्णक्षि सानसिं करतुम \|\|  
इष्कर्तारमध्वरस्य परचेतसं कषयन्तं राधसो महः \|  
रातिं वामस्य सुभगां महीमिषं दधासि सानसिंरयिम \|\|  
रतावानं महिषं विश्वदर्शतमग्निं सुम्नाय दधिरेपुरो जनाः \|  
शरुत्कर्णं सप्रथस्तमं तवा गिरा दैव्यम्मानुषा युगा \|\|  

aghne tava śravo vayo mahi bhrājante arcayo vibhāvaso \|  
bṛhadbhāno śavasā vājamukthyaṃ dadhāsi dāśuṣe kave \|\|  
pāvakavarcāḥ śukravarcā anūnavarcā udiyarṣi bhānunā \|  
putro mātarā vicarannupāvasi pṛṇakṣi rodasī ubhe \|\|  
ūrjo napājjātavedaḥ suśastibhirmandasva dhītibhirhitaḥ \|  
tve iṣaḥ saṃ dadhurbhūrivarpasaścitrotayo vāmajātāḥ \|\|  
irajyannaghne prathayasva jantubhirasme rāyo amartya \|  
sadarśatasya vapuṣo vi rājasi pṛṇakṣi sānasiṃ kratum \|\|  
iṣkartāramadhvarasya pracetasaṃ kṣayantaṃ rādhaso mahaḥ \|  
rātiṃ vāmasya subhaghāṃ mahīmiṣaṃ dadhāsi sānasiṃrayim \|\|  
ṛtāvānaṃ mahiṣaṃ viśvadarśatamaghniṃ sumnāya dadhirepuro janāḥ \|  
śrutkarṇaṃ saprathastamaṃ tvā ghirā daivyammānuṣā yughā \|\|  

------------------------------------------------------------------------

[Next: Hymn 141](rv10141.md)
