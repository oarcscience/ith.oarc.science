[Intangible Textual Heritage](../../index)  [Hinduism](../index) 
[Index](index)   
[English](../rigveda/rv07090)   
[Rig Veda Book 7 Index](rvi07)  [Previous](rv07089)  [Next](rv07091) 

------------------------------------------------------------------------

### Rig Veda Book 7 Hymn 90

पर वीरया शुचयो दद्रिरे वामध्वर्युभिर्मधुमन्तः सुतासः \|  
वह वायो नियुतो याह्यछा पिबा सुतस्यान्धसो मदाय \|\|  
ईशानाय परहुतिं यस्त आनट छुचिं सोमं शुचिपास्तुभ्यं वायो \|  
कर्णोषि तं मर्त्येषु परशस्तं जातो-जातो जायते वाज्यस्य \|\|  
राये नु यं जज्ञतू रोदसीमे राये देवी धिषणा धाति देवम \|  
अध वायुं नियुतः सश्चत सवा उत शवेतं वसुधितिं निरेके \|\|  
उछन्नुषसः सुदिना अरिप्रा उरु जयोतिर्विविदुर्दीध्यानाः \|  
गव्यं चिदूर्वमुशिजो वि वव्रुस्तेषामनु परदिवः सस्रुरापः \|\|  
ते सत्येन मनसा दीध्यानाः सवेन युक्तासः करतुना वहन्ति \|  
इन्द्रवायू वीरवाहं रथं वामीशानयोरभि पर्क्षः सचन्ते \|\|  
ईशानासो ये दधते सवर्णो गोभिरश्वेभिर्वसुभिर्हिरण्यैः \|  
इन्द्रवायू सूरयो विश्वमायुरर्वद्भिर्वीरैः पर्तनासु सह्युः \|\|  
अर्वन्तो न शरवसो भिक्षमाणा इन्द्रवायू सुष्टुतिभिर्वसिष्ठाः \|  
वाजयन्तः सववसे हुवेम यूयं पात ... \|\|  

pra vīrayā śucayo dadrire vāmadhvaryubhirmadhumantaḥ sutāsaḥ \|  
vaha vāyo niyuto yāhyachā pibā sutasyāndhaso madāya \|\|  
īśānāya prahutiṃ yasta ānaṭ chuciṃ somaṃ śucipāstubhyaṃ vāyo \|  
kṛṇoṣi taṃ martyeṣu praśastaṃ jāto-jāto jāyate vājyasya \|\|  
rāye nu yaṃ jajñatū rodasīme rāye devī dhiṣaṇā dhāti devam \|  
adha vāyuṃ niyutaḥ saścata svā uta śvetaṃ vasudhitiṃ nireke \|\|  
uchannuṣasaḥ sudinā ariprā uru jyotirvividurdīdhyānāḥ \|  
ghavyaṃ cidūrvamuśijo vi vavrusteṣāmanu pradivaḥ sasrurāpaḥ \|\|  
te satyena manasā dīdhyānāḥ svena yuktāsaḥ kratunā vahanti \|  
indravāyū vīravāhaṃ rathaṃ vāmīśānayorabhi pṛkṣaḥ sacante \|\|  
īśānāso ye dadhate svarṇo ghobhiraśvebhirvasubhirhiraṇyaiḥ \|  
indravāyū sūrayo viśvamāyurarvadbhirvīraiḥ pṛtanāsu sahyuḥ \|\|  
arvanto na śravaso bhikṣamāṇā indravāyū suṣṭutibhirvasiṣṭhāḥ \|  
vājayantaḥ svavase huvema yūyaṃ pāta ... \|\|  

------------------------------------------------------------------------

[Next: Hymn 91](rv07091)
