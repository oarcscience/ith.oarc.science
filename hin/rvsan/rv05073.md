[Intangible Textual Heritage](../../index)  [Hinduism](../index) 
[Index](index)   
[English](../rigveda/rv05073)   
[Rig Veda Book 5 Index](rvi05)  [Previous](rv05072)  [Next](rv05074) 

------------------------------------------------------------------------

### Rig Veda Book 5 Hymn 73

यद अद्य सथः परावति यद अर्वावत्य अश्विना \|  
यद वा पुरू पुरुभुजा यद अन्तरिक्ष आ गतम \|\|  
इह तया पुरुभूतमा पुरू दंसांसि बिभ्रता \|  
वरस्या याम्य अध्रिगू हुवे तुविष्टमा भुजे \|\|  
ईर्मान्यद वपुषे वपुश चक्रं रथस्य येमथुः \|  
पर्य अन्या नाहुषा युगा मह्ना रजांसि दीयथः \|\|  
तद ऊ षु वाम एना कर्तं विश्वा यद वाम अनु षटवे \|  
नाना जाताव अरेपसा सम अस्मे बन्धुम एयथुः \|\|  
आ यद वां सूर्या रथं तिष्ठद रघुष्यदं सदा \|  
परि वाम अरुषा वयो घर्णा वरन्त आतपः \|\|  
युवोर अत्रिश चिकेतति नरा सुम्नेन चेतसा \|  
घर्मं यद वाम अरेपसं नासत्यास्ना भुरण्यति \|\|  
उग्रो वां ककुहो ययिः शर्ण्वे यामेषु संतनिः \|  
यद वां दंसोभिर अश्विनात्रिर नराववर्तति \|\|  
मध्व ऊ षु मधूयुवा रुद्रा सिषक्ति पिप्युषी \|  
यत समुद्राति पर्षथः पक्वाः पर्क्षो भरन्त वाम \|\|  
सत्यम इद वा उ अश्विना युवाम आहुर मयोभुवा \|  
ता यामन यामहूतमा यामन्न आ मर्ळयत्तमा \|\|  
इमा बरह्माणि वर्धनाश्विभ्यां सन्तु शंतमा \|  
या तक्षाम रथां इवावोचाम बर्हन नमः \|\|  

yad adya sthaḥ parāvati yad arvāvaty aśvinā \|  
yad vā purū purubhujā yad antarikṣa ā ghatam \|\|  
iha tyā purubhūtamā purū daṃsāṃsi bibhratā \|  
varasyā yāmy adhrighū huve tuviṣṭamā bhuje \|\|  
īrmānyad vapuṣe vapuś cakraṃ rathasya yemathuḥ \|  
pary anyā nāhuṣā yughā mahnā rajāṃsi dīyathaḥ \|\|  
tad ū ṣu vām enā kṛtaṃ viśvā yad vām anu ṣṭave \|  
nānā jātāv arepasā sam asme bandhum eyathuḥ \|\|  
ā yad vāṃ sūryā rathaṃ tiṣṭhad raghuṣyadaṃ sadā \|  
pari vām aruṣā vayo ghṛṇā varanta ātapaḥ \|\|  
yuvor atriś ciketati narā sumnena cetasā \|  
gharmaṃ yad vām arepasaṃ nāsatyāsnā bhuraṇyati \|\|  
ughro vāṃ kakuho yayiḥ śṛṇve yāmeṣu saṃtaniḥ \|  
yad vāṃ daṃsobhir aśvinātrir narāvavartati \|\|  
madhva ū ṣu madhūyuvā rudrā siṣakti pipyuṣī \|  
yat samudrāti parṣathaḥ pakvāḥ pṛkṣo bharanta vām \|\|  
satyam id vā u aśvinā yuvām āhur mayobhuvā \|  
tā yāman yāmahūtamā yāmann ā mṛḷayattamā \|\|  
imā brahmāṇi vardhanāśvibhyāṃ santu śaṃtamā \|  
yā takṣāma rathāṃ ivāvocāma bṛhan namaḥ \|\|  

------------------------------------------------------------------------

[Next: Hymn 74](rv05074)
