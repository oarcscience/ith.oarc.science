[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv01163.md)   
[Rig Veda Book 1 Index](rvi01)  [Previous](rv01162)  [Next](rv01164.md) 

------------------------------------------------------------------------

### Rig Veda Book 1 Hymn 163

यदक्रन्दः परथमं जायमान उद्यन समुद्रादुत वा पुरीषात \|  
शयेनस्य पक्षा हरिणस्य बाहू उपस्तुत्यं महि जातं ते अर्वन \|\|  
यमेन दत्तं तरित एनमायुनगिन्द्र एणं परथमो अध्यतिष्ठत \|  
गन्धर्वो अस्य रशनामग्र्भ्णात सूरादश्वं वसवो निरतष्ट \|\|  
असि यमो अस्यादित्यो अर्वन्नसि तरितो गुह्येन वरतेन \|  
असि सोमेन समया विप्र्क्त आहुस्ते तरीणि दिवि बन्धनानि \|\|  
तरीणि त आहुर्दिवि बन्धनानि तरीण्यप्सु तरीण्यन्तः समुद्रे \|  
उतेव मे वरुणश्चन्त्स्यर्वन यत्रा त आहुः परमं जनित्रम \|\|  
इमा ते वाजिन्नवमार्जनानीमा शफानां सनितुर्निधाना \|  
अत्रा ते भद्रा रशना अपश्यं रतस्य या अभिरक्षन्तिगोपाः \|\|  
आत्मानं ते मनसारादजानामवो दिवा पतयन्तं पतंगम \|  
शिरो अपश्यं पथिभिः सुगेभिररेणुभिर्जेहमानं पतत्रि \|\|  
अत्रा ते रूपमुत्तममपश्यं जिगीषमाणमिष आ पदेगोः \|  
यदा ते मर्तो अनु भोगमानळ आदिद गरसिष्ठ ओषधीरजीगः \|\|  
अनु तवा रथो अनु मर्यो अर्वन्ननु गावो.अनु भगः कनीनाम \|  
अनु वरातासस्तव सख्यमीयुरनु देवा ममिरे वीर्यं ते \|\|  
हिरण्यश्र्ङगो.अयो अस्य पादा मनोजवा अवर इन्द्र आसीत \|  
देवा इदस्य हविरद्यमायन यो अर्वन्तं परथमो अध्यतिष्ठत \|\|  
ईर्मान्तासः सिलिकमध्यमासः सं शूरणासो दिव्यासो अत्याः \|  
हंसा इव शरेणिशो यतन्ते यदाक्षिषुर्दिव्यमज्ममश्वाः \|\|  
तव शरीरं पतयिष्ण्वर्वन तव चित्तं वात इव धरजीमान \|  
तव शर्ङगाणि विष्ठिता पुरुत्रारण्येषु जर्भुराणा चरन्ति \|\|  
उप परागाच्छसनं वाज्यर्वा देवद्रीचा मनसा दीध्यानः \|  
अजः पुरो नीयते नाभिरस्यानु पश्चात कवयो यन्तिरेभाः \|\|  
उप परागात परमं यत सधस्थमर्वानछा पितरं मातरं च \|  
अद्या देवाञ जुष्टतमो हि गम्या अथा शास्ते दाशुषे वार्याणि \|\|  

yadakrandaḥ prathamaṃ jāyamāna udyan samudrāduta vā purīṣāt \|  
śyenasya pakṣā hariṇasya bāhū upastutyaṃ mahi jātaṃ te arvan \|\|  
yamena dattaṃ trita enamāyunaghindra eṇaṃ prathamo adhyatiṣṭhat \|  
ghandharvo asya raśanāmaghṛbhṇāt sūrādaśvaṃ vasavo nirataṣṭa \|\|  
asi yamo asyādityo arvannasi trito ghuhyena vratena \|  
asi somena samayā vipṛkta āhuste trīṇi divi bandhanāni \|\|  
trīṇi ta āhurdivi bandhanāni trīṇyapsu trīṇyantaḥ samudre \|  
uteva me varuṇaścantsyarvan yatrā ta āhuḥ paramaṃ janitram \|\|  
imā te vājinnavamārjanānīmā śaphānāṃ saniturnidhānā \|  
atrā te bhadrā raśanā apaśyaṃ ṛtasya yā abhirakṣantighopāḥ \|\|  
ātmānaṃ te manasārādajānāmavo divā patayantaṃ pataṃgham \|  
śiro apaśyaṃ pathibhiḥ sughebhirareṇubhirjehamānaṃ patatri \|\|  
atrā te rūpamuttamamapaśyaṃ jighīṣamāṇamiṣa ā padeghoḥ \|  
yadā te marto anu bhoghamānaḷ ādid ghrasiṣṭha oṣadhīrajīghaḥ \|\|  
anu tvā ratho anu maryo arvannanu ghāvo.anu bhaghaḥ kanīnām \|  
anu vrātāsastava sakhyamīyuranu devā mamire vīryaṃ te \|\|  
hiraṇyaśṛṅgho.ayo asya pādā manojavā avara indra āsīt \|  
devā idasya haviradyamāyan yo arvantaṃ prathamo adhyatiṣṭhat \|\|  
īrmāntāsaḥ silikamadhyamāsaḥ saṃ śūraṇāso divyāso atyāḥ \|  
haṃsā iva śreṇiśo yatante yadākṣiṣurdivyamajmamaśvāḥ \|\|  
tava śarīraṃ patayiṣṇvarvan tava cittaṃ vāta iva dhrajīmān \|  
tava śṛṅghāṇi viṣṭhitā purutrāraṇyeṣu jarbhurāṇā caranti \|\|  
upa prāghācchasanaṃ vājyarvā devadrīcā manasā dīdhyānaḥ \|  
ajaḥ puro nīyate nābhirasyānu paścāt kavayo yantirebhāḥ \|\|  
upa prāghāt paramaṃ yat sadhasthamarvānachā pitaraṃ mātaraṃ ca \|  
adyā devāñ juṣṭatamo hi ghamyā athā śāste dāśuṣe vāryāṇi \|\|  

------------------------------------------------------------------------

[Next: Hymn 164](rv01164.md)
