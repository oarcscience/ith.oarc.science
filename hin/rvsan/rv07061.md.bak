[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv07061.md)   
[Rig Veda Book 7 Index](rvi07)  [Previous](rv07060)  [Next](rv07062.md) 

------------------------------------------------------------------------

### Rig Veda Book 7 Hymn 61

उद वां चक्षुर्वरुण सुप्रतीकं देवयोरेति सूर्यस्ततन्वान \|  
अभि यो विश्वा भुवनानि चष्टे स मन्युं मर्त्येष्वा चिकेत \|\|  
पर वां स मित्रावरुणाव रतावा विप्रो मन्मानि दीर्घश्रुदियर्ति \|  
यस्य बरह्माणि सुक्रतू अवाथ आ यत करत्वा न शरदः पर्णैथे \|\|  
परोरोर्मित्रावरुणा पर्थिव्याः पर दिव रष्वाद बर्हतः सुदानू \|  
सपशो दधाथे ओषधीषु विक्ष्व रधग यतो अनिमिषंरक्षमाणा \|\|  
शंसा मित्रस्य वरुणस्य धाम शुष्मो रोदसी बद्बधे महित्वा \|  
अयन मासा अयज्वनामवीराः पर यज्ञमन्मा वर्जनं तिराते \|\|  
अमूरा विश्वा वर्षणाविमा वां न यासु चित्रं दद्र्शेन यक्षम \|  
दरुहः सचन्ते अन्र्ता जनानां न वां निण्यान्यचिते अभूवन \|\|  
समु वां यज्ञं महयं नमोभिर्हुवे वां मित्रावरुणा सबाधः \|  
पर वां मन्मान्य रचसे नवानि कर्तानि बरह्म जुजुषन्निमानि \|\|  
इयं देव पुरोहितिर... \|\|  

ud vāṃ cakṣurvaruṇa supratīkaṃ devayoreti sūryastatanvān \|  
abhi yo viśvā bhuvanāni caṣṭe sa manyuṃ martyeṣvā ciketa \|\|  
pra vāṃ sa mitrāvaruṇāv ṛtāvā vipro manmāni dīrghaśrudiyarti \|  
yasya brahmāṇi sukratū avātha ā yat kratvā na śaradaḥ pṛṇaithe \|\|  
prorormitrāvaruṇā pṛthivyāḥ pra diva ṛṣvād bṛhataḥ sudānū \|  
spaśo dadhāthe oṣadhīṣu vikṣv ṛdhagh yato animiṣaṃrakṣamāṇā \|\|  
śaṃsā mitrasya varuṇasya dhāma śuṣmo rodasī badbadhe mahitvā \|  
ayan māsā ayajvanāmavīrāḥ pra yajñamanmā vṛjanaṃ tirāte \|\|  
amūrā viśvā vṛṣaṇāvimā vāṃ na yāsu citraṃ dadṛśena yakṣam \|  
druhaḥ sacante anṛtā janānāṃ na vāṃ niṇyānyacite abhūvan \|\|  
samu vāṃ yajñaṃ mahayaṃ namobhirhuve vāṃ mitrāvaruṇā sabādhaḥ \|  
pra vāṃ manmāny ṛcase navāni kṛtāni brahma jujuṣannimāni \|\|  
iyaṃ deva purohitir... \|\|  

------------------------------------------------------------------------

[Next: Hymn 62](rv07062.md)
