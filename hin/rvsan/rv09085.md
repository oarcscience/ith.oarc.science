[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv09085.md)   
[Rig Veda Book 9 Index](rvi09)  [Previous](rv09084)  [Next](rv09086.md) 

------------------------------------------------------------------------

### Rig Veda Book 9 Hymn 85

इन्द्राय सोम सुषुतः परि सरवापामीवा भवतु रक्षसा सह \|  
मा ते रसस्य मत्सत दवयाविनो दरविणस्वन्त इह सन्त्विन्दवः \|\|  
अस्मान समर्ये पवमान चोदय दक्षो देवानामसि हि परियो मदः \|  
जहि शत्रून्रभ्या भन्दनायतः पिबेन्द्र सोममव नो मर्धो जहि \|\|  
अदब्ध इन्दो पवसे मदिन्तम आत्मेन्द्रस्य भवसि धासिरुत्तमः \|  
अभि सवरन्ति बहवो मनीषिणो राजानमस्य भुवनस्यनिंसते \|\|  
सहस्रणीथः शतधारो अद्भुत इन्द्रायेन्दुः पवते काम्यं मधु \|  
जयन कषेत्रमभ्यर्षा जयन्नप उरुं नो गातुं कर्णु सोम मीढ्वः \|\|  
कनिक्रदत कलशे गोभिरज्यसे वयव्ययं समया वारमर्षसि \|  
मर्म्र्ज्यमानो अत्यो न सानसिरिन्द्रस्य सोम जठरे समक्षरः \|\|  
सवादुः पवस्व दिव्याय जन्मने सवादुरिन्द्राय सुहवीतुनाम्ने \|  
सवादुर्मित्राय वरुणाय वायवे बर्हस्पतये मधुमानदाभ्यः \|\|  
अत्यं मर्जन्ति कलशे दश कषिपः पर विप्राणां मतयो वाच ईरते \|  
पवमाना अभ्यर्षन्ति सुष्टुतिमेन्द्रं विशन्तिमदिरास इन्दवः \|\|  
पवमानो अभ्यर्षा सुवीर्यमुर्वीं गव्यूतिं महि शर्म सप्रथः \|  
माकिर्नो अस्य परिषूतिरीशतेन्दो जयेम तवयाधनं-धनम \|\|  
अधि दयामस्थाद वर्षभो विचक्षणो.अरूरुचद वि दिवो रोचना कविः \|  
राजा पवित्रमत्येति रोरुवद दिवः पीयूषन्दुहते नर्चक्षसः \|\|  
दिवो नाके मधुजिह्वा असश्चतो वेना दुहन्त्युक्षणं गिरिष्ठाम \|  
अप्सु दरप्सं वाव्र्धानं समुद्र आ सिन्धोरूर्मामधुमन्तं पवित्र आ \|\|  
नाके सुपर्णमुपपप्तिवांसं गिरो वेनानामक्र्पन्त पूर्वीः \|  
शिशुं रिहन्ति मतयः पनिप्नतं हिरण्ययं शकुनं कषामणि सथाम \|\|  
ऊर्ध्वो गन्धर्वो अधि नाके अस्थाद विश्वा रूपा परतिचक्षाणो अस्य \|  
भानुः शुक्रेण शोचिषा वयद्यौत परारूरुचद रोदसी मातरा शुचिः \|\|  

indrāya soma suṣutaḥ pari sravāpāmīvā bhavatu rakṣasā saha \|  
mā te rasasya matsata dvayāvino draviṇasvanta iha santvindavaḥ \|\|  
asmān samarye pavamāna codaya dakṣo devānāmasi hi priyo madaḥ \|  
jahi śatrūnrabhyā bhandanāyataḥ pibendra somamava no mṛdho jahi \|\|  
adabdha indo pavase madintama ātmendrasya bhavasi dhāsiruttamaḥ \|  
abhi svaranti bahavo manīṣiṇo rājānamasya bhuvanasyaniṃsate \|\|  
sahasraṇīthaḥ śatadhāro adbhuta indrāyenduḥ pavate kāmyaṃ madhu \|  
jayan kṣetramabhyarṣā jayannapa uruṃ no ghātuṃ kṛṇu soma mīḍhvaḥ \|\|  
kanikradat kalaśe ghobhirajyase vyavyayaṃ samayā vāramarṣasi \|  
marmṛjyamāno atyo na sānasirindrasya soma jaṭhare samakṣaraḥ \|\|  
svāduḥ pavasva divyāya janmane svādurindrāya suhavītunāmne \|  
svādurmitrāya varuṇāya vāyave bṛhaspataye madhumānadābhyaḥ \|\|  
atyaṃ mṛjanti kalaśe daśa kṣipaḥ pra viprāṇāṃ matayo vāca īrate \|  
pavamānā abhyarṣanti suṣṭutimendraṃ viśantimadirāsa indavaḥ \|\|  
pavamāno abhyarṣā suvīryamurvīṃ ghavyūtiṃ mahi śarma saprathaḥ \|  
mākirno asya pariṣūtirīśatendo jayema tvayādhanaṃ-dhanam \|\|  
adhi dyāmasthād vṛṣabho vicakṣaṇo.arūrucad vi divo rocanā kaviḥ \|  
rājā pavitramatyeti roruvad divaḥ pīyūṣanduhate nṛcakṣasaḥ \|\|  
divo nāke madhujihvā asaścato venā duhantyukṣaṇaṃ ghiriṣṭhām \|  
apsu drapsaṃ vāvṛdhānaṃ samudra ā sindhorūrmāmadhumantaṃ pavitra ā
\|\|  
nāke suparṇamupapaptivāṃsaṃ ghiro venānāmakṛpanta pūrvīḥ \|  
śiśuṃ rihanti matayaḥ panipnataṃ hiraṇyayaṃ śakunaṃ kṣāmaṇi sthām \|\|  
ūrdhvo ghandharvo adhi nāke asthād viśvā rūpā praticakṣāṇo asya \|  
bhānuḥ śukreṇa śociṣā vyadyaut prārūrucad rodasī mātarā śuciḥ \|\|  

------------------------------------------------------------------------

[Next: Hymn 86](rv09086.md)
