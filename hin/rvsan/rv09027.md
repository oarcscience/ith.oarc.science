[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09027)   
[Rig Veda Book 9 Index](rvi09)  [Previous](rv09026)  [Next](rv09028) 

------------------------------------------------------------------------

### Rig Veda Book 9 Hymn 27

एष कविरभिष्टुतः पवित्रे अधि तोशते \|  
पुनानो घनन्नप सरिधः \|\|  
एष इन्द्राय वायवे सवर्जित परि षिच्यते \|  
पवित्रे दक्षसाधनः \|\|  
एष नर्भिर्वि नीयते दिवो मूर्धा वर्षा सुतः \|  
सोमो वनेषु विश्ववित \|\|  
एष गव्युरचिक्रदत पवमानो हिरण्ययुः \|  
इन्दुः सत्राजिदस्त्र्तः \|\|  
एष सूर्येण हासते पवमानो अधि दयवि \|  
पवित्रे मत्सरो मदः \|\|  
एष शुष्म्यसिष्यददन्तरिक्षे वर्षा हरिः \|  
पुनान इन्दुरिन्द्रमा \|\|  

eṣa kavirabhiṣṭutaḥ pavitre adhi tośate \|  
punāno ghnannapa sridhaḥ \|\|  
eṣa indrāya vāyave svarjit pari ṣicyate \|  
pavitre dakṣasādhanaḥ \|\|  
eṣa nṛbhirvi nīyate divo mūrdhā vṛṣā sutaḥ \|  
somo vaneṣu viśvavit \|\|  
eṣa ghavyuracikradat pavamāno hiraṇyayuḥ \|  
induḥ satrājidastṛtaḥ \|\|  
eṣa sūryeṇa hāsate pavamāno adhi dyavi \|  
pavitre matsaro madaḥ \|\|  
eṣa śuṣmyasiṣyadadantarikṣe vṛṣā hariḥ \|  
punāna indurindramā \|\|  

------------------------------------------------------------------------

[Next: Hymn 28](rv09028)
