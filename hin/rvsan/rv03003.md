[Intangible Textual Heritage](../../index)  [Hinduism](../index) 
[Index](index)   
[English](../rigveda/rv03003)   
[Rig Veda Book 3 Index](rvi03)  [Previous](rv03002)  [Next](rv03004) 

------------------------------------------------------------------------

### Rig Veda Book 3 Hymn 3

वैश्वानराय पर्थुपाजसे विपो रत्ना विधन्त धरुणेषु गातवे \|  
अग्निर्हि देवानम्र्तो दुवस्यत्यथा धर्माणि सनता न दूदुषत \|\|  
अन्तर्दूतो रोदसी दस्म ईयते होता निषत्तो मनुषः पुरोहितः \|  
कषयं बर्हन्तं परि भूषति दयुभिर्देवेभिरग्निरिषितो धियावसुः \|\|  
केतुं यज्ञानां विदथस्य सा धनं विप्रासो अग्निं महयन्त चित्तिभिः \|  
अपांसि यस्मिन्नधि सन्दधुर्गिरस्तस्मिन सुम्नानि यजमान आ चके \|\|  
पिता यज्ञानामसुरो विपश्चितां विमानमग्निर्वयुनं च वाघताम \|  
आ विवेश रोदसी भूरिवर्पसा पुरुप्रियो भन्दते धामभिः कविः \|\|  
चन्द्रमग्निं चन्द्ररथं हरिव्रतं वैश्वानरमप्सुषदं सवर्विदम \|  
विगाहं तूर्णिं तविषीभिराव्र्तं भूर्णिं देवास इह सुश्रियं दधुः \|\|  
अग्निर्देवेभिर्मनुषश्च जन्तुभिस्तन्वानो यज्ञं पुरुपेशसं धिया \|  
रथीरन्तरीयते साधदिष्टिभिर्जीरो दमूना अभिशस्तिचातनः \|\|  
अग्ने जरस्व सवपत्य आयुन्यूर्जा पिन्वस्व समिषो दिदीहि नः \|  
वयांसि जिन्व बर्हतश्च जाग्र्व उशिग देवानामसि सुक्रतुर्विपाम \|\|  
विश्पतिं यह्वमतिथिं नरः सदा यन्तारं धीनामुशिजं च वाघताम \|  
अध्वराणां चेतनं जातवेदसं पर शंसन्ति नमसा जूतिभिर्व्र्धे \|\|  
विभावा देवः सुरणः परि कषितीरग्निर्बभूव शवसासुमद्रथः \|  
तस्य वरतानि भूरिपोषिणो वयमुप भूषेमदम आ सुव्र्क्तिभिः \|\|  
वैश्वानर तव धामान्या चके येभिः सवर्विदभवो विचक्षण \|  
जात आप्र्णो भुवनानि रोदसी अग्ने ता विस्वा परिभूरसि तमना \|\|  
वैश्वानरस्य दंसनाभ्यो बर्हदरिणादेकः सवपस्यया कविः \|  
उभा पितरा महयन्नजायताग्निर्द्यावाप्र्थिवी भूरिरेतसा \|\|  

vaiśvānarāya pṛthupājase vipo ratnā vidhanta dharuṇeṣu ghātave \|  
aghnirhi devānamṛto duvasyatyathā dharmāṇi sanatā na dūduṣat \|\|  
antardūto rodasī dasma īyate hotā niṣatto manuṣaḥ purohitaḥ \|  
kṣayaṃ bṛhantaṃ pari bhūṣati dyubhirdevebhiraghniriṣito dhiyāvasuḥ
\|\|  
ketuṃ yajñānāṃ vidathasya sā dhanaṃ viprāso aghniṃ mahayanta cittibhiḥ
\|  
apāṃsi yasminnadhi sandadhurghirastasmin sumnāni yajamāna ā cake \|\|  
pitā yajñānāmasuro vipaścitāṃ vimānamaghnirvayunaṃ ca vāghatām \|  
ā viveśa rodasī bhūrivarpasā purupriyo bhandate dhāmabhiḥ kaviḥ \|\|  
candramaghniṃ candrarathaṃ harivrataṃ vaiśvānaramapsuṣadaṃ svarvidam
\|  
vighāhaṃ tūrṇiṃ taviṣībhirāvṛtaṃ bhūrṇiṃ devāsa iha suśriyaṃ dadhuḥ
\|\|  
aghnirdevebhirmanuṣaśca jantubhistanvāno yajñaṃ purupeśasaṃ dhiyā \|  
rathīrantarīyate sādhadiṣṭibhirjīro damūnā abhiśasticātanaḥ \|\|  
aghne jarasva svapatya āyunyūrjā pinvasva samiṣo didīhi naḥ \|  
vayāṃsi jinva bṛhataśca jāghṛva uśigh devānāmasi sukraturvipām \|\|  
viśpatiṃ yahvamatithiṃ naraḥ sadā yantāraṃ dhīnāmuśijaṃ ca vāghatām \|  
adhvarāṇāṃ cetanaṃ jātavedasaṃ pra śaṃsanti namasā jūtibhirvṛdhe \|\|  
vibhāvā devaḥ suraṇaḥ pari kṣitīraghnirbabhūva śavasāsumadrathaḥ \|  
tasya vratāni bhūripoṣiṇo vayamupa bhūṣemadama ā suvṛktibhiḥ \|\|  
vaiśvānara tava dhāmānyā cake yebhiḥ svarvidabhavo vicakṣaṇa \|  
jāta āpṛṇo bhuvanāni rodasī aghne tā visvā paribhūrasi tmanā \|\|  
vaiśvānarasya daṃsanābhyo bṛhadariṇādekaḥ svapasyayā kaviḥ \|  
ubhā pitarā mahayannajāyatāghnirdyāvāpṛthivī bhūriretasā \|\|  

------------------------------------------------------------------------

[Next: Hymn 4](rv03004)
