[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv01168.md)   
[Rig Veda Book 1 Index](rvi01)  [Previous](rv01167)  [Next](rv01169.md) 

------------------------------------------------------------------------

### Rig Veda Book 1 Hymn 168

यज्ञा-यज्ञा वः समना तुतुर्वणिर्धियं-धियं वो देवया उ दधिध्वे \|  
आ वो.अर्वाचः सुविताय रोदस्योर्महे वव्र्त्यामवसे सुव्र्क्तिभिः \|\|  
वव्रासो न ये सवजाः सवतवस इषं सवरभिजायन्त धूतयः \|  
सहस्रियासो अपां नोर्मय आसा गावो वन्द्यासो नोक्षणः \|\|  
सोमासो न ये सुतास्त्र्प्तांशवो हर्त्सु पीतासो दुवसो नासते \|  
ऐषामंसेषु रम्भिणीव रारभे हस्तेषु खादिश्चक्र्तिश्च सं दधे \|\|  
अव सवयुक्ता दिव आ वर्था ययुरमर्त्याः कशया चोदत तमना \|  
अरेणवस्तुविजाता अचुच्यवुर्द्र्ळ्हानि चिन मरुतो भराजद्र्ष्टयः \|\|  
को वो.अन्तर्मरुत रष्टिविद्युतो रेजति तमना हन्वेव जिह्वया \|  
धन्वच्युत इषां न यामनि पुरुप्रैषा अहन्यो नैतशः \|\|  
कव सविदस्य रजसो महस परं कवावरं मरुतो यस्मिन्नायय \|  
यच्च्यावयथ विथुरेव संहितं वयद्रिणा पतथ तवेषमर्णवम \|\|  
सातिर्न वो.अमवती सवर्वती तवेषा विपाका मरुतः पिपिष्वती \|  
भद्रा वो रातिः पर्णतो न दक्षिणा पर्थुज्रयी असुर्येव जञ्जती \|\|  
परति षटोभन्ति सिन्धवः पविभ्यो यदभ्रियां वाचमुदीरयन्ति \|  
अव समयन्त विद्युतः पर्थिव्यां यदी घर्तं मरुतः परुष्णुवन्ति \|\|  
असूत पर्श्निर्महते रणाय तवेषमयासां मरुतामनीकम \|  
ते सप्सरासो.अजनयन्ताभ्वमादित सवधामिषिरां पर्यपश्यन \|\|  
एष व सतोमो ... \|\|  

yajñā-yajñā vaḥ samanā tuturvaṇirdhiyaṃ-dhiyaṃ vo devayā u dadhidhve
\|  
ā vo.arvācaḥ suvitāya rodasyormahe vavṛtyāmavase suvṛktibhiḥ \|\|  
vavrāso na ye svajāḥ svatavasa iṣaṃ svarabhijāyanta dhūtayaḥ \|  
sahasriyāso apāṃ normaya āsā ghāvo vandyāso nokṣaṇaḥ \|\|  
somāso na ye sutāstṛptāṃśavo hṛtsu pītāso duvaso nāsate \|  
aiṣāmaṃseṣu rambhiṇīva rārabhe hasteṣu khādiścakṛtiśca saṃ dadhe \|\|  
ava svayuktā diva ā vṛthā yayuramartyāḥ kaśayā codata tmanā \|  
areṇavastuvijātā acucyavurdṛḷhāni cin maruto bhrājadṛṣṭayaḥ \|\|  
ko vo.antarmaruta ṛṣṭividyuto rejati tmanā hanveva jihvayā \|  
dhanvacyuta iṣāṃ na yāmani purupraiṣā ahanyo naitaśaḥ \|\|  
kva svidasya rajaso mahas paraṃ kvāvaraṃ maruto yasminnāyaya \|  
yaccyāvayatha vithureva saṃhitaṃ vyadriṇā patatha tveṣamarṇavam \|\|  
sātirna vo.amavatī svarvatī tveṣā vipākā marutaḥ pipiṣvatī \|  
bhadrā vo rātiḥ pṛṇato na dakṣiṇā pṛthujrayī asuryeva jañjatī \|\|  
prati ṣṭobhanti sindhavaḥ pavibhyo yadabhriyāṃ vācamudīrayanti \|  
ava smayanta vidyutaḥ pṛthivyāṃ yadī ghṛtaṃ marutaḥ pruṣṇuvanti \|\|  
asūta pṛśnirmahate raṇāya tveṣamayāsāṃ marutāmanīkam \|  
te sapsarāso.ajanayantābhvamādit svadhāmiṣirāṃ paryapaśyan \|\|  
eṣa va stomo ... \|\|  

------------------------------------------------------------------------

[Next: Hymn 169](rv01169.md)
