[Intangible Textual Heritage](../../index)  [Hinduism](../index) 
[Index](index)   
[English](../rigveda/rv10090)   
[Rig Veda Book 10 Index](rvi10)  [Previous](rv10089)  [Next](rv10091) 

------------------------------------------------------------------------

### Rig Veda Book 10 Hymn 90

सहस्रशीर्षा पुरुषः सहस्राक्षः सहस्रपात \|  
सभूमिं विश्वतो वर्त्वात्यतिष्ठद दशाङगुलम \|\|  
पुरुष एवेदं सर्वं यद भूतं यच्च भव्यम \|  
उताम्र्तत्वस्येशानो यदन्नेनातिरोहति \|\|  
एतावानस्य महिमातो जयायांश्च पूरुषः \|  
पादो.अस्यविश्वा भूतानि तरिपादस्याम्र्तं दिवि \|\|  
तरिपादूर्ध्व उदैत पुरुषः पादो.अस्येहाभवत पुनः \|  
ततो विष्वं वयक्रामत साशनानशने अभि \|\|  
तस्माद विराळ अजायत विराजो अधि पूरुषः \|  
स जातोत्यरिच्यत पश्चाद भूमिमथो पुरः \|\|  
यत पुरुषेण हविषा देवा यज्ञमतन्वत \|  
वसन्तोस्यासीदाज्यं गरीष्म इध्मः शरद धविः \|\|  
तं यज्ञं बर्हिषि परौक्षन पुरुषं जातमग्रतः \|  
तेन देवा अयजन्त साध्या रषयश्च ये \|\|  
तस्माद यज्ञात सर्वहुतः सम्भ्र्तं पर्षदाज्यम \|  
पशून्तांश्चक्रे वायव्यानारण्यान गराम्याश्च ये \|\|  
तस्माद यज्ञात सर्वहुत रचः सामानि जज्ञिरे \|  
छन्दांसिजज्ञिरे तस्माद यजुस्तस्मादजायत \|\|  
तस्मादश्वा अजायन्त ये के चोभयादतः \|  
गावो हजज्ञिरे तस्मात तस्माज्जाता अजावयः \|\|  
यत पुरुषं वयदधुः कतिधा वयकल्पयन \|  
मुखं किमस्य कौ बाहू का ऊरू पादा उच्येते \|\|  
बराह्मणो.अस्य मुखमासीद बाहू राजन्यः कर्तः \|  
ऊरूतदस्य यद वैश्यः पद्भ्यां शूद्रो अजायत \|\|  
चन्द्रमा मनसो जातश्चक्षोः सूर्यो अजायत \|  
मुखादिन्द्रश्चाग्निश्च पराणाद वायुरजायत \|\|  
नाभ्या आसीदन्तरिक्षं शीर्ष्णो दयौः समवर्तत \|  
पद्भ्यां भूमिर्दिशः शरोत्रात तथा लोकानकल्पयन \|\|  
सप्तास्यासन परिधयस्त्रिः सप्त समिधः कर्ताः \|  
देवायद यज्ञं तन्वाना अबध्नन पुरुषं पशुम \|\|  
यज्ञेन यज्ञमयजन्त देवास्तानि धर्माणि परथमान्यासन \|  
ते ह नाकं महिमानः सचन्त यत्र पूर्वे साध्याःसन्ति देवाः \|\|  

sahasraśīrṣā puruṣaḥ sahasrākṣaḥ sahasrapāt \|  
sabhūmiṃ viśvato vṛtvātyatiṣṭhad daśāṅghulam \|\|  
puruṣa evedaṃ sarvaṃ yad bhūtaṃ yacca bhavyam \|  
utāmṛtatvasyeśāno yadannenātirohati \|\|  
etāvānasya mahimāto jyāyāṃśca pūruṣaḥ \|  
pādo.asyaviśvā bhūtāni tripādasyāmṛtaṃ divi \|\|  
tripādūrdhva udait puruṣaḥ pādo.asyehābhavat punaḥ \|  
tato viṣvaṃ vyakrāmat sāśanānaśane abhi \|\|  
tasmād virāḷ ajāyata virājo adhi pūruṣaḥ \|  
sa jātoatyaricyata paścād bhūmimatho puraḥ \|\|  
yat puruṣeṇa haviṣā devā yajñamatanvata \|  
vasantoasyāsīdājyaṃ ghrīṣma idhmaḥ śarad dhaviḥ \|\|  
taṃ yajñaṃ barhiṣi praukṣan puruṣaṃ jātamaghrataḥ \|  
tena devā ayajanta sādhyā ṛṣayaśca ye \|\|  
tasmād yajñāt sarvahutaḥ sambhṛtaṃ pṛṣadājyam \|  
paśūntāṃścakre vāyavyānāraṇyān ghrāmyāśca ye \|\|  
tasmād yajñāt sarvahuta ṛcaḥ sāmāni jajñire \|  
chandāṃsijajñire tasmād yajustasmādajāyata \|\|  
tasmādaśvā ajāyanta ye ke cobhayādataḥ \|  
ghāvo hajajñire tasmāt tasmājjātā ajāvayaḥ \|\|  
yat puruṣaṃ vyadadhuḥ katidhā vyakalpayan \|  
mukhaṃ kimasya kau bāhū kā ūrū pādā ucyete \|\|  
brāhmaṇo.asya mukhamāsīd bāhū rājanyaḥ kṛtaḥ \|  
ūrūtadasya yad vaiśyaḥ padbhyāṃ śūdro ajāyata \|\|  
candramā manaso jātaścakṣoḥ sūryo ajāyata \|  
mukhādindraścāghniśca prāṇād vāyurajāyata \|\|  
nābhyā āsīdantarikṣaṃ śīrṣṇo dyauḥ samavartata \|  
padbhyāṃ bhūmirdiśaḥ śrotrāt tathā lokānakalpayan \|\|  
saptāsyāsan paridhayastriḥ sapta samidhaḥ kṛtāḥ \|  
devāyad yajñaṃ tanvānā abadhnan puruṣaṃ paśum \|\|  
yajñena yajñamayajanta devāstāni dharmāṇi prathamānyāsan \|  
te ha nākaṃ mahimānaḥ sacanta yatra pūrve sādhyāḥsanti devāḥ \|\|  

------------------------------------------------------------------------

[Next: Hymn 91](rv10091)
