[Intangible Textual Heritage](../../index)  [Hinduism](../index) 
[Index](index)   
[English](../rigveda/rv07018)   
[Rig Veda Book 7 Index](rvi07)  [Previous](rv07017)  [Next](rv07019) 

------------------------------------------------------------------------

### Rig Veda Book 7 Hymn 18

तवे ह यत पितरश्चिन न इन्द्र विश्वा वामा जरितारो असन्वन \|  
तवे गावः सुदुघास्त्वे हयश्वास्त्वं वसु देवयतेवनिष्ठः \|\|  
राजेव हि जनिभिः कषेष्येवाव दयुभिरभि विदुष कविः सन \|  
पिशा गिरो मघवन गोभिरश्वैस्त्वायतः शिशीहिराये अस्मान \|\|  
इमा उ तवा पस्प्र्धानासो अत्र मन्द्रा गिरो देवयन्तीरुप सथुः \|  
अर्वाची ते पथ्या राय एतु सयाम ते सुमताविन्द्र शर्मन \|\|  
धेनुं न तवा सूयवसे दुदुक्षन्नुप बरह्माणि सस्र्जे वसिष्ठः \|  
तवामिन मे गोपतिं विश्व आहा न इन्द्रः सुमतिं गन्त्वछ \|\|  
अर्णांसि चित पप्रथाना सुदास इन्द्रो गाधान्यक्र्णोत सुपारा \|  
शर्धन्तं शिम्युमुचथस्य नव्यः शापं सिन्धूनामक्र्णोदशस्तीः \|\|  
पुरोळा इत तुर्वशो यक्षुरासीद राये मत्स्यासो निशिता अपीव \|  
शरुष्टिं चक्रुर्भ्र्गवो दरुह्यवश्च सखा सखायमतरद विषूचोः \|\|  
आ पक्थासो भलानसो भनन्तालिनासो विषाणिनः शिवासः \|  
आ यो.अनयत सधमा आर्यस्य गव्या तर्त्सुभ्यो अजगन युधा नर्न \|\|  
दुराध्यो अदितिं सरेवयन्तो.अचेतसो वि जग्र्भ्रे परुष्णीम \|  
मह्नाविव्यक पर्थिवीं पत्यमानः पशुष कविरशयच्चायमानः \|\|  
ईयुरर्थं न नयर्थं परुष्णीमाशुश्चनेदभिपित्वं जगाम \|  
सुदास इन्द्रः सुतुकानमित्रानरन्धयन मानुषे वध्रिवाचः \|\|  
ईयुर्गावो न यवसादगोपा यथाक्र्तमभि मित्रं चितासः \|  
पर्श्निगावः पर्श्निनिप्रेषितासः शरुष्टिं चक्रुर्नियुतो रन्तयश्च \|\|  
एकं च यो विंशतिं च शरवस्या वैकर्णयोर्जनान राजा नयस्तः \|  
दस्मो न सद्मन नि शिशाति बर्हिः शूरः सर्गमक्र्णोदिन्द्र एषाम \|\|  
अध शरुतं कवषं वर्द्धमप्स्वनु दरुह्युं नि वर्णग वज्रबाहुः \|  
वर्णाना अत्र सख्याय सख्यं तवायन्तो ये अमदन्ननु तवा \|\|  
वि सद्यो विश्वा दरंहितान्येषामिन्द्रः पुरः सहसा सप्त दर्दः \|  
वयानवस्य तर्त्सवे गयं भाग जेष्म पूरुं विदथे मर्ध्रवाचम \|\|  
नि गव्यवो.अनवो दरुह्यवश्च षष्टिः शता सुषुपुः षट सहस्रा \|  
षष्टिर्वीरासो अधि षड दुवोयु विश्वेदिन्द्रस्य वीर्या कर्तानि \|\|  
इन्द्रेणैते तर्त्सवो वेविषाणा आपो न सर्ष्टा अधवन्त नीचीः \|  
दुर्मित्रासः परकलविन मिमाना जहुर्विश्वानि भोजना सुदासे \|\|  
अर्धं वीरस्य शर्तपामनिन्द्रं परा शर्धन्तं नुनुदे अभि कषाम \|  
इन्द्रो मन्युं मन्युम्यो मिमाय भेजे पथो वर्तनिम्पत्यमानः \|\|  
आध्रेण चित तद वेकं चकार सिंह्यं चित पेत्वेना जघान \|  
अव सरक्तीर्वेश्याव्र्श्चदिन्द्रः परायछद विश्वा भोजना सुदासे \|\|  
शश्वन्तो हि शत्रवो रारधुष टे भेदस्य चिच्छर्धतो विन्द रन्धिम \|  
मर्तानेन सतुवतो यः कर्णोति तिग्मं तस्मिन नि जहि वज्रमिन्द्र \|\|  
आवदिन्द्रं यमुना तर्त्सवश्च परात्र भेदं सर्वतातामुषायत \|  
अजासश्च शिग्रवो यक्षवश्च बलिं शीर्षाणि जभ्रुरश्व्यानि \|\|  
न त इन्द्र सुमतयो न रायः संचक्षे पूर्वा उषसो न नूत्नाः \|  
देवकं चिन मान्यमानं जघन्थाव तमना बर्हतः शम्बरं भेत \|\|  
पर ये गर्हादममदुस्त्वाया पराशरः शतयातुर्वसिष्ठः \|  
न ते भोजस्य सख्यं मर्षन्ताधा सूरिभ्यः सुदिना वयुछान \|\|  
दवे नप्तुर्देववतः शते गोर्द्वा रथा वधूमन्ता सुदासः \|  
अर्हन्नग्ने पैजवनस्य दानं होतेव सद्म पर्येमि रेभन \|\|  
चत्वारो मा पैजवनस्य दानाः समद्दिष्टयः कर्शनिनो निरेके \|  
रज्रासो मा पर्थिविष्ठाः सुदासस्तोकं तोकाय शरवसे वहन्ति \|\|  
यस्य शरवो रोदसी अन्तरुर्वी शीर्ष्णे-शीर्ष्णे विबभाजा विभक्ता \|  
सप्तेदिन्द्रं न सरवतो गर्णन्ति नि युध्यामधिमशिशादभीके \|\|  
इमं नरो मरुतः सश्चतानु दिवोदासं न पितरं सुदासः \|  
अविष्टना पैजवनस्य केतं दूणाशं कषत्रमजरं दुवोयु \|\|  

tve ha yat pitaraścin na indra viśvā vāmā jaritāro asanvan \|  
tve ghāvaḥ sudughāstve hyaśvāstvaṃ vasu devayatevaniṣṭhaḥ \|\|  
rājeva hi janibhiḥ kṣeṣyevāva dyubhirabhi viduṣ kaviḥ san \|  
piśā ghiro maghavan ghobhiraśvaistvāyataḥ śiśīhirāye asmān \|\|  
imā u tvā paspṛdhānāso atra mandrā ghiro devayantīrupa sthuḥ \|  
arvācī te pathyā rāya etu syāma te sumatāvindra śarman \|\|  
dhenuṃ na tvā sūyavase dudukṣannupa brahmāṇi sasṛje vasiṣṭhaḥ \|  
tvāmin me ghopatiṃ viśva āhā na indraḥ sumatiṃ ghantvacha \|\|  
arṇāṃsi cit paprathānā sudāsa indro ghādhānyakṛṇot supārā \|  
śardhantaṃ śimyumucathasya navyaḥ śāpaṃ sindhūnāmakṛṇodaśastīḥ \|\|  
puroḷā it turvaśo yakṣurāsīd rāye matsyāso niśitā apīva \|  
śruṣṭiṃ cakrurbhṛghavo druhyavaśca sakhā sakhāyamatarad viṣūcoḥ \|\|  
ā pakthāso bhalānaso bhanantālināso viṣāṇinaḥ śivāsaḥ \|  
ā yo.anayat sadhamā āryasya ghavyā tṛtsubhyo ajaghan yudhā nṛn \|\|  
durādhyo aditiṃ srevayanto.acetaso vi jaghṛbhre paruṣṇīm \|  
mahnāvivyak pṛthivīṃ patyamānaḥ paśuṣ kaviraśayaccāyamānaḥ \|\|  
īyurarthaṃ na nyarthaṃ paruṣṇīmāśuścanedabhipitvaṃ jaghāma \|  
sudāsa indraḥ sutukānamitrānarandhayan mānuṣe vadhrivācaḥ \|\|  
īyurghāvo na yavasādaghopā yathākṛtamabhi mitraṃ citāsaḥ \|  
pṛśnighāvaḥ pṛśninipreṣitāsaḥ śruṣṭiṃ cakrurniyuto rantayaśca \|\|  
ekaṃ ca yo viṃśatiṃ ca śravasyā vaikarṇayorjanān rājā nyastaḥ \|  
dasmo na sadman ni śiśāti barhiḥ śūraḥ sarghamakṛṇodindra eṣām \|\|  
adha śrutaṃ kavaṣaṃ vṛddhamapsvanu druhyuṃ ni vṛṇagh vajrabāhuḥ \|  
vṛṇānā atra sakhyāya sakhyaṃ tvāyanto ye amadannanu tvā \|\|  
vi sadyo viśvā dṛṃhitānyeṣāmindraḥ puraḥ sahasā sapta dardaḥ \|  
vyānavasya tṛtsave ghayaṃ bhāgh jeṣma pūruṃ vidathe mṛdhravācam \|\|  
ni ghavyavo.anavo druhyavaśca ṣaṣṭiḥ śatā suṣupuḥ ṣaṭ sahasrā \|  
ṣaṣṭirvīrāso adhi ṣaḍ duvoyu viśvedindrasya vīryā kṛtāni \|\|  
indreṇaite tṛtsavo veviṣāṇā āpo na sṛṣṭā adhavanta nīcīḥ \|  
durmitrāsaḥ prakalavin mimānā jahurviśvāni bhojanā sudāse \|\|  
ardhaṃ vīrasya śṛtapāmanindraṃ parā śardhantaṃ nunude abhi kṣām \|  
indro manyuṃ manyumyo mimāya bheje patho vartanimpatyamānaḥ \|\|  
ādhreṇa cit tad vekaṃ cakāra siṃhyaṃ cit petvenā jaghāna \|  
ava sraktīrveśyāvṛścadindraḥ prāyachad viśvā bhojanā sudāse \|\|  
śaśvanto hi śatravo rāradhuṣ ṭe bhedasya cicchardhato vinda randhim \|  
martānena stuvato yaḥ kṛṇoti tighmaṃ tasmin ni jahi vajramindra \|\|  
āvadindraṃ yamunā tṛtsavaśca prātra bhedaṃ sarvatātāmuṣāyat \|  
ajāsaśca śighravo yakṣavaśca baliṃ śīrṣāṇi jabhruraśvyāni \|\|  
na ta indra sumatayo na rāyaḥ saṃcakṣe pūrvā uṣaso na nūtnāḥ \|  
devakaṃ cin mānyamānaṃ jaghanthāva tmanā bṛhataḥ śambaraṃ bhet \|\|  
pra ye ghṛhādamamadustvāyā parāśaraḥ śatayāturvasiṣṭhaḥ \|  
na te bhojasya sakhyaṃ mṛṣantādhā sūribhyaḥ sudinā vyuchān \|\|  
dve napturdevavataḥ śate ghordvā rathā vadhūmantā sudāsaḥ \|  
arhannaghne paijavanasya dānaṃ hoteva sadma paryemi rebhan \|\|  
catvāro mā paijavanasya dānāḥ smaddiṣṭayaḥ kṛśanino nireke \|  
ṛjrāso mā pṛthiviṣṭhāḥ sudāsastokaṃ tokāya śravase vahanti \|\|  
yasya śravo rodasī antarurvī śīrṣṇe-śīrṣṇe vibabhājā vibhaktā \|  
saptedindraṃ na sravato ghṛṇanti ni yudhyāmadhimaśiśādabhīke \|\|  
imaṃ naro marutaḥ saścatānu divodāsaṃ na pitaraṃ sudāsaḥ \|  
aviṣṭanā paijavanasya ketaṃ dūṇāśaṃ kṣatramajaraṃ duvoyu \|\|  

------------------------------------------------------------------------

[Next: Hymn 19](rv07019)
