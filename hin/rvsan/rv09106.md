[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09106)   
[Rig Veda Book 9 Index](rvi09)  [Previous](rv09105)  [Next](rv09107) 

------------------------------------------------------------------------

### Rig Veda Book 9 Hymn 106

इन्द्रमछ सुता इमे वर्षणं यन्तु हरयः \|  
शरुष्टी जातास इन्दवः सवर्विदः \|\|  
अयं भराय सानसिरिन्द्राय पवते सुतः \|  
सोमो जैत्रस्यचेतति यथा विदे \|\|  
अस्येदिन्द्रो मदेष्वा गराभं गर्भ्णीत सानसिम \|  
वज्रंच वर्षणं भरत समप्सुजित \|\|  
पर धन्वा सोम जाग्र्विरिन्द्रायेन्दो परि सरव \|  
दयुमन्तं शुष्ममा भरा सवर्विदम \|\|  
इन्द्राय वर्षणं मदं पवस्व विश्वदर्शतः \|  
सहस्रयामा पथिक्र्द विचक्षणः \|\|  
अस्मभ्यं गातुवित्तमो देवेभ्यो मधुमत्तमः \|  
सहस्रं याहिपथिभिः कनिक्रदत \|\|  
पवस्व देववीतय इन्दो धाराभिरोजसा \|  
आ कलशं मधुमान सोम नः सदः \|\|  
तव दरप्सा उदप्रुत इन्द्रं मदाय वाव्र्धुः \|  
तवां देवासो अम्र्ताय कं पपुः \|\|  
आ नः सुतास इन्दवः पुनाना धावता रयिम \|  
वर्ष्टिद्यावोरीत्यापः सवर्विदः \|\|  
सोमः पुनान ऊर्मिणाव्यो वारं वि धावति \|  
अग्रे वाचःपवमानः कनिक्रदत \|\|  
धीभिर्हिन्वन्ति वाजिनं वने करीळन्तमत्यविम \|  
अभि तरिप्र्ष्ठं मतयः समस्वरन \|\|  
असर्जि कलशानभि मीळ्हे सप्तिर्न वाजयुः \|  
पुनानो वाचं जनयन्नसिष्यदत \|\|  
पवते हर्यतो हरिरति हवरांसि रंह्या \|  
अभ्यर्षन सतोत्र्भ्यो वीरवद यशः \|\|  
अया पवस्व देवयुर्मधोर्धारा अस्र्क्षत \|  
रेभन पवित्रम्पर्येषि विश्वतः \|\|  

indramacha sutā ime vṛṣaṇaṃ yantu harayaḥ \|  
śruṣṭī jātāsa indavaḥ svarvidaḥ \|\|  
ayaṃ bharāya sānasirindrāya pavate sutaḥ \|  
somo jaitrasyacetati yathā vide \|\|  
asyedindro madeṣvā ghrābhaṃ ghṛbhṇīta sānasim \|  
vajraṃca vṛṣaṇaṃ bharat samapsujit \|\|  
pra dhanvā soma jāghṛvirindrāyendo pari srava \|  
dyumantaṃ śuṣmamā bharā svarvidam \|\|  
indrāya vṛṣaṇaṃ madaṃ pavasva viśvadarśataḥ \|  
sahasrayāmā pathikṛd vicakṣaṇaḥ \|\|  
asmabhyaṃ ghātuvittamo devebhyo madhumattamaḥ \|  
sahasraṃ yāhipathibhiḥ kanikradat \|\|  
pavasva devavītaya indo dhārābhirojasā \|  
ā kalaśaṃ madhumān soma naḥ sadaḥ \|\|  
tava drapsā udapruta indraṃ madāya vāvṛdhuḥ \|  
tvāṃ devāso amṛtāya kaṃ papuḥ \|\|  
ā naḥ sutāsa indavaḥ punānā dhāvatā rayim \|  
vṛṣṭidyāvorītyāpaḥ svarvidaḥ \|\|  
somaḥ punāna ūrmiṇāvyo vāraṃ vi dhāvati \|  
aghre vācaḥpavamānaḥ kanikradat \|\|  
dhībhirhinvanti vājinaṃ vane krīḷantamatyavim \|  
abhi tripṛṣṭhaṃ matayaḥ samasvaran \|\|  
asarji kalaśānabhi mīḷhe saptirna vājayuḥ \|  
punāno vācaṃ janayannasiṣyadat \|\|  
pavate haryato harirati hvarāṃsi raṃhyā \|  
abhyarṣan stotṛbhyo vīravad yaśaḥ \|\|  
ayā pavasva devayurmadhordhārā asṛkṣata \|  
rebhan pavitramparyeṣi viśvataḥ \|\|  

------------------------------------------------------------------------

[Next: Hymn 107](rv09107)
