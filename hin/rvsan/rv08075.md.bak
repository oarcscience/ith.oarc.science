[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08075.md)   
[Rig Veda Book 8 Index](rvi08)  [Previous](rv08074)  [Next](rv08076.md) 

------------------------------------------------------------------------

### Rig Veda Book 8 Hymn 75

युक्ष्वा हि देवहूतमानश्वानग्ने रथीरिव \|  
नि होता पूर्व्यः सदः \|\|  
उत नो देव देवानछा वोचो विदुष्टरः \|  
शरद विश्वा वार्या कर्धि \|\|  
तवं ह यद यविष्ठ्य सहसः सूनवाहुत \|  
रतावा यज्ञियो भुवः \|\|  
अयमग्निः सहस्रिणो वाजस्य शतिनस पतिः \|  
मूर्धा कवी रयीणाम \|\|  
तं नेमिं रभवो यथा नमस्व सहूतिभिः \|  
नेदीयो यज्ञमङगिरः \|\|  
तस्मै नूनमभिद्यवे वाचा विरूप नित्यया \|  
वर्ष्णे चोदस्व सुष्टुतिम \|\|  
कमु षविदस्य सेनयाग्नेरपाकचक्षसः \|  
पणिं गोषु सतरामहे \|\|  
मा नो देवानां विशः परस्नातीरिवोस्राः \|  
कर्शं न हासुरघ्न्याः \|\|  
मा नः समस्य दूढ्यः परिद्वेषसो अंहतिः \|  
ऊर्मिर्न नावमा वधीत \|\|  
नमस्ते अग्न ओजसे गर्णन्ति देव कर्ष्टयः \|  
अमैरमित्रमर्दय \|\|  
कुवित सु नो गविष्टये.अग्ने संवेषिषो रयिम \|  
उरुक्र्दुरु णस कर्धि \|\|  
मा नो अस्मिन महाधने परा वर्ग भारभ्र्द यथा \|  
संवर्गं सं रयिं जय \|\|  
अन्यमस्मद भिया इयमग्ने सिषक्तु दुछुना \|  
वर्धा नो अमवच्छवः \|\|  
यस्याजुषन नमस्विनः शमीमदुर्मखस्य वा \|  
तं घेदग्निर्व्र्धावति \|\|  
परस्या अधि संवतो.अवरानभ्या तर \|  
यत्राहमस्मि तानव \|\|  
विद्मा हि ते पुरा वयमग्ने पितुर्यथावसः \|  
अधा ते सुम्नमीमहे \|\|  

yukṣvā hi devahūtamānaśvānaghne rathīriva \|  
ni hotā pūrvyaḥ sadaḥ \|\|  
uta no deva devānachā voco viduṣṭaraḥ \|  
śrad viśvā vāryā kṛdhi \|\|  
tvaṃ ha yad yaviṣṭhya sahasaḥ sūnavāhuta \|  
ṛtāvā yajñiyo bhuvaḥ \|\|  
ayamaghniḥ sahasriṇo vājasya śatinas patiḥ \|  
mūrdhā kavī rayīṇām \|\|  
taṃ nemiṃ ṛbhavo yathā namasva sahūtibhiḥ \|  
nedīyo yajñamaṅghiraḥ \|\|  
tasmai nūnamabhidyave vācā virūpa nityayā \|  
vṛṣṇe codasva suṣṭutim \|\|  
kamu ṣvidasya senayāghnerapākacakṣasaḥ \|  
paṇiṃ ghoṣu starāmahe \|\|  
mā no devānāṃ viśaḥ prasnātīrivosrāḥ \|  
kṛśaṃ na hāsuraghnyāḥ \|\|  
mā naḥ samasya dūḍhyaḥ paridveṣaso aṃhatiḥ \|  
ūrmirna nāvamā vadhīt \|\|  
namaste aghna ojase ghṛṇanti deva kṛṣṭayaḥ \|  
amairamitramardaya \|\|  
kuvit su no ghaviṣṭaye.aghne saṃveṣiṣo rayim \|  
urukṛduru ṇas kṛdhi \|\|  
mā no asmin mahādhane parā vargh bhārabhṛd yathā \|  
saṃvarghaṃ saṃ rayiṃ jaya \|\|  
anyamasmad bhiyā iyamaghne siṣaktu duchunā \|  
vardhā no amavacchavaḥ \|\|  
yasyājuṣan namasvinaḥ śamīmadurmakhasya vā \|  
taṃ ghedaghnirvṛdhāvati \|\|  
parasyā adhi saṃvato.avarānabhyā tara \|  
yatrāhamasmi tānava \|\|  
vidmā hi te purā vayamaghne pituryathāvasaḥ \|  
adhā te sumnamīmahe \|\|  

------------------------------------------------------------------------

[Next: Hymn 76](rv08076.md)
