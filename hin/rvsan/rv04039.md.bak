[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv04039.md)   
[Rig Veda Book 4 Index](rvi04)  [Previous](rv04038)  [Next](rv04040.md) 

------------------------------------------------------------------------

### Rig Veda Book 4 Hymn 39

आशुं दधिक्रां तम उ नु षटवाम दिवस पर्थिव्या उत चर्किराम \|  
उछन्तीर माम उषसः सूदयन्त्व अति विश्वानि दुरितानि पर्षन \|\|  
महश चर्कर्म्य अर्वतः करतुप्रा दधिक्राव्णः पुरुवारस्य वर्ष्णः \|  
यम पूरुभ्यो दीदिवांसं नाग्निं ददथुर मित्रावरुणा ततुरिम \|\|  
यो अश्वस्य दधिक्राव्णो अकारीत समिद्धे अग्ना उषसो वयुष्टौ \|  
अनागसं तम अदितिः कर्णोतु स मित्रेण वरुणेना सजोषाः \|\|  
दधिक्राव्ण इष ऊर्जो महो यद अमन्महि मरुतां नाम भद्रम \|  
सवस्तये वरुणम मित्रम अग्निं हवामह इन्द्रं वज्रबाहुम \|\|  
इन्द्रम इवेद उभये वि हवयन्त उदीराणा यज्ञम उपप्रयन्तः \|  
दधिक्राम उ सूदनम मर्त्याय ददथुर मित्रावरुणा नो अश्वम \|\|  
दधिक्राव्णो अकारिषं जिष्णोर अश्वस्य वाजिनः \|  
सुरभि नो मुखा करत पर ण आयूंषि तारिषत \|\|  

āśuṃ dadhikrāṃ tam u nu ṣṭavāma divas pṛthivyā uta carkirāma \|  
uchantīr mām uṣasaḥ sūdayantv ati viśvāni duritāni parṣan \|\|  
mahaś carkarmy arvataḥ kratuprā dadhikrāvṇaḥ puruvārasya vṛṣṇaḥ \|  
yam pūrubhyo dīdivāṃsaṃ nāghniṃ dadathur mitrāvaruṇā taturim \|\|  
yo aśvasya dadhikrāvṇo akārīt samiddhe aghnā uṣaso vyuṣṭau \|  
anāghasaṃ tam aditiḥ kṛṇotu sa mitreṇa varuṇenā sajoṣāḥ \|\|  
dadhikrāvṇa iṣa ūrjo maho yad amanmahi marutāṃ nāma bhadram \|  
svastaye varuṇam mitram aghniṃ havāmaha indraṃ vajrabāhum \|\|  
indram ived ubhaye vi hvayanta udīrāṇā yajñam upaprayantaḥ \|  
dadhikrām u sūdanam martyāya dadathur mitrāvaruṇā no aśvam \|\|  
dadhikrāvṇo akāriṣaṃ jiṣṇor aśvasya vājinaḥ \|  
surabhi no mukhā karat pra ṇa āyūṃṣi tāriṣat \|\|  

------------------------------------------------------------------------

[Next: Hymn 40](rv04040.md)
