[Intangible Textual Heritage](../../index)  [Hinduism](../index) 
[Index](index)   
[English](../rigveda/rv07045)   
[Rig Veda Book 7 Index](rvi07)  [Previous](rv07044)  [Next](rv07046) 

------------------------------------------------------------------------

### Rig Veda Book 7 Hymn 45

आ देवो यातु सविता सुरत्नो.अन्तरिक्षप्रा वहमानो अश्वैः \|  
हस्ते दधानो नर्या पुरूणि निवेशयञ्च परसुवञ्च भूम \|\|  
उदस्य बाहू शिथिरा बर्हन्ता हिरण्यया दिवो अन्ताननष्टाम \|  
नूनं सो अस्य महिमा पनिष्ट सूरश्चिदस्मा अनु दादपस्याम \|\|  
स घा नो देवः सविता सहावा साविषद वसुपतिर्वसूनि \|  
विश्रयमाणो अमतिमुरूचीं मर्तभोजनमध रासते नः \|\|  
इमा गिरः सवितारं सुजिह्वं पूर्णगभस्तिमीळते सुपाणिम \|  
चित्रं वयो बर्हदस्मे दधातु यूयं पात ... \|\|  

ā devo yātu savitā suratno.antarikṣaprā vahamāno aśvaiḥ \|  
haste dadhāno naryā purūṇi niveśayañca prasuvañca bhūma \|\|  
udasya bāhū śithirā bṛhantā hiraṇyayā divo antānanaṣṭām \|  
nūnaṃ so asya mahimā paniṣṭa sūraścidasmā anu dādapasyām \|\|  
sa ghā no devaḥ savitā sahāvā sāviṣad vasupatirvasūni \|  
viśrayamāṇo amatimurūcīṃ martabhojanamadha rāsate naḥ \|\|  
imā ghiraḥ savitāraṃ sujihvaṃ pūrṇaghabhastimīḷate supāṇim \|  
citraṃ vayo bṛhadasme dadhātu yūyaṃ pāta ... \|\|  

------------------------------------------------------------------------

[Next: Hymn 46](rv07046)
