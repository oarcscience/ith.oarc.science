[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv01027.md)   
[Rig Veda Book 1 Index](rvi01)  [Previous](rv01026)  [Next](rv01028.md) 

------------------------------------------------------------------------

### Rig Veda Book 1 Hymn 27

अश्वं न तवा वारवन्तं वन्दध्या अग्निं नमोभिः \|  
सम्राजन्तमध्वराणाम \|\|  
स घा नः सूनुः शवसा पर्थुप्रगामा सुशेवः \|  
मीढ्वानस्माकं बभूयात \|\|  
स नो दूराच्चासाच्च नि मर्त्यादघायोः \|  
पाहि सदमिद विश्वायुः \|\|  
इममू षु तवमस्माकं सनिं गायत्रं नव्यांसम \|  
अग्ने देवेषु पर वोचः \|\|  
आ नो भज परमेष्वा वाजेषु मध्यमेषु \|  
शिक्षा वस्वोन्तमस्य \|\|  
विभक्तासि चित्रभानो सिन्धोरूर्मा उपाक आ \|  
सद्यो दाशुषे कषरसि \|\|  
यमग्ने पर्त्सु मर्त्यमवा वाजेषु यं जुनाः \|  
स यन्ताशश्वतीरिषः \|\|  
नकिरस्य सहन्त्य पर्येता कयस्य चित \|  
वाजो अस्ति शरवाय्यः \|\|  
स वाजं विश्वचर्षणिरर्वद्भिरस्तु तरुता \|  
विप्रेभिरस्तु सनिता \|\|  
जराबोध तद विविड्ढि विशे-विशे यज्ञियाय \|  
सतोमं रुद्राय दर्शीकम \|\|  
स नो महाननिमानो धूमकेतुः पुरुश्चन्द्रः \|  
धिये वाजाय हिन्वतु \|\|  
स रेवानिव विश्पतिर्दैव्यः केतुः शर्णोतु नः \|  
उक्थैरग्निर्ब्र्हद्भानुः \|\|  
नमो महद्भ्यो नमो अर्भकेभ्यो नमो युवभ्यो नम आशिनेभ्यः \|  
यजाम देवान यदि शक्नवाम मा जयायसः शंसमा वर्क्षि देवाः \|\|  

aśvaṃ na tvā vāravantaṃ vandadhyā aghniṃ namobhiḥ \|  
samrājantamadhvarāṇām \|\|  
sa ghā naḥ sūnuḥ śavasā pṛthupraghāmā suśevaḥ \|  
mīḍhvānasmākaṃ babhūyāt \|\|  
sa no dūrāccāsācca ni martyādaghāyoḥ \|  
pāhi sadamid viśvāyuḥ \|\|  
imamū ṣu tvamasmākaṃ saniṃ ghāyatraṃ navyāṃsam \|  
aghne deveṣu pra vocaḥ \|\|  
ā no bhaja parameṣvā vājeṣu madhyameṣu \|  
śikṣā vasvoantamasya \|\|  
vibhaktāsi citrabhāno sindhorūrmā upāka ā \|  
sadyo dāśuṣe kṣarasi \|\|  
yamaghne pṛtsu martyamavā vājeṣu yaṃ junāḥ \|  
sa yantāśaśvatīriṣaḥ \|\|  
nakirasya sahantya paryetā kayasya cit \|  
vājo asti śravāyyaḥ \|\|  
sa vājaṃ viśvacarṣaṇirarvadbhirastu tarutā \|  
viprebhirastu sanitā \|\|  
jarābodha tad viviḍḍhi viśe-viśe yajñiyāya \|  
stomaṃ rudrāya dṛśīkam \|\|  
sa no mahānanimāno dhūmaketuḥ puruścandraḥ \|  
dhiye vājāya hinvatu \|\|  
sa revāniva viśpatirdaivyaḥ ketuḥ śṛṇotu naḥ \|  
ukthairaghnirbṛhadbhānuḥ \|\|  
namo mahadbhyo namo arbhakebhyo namo yuvabhyo nama āśinebhyaḥ \|  
yajāma devān yadi śaknavāma mā jyāyasaḥ śaṃsamā vṛkṣi devāḥ \|\|  

------------------------------------------------------------------------

[Next: Hymn 28](rv01028.md)
