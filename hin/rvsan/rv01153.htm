<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 153</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01153.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01152.htm">Previous</A>&nbsp;
<A HREF="rv01154.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 153</H3>
यजामहे वां महः सजोषा हव्येभिर्मित्रावरुणा नमोभिः | <BR>
घर्तैर्घ्र्तस्नू अध यद वामस्मे अध्वर्यवो न धीतिभिर्भरन्ति || <BR>
परस्तुतिर्वां धाम न परयुक्तिरयामि मित्रावरुणा सुव्र्क्तिः | <BR>
अनक्ति यद वां विदथेषु होता सुम्नं वां सूरिर्व्र्षणावियक्षन || <BR>
पीपाय धेनुरदितिर्र्ताय जनाय मित्रावरुणा हविर्दे | <BR>
हिनोति यद वां विदथे सपर्यन स रातहव्यो मानुषो न होता || <BR>
उत वां विक्षु मद्यास्वन्धो गाव आपश्च पीपयन्त देवीः | <BR>
उतो नो अस्य पूर्व्यः पतिर्दन वीतं पातं पयस उस्रियायाः ||<BR>
<P></P>
yajāmahe vāṃ mahaḥ sajoṣā havyebhirmitrāvaruṇā namobhiḥ | <BR>
ghṛtairghṛtasnū adha yad vāmasme adhvaryavo na dhītibhirbharanti || <BR>
prastutirvāṃ dhāma na prayuktirayāmi mitrāvaruṇā suvṛktiḥ | <BR>
anakti yad vāṃ vidatheṣu hotā sumnaṃ vāṃ sūrirvṛṣaṇāviyakṣan || <BR>
pīpāya dhenuraditirṛtāya janāya mitrāvaruṇā havirde | <BR>
hinoti yad vāṃ vidathe saparyan sa rātahavyo mānuṣo na hotā || <BR>
uta vāṃ vikṣu madyāsvandho ghāva āpaśca pīpayanta devīḥ | <BR>
uto no asya pūrvyaḥ patirdan vītaṃ pātaṃ payasa usriyāyāḥ ||<BR>
<P><HR>
<CENTER>
<A HREF="rv01154.htm">Next: Hymn 154</A></CENTER>
</BODY>
</HTML>
