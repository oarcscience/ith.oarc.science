<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 26</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01026.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01025.htm">Previous</A>&nbsp;
<A HREF="rv01027.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 26</H3>
वसिष्वा हि मियेध्य वस्त्राण्यूर्जां पते | <BR>
सेमं नो अध्वरं यज || <BR>
नि नो होता वरेण्यः सदा यविष्ठ मन्मभिः | <BR>
अग्ने दिवित्मता वचः || <BR>
आ नि षमा सूनवे पितापिर्यजत्यापये | <BR>
सखा सख्ये वरेण्यः || <BR>
आ नो बर्ही रिशादसो वरुणो मित्रो अर्यमा | <BR>
सीदन्तु मनुषो यथा || <BR>
पूर्व्य होतरस्य नो मन्दस्व सख्यस्य च | <BR>
इमा उ षु शरुधी गिरः || <BR>
यच्चिद धि शश्वता तना देवं-देवं यजामहे | <BR>
तवे इद्धूयते हविः || <BR>
परियो नो अस्तु विश्पतिर्होता मन्द्रो वरेण्यः | <BR>
परियाः सवग्नयो वयम || <BR>
सवग्नयो हि वार्यं देवासो दधिरे च नः | <BR>
सवग्नयो मनामहे || <BR>
अथा न उभयेषामम्र्त मर्त्यानाम | <BR>
मिथः सन्तु परशस्तयः || <BR>
विश्वेभिरग्ने अग्निभिरिमं यज्ञमिदं वचः | <BR>
चनो धाः सहसो यहो ||<BR>
<P></P>
vasiṣvā hi miyedhya vastrāṇyūrjāṃ pate | <BR>
semaṃ no adhvaraṃ yaja || <BR>
ni no hotā vareṇyaḥ sadā yaviṣṭha manmabhiḥ | <BR>
aghne divitmatā vacaḥ || <BR>
ā ni ṣmā sūnave pitāpiryajatyāpaye | <BR>
sakhā sakhye vareṇyaḥ || <BR>
ā no barhī riśādaso varuṇo mitro aryamā | <BR>
sīdantu manuṣo yathā || <BR>
pūrvya hotarasya no mandasva sakhyasya ca | <BR>
imā u ṣu śrudhī ghiraḥ || <BR>
yaccid dhi śaśvatā tanā devaṃ-devaṃ yajāmahe | <BR>
tve iddhūyate haviḥ || <BR>
priyo no astu viśpatirhotā mandro vareṇyaḥ | <BR>
priyāḥ svaghnayo vayam || <BR>
svaghnayo hi vāryaṃ devāso dadhire ca naḥ | <BR>
svaghnayo manāmahe || <BR>
athā na ubhayeṣāmamṛta martyānām | <BR>
mithaḥ santu praśastayaḥ || <BR>
viśvebhiraghne aghnibhirimaṃ yajñamidaṃ vacaḥ | <BR>
cano dhāḥ sahaso yaho ||<BR>
<P><HR>
<CENTER>
<A HREF="rv01027.htm">Next: Hymn 27</A></CENTER>
</BODY>
</HTML>
