[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv06071.md)   
[Rig Veda Book 6 Index](rvi06)  [Previous](rv06070)  [Next](rv06072.md) 

------------------------------------------------------------------------

### Rig Veda Book 6 Hymn 71

उदु षय देवः सविता हिरण्यया बाहू अयंस्त सवनायसुक्रतुः \|  
घर्तेन पाणी अभि परुष्णुते मखो युवा सुदक्षो रजसो विधर्मणि \|\|  
देवस्य वयं सवितुः सवीमनि शरेष्ठे सयाम वसुनश्चदावने \|  
यो विश्वस्य दविपदो यश्चतुष्पदो निवेशने परसवे चासि भूमनः \|\|  
अदब्धेभिः सवितः पायुभिष टवं शिवेभिरद्य परि पाहि नो गयम \|  
हिरण्यजिह्वः सुविताय नव्यसे रक्षा माकिर्नोघशंस ईशत \|\|  
उदु षय देवः सविता दमूना हिरण्यपाणिः परतिदोषमस्थात \|  
अयोहनुर्यजतो मन्द्रजिह्व आ दाशुषे सुवति भूरिवामम \|\|  
उदू अयानुपवक्तेव बाहू हिरण्यया सविता सुप्रतीका \|  
दिवो रोहांस्यरुहत पर्थिव्या अरीरमत पतयत कच्चिदभ्वम \|\|  
वाममद्य सवितर्वाममु शवो दिवे-दिवे वाममस्मभ्यं सावीः \|  
वामस्य हि कषयस्य देव भूरेरया धिया वामभाजः सयाम \|\|  

udu ṣya devaḥ savitā hiraṇyayā bāhū ayaṃsta savanāyasukratuḥ \|  
ghṛtena pāṇī abhi pruṣṇute makho yuvā sudakṣo rajaso vidharmaṇi \|\|  
devasya vayaṃ savituḥ savīmani śreṣṭhe syāma vasunaścadāvane \|  
yo viśvasya dvipado yaścatuṣpado niveśane prasave cāsi bhūmanaḥ \|\|  
adabdhebhiḥ savitaḥ pāyubhiṣ ṭvaṃ śivebhiradya pari pāhi no ghayam \|  
hiraṇyajihvaḥ suvitāya navyase rakṣā mākirnoaghaśaṃsa īśata \|\|  
udu ṣya devaḥ savitā damūnā hiraṇyapāṇiḥ pratidoṣamasthāt \|  
ayohanuryajato mandrajihva ā dāśuṣe suvati bhūrivāmam \|\|  
udū ayānupavakteva bāhū hiraṇyayā savitā supratīkā \|  
divo rohāṃsyaruhat pṛthivyā arīramat patayat kaccidabhvam \|\|  
vāmamadya savitarvāmamu śvo dive-dive vāmamasmabhyaṃ sāvīḥ \|  
vāmasya hi kṣayasya deva bhūrerayā dhiyā vāmabhājaḥ syāma \|\|  

------------------------------------------------------------------------

[Next: Hymn 72](rv06072.md)
