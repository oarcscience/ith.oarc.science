[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv07022.md)   
[Rig Veda Book 7 Index](rvi07)  [Previous](rv07021)  [Next](rv07023.md) 

------------------------------------------------------------------------

### Rig Veda Book 7 Hymn 22

पिबा सोममिन्द्र मन्दतु तवा यं ते सुषाव हर्यश्वाद्रिः \|  
सोतुर्बाहुभ्यां सुयतो नार्वा \|\|  
यस्ते मदो युज्यश्चारुरस्ति येन वर्त्राणि हर्यश्व हंसि \|  
स तवामिन्द्र परभूवसो ममत्तु \|\|  
बोधा सु मे मघवन वाचमेमां यां ते वसिष्ठो अर्चतिप्रशस्तिम \|  
इमा बरह्म सधमादे जुषस्व \|\|  
शरुधी हवं विपिपानस्याद्रेर्बोधा विप्रस्यार्चतो मनीषाम \|  
कर्ष्वा दुवांस्यन्तमा सचेमा \|\|  
न ते गिरो अपि मर्ष्ये तुरस्य न सुष्टुतिमसुर्यस्य विद्वान \|  
सदा ते नाम सवयशो विवक्मि \|\|  
भूरि हि ते सवना मानुषेषु भूरि मनीषी हवते तवामित \|  
मारे अस्मन मघवञ जयोक कः \|\|  
तुभ्येदिमा सवना शूर विश्वा तुभ्यं बरह्माणि वर्धना कर्णोमि \|  
तवं नर्भिर्हव्यो विश्वधासि \|\|  
नू चिन नु ते मन्यमानस्य दस्मोदश्नुवन्ति महिमानमुग्र \|  
न वीर्यमिन्द्र ते न राधः \|\|  
ये च पूर्व रषयो ये च नूत्ना इन्द्र बरह्माणि जनयन्त विप्राः \|  
अस्मे ते सन्तु सख्या शिवानि यूयं पात ... \|\|  

pibā somamindra mandatu tvā yaṃ te suṣāva haryaśvādriḥ \|  
soturbāhubhyāṃ suyato nārvā \|\|  
yaste mado yujyaścārurasti yena vṛtrāṇi haryaśva haṃsi \|  
sa tvāmindra prabhūvaso mamattu \|\|  
bodhā su me maghavan vācamemāṃ yāṃ te vasiṣṭho arcatipraśastim \|  
imā brahma sadhamāde juṣasva \|\|  
śrudhī havaṃ vipipānasyādrerbodhā viprasyārcato manīṣām \|  
kṛṣvā duvāṃsyantamā sacemā \|\|  
na te ghiro api mṛṣye turasya na suṣṭutimasuryasya vidvān \|  
sadā te nāma svayaśo vivakmi \|\|  
bhūri hi te savanā mānuṣeṣu bhūri manīṣī havate tvāmit \|  
māre asman maghavañ jyok kaḥ \|\|  
tubhyedimā savanā śūra viśvā tubhyaṃ brahmāṇi vardhanā kṛṇomi \|  
tvaṃ nṛbhirhavyo viśvadhāsi \|\|  
nū cin nu te manyamānasya dasmodaśnuvanti mahimānamughra \|  
na vīryamindra te na rādhaḥ \|\|  
ye ca pūrva ṛṣayo ye ca nūtnā indra brahmāṇi janayanta viprāḥ \|  
asme te santu sakhyā śivāni yūyaṃ pāta ... \|\|  

------------------------------------------------------------------------

[Next: Hymn 23](rv07023.md)
