[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08100.md)   
[Rig Veda Book 8 Index](rvi08)  [Previous](rv08099)  [Next](rv08101.md) 

------------------------------------------------------------------------

### Rig Veda Book 8 Hymn 100

अयं त एमि तन्वा पुरस्ताद विश्वे देवा अभि मा यन्ति पश्चात \|  
यदा मह्यं दीधरो भागमिन्द्रादिन मया कर्णवो वीर्याणि \|\|  
दधामि ते मधुनो भक्षमग्रे हितस्ते भागः सुतो अस्तु सोमः \|  
असश्च तवं दक्षिणतः सखा मे.अधा वर्त्राणिजङघनाव भूरि \|\|  
पर सु सतोमं भरत वाजयन्त इन्द्राय सत्यं यदि सत्यमस्ति \|  
नेन्द्रो अस्तीति नेम उ तव आह क ईं ददर्श कमभिष्टवाम \|\|  
अयमस्मि जरितः पश्य मेह विश्वा जातान्यभ्यस्मि मह्ना \|  
रतस्य मा परदिशो वर्धयन्त्यादर्दिरो भुवना दर्दरीमि \|\|  
आ यन मा वेना अरुहन्न्र्तस्यनेकमासीनं हर्यतस्य पर्ष्ठे \|  
मनश्चिन मे हर्द आ परत्यवोचदचिक्रदञ्छिशुमन्तः सखायः \|\|  
विश्वेत ता ते सवनेषु परवाच्या या चकर्थ मघवन्निन्द्र सुन्वते \|  
पारावतं यत पुरुसम्भ्र्तं वस्वपाव्र्णोः शरभाय रषिबन्धवे \|\|  
पर नूनं धावता पर्थं नेह यो वो अवावरीत \|  
नि षीं वर्त्रस्य मर्मणि वज्रमिन्द्रो अपीपतत \|\|  
मनोजवा अयमान आयसीमतरत पुरम \|  
दिवं सुपर्णो गत्वाय सोमं वज्रिण आभरत \|\|  
समुद्रे अन्तः शयत उद्ना वज्रो अभीव्र्तः \|  
भरन्त्यस्मैसंयतः पुरःप्रस्रवणा बलिम \|\|  
यद वाग वदन्त्यविचेतनानि राष्ट्री देवानां निषसादमन्द्रा \|  
चतस्र ऊर्जं दुदुहे पयांसि कव सविदस्याः परमं जगाम \|\|  
देवीं वाचमजनयन्त देवास्तां विश्वरूपाः पशवो वदन्ति \|  
सा नो मन्द्रेषमूर्जं दुहाना धेनुर्वागस्मानुप सुष्टुतैतु \|\|  
सखे विष्णो वितरं वि करमस्व दयौर्देहि लोकं वज्राय विष्कभे \|  
हनाव वर्त्रं रिणचाव सिन्धूनिन्द्रस्य यन्तु परसवे विस्र्ष्टाः \|\|  

ayaṃ ta emi tanvā purastād viśve devā abhi mā yanti paścāt \|  
yadā mahyaṃ dīdharo bhāghamindrādin mayā kṛṇavo vīryāṇi \|\|  
dadhāmi te madhuno bhakṣamaghre hitaste bhāghaḥ suto astu somaḥ \|  
asaśca tvaṃ dakṣiṇataḥ sakhā me.adhā vṛtrāṇijaṅghanāva bhūri \|\|  
pra su stomaṃ bharata vājayanta indrāya satyaṃ yadi satyamasti \|  
nendro astīti nema u tva āha ka īṃ dadarśa kamabhiṣṭavāma \|\|  
ayamasmi jaritaḥ paśya meha viśvā jātānyabhyasmi mahnā \|  
ṛtasya mā pradiśo vardhayantyādardiro bhuvanā dardarīmi \|\|  
ā yan mā venā aruhannṛtasyanekamāsīnaṃ haryatasya pṛṣṭhe \|  
manaścin me hṛda ā pratyavocadacikradañchiśumantaḥ sakhāyaḥ \|\|  
viśvet tā te savaneṣu pravācyā yā cakartha maghavannindra sunvate \|  
pārāvataṃ yat purusambhṛtaṃ vasvapāvṛṇoḥ śarabhāya ṛṣibandhave \|\|  
pra nūnaṃ dhāvatā pṛthaṃ neha yo vo avāvarīt \|  
ni ṣīṃ vṛtrasya marmaṇi vajramindro apīpatat \|\|  
manojavā ayamāna āyasīmatarat puram \|  
divaṃ suparṇo ghatvāya somaṃ vajriṇa ābharat \|\|  
samudre antaḥ śayata udnā vajro abhīvṛtaḥ \|  
bharantyasmaisaṃyataḥ puraḥprasravaṇā balim \|\|  
yad vāgh vadantyavicetanāni rāṣṭrī devānāṃ niṣasādamandrā \|  
catasra ūrjaṃ duduhe payāṃsi kva svidasyāḥ paramaṃ jaghāma \|\|  
devīṃ vācamajanayanta devāstāṃ viśvarūpāḥ paśavo vadanti \|  
sā no mandreṣamūrjaṃ duhānā dhenurvāghasmānupa suṣṭutaitu \|\|  
sakhe viṣṇo vitaraṃ vi kramasva dyaurdehi lokaṃ vajrāya viṣkabhe \|  
hanāva vṛtraṃ riṇacāva sindhūnindrasya yantu prasave visṛṣṭāḥ \|\|  

------------------------------------------------------------------------

[Next: Hymn 101](rv08101.md)
