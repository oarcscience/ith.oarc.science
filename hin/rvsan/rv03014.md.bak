[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv03014.md)   
[Rig Veda Book 3 Index](rvi03)  [Previous](rv03013)  [Next](rv03015.md) 

------------------------------------------------------------------------

### Rig Veda Book 3 Hymn 14

आ होता मन्द्रो विदथान्यस्थात सत्यो यज्वा कवितमः सवेधाः \|  
विद्युद्रथः सहसस पुत्रो अग्निः शोचिष्केशः पर्थिव्यां पाजो अश्रेत \|\|  
अयामि ते नमौक्तिं जुषस्व रतावस्तुभ्यं चेतते सहस्वः \|  
विद्वाना वक्षि विदुषो नि षत्सि मध्य आ बर्हिरूतये यजत्र \|\|  
दरवतां त उषसा वाजयन्ती अग्ने वातस्य पथ्याभिरछ \|  
यत सीमञ्जन्ति पूर्व्यं हविर्भिरा वन्धुरेव तस्थतुर्दुरोणे \|\|  
मित्रश्च तुभ्यं वरुणः सहस्वो.अग्ने विश्वे मरुतः सुम्नमर्चन \|  
यच्छोचिषा सहसस पुत्र तिष्ठा अभि कषितीः परथयन सूर्यो नॄन \|\|  
वयं ते अद्य ररिमा हि काममुत्तानहस्ता नमसोपसद्य \|  
यजिष्ठेन मनसा यक्षि देवानस्रेधता मन्मना विप्रो अग्ने \|\|  
तवद धि पुत्र सहसो वि पूर्वीर्देवस्य यन्त्यूतयो वि वाजाः \|  
तवं देहि सहस्रिणं रयिं नो.अद्रोघेण वचसा सत्यमग्ने \|\|  
तुभ्यं दक्ष कविक्रतो यानीमा देव मर्तासो अध्वरे अकर्म \|  
तवं विश्वस्य सुरथस्य बोधि सर्वं तदग्ने अम्र्त सवदेह \|\|  

ā hotā mandro vidathānyasthāt satyo yajvā kavitamaḥ savedhāḥ \|  
vidyudrathaḥ sahasas putro aghniḥ śociṣkeśaḥ pṛthivyāṃ pājo aśret \|\|  
ayāmi te namauktiṃ juṣasva ṛtāvastubhyaṃ cetate sahasvaḥ \|  
vidvānā vakṣi viduṣo ni ṣatsi madhya ā barhirūtaye yajatra \|\|  
dravatāṃ ta uṣasā vājayantī aghne vātasya pathyābhiracha \|  
yat sīmañjanti pūrvyaṃ havirbhirā vandhureva tasthaturduroṇe \|\|  
mitraśca tubhyaṃ varuṇaḥ sahasvo.aghne viśve marutaḥ sumnamarcan \|  
yacchociṣā sahasas putra tiṣṭhā abhi kṣitīḥ prathayan sūryo nṝn \|\|  
vayaṃ te adya rarimā hi kāmamuttānahastā namasopasadya \|  
yajiṣṭhena manasā yakṣi devānasredhatā manmanā vipro aghne \|\|  
tvad dhi putra sahaso vi pūrvīrdevasya yantyūtayo vi vājāḥ \|  
tvaṃ dehi sahasriṇaṃ rayiṃ no.adrogheṇa vacasā satyamaghne \|\|  
tubhyaṃ dakṣa kavikrato yānīmā deva martāso adhvare akarma \|  
tvaṃ viśvasya surathasya bodhi sarvaṃ tadaghne amṛta svadeha \|\|  

------------------------------------------------------------------------

[Next: Hymn 15](rv03015.md)
