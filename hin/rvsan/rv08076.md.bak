[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08076.md)   
[Rig Veda Book 8 Index](rvi08)  [Previous](rv08075)  [Next](rv08077.md) 

------------------------------------------------------------------------

### Rig Veda Book 8 Hymn 76

इमं नु मायिनं हुव इन्द्रमीशानमोजसा \|  
मरुत्वन्तंन वर्ञ्जसे \|\|  
अयमिन्द्रो मरुत्सखा वि वर्त्रस्याभिनच्छिरः \|  
वज्रेण शतपर्वणा \|\|  
वाव्र्धानो मरुत्सखेन्द्रो वि वर्त्रमैरयत \|  
सर्जन समुद्रियापः \|\|  
अयं ह येन वा इदं सवर्मरुत्वता जितम \|  
इन्द्रेण सोमपीतये \|\|  
मरुत्वन्तं रजीषिणमोजस्वन्तं विरप्शिनम \|  
इन्द्रं गीर्भिर्हवामहे \|\|  
इन्द्रं परत्नेन मन्मना मरुत्वन्तं हवामहे \|  
अस्य सोमस्य पीतये \|\|  
मरुत्वानिन्द्र मीढ्वः पिबा सोमं शतक्रतो \|  
अस्मिन यज्ञेपुरुष्टुत \|\|  
तुभ्येदिन्द्र मरुत्वते सुताः सोमासो अद्रिवः \|  
हर्दा हूयन्त उक्थिनः \|\|  
पिबेदिन्द्र मरुत्सखा सुतं सोमं दिविष्टिषु \|  
वज्रं शिशान ओजसा \|\|  
उत्तिष्ठन्नोजसा सह पीत्वी शिप्रे अवेपयः \|  
सोममिन्द्रचमू सुतम \|\|  
अनु तवा रोदसी उभे करक्षमाणमक्र्पेताम \|  
इन्द्र यद दस्युहाभवः \|\|  
वाचमष्टापदीमहं नवस्रक्तिं रतस्प्र्शम \|  
इन्द्रात परि तन्वं ममे \|\|  

imaṃ nu māyinaṃ huva indramīśānamojasā \|  
marutvantaṃna vṛñjase \|\|  
ayamindro marutsakhā vi vṛtrasyābhinacchiraḥ \|  
vajreṇa śataparvaṇā \|\|  
vāvṛdhāno marutsakhendro vi vṛtramairayat \|  
sṛjan samudriyāapaḥ \|\|  
ayaṃ ha yena vā idaṃ svarmarutvatā jitam \|  
indreṇa somapītaye \|\|  
marutvantaṃ ṛjīṣiṇamojasvantaṃ virapśinam \|  
indraṃ ghīrbhirhavāmahe \|\|  
indraṃ pratnena manmanā marutvantaṃ havāmahe \|  
asya somasya pītaye \|\|  
marutvānindra mīḍhvaḥ pibā somaṃ śatakrato \|  
asmin yajñepuruṣṭuta \|\|  
tubhyedindra marutvate sutāḥ somāso adrivaḥ \|  
hṛdā hūyanta ukthinaḥ \|\|  
pibedindra marutsakhā sutaṃ somaṃ diviṣṭiṣu \|  
vajraṃ śiśāna ojasā \|\|  
uttiṣṭhannojasā saha pītvī śipre avepayaḥ \|  
somamindracamū sutam \|\|  
anu tvā rodasī ubhe krakṣamāṇamakṛpetām \|  
indra yad dasyuhābhavaḥ \|\|  
vācamaṣṭāpadīmahaṃ navasraktiṃ ṛtaspṛśam \|  
indrāt pari tanvaṃ mame \|\|  

------------------------------------------------------------------------

[Next: Hymn 77](rv08077.md)
