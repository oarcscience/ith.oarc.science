[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv10115.md)   
[Rig Veda Book 10 Index](rvi10)  [Previous](rv10114)  [Next](rv10116.md) 

------------------------------------------------------------------------

### Rig Veda Book 10 Hymn 115

चित्र इच्छिशोस्तरुणस्य वक्षथो न यो मातरावप्येतिधातवे \|  
अनूधा यदि जीजनदधा च नु ववक्ष सद्योमहि दूत्यं चरन \|\|  
अग्निर्ह नाम धायि दन्नपस्तमः सं यो वना युवतेभस्मना दता \|  
अभिप्रमुरा जुह्वा सवध्वर इनो नप्रोथमानो यवसे वर्षा \|\|  
तं वो विं न दरुषदं देवमन्धस इन्दुं परोथन्तम्प्रवपन्तमर्णवम \|  
आसा वह्निं न शोचिषा विरप्शिनम्महिव्रतं न सरजन्तमध्वनः \|\|  
वि यस्य ते जरयसानस्याजर धक्षोर्न वाताः परि सन्त्यच्युताः \|  
आ रण्वासो युयुधयो न सत्वनं तरितंनशन्त पर शिषन्त इष्टये \|\|  
स इदग्निः कन्व्वतमः कण्वसखार्यः परस्यान्तरस्यतरुषः \|  
अग्निः पातु गर्णतो अग्निः सूरीनग्निर्ददातुतेषामवो नः \|\|  
वाजिन्तमाय सह्यसे सुपित्र्य तर्षु चयवानो अनु जातवेदसे \|  
अनुद्रे चिद यो धर्षता वरं सते महिन्तमाय धन्वनेदविष्यते \|\|  
एवाग्निर्मर्तैः सह सूरिभिर्वसु षटवे सहसः सूनरोन्र्भिः \|  
मित्रासो न ये सुधिता रतायवो दयावो न दयुम्नैरभि सन्ति मानुषान \|\|  
ऊर्जो नपात सहसावन्निति तवोपस्तुतस्य वन्दते वर्षा वाक \|  
तवां सतोषाम तवया सुवीरा दराघीय आयुः परतरन्दधानाः \|\|  
इति तवाग्ने वर्ष्टिहव्यस्य पुत्रा उपस्तुतास रषयो.अवोचन \|  
तांश्च पाहि गर्णतश्च सूरीन वषड वषळ इत्यूर्ध्वासो अनक्षन नमो नम
इत्यूर्ध्वासो अनक्षन \|\|  

citra icchiśostaruṇasya vakṣatho na yo mātarāvapyetidhātave \|  
anūdhā yadi jījanadadhā ca nu vavakṣa sadyomahi dūtyaṃ caran \|\|  
aghnirha nāma dhāyi dannapastamaḥ saṃ yo vanā yuvatebhasmanā datā \|  
abhipramurā juhvā svadhvara ino naprothamāno yavase vṛṣā \|\|  
taṃ vo viṃ na druṣadaṃ devamandhasa induṃ prothantampravapantamarṇavam
\|  
āsā vahniṃ na śociṣā virapśinammahivrataṃ na sarajantamadhvanaḥ \|\|  
vi yasya te jrayasānasyājara dhakṣorna vātāḥ pari santyacyutāḥ \|  
ā raṇvāso yuyudhayo na satvanaṃ tritaṃnaśanta pra śiṣanta iṣṭaye \|\|  
sa idaghniḥ kanvvatamaḥ kaṇvasakhāryaḥ parasyāntarasyataruṣaḥ \|  
aghniḥ pātu ghṛṇato aghniḥ sūrīnaghnirdadātuteṣāmavo naḥ \|\|  
vājintamāya sahyase supitrya tṛṣu cyavāno anu jātavedase \|  
anudre cid yo dhṛṣatā varaṃ sate mahintamāya dhanvanedaviṣyate \|\|  
evāghnirmartaiḥ saha sūribhirvasu ṣṭave sahasaḥ sūnaronṛbhiḥ \|  
mitrāso na ye sudhitā ṛtāyavo dyāvo na dyumnairabhi santi mānuṣān \|\|  
ūrjo napāt sahasāvanniti tvopastutasya vandate vṛṣā vāk \|  
tvāṃ stoṣāma tvayā suvīrā drāghīya āyuḥ pratarandadhānāḥ \|\|  
iti tvāghne vṛṣṭihavyasya putrā upastutāsa ṛṣayo.avocan \|  
tāṃśca pāhi ghṛṇataśca sūrīn vaṣaḍ vaṣaḷ ityūrdhvāso anakṣan namo nama
ityūrdhvāso anakṣan \|\|  

------------------------------------------------------------------------

[Next: Hymn 116](rv10116.md)
