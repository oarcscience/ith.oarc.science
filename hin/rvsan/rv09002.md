[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv09002.md)   
[Rig Veda Book 9 Index](rvi09)  [Previous](rv09001)  [Next](rv09003.md) 

------------------------------------------------------------------------

### Rig Veda Book 9 Hymn 2

पवस्व देववीरति पवित्रं सोम रंह्या \|  
इन्द्रमिन्दो वर्षा विश \|\|  
आ वच्यस्व महि पसरो वर्षेन्दो दयुम्नवत्तमः \|  
आ योनिं धर्णसिः सदः \|\|  
अधुक्षत परियं मधु धारा सुतस्य वेधसः \|  
अपो वसिष्ट सुक्रतुः \|\|  
महान्तं तवा महीरन्वापो अर्षन्ति सिन्धवः \|  
यद गोभिर्वासयिष्यसे \|\|  
समुद्रो अप्सु माम्र्जे विष्टम्भो धरुणो दिवः \|  
सोमः पवित्रे अस्मयुः \|\|  
अचिक्रदद वर्षा हरिर्महान मित्रो न दर्शतः \|  
सं सूर्येण रोचते \|\|  
गिरस्त इन्द ओजसा मर्म्र्ज्यन्ते अपस्युवः \|  
याभिर्मदाय शुम्भसे \|\|  
तं तवा मदाय घर्ष्वय उ लोकक्र्त्नुमीमहे \|  
तव परशस्तयो महीः \|\|  
अस्मभ्यमिन्दविन्द्रयुर्मध्वः पवस्व धारया \|  
पर्जन्यो वर्ष्टिमानिव \|\|  
गोषा इन्दो नर्षा अस्यश्वसा वाजसा उत \|  
आत्मा यज्ञस्य पूर्व्यः \|\|  

pavasva devavīrati pavitraṃ soma raṃhyā \|  
indramindo vṛṣā viśa \|\|  
ā vacyasva mahi psaro vṛṣendo dyumnavattamaḥ \|  
ā yoniṃ dharṇasiḥ sadaḥ \|\|  
adhukṣata priyaṃ madhu dhārā sutasya vedhasaḥ \|  
apo vasiṣṭa sukratuḥ \|\|  
mahāntaṃ tvā mahīranvāpo arṣanti sindhavaḥ \|  
yad ghobhirvāsayiṣyase \|\|  
samudro apsu māmṛje viṣṭambho dharuṇo divaḥ \|  
somaḥ pavitre asmayuḥ \|\|  
acikradad vṛṣā harirmahān mitro na darśataḥ \|  
saṃ sūryeṇa rocate \|\|  
ghirasta inda ojasā marmṛjyante apasyuvaḥ \|  
yābhirmadāya śumbhase \|\|  
taṃ tvā madāya ghṛṣvaya u lokakṛtnumīmahe \|  
tava praśastayo mahīḥ \|\|  
asmabhyamindavindrayurmadhvaḥ pavasva dhārayā \|  
parjanyo vṛṣṭimāniva \|\|  
ghoṣā indo nṛṣā asyaśvasā vājasā uta \|  
ātmā yajñasya pūrvyaḥ \|\|  

------------------------------------------------------------------------

[Next: Hymn 3](rv09003.md)
