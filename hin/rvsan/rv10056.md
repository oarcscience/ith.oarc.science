[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv10056.md)   
[Rig Veda Book 10 Index](rvi10)  [Previous](rv10055)  [Next](rv10057.md) 

------------------------------------------------------------------------

### Rig Veda Book 10 Hymn 56

इदं त एकं पर ऊ त एकं तर्तीयेन जयोतिषा संविशस्व \|  
संवेशने तन्वश्चारुरेधि परियो देवानाम्परमे जनित्रे \|\|  
तनूष टे वाजिन तन्वं नयन्ती वाममस्मभ्यं धातुशर्म तुभ्यम \|  
अह्रुतो महो धरुणाय देवान दिवीवज्योतिः सवमा मिमीयाः \|\|  
वाज्यसि वाजिनेना सुवेनीः सुवित सतोमं सुवितो दिवंगाः \|  
सुवितो धर्म परथमानु सत्या सुवितो देवान सुवितोऽनु पत्म \|\|  
महिम्न एषां पितरश्चनेशिरे देवा देवेष्वदधुरपिक्रतुम \|  
समविव्यचुरुत यान्यत्विषुरैषां तनूषु निविविशुः पुनः \|\|  
सहोभिर्विश्वं परि चक्रमू रजः पूर्वा धामान्यमितामिमानाः \|  
तनूषु विश्वा भुवना नि येमिरे परासारयन्तपुरुध परजा अनु \|\|  
दविधा सूनवो.असुरं सवर्विदमास्थापयन्त तर्तीयेनकर्मणा \|  
सवां परजां पितरः पित्र्यं सह आवरेष्वदधुस्तन्तुमाततम \|\|  
नावा न कषोदः परदिशः पर्थिव्याः सवस्तिभिरतिदुर्गाणि विश्वा \|  
सवां परजां बर्हदुक्थो महित्वावरेष्वदधादा परेषु \|\|  

idaṃ ta ekaṃ para ū ta ekaṃ tṛtīyena jyotiṣā saṃviśasva \|  
saṃveśane tanvaścāruredhi priyo devānāmparame janitre \|\|  
tanūṣ ṭe vājin tanvaṃ nayantī vāmamasmabhyaṃ dhātuśarma tubhyam \|  
ahruto maho dharuṇāya devān divīvajyotiḥ svamā mimīyāḥ \|\|  
vājyasi vājinenā suvenīḥ suvita stomaṃ suvito divaṃghāḥ \|  
suvito dharma prathamānu satyā suvito devān suvito'nu patma \|\|  
mahimna eṣāṃ pitaraścaneśire devā deveṣvadadhurapikratum \|  
samavivyacuruta yānyatviṣuraiṣāṃ tanūṣu niviviśuḥ punaḥ \|\|  
sahobhirviśvaṃ pari cakramū rajaḥ pūrvā dhāmānyamitāmimānāḥ \|  
tanūṣu viśvā bhuvanā ni yemire prāsārayantapurudha prajā anu \|\|  
dvidhā sūnavo.asuraṃ svarvidamāsthāpayanta tṛtīyenakarmaṇā \|  
svāṃ prajāṃ pitaraḥ pitryaṃ saha āvareṣvadadhustantumātatam \|\|  
nāvā na kṣodaḥ pradiśaḥ pṛthivyāḥ svastibhiratidurghāṇi viśvā \|  
svāṃ prajāṃ bṛhaduktho mahitvāvareṣvadadhādā pareṣu \|\|  

------------------------------------------------------------------------

[Next: Hymn 57](rv10057.md)
