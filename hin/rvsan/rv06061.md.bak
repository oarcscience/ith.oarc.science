[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv06061.md)   
[Rig Veda Book 6 Index](rvi06)  [Previous](rv06060)  [Next](rv06062.md) 

------------------------------------------------------------------------

### Rig Veda Book 6 Hymn 61

इयमददाद रभसं रणच्युतं दिवोदासं वध्र्यश्वाय दाशुषे \|  
या शश्वन्तमाचखादावसं पणिं ता ते दात्राणि तविषा सरस्वति \|\|  
इयं शुष्मेभिर्बिसखा इवारुजत सानु गिरीणां तविषेभिरूर्मिभिः \|  
पारावतघ्नीमवसे सुव्र्क्तिभिः सरस्वतीमा विवासेम धीतिभिः \|\|  
सरस्वति देवनिदो नि बर्हय परजां विश्वस्य बर्सयस्य मायिनः \|  
उत कषितिभ्यो.अवनीरविन्दो विषमेभ्यो अस्रवो वाजिनीवति \|\|  
पर णो देवी सरस्वती वाजेभिर्वाजिनीवती \|  
धीनामवित्र्यवतु \|\|  
यस्त्वा देवि सरस्वत्युपब्रूते धने हिते \|  
इन्द्रं न वर्त्रतूर्ये \|\|  
तवं देवि सरस्वत्यवा वाजेषु वाजिनि \|  
रदा पूषेव नःसनिम \|\|  
उत सया नः सरस्वती घोरा हिरण्यवर्तनिः \|  
वर्त्रघ्नी वष्टि सुष्टुतिम \|\|  
यस्या अनन्तो अह्रुतस्त्वेषश्चरिष्णुरर्णवः \|  
अमश्चरति रोरुवत \|\|  
सा नो विश्वा अति दविषः सवसॄरन्या रतावरी \|  
अतन्नहेव सूर्यः \|\|  
उत नः परिया परियासु सप्तस्वसा सुजुष्टा \|  
सरस्वती सतोम्या भूत \|\|  
आपप्रुषी पार्थिवान्युरु रजो अन्तरिक्षम \|  
सरस्वती निदस पातु \|\|  
तरिषधस्था सप्तधातुः पञ्च जाता वर्धयन्ती \|  
वाजे-वाजे हव्या भूत \|\|  
पर या महिम्ना महिनासु चेकिते दयुम्नेभिरन्या अपसामपस्तमा \|  
रथ इव बर्हती विभ्वने कर्तोपस्तुत्या चिकितुषा सरस्वती \|\|  
सरस्वत्यभि नो नेषि वस्यो माप सफरीः पयसा मा न आधक \|  
जुषस्व नः सख्या वेश्या च मा तवत कषेत्राण्यरणानि गन्म \|\|  

iyamadadād rabhasaṃ ṛṇacyutaṃ divodāsaṃ vadhryaśvāya dāśuṣe \|  
yā śaśvantamācakhādāvasaṃ paṇiṃ tā te dātrāṇi taviṣā sarasvati \|\|  
iyaṃ śuṣmebhirbisakhā ivārujat sānu ghirīṇāṃ taviṣebhirūrmibhiḥ \|  
pārāvataghnīmavase suvṛktibhiḥ sarasvatīmā vivāsema dhītibhiḥ \|\|  
sarasvati devanido ni barhaya prajāṃ viśvasya bṛsayasya māyinaḥ \|  
uta kṣitibhyo.avanīravindo viṣamebhyo asravo vājinīvati \|\|  
pra ṇo devī sarasvatī vājebhirvājinīvatī \|  
dhīnāmavitryavatu \|\|  
yastvā devi sarasvatyupabrūte dhane hite \|  
indraṃ na vṛtratūrye \|\|  
tvaṃ devi sarasvatyavā vājeṣu vājini \|  
radā pūṣeva naḥsanim \|\|  
uta syā naḥ sarasvatī ghorā hiraṇyavartaniḥ \|  
vṛtraghnī vaṣṭi suṣṭutim \|\|  
yasyā ananto ahrutastveṣaścariṣṇurarṇavaḥ \|  
amaścarati roruvat \|\|  
sā no viśvā ati dviṣaḥ svasṝranyā ṛtāvarī \|  
atannaheva sūryaḥ \|\|  
uta naḥ priyā priyāsu saptasvasā sujuṣṭā \|  
sarasvatī stomyā bhūt \|\|  
āpapruṣī pārthivānyuru rajo antarikṣam \|  
sarasvatī nidas pātu \|\|  
triṣadhasthā saptadhātuḥ pañca jātā vardhayantī \|  
vāje-vāje havyā bhūt \|\|  
pra yā mahimnā mahināsu cekite dyumnebhiranyā apasāmapastamā \|  
ratha iva bṛhatī vibhvane kṛtopastutyā cikituṣā sarasvatī \|\|  
sarasvatyabhi no neṣi vasyo māpa spharīḥ payasā mā na ādhak \|  
juṣasva naḥ sakhyā veśyā ca mā tvat kṣetrāṇyaraṇāni ghanma \|\|  

------------------------------------------------------------------------

[Next: Hymn 62](rv06062.md)
