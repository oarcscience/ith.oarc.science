<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 130</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01130.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01129.htm">Previous</A>&nbsp;
<A HREF="rv01131.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 130</H3>
एन्द्र याह्युप नः परावतो नायमछा विदथानीव सत्पतिरस्तं राजेव सत्पतिः | हवामहे तवा वयं परयस्वन्तः सुते सचा | <BR>
पुत्रासो न पितरं वाजसातये मंहिष्ठं वाजसातये || <BR>
पिबा सोममिन्द्र सुवानमद्रिभिः कोशेन सिक्तमवतं नवंसगस्तात्र्षाणो न वंसगः | मदाय हर्यतय ते तुविष्टमाय धायसे | <BR>
आ तवा यछन्तु हरितो न सूर्यमहाविश्वेव सूर्यम || <BR>
अविन्दद दिवो निहितं गुहा निधिं वेर्न गर्भं परिवीतमश्मन्यनन्ते अन्तरश्मनि | वरजं वज्रि गवामिव सिषासन्नङगिरस्तमः | <BR>
अपाव्र्णोदिष इन्द्रः परीव्र्ता दवार इषः परीव्र्ताः || <BR>
दाद्र्हाणो वज्रमिन्द्रो गभस्त्योः कषद्मेव तिग्ममसनायसं शयदहिहत्याय सं शयत | संविव्यान ओजसा शवोभिरिन्द्र मज्मना | <BR>
तष्टेव वर्क्षं वनिनो नि वर्श्चसि परश्वेव नि वर्श्चसि || <BR>
तवं वर्था नद्य इन्द्र सर्तवे.अछा समुद्रमस्र्जो रथानिव वाजयतो रथानिव | इत ऊतीरयुञ्जत समानमर्थमक्षितम | <BR>
धेनूरिव मनवे विश्वदोहसो जनाय विश्वदोहसः || <BR>
इमां ते वाचं वसूयन्त आयवो रथं न धीरः सवपातक्षिषुः सुम्नाय तवामतक्षिषुः | शुम्भन्तो जेन्यं यथा वाजेषु विप्र वाजिनम | <BR>
अत्यमिव शवसे सातये धना विश्वा धनानि सातये || <BR>
भिनत पुरो नवतिमिन्द्र पूरवे दिवोदासाय महि दाशुषे नर्तो वज्रेण दाशुषे नर्तो | अतिथिग्वाय शम्बरं गिरेरुग्रोवाभरत | <BR>
महो धनानि दयमान ओजसा विश्वा धनान्योजसा || <BR>
इन्द्रः समत्सु यजमानमार्यं परावद विश्वेषु शतमूतिराजिषु सवर्मीळ्हेष्वाजिषु | मनवे शासदव्रतान तवचं कर्ष्णामरन्धयत | <BR>
दक्षन न विश्वं तत्र्षाणमोषतिन्यर्शसानमोषति || <BR>
सूरश्चक्रं पर वर्हज्जात ओजसा परपित्वे वाचमरुणो मुषायतीशान आ मुषायति | उशना यत परावतो.अजगन्नूतये कवे | <BR>
सुम्नानि विश्वा मनुषेव तुर्वणिरहा विश्वेवतुर्वणिः || <BR>
स नो नव्येभिर्व्र्षकर्मन्नुक्थैः पुरां दर्तः पायुभिःपाहि शग्मैः | <BR>
दिवोदासेभिरिन्द्र सतवानो वाव्र्धीथा अहोभिरिव दयौः ||<BR>
<P></P>
endra yāhyupa naḥ parāvato nāyamachā vidathānīva satpatirastaṃ rājeva satpatiḥ | havāmahe tvā vayaṃ prayasvantaḥ sute sacā | <BR>
putrāso na pitaraṃ vājasātaye maṃhiṣṭhaṃ vājasātaye || <BR>
pibā somamindra suvānamadribhiḥ kośena siktamavataṃ navaṃsaghastātṛṣāṇo na vaṃsaghaḥ | madāya haryataya te tuviṣṭamāya dhāyase | <BR>
ā tvā yachantu harito na sūryamahāviśveva sūryam || <BR>
avindad divo nihitaṃ ghuhā nidhiṃ verna gharbhaṃ parivītamaśmanyanante antaraśmani | vrajaṃ vajri ghavāmiva siṣāsannaṅghirastamaḥ | <BR>
apāvṛṇodiṣa indraḥ parīvṛtā dvāra iṣaḥ parīvṛtāḥ || <BR>
dādṛhāṇo vajramindro ghabhastyoḥ kṣadmeva tighmamasanāyasaṃ śyadahihatyāya saṃ śyat | saṃvivyāna ojasā śavobhirindra majmanā | <BR>
taṣṭeva vṛkṣaṃ vanino ni vṛścasi paraśveva ni vṛścasi || <BR>
tvaṃ vṛthā nadya indra sartave.achā samudramasṛjo rathāniva vājayato rathāniva | ita ūtīrayuñjata samānamarthamakṣitam | <BR>
dhenūriva manave viśvadohaso janāya viśvadohasaḥ || <BR>
imāṃ te vācaṃ vasūyanta āyavo rathaṃ na dhīraḥ svapāatakṣiṣuḥ sumnāya tvāmatakṣiṣuḥ | śumbhanto jenyaṃ yathā vājeṣu vipra vājinam | <BR>
atyamiva śavase sātaye dhanā viśvā dhanāni sātaye || <BR>
bhinat puro navatimindra pūrave divodāsāya mahi dāśuṣe nṛto vajreṇa dāśuṣe nṛto | atithighvāya śambaraṃ ghirerughroavābharat | <BR>
maho dhanāni dayamāna ojasā viśvā dhanānyojasā || <BR>
indraḥ samatsu yajamānamāryaṃ prāvad viśveṣu śatamūtirājiṣu svarmīḷheṣvājiṣu | manave śāsadavratān tvacaṃ kṛṣṇāmarandhayat | <BR>
dakṣan na viśvaṃ tatṛṣāṇamoṣatinyarśasānamoṣati || <BR>
sūraścakraṃ pra vṛhajjāta ojasā prapitve vācamaruṇo muṣāyatīśāna ā muṣāyati | uśanā yat parāvato.ajaghannūtaye kave | <BR>
sumnāni viśvā manuṣeva turvaṇirahā viśvevaturvaṇiḥ || <BR>
sa no navyebhirvṛṣakarmannukthaiḥ purāṃ dartaḥ pāyubhiḥpāhi śaghmaiḥ | <BR>
divodāsebhirindra stavāno vāvṛdhīthā ahobhiriva dyauḥ ||<BR>
<P><HR>
<CENTER>
<A HREF="rv01131.htm">Next: Hymn 131</A></CENTER>
</BODY>
</HTML>
