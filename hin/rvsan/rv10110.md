[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv10110.md)   
[Rig Veda Book 10 Index](rvi10)  [Previous](rv10109)  [Next](rv10111.md) 

------------------------------------------------------------------------

### Rig Veda Book 10 Hymn 110

समिद्धो अद्य मनुषो दुरोणे देवो देवान यजसि जातवेदः \|  
आ च वह मित्रमहश्चिकित्वान तवं दूतः कविरसिप्रचेताः \|\|  
तनूनपात पथ रतस्य यानान मध्वा समञ्जन सवदयासुजिह्व \|  
मन्मानि धीभिरुत यज्ञं रन्धन देवत्रा चक्र्णुह्यध्वरं नः \|\|  
आजुह्वान ईड्यो वन्द्यश्चा याह्यग्ने वसुभिः सजोषाः \|  
तवं देवानामसि यह्व होता स एनान यक्षीषितो यजीयान \|\|  
पराचीनं बर्हिः परदिशा पर्थिव्या वस्तोरस्या वर्ज्यतेग्रे अह्नाम \|  
वयु परथते वितरं वरीयो देवेभ्यो अदितयेस्योनम \|\|  
वयचस्वतीरुर्विया वि शरयन्तां पतिभ्यो न जनयःशुम्भमानाः \|  
देवीर्द्वारो बर्हतीर्विश्वमिन्वा देवेभ्योभवत सुप्रायणाः \|\|  
आ सुष्वयन्ती यजते उपाके उषासानक्ता सदतां नियोनौ \|  
दिव्ये योषणे बर्हती सुरुक्मे अधि शरियंशुक्रपिशं दधाने \|\|  
दैव्या होतारा परथमा सुवाचा मिमाना यज्ञं मनुषोयजध्यै \|  
परचोदयन्ता विदथेषु कारू पराचीनं जयोतिःप्रदिशा दिशन्ता \|\|  
आ नो यज्ञं भारती तूयमेत्विळा मनुष्वदिहचेतयन्ती \|  
तिस्रो देवीर्बर्हिरेदं सयोनं सरस्वतीस्वपसः सदन्तु \|\|  
य इमे दयावाप्र्थिवी जनित्री रूपैरपिंशद भुवनानिविश्वा \|  
तमद्य होतरिषितो यजीयान देवं तवष्टारमिह यक्षि विद्वान \|\|  
उपावस्र्ज तमन्या समञ्जन देवानां पाथ रतुथाहवींषि \|  
वनस्पतिः शमिता देवो अग्निः सवदन्तु हव्यम्मधुना घर्तेन \|\|  
सद्यो जातो वयमिमीत यज्ञमग्निर्देवानामभवत्पुरोगाः \|  
अस्य होतुः परदिश्य रतस्य वाचि सवाहाक्र्तंहविरदन्तु देवाः \|\|  

samiddho adya manuṣo duroṇe devo devān yajasi jātavedaḥ \|  
ā ca vaha mitramahaścikitvān tvaṃ dūtaḥ kavirasipracetāḥ \|\|  
tanūnapāt patha ṛtasya yānān madhvā samañjan svadayāsujihva \|  
manmāni dhībhiruta yajñaṃ ṛndhan devatrā cakṛṇuhyadhvaraṃ naḥ \|\|  
ājuhvāna īḍyo vandyaścā yāhyaghne vasubhiḥ sajoṣāḥ \|  
tvaṃ devānāmasi yahva hotā sa enān yakṣīṣito yajīyān \|\|  
prācīnaṃ barhiḥ pradiśā pṛthivyā vastorasyā vṛjyateaghre ahnām \|  
vyu prathate vitaraṃ varīyo devebhyo aditayesyonam \|\|  
vyacasvatīrurviyā vi śrayantāṃ patibhyo na janayaḥśumbhamānāḥ \|  
devīrdvāro bṛhatīrviśvaminvā devebhyobhavata suprāyaṇāḥ \|\|  
ā suṣvayantī yajate upāke uṣāsānaktā sadatāṃ niyonau \|  
divye yoṣaṇe bṛhatī surukme adhi śriyaṃśukrapiśaṃ dadhāne \|\|  
daivyā hotārā prathamā suvācā mimānā yajñaṃ manuṣoyajadhyai \|  
pracodayantā vidatheṣu kārū prācīnaṃ jyotiḥpradiśā diśantā \|\|  
ā no yajñaṃ bhāratī tūyametviḷā manuṣvadihacetayantī \|  
tisro devīrbarhiredaṃ syonaṃ sarasvatīsvapasaḥ sadantu \|\|  
ya ime dyāvāpṛthivī janitrī rūpairapiṃśad bhuvanāniviśvā \|  
tamadya hotariṣito yajīyān devaṃ tvaṣṭāramiha yakṣi vidvān \|\|  
upāvasṛja tmanyā samañjan devānāṃ pātha ṛtuthāhavīṃṣi \|  
vanaspatiḥ śamitā devo aghniḥ svadantu havyammadhunā ghṛtena \|\|  
sadyo jāto vyamimīta yajñamaghnirdevānāmabhavatpuroghāḥ \|  
asya hotuḥ pradiśy ṛtasya vāci svāhākṛtaṃhaviradantu devāḥ \|\|  

------------------------------------------------------------------------

[Next: Hymn 111](rv10111.md)
