[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv06070.md)   
[Rig Veda Book 6 Index](rvi06)  [Previous](rv06069)  [Next](rv06071.md) 

------------------------------------------------------------------------

### Rig Veda Book 6 Hymn 70

घर्तवती भुवनानामभिश्रियोर्वी पर्थ्वी मधुदुघे सुपेशसा \|  
दयावाप्र्थिवी वरुणस्य धर्मणा विष्कभिते अजरेभूरिरेतसा \|\|  
असश्चन्ती भूरिधारे पयस्वती घर्तं दुहाते सुक्र्ते शुचिव्रते \|  
राजन्ती अस्य भुवनस्य रोदसी अस्मे रेतः सिञ्चतंयन मनुर्हितम \|\|  
यो वां रजवे करमणाय रोदसी मर्तो ददाश धिषणे स साधति \|  
पर परजाभिर्जायते धर्मणस परि युवोः सिक्ता विषुरूपाणि सव्रता \|\|  
घर्तेन दयावाप्र्थिवी अभीव्र्ते घर्तश्रिया घर्तप्र्चा घर्ताव्र्धा \|  
उर्वी पर्थ्वी होत्र्वूर्ये पुरोहिते ते इद विप्रा ईळते सुम्नमिष्टये
\|\|  
मधु नो दयावाप्र्थिवी मिमिक्षतां मधुश्चुता मधुदुघे मधुव्रते \|  
दधाने यज्ञं दरविणं च देवता महि शरवो वाजमस्मे सुवीर्यम \|\|  
ऊर्जं नो दयौश्च पर्थिवी च पिन्वतां पिता माता विश्वविदा सुदंससा \|  
संरराणे रोदसी विश्वशम्भुवा सनिं वाजं रयिमस्मे समिन्वताम \|\|  

ghṛtavatī bhuvanānāmabhiśriyorvī pṛthvī madhudughe supeśasā \|  
dyāvāpṛthivī varuṇasya dharmaṇā viṣkabhite ajarebhūriretasā \|\|  
asaścantī bhūridhāre payasvatī ghṛtaṃ duhāte sukṛte śucivrate \|  
rājantī asya bhuvanasya rodasī asme retaḥ siñcataṃyan manurhitam \|\|  
yo vāṃ ṛjave kramaṇāya rodasī marto dadāśa dhiṣaṇe sa sādhati \|  
pra prajābhirjāyate dharmaṇas pari yuvoḥ siktā viṣurūpāṇi savratā \|\|  
ghṛtena dyāvāpṛthivī abhīvṛte ghṛtaśriyā ghṛtapṛcā ghṛtāvṛdhā \|  
urvī pṛthvī hotṛvūrye purohite te id viprā īḷate sumnamiṣṭaye \|\|  
madhu no dyāvāpṛthivī mimikṣatāṃ madhuścutā madhudughe madhuvrate \|  
dadhāne yajñaṃ draviṇaṃ ca devatā mahi śravo vājamasme suvīryam \|\|  
ūrjaṃ no dyauśca pṛthivī ca pinvatāṃ pitā mātā viśvavidā sudaṃsasā \|  
saṃrarāṇe rodasī viśvaśambhuvā saniṃ vājaṃ rayimasme saminvatām \|\|  

------------------------------------------------------------------------

[Next: Hymn 71](rv06071.md)
