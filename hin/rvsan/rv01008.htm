<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 8</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01008.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01007.htm">Previous</A>&nbsp;
<A HREF="rv01009.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 8</H3>
एन्द्र सानसिं रयिं सजित्वानं सदासहम | <BR>
वर्षिष्ठमूतये भर || <BR>
नि येन मुष्टिहत्यया नि वर्त्रा रुणधामहै | <BR>
तवोतासो नयर्वता || <BR>
इन्द्र तवोतास आ वयं वज्रं घना ददीमहि | <BR>
जयेम सं युधि सप्र्धः || <BR>
वयं शूरेभिरस्त्र्भिरिन्द्र तवया युजा वयम | <BR>
सासह्याम पर्तन्यतः || <BR>
महानिन्द्रः परश्च नु महित्वमस्तु वज्रिणे | <BR>
दयौर्नप्रथिना शवः || <BR>
समोहे वा य आशत नरस्तोकस्य सनितौ | <BR>
विप्रासो वा धियायवः || <BR>
यः कुक्षिः सोमपातमः समुद्र इव पिन्वते | <BR>
उर्वीरापो न काकुदः || <BR>
एवा हयस्य सून्र्ता विरप्शी गोमती मही | <BR>
पक्वा शाखा न दाशुषे || <BR>
एवा हि ते विभूतय ऊतय इन्द्र मावते | <BR>
सद्यश्चित सन्तिदाशुषे || <BR>
एवा हयस्य काम्या सतोम उक्थं च शंस्या | <BR>
इन्द्राय सोमपीतये ||<BR>
<P></P>
endra sānasiṃ rayiṃ sajitvānaṃ sadāsaham | <BR>
varṣiṣṭhamūtaye bhara || <BR>
ni yena muṣṭihatyayā ni vṛtrā ruṇadhāmahai | <BR>
tvotāso nyarvatā || <BR>
indra tvotāsa ā vayaṃ vajraṃ ghanā dadīmahi | <BR>
jayema saṃ yudhi spṛdhaḥ || <BR>
vayaṃ śūrebhirastṛbhirindra tvayā yujā vayam | <BR>
sāsahyāma pṛtanyataḥ || <BR>
mahānindraḥ paraśca nu mahitvamastu vajriṇe | <BR>
dyaurnaprathinā śavaḥ || <BR>
samohe vā ya āśata narastokasya sanitau | <BR>
viprāso vā dhiyāyavaḥ || <BR>
yaḥ kukṣiḥ somapātamaḥ samudra iva pinvate | <BR>
urvīrāpo na kākudaḥ || <BR>
evā hyasya sūnṛtā virapśī ghomatī mahī | <BR>
pakvā śākhā na dāśuṣe || <BR>
evā hi te vibhūtaya ūtaya indra māvate | <BR>
sadyaścit santidāśuṣe || <BR>
evā hyasya kāmyā stoma ukthaṃ ca śaṃsyā | <BR>
indrāya somapītaye ||<BR>
<P><HR>
<CENTER>
<A HREF="rv01009.htm">Next: Hymn 9</A></CENTER>
</BODY>
</HTML>
