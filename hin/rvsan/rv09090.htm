<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 90</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv09090.htm">English</A>&nbsp;

<BR>
<A HREF="rvi09.htm">Rig Veda Book 9 Index</A>&nbsp;
<A HREF="rv09089.htm">Previous</A>&nbsp;
<A HREF="rv09091.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 90</H3>
पर हिन्वानो जनिता रोदस्यो रथो न वाजं सनिष्यन्नयासीत | <BR>
इन्द्रं गछन्नायुधा संशिशानो विश्वा वसु हस्तयोरादधानः || <BR>
अभि तरिप्र्ष्ठं वर्षणं वयोधामाङगूषाणामवावशन्त वाणीः | <BR>
वना वसानो वरुणो न सिन्धून वि रत्नधा दयते वार्याणि || <BR>
शूरग्रामः सर्ववीरः सहावाञ जेता पवस्व सनिता धनानि | <BR>
तिग्मायुधः कषिप्रधन्वा समत्स्वषाळ्हः साह्वान्प्र्तनासु शत्रून || <BR>
उरुगव्यूतिरभयानि कर्ण्वन समीचीने आ पवस्वा पुरन्धी | <BR>
अपः सिषासन्नुषसः सवर्गाः सं चिक्रदो महो अस्मभ्यं वाजान || <BR>
मत्सि सोम वरुणं मत्सि मित्रं मत्सीन्द्रमिन्दो पवमान विष्णुम | <BR>
मत्सि शर्धो मारुतं मत्सि देवान मत्सि महामिन्द्रमिन्दो मदाय || <BR>
एवा राजेव करतुमानमेन विश्वा घनिघ्नद दुरिता पवस्व | <BR>
इन्दो सूक्ताय वचसे वयो धा यूयं पात सवस्तिभिः सदा नः || <BR>
<P></P>
pra hinvāno janitā rodasyo ratho na vājaṃ saniṣyannayāsīt | <BR>
indraṃ ghachannāyudhā saṃśiśāno viśvā vasu hastayorādadhānaḥ || <BR>
abhi tripṛṣṭhaṃ vṛṣaṇaṃ vayodhāmāṅghūṣāṇāmavāvaśanta vāṇīḥ | <BR>
vanā vasāno varuṇo na sindhūn vi ratnadhā dayate vāryāṇi || <BR>
śūraghrāmaḥ sarvavīraḥ sahāvāñ jetā pavasva sanitā dhanāni | <BR>
tighmāyudhaḥ kṣipradhanvā samatsvaṣāḷhaḥ sāhvānpṛtanāsu śatrūn || <BR>
urughavyūtirabhayāni kṛṇvan samīcīne ā pavasvā purandhī | <BR>
apaḥ siṣāsannuṣasaḥ svarghāḥ saṃ cikrado maho asmabhyaṃ vājān || <BR>
matsi soma varuṇaṃ matsi mitraṃ matsīndramindo pavamāna viṣṇum | <BR>
matsi śardho mārutaṃ matsi devān matsi mahāmindramindo madāya || <BR>
evā rājeva kratumānamena viśvā ghanighnad duritā pavasva | <BR>
indo sūktāya vacase vayo dhā yūyaṃ pāta svastibhiḥ sadā naḥ || <BR>
<P><HR>
<CENTER>
<A HREF="rv09091.htm">Next: Hymn 91</A></CENTER>
</BODY>
</HTML>
