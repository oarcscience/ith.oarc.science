[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv03002.md)   
[Rig Veda Book 3 Index](rvi03)  [Previous](rv03001)  [Next](rv03003.md) 

------------------------------------------------------------------------

### Rig Veda Book 3 Hymn 2

वैश्वानराय धिषणां रताव्र्धे घर्तं न पूतमग्नयेजनामसि \|  
दविता होतारं मनुषश्च वाघतो धिया रथंन कुलिशः सं रण्वति \|\|  
स रोचयज्जनुषा रोदसी उभे स मात्रोरभवत पुत्र ईड्यः \|  
हव्यवाळ अग्निरजरश्चनोहितो दूळभो विशामतिथिर्विभावसुः \|\|  
करत्वा दक्षस्य तरुषो विधर्मणि देवासो अग्निं जनयन्त चित्तिभिः \|  
रुरुचानं भानुना जयोतिषा महामत्यं न वाजं सनिष्यन्नुप बरुवे \|\|  
आ मन्द्रस्य सनिष्यन्तो वरेण्यं वर्णीमहे अह्रयं वाजम्र्ग्मियम \|  
रातिं भर्गूणामुशिजं कविक्रतुमग्निं राजन्तं दिव्येन शोचिषा \|\|  
अग्निं सुम्नाय दधिरे पुरो जना वाजश्रवसमिह वर्क्तबर्हिषः \|  
यतस्रुचः सुरुचं विश्वदेव्यं रुद्रं यज्ञानांसाधदिष्टिमपसाम \|\|  
पावकशोचे तव हि कषयं परि होतर्यज्ञेषु वर्क्तबर्हिषो नरः \|  
अग्ने दुव इछमानास आप्यमुपासते दरविणं धेहि तेभ्यः \|\|  
आ रोदसी अप्र्णदा सवर्महज्जातं यदेनमपसो अधारयन \|  
सो अध्वराय परि णीयते कविरत्यो न वाजसातयेचनोहितः \|\|  
नमस्यत हव्यदातिं सवध्वरं दुवस्यत दम्यं जातवेदसम \|  
रथीर्र्तस्य बर्हतो विचर्षणिरग्निर्देवानामभवत पुरोहितः \|\|  
तिस्रो यह्वस्य समिधः परिज्मनो.अग्नेरपुनन्नुशिजो अम्र्त्यवः \|  
तासामेकामदधुर्मर्त्ये भुजमु लोकमु दवे उप जामिमीयतुः \|\|  
विशां कविं विश्पतिं मानुषीरिषः सं सीमक्र्ण्वन सवधितिं न तेजसे \|  
स उद्वतो निवतो याति वेविषत स गर्भमेषु भुवनेषु दीधरत \|\|  
स जिन्वते जठरेषु परजज्ञिवान वर्षा चित्रेषु नानदन न सिंहः \|  
वैश्वानरः पर्थुपाजा अमर्त्यो वसु रत्ना दयमानो वि दाशुषे \|\|  
वैश्वानरः परत्नथा नाकमारुहद दिवस पर्ष्ठं भन्दमानः सुमन्मभिः \|  
स पूर्ववज्जनयञ जन्तवे धनं समानमज्मं पर्येति जाग्र्विः \|\|  
रतावानं यज्ञियं विप्रमुक्थ्यमा यं दधे मातरिश्वा दिवि कषयम \|  
तं चित्रयामं हरिकेशमीमहे सुदीतिमग्निं सुविताय नव्यसे \|\|  
शुचिं न यामन्निषिरं सवर्द्र्शं केतुं दिवो रोचनस्थामुषर्बुधम \|  
अग्निं मूर्धानं दिवो अप्रतिष्कुतं तमीमहे नमसा वाजिनं बर्हत \|\|  
मन्द्रं होतारं शुचिमद्वयाविनं दमूनसमुक्थ्यं विश्वचर्षणिम \|  
रथं न चित्रं वपुषाय दर्शतं मनुर्हितं सदमिद राय ईमहे \|\|  

vaiśvānarāya dhiṣaṇāṃ ṛtāvṛdhe ghṛtaṃ na pūtamaghnayejanāmasi \|  
dvitā hotāraṃ manuṣaśca vāghato dhiyā rathaṃna kuliśaḥ saṃ ṛṇvati \|\|  
sa rocayajjanuṣā rodasī ubhe sa mātrorabhavat putra īḍyaḥ \|  
havyavāḷ aghnirajaraścanohito dūḷabho viśāmatithirvibhāvasuḥ \|\|  
kratvā dakṣasya taruṣo vidharmaṇi devāso aghniṃ janayanta cittibhiḥ \|  
rurucānaṃ bhānunā jyotiṣā mahāmatyaṃ na vājaṃ saniṣyannupa bruve \|\|  
ā mandrasya saniṣyanto vareṇyaṃ vṛṇīmahe ahrayaṃ vājamṛghmiyam \|  
rātiṃ bhṛghūṇāmuśijaṃ kavikratumaghniṃ rājantaṃ divyena śociṣā \|\|  
aghniṃ sumnāya dadhire puro janā vājaśravasamiha vṛktabarhiṣaḥ \|  
yatasrucaḥ surucaṃ viśvadevyaṃ rudraṃ yajñānāṃsādhadiṣṭimapasām \|\|  
pāvakaśoce tava hi kṣayaṃ pari hotaryajñeṣu vṛktabarhiṣo naraḥ \|  
aghne duva ichamānāsa āpyamupāsate draviṇaṃ dhehi tebhyaḥ \|\|  
ā rodasī apṛṇadā svarmahajjātaṃ yadenamapaso adhārayan \|  
so adhvarāya pari ṇīyate kaviratyo na vājasātayecanohitaḥ \|\|  
namasyata havyadātiṃ svadhvaraṃ duvasyata damyaṃ jātavedasam \|  
rathīrṛtasya bṛhato vicarṣaṇiraghnirdevānāmabhavat purohitaḥ \|\|  
tisro yahvasya samidhaḥ parijmano.aghnerapunannuśijo amṛtyavaḥ \|  
tāsāmekāmadadhurmartye bhujamu lokamu dve upa jāmimīyatuḥ \|\|  
viśāṃ kaviṃ viśpatiṃ mānuṣīriṣaḥ saṃ sīmakṛṇvan svadhitiṃ na tejase \|  
sa udvato nivato yāti veviṣat sa gharbhameṣu bhuvaneṣu dīdharat \|\|  
sa jinvate jaṭhareṣu prajajñivān vṛṣā citreṣu nānadan na siṃhaḥ \|  
vaiśvānaraḥ pṛthupājā amartyo vasu ratnā dayamāno vi dāśuṣe \|\|  
vaiśvānaraḥ pratnathā nākamāruhad divas pṛṣṭhaṃ bhandamānaḥ sumanmabhiḥ
\|  
sa pūrvavajjanayañ jantave dhanaṃ samānamajmaṃ paryeti jāghṛviḥ \|\|  
ṛtāvānaṃ yajñiyaṃ vipramukthyamā yaṃ dadhe mātariśvā divi kṣayam \|  
taṃ citrayāmaṃ harikeśamīmahe sudītimaghniṃ suvitāya navyase \|\|  
śuciṃ na yāmanniṣiraṃ svardṛśaṃ ketuṃ divo rocanasthāmuṣarbudham \|  
aghniṃ mūrdhānaṃ divo apratiṣkutaṃ tamīmahe namasā vājinaṃ bṛhat \|\|  
mandraṃ hotāraṃ śucimadvayāvinaṃ damūnasamukthyaṃ viśvacarṣaṇim \|  
rathaṃ na citraṃ vapuṣāya darśataṃ manurhitaṃ sadamid rāya īmahe \|\|  

------------------------------------------------------------------------

[Next: Hymn 3](rv03003.md)
