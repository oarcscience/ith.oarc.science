[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv07093.md)   
[Rig Veda Book 7 Index](rvi07)  [Previous](rv07092)  [Next](rv07094.md) 

------------------------------------------------------------------------

### Rig Veda Book 7 Hymn 93

शुचिं नु सतोमं नवजातमद्येन्द्राग्नी वर्त्रहणा जुषेथाम \|  
उभा हि वां सुहवा जोहवीमि ता वाजं सद्य उशतेधेष्ठा \|\|  
ता सानसी शवसाना हि भूतं साकंव्र्धा शवसा शूशुवांसा \|  
कषयन्तौ रायो यवसस्य भूरेः पर्ङकतं वाजस्य सथविरस्य घर्ष्वेः \|\|  
उपो ह यद विदथं वाजिनो गुर्धीभिर्विप्राः परमतिमिछमानाः \|  
अर्वन्तो न काष्ठां नक्षमाणा इन्द्राग्नी जोहुवतो नरस्ते \|\|  
गीर्भिर्विप्रः परमतिमिछमान ईट्टे रयिं यशसं पूर्वभाजम \|  
इन्द्राग्नी वर्त्रहणा सुवज्रा पर नो नव्येभिस्तिरतं देष्णैः \|\|  
सं यन मही मिथती सपर्धमाने तनूरुचा शूरसाता यतैते \|  
अदेवयुं विदथे देवयुभिः सत्रा हतं सोमसुता जनेन \|\|  
इमामु षु सोमसुतिमुप न एन्द्राग्नी सौमनसाय यातम \|  
नू चिद धि परिमम्नाथे अस्माना वां शश्वद्भिर्वव्र्तीय वाजैः \|\|  
सो अग्न एना नमसा समिद्धो.अछा मित्रं वरुणमिन्द्रं वोचेः \|  
यत सीमागश्चक्र्मा तत सु मर्ळ तदर्यमादितिःशिश्रथन्तु \|\|  
एता अग्न आशुषाणास इष्टीर्युवोः सचाभ्यश्याम वाजान \|  
मेन्द्रो नो विष्णुर्मरुतः परि खयन यूयं पात ... \|\|  

śuciṃ nu stomaṃ navajātamadyendrāghnī vṛtrahaṇā juṣethām \|  
ubhā hi vāṃ suhavā johavīmi tā vājaṃ sadya uśatedheṣṭhā \|\|  
tā sānasī śavasānā hi bhūtaṃ sākaṃvṛdhā śavasā śūśuvāṃsā \|  
kṣayantau rāyo yavasasya bhūreḥ pṛṅktaṃ vājasya sthavirasya ghṛṣveḥ
\|\|  
upo ha yad vidathaṃ vājino ghurdhībhirviprāḥ pramatimichamānāḥ \|  
arvanto na kāṣṭhāṃ nakṣamāṇā indrāghnī johuvato naraste \|\|  
ghīrbhirvipraḥ pramatimichamāna īṭṭe rayiṃ yaśasaṃ pūrvabhājam \|  
indrāghnī vṛtrahaṇā suvajrā pra no navyebhistirataṃ deṣṇaiḥ \|\|  
saṃ yan mahī mithatī spardhamāne tanūrucā śūrasātā yataite \|  
adevayuṃ vidathe devayubhiḥ satrā hataṃ somasutā janena \|\|  
imāmu ṣu somasutimupa na endrāghnī saumanasāya yātam \|  
nū cid dhi parimamnāthe asmānā vāṃ śaśvadbhirvavṛtīya vājaiḥ \|\|  
so aghna enā namasā samiddho.achā mitraṃ varuṇamindraṃ voceḥ \|  
yat sīmāghaścakṛmā tat su mṛḷa tadaryamāditiḥśiśrathantu \|\|  
etā aghna āśuṣāṇāsa iṣṭīryuvoḥ sacābhyaśyāma vājān \|  
mendro no viṣṇurmarutaḥ pari khyan yūyaṃ pāta ... \|\|  

------------------------------------------------------------------------

[Next: Hymn 94](rv07094.md)
