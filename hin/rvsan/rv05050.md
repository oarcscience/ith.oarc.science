[Intangible Textual Heritage](../../index)  [Hinduism](../index) 
[Index](index)   
[English](../rigveda/rv05050)   
[Rig Veda Book 5 Index](rvi05)  [Previous](rv05049)  [Next](rv05051) 

------------------------------------------------------------------------

### Rig Veda Book 5 Hymn 50

विश्वो देवस्य नेतुर मर्तो वुरीत सख्यम \|  
विश्वो राय इषुध्यति दयुम्नं वर्णीत पुष्यसे \|\|  
ते ते देव नेतर ये चेमां अनुशसे \|  
ते राया ते हय रप्र्चे सचेमहि सचथ्यः \|\|  
अतो न आ नञ्न अतिथीन अतः पत्नीर दशस्यत \|  
आरे विश्वम पथेष्ठां दविषो युयोतु यूयुविः \|\|  
यत्र वह्निर अभिहितो दुद्रवद दरोण्यः पशुः \|  
नर्मणा वीरपस्त्यो ऽरणा धीरेव सनिता \|\|  
एष ते देव नेता रथस्पतिः शं रयिः \|  
शं राये शं सवस्तय इषस्तुतो मनामहे देवस्तुतो मनामहे \|\|  

viśvo devasya netur marto vurīta sakhyam \|  
viśvo rāya iṣudhyati dyumnaṃ vṛṇīta puṣyase \|\|  
te te deva netar ye cemāṃ anuśase \|  
te rāyā te hy ṛpṛce sacemahi sacathyaḥ \|\|  
ato na ā nñn atithīn ataḥ patnīr daśasyata \|  
āre viśvam patheṣṭhāṃ dviṣo yuyotu yūyuviḥ \|\|  
yatra vahnir abhihito dudravad droṇyaḥ paśuḥ \|  
nṛmaṇā vīrapastyo 'rṇā dhīreva sanitā \|\|  
eṣa te deva netā rathaspatiḥ śaṃ rayiḥ \|  
śaṃ rāye śaṃ svastaya iṣastuto manāmahe devastuto manāmahe \|\|  

------------------------------------------------------------------------

[Next: Hymn 51](rv05051)
