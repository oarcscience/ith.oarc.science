[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv01085.md)   
[Rig Veda Book 1 Index](rvi01)  [Previous](rv01084)  [Next](rv01086.md) 

------------------------------------------------------------------------

### Rig Veda Book 1 Hymn 85

पर ये शुम्भन्ते जनयो न सप्तयो यामन रुद्रस्य सूनवःसुदंससः \|  
रोदसी हि मरुतश्चक्रिरे वर्धे मदन्ति वीरा विदथेषु घर्ष्वयः \|\|  
त उक्षितासो महिमानमाशत दिवि रुद्रासो अधि चक्रिरे सदः \|  
अर्चन्तो अर्कं जनयन्त इन्द्रियमधि शरियो दधिरे पर्श्निमातरः \|\|  
गोमातरो यच्छुभयन्ते अञ्जिभिस्तनूषु शुभ्रा दधिरे विरुक्मतः \|  
बाधन्ते विश्वमभिमातिनमप वर्त्मान्येषामनु रीयते घर्तम \|\|  
वि ये भराजन्ते सुमखास रष्टिभिः परच्यावयन्तो अच्युताचिदोजसा \|  
मनोजुवो यन मरुतो रथेष्वा वर्षव्रातासः पर्षतीरयुग्ध्वम \|\|  
पर यद रथेषु पर्षतीरयुग्ध्वं वाजे अद्रिं मरुतो रंहयन्तः \|  
उतारुषस्य वि षयन्ति धाराश्चर्मेवोदभिर्व्युन्दन्ति भूम \|\|  
आ वो वहन्तु सप्तयो रघुष्यदो रघुपत्वानः पर जिगात बाहुभिः \|  
सीदता बर्हिरुरु वः सदस कर्तं मादयध्वं मरुतो मध्वो अन्धसः \|\|  
ते.अवर्धन्त सवतवसो महित्वना नाकं तस्थुरुरु चक्रिरे सदः \|  
विष्णुर्यद धावद वर्षणं मदच्युतं वयो न सीदन्नधि बर्हिषि परिये \|\|  
शूरा इवेद युयुधयो न जग्मयः शरवस्यवो न पर्तनासु येतिरे \|  
भयन्ते विश्वा भुवना मरुद्भ्यो राजान इव तवेषसन्द्र्शो नरः \|\|  
तवष्टा यद वज्रं सुक्र्तं हिरण्ययं सहस्रभ्र्ष्टिं सवपा अवर्तयत \|  
धत्त इन्द्रो नर्यपांसि कर्तवे.अहन वर्त्रं निरपामौब्जदर्णवम \|\|  
ऊर्ध्वं नुनुद्रे.अवतं त ओजसा दद्र्हाणं चिद बिभिदुर्विपर्वतम \|  
धमन्तो वाणं मरुतः सुदानवो मदे सोमस्य रण्यानि चक्रिरे \|\|  
जिह्मं नुनुद्रे.अवतं तया दिशासिञ्चन्नुत्सं गोतमाय तर्ष्णजे \|  
आ गछन्तीमवसा चित्रभानवः कामं विप्रस्यतर्पयन्त धामभिः \|\|  
या वः शर्म शशमानाय सन्ति तरिधातूनि दाशुषे यछताधि \|  
अस्मभ्यं तानि मरुतो वि यन्त रयिं नो धत्त वर्षणः सुवीरम \|\|  

pra ye śumbhante janayo na saptayo yāman rudrasya sūnavaḥsudaṃsasaḥ \|  
rodasī hi marutaścakrire vṛdhe madanti vīrā vidatheṣu ghṛṣvayaḥ \|\|  
ta ukṣitāso mahimānamāśata divi rudrāso adhi cakrire sadaḥ \|  
arcanto arkaṃ janayanta indriyamadhi śriyo dadhire pṛśnimātaraḥ \|\|  
ghomātaro yacchubhayante añjibhistanūṣu śubhrā dadhire virukmataḥ \|  
bādhante viśvamabhimātinamapa vartmānyeṣāmanu rīyate ghṛtam \|\|  
vi ye bhrājante sumakhāsa ṛṣṭibhiḥ pracyāvayanto acyutācidojasā \|  
manojuvo yan maruto ratheṣvā vṛṣavrātāsaḥ pṛṣatīrayughdhvam \|\|  
pra yad ratheṣu pṛṣatīrayughdhvaṃ vāje adriṃ maruto raṃhayantaḥ \|  
utāruṣasya vi ṣyanti dhārāścarmevodabhirvyundanti bhūma \|\|  
ā vo vahantu saptayo raghuṣyado raghupatvānaḥ pra jighāta bāhubhiḥ \|  
sīdatā barhiruru vaḥ sadas kṛtaṃ mādayadhvaṃ maruto madhvo andhasaḥ
\|\|  
te.avardhanta svatavaso mahitvanā nākaṃ tasthururu cakrire sadaḥ \|  
viṣṇuryad dhāvad vṛṣaṇaṃ madacyutaṃ vayo na sīdannadhi barhiṣi priye
\|\|  
śūrā ived yuyudhayo na jaghmayaḥ śravasyavo na pṛtanāsu yetire \|  
bhayante viśvā bhuvanā marudbhyo rājāna iva tveṣasandṛśo naraḥ \|\|  
tvaṣṭā yad vajraṃ sukṛtaṃ hiraṇyayaṃ sahasrabhṛṣṭiṃ svapā avartayat \|  
dhatta indro naryapāṃsi kartave.ahan vṛtraṃ nirapāmaubjadarṇavam \|\|  
ūrdhvaṃ nunudre.avataṃ ta ojasā dadṛhāṇaṃ cid bibhidurviparvatam \|  
dhamanto vāṇaṃ marutaḥ sudānavo made somasya raṇyāni cakrire \|\|  
jihmaṃ nunudre.avataṃ tayā diśāsiñcannutsaṃ ghotamāya tṛṣṇaje \|  
ā ghachantīmavasā citrabhānavaḥ kāmaṃ viprasyatarpayanta dhāmabhiḥ
\|\|  
yā vaḥ śarma śaśamānāya santi tridhātūni dāśuṣe yachatādhi \|  
asmabhyaṃ tāni maruto vi yanta rayiṃ no dhatta vṛṣaṇaḥ suvīram \|\|  

------------------------------------------------------------------------

[Next: Hymn 86](rv01086.md)
