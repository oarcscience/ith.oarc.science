[Intangible Textual Heritage](../../index)  [Hinduism](../index) 
[Index](index)   
[English](../rigveda/rv03013)   
[Rig Veda Book 3 Index](rvi03)  [Previous](rv03012)  [Next](rv03014) 

------------------------------------------------------------------------

### Rig Veda Book 3 Hymn 13

पर वो देवायाग्नये बर्हिष्ठमर्चास्मै \|  
गमद देवेभिरास नो यजिष्ठो बर्हिरा सदत \|\|  
रतावा यस्य रोदसी दक्षं सचन्त ऊतयः \|  
हविष्मन्तस्तमीळते तं सनिष्यन्तो.अवसे \|\|  
स यन्ता विप्र एषां स यज्ञानामथा हि षः \|  
अग्निं तं वो दुवस्यत दाता यो वनिता मघम \|\|  
स नः शर्माणि वीतये.अग्निर्यछतु शन्तमा \|  
यतो नःप्रुष्णवद वसु दिवि कषितिभ्यो अप्स्वा \|\|  
दीदिवांसमपूर्व्यं वस्वीभिरस्य धीतिभिः \|  
रक्वाणो अग्निमिन्धते होतारं विश्पतिं विशाम \|\|  
उत नो बरह्मन्नविष उक्थेषु देवहूतमः \|  
शं नः शोचामरुद्व्र्धो.अग्ने सहस्रसातमः \|\|  
नू नो रास्व सहस्रवत तोकवत पुष्टिमद वसु \|  
दयुमदग्ने सुवीर्यं वर्षिष्थमनुपक्षितम \|\|  

pra vo devāyāghnaye barhiṣṭhamarcāsmai \|  
ghamad devebhirāsa no yajiṣṭho barhirā sadat \|\|  
ṛtāvā yasya rodasī dakṣaṃ sacanta ūtayaḥ \|  
haviṣmantastamīḷate taṃ saniṣyanto.avase \|\|  
sa yantā vipra eṣāṃ sa yajñānāmathā hi ṣaḥ \|  
aghniṃ taṃ vo duvasyata dātā yo vanitā magham \|\|  
sa naḥ śarmāṇi vītaye.aghniryachatu śantamā \|  
yato naḥpruṣṇavad vasu divi kṣitibhyo apsvā \|\|  
dīdivāṃsamapūrvyaṃ vasvībhirasya dhītibhiḥ \|  
ṛkvāṇo aghnimindhate hotāraṃ viśpatiṃ viśām \|\|  
uta no brahmannaviṣa uktheṣu devahūtamaḥ \|  
śaṃ naḥ śocāmarudvṛdho.aghne sahasrasātamaḥ \|\|  
nū no rāsva sahasravat tokavat puṣṭimad vasu \|  
dyumadaghne suvīryaṃ varṣiṣthamanupakṣitam \|\|  

------------------------------------------------------------------------

[Next: Hymn 14](rv03014)
