[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08052.md)   
[Rig Veda Book 8 Index](rvi08)  [Previous](rv08051)  [Next](rv08053.md) 

------------------------------------------------------------------------

### Rig Veda Book 8 Hymn 52

यथा मनौ विवस्वति सोमं शक्रापिबः सुतम \|  
यथा तरिते छन्द इन्द्र जुजोषस्यायौ मादयसे सचा \|\|  
पर्षध्रे मेध्ये मातरिश्वनीन्द्र सुवाने अमन्दथाः \|  
यथा सोमं दशशिप्रे दशोण्ये सयूमरश्माव रजूनसि \|\|  
य उक्था केवला दधे यः सोमं धर्षितापिबत \|  
यस्मै विष्णुस्त्रीणि पदा विचक्रम उप मित्रस्य धर्मभिः \|\|  
यस्य तवमिन्द्र सतोमेषु चाकनो वाजे वाजिञ्छतक्रतो \|  
तं तवा वयं सुदुघामिव गोदुहो जुहूमसि शरवस्यवः \|\|  
यो नो दाता स नः पिता महानुग्र ईशानक्र्त \|  
अयामन्नुग्रो मघवा पुरूवसुर्गोरश्वस्य पर दातु नः \|\|  
यस्मै तवं वसो दानाय मंहसे स रायस पोषमिन्वति \|  
वसूयवो वसुपतिं शतक्रतुं सतोमैरिन्द्रं हवामहे \|\|  
कदा चन पर युछस्युभे नि पासि जन्मनी \|  
तुरीयादित्य हवनं त इन्द्रियमा तस्थावम्र्तं दिवि \|\|  
यस्मै तवं मघवन्निन्द्र गिर्वणः शिक्षो शिक्षसि दाशुषे \|  
अस्माकं गिर उत सुष्टुतिं वसो कण्ववच्छ्र्णुधी हवम \|\|  
अस्तावि मन्म पूर्व्यं बरह्मेन्द्राय वोचत \|  
पूर्वीरतस्य बर्हतीरनूषत सतोतुर्मेधा अस्र्क्षत \|\|  
समिन्द्रो रायो बर्हतीरधूनुत सं कषोणी समु सूर्यम \|  
सं शुक्रासः शुचयः सं गवाशिरः सोमा इन्द्रममन्दिषुः \|\|  

yathā manau vivasvati somaṃ śakrāpibaḥ sutam \|  
yathā trite chanda indra jujoṣasyāyau mādayase sacā \|\|  
pṛṣadhre medhye mātariśvanīndra suvāne amandathāḥ \|  
yathā somaṃ daśaśipre daśoṇye syūmaraśmāv ṛjūnasi \|\|  
ya ukthā kevalā dadhe yaḥ somaṃ dhṛṣitāpibat \|  
yasmai viṣṇustrīṇi padā vicakrama upa mitrasya dharmabhiḥ \|\|  
yasya tvamindra stomeṣu cākano vāje vājiñchatakrato \|  
taṃ tvā vayaṃ sudughāmiva ghoduho juhūmasi śravasyavaḥ \|\|  
yo no dātā sa naḥ pitā mahānughra īśānakṛt \|  
ayāmannughro maghavā purūvasurghoraśvasya pra dātu naḥ \|\|  
yasmai tvaṃ vaso dānāya maṃhase sa rāyas poṣaminvati \|  
vasūyavo vasupatiṃ śatakratuṃ stomairindraṃ havāmahe \|\|  
kadā cana pra yuchasyubhe ni pāsi janmanī \|  
turīyāditya havanaṃ ta indriyamā tasthāvamṛtaṃ divi \|\|  
yasmai tvaṃ maghavannindra ghirvaṇaḥ śikṣo śikṣasi dāśuṣe \|  
asmākaṃ ghira uta suṣṭutiṃ vaso kaṇvavacchṛṇudhī havam \|\|  
astāvi manma pūrvyaṃ brahmendrāya vocata \|  
pūrvīrtasya bṛhatīranūṣata stoturmedhā asṛkṣata \|\|  
samindro rāyo bṛhatīradhūnuta saṃ kṣoṇī samu sūryam \|  
saṃ śukrāsaḥ śucayaḥ saṃ ghavāśiraḥ somā indramamandiṣuḥ \|\|  

------------------------------------------------------------------------

[Next: Hymn 53](rv08053.md)
