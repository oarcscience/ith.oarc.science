<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 81</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01081.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01080.htm">Previous</A>&nbsp;
<A HREF="rv01082.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 81</H3>
इन्द्रो मदाय वाव्र्धे शवसे वर्त्रहा नर्भिः | <BR>
तमिन महत्स्वाजिषूतेमर्भे हवामहे स वाजेषु पर नो.अविषत || <BR>
असि हि वीर सेन्यो.असि भूरि पराददिः | <BR>
असि दभ्रस्य चिद्व्र्धो यजमानाय शिक्षसि सुन्वते भूरि ते वसु || <BR>
यदुदीरत आजयो धर्ष्णवे धीयते धना | <BR>
युक्ष्वा मदच्युता हरी कं हनः कं वसौ दधो.अस्मानिन्द्र वसौ दधः || <BR>
करत्वामहाननुष्वधं भीम आ वाव्र्धे शवः | <BR>
शरियर्ष्व उपाकयोर्नि शिप्री हरिवान दधे हस्तयोर्वज्रमायसम || <BR>
आ पप्रौ पार्थिवं रजो बद्बधे रोचना दिवि | <BR>
न तवावानिन्द्र कश्चन न जातो न जनिष्यते.अति विश्वं ववक्षिथ || <BR>
यो अर्यो मर्तभोजनं पराददाति दाशुषे | <BR>
इन्द्रो अस्मभ्यंशिक्षतु वि भजा भूरि ते वसु भक्षीय तव राधसः || <BR>
मदे-मदे हि नो ददिर्यूथा गवां रजुक्रतुः | <BR>
सं गर्भायपुरू शतोभयाहस्त्या वसु शिशीहि राय आ भर || <BR>
मादयस्व सुते सचा शवसे शूर राधसे | <BR>
विद्मा हि तवापुरूवसुमुप कामान सस्र्ज्महे.अथा नो.अविता भव || <BR>
एते त इन्द्र जन्तवो विश्वं पुष्यन्ति वार्यम | <BR>
अन्तर्हि खयोजनानामर्यो वेदो अदाशुषां तेषां नो वेद आ भर ||<BR>
<P></P>
indro madāya vāvṛdhe śavase vṛtrahā nṛbhiḥ | <BR>
tamin mahatsvājiṣūtemarbhe havāmahe sa vājeṣu pra no.aviṣat || <BR>
asi hi vīra senyo.asi bhūri parādadiḥ | <BR>
asi dabhrasya cidvṛdho yajamānāya śikṣasi sunvate bhūri te vasu || <BR>
yadudīrata ājayo dhṛṣṇave dhīyate dhanā | <BR>
yukṣvā madacyutā harī kaṃ hanaḥ kaṃ vasau dadho.asmānindra vasau dadhaḥ || <BR>
kratvāmahānanuṣvadhaṃ bhīma ā vāvṛdhe śavaḥ | <BR>
śriyaṛṣva upākayorni śiprī harivān dadhe hastayorvajramāyasam || <BR>
ā paprau pārthivaṃ rajo badbadhe rocanā divi | <BR>
na tvāvānindra kaścana na jāto na janiṣyate.ati viśvaṃ vavakṣitha || <BR>
yo aryo martabhojanaṃ parādadāti dāśuṣe | <BR>
indro asmabhyaṃśikṣatu vi bhajā bhūri te vasu bhakṣīya tava rādhasaḥ || <BR>
made-made hi no dadiryūthā ghavāṃ ṛjukratuḥ | <BR>
saṃ ghṛbhāyapurū śatobhayāhastyā vasu śiśīhi rāya ā bhara || <BR>
mādayasva sute sacā śavase śūra rādhase | <BR>
vidmā hi tvāpurūvasumupa kāmān sasṛjmahe.athā no.avitā bhava || <BR>
ete ta indra jantavo viśvaṃ puṣyanti vāryam | <BR>
antarhi khyojanānāmaryo vedo adāśuṣāṃ teṣāṃ no veda ā bhara ||<BR>
<P><HR>
<CENTER>
<A HREF="rv01082.htm">Next: Hymn 82</A></CENTER>
</BODY>
</HTML>
