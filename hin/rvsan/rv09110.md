[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09110)   
[Rig Veda Book 9 Index](rvi09)  [Previous](rv09109)  [Next](rv09111) 

------------------------------------------------------------------------

### Rig Veda Book 9 Hymn 110

पर्यू षु पर धन्व वाजसातये परि वर्त्राणि सक्षणिः \|  
दविषस्तरध्या रणया न ईयसे \|\|  
अनु हि तवा सुतं सोम मदामसि महे समर्यराज्ये \|  
वाजानभि पवमान पर गाहसे \|\|  
अजीजनो हि पवमान सूर्यं विधारे शक्मना पयः \|  
गोजीरया रंहमानः पुरन्ध्या \|\|  
अजीजनो अम्र्त मर्त्येष्वा रतस्य धर्मन्नम्र्तस्य चारुणः \|  
सदासरो वाजमछा सनिष्यदत \|\|  
अभ्य-अभि हि शरवसा ततर्दिथोत्सं न कं चिज्जनपानमक्षितम \|  
शर्याभिर्न भरमाणो गभस्त्योः \|\|  
आदीं के चित पश्यमानास आप्यं वसुरुचो दिव्या अभ्यनूषत \|  
वारं न देवः सविता वयूर्णुते \|\|  
तवे सोम परथमा वर्क्तबर्हिषो महे वाजाय शरवसे धियन्दधुः \|  
स तवं नो वीर वीर्याय चोदय \|\|  
दिवः पीयूषं पूर्व्यं यदुक्थ्यं महो गाहाद दिव आनिरधुक्षत \|  
इन्द्रमभि जायमानं समस्वरन \|\|  
अध यदिमे पवमान रोदसी इमा च विश्वा भुवनाभि मज्मना \|  
यूथे न निष्ठा वर्षभो वि तिष्ठसे \|\|  
सोमः पुनानो अव्यये वारे शिशुर्न करीळन पवमानो अक्षाः \|  
सहस्रधारः शतवाज इन्दुः \|\|  
एष पुनानो मधुमान रतावेन्द्रायेन्दुः पवते सवादुरूर्मिः \|  
वाजसनिर्वरिवोविद वयोधाः \|\|  
स पवस्व सहमानः पर्तन्यून सेधन रक्षांस्यप दुर्गहाणि \|  
सवायुधः सासह्वान सोम शत्रून \|\|  

paryū ṣu pra dhanva vājasātaye pari vṛtrāṇi sakṣaṇiḥ \|  
dviṣastaradhyā ṛṇayā na īyase \|\|  
anu hi tvā sutaṃ soma madāmasi mahe samaryarājye \|  
vājānabhi pavamāna pra ghāhase \|\|  
ajījano hi pavamāna sūryaṃ vidhāre śakmanā payaḥ \|  
ghojīrayā raṃhamānaḥ purandhyā \|\|  
ajījano amṛta martyeṣvā ṛtasya dharmannamṛtasya cāruṇaḥ \|  
sadāsaro vājamachā saniṣyadat \|\|  
abhy-abhi hi śravasā tatardithotsaṃ na kaṃ cijjanapānamakṣitam \|  
śaryābhirna bharamāṇo ghabhastyoḥ \|\|  
ādīṃ ke cit paśyamānāsa āpyaṃ vasuruco divyā abhyanūṣata \|  
vāraṃ na devaḥ savitā vyūrṇute \|\|  
tve soma prathamā vṛktabarhiṣo mahe vājāya śravase dhiyandadhuḥ \|  
sa tvaṃ no vīra vīryāya codaya \|\|  
divaḥ pīyūṣaṃ pūrvyaṃ yadukthyaṃ maho ghāhād diva āniradhukṣata \|  
indramabhi jāyamānaṃ samasvaran \|\|  
adha yadime pavamāna rodasī imā ca viśvā bhuvanābhi majmanā \|  
yūthe na niṣṭhā vṛṣabho vi tiṣṭhase \|\|  
somaḥ punāno avyaye vāre śiśurna krīḷan pavamāno akṣāḥ \|  
sahasradhāraḥ śatavāja induḥ \|\|  
eṣa punāno madhumān ṛtāvendrāyenduḥ pavate svādurūrmiḥ \|  
vājasanirvarivovid vayodhāḥ \|\|  
sa pavasva sahamānaḥ pṛtanyūn sedhan rakṣāṃsyapa durghahāṇi \|  
svāyudhaḥ sāsahvān soma śatrūn \|\|  

------------------------------------------------------------------------

[Next: Hymn 111](rv09111)
