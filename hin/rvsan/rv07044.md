[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv07044.md)   
[Rig Veda Book 7 Index](rvi07)  [Previous](rv07043)  [Next](rv07045.md) 

------------------------------------------------------------------------

### Rig Veda Book 7 Hymn 44

दधिक्रां वः परथममश्विनोषसमग्निं समिद्धं भगमूतये हुवे \|  
इन्द्रं विष्णुं पूषणं बरह्मणस पतिमादित्यान दयावाप्र्थिवी अपः सवः \|\|  
दधिक्रामु नमसा बोधयन्त उदीराणा यज्ञमुपप्रयन्तः \|  
इळां देवीं बर्हिषि सादयन्तो.अश्विना विप्रा सुहवाहुवेम \|\|  
दधिक्रावाणं बुबुधानो अग्निमुप बरुव उषसं सूर्यं गाम \|  
बरध्नं मांश्चतोर्वरुणस्य बभ्रुं ते विश्वास्मद दुरिता यावयन्तु \|\|  
दधिक्रावा परथमो वाज्यर्वाग्रे रथानां भवति परजानन \|  
संविदान उषसा सूर्येणादित्येभिर्वसुभिरङगिरोभिः \|\|  
आ नो दधिक्राः पथ्यामनक्त्व रतस्य पन्थामन्वेतवा उ \|  
शर्णोतु नो दैव्यं शर्धो अग्निः शर्ण्वन्तु विश्वे महिषामूराः \|\|  

dadhikrāṃ vaḥ prathamamaśvinoṣasamaghniṃ samiddhaṃ bhaghamūtaye huve
\|  
indraṃ viṣṇuṃ pūṣaṇaṃ brahmaṇas patimādityān dyāvāpṛthivī apaḥ svaḥ
\|\|  
dadhikrāmu namasā bodhayanta udīrāṇā yajñamupaprayantaḥ \|  
iḷāṃ devīṃ barhiṣi sādayanto.aśvinā viprā suhavāhuvema \|\|  
dadhikrāvāṇaṃ bubudhāno aghnimupa bruva uṣasaṃ sūryaṃ ghām \|  
bradhnaṃ māṃścatorvaruṇasya babhruṃ te viśvāsmad duritā yāvayantu \|\|  
dadhikrāvā prathamo vājyarvāghre rathānāṃ bhavati prajānan \|  
saṃvidāna uṣasā sūryeṇādityebhirvasubhiraṅghirobhiḥ \|\|  
ā no dadhikrāḥ pathyāmanaktv ṛtasya panthāmanvetavā u \|  
śṛṇotu no daivyaṃ śardho aghniḥ śṛṇvantu viśve mahiṣāamūrāḥ \|\|  

------------------------------------------------------------------------

[Next: Hymn 45](rv07045.md)
