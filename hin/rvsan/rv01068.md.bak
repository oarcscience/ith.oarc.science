[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv01068.md)   
[Rig Veda Book 1 Index](rvi01)  [Previous](rv01067)  [Next](rv01069.md) 

------------------------------------------------------------------------

### Rig Veda Book 1 Hymn 68

शरीणन्नुप सथाद दिवं भुरण्यु सथातुश्चरथमक्तून्व्यूर्णोत \|  
परि यदेषामेको विश्वेषां भुवद देवो देवानां महित्वा \|\|  
आदित ते विश्वे करतुं जुषन्त शुष्काद यद देव जीवो जनिष्ठाः \|  
भजन्त विश्वे देवत्वं नाम रतं सपन्तो अम्र्तमेवैः \|\|  
रतस्य परेषा रतस्य धीतिर्विश्वायुर्विश्वे अपांसि चक्रुः \|  
यस्तुभ्यं दाशाद यो वा ते शिक्षात तस्मै चिकित्वान्रयिं दयस्व \|\|  
होता निषत्तो मनोरपत्ये स चिन नवासां पती रयीणाम \|  
इछन्त रेतो मिथस्तनूषु सं जानत सवैर्दक्षैरमूराः \|\|  
पितुर्न पुत्राः करतुं जुषन्त शरोषन ये अस्य शासं तुरासः \|  
वि राय और्णोद दुरः पुरुक्षुः पिपेश नाकं सत्र्भिर्दमूनाः \|\|  

śrīṇannupa sthād divaṃ bhuraṇyu sthātuścarathamaktūnvyūrṇot \|  
pari yadeṣāmeko viśveṣāṃ bhuvad devo devānāṃ mahitvā \|\|  
ādit te viśve kratuṃ juṣanta śuṣkād yad deva jīvo janiṣṭhāḥ \|  
bhajanta viśve devatvaṃ nāma ṛtaṃ sapanto amṛtamevaiḥ \|\|  
ṛtasya preṣā ṛtasya dhītirviśvāyurviśve apāṃsi cakruḥ \|  
yastubhyaṃ dāśād yo vā te śikṣāt tasmai cikitvānrayiṃ dayasva \|\|  
hotā niṣatto manorapatye sa cin nvāsāṃ patī rayīṇām \|  
ichanta reto mithastanūṣu saṃ jānata svairdakṣairamūrāḥ \|\|  
piturna putrāḥ kratuṃ juṣanta śroṣan ye asya śāsaṃ turāsaḥ \|  
vi rāya aurṇod duraḥ purukṣuḥ pipeśa nākaṃ stṛbhirdamūnāḥ \|\|  

------------------------------------------------------------------------

[Next: Hymn 69](rv01069.md)
