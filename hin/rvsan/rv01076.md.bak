[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv01076.md)   
[Rig Veda Book 1 Index](rvi01)  [Previous](rv01075)  [Next](rv01077.md) 

------------------------------------------------------------------------

### Rig Veda Book 1 Hymn 76

का त उपेतिर्मनसो वराय भुवदग्ने शन्तमा का मनीषा \|  
को वा यज्ञैः परि दक्षं त आप केन वा ते मनसादाशेम \|\|  
एह्यग्न इह होता नि षीदादब्धः सु पुरेता भवा नः \|  
अवतां तवा रोदसी विश्वमिन्वे यजा महे सौमनसाय देवान \|\|  
पर सु विश्वान रक्षसो धक्ष्यग्ने भवा यज्ञानामभिशस्तिपावा \|  
अथा वह सोमपतिं हरिभ्यामातिथ्यमस्मै चक्र्मा सुदाव्ने \|\|  
परजावता वचसा वह्निरासा च हुवे नि च सत्सीह देवैः \|  
वेषि होत्रमुत पोत्रं यजत्र बोधि परयन्तर्जनितर्वसूनाम \|\|  
यथा विप्रस्य मनुषो हविर्भिर्देवानयजः कविभिः कविः सन \|  
एवा होतः सत्यतर तवमद्याग्ने मन्द्रया जुह्वा यजस्व \|\|  

kā ta upetirmanaso varāya bhuvadaghne śantamā kā manīṣā \|  
ko vā yajñaiḥ pari dakṣaṃ ta āpa kena vā te manasādāśema \|\|  
ehyaghna iha hotā ni ṣīdādabdhaḥ su puraetā bhavā naḥ \|  
avatāṃ tvā rodasī viśvaminve yajā mahe saumanasāya devān \|\|  
pra su viśvān rakṣaso dhakṣyaghne bhavā yajñānāmabhiśastipāvā \|  
athā vaha somapatiṃ haribhyāmātithyamasmai cakṛmā sudāvne \|\|  
prajāvatā vacasā vahnirāsā ca huve ni ca satsīha devaiḥ \|  
veṣi hotramuta potraṃ yajatra bodhi prayantarjanitarvasūnām \|\|  
yathā viprasya manuṣo havirbhirdevānayajaḥ kavibhiḥ kaviḥ san \|  
evā hotaḥ satyatara tvamadyāghne mandrayā juhvā yajasva \|\|  

------------------------------------------------------------------------

[Next: Hymn 77](rv01077.md)
