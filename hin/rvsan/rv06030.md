[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv06030.md)   
[Rig Veda Book 6 Index](rvi06)  [Previous](rv06029)  [Next](rv06031.md) 

------------------------------------------------------------------------

### Rig Veda Book 6 Hymn 30

भूय इद वाव्र्धे वीर्यायनेको अजुर्यो दयते वसूनि \|  
पर रिरिचे दिव इन्द्रः पर्थिव्या अर्धमिदस्य परति रोदसी उभे \|\|  
अधा मन्ये बर्हदसुर्यमस्य यानि दाधार नकिरा मिनाति \|  
दिवे-दिवे सूर्यो दर्शतो भूद वि सद्मान्युर्विया सुक्रतुर्धात \|\|  
अद्या चिन नू चित तदपो नदीनां यदाभ्यो अरदो गातुमिन्द्र \|  
नि पर्वता अद्मसदो न सेदुस्त्वया दर्ळ्हानि सुक्रतो रजांसि \|\|  
सत्यमित तन न तवावानन्यो अस्तीन्द्र देवो न मर्त्यो जयायान \|  
अहन्नहिं परिशयानमर्णो.अवास्र्जो अपो अछा समुद्रम \|\|  
तवमपो वि दुरो विषूचीरिन्द्र दर्ळ्हमरुजः पर्वतस्य \|  
राजाभवो जगतश्चर्षणीनां साकं सूर्यं जनयन दयामुषासम \|\|  

bhūya id vāvṛdhe vīryāyaneko ajuryo dayate vasūni \|  
pra ririce diva indraḥ pṛthivyā ardhamidasya prati rodasī ubhe \|\|  
adhā manye bṛhadasuryamasya yāni dādhāra nakirā mināti \|  
dive-dive sūryo darśato bhūd vi sadmānyurviyā sukraturdhāt \|\|  
adyā cin nū cit tadapo nadīnāṃ yadābhyo arado ghātumindra \|  
ni parvatā admasado na sedustvayā dṛḷhāni sukrato rajāṃsi \|\|  
satyamit tan na tvāvānanyo astīndra devo na martyo jyāyān \|  
ahannahiṃ pariśayānamarṇo.avāsṛjo apo achā samudram \|\|  
tvamapo vi duro viṣūcīrindra dṛḷhamarujaḥ parvatasya \|  
rājābhavo jaghataścarṣaṇīnāṃ sākaṃ sūryaṃ janayan dyāmuṣāsam \|\|  

------------------------------------------------------------------------

[Next: Hymn 31](rv06031.md)
