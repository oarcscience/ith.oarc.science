[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv09039.md)   
[Rig Veda Book 9 Index](rvi09)  [Previous](rv09038)  [Next](rv09040.md) 

------------------------------------------------------------------------

### Rig Veda Book 9 Hymn 39

आशुरर्ष बर्हन्मते परि परियेण धाम्ना \|  
यत्र देवा इतिब्रवन \|\|  
परिष्क्र्ण्वन्ननिष्क्र्तं जनाय यातयन्निषः \|  
वर्ष्टिन्दिवः परि सरव \|\|  
सुत एति पवित्र आ तविषिं दधान ओजसा \|  
विचक्षाणो विरोचयन \|\|  
अयं स यो दिवस परि रघुयामा पवित्र आ \|  
सिन्धोरूर्मा वयक्षरत \|\|  
आविवासन परावतो अथो अर्वावतः सुतः \|  
इन्द्राय सिच्यतेमधु \|\|  
समीचीना अनूषत हरिं हिन्वन्त्यद्रिभिः \|  
योनाव रतस्य सीदत \|\|  

āśurarṣa bṛhanmate pari priyeṇa dhāmnā \|  
yatra devā itibravan \|\|  
pariṣkṛṇvannaniṣkṛtaṃ janāya yātayanniṣaḥ \|  
vṛṣṭindivaḥ pari srava \|\|  
suta eti pavitra ā tviṣiṃ dadhāna ojasā \|  
vicakṣāṇo virocayan \|\|  
ayaṃ sa yo divas pari raghuyāmā pavitra ā \|  
sindhorūrmā vyakṣarat \|\|  
āvivāsan parāvato atho arvāvataḥ sutaḥ \|  
indrāya sicyatemadhu \|\|  
samīcīnā anūṣata hariṃ hinvantyadribhiḥ \|  
yonāv ṛtasya sīdata \|\|  

------------------------------------------------------------------------

[Next: Hymn 40](rv09040.md)
