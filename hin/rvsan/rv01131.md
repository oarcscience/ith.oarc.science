[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01131)   
[Rig Veda Book 1 Index](rvi01)  [Previous](rv01130)  [Next](rv01132) 

------------------------------------------------------------------------

### Rig Veda Book 1 Hymn 131

इन्द्राय हि दयौरसुरो अनम्नतेन्द्राय मही पर्थिवी वरीमभिर्द्युम्नसाता
वरीमभिः \| इन्द्रं विश्वे सजोषसो देवासो दधिरे पुरः \|  
इन्द्राय विश्वा सवनानि मानुषा रातानि सन्तु मानुषा \|\|  
विश्वेषु हि तवा सवनेषु तुञ्जते समानमेकं वर्षमण्यवः पर्थक सवः सनिष्यवः
पर्थक \| तं तवा नावं न पर्षणिं शूषस्य धुरि धीमहि \|  
इन्द्रं न यज्ञैश्चितयन्त आयव सतोमेभिरिन्द्रमायवः \|\|  
वि तवा ततस्रे मिथुना अवस्यवो वरजस्य साता गव्यस्य निःस्र्जः सक्षन्त
इन्द्र निःस्र्जः \| यद गव्यन्ता दवा जना सवर्यन्ता समूहसि \|  
आविष करिक्रद वर्षणं सचाभुवं वज्रमिन्द्र सचाभुवम \|\|  
विदुष टे अस्य वीर्यस्य पूरवः पुरो यदिन्द्र शारदीरवातिरः सासहानो अवातिरः
\| शासस्तमिन्द्र मर्त्यमयज्युं शवसस पते \|  
महीममुष्णाः पर्थिवीमिमा अपो मन्दसान इमा अपः \|\|  
आदित ते अस्य वीर्यस्य चर्किरन मदेषु वर्षन्नुशिजो यदाविथ सखीयतो यदाविथ \|
चकर्थ कारमेभ्यः पर्तनासु परवन्तव \|  
ते अन्याम-अन्यां नद्यं सनिष्णत शरवस्यन्तः सनिष्णत \|\|  
उतो नो अस्या उषसो जुषेत हयर्कस्य बोधि हविषो हवीमभिः सवर्षाता हवीमभिः \|
यदिन्द्र हन्तवे मर्धो वर्षा वज्रिञ्चिकेतसि \|  
आ मे अस्य वेधसो नवीयसो मन्म शरुधि नवीयसः \|\|  
तवं तमिन्द्र वाव्र्धानो अस्मयुरमित्रयन्तं तुविजात मर्त्यं वज्रेण शूर
मर्त्यम \| जहि यो नो अघायति शर्णुष्व सुश्रवस्तमः \|  
रिष्टं न यामन्नप भूतु दुर्मतिर्विश्वाप भूतु दुर्मतिः \|\|  

indrāya hi dyaurasuro anamnatendrāya mahī pṛthivī varīmabhirdyumnasātā
varīmabhiḥ \| indraṃ viśve sajoṣaso devāso dadhire puraḥ \|  
indrāya viśvā savanāni mānuṣā rātāni santu mānuṣā \|\|  
viśveṣu hi tvā savaneṣu tuñjate samānamekaṃ vṛṣamaṇyavaḥ pṛthak svaḥ
saniṣyavaḥ pṛthak \| taṃ tvā nāvaṃ na parṣaṇiṃ śūṣasya dhuri dhīmahi
\|  
indraṃ na yajñaiścitayanta āyava stomebhirindramāyavaḥ \|\|  
vi tvā tatasre mithunā avasyavo vrajasya sātā ghavyasya niḥsṛjaḥ
sakṣanta indra niḥsṛjaḥ \| yad ghavyantā dvā janā svaryantā samūhasi
\|  
āviṣ karikrad vṛṣaṇaṃ sacābhuvaṃ vajramindra sacābhuvam \|\|  
viduṣ ṭe asya vīryasya pūravaḥ puro yadindra śāradīravātiraḥ sāsahāno
avātiraḥ \| śāsastamindra martyamayajyuṃ śavasas pate \|  
mahīmamuṣṇāḥ pṛthivīmimā apo mandasāna imā apaḥ \|\|  
ādit te asya vīryasya carkiran madeṣu vṛṣannuśijo yadāvitha sakhīyato
yadāvitha \| cakartha kāramebhyaḥ pṛtanāsu pravantava \|  
te anyām-anyāṃ nadyaṃ saniṣṇata śravasyantaḥ saniṣṇata \|\|  
uto no asyā uṣaso juṣeta hyarkasya bodhi haviṣo havīmabhiḥ svarṣātā
havīmabhiḥ \| yadindra hantave mṛdho vṛṣā vajriñciketasi \|  
ā me asya vedhaso navīyaso manma śrudhi navīyasaḥ \|\|  
tvaṃ tamindra vāvṛdhāno asmayuramitrayantaṃ tuvijāta martyaṃ vajreṇa
śūra martyam \| jahi yo no aghāyati śṛṇuṣva suśravastamaḥ \|  
riṣṭaṃ na yāmannapa bhūtu durmatirviśvāpa bhūtu durmatiḥ \|\|  

------------------------------------------------------------------------

[Next: Hymn 132](rv01132)
