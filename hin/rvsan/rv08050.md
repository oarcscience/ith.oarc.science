[Intangible Textual Heritage](../../index)  [Hinduism](../index) 
[Index](index)   
[English](../rigveda/rv08050)   
[Rig Veda Book 8 Index](rvi08)  [Previous](rv08049)  [Next](rv08051) 

------------------------------------------------------------------------

### Rig Veda Book 8 Hymn 50

पर सु शरुतं सुराधसमर्चा शक्रमभिष्टये \|  
यः सुन्वते सतुवते काम्यं वसु सहस्रेणेव मंहते \|\|  
शतानीका हेतयो अस्य दुष्टरा इन्द्रस्य समिषो महीः \|  
गिरिर्न भुज्मा मघवत्सु पिन्वते यदीं सुता अमन्दिषुः \|\|  
यदीं सुतास इन्दवो.अभि परियममन्दिषुः \|  
आपो न धायि सवनं म आ वसो दुघा इवोप दाशुषे \|\|  
अनेहसं वो हवमानमूतये मध्वः कषरन्ति धीतयः \|  
आ तवा वसो हवमानास इन्दव उप सतोत्रेषु दधिरे \|\|  
आ नः सोमे सवध्वर इयानो अत्यो न तोशते \|  
यं ते सवदावन सवदन्ति गूर्तयः पौरे छन्दयसे हवम \|\|  
पर वीरमुग्रं विविचिं धनस्प्र्तं विभूतिं राधसो महः \|  
उद्रीव वज्रिन्नवतो वसुत्वना सदा पीपेथ दाशुषे \|\|  
यद ध नूनं परावति यद वा पर्थिव्यां दिवि \|  
युजान इन्द्र हरिभिर्महेमत रष्व रष्वेभिरा गहि \|\|  
रथिरासो हरयो ये ते अस्रिध ओजो वातस्य पिप्रति \|  
येभिर्नि दस्युं मनुषो निघोषयो येभिः सवः परीयसे \|\|  
एतावतस्ते वसो विद्याम शूर नव्यसः \|  
यथा पराव एतशं कर्त्व्ये धने यथा वशं दशव्रजे \|\|  
यथा कण्वे मघवन मेधे अध्वरे दीर्घनीथे दमूनसि \|  
यथा गोशर्ये असिषासो अद्रिवो मयि गोत्रं हरिश्रियम \|\|  

pra su śrutaṃ surādhasamarcā śakramabhiṣṭaye \|  
yaḥ sunvate stuvate kāmyaṃ vasu sahasreṇeva maṃhate \|\|  
śatānīkā hetayo asya duṣṭarā indrasya samiṣo mahīḥ \|  
ghirirna bhujmā maghavatsu pinvate yadīṃ sutā amandiṣuḥ \|\|  
yadīṃ sutāsa indavo.abhi priyamamandiṣuḥ \|  
āpo na dhāyi savanaṃ ma ā vaso dughā ivopa dāśuṣe \|\|  
anehasaṃ vo havamānamūtaye madhvaḥ kṣaranti dhītayaḥ \|  
ā tvā vaso havamānāsa indava upa stotreṣu dadhire \|\|  
ā naḥ some svadhvara iyāno atyo na tośate \|  
yaṃ te svadāvan svadanti ghūrtayaḥ paure chandayase havam \|\|  
pra vīramughraṃ viviciṃ dhanaspṛtaṃ vibhūtiṃ rādhaso mahaḥ \|  
udrīva vajrinnavato vasutvanā sadā pīpetha dāśuṣe \|\|  
yad dha nūnaṃ parāvati yad vā pṛthivyāṃ divi \|  
yujāna indra haribhirmahemata ṛṣva ṛṣvebhirā ghahi \|\|  
rathirāso harayo ye te asridha ojo vātasya piprati \|  
yebhirni dasyuṃ manuṣo nighoṣayo yebhiḥ svaḥ parīyase \|\|  
etāvataste vaso vidyāma śūra navyasaḥ \|  
yathā prāva etaśaṃ kṛtvye dhane yathā vaśaṃ daśavraje \|\|  
yathā kaṇve maghavan medhe adhvare dīrghanīthe damūnasi \|  
yathā ghośarye asiṣāso adrivo mayi ghotraṃ hariśriyam \|\|  

------------------------------------------------------------------------

[Next: Hymn 51](rv08051)
