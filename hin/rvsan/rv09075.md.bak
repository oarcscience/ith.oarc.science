[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv09075.md)   
[Rig Veda Book 9 Index](rvi09)  [Previous](rv09074)  [Next](rv09076.md) 

------------------------------------------------------------------------

### Rig Veda Book 9 Hymn 75

अभि परियाणि पवते चनोहितो नामानि यह्वो अधि येषु वर्धते \|  
आ सूर्यस्य बर्हतो बर्हन्नधि रथं विष्वञ्चमरुहद विचक्षणः \|\|  
रतस्य जिह्वा पवते मधु परियं वक्ता पतिर्धियो अस्या अदाभ्यः \|  
दधाति पुत्रः पित्रोरपीच्यं नाम तर्तीयमधि रोचने दिवः \|\|  
अव दयुतानः कलशानचिक्रदन नर्भिर्येमानः कोश आ हिरण्यये \|  
अभीं रतस्य दोहना अनूषताधि तरिप्र्ष्ठ उषसो वि राजति \|\|  
अद्रिभिः सुतो मतिभिश्चनोहितः पररोचयन रोदसी मातराशुचिः \|  
रोमाण्यव्या समया वि धावति मधोर्धारा पिन्वमाना दिवे-दिवे \|\|  
परि सोम पर धन्वा सवस्तये नर्भिः पुनानो अभि वासयाशिरम \|  
ये ते मदा आहनसो विहायसस्तेभिरिन्द्रं चोदय दातवे मघम \|\|  

abhi priyāṇi pavate canohito nāmāni yahvo adhi yeṣu vardhate \|  
ā sūryasya bṛhato bṛhannadhi rathaṃ viṣvañcamaruhad vicakṣaṇaḥ \|\|  
ṛtasya jihvā pavate madhu priyaṃ vaktā patirdhiyo asyā adābhyaḥ \|  
dadhāti putraḥ pitrorapīcyaṃ nāma tṛtīyamadhi rocane divaḥ \|\|  
ava dyutānaḥ kalaśānacikradan nṛbhiryemānaḥ kośa ā hiraṇyaye \|  
abhīṃ ṛtasya dohanā anūṣatādhi tripṛṣṭha uṣaso vi rājati \|\|  
adribhiḥ suto matibhiścanohitaḥ prarocayan rodasī mātarāśuciḥ \|  
romāṇyavyā samayā vi dhāvati madhordhārā pinvamānā dive-dive \|\|  
pari soma pra dhanvā svastaye nṛbhiḥ punāno abhi vāsayāśiram \|  
ye te madā āhanaso vihāyasastebhirindraṃ codaya dātave magham \|\|  

------------------------------------------------------------------------

[Next: Hymn 76](rv09076.md)
