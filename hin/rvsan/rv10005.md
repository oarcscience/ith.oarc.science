[Intangible Textual Heritage](../../index)  [Hinduism](../index) 
[Index](index)   
[English](../rigveda/rv10005)   
[Rig Veda Book 10 Index](rvi10)  [Previous](rv10004)  [Next](rv10006) 

------------------------------------------------------------------------

### Rig Veda Book 10 Hymn 5

एकः समुद्रो धरुणो रयीणामस्मद धर्दो भूरिजन्मा विचष्टे \|  
सिषक्त्यूधर्निण्योरुपस्थ उत्सस्य मध्येनिहितं पदं वेः \|\|  
समानं नीळं वर्षणो वसानाः सं जग्मिरे महिषार्वतीभिः \|  
रतस्य पदं कवयो नि पान्ति गुहा नामानिदधिरे पराणि \|\|  
रतायिनी मायिनी सं दधाते मित्वा शिशुं जज्ञतुर्वर्धयन्ती \|  
विश्वस्य नाभिं चरतो धरुवस्य कवेश्चित्तन्तुं मनसा वियन्तः \|\|  
रतस्य हि वर्तनयः सुजातमिषो वाजाय परदिवःसचन्ते \|  
अधीवासं रोदसी वावसाने घर्तैरन्नैर्वाव्र्धाते मधूनाम \|\|  
सप्त सवसॄररुषीर्वावशानो विद्वान मध्व उज्जभाराद्र्शे कम \|  
अन्तर्येमे अन्तरिक्षे पुराजा इछन वव्रिमविदत्पूषणस्य \|\|  
सप्त मर्यादाः कवयस्ततक्षुस्तासामेकामिदभ्यंहुरो गात \|  
आयोर्ह सकम्भ उपमस्य नीळे पथांविसर्गे धरुणेषु तस्थौ \|\|  
असच्च सच्च परमे वयोमन दक्षस्य जन्मन्नदितेरुपस्थे \|  
अग्निर्ह नः पर थमजा रतस्य पूर्व आयुनि वर्षभश्चधेनुः \|\|  

ekaḥ samudro dharuṇo rayīṇāmasmad dhṛdo bhūrijanmā vicaṣṭe \|  
siṣaktyūdharniṇyorupastha utsasya madhyenihitaṃ padaṃ veḥ \|\|  
samānaṃ nīḷaṃ vṛṣaṇo vasānāḥ saṃ jaghmire mahiṣāarvatībhiḥ \|  
ṛtasya padaṃ kavayo ni pānti ghuhā nāmānidadhire parāṇi \|\|  
ṛtāyinī māyinī saṃ dadhāte mitvā śiśuṃ jajñaturvardhayantī \|  
viśvasya nābhiṃ carato dhruvasya kaveścittantuṃ manasā viyantaḥ \|\|  
ṛtasya hi vartanayaḥ sujātamiṣo vājāya pradivaḥsacante \|  
adhīvāsaṃ rodasī vāvasāne ghṛtairannairvāvṛdhāte madhūnām \|\|  
sapta svasṝraruṣīrvāvaśāno vidvān madhva ujjabhārādṛśe kam \|  
antaryeme antarikṣe purājā ichan vavrimavidatpūṣaṇasya \|\|  
sapta maryādāḥ kavayastatakṣustāsāmekāmidabhyaṃhuro ghāt \|  
āyorha skambha upamasya nīḷe pathāṃvisarghe dharuṇeṣu tasthau \|\|  
asacca sacca parame vyoman dakṣasya janmannaditerupasthe \|  
aghnirha naḥ pra thamajā ṛtasya pūrva āyuni vṛṣabhaścadhenuḥ \|\|  

------------------------------------------------------------------------

[Next: Hymn 6](rv10006)
