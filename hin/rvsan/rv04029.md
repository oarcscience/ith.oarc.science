[Intangible Textual Heritage](../../index)  [Hinduism](../index) 
[Index](index)   
[English](../rigveda/rv04029)   
[Rig Veda Book 4 Index](rvi04)  [Previous](rv04028)  [Next](rv04030) 

------------------------------------------------------------------------

### Rig Veda Book 4 Hymn 29

आ न सतुत उप वाजेभिर ऊती इन्द्र याहि हरिभिर मन्दसानः \|  
तिरश चिद अर्यः सवना पुरूण्य आङगूषेभिर गर्णानः सत्यराधाः \|\|  
आ हि षमा याति नर्यश चिकित्वान हूयमानः सोत्र्भिर उप यज्ञम \|  
सवश्वो यो अभीरुर मन्यमानः सुष्वाणेभिर मदति सं ह वीरैः \|\|  
शरावयेद अस्य कर्णा वाजयध्यै जुष्टाम अनु पर दिशम मन्दयध्यै \|  
उद्वाव्र्षाणो राधसे तुविष्मान करन न इन्द्रः सुतीर्थाभयं च \|\|  
अछा यो गन्ता नाधमानम ऊती इत्था विप्रं हवमानं गर्णन्तम \|  
उप तमनि दधानो धुर्य आशून सहस्राणि शतानि वज्रबाहुः \|\|  
तवोतासो मघवन्न इन्द्र विप्रा वयं ते सयाम सूरयो गर्णन्तः \|  
भेजानासो बर्हद्दिवस्य राय आकाय्यस्य दावने पुरुक्षोः \|\|  

ā na stuta upa vājebhir ūtī indra yāhi haribhir mandasānaḥ \|  
tiraś cid aryaḥ savanā purūṇy āṅghūṣebhir ghṛṇānaḥ satyarādhāḥ \|\|  
ā hi ṣmā yāti naryaś cikitvān hūyamānaḥ sotṛbhir upa yajñam \|  
svaśvo yo abhīrur manyamānaḥ suṣvāṇebhir madati saṃ ha vīraiḥ \|\|  
śrāvayed asya karṇā vājayadhyai juṣṭām anu pra diśam mandayadhyai \|  
udvāvṛṣāṇo rādhase tuviṣmān karan na indraḥ sutīrthābhayaṃ ca \|\|  
achā yo ghantā nādhamānam ūtī itthā vipraṃ havamānaṃ ghṛṇantam \|  
upa tmani dadhāno dhury āśūn sahasrāṇi śatāni vajrabāhuḥ \|\|  
tvotāso maghavann indra viprā vayaṃ te syāma sūrayo ghṛṇantaḥ \|  
bhejānāso bṛhaddivasya rāya ākāyyasya dāvane purukṣoḥ \|\|  

------------------------------------------------------------------------

[Next: Hymn 30](rv04030)
