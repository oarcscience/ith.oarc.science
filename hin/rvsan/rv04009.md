[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv04009.md)   
[Rig Veda Book 4 Index](rvi04)  [Previous](rv04008)  [Next](rv04010.md) 

------------------------------------------------------------------------

### Rig Veda Book 4 Hymn 9

अग्ने मर्ळ महां असि य ईम आ देवयुं जनम \|  
इयेथ बर्हिर आसदम \|\|  
स मानुषीषु दूळभो विक्षु परावीर अमर्त्यः \|  
दूतो विश्वेषाम भुवत \|\|  
स सद्म परि णीयते होता मन्द्रो दिविष्टिषु \|  
उत पोता नि षीदति \|\|  
उत गना अग्निर अध्वर उतो गर्हपतिर दमे \|  
उत बरह्मा नि षीदति \|\|  
वेषि हय अध्वरीयताम उपवक्ता जनानाम \|  
हव्या च मानुषाणाम \|\|  
वेषीद व अस्य दूत्यं यस्य जुजोषो अध्वरम \|  
हव्यम मर्तस्य वोळ्हवे \|\|  
अस्माकं जोष्य अध्वरम अस्माकं यज्ञम अङगिरः \|  
अस्माकं शर्णुधी हवम \|\|  
परि ते दूळभो रथो ऽसमां अश्नोतु विश्वतः \|  
येन रक्षसि दाशुषः \|\|  

aghne mṛḷa mahāṃ asi ya īm ā devayuṃ janam \|  
iyetha barhir āsadam \|\|  
sa mānuṣīṣu dūḷabho vikṣu prāvīr amartyaḥ \|  
dūto viśveṣām bhuvat \|\|  
sa sadma pari ṇīyate hotā mandro diviṣṭiṣu \|  
uta potā ni ṣīdati \|\|  
uta ghnā aghnir adhvara uto ghṛhapatir dame \|  
uta brahmā ni ṣīdati \|\|  
veṣi hy adhvarīyatām upavaktā janānām \|  
havyā ca mānuṣāṇām \|\|  
veṣīd v asya dūtyaṃ yasya jujoṣo adhvaram \|  
havyam martasya voḷhave \|\|  
asmākaṃ joṣy adhvaram asmākaṃ yajñam aṅghiraḥ \|  
asmākaṃ śṛṇudhī havam \|\|  
pari te dūḷabho ratho 'smāṃ aśnotu viśvataḥ \|  
yena rakṣasi dāśuṣaḥ \|\|  

------------------------------------------------------------------------

[Next: Hymn 10](rv04010.md)
