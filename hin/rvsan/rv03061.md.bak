[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv03061.md)   
[Rig Veda Book 3 Index](rvi03)  [Previous](rv03060)  [Next](rv03062.md) 

------------------------------------------------------------------------

### Rig Veda Book 3 Hymn 61

उषो वाजेन वाजिनि परचेता सतोमं जुषस्व गर्णतो मघोनि \|  
पुराणी देवि युवतिः पुरन्धिरनु वरतं चरसि विश्ववारे \|\|  
उषो देव्यमर्त्या वि भाहि चन्द्ररथा सून्र्ता ईरयन्ती \|  
आ तवा वहन्तु सुयमासो अश्वा हिरण्यवर्णां पर्थुपाजसो ये \|\|  
उषः परतीची भुवनानि विश्वोर्ध्वा तिष्ठस्यम्र्तस्य केतुः \|  
समानमर्थं चरणीयमाना चक्रमिव नव्यस्या वव्र्त्स्व \|\|  
अव सयूमेव चिन्वती मघोन्युषा याति सवसरस्य पत्नी \|  
सवर्जनन्ती सुभगा सुदंसा आन्ताद दिवः पप्रथ आ पर्थिव्याः \|\|  
अछा वो देवीमुषसं विभातीं पर वो भरध्वं नमसा सुव्र्क्तिम \|  
ऊर्ध्वं मधुधा दिवि पाजो अश्रेत पर रोचना रुरुचे रण्वसन्द्र्क \|\|  
रतावरी दिवो अर्कैरबोध्या रेवती रोदसी चित्रमस्थात \|  
आयतीमग्न उषसं विभातीं वाममेषि दरविणं भिक्षमाणः \|\|  
रतस्य बुध्न उषसामिषण्यन वर्षा मही रोदसी आ विवेश \|  
मही मित्रस्य वरुणस्य माया चन्द्रेव भानुं वि दधे पुरुत्रा \|\|  

uṣo vājena vājini pracetā stomaṃ juṣasva ghṛṇato maghoni \|  
purāṇī devi yuvatiḥ purandhiranu vrataṃ carasi viśvavāre \|\|  
uṣo devyamartyā vi bhāhi candrarathā sūnṛtā īrayantī \|  
ā tvā vahantu suyamāso aśvā hiraṇyavarṇāṃ pṛthupājaso ye \|\|  
uṣaḥ pratīcī bhuvanāni viśvordhvā tiṣṭhasyamṛtasya ketuḥ \|  
samānamarthaṃ caraṇīyamānā cakramiva navyasyā vavṛtsva \|\|  
ava syūmeva cinvatī maghonyuṣā yāti svasarasya patnī \|  
svarjanantī subhaghā sudaṃsā āntād divaḥ papratha ā pṛthivyāḥ \|\|  
achā vo devīmuṣasaṃ vibhātīṃ pra vo bharadhvaṃ namasā suvṛktim \|  
ūrdhvaṃ madhudhā divi pājo aśret pra rocanā ruruce raṇvasandṛk \|\|  
ṛtāvarī divo arkairabodhyā revatī rodasī citramasthāt \|  
āyatīmaghna uṣasaṃ vibhātīṃ vāmameṣi draviṇaṃ bhikṣamāṇaḥ \|\|  
ṛtasya budhna uṣasāmiṣaṇyan vṛṣā mahī rodasī ā viveśa \|  
mahī mitrasya varuṇasya māyā candreva bhānuṃ vi dadhe purutrā \|\|  

------------------------------------------------------------------------

[Next: Hymn 62](rv03062.md)
