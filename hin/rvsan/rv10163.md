[Intangible Textual Heritage](../../index)  [Hinduism](../index) 
[Index](index)   
[English](../rigveda/rv10163)   
[Rig Veda Book 10 Index](rvi10)  [Previous](rv10162)  [Next](rv10164) 

------------------------------------------------------------------------

### Rig Veda Book 10 Hymn 163

अक्षीभ्यां ते नासिकाभ्यां कर्णाभ्यां छुबुकादधि \|  
यक्ष्मं शीर्षण्यं मस्तिष्काज्जिह्वाया वि वर्हामि ते \|\|  
गरीवाभ्यस्त उष्णिहाभ्यः कीकसाभ्यो अनूक्यात \|  
यक्ष्मं दोषण्यमंसाभ्यां बाहुभ्यां वि वर्हामि ते \|\|  
आन्त्रेभ्यस्ते गुदाभ्यो वनिष्ठोर्ह्र्दयादधि \|  
यक्ष्मम्मतस्नाभ्यां यक्नः पलाशिभ्यो वि वर्हामि ते \|\|  
ऊरुभ्यां ते अष्ठीवद्भ्यां पार्ष्णिभ्यां परपदाभ्याम \|  
यक्ष्मं शरोणिभ्यां भासदाद भंससो वि वर्हामि ते \|\|  
मेहनाद वनंकरणाल लोमभ्यस्ते नखेभ्यः \|  
यक्ष्मंसर्वस्मादात्मनस्तमिदं वि वर्हामि ते \|\|  
अङगाद-अङगाल लोम्नो-लोम्नो जातं पर्वणि-पर्वणि \|  
यक्ष्मंसर्वस्मादात्मनस्तमिदं वि वर्हामि ते \|\|  

akṣībhyāṃ te nāsikābhyāṃ karṇābhyāṃ chubukādadhi \|  
yakṣmaṃ śīrṣaṇyaṃ mastiṣkājjihvāyā vi vṛhāmi te \|\|  
ghrīvābhyasta uṣṇihābhyaḥ kīkasābhyo anūkyāt \|  
yakṣmaṃ doṣaṇyamaṃsābhyāṃ bāhubhyāṃ vi vṛhāmi te \|\|  
āntrebhyaste ghudābhyo vaniṣṭhorhṛdayādadhi \|  
yakṣmammatasnābhyāṃ yaknaḥ plāśibhyo vi vṛhāmi te \|\|  
ūrubhyāṃ te aṣṭhīvadbhyāṃ pārṣṇibhyāṃ prapadābhyām \|  
yakṣmaṃ śroṇibhyāṃ bhāsadād bhaṃsaso vi vṛhāmi te \|\|  
mehanād vanaṃkaraṇāl lomabhyaste nakhebhyaḥ \|  
yakṣmaṃsarvasmādātmanastamidaṃ vi vṛhāmi te \|\|  
aṅghād-aṅghāl lomno-lomno jātaṃ parvaṇi-parvaṇi \|  
yakṣmaṃsarvasmādātmanastamidaṃ vi vṛhāmi te \|\|  

------------------------------------------------------------------------

[Next: Hymn 164](rv10164)
