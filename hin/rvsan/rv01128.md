[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01128)   
[Rig Veda Book 1 Index](rvi01)  [Previous](rv01127)  [Next](rv01129) 

------------------------------------------------------------------------

### Rig Veda Book 1 Hymn 128

अयं जायत मनुषो धरीमणि होता यजिष्ठ उशिजामनुव्रतमग्निः सवमनु वरतम \|
विश्वश्रुष्टिः सखीयते रयिरिव शरवस्यते \|  
अदब्धो होता नि षददिळस पदे परिवीत इळस पदे \|\|  
तं यज्ञसाधमपि वातयामस्य रतस्य पथा नमसा हविष्मता देवताता हविष्मता \| स न
ऊर्जामुपाभ्र्त्यया कर्पा न जूर्यति \|  
यं मातरिश्वा मनवे परावतो देवं भाः परावतः \|\|  
एवेन सद्यः पर्येति पार्थिवं मुहुर्गी रेतो वर्षभः कनिक्रदद दधद रेतह
कनिक्रदत \| शतं चक्षाणो अक्षभिर्देवो वनेषु तुर्वणिः \|  
सदो दधान उपरेषु सानुष्वग्निः परेषु सानुषु \|\|  
स सुक्रतुः पुरोहितो दमे दमे.अग्निर्यज्ञस्याध्वरस्य चेतति करत्वा यज्ञस्य
चेतति \| करत्वा वेधा इषूयते विश्वा जातानि पस्पशे \|  
यतो घर्तश्रीरतिथिरजायत वह्निर्वेधा अजायत \|\|  
करत्वा यदस्य तविषीषु पर्ञ्चते.अग्नेरवेण मरुतां न भोज्येषिराय न भोज्या \|
स हि षमा दानमिन्वति वसूनां च मज्मना \|  
स नस्त्रासते दुरितादभिह्रुतः शंसादघादभिह्रुतः \|\|  
विश्वो विहाया अरतिर्वसुर्दधे हस्ते दक्षिणे तरणिर्नशिश्रथच्छ्रवस्यया न
शिश्रथत \| विश्वस्मा इदिषुध्यते देवत्रा हव्यमोहिषे \|  
विश्वस्मा इत सुक्र्ते वारं रण्वत्यग्निर्द्वारा वय रण्वति \|\|  
स मानुषे वर्जने शन्तमो हितो.अग्निर्यज्ञेषु जेन्यो न विश्पतिः परियो
यज्ञेषु विश्पतिः \| स हव्या मानुषाणामिळा कर्तानि पत्यते \|  
स नस्त्रासते वरुणस्य धूर्तेर्महोदेवस्य धूर्तेः \|\|  
अग्निं होतारमीळते वसुधितिं परियं चेतिष्ठमरतिं नयेरिरे हव्यवाहं नयेरिरे
\| विश्वायुं विश्ववेदसं होतारं यजतं कविम \|  
देवासो रण्वमवसे वसूयवो गीर्भीरण्वं वसूयवः \|\|  

ayaṃ jāyata manuṣo dharīmaṇi hotā yajiṣṭha uśijāmanuvratamaghniḥ svamanu
vratam \| viśvaśruṣṭiḥ sakhīyate rayiriva śravasyate \|  
adabdho hotā ni ṣadadiḷas pade parivīta iḷas pade \|\|  
taṃ yajñasādhamapi vātayāmasy ṛtasya pathā namasā haviṣmatā devatātā
haviṣmatā \| sa na ūrjāmupābhṛtyayā kṛpā na jūryati \|  
yaṃ mātariśvā manave parāvato devaṃ bhāḥ parāvataḥ \|\|  
evena sadyaḥ paryeti pārthivaṃ muhurghī reto vṛṣabhaḥ kanikradad dadhad
retah kanikradat \| śataṃ cakṣāṇo akṣabhirdevo vaneṣu turvaṇiḥ \|  
sado dadhāna upareṣu sānuṣvaghniḥ pareṣu sānuṣu \|\|  
sa sukratuḥ purohito dame dame.aghniryajñasyādhvarasya cetati kratvā
yajñasya cetati \| kratvā vedhā iṣūyate viśvā jātāni paspaśe \|  
yato ghṛtaśrīratithirajāyata vahnirvedhā ajāyata \|\|  
kratvā yadasya taviṣīṣu pṛñcate.aghneraveṇa marutāṃ na bhojyeṣirāya na
bhojyā \| sa hi ṣmā dānaminvati vasūnāṃ ca majmanā \|  
sa nastrāsate duritādabhihrutaḥ śaṃsādaghādabhihrutaḥ \|\|  
viśvo vihāyā aratirvasurdadhe haste dakṣiṇe
taraṇirnaśiśrathacchravasyayā na śiśrathat \| viśvasmā idiṣudhyate
devatrā havyamohiṣe \|  
viśvasmā it sukṛte vāraṃ ṛṇvatyaghnirdvārā vy ṛṇvati \|\|  
sa mānuṣe vṛjane śantamo hito.aghniryajñeṣu jenyo na viśpatiḥ priyo
yajñeṣu viśpatiḥ \| sa havyā mānuṣāṇāmiḷā kṛtāni patyate \|  
sa nastrāsate varuṇasya dhūrtermahodevasya dhūrteḥ \|\|  
aghniṃ hotāramīḷate vasudhitiṃ priyaṃ cetiṣṭhamaratiṃ nyerire havyavāhaṃ
nyerire \| viśvāyuṃ viśvavedasaṃ hotāraṃ yajataṃ kavim \|  
devāso raṇvamavase vasūyavo ghīrbhīraṇvaṃ vasūyavaḥ \|\|  

------------------------------------------------------------------------

[Next: Hymn 129](rv01129)
