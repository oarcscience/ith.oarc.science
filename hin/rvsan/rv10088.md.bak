[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv10088.md)   
[Rig Veda Book 10 Index](rvi10)  [Previous](rv10087)  [Next](rv10089.md) 

------------------------------------------------------------------------

### Rig Veda Book 10 Hymn 88

हविष पान्तमजरं सवर्विदि दिविस्प्र्श्याहुतं जुष्टमग्नौ \|  
तस्य भर्मणे भुवनाय देवा धर्मणे कंस्वधया पप्रथन्त \|\|  
गीर्णं भुवनं तमसपगूळमाविः सवरभवज्जातेग्नौ \|  
तस्य देवाः पर्थिवि दयौरुतापो.अरणयन्नोषधीः सख्ये अस्य \|\|  
देवेभिर्न्विषितो यज्ञियेभिरग्निं सतोषाण्यजरम्ब्र्हन्तम \|  
यो भानुना पर्थिविं दयामुतेमामाततानरोदसी अन्तरिक्षम \|\|  
यो होतासीत परथमो देवजुष्टो यं समञ्जन्नाज्येनाव्र्णानः \|  
स पतत्रीत्वरं सथ जगद यच्छ्वात्रमग्निरक्र्नोज्जातवेदः \|\|  
यज्जतवेदो भुवनस्य मूर्धन्नतिष्ठो अग्ने सह रोचनेन \|  
तं तवहेम मतिभिर्गीर्भिरुक्थैः स यज्ञियो अभवोरोदसिप्राः \|\|  
मूर्धा भुवो भवति नक्तमग्निस्ततः सुर्यो जायतेप्रातरुद्यन \|  
मयामु तु यज्ञियानामेतमपो यत्तूर्णिश्चरति परजानन \|\|  
दर्शेन्यो यो महिना समिद्धो.अरोचत दिवियोनिर्विभावा \|  
तस्मिन्नग्नौ सूक्तवाकेन देवा हविर्विश्व अजुहवुस्तनूपाः \|\|  
सूक्तवकं परथममादिदग्निमादिद धविरजनयन्तदेवाः \|  
स एषां यज्ञो अभवत तनूपस्तं दयौर्वेदतं परिथिवि तमापः \|\|  
यं देवासो अजनयन्ताग्निं यस्मिन्नाजुहवुर्भुवनानिविश्वा \|  
सो अर्चिषा पर्थिवीं दयामुतेमां रजूयमानोतपन महित्वा \|\|  
सतोमेन हि दिवि देवासो अग्निमजीजनञ्छक्तिभीरोदसिप्राम \|  
तमू अक्र्ण्वन तरेधा भुवे कं स ओषधीःपचति विश्वरूपाः \|\|  
यदेदेनमदधुर्यज्ञियासो दिवि देवाः सूर्यमादितेयम \|  
यदा चरिष्णू मिथुनावभूतामादित परापश्यन्भुवनानि विश्वा \|\|  
विश्वस्मा अग्निं भुवनाय देवा वैश्वानरं केतुमह्नामक्र्ण्वन \|  
आ यस्ततानोषसो विभातीरपो ऊर्णोति तमोर्चिषा यन \|\|  
वैश्वानरं कवयो यज्ञियासो.अग्निं देवा अजनयन्नजुर्यम \|  
नक्षत्रं परत्नममिनच्चरिष्णु यक्षस्याध्यक्षन्तविषं बर्हन्तम \|\|  
वैश्वानरं विश्वहा दीदिवांसं मन्त्रैरग्निं कविमछा वदामः \|  
यो महिम्ना परिबभूवोर्वी उतावस्तादुतदेवः परस्तात \|\|  
दवे सरुती अश्र्णवं पितॄणामहं देवानामुतमर्त्यानाम \|  
ताभ्यामिदं विश्वमेजत समेति यदन्तरापितरं मातरं च \|\|  
दवे समीची बिभ्र्तश्चरन्तं शीर्षतो जातं मनसाविम्र्ष्टम \|  
स परत्यं विश्वा भुवनानि तस्थावप्रयुछन्तरणिर्भ्राजमानः \|\|  
यत्रा वदेते अवरः परश्च यज्ञन्योः कतरो नौ वि वेद \|  
आ शेकुरित सधमादं सखायो नक्षन्त यज्ञं कैदं वि वोचत \|\|  
कत्यग्नयः कति सूर्यासः कत्युषासः कत्यु सविदापः \|  
नोपस्पिजं वः पितरो वदामि पर्छामि वः कवयोविद्मने कम \|\|  
यावन्मात्रमुषसो न परतीकं सुपर्ण्यो वसतेमातरिश्वः \|  
तावद दधात्युप यज्ञमायन बराह्मणोहोतुरवरो निषीदन \|\|  

haviṣ pāntamajaraṃ svarvidi divispṛśyāhutaṃ juṣṭamaghnau \|  
tasya bharmaṇe bhuvanāya devā dharmaṇe kaṃsvadhayā paprathanta \|\|  
ghīrṇaṃ bhuvanaṃ tamasapaghūḷamāviḥ svarabhavajjāteaghnau \|  
tasya devāḥ pṛthivi dyaurutāpo.araṇayannoṣadhīḥ sakhye asya \|\|  
devebhirnviṣito yajñiyebhiraghniṃ stoṣāṇyajarambṛhantam \|  
yo bhānunā pṛthiviṃ dyāmutemāmātatānarodasī antarikṣam \|\|  
yo hotāsīt prathamo devajuṣṭo yaṃ samañjannājyenāvṛṇānaḥ \|  
sa patatrītvaraṃ stha jaghad yacchvātramaghnirakṛnojjātavedaḥ \|\|  
yajjatavedo bhuvanasya mūrdhannatiṣṭho aghne saha rocanena \|  
taṃ tvahema matibhirghīrbhirukthaiḥ sa yajñiyo abhavorodasiprāḥ \|\|  
mūrdhā bhuvo bhavati naktamaghnistataḥ suryo jāyateprātarudyan \|  
mayāmu tu yajñiyānāmetamapo yattūrṇiścarati prajānan \|\|  
dṛśenyo yo mahinā samiddho.arocata diviyonirvibhāvā \|  
tasminnaghnau sūktavākena devā havirviśva ajuhavustanūpāḥ \|\|  
sūktavakaṃ prathamamādidaghnimādid dhavirajanayantadevāḥ \|  
sa eṣāṃ yajño abhavat tanūpastaṃ dyaurvedataṃ prithivi tamāpaḥ \|\|  
yaṃ devāso ajanayantāghniṃ yasminnājuhavurbhuvanāniviśvā \|  
so arciṣā pṛthivīṃ dyāmutemāṃ ṛjūyamānoatapan mahitvā \|\|  
stomena hi divi devāso aghnimajījanañchaktibhīrodasiprām \|  
tamū akṛṇvan tredhā bhuve kaṃ sa oṣadhīḥpacati viśvarūpāḥ \|\|  
yadedenamadadhuryajñiyāso divi devāḥ sūryamāditeyam \|  
yadā cariṣṇū mithunāvabhūtāmādit prāpaśyanbhuvanāni viśvā \|\|  
viśvasmā aghniṃ bhuvanāya devā vaiśvānaraṃ ketumahnāmakṛṇvan \|  
ā yastatānoṣaso vibhātīrapo ūrṇoti tamoarciṣā yan \|\|  
vaiśvānaraṃ kavayo yajñiyāso.aghniṃ devā ajanayannajuryam \|  
nakṣatraṃ pratnamaminaccariṣṇu yakṣasyādhyakṣantaviṣaṃ bṛhantam \|\|  
vaiśvānaraṃ viśvahā dīdivāṃsaṃ mantrairaghniṃ kavimachā vadāmaḥ \|  
yo mahimnā paribabhūvorvī utāvastādutadevaḥ parastāt \|\|  
dve srutī aśṛṇavaṃ pitṝṇāmahaṃ devānāmutamartyānām \|  
tābhyāmidaṃ viśvamejat sameti yadantarāpitaraṃ mātaraṃ ca \|\|  
dve samīcī bibhṛtaścarantaṃ śīrṣato jātaṃ manasāvimṛṣṭam \|  
sa pratyaṃ viśvā bhuvanāni tasthāvaprayuchantaraṇirbhrājamānaḥ \|\|  
yatrā vadete avaraḥ paraśca yajñanyoḥ kataro nau vi veda \|  
ā śekurit sadhamādaṃ sakhāyo nakṣanta yajñaṃ kaidaṃ vi vocat \|\|  
katyaghnayaḥ kati sūryāsaḥ katyuṣāsaḥ katyu svidāpaḥ \|  
nopaspijaṃ vaḥ pitaro vadāmi pṛchāmi vaḥ kavayovidmane kam \|\|  
yāvanmātramuṣaso na pratīkaṃ suparṇyo vasatemātariśvaḥ \|  
tāvad dadhātyupa yajñamāyan brāhmaṇohoturavaro niṣīdan \|\|  

------------------------------------------------------------------------

[Next: Hymn 89](rv10089.md)
