[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08078.md)   
[Rig Veda Book 8 Index](rvi08)  [Previous](rv08077)  [Next](rv08079.md) 

------------------------------------------------------------------------

### Rig Veda Book 8 Hymn 78

पुरोळाशं नो अन्धस इन्द्र सहस्रमा भर \|  
शता च शूर गोनाम \|\|  
आ नो भर वयञ्जनं गामश्वमभ्यञ्जनम \|  
सचा मनाहिरण्यया \|\|  
उत नः कर्णशोभना पुरूणि धर्ष्णवा भर \|  
तवं हिश्र्ण्विषे वसो \|\|  
नकीं वर्धीक इन्द्र ते न सुषा न सुदा उत \|  
नान्यस्त्वच्छूर वाघतः \|\|  
नकीमिन्द्रो निकर्तवे न शक्रः परिशक्तवे \|  
विश्वं शर्णोति पश्यति \|\|  
स मन्युं मर्त्यानामदब्धो नि चिकीषते \|  
पुरा निदश्चिकीषते \|\|  
करत्व इत पूर्णमुदरं तुरस्यास्ति विधतः \|  
वर्त्रघ्नःसोमपाव्नः \|\|  
तवे वसूनि संगता विश्वा च सोम सौभगा \|  
सुदात्वपरिह्व्र्ता \|\|  
तवामिद यवयुर्मम कामो गव्युर्हिरण्ययुः \|  
तवामश्वयुरेषते \|\|  
तवेदिन्द्राहमाशसा हस्ते दात्रं चना ददे \|  
दिनस्य वा मघवन सम्भ्र्तस्य वा पूर्धि यवस्य काशिना \|\|  

puroḷāśaṃ no andhasa indra sahasramā bhara \|  
śatā ca śūra ghonām \|\|  
ā no bhara vyañjanaṃ ghāmaśvamabhyañjanam \|  
sacā manāhiraṇyayā \|\|  
uta naḥ karṇaśobhanā purūṇi dhṛṣṇavā bhara \|  
tvaṃ hiśṛṇviṣe vaso \|\|  
nakīṃ vṛdhīka indra te na suṣā na sudā uta \|  
nānyastvacchūra vāghataḥ \|\|  
nakīmindro nikartave na śakraḥ pariśaktave \|  
viśvaṃ śṛṇoti paśyati \|\|  
sa manyuṃ martyānāmadabdho ni cikīṣate \|  
purā nidaścikīṣate \|\|  
kratva it pūrṇamudaraṃ turasyāsti vidhataḥ \|  
vṛtraghnaḥsomapāvnaḥ \|\|  
tve vasūni saṃghatā viśvā ca soma saubhaghā \|  
sudātvaparihvṛtā \|\|  
tvāmid yavayurmama kāmo ghavyurhiraṇyayuḥ \|  
tvāmaśvayureṣate \|\|  
tavedindrāhamāśasā haste dātraṃ canā dade \|  
dinasya vā maghavan sambhṛtasya vā pūrdhi yavasya kāśinā \|\|  

------------------------------------------------------------------------

[Next: Hymn 79](rv08079.md)
