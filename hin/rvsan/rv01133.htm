<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 133</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01133.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01132.htm">Previous</A>&nbsp;
<A HREF="rv01134.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 133</H3>
उभे पुनामि रोदसी रतेन दरुहो दहामि सं महीरनिन्द्राः | <BR>
अभिव्लग्य यत्र हता अमित्रा वैलस्थानं परि तर्ळ्हा अशेरन || <BR>
अभिव्लग्या चिदद्रिवः शीर्षा यातुमतीनाम | <BR>
छिन्धि वटूरिणा पदा महावटूरिणा पदा || <BR>
अवासां मघवञ जहि शर्धो यातुमतीनाम | <BR>
वैलस्थानके अर्मके महावैलस्थे अर्मके || <BR>
यासां तिस्रः पञ्चाशतो.अभिव्लङगैरपावपः | <BR>
तत सुते मनायति तकत सु ते मनायति || <BR>
पिशङगभ्र्ष्टिमम्भ्र्णं पिशाचिमिन्द्र सं मर्ण | <BR>
सर्वंरक्षो नि बर्हय || <BR>
अवर्मह इन्द्र दाद्र्हि शरुधी नः शुशोच हि दयौः कषान भीषानद्रिवो घर्णान न भीषानद्रिवः | शुष्मिन्तमो हि शुष्मिभिर्वधैरुग्रेभिरीयसे | <BR>
अपूरुषघ्नो अप्रतीत शूर सत्वभिस्त्रिसप्तैः शूर सत्वभिः || <BR>
वनोति हि सुन्वन कषयं परीणसः सुन्वानो हि षमा यजत्यव दविषो देवानामव दविषः | सुन्वान इत सिषासति सहस्रा वाज्यव्र्तः | <BR>
सुन्वानायेन्द्रो ददात्याभुवं रयिं ददात्याभुवम ||<BR>
<P></P>
ubhe punāmi rodasī ṛtena druho dahāmi saṃ mahīranindrāḥ | <BR>
abhivlaghya yatra hatā amitrā vailasthānaṃ pari tṛḷhā aśeran || <BR>
abhivlaghyā cidadrivaḥ śīrṣā yātumatīnām | <BR>
chindhi vaṭūriṇā padā mahāvaṭūriṇā padā || <BR>
avāsāṃ maghavañ jahi śardho yātumatīnām | <BR>
vailasthānake armake mahāvailasthe armake || <BR>
yāsāṃ tisraḥ pañcāśato.abhivlaṅghairapāvapaḥ | <BR>
tat sute manāyati takat su te manāyati || <BR>
piśaṅghabhṛṣṭimambhṛṇaṃ piśācimindra saṃ mṛṇa | <BR>
sarvaṃrakṣo ni barhaya || <BR>
avarmaha indra dādṛhi śrudhī naḥ śuśoca hi dyauḥ kṣāna bhīṣānadrivo ghṛṇān na bhīṣānadrivaḥ | śuṣmintamo hi śuṣmibhirvadhairughrebhirīyase | <BR>
apūruṣaghno apratīta śūra satvabhistrisaptaiḥ śūra satvabhiḥ || <BR>
vanoti hi sunvan kṣayaṃ parīṇasaḥ sunvāno hi ṣmā yajatyava dviṣo devānāmava dviṣaḥ | sunvāna it siṣāsati sahasrā vājyavṛtaḥ | <BR>
sunvānāyendro dadātyābhuvaṃ rayiṃ dadātyābhuvam ||<BR>
<P><HR>
<CENTER>
<A HREF="rv01134.htm">Next: Hymn 134</A></CENTER>
</BODY>
</HTML>
