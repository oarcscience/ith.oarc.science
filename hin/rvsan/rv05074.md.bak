[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv05074.md)   
[Rig Veda Book 5 Index](rvi05)  [Previous](rv05073)  [Next](rv05075.md) 

------------------------------------------------------------------------

### Rig Veda Book 5 Hymn 74

कूष्ठो देवाव अश्विनाद्या दिवो मनावसू \|  
तच छरवथो वर्षण्वसू अत्रिर वाम आ विवासति \|\|  
कुह तया कुह नु शरुता दिवि देवा नासत्या \|  
कस्मिन्न आ यतथो जने को वां नदीनां सचा \|\|  
कं याथः कं ह गछथः कम अछा युञ्जाथे रथम \|  
कस्य बरह्माणि रण्यथो वयं वाम उश्मसीष्टये \|\|  
पौरं चिद धय उदप्रुतम पौर पौराय जिन्वथः \|  
यद ईं गर्भीततातये सिंहम इव दरुहस पदे \|\|  
पर चयवानाज जुजुरुषो वव्रिम अत्कं न मुञ्चथः \|  
युवा यदी कर्थः पुनर आ कामम रण्वे वध्वः \|\|  
अस्ति हि वाम इह सतोता समसि वां संद्र्शि शरिये \|  
नू शरुतम म आ गतम अवोभिर वाजिनीवसू \|\|  
को वाम अद्य पुरूणाम आ वव्ने मर्त्यानाम \|  
को विप्रो विप्रवाहसा को यज्ञैर वाजिनीवसू \|\|  
आ वां रथो रथानां येष्ठो यात्व अश्विना \|  
पुरू चिद अस्मयुस तिर आङगूषो मर्त्येष्व आ \|\|  
शम ऊ षु वाम मधूयुवास्माकम अस्तु चर्क्र्तिः \|  
अर्वाचीना विचेतसा विभिः शयेनेव दीयतम \|\|  
अश्विना यद ध कर्हि चिच छुश्रूयातम इमं हवम \|  
वस्वीर ऊ षु वाम भुजः पर्ञ्चन्ति सु वाम पर्चः \|\|  

kūṣṭho devāv aśvinādyā divo manāvasū \|  
tac chravatho vṛṣaṇvasū atrir vām ā vivāsati \|\|  
kuha tyā kuha nu śrutā divi devā nāsatyā \|  
kasminn ā yatatho jane ko vāṃ nadīnāṃ sacā \|\|  
kaṃ yāthaḥ kaṃ ha ghachathaḥ kam achā yuñjāthe ratham \|  
kasya brahmāṇi raṇyatho vayaṃ vām uśmasīṣṭaye \|\|  
pauraṃ cid dhy udaprutam paura paurāya jinvathaḥ \|  
yad īṃ ghṛbhītatātaye siṃham iva druhas pade \|\|  
pra cyavānāj jujuruṣo vavrim atkaṃ na muñcathaḥ \|  
yuvā yadī kṛthaḥ punar ā kāmam ṛṇve vadhvaḥ \|\|  
asti hi vām iha stotā smasi vāṃ saṃdṛśi śriye \|  
nū śrutam ma ā ghatam avobhir vājinīvasū \|\|  
ko vām adya purūṇām ā vavne martyānām \|  
ko vipro vipravāhasā ko yajñair vājinīvasū \|\|  
ā vāṃ ratho rathānāṃ yeṣṭho yātv aśvinā \|  
purū cid asmayus tira āṅghūṣo martyeṣv ā \|\|  
śam ū ṣu vām madhūyuvāsmākam astu carkṛtiḥ \|  
arvācīnā vicetasā vibhiḥ śyeneva dīyatam \|\|  
aśvinā yad dha karhi cic chuśrūyātam imaṃ havam \|  
vasvīr ū ṣu vām bhujaḥ pṛñcanti su vām pṛcaḥ \|\|  

------------------------------------------------------------------------

[Next: Hymn 75](rv05075.md)
