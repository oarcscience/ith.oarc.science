[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv04056.md)   
[Rig Veda Book 4 Index](rvi04)  [Previous](rv04055)  [Next](rv04057.md) 

------------------------------------------------------------------------

### Rig Veda Book 4 Hymn 56

मही दयावाप्र्थिवी इह जयेष्ठे रुचा भवतां शुचयद्भिर अर्कैः \|  
यत सीं वरिष्ठे बर्हती विमिन्वन रुवद धोक्षा पप्रथानेभिर एवैः \|\|  
देवी देवेभिर यजते यजत्रैर अमिनती तस्थतुर उक्षमाणे \|  
रतावरी अद्रुहा देवपुत्रे यज्ञस्य नेत्री शुचयद्भिर अर्कैः \|\|  
स इत सवपा भुवनेष्व आस य इमे दयावाप्र्थिवी जजान \|  
उर्वी गभीरे रजसी सुमेके अवंशे धीरः शच्या सम ऐरत \|\|  
नू रोदसी बर्हद्भिर नो वरूथैः पत्नीवद्भिर इषयन्ती सजोषाः \|  
उरूची विश्वे यजते नि पातं धिया सयाम रथ्यः सदासाः \|\|  
पर वाम महि दयवी अभ्य उपस्तुतिम भरामहे \|  
शुची उप परशस्तये \|\|  
पुनाने तन्वा मिथः सवेन दक्षेण राजथः \|  
ऊह्याथे सनाद रतम \|\|  
मही मित्रस्य साधथस तरन्ती पिप्रती रतम \|  
परि यज्ञं नि षेदथुः \|\|  

mahī dyāvāpṛthivī iha jyeṣṭhe rucā bhavatāṃ śucayadbhir arkaiḥ \|  
yat sīṃ variṣṭhe bṛhatī viminvan ruvad dhokṣā paprathānebhir evaiḥ
\|\|  
devī devebhir yajate yajatrair aminatī tasthatur ukṣamāṇe \|  
ṛtāvarī adruhā devaputre yajñasya netrī śucayadbhir arkaiḥ \|\|  
sa it svapā bhuvaneṣv āsa ya ime dyāvāpṛthivī jajāna \|  
urvī ghabhīre rajasī sumeke avaṃśe dhīraḥ śacyā sam airat \|\|  
nū rodasī bṛhadbhir no varūthaiḥ patnīvadbhir iṣayantī sajoṣāḥ \|  
urūcī viśve yajate ni pātaṃ dhiyā syāma rathyaḥ sadāsāḥ \|\|  
pra vām mahi dyavī abhy upastutim bharāmahe \|  
śucī upa praśastaye \|\|  
punāne tanvā mithaḥ svena dakṣeṇa rājathaḥ \|  
ūhyāthe sanād ṛtam \|\|  
mahī mitrasya sādhathas tarantī pipratī ṛtam \|  
pari yajñaṃ ni ṣedathuḥ \|\|  

------------------------------------------------------------------------

[Next: Hymn 57](rv04057.md)
