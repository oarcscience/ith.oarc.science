[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09020)   
[Rig Veda Book 9 Index](rvi09)  [Previous](rv09019)  [Next](rv09021) 

------------------------------------------------------------------------

### Rig Veda Book 9 Hymn 20

पर कविर्देववीतये.अव्यो वारेभिरर्षति \|  
साह्वान विश्वाभि सप्र्धः \|\|  
स हि षमा जरित्र्भ्य आ वाजं गोमन्तमिन्वति \|  
पवमानः सहस्रिणम \|\|  
परि विश्वानि चेतसा मर्शसे पवसे मती \|  
स नः सोम शरवो विदः \|\|  
अभ्यर्ष बर्हद यशो मघवद्भ्यो धरुवं रयिम \|  
इषं सतोत्र्भ्य आ भर \|\|  
तवं राजेव सुव्रतो गिरः सोमा विवेशिथ \|  
पुनानो वह्ने अद्भुत \|\|  
स वह्निरप्सु दुष्टरो मर्ज्यमानो गभस्त्योः \|  
सोमश्चमूषु सीदति \|\|  
करीळुर्मखो न मंहयुः पवित्रं सोम गछसि \|  
दधत सतोत्रे सुवीर्यम \|\|  

pra kavirdevavītaye.avyo vārebhirarṣati \|  
sāhvān viśvāabhi spṛdhaḥ \|\|  
sa hi ṣmā jaritṛbhya ā vājaṃ ghomantaminvati \|  
pavamānaḥ sahasriṇam \|\|  
pari viśvāni cetasā mṛśase pavase matī \|  
sa naḥ soma śravo vidaḥ \|\|  
abhyarṣa bṛhad yaśo maghavadbhyo dhruvaṃ rayim \|  
iṣaṃ stotṛbhya ā bhara \|\|  
tvaṃ rājeva suvrato ghiraḥ somā viveśitha \|  
punāno vahne adbhuta \|\|  
sa vahnirapsu duṣṭaro mṛjyamāno ghabhastyoḥ \|  
somaścamūṣu sīdati \|\|  
krīḷurmakho na maṃhayuḥ pavitraṃ soma ghachasi \|  
dadhat stotre suvīryam \|\|  

------------------------------------------------------------------------

[Next: Hymn 21](rv09021)
