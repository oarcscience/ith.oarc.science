[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08053.md)   
[Rig Veda Book 8 Index](rvi08)  [Previous](rv08052)  [Next](rv08054.md) 

------------------------------------------------------------------------

### Rig Veda Book 8 Hymn 53

उपमं तवा मघोनां जयेष्ठं च वर्षभाणाम \|  
पूर्भित्तमं मघवन्निन्द्र गोविदमीशानं राय ईमहे \|\|  
य आयुं कुत्समतिथिग्वमर्दयो वाव्र्धानो दिवे-दिवे \|  
तं तवा वयं हर्यश्वं शतक्रतुं वाजयन्तो हवामहे \|\|  
आ नो विश्वेषां रसं मध्वः सिञ्चन्त्वद्रयः \|  
ये परावति सुन्विरे जनेष्वा ये अर्वावतीन्दवः \|\|  
विश्वा दवेषांसि जहि चाव चा कर्धि विश्वे सन्वन्त्वा वसु \|  
शीष्टेषु चित ते मदिरासो अंशवो यत्रा सोमस्य तर्म्पसि \|\|  
इन्द्र नेदीय एदिहि मितमेधाभिरूतिभिः \|  
आ शन्तम शन्तमाभिरभिष्टिभिरा सवापे सवापिभिः \|\|  
आजितुरं सत्पतिं विश्वचर्षणिं कर्धि परजास्वाभगम \|  
पर सू तिरा शचीभिर्ये त उक्थिनः करतुं पुनत आनुषक \|\|  
यस्ते साधिष्ठो.अवसे ते सयाम भरेषु ते \|  
वयं होत्राभिरुत देवहूतिभिः ससवांसो मनामहे \|\|  
अहं हि ते हरिवो बरह्म वाजयुराजिं यामि सदोतिभिः \|  
तवामिदेव तममे समश्वयुर्गव्युरग्रे मथीनाम \|\|  

upamaṃ tvā maghonāṃ jyeṣṭhaṃ ca vṛṣabhāṇām \|  
pūrbhittamaṃ maghavannindra ghovidamīśānaṃ rāya īmahe \|\|  
ya āyuṃ kutsamatithighvamardayo vāvṛdhāno dive-dive \|  
taṃ tvā vayaṃ haryaśvaṃ śatakratuṃ vājayanto havāmahe \|\|  
ā no viśveṣāṃ rasaṃ madhvaḥ siñcantvadrayaḥ \|  
ye parāvati sunvire janeṣvā ye arvāvatīndavaḥ \|\|  
viśvā dveṣāṃsi jahi cāva cā kṛdhi viśve sanvantvā vasu \|  
śīṣṭeṣu cit te madirāso aṃśavo yatrā somasya tṛmpasi \|\|  
indra nedīya edihi mitamedhābhirūtibhiḥ \|  
ā śantama śantamābhirabhiṣṭibhirā svāpe svāpibhiḥ \|\|  
ājituraṃ satpatiṃ viśvacarṣaṇiṃ kṛdhi prajāsvābhagham \|  
pra sū tirā śacībhirye ta ukthinaḥ kratuṃ punata ānuṣak \|\|  
yaste sādhiṣṭho.avase te syāma bhareṣu te \|  
vayaṃ hotrābhiruta devahūtibhiḥ sasavāṃso manāmahe \|\|  
ahaṃ hi te harivo brahma vājayurājiṃ yāmi sadotibhiḥ \|  
tvāmideva tamame samaśvayurghavyuraghre mathīnām \|\|  

------------------------------------------------------------------------

[Next: Hymn 54](rv08054.md)
