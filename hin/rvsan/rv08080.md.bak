[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08080.md)   
[Rig Veda Book 8 Index](rvi08)  [Previous](rv08079)  [Next](rv08081.md) 

------------------------------------------------------------------------

### Rig Veda Book 8 Hymn 80

नह्यन्यं बळाकरं मर्डितारं शतक्रतो \|  
तवं न इन्द्र मर्ळय \|\|  
यो नः शश्वत पुराविथाम्र्ध्रो वाजसातये \|  
स तवं न इन्द्र मर्ळय \|\|  
किमङग रध्रचोदनः सुन्वानस्यावितेदसि \|  
कुवित सविन्द्रणः शकः \|\|  
इन्द्र पर णो रथमव पश्चाच्चित सन्तमद्रिवः \|  
पुरस्तादेनं मे कर्धि \|\|  
हन्तो नु किमाससे परथमं नो रथं कर्धि \|  
उपमं वाजयु शरवः \|\|  
अवा नो वाजयुं रथं सुकरं ते किमित परि \|  
अस्मान सुजिग्युषस कर्धि \|\|  
इन्द्र दर्ह्यस्व पूरसि भद्रा त एति निष्क्र्तम \|  
इयं धीरतवियावती \|\|  
मा सीमवद्य आ भागुर्वी काष्ठा हितं धनम \|  
अपाव्र्क्ता अरत्नयः \|\|  
तुरीयं नाम यज्ञियं यदा करस्तदुश्मसि \|  
आदित पतिर्न ओहसे \|\|  
अवीव्र्धद वो अम्र्ता अमन्दीदेकद्यूर्देवा उत याश्च देवीः \|  
तस्मा उ राधः कर्णुत परषस्तं परातर्मक्षू धियावसुर्जगम्यात \|\|  

nahyanyaṃ baḷākaraṃ marḍitāraṃ śatakrato \|  
tvaṃ na indra mṛḷaya \|\|  
yo naḥ śaśvat purāvithāmṛdhro vājasātaye \|  
sa tvaṃ na indra mṛḷaya \|\|  
kimaṅgha radhracodanaḥ sunvānasyāvitedasi \|  
kuvit svindraṇaḥ śakaḥ \|\|  
indra pra ṇo rathamava paścāccit santamadrivaḥ \|  
purastādenaṃ me kṛdhi \|\|  
hanto nu kimāsase prathamaṃ no rathaṃ kṛdhi \|  
upamaṃ vājayu śravaḥ \|\|  
avā no vājayuṃ rathaṃ sukaraṃ te kimit pari \|  
asmān sujighyuṣas kṛdhi \|\|  
indra dṛhyasva pūrasi bhadrā ta eti niṣkṛtam \|  
iyaṃ dhīrtviyāvatī \|\|  
mā sīmavadya ā bhāghurvī kāṣṭhā hitaṃ dhanam \|  
apāvṛktā aratnayaḥ \|\|  
turīyaṃ nāma yajñiyaṃ yadā karastaduśmasi \|  
ādit patirna ohase \|\|  
avīvṛdhad vo amṛtā amandīdekadyūrdevā uta yāśca devīḥ \|  
tasmā u rādhaḥ kṛṇuta praṣastaṃ prātarmakṣū dhiyāvasurjaghamyāt \|\|  

------------------------------------------------------------------------

[Next: Hymn 81](rv08081.md)
