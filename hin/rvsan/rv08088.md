[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08088.md)   
[Rig Veda Book 8 Index](rvi08)  [Previous](rv08087)  [Next](rv08089.md) 

------------------------------------------------------------------------

### Rig Veda Book 8 Hymn 88

तं वो दस्मं रतीषहं वसोर्मन्दानमन्धसः \|  
अभि वत्सं न सवसरेषु धेनव इन्द्रं गीर्भिर्नवामहे \|\|  
दयुक्षं सुदानुं तविषीभिराव्र्तं गिरिं न पुरुभोजसम \|  
कषुमन्तं वाजं शतिनं सहस्रिणं मक्षू गोमन्तमीमहे \|\|  
न तवा बर्हन्तो अद्रयो वरन्त इन्द्र वीळवः \|  
यद दित्ससि सतुवते मावते वसु नकिष टदा मिनाति ते \|\|  
योद्धासि करत्वा शवसोत दंसना विश्वा जाताभि मज्मना \|  
आ तवायमर्क ऊतये ववर्तति यं गोतमा अजीजनन \|\|  
पर हि रिरिक्ष ओजसा दिवो अन्तेभ्यस परि \|  
न तवा विव्याचरज इन्द्र पार्थिवमनु सवधां ववक्षिथ \|\|  
नकिः परिष्टिर्मघवन मघस्य ते यद दाशुषे दशस्यसि \|  
अस्माकं बोध्युचथस्य चोदिता मंहिष्ठो वाजसातये \|\|  

taṃ vo dasmaṃ ṛtīṣahaṃ vasormandānamandhasaḥ \|  
abhi vatsaṃ na svasareṣu dhenava indraṃ ghīrbhirnavāmahe \|\|  
dyukṣaṃ sudānuṃ taviṣībhirāvṛtaṃ ghiriṃ na purubhojasam \|  
kṣumantaṃ vājaṃ śatinaṃ sahasriṇaṃ makṣū ghomantamīmahe \|\|  
na tvā bṛhanto adrayo varanta indra vīḷavaḥ \|  
yad ditsasi stuvate māvate vasu nakiṣ ṭadā mināti te \|\|  
yoddhāsi kratvā śavasota daṃsanā viśvā jātābhi majmanā \|  
ā tvāyamarka ūtaye vavartati yaṃ ghotamā ajījanan \|\|  
pra hi ririkṣa ojasā divo antebhyas pari \|  
na tvā vivyācaraja indra pārthivamanu svadhāṃ vavakṣitha \|\|  
nakiḥ pariṣṭirmaghavan maghasya te yad dāśuṣe daśasyasi \|  
asmākaṃ bodhyucathasya coditā maṃhiṣṭho vājasātaye \|\|  

------------------------------------------------------------------------

[Next: Hymn 89](rv08089.md)
