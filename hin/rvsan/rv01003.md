[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01003)   
[Rig Veda Book 1 Index](rvi01)  [Previous](rv01002)  [Next](rv01004) 

------------------------------------------------------------------------

### Rig Veda Book 1 Hymn 3

अश्विना यज्वरीरिषो दरवत्पाणी शुभस पती \|  
पुरुभुजाचनस्यतम \|\|  
अश्विना पुरुदंससा नरा शवीरया धिया \|  
धिष्ण्या वनतं गिरः \|\|  
दस्रा युवाकवः सुता नासत्या वर्क्तबर्हिषः \|  
आ यातंरुद्रवर्तनी \|\|  
इन्द्रा याहि चित्रभानो सुता इमे तवायवः \|  
अण्वीभिस्तना पूतासः \|\|  
इन्द्रा याहि धियेषितो विप्रजूतः सुतावतः \|  
उप बरह्माणि वाघतः \|\|  
इन्द्रा याहि तूतुजान उप बरह्माणि हरिवः \|  
सुते दधिष्वनश्चनः \|\|  
ओमासश्चर्षणीध्र्तो विश्वे देवास आ गत \|  
दाश्वांसो दाशुषः सुतम \|\|  
विश्वे देवासो अप्तुरः सुतमा गन्त तूर्णयः \|  
उस्रा इवस्वसराणि \|\|  
विश्वे देवासो अस्रिध एहिमायासो अद्रुहः \|  
मेधं जुषन्त वह्नयः \|\|  
पावका नः सरस्वती वाजेभिर्वाजिनीवती \|  
यज्ञं वष्टु धियावसुः \|\|  
चोदयित्री सून्र्तानां चेतन्ती सुमतीनाम \|  
यज्ञं दधे सरस्वती \|\|  
महो अर्णः सरस्वती पर चेतयति केतुना \|  
धियो विश्वा वि राजति \|\|  

aśvinā yajvarīriṣo dravatpāṇī śubhas patī \|  
purubhujācanasyatam \|\|  
aśvinā purudaṃsasā narā śavīrayā dhiyā \|  
dhiṣṇyā vanataṃ ghiraḥ \|\|  
dasrā yuvākavaḥ sutā nāsatyā vṛktabarhiṣaḥ \|  
ā yātaṃrudravartanī \|\|  
indrā yāhi citrabhāno sutā ime tvāyavaḥ \|  
aṇvībhistanā pūtāsaḥ \|\|  
indrā yāhi dhiyeṣito viprajūtaḥ sutāvataḥ \|  
upa brahmāṇi vāghataḥ \|\|  
indrā yāhi tūtujāna upa brahmāṇi harivaḥ \|  
sute dadhiṣvanaścanaḥ \|\|  
omāsaścarṣaṇīdhṛto viśve devāsa ā ghata \|  
dāśvāṃso dāśuṣaḥ sutam \|\|  
viśve devāso apturaḥ sutamā ghanta tūrṇayaḥ \|  
usrā ivasvasarāṇi \|\|  
viśve devāso asridha ehimāyāso adruhaḥ \|  
medhaṃ juṣanta vahnayaḥ \|\|  
pāvakā naḥ sarasvatī vājebhirvājinīvatī \|  
yajñaṃ vaṣṭu dhiyāvasuḥ \|\|  
codayitrī sūnṛtānāṃ cetantī sumatīnām \|  
yajñaṃ dadhe sarasvatī \|\|  
maho arṇaḥ sarasvatī pra cetayati ketunā \|  
dhiyo viśvā vi rājati \|\|  

------------------------------------------------------------------------

[Next: Hymn 4](rv01004)
