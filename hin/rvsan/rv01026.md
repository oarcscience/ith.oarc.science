[Intangible Textual Heritage](../../index)  [Hinduism](../index) 
[Index](index)   
[English](../rigveda/rv01026)   
[Rig Veda Book 1 Index](rvi01)  [Previous](rv01025)  [Next](rv01027) 

------------------------------------------------------------------------

### Rig Veda Book 1 Hymn 26

वसिष्वा हि मियेध्य वस्त्राण्यूर्जां पते \|  
सेमं नो अध्वरं यज \|\|  
नि नो होता वरेण्यः सदा यविष्ठ मन्मभिः \|  
अग्ने दिवित्मता वचः \|\|  
आ नि षमा सूनवे पितापिर्यजत्यापये \|  
सखा सख्ये वरेण्यः \|\|  
आ नो बर्ही रिशादसो वरुणो मित्रो अर्यमा \|  
सीदन्तु मनुषो यथा \|\|  
पूर्व्य होतरस्य नो मन्दस्व सख्यस्य च \|  
इमा उ षु शरुधी गिरः \|\|  
यच्चिद धि शश्वता तना देवं-देवं यजामहे \|  
तवे इद्धूयते हविः \|\|  
परियो नो अस्तु विश्पतिर्होता मन्द्रो वरेण्यः \|  
परियाः सवग्नयो वयम \|\|  
सवग्नयो हि वार्यं देवासो दधिरे च नः \|  
सवग्नयो मनामहे \|\|  
अथा न उभयेषामम्र्त मर्त्यानाम \|  
मिथः सन्तु परशस्तयः \|\|  
विश्वेभिरग्ने अग्निभिरिमं यज्ञमिदं वचः \|  
चनो धाः सहसो यहो \|\|  

vasiṣvā hi miyedhya vastrāṇyūrjāṃ pate \|  
semaṃ no adhvaraṃ yaja \|\|  
ni no hotā vareṇyaḥ sadā yaviṣṭha manmabhiḥ \|  
aghne divitmatā vacaḥ \|\|  
ā ni ṣmā sūnave pitāpiryajatyāpaye \|  
sakhā sakhye vareṇyaḥ \|\|  
ā no barhī riśādaso varuṇo mitro aryamā \|  
sīdantu manuṣo yathā \|\|  
pūrvya hotarasya no mandasva sakhyasya ca \|  
imā u ṣu śrudhī ghiraḥ \|\|  
yaccid dhi śaśvatā tanā devaṃ-devaṃ yajāmahe \|  
tve iddhūyate haviḥ \|\|  
priyo no astu viśpatirhotā mandro vareṇyaḥ \|  
priyāḥ svaghnayo vayam \|\|  
svaghnayo hi vāryaṃ devāso dadhire ca naḥ \|  
svaghnayo manāmahe \|\|  
athā na ubhayeṣāmamṛta martyānām \|  
mithaḥ santu praśastayaḥ \|\|  
viśvebhiraghne aghnibhirimaṃ yajñamidaṃ vacaḥ \|  
cano dhāḥ sahaso yaho \|\|  

------------------------------------------------------------------------

[Next: Hymn 27](rv01027)
