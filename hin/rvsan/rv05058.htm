<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 5: Hymn 58</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv05058.htm">English</A>&nbsp;

<BR>
<A HREF="rvi05.htm">Rig Veda Book 5 Index</A>&nbsp;
<A HREF="rv05057.htm">Previous</A>&nbsp;
<A HREF="rv05059.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 5 Hymn 58</H3>
तम उ नूनं तविषीमन्तम एषां सतुषे गणम मारुतं नव्यसीनाम | <BR>
य आश्वश्वा अमवद वहन्त उतेशिरे अम्र्तस्य सवराजः || <BR>
तवेषं गणं तवसं खादिहस्तं धुनिव्रतम मायिनं दातिवारम | <BR>
मयोभुवो ये अमिता महित्वा वन्दस्व विप्र तुविराधसो नॄन || <BR>
आ वो यन्तूदवाहासो अद्य वर्ष्टिं ये विश्वे मरुतो जुनन्ति | <BR>
अयं यो अग्निर मरुतः समिद्ध एतं जुषध्वं कवयो युवानः || <BR>
यूयं राजानम इर्यं जनाय विभ्वतष्टं जनयथा यजत्राः | <BR>
युष्मद एति मुष्टिहा बाहुजूतो युष्मद सदश्वो मरुतः सुवीरः || <BR>
अरा इवेद अचरमा अहेव पर-पर जायन्ते अकवा महोभिः | <BR>
पर्श्नेः पुत्रा उपमासो रभिष्ठाः सवया मत्या मरुतः सम मिमिक्षुः || <BR>
यत परायासिष्ट पर्षतीभिर अश्वैर वीळुपविभिर मरुतो रथेभिः | <BR>
कषोदन्त आपो रिणते वनान्य अवोस्रियो वर्षभः करन्दतु दयौः || <BR>
परथिष्ट यामन पर्थिवी चिद एषाम भर्तेव गर्भं सवम इच छवो धुः | <BR>
वातान हय अश्वान धुर्य रयुयुज्रे वर्षं सवेदं चक्रिरे रुद्रियासः || <BR>
हये नरो मरुतो मर्ळता नस तुवीमघासो अम्र्ता रतज्ञाः | <BR>
सत्यश्रुतः कवयो युवानो बर्हद्गिरयो बर्हद उक्षमाणाः ||<BR>
<P></P>
tam u nūnaṃ taviṣīmantam eṣāṃ stuṣe ghaṇam mārutaṃ navyasīnām | <BR>
ya āśvaśvā amavad vahanta uteśire amṛtasya svarājaḥ || <BR>
tveṣaṃ ghaṇaṃ tavasaṃ khādihastaṃ dhunivratam māyinaṃ dātivāram | <BR>
mayobhuvo ye amitā mahitvā vandasva vipra tuvirādhaso nṝn || <BR>
ā vo yantūdavāhāso adya vṛṣṭiṃ ye viśve maruto junanti | <BR>
ayaṃ yo aghnir marutaḥ samiddha etaṃ juṣadhvaṃ kavayo yuvānaḥ || <BR>
yūyaṃ rājānam iryaṃ janāya vibhvataṣṭaṃ janayathā yajatrāḥ | <BR>
yuṣmad eti muṣṭihā bāhujūto yuṣmad sadaśvo marutaḥ suvīraḥ || <BR>
arā ived acaramā aheva pra-pra jāyante akavā mahobhiḥ | <BR>
pṛśneḥ putrā upamāso rabhiṣṭhāḥ svayā matyā marutaḥ sam mimikṣuḥ || <BR>
yat prāyāsiṣṭa pṛṣatībhir aśvair vīḷupavibhir maruto rathebhiḥ | <BR>
kṣodanta āpo riṇate vanāny avosriyo vṛṣabhaḥ krandatu dyauḥ || <BR>
prathiṣṭa yāman pṛthivī cid eṣām bharteva gharbhaṃ svam ic chavo dhuḥ | <BR>
vātān hy aśvān dhury ṛyuyujre varṣaṃ svedaṃ cakrire rudriyāsaḥ || <BR>
haye naro maruto mṛḷatā nas tuvīmaghāso amṛtā ṛtajñāḥ | <BR>
satyaśrutaḥ kavayo yuvāno bṛhadghirayo bṛhad ukṣamāṇāḥ ||<BR>
<P><HR>
<CENTER>
<A HREF="rv05059.htm">Next: Hymn 59</A></CENTER>
</BODY>
</HTML>
