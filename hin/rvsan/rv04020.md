[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv04020.md)   
[Rig Veda Book 4 Index](rvi04)  [Previous](rv04019)  [Next](rv04021.md) 

------------------------------------------------------------------------

### Rig Veda Book 4 Hymn 20

आ न इन्द्रो दूराद आ न आसाद अभिष्टिक्र्द अवसे यासद उग्रः \|  
ओजिष्ठेभिर नर्पतिर वज्रबाहुः संगे समत्सु तुर्वणिः पर्तन्यून \|\|  
आ न इन्द्रो हरिभिर यात्व अछार्वाचीनो ऽवसे राधसे च \|  
तिष्ठाति वज्री मघवा विरप्शीमं यज्ञम अनु नो वाजसातौ \|\|  
इमं यज्ञं तवम अस्माकम इन्द्र पुरो दधत सनिष्यसि करतुं नः \|  
शवघ्नीव वज्रिन सनये धनानां तवया वयम अर्य आजिं जयेम \|\|  
उशन्न उ षु णः सुमना उपाके सोमस्य नु सुषुतस्य सवधावः \|  
पा इन्द्र परतिभ्र्तस्य मध्वः सम अन्धसा ममदः पर्ष्ठ्येन \|\|  
वि यो ररप्श रषिभिर नवेभिर वर्क्षो न पक्वः सर्ण्यो न जेता \|  
मर्यो न योषाम अभि मन्यमानो ऽछा विवक्मि पुरुहूतम इन्द्रम \|\|  
गिरिर न यः सवतवां रष्व इन्द्रः सनाद एव सहसे जात उग्रः \|  
आदर्ता वज्रं सथविरं न भीम उद्नेव कोशं वसुना नयॄष्टम \|\|  
न यस्य वर्ता जनुषा नव अस्ति न राधस आमरीता मघस्य \|  
उद्वाव्र्षाणस तविषीव उग्रास्मभ्यं दद्धि पुरुहूत रायः \|\|  
ईक्षे रायः कषयस्य चर्षणीनाम उत वरजम अपवर्तासि गोनाम \|  
शिक्षानरः समिथेषु परहावान वस्वो राशिम अभिनेतासि भूरिम \|\|  
कया तच छर्ण्वे शच्या शचिष्ठो यया कर्णोति मुहु का चिद रष्वः \|  
पुरु दाशुषे विचयिष्ठो अंहो ऽथा दधाति दरविणं जरित्रे \|\|  
मा नो मर्धीर आ भरा दद्धि तन नः पर दाशुषे दातवे भूरि यत ते \|  
नव्ये देष्णे शस्ते अस्मिन त उक्थे पर बरवाम वयम इन्द्र सतुवन्तः \|\|  
नू षटुत इन्द्र नू गर्णान इषं जरित्रे नद्यो न पीपेः \|  
अकारि ते हरिवो बरह्म नव्यं धिया सयाम रथ्यः सदासाः \|\|  

ā na indro dūrād ā na āsād abhiṣṭikṛd avase yāsad ughraḥ \|  
ojiṣṭhebhir nṛpatir vajrabāhuḥ saṃghe samatsu turvaṇiḥ pṛtanyūn \|\|  
ā na indro haribhir yātv achārvācīno 'vase rādhase ca \|  
tiṣṭhāti vajrī maghavā virapśīmaṃ yajñam anu no vājasātau \|\|  
imaṃ yajñaṃ tvam asmākam indra puro dadhat saniṣyasi kratuṃ naḥ \|  
śvaghnīva vajrin sanaye dhanānāṃ tvayā vayam arya ājiṃ jayema \|\|  
uśann u ṣu ṇaḥ sumanā upāke somasya nu suṣutasya svadhāvaḥ \|  
pā indra pratibhṛtasya madhvaḥ sam andhasā mamadaḥ pṛṣṭhyena \|\|  
vi yo rarapśa ṛṣibhir navebhir vṛkṣo na pakvaḥ sṛṇyo na jetā \|  
maryo na yoṣām abhi manyamāno 'chā vivakmi puruhūtam indram \|\|  
ghirir na yaḥ svatavāṃ ṛṣva indraḥ sanād eva sahase jāta ughraḥ \|  
ādartā vajraṃ sthaviraṃ na bhīma udneva kośaṃ vasunā nyṝṣṭam \|\|  
na yasya vartā januṣā nv asti na rādhasa āmarītā maghasya \|  
udvāvṛṣāṇas taviṣīva ughrāsmabhyaṃ daddhi puruhūta rāyaḥ \|\|  
īkṣe rāyaḥ kṣayasya carṣaṇīnām uta vrajam apavartāsi ghonām \|  
śikṣānaraḥ samitheṣu prahāvān vasvo rāśim abhinetāsi bhūrim \|\|  
kayā tac chṛṇve śacyā śaciṣṭho yayā kṛṇoti muhu kā cid ṛṣvaḥ \|  
puru dāśuṣe vicayiṣṭho aṃho 'thā dadhāti draviṇaṃ jaritre \|\|  
mā no mardhīr ā bharā daddhi tan naḥ pra dāśuṣe dātave bhūri yat te \|  
navye deṣṇe śaste asmin ta ukthe pra bravāma vayam indra stuvantaḥ
\|\|  
nū ṣṭuta indra nū ghṛṇāna iṣaṃ jaritre nadyo na pīpeḥ \|  
akāri te harivo brahma navyaṃ dhiyā syāma rathyaḥ sadāsāḥ \|\|  

------------------------------------------------------------------------

[Next: Hymn 21](rv04021.md)
