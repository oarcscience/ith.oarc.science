[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv03051.md)   
[Rig Veda Book 3 Index](rvi03)  [Previous](rv03050)  [Next](rv03052.md) 

------------------------------------------------------------------------

### Rig Veda Book 3 Hymn 51

चर्षणीध्र्तं मघवानमुक्थ्यमिन्द्रं गिरो बर्हतीरभ्यनूषत \|  
वाव्र्धानं पुरुहूतं सुव्र्क्तिभिरमर्त्यं जरमाणं दिवे-दिवे \|\|  
शतक्रतुमर्णवं शाकिनं नरं गिरो म इन्द्रमुप यन्ति विश्वतः \|  
वाजसनिं पूर्भिदं तूर्णिमप्तुरं धामसाचमभिषाचं सवर्विदम \|\|  
आकरे वसोर्जरिता पनस्यते.अनेहस सतुभ इन्द्रो दुवस्यति \|  
विवस्वतः सदन आ हि पिप्रिये सत्रासाहमभिमातिहनं सतुहि \|\|  
नर्णामु तवा नर्तमं गीर्भिरुक्थैरभि पर वीरमर्चता सबाधः \|  
सं सहसे पुरुमायो जिहीते नमो अस्य परदिव एक ईशे \|\|  
पूर्वीरस्य निष्षिधो मर्त्येषु पुरू वसूनि पर्थिवी बिभर्ति \|  
इन्द्राय दयाव ओषधीरुतापो रयिं रक्षन्ति जीरयो वनानि \|\|  
तुभ्यं बरह्माणि गिर इन्द्र तुभ्यं सत्रा दधिरे हरिवो जुषस्व \|  
बोध्यापिरवसो नूतनस्य सखे वसो जरित्र्भ्यो वयोधाः \|\|  
इन्द्र मरुत्व इह पाहि सोमं यथा शार्याते अपिबः सुतस्य \|  
तव परणीती तव शूर शर्मन्ना विवासन्ति कवयःसुयज्ञाः \|\|  
स वावशान इह पाहि सोमं मरुद्भिरिन्द्र सखिभिः सुतं नः \|  
जातं यत तवा परि देवा अभूषन महे भराय पुरुहूत विश्वे \|\|  
अप्तूर्ये मरुत आपिरेषो.अमन्दन्निन्द्रमनु दातिवाराः \|  
तेभिः साकं पिबतु वर्त्रखादः सुतं सोमं दाशुषः सवे सधस्थे \|\|  
इदं हयन्वोजसा सुतं राधानां पते \|  
पिबा तवस्य गिर्वणः \|\|  
यस्ते अनु सवधामसत सुते नि यछ तन्वम \|  
स तवा ममत्तु सोम्यम \|\|  
पर ते अश्नोतु कुक्ष्योः परेन्द्र बरह्मणा शिरः \|  
पर बाहू शूर राधसे \|\|  

carṣaṇīdhṛtaṃ maghavānamukthyamindraṃ ghiro bṛhatīrabhyanūṣata \|  
vāvṛdhānaṃ puruhūtaṃ suvṛktibhiramartyaṃ jaramāṇaṃ dive-dive \|\|  
śatakratumarṇavaṃ śākinaṃ naraṃ ghiro ma indramupa yanti viśvataḥ \|  
vājasaniṃ pūrbhidaṃ tūrṇimapturaṃ dhāmasācamabhiṣācaṃ svarvidam \|\|  
ākare vasorjaritā panasyate.anehasa stubha indro duvasyati \|  
vivasvataḥ sadana ā hi pipriye satrāsāhamabhimātihanaṃ stuhi \|\|  
nṛṇāmu tvā nṛtamaṃ ghīrbhirukthairabhi pra vīramarcatā sabādhaḥ \|  
saṃ sahase purumāyo jihīte namo asya pradiva eka īśe \|\|  
pūrvīrasya niṣṣidho martyeṣu purū vasūni pṛthivī bibharti \|  
indrāya dyāva oṣadhīrutāpo rayiṃ rakṣanti jīrayo vanāni \|\|  
tubhyaṃ brahmāṇi ghira indra tubhyaṃ satrā dadhire harivo juṣasva \|  
bodhyāpiravaso nūtanasya sakhe vaso jaritṛbhyo vayodhāḥ \|\|  
indra marutva iha pāhi somaṃ yathā śāryāte apibaḥ sutasya \|  
tava praṇītī tava śūra śarmannā vivāsanti kavayaḥsuyajñāḥ \|\|  
sa vāvaśāna iha pāhi somaṃ marudbhirindra sakhibhiḥ sutaṃ naḥ \|  
jātaṃ yat tvā pari devā abhūṣan mahe bharāya puruhūta viśve \|\|  
aptūrye maruta āpireṣo.amandannindramanu dātivārāḥ \|  
tebhiḥ sākaṃ pibatu vṛtrakhādaḥ sutaṃ somaṃ dāśuṣaḥ sve sadhasthe \|\|  
idaṃ hyanvojasā sutaṃ rādhānāṃ pate \|  
pibā tvasya ghirvaṇaḥ \|\|  
yaste anu svadhāmasat sute ni yacha tanvam \|  
sa tvā mamattu somyam \|\|  
pra te aśnotu kukṣyoḥ prendra brahmaṇā śiraḥ \|  
pra bāhū śūra rādhase \|\|  

------------------------------------------------------------------------

[Next: Hymn 52](rv03052.md)
