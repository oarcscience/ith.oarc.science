<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 1: Hymn 114</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv01114.htm">English</A>&nbsp;

<BR>
<A HREF="rvi01.htm">Rig Veda Book 1 Index</A>&nbsp;
<A HREF="rv01113.htm">Previous</A>&nbsp;
<A HREF="rv01115.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 1 Hymn 114</H3>
इमा रुद्राय तवसे कपर्दिने कषयद्वीराय पर भरामहे मतीः | <BR>
यथा शमसद दविपदे चतुष्पदे विश्वं पुष्टंग्रामे अस्मिन्ननातुरम || <BR>
मर्ळा नो रुद्रोत नो मयस कर्धि कषयद्वीराय नमसा विधेमते | <BR>
यच्छं च योश्च मनुरायेजे पिता तदश्याम तवरुद्र परणीतिषु || <BR>
अश्याम ते सुमतिं देवयज्यया कषयद्वीरस्य तव रुद्र मीढ्वः | <BR>
सुम्नायन्निद विशो अस्माकमा चरारिष्टवीरा जुहवाम ते हविः || <BR>
तवेषं वयं रुद्रं यज्ञसाधं वङकुं कविमवसे निह्वयामहे | <BR>
आरे अस्मद दैव्यं हेळो अस्यतु सुमतिमिद वयमस्या वर्णीमहे || <BR>
दिवो वराहमरुषं कपर्दिनं तवेषं रूपं नमसा निह्वयामहे | <BR>
हस्ते बिभ्रद भेषजा वार्याणि शर्म वर्म छर्दिरस्मभ्यं यंसत || <BR>
इदं पित्रे मरुतामुच्यते वचः सवादोः सवादीयो रुद्राय वर्धनम | <BR>
रास्वा च नो अम्र्त मर्तभोजनं तमने तोकाय तनयाय मर्ळ || <BR>
मा नो महान्तमुत मा नो अर्भकं मा न उक्षन्तमुत मान उक्षितम | <BR>
मा नो वधीः पितरं मोत मातरं मा नः परियास्तन्वो रुद्र रीरिषः || <BR>
मा नस्तोके तनये मा न आयौ मा नो गोषु मा नो अश्वेषुरीरिषः | <BR>
वीरान मा नो रुद्र भामितो वधीर्हविष्मन्तःसदमित तवा हवामहे || <BR>
उप ते सतोमान पशुपा इवाकरं रास्वा पितर्मरुतां सुम्नमस्मे | <BR>
भद्रा हि ते सुमतिर्म्र्ळयत्तमाथा वयमव इत्ते वर्णीमहे || <BR>
आरे ते गोघ्नमुत पूरुषघ्नं कषयद्वीर सुम्नमस्मे तेस्तु | <BR>
मर्ळा च नो अधि च बरूहि देवाधा च नः शर्म यछद्विबर्हाः || <BR>
अवोचाम नमो अस्मा अवस्यवः शर्णोतु नो हवं रुद्रो मरुत्वान | <BR>
तन नो ... ||<BR>
<P></P>
imā rudrāya tavase kapardine kṣayadvīrāya pra bharāmahe matīḥ | <BR>
yathā śamasad dvipade catuṣpade viśvaṃ puṣṭaṃghrāme asminnanāturam || <BR>
mṛḷā no rudrota no mayas kṛdhi kṣayadvīrāya namasā vidhemate | <BR>
yacchaṃ ca yośca manurāyeje pitā tadaśyāma tavarudra praṇītiṣu || <BR>
aśyāma te sumatiṃ devayajyayā kṣayadvīrasya tava rudra mīḍhvaḥ | <BR>
sumnāyannid viśo asmākamā carāriṣṭavīrā juhavāma te haviḥ || <BR>
tveṣaṃ vayaṃ rudraṃ yajñasādhaṃ vaṅkuṃ kavimavase nihvayāmahe | <BR>
āre asmad daivyaṃ heḷo asyatu sumatimid vayamasyā vṛṇīmahe || <BR>
divo varāhamaruṣaṃ kapardinaṃ tveṣaṃ rūpaṃ namasā nihvayāmahe | <BR>
haste bibhrad bheṣajā vāryāṇi śarma varma chardirasmabhyaṃ yaṃsat || <BR>
idaṃ pitre marutāmucyate vacaḥ svādoḥ svādīyo rudrāya vardhanam | <BR>
rāsvā ca no amṛta martabhojanaṃ tmane tokāya tanayāya mṛḷa || <BR>
mā no mahāntamuta mā no arbhakaṃ mā na ukṣantamuta māna ukṣitam | <BR>
mā no vadhīḥ pitaraṃ mota mātaraṃ mā naḥ priyāstanvo rudra rīriṣaḥ || <BR>
mā nastoke tanaye mā na āyau mā no ghoṣu mā no aśveṣurīriṣaḥ | <BR>
vīrān mā no rudra bhāmito vadhīrhaviṣmantaḥsadamit tvā havāmahe || <BR>
upa te stomān paśupā ivākaraṃ rāsvā pitarmarutāṃ sumnamasme | <BR>
bhadrā hi te sumatirmṛḷayattamāthā vayamava itte vṛṇīmahe || <BR>
āre te ghoghnamuta pūruṣaghnaṃ kṣayadvīra sumnamasme teastu | <BR>
mṛḷā ca no adhi ca brūhi devādhā ca naḥ śarma yachadvibarhāḥ || <BR>
avocāma namo asmā avasyavaḥ śṛṇotu no havaṃ rudro marutvān | <BR>
tan no ... ||<BR>
<P><HR>
<CENTER>
<A HREF="rv01115.htm">Next: Hymn 115</A></CENTER>
</BODY>
</HTML>
