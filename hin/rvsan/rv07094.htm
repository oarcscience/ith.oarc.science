<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 7: Hymn 94</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv07094.htm">English</A>&nbsp;

<BR>
<A HREF="rvi07.htm">Rig Veda Book 7 Index</A>&nbsp;
<A HREF="rv07093.htm">Previous</A>&nbsp;
<A HREF="rv07095.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 7 Hymn 94</H3>
इयं वामस्य मन्मन इन्द्राग्नी पूर्व्यस्तुतिः | <BR>
अभ्राद वर्ष्टिरिवाजनि || <BR>
शर्णुतं जरितुर्हवमिन्द्राग्नी वनतं गिरः | <BR>
ईशानापिप्यतं धियः || <BR>
मा पापत्वाय नो नरेन्द्राग्नी माभिशस्तये | <BR>
मा नो रीरधतं निदे || <BR>
इन्द्रे अग्ना नमो बर्हत सुव्र्क्तिमेरयामहे | <BR>
धिया धेना अवस्यवः || <BR>
ता हि शश्वन्त ईळत इत्था विप्रास ऊतये | <BR>
सबाधो वाजसातये || <BR>
ता वां गीर्भिर्विपन्यवः परयस्वन्तो हवामहे | <BR>
मेधसाता सनिष्यवः || <BR>
इन्द्राग्नी अवसा गतमस्मभ्यं चर्षणीसहा | <BR>
मा नो दुःशंस ईशत || <BR>
मा कस्य नो अररुषो धूर्तिः परणं मर्त्यस्य | <BR>
इन्द्राग्नीशर्म यछतम || <BR>
गोमद धिरण्यवद वसु यद वामश्वावदीमहे | <BR>
इन्द्राग्नीतद वनेमहि || <BR>
यत सोम आ सुते नर इन्द्राग्नी अजोहवुः | <BR>
सप्तीवन्ता सपर्यवः || <BR>
उक्थेभिर्व्र्त्रहन्तमा या मन्दाना चिदा गिरा | <BR>
आङगूषैराविवासतः || <BR>
ताविद दुःशंसं मर्त्यं दुर्विद्वांसं रक्षस्विनम | <BR>
आभोगं हन्मना हतमुदधिं हन्मना हतम || <BR>
<P></P>
iyaṃ vāmasya manmana indrāghnī pūrvyastutiḥ | <BR>
abhrād vṛṣṭirivājani || <BR>
śṛṇutaṃ jariturhavamindrāghnī vanataṃ ghiraḥ | <BR>
īśānāpipyataṃ dhiyaḥ || <BR>
mā pāpatvāya no narendrāghnī mābhiśastaye | <BR>
mā no rīradhataṃ nide || <BR>
indre aghnā namo bṛhat suvṛktimerayāmahe | <BR>
dhiyā dhenā avasyavaḥ || <BR>
tā hi śaśvanta īḷata itthā viprāsa ūtaye | <BR>
sabādho vājasātaye || <BR>
tā vāṃ ghīrbhirvipanyavaḥ prayasvanto havāmahe | <BR>
medhasātā saniṣyavaḥ || <BR>
indrāghnī avasā ghatamasmabhyaṃ carṣaṇīsahā | <BR>
mā no duḥśaṃsa īśata || <BR>
mā kasya no araruṣo dhūrtiḥ praṇaṃ martyasya | <BR>
indrāghnīśarma yachatam || <BR>
ghomad dhiraṇyavad vasu yad vāmaśvāvadīmahe | <BR>
indrāghnītad vanemahi || <BR>
yat soma ā sute nara indrāghnī ajohavuḥ | <BR>
saptīvantā saparyavaḥ || <BR>
ukthebhirvṛtrahantamā yā mandānā cidā ghirā | <BR>
āṅghūṣairāvivāsataḥ || <BR>
tāvid duḥśaṃsaṃ martyaṃ durvidvāṃsaṃ rakṣasvinam | <BR>
ābhoghaṃ hanmanā hatamudadhiṃ hanmanā hatam || <BR>
<P><HR>
<CENTER>
<A HREF="rv07095.htm">Next: Hymn 95</A></CENTER>
</BODY>
</HTML>
