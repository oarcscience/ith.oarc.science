[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09076)   
[Rig Veda Book 9 Index](rvi09)  [Previous](rv09075)  [Next](rv09077) 

------------------------------------------------------------------------

### Rig Veda Book 9 Hymn 76

धर्ता दिवः पवते कर्त्व्यो रसो दक्षो देवानामनुमाद्यो नर्भिः \|  
हरिः सर्जानो अत्यो न सत्वभिर्व्र्था पाजांसि कर्णुते नदीष्वा \|\|  
शूरो न धत्त आयुधा गभस्त्योः सवः सिषासन रथिरो गविष्टिषु \|  
इन्द्रस्य शुष्ममीरयन्नपस्युभिरिन्दुर्हिन्वानो अज्यते मनीषिभिः \|\|  
इन्द्रस्य सोम पवमान ऊर्मिणा तविष्यमाणो जठरेष्वाविश \|  
पर णः पिन्व विद्युदभ्रेव रोदसी धिया न वाजानुप मासि शश्वतः \|\|  
विश्वस्य राजा पवते सवर्द्र्श रतस्य धीतिं रषिषाळ अवीवशत \|  
यः सूर्यस्यासिरेण मर्ज्यते पिता मतीनामसमष्टकाव्यः \|\|  
वर्षेव यूथा परि कोशमर्षस्यपामुपस्थे वर्षभः कनिक्रदत \|  
स इन्द्राय पवसे मत्सरिन्तमो यथा जेषाम समिथे तवोतयः \|\|  

dhartā divaḥ pavate kṛtvyo raso dakṣo devānāmanumādyo nṛbhiḥ \|  
hariḥ sṛjāno atyo na satvabhirvṛthā pājāṃsi kṛṇute nadīṣvā \|\|  
śūro na dhatta āyudhā ghabhastyoḥ svaḥ siṣāsan rathiro ghaviṣṭiṣu \|  
indrasya śuṣmamīrayannapasyubhirindurhinvāno ajyate manīṣibhiḥ \|\|  
indrasya soma pavamāna ūrmiṇā taviṣyamāṇo jaṭhareṣvāviśa \|  
pra ṇaḥ pinva vidyudabhreva rodasī dhiyā na vājānupa māsi śaśvataḥ
\|\|  
viśvasya rājā pavate svardṛśa ṛtasya dhītiṃ ṛṣiṣāḷ avīvaśat \|  
yaḥ sūryasyāsireṇa mṛjyate pitā matīnāmasamaṣṭakāvyaḥ \|\|  
vṛṣeva yūthā pari kośamarṣasyapāmupasthe vṛṣabhaḥ kanikradat \|  
sa indrāya pavase matsarintamo yathā jeṣāma samithe tvotayaḥ \|\|  

------------------------------------------------------------------------

[Next: Hymn 77](rv09077)
