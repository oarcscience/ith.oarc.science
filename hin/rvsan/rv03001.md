[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv03001.md)   
[Rig Veda Book 3 Index](rvi03)  [Previous](rv02043)  [Next](rv03002.md) 

------------------------------------------------------------------------

### Rig Veda Book 3 Hymn 1

सोमस्य मा तवसं वक्ष्यग्ने वह्निं चकर्थ विदथे यजध्यै \|  
देवानछा दीद्यद युञ्जे अद्रिं शमाये अग्ने तन्वंजुषस्व \|\|  
पराञ्चं यज्ञं चक्र्म वर्धतां गीः समिद्भिरग्निं नमसा दुवस्यन \|  
दिवः शशासुर्विदथा कवीनां गर्त्साय चित तवसे गातुमीषुः \|\|  
मयो दधे मेधिरः पूतदक्षो दिवः सुबन्धुर्जनुषा पर्थिव्याः \|  
अविन्दन्नु दर्शतमप्स्वन्तर्देवासो अग्निमपसि सवसॄणाम \|\|  
अवर्धयन सुभगं सप्त यह्वीः शवेतं जज्ञानमरुषम्महित्वा \|  
शिशुं न जातमभ्यारुरश्वा देवासो अग्निंजनिमन वपुष्यन \|\|  
शुक्रेभिरङगै रज आततन्वान करतुं पुनानः कविभिः पवित्रैः \|  
शोचिर्वसानः पर्यायुरपां शरियो मिमीते बर्हतीरनूनाः \|\|  
वव्राजा सीमनदतीरदब्धा दिवो यह्वीरवसाना अनग्नाः \|  
सना अत्र युवतयः सयोनीरेकं गर्भं दधिरे सप्त वाणीः \|\|  
सतीर्णा अस्य संहतो विश्वरूपा घर्तस्य योनौ सरवथे मधूनाम \|  
अस्थुरत्र धेनवः पिन्वमाना मही दस्मस्य मातरा समीची \|\|  
बभ्राणः सूनो सहसो वयद्यौद दाधानः शुक्रा रभसा वपूंषि \|  
शचोतन्ति धारा मधुनो घर्तस्य वर्षा यत्र वाव्र्धे काव्येन \|\|  
पितुश्चिदूधर्जनुषा विवेद वयस्य धारा अस्र्जद वि धेनाः \|  
गुहा चरन्तं सखिभिः शिवेभिर्दिवो यह्वीभिर्नगुहा बभूव \|\|  
पितुश्च गर्भं जनितुश्च बभ्रे पूर्वीरेको अधयत पीप्यानाः \|  
वर्ष्णे सपत्नी शुचये सबन्धू उभे अस्मै मनुष्येनि पाहि \|\|  
उरौ महाननिबाधे ववर्धापो अग्निं यशसः सं हि पूर्वीः \|  
रतस्य योनावशयद दमूना जामीनामग्निरपसिस्वसॄणाम \|\|  
अक्रो न बभ्रिः समिथे महीनां दिद्र्क्षेयः सूनवे भार्जीकः \|  
उदुस्रिया जनिता यो जजानापां गर्भो नर्तमो यह्वो अग्निः \|\|  
अपां गर्भं दर्शतमोषधीनां वना जजान सुभगा विरूपम \|  
देवासश्चिन मनसा सं हि जग्मुः पनिष्ठं जातं तवसं दुवस्यन \|\|  
बर्हन्त इद भानवो भार्जीकमग्निं सचन्त विद्युतो न शुक्राः \|  
गुहेव वर्द्धं सदसि सवे अन्तरपार ऊर्वे अम्र्तन्दुहानाः \|\|  
ईळे च तवा यजमानो हविर्भिरीळे सखित्वं सुमतिं निकामः \|  
देवैरवो मिमीहि सं जरित्रे रक्षा च नो दम्येभिरनीकैः \|\|  
उपक्षेतारस्तव सुप्रणीते.अग्ने विश्वानि धन्या दधानाः \|  
सुरेतसा शरवसा तुञ्जमाना अभि षयाम पर्तनायून्रदेवान \|\|  
आ देवानामभवः केतुरग्ने मन्द्रो विश्वानि काव्यानि विद्वान \|  
परति मर्तानवासयो दमूना अनु देवान रथिरो यासिसाधन \|\|  
नि दुरोणे अम्र्तो मर्त्यानां राजा ससाद विदथानि साधन \|  
घर्तप्रतीक उर्विया वयद्यौदग्निर्विश्वानि काव्यानि विद्वान \|\|  
आ नो गहि सख्येभिः शिवेभिर्महान महीभिरूतिभिः सरण्यन \|  
अस्मे रयिं बहुलं सन्तरुत्रं सुवाचं भागं यशसं कर्धी नः \|\|  
एता ते अग्ने जनिमा सनानि पर पूर्व्याय नूतनानि वोचम \|  
महान्ति वर्ष्णे सवना कर्तेमा जन्मञ-जन्मन निहितो जातवेदाः \|\|  
जन्मञ-जन्मन निहितो जातवेदा विश्वामित्रेभिरिध्यते अजस्रः \|  
तस्य वयं सुमतौ यज्ञियस्यापि भद्रे सौमनसे सयाम \|\|  
इमं यज्ञं सहसावन तवं नो देवत्रा धेहि सुक्रतो रराणः \|  
पर यंसि होतर्ब्र्हतीरिषो नो.अग्ने महि दरविनमा यजस्व \|\|  
इळामग्ने पुरुदंसं सनिं गोः शश्वत्तमं हवमानायसाध \|  
सयान नः सूनुस्तनयो विजावाग्ने सा ते सुमतिर्भुत्वस्मे \|\|  

somasya mā tavasaṃ vakṣyaghne vahniṃ cakartha vidathe yajadhyai \|  
devānachā dīdyad yuñje adriṃ śamāye aghne tanvaṃjuṣasva \|\|  
prāñcaṃ yajñaṃ cakṛma vardhatāṃ ghīḥ samidbhiraghniṃ namasā duvasyan
\|  
divaḥ śaśāsurvidathā kavīnāṃ ghṛtsāya cit tavase ghātumīṣuḥ \|\|  
mayo dadhe medhiraḥ pūtadakṣo divaḥ subandhurjanuṣā pṛthivyāḥ \|  
avindannu darśatamapsvantardevāso aghnimapasi svasṝṇām \|\|  
avardhayan subhaghaṃ sapta yahvīḥ śvetaṃ jajñānamaruṣammahitvā \|  
śiśuṃ na jātamabhyāruraśvā devāso aghniṃjaniman vapuṣyan \|\|  
śukrebhiraṅghai raja ātatanvān kratuṃ punānaḥ kavibhiḥ pavitraiḥ \|  
śocirvasānaḥ paryāyurapāṃ śriyo mimīte bṛhatīranūnāḥ \|\|  
vavrājā sīmanadatīradabdhā divo yahvīravasānā anaghnāḥ \|  
sanā atra yuvatayaḥ sayonīrekaṃ gharbhaṃ dadhire sapta vāṇīḥ \|\|  
stīrṇā asya saṃhato viśvarūpā ghṛtasya yonau sravathe madhūnām \|  
asthuratra dhenavaḥ pinvamānā mahī dasmasya mātarā samīcī \|\|  
babhrāṇaḥ sūno sahaso vyadyaud dādhānaḥ śukrā rabhasā vapūṃṣi \|  
ścotanti dhārā madhuno ghṛtasya vṛṣā yatra vāvṛdhe kāvyena \|\|  
pituścidūdharjanuṣā viveda vyasya dhārā asṛjad vi dhenāḥ \|  
ghuhā carantaṃ sakhibhiḥ śivebhirdivo yahvībhirnaghuhā babhūva \|\|  
pituśca gharbhaṃ janituśca babhre pūrvīreko adhayat pīpyānāḥ \|  
vṛṣṇe sapatnī śucaye sabandhū ubhe asmai manuṣyeni pāhi \|\|  
urau mahānanibādhe vavardhāpo aghniṃ yaśasaḥ saṃ hi pūrvīḥ \|  
ṛtasya yonāvaśayad damūnā jāmīnāmaghnirapasisvasṝṇām \|\|  
akro na babhriḥ samithe mahīnāṃ didṛkṣeyaḥ sūnave bhāṛjīkaḥ \|  
udusriyā janitā yo jajānāpāṃ gharbho nṛtamo yahvo aghniḥ \|\|  
apāṃ gharbhaṃ darśatamoṣadhīnāṃ vanā jajāna subhaghā virūpam \|  
devāsaścin manasā saṃ hi jaghmuḥ paniṣṭhaṃ jātaṃ tavasaṃ duvasyan \|\|  
bṛhanta id bhānavo bhāṛjīkamaghniṃ sacanta vidyuto na śukrāḥ \|  
ghuheva vṛddhaṃ sadasi sve antarapāra ūrve amṛtanduhānāḥ \|\|  
īḷe ca tvā yajamāno havirbhirīḷe sakhitvaṃ sumatiṃ nikāmaḥ \|  
devairavo mimīhi saṃ jaritre rakṣā ca no damyebhiranīkaiḥ \|\|  
upakṣetārastava supraṇīte.aghne viśvāni dhanyā dadhānāḥ \|  
suretasā śravasā tuñjamānā abhi ṣyāma pṛtanāyūnradevān \|\|  
ā devānāmabhavaḥ keturaghne mandro viśvāni kāvyāni vidvān \|  
prati martānavāsayo damūnā anu devān rathiro yāsisādhan \|\|  
ni duroṇe amṛto martyānāṃ rājā sasāda vidathāni sādhan \|  
ghṛtapratīka urviyā vyadyaudaghnirviśvāni kāvyāni vidvān \|\|  
ā no ghahi sakhyebhiḥ śivebhirmahān mahībhirūtibhiḥ saraṇyan \|  
asme rayiṃ bahulaṃ santarutraṃ suvācaṃ bhāghaṃ yaśasaṃ kṛdhī naḥ \|\|  
etā te aghne janimā sanāni pra pūrvyāya nūtanāni vocam \|  
mahānti vṛṣṇe savanā kṛtemā janmañ-janman nihito jātavedāḥ \|\|  
janmañ-janman nihito jātavedā viśvāmitrebhiridhyate ajasraḥ \|  
tasya vayaṃ sumatau yajñiyasyāpi bhadre saumanase syāma \|\|  
imaṃ yajñaṃ sahasāvan tvaṃ no devatrā dhehi sukrato rarāṇaḥ \|  
pra yaṃsi hotarbṛhatīriṣo no.aghne mahi dravinamā yajasva \|\|  
iḷāmaghne purudaṃsaṃ saniṃ ghoḥ śaśvattamaṃ havamānāyasādha \|  
syān naḥ sūnustanayo vijāvāghne sā te sumatirbhutvasme \|\|  

------------------------------------------------------------------------

[Next: Hymn 2](rv03002.md)
