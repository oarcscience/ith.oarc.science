[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv07094.md)   
[Rig Veda Book 7 Index](rvi07)  [Previous](rv07093)  [Next](rv07095.md) 

------------------------------------------------------------------------

### Rig Veda Book 7 Hymn 94

इयं वामस्य मन्मन इन्द्राग्नी पूर्व्यस्तुतिः \|  
अभ्राद वर्ष्टिरिवाजनि \|\|  
शर्णुतं जरितुर्हवमिन्द्राग्नी वनतं गिरः \|  
ईशानापिप्यतं धियः \|\|  
मा पापत्वाय नो नरेन्द्राग्नी माभिशस्तये \|  
मा नो रीरधतं निदे \|\|  
इन्द्रे अग्ना नमो बर्हत सुव्र्क्तिमेरयामहे \|  
धिया धेना अवस्यवः \|\|  
ता हि शश्वन्त ईळत इत्था विप्रास ऊतये \|  
सबाधो वाजसातये \|\|  
ता वां गीर्भिर्विपन्यवः परयस्वन्तो हवामहे \|  
मेधसाता सनिष्यवः \|\|  
इन्द्राग्नी अवसा गतमस्मभ्यं चर्षणीसहा \|  
मा नो दुःशंस ईशत \|\|  
मा कस्य नो अररुषो धूर्तिः परणं मर्त्यस्य \|  
इन्द्राग्नीशर्म यछतम \|\|  
गोमद धिरण्यवद वसु यद वामश्वावदीमहे \|  
इन्द्राग्नीतद वनेमहि \|\|  
यत सोम आ सुते नर इन्द्राग्नी अजोहवुः \|  
सप्तीवन्ता सपर्यवः \|\|  
उक्थेभिर्व्र्त्रहन्तमा या मन्दाना चिदा गिरा \|  
आङगूषैराविवासतः \|\|  
ताविद दुःशंसं मर्त्यं दुर्विद्वांसं रक्षस्विनम \|  
आभोगं हन्मना हतमुदधिं हन्मना हतम \|\|  

iyaṃ vāmasya manmana indrāghnī pūrvyastutiḥ \|  
abhrād vṛṣṭirivājani \|\|  
śṛṇutaṃ jariturhavamindrāghnī vanataṃ ghiraḥ \|  
īśānāpipyataṃ dhiyaḥ \|\|  
mā pāpatvāya no narendrāghnī mābhiśastaye \|  
mā no rīradhataṃ nide \|\|  
indre aghnā namo bṛhat suvṛktimerayāmahe \|  
dhiyā dhenā avasyavaḥ \|\|  
tā hi śaśvanta īḷata itthā viprāsa ūtaye \|  
sabādho vājasātaye \|\|  
tā vāṃ ghīrbhirvipanyavaḥ prayasvanto havāmahe \|  
medhasātā saniṣyavaḥ \|\|  
indrāghnī avasā ghatamasmabhyaṃ carṣaṇīsahā \|  
mā no duḥśaṃsa īśata \|\|  
mā kasya no araruṣo dhūrtiḥ praṇaṃ martyasya \|  
indrāghnīśarma yachatam \|\|  
ghomad dhiraṇyavad vasu yad vāmaśvāvadīmahe \|  
indrāghnītad vanemahi \|\|  
yat soma ā sute nara indrāghnī ajohavuḥ \|  
saptīvantā saparyavaḥ \|\|  
ukthebhirvṛtrahantamā yā mandānā cidā ghirā \|  
āṅghūṣairāvivāsataḥ \|\|  
tāvid duḥśaṃsaṃ martyaṃ durvidvāṃsaṃ rakṣasvinam \|  
ābhoghaṃ hanmanā hatamudadhiṃ hanmanā hatam \|\|  

------------------------------------------------------------------------

[Next: Hymn 95](rv07095.md)
