[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv01056.md)   
[Rig Veda Book 1 Index](rvi01)  [Previous](rv01055)  [Next](rv01057.md) 

------------------------------------------------------------------------

### Rig Veda Book 1 Hymn 56

एष पर पूर्वीरव तस्य चम्रिषो.अत्यो न योषामुदयंस्त भुर्वणिः \|  
दक्षं महे पाययते हिरण्ययं रथमाव्र्त्या हरियोगं रभ्वसम \|\|  
तं गूर्तयो नेमन्निषः परीणसः समुद्रं न संचरणे सनिष्यवः \|  
पतिं दक्षस्य विदथस्य नू सहो गिरिं न वेना अधि रोह तेजसा \|\|  
स तुर्वणिर्महानरेणु पौंस्ये गिरेर्भ्र्ष्टिर्न भराजते तुजा शवः \|  
येन शुष्णं मायिनमायसो मदे दुध्राभूषु रामयन नि दामनि \|\|  
देवी यदि तविषी तवाव्र्धोतय इन्द्रं सिषक्त्युषसं न सूर्यः \|  
यो धर्ष्णुना शवसा बाधते तम इयर्ति रेणुं बर्हदर्हरिष्वणिः \|\|  
वि यत तिरो धरुणमच्युतं रजो.अतिष्ठिपो दिव आतासुबर्हणा \|  
सवर्मीळ्हे यन मद इन्द्र हर्ष्याहन वर्त्रं निरपामौब्जो अर्णवम \|\|  
तवं दिवो धरुणं धिष ओजसा पर्थिव्या इन्द्र सदनेषु माहिनः \|  
तवं सुतस्य मदे अरिणा अपो वि वर्त्रस्य समया पाष्यारुजः \|\|  

eṣa pra pūrvīrava tasya camriṣo.atyo na yoṣāmudayaṃsta bhurvaṇiḥ \|  
dakṣaṃ mahe pāyayate hiraṇyayaṃ rathamāvṛtyā hariyoghaṃ ṛbhvasam \|\|  
taṃ ghūrtayo nemanniṣaḥ parīṇasaḥ samudraṃ na saṃcaraṇe saniṣyavaḥ \|  
patiṃ dakṣasya vidathasya nū saho ghiriṃ na venā adhi roha tejasā \|\|  
sa turvaṇirmahānareṇu pauṃsye ghirerbhṛṣṭirna bhrājate tujā śavaḥ \|  
yena śuṣṇaṃ māyinamāyaso made dudhraābhūṣu rāmayan ni dāmani \|\|  
devī yadi taviṣī tvāvṛdhotaya indraṃ siṣaktyuṣasaṃ na sūryaḥ \|  
yo dhṛṣṇunā śavasā bādhate tama iyarti reṇuṃ bṛhadarhariṣvaṇiḥ \|\|  
vi yat tiro dharuṇamacyutaṃ rajo.atiṣṭhipo diva ātāsubarhaṇā \|  
svarmīḷhe yan mada indra harṣyāhan vṛtraṃ nirapāmaubjo arṇavam \|\|  
tvaṃ divo dharuṇaṃ dhiṣa ojasā pṛthivyā indra sadaneṣu māhinaḥ \|  
tvaṃ sutasya made ariṇā apo vi vṛtrasya samayā pāṣyārujaḥ \|\|  

------------------------------------------------------------------------

[Next: Hymn 57](rv01057.md)
