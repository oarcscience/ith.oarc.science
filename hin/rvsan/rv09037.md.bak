[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv09037.md)   
[Rig Veda Book 9 Index](rvi09)  [Previous](rv09036)  [Next](rv09038.md) 

------------------------------------------------------------------------

### Rig Veda Book 9 Hymn 37

स सुतः पीतये वर्षा सोमः पवित्रे अर्षति \|  
विघ्नन रक्षांसि देवयुः \|\|  
स पवित्रे विचक्षणो हरिरर्षति धर्णसिः \|  
अभि योनिंकनिक्रदत \|\|  
स वाजी रोचना दिवः पवमानो वि धावति \|  
रक्षोहा वारमव्ययम \|\|  
स तरितस्याधि सानवि पवमानो अरोचयत \|  
जामिभिः सूर्यं सह \|\|  
स वर्त्रहा वर्षा सुतो वरिवोविददाभ्यः \|  
सोमो वाजमिवासरत \|\|  
स देवः कविनेषितो.अभि दरोणानि धावति \|  
इन्दुरिन्द्रायमंहना \|\|  

sa sutaḥ pītaye vṛṣā somaḥ pavitre arṣati \|  
vighnan rakṣāṃsi devayuḥ \|\|  
sa pavitre vicakṣaṇo harirarṣati dharṇasiḥ \|  
abhi yoniṃkanikradat \|\|  
sa vājī rocanā divaḥ pavamāno vi dhāvati \|  
rakṣohā vāramavyayam \|\|  
sa tritasyādhi sānavi pavamāno arocayat \|  
jāmibhiḥ sūryaṃ saha \|\|  
sa vṛtrahā vṛṣā suto varivovidadābhyaḥ \|  
somo vājamivāsarat \|\|  
sa devaḥ kavineṣito.abhi droṇāni dhāvati \|  
indurindrāyamaṃhanā \|\|  

------------------------------------------------------------------------

[Next: Hymn 38](rv09038.md)
