<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 6: Hymn 70</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv06070.htm">English</A>&nbsp;

<BR>
<A HREF="rvi06.htm">Rig Veda Book 6 Index</A>&nbsp;
<A HREF="rv06069.htm">Previous</A>&nbsp;
<A HREF="rv06071.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 6 Hymn 70</H3>
घर्तवती भुवनानामभिश्रियोर्वी पर्थ्वी मधुदुघे सुपेशसा | <BR>
दयावाप्र्थिवी वरुणस्य धर्मणा विष्कभिते अजरेभूरिरेतसा || <BR>
असश्चन्ती भूरिधारे पयस्वती घर्तं दुहाते सुक्र्ते शुचिव्रते | <BR>
राजन्ती अस्य भुवनस्य रोदसी अस्मे रेतः सिञ्चतंयन मनुर्हितम || <BR>
यो वां रजवे करमणाय रोदसी मर्तो ददाश धिषणे स साधति | <BR>
पर परजाभिर्जायते धर्मणस परि युवोः सिक्ता विषुरूपाणि सव्रता || <BR>
घर्तेन दयावाप्र्थिवी अभीव्र्ते घर्तश्रिया घर्तप्र्चा घर्ताव्र्धा | <BR>
उर्वी पर्थ्वी होत्र्वूर्ये पुरोहिते ते इद विप्रा ईळते सुम्नमिष्टये || <BR>
मधु नो दयावाप्र्थिवी मिमिक्षतां मधुश्चुता मधुदुघे मधुव्रते | <BR>
दधाने यज्ञं दरविणं च देवता महि शरवो वाजमस्मे सुवीर्यम || <BR>
ऊर्जं नो दयौश्च पर्थिवी च पिन्वतां पिता माता विश्वविदा सुदंससा | <BR>
संरराणे रोदसी विश्वशम्भुवा सनिं वाजं रयिमस्मे समिन्वताम || <BR>
<P></P>
ghṛtavatī bhuvanānāmabhiśriyorvī pṛthvī madhudughe supeśasā | <BR>
dyāvāpṛthivī varuṇasya dharmaṇā viṣkabhite ajarebhūriretasā || <BR>
asaścantī bhūridhāre payasvatī ghṛtaṃ duhāte sukṛte śucivrate | <BR>
rājantī asya bhuvanasya rodasī asme retaḥ siñcataṃyan manurhitam || <BR>
yo vāṃ ṛjave kramaṇāya rodasī marto dadāśa dhiṣaṇe sa sādhati | <BR>
pra prajābhirjāyate dharmaṇas pari yuvoḥ siktā viṣurūpāṇi savratā || <BR>
ghṛtena dyāvāpṛthivī abhīvṛte ghṛtaśriyā ghṛtapṛcā ghṛtāvṛdhā | <BR>
urvī pṛthvī hotṛvūrye purohite te id viprā īḷate sumnamiṣṭaye || <BR>
madhu no dyāvāpṛthivī mimikṣatāṃ madhuścutā madhudughe madhuvrate | <BR>
dadhāne yajñaṃ draviṇaṃ ca devatā mahi śravo vājamasme suvīryam || <BR>
ūrjaṃ no dyauśca pṛthivī ca pinvatāṃ pitā mātā viśvavidā sudaṃsasā | <BR>
saṃrarāṇe rodasī viśvaśambhuvā saniṃ vājaṃ rayimasme saminvatām || <BR>
<P><HR>
<CENTER>
<A HREF="rv06071.htm">Next: Hymn 71</A></CENTER>
</BODY>
</HTML>
