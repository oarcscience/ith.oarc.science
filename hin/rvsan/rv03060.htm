<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 3: Hymn 60</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv03060.htm">English</A>&nbsp;

<BR>
<A HREF="rvi03.htm">Rig Veda Book 3 Index</A>&nbsp;
<A HREF="rv03059.htm">Previous</A>&nbsp;
<A HREF="rv03061.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 3 Hymn 60</H3>
इहेह वो मनसा बन्धुता नर उशिजो जग्मुरभि तानि वेदसा | <BR>
याभिर्मायाभिः परतिजूतिवर्पसः सौधन्वना यज्ञियं भागमानश || <BR>
याभिः शचीभिश्चमसानपिंशत यया धिया गामरिणीत चर्मणः | <BR>
येन हरी मनसा निरतक्षत तेन देवत्वं रभवः समानश || <BR>
इन्द्रस्य सख्यं रभवः समानशुर्मनोर्नपातो अपसो दधन्विरे | <BR>
सौधन्वनासो अम्र्तत्वमेरिरे विष्ट्वी शमीभिः सुक्र्तः सुक्र्त्यया || <BR>
इन्द्रेण याथ सरथं सुते सचानथो वशानां भवथासह शरिया | <BR>
न वः परतिमै सुक्र्तानि वाघतः सौधन्वना रभवो वीर्याणि च || <BR>
इन्द्र रभुभिर्वाजवद्भिः समुक्षितं सुतं सोममा वर्षस्वा गभस्त्योः | <BR>
धियेषितो मघवन दाशुषो गर्हे सौधन्वनेभिः सह मत्स्वा नर्भिः || <BR>
इन्द्र रभुमान वाजवान मत्स्वेह नो.अस्मिन सवने शच्या पुरुष्टुत | <BR>
इमानि तुभ्यं सवसराणि येमिरे वरता देवानां मनुषश्च धर्मभिः || <BR>
इन्द्र रभुभिर्वाजिभिर्वाजयन्निह सतोमं जरितुरुप याहि यज्ञियम | <BR>
शतं केतेभिरिषिरेभिरायवे सहस्रणीथोध्वरस्य होमनि ||<BR>
<P></P>
iheha vo manasā bandhutā nara uśijo jaghmurabhi tāni vedasā | <BR>
yābhirmāyābhiḥ pratijūtivarpasaḥ saudhanvanā yajñiyaṃ bhāghamānaśa || <BR>
yābhiḥ śacībhiścamasānapiṃśata yayā dhiyā ghāmariṇīta carmaṇaḥ | <BR>
yena harī manasā niratakṣata tena devatvaṃ ṛbhavaḥ samānaśa || <BR>
indrasya sakhyaṃ ṛbhavaḥ samānaśurmanornapāto apaso dadhanvire | <BR>
saudhanvanāso amṛtatvamerire viṣṭvī śamībhiḥ sukṛtaḥ sukṛtyayā || <BR>
indreṇa yātha sarathaṃ sute sacānatho vaśānāṃ bhavathāsaha śriyā | <BR>
na vaḥ pratimai sukṛtāni vāghataḥ saudhanvanā ṛbhavo vīryāṇi ca || <BR>
indra ṛbhubhirvājavadbhiḥ samukṣitaṃ sutaṃ somamā vṛṣasvā ghabhastyoḥ | <BR>
dhiyeṣito maghavan dāśuṣo ghṛhe saudhanvanebhiḥ saha matsvā nṛbhiḥ || <BR>
indra ṛbhumān vājavān matsveha no.asmin savane śacyā puruṣṭuta | <BR>
imāni tubhyaṃ svasarāṇi yemire vratā devānāṃ manuṣaśca dharmabhiḥ || <BR>
indra ṛbhubhirvājibhirvājayanniha stomaṃ jariturupa yāhi yajñiyam | <BR>
śataṃ ketebhiriṣirebhirāyave sahasraṇīthoadhvarasya homani ||<BR>
<P><HR>
<CENTER>
<A HREF="rv03061.htm">Next: Hymn 61</A></CENTER>
</BODY>
</HTML>
