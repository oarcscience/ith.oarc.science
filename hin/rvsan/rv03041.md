[Intangible Textual Heritage](../../index)  [Hinduism](../index) 
[Index](index)   
[English](../rigveda/rv03041)   
[Rig Veda Book 3 Index](rvi03)  [Previous](rv03040)  [Next](rv03042) 

------------------------------------------------------------------------

### Rig Veda Book 3 Hymn 41

आ तू न इन्द्र मद्र्यग घुवानः सोमपीतये \|  
हरिभ्यां याह्यद्रिवः \|\|  
सत्तो होता न रत्वियस्तिस्तिरे बर्हिरानुषक \|  
अयुज्रन परातरद्रयः \|\|  
इमा बरह्म बरह्मवाहः करियन्त आ बर्हिः सीद \|  
वीहि शूर पुरोळाशम \|\|  
रारन्धि सवनेषु ण एषु सतोमेषु वर्त्रहन \|  
उक्थेष्विन्द्र गिर्वणः \|\|  
मतयः सोमपामुरुं रिहन्ति शवसस पतिम \|  
इन्द्रं वत्सं न मातरः \|\|  
स मन्दस्वा हयन्धसो राधसे तन्वा महे \|  
न सतोतारं निदे करः \|\|  
वयमिन्द्र तवायवो हविष्मन्तो जरामहे \|  
उत तवमस्मयुर्वसो \|\|  
मारे अस्मद वि मुमुचो हरिप्रियार्वां याहि \|  
इन्द्र सवधावोमत्स्वेह \|\|  
अर्वाञ्चं तवा सुखे रथे वहतामिन्द्र केशिना \|  
घर्तस्नूबर्हिरासदे \|\|  

ā tū na indra madryagh ghuvānaḥ somapītaye \|  
haribhyāṃ yāhyadrivaḥ \|\|  
satto hotā na ṛtviyastistire barhirānuṣak \|  
ayujran prātaradrayaḥ \|\|  
imā brahma brahmavāhaḥ kriyanta ā barhiḥ sīda \|  
vīhi śūra puroḷāśam \|\|  
rārandhi savaneṣu ṇa eṣu stomeṣu vṛtrahan \|  
uktheṣvindra ghirvaṇaḥ \|\|  
matayaḥ somapāmuruṃ rihanti śavasas patim \|  
indraṃ vatsaṃ na mātaraḥ \|\|  
sa mandasvā hyandhaso rādhase tanvā mahe \|  
na stotāraṃ nide karaḥ \|\|  
vayamindra tvāyavo haviṣmanto jarāmahe \|  
uta tvamasmayurvaso \|\|  
māre asmad vi mumuco haripriyārvāṃ yāhi \|  
indra svadhāvomatsveha \|\|  
arvāñcaṃ tvā sukhe rathe vahatāmindra keśinā \|  
ghṛtasnūbarhirāsade \|\|  

------------------------------------------------------------------------

[Next: Hymn 42](rv03042)
