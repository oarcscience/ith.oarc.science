[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09081)   
[Rig Veda Book 9 Index](rvi09)  [Previous](rv09080)  [Next](rv09082) 

------------------------------------------------------------------------

### Rig Veda Book 9 Hymn 81

पर सोमस्य पवमानस्योर्मय इन्द्रस्य यन्ति जठरं सुपेशसः \|  
दध्ना यदीमुन्नीता यशसा गवां दानाय शूरमुदमन्दिषुः सुताः \|\|  
अछा हि सोमः कलशानसिष्यददत्यो न वोळ्हा रघुवर्तनिर्व्र्षा \|  
अथा देवानामुभयस्य जन्मनो विद्वानश्नोत्यमुत इतश्च यत \|\|  
आ नः सोम पवमानः किरा वस्विन्दो भव मघवा राधसो महः \|  
शिक्षा वयोधो वसवे सु चेतुना मा नो गयमारे अस्मत परा सिचः \|\|  
आ नः पूषा पवमानः सुरातयो मित्रो गछन्तु वरुणः सजोषसः \|  
बर्हस्पतिर्मरुतो वायुरश्विना तवष्टा सविता सुयमा सरस्वती \|\|  
उभे दयावाप्र्थिवी विश्वमिन्वे अर्यमा देवो अदितिर्विधाता \|  
भगो नर्शंस उर्वन्तरिक्षं विश्वे देवाः पवमानंजुषन्त \|\|  

pra somasya pavamānasyormaya indrasya yanti jaṭharaṃ supeśasaḥ \|  
dadhnā yadīmunnītā yaśasā ghavāṃ dānāya śūramudamandiṣuḥ sutāḥ \|\|  
achā hi somaḥ kalaśānasiṣyadadatyo na voḷhā raghuvartanirvṛṣā \|  
athā devānāmubhayasya janmano vidvānaśnotyamuta itaśca yat \|\|  
ā naḥ soma pavamānaḥ kirā vasvindo bhava maghavā rādhaso mahaḥ \|  
śikṣā vayodho vasave su cetunā mā no ghayamāre asmat parā sicaḥ \|\|  
ā naḥ pūṣā pavamānaḥ surātayo mitro ghachantu varuṇaḥ sajoṣasaḥ \|  
bṛhaspatirmaruto vāyuraśvinā tvaṣṭā savitā suyamā sarasvatī \|\|  
ubhe dyāvāpṛthivī viśvaminve aryamā devo aditirvidhātā \|  
bhagho nṛśaṃsa urvantarikṣaṃ viśve devāḥ pavamānaṃjuṣanta \|\|  

------------------------------------------------------------------------

[Next: Hymn 82](rv09082)
