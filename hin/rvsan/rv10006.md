[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv10006.md)   
[Rig Veda Book 10 Index](rvi10)  [Previous](rv10005)  [Next](rv10007.md) 

------------------------------------------------------------------------

### Rig Veda Book 10 Hymn 6

अयं स यस्य शर्मन्नवोभिरग्नेरेधते जरिताभिष्टौ \|  
जयेष्ठेभिर्यो भानुभिरषूणां पर्येति परिवीतोविभावा \|\|  
यो भनुभिर्विभावा विभात्यग्निर्देवेभिरतावाजस्रः \|  
आ यो विवाय सख्या सखिभ्यो.अपरिह्व्र्तो अत्यो न सप्तिः \|\|  
ईशे यो विश्वस्या देववीतेरीशे विश्वायुरुषसोव्युष्टौ \|  
आ यस्मिन मना हवींष्यग्नावरिष्टरथस्कभ्नाति शूषैः \|\|  
शूषेभिर्व्र्धो जुषाणो अर्कैर्देवानछा रघुपत्वाजिगाति \|  
मन्द्रो होता स जुह्वा यजिष्ठः सम्मिश्लो अग्निरा जिघर्ति देवान \|\|  
तमुस्रामिन्द्रं न रेजमानमग्निं गीर्भिर्नमोभिराक्र्णुध्वम \|  
आ यं विप्रासो मतिभिर्ग्र्णन्ति जातवेदसंजुह्वं सहानाम \|\|  
सं यस्मिन विश्वा वसूनि जग्मुर्वाजे नाश्वाःसप्तीवन्त एवैः \|  
अस्मे ऊतीरिन्द्रवाततमा अर्वाचीनाग्न आ कर्णुष्व \|\|  
अधा हयग्ने मह्ना निषद्या सद्यो जज्ञानो हव्यो बभूथ \|  
तं ते देवासो अनु केतमायन्नधावर्धन्त परथमासूमाः \|\|  

ayaṃ sa yasya śarmannavobhiraghneredhate jaritābhiṣṭau \|  
jyeṣṭhebhiryo bhānubhirṣūṇāṃ paryeti parivītovibhāvā \|\|  
yo bhanubhirvibhāvā vibhātyaghnirdevebhirtāvājasraḥ \|  
ā yo vivāya sakhyā sakhibhyo.aparihvṛto atyo na saptiḥ \|\|  
īśe yo viśvasyā devavīterīśe viśvāyuruṣasovyuṣṭau \|  
ā yasmin manā havīṃṣyaghnāvariṣṭarathaskabhnāti śūṣaiḥ \|\|  
śūṣebhirvṛdho juṣāṇo arkairdevānachā raghupatvājighāti \|  
mandro hotā sa juhvā yajiṣṭhaḥ sammiślo aghnirā jigharti devān \|\|  
tamusrāmindraṃ na rejamānamaghniṃ ghīrbhirnamobhirākṛṇudhvam \|  
ā yaṃ viprāso matibhirghṛṇanti jātavedasaṃjuhvaṃ sahānām \|\|  
saṃ yasmin viśvā vasūni jaghmurvāje nāśvāḥsaptīvanta evaiḥ \|  
asme ūtīrindravātatamā arvācīnāaghna ā kṛṇuṣva \|\|  
adhā hyaghne mahnā niṣadyā sadyo jajñāno havyo babhūtha \|  
taṃ te devāso anu ketamāyannadhāvardhanta prathamāsaūmāḥ \|\|  

------------------------------------------------------------------------

[Next: Hymn 7](rv10007.md)
