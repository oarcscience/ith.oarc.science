<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 6: Hymn 61</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv06061.htm">English</A>&nbsp;

<BR>
<A HREF="rvi06.htm">Rig Veda Book 6 Index</A>&nbsp;
<A HREF="rv06060.htm">Previous</A>&nbsp;
<A HREF="rv06062.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 6 Hymn 61</H3>
इयमददाद रभसं रणच्युतं दिवोदासं वध्र्यश्वाय दाशुषे | <BR>
या शश्वन्तमाचखादावसं पणिं ता ते दात्राणि तविषा सरस्वति || <BR>
इयं शुष्मेभिर्बिसखा इवारुजत सानु गिरीणां तविषेभिरूर्मिभिः | <BR>
पारावतघ्नीमवसे सुव्र्क्तिभिः सरस्वतीमा विवासेम धीतिभिः || <BR>
सरस्वति देवनिदो नि बर्हय परजां विश्वस्य बर्सयस्य मायिनः | <BR>
उत कषितिभ्यो.अवनीरविन्दो विषमेभ्यो अस्रवो वाजिनीवति || <BR>
पर णो देवी सरस्वती वाजेभिर्वाजिनीवती | <BR>
धीनामवित्र्यवतु || <BR>
यस्त्वा देवि सरस्वत्युपब्रूते धने हिते | <BR>
इन्द्रं न वर्त्रतूर्ये || <BR>
तवं देवि सरस्वत्यवा वाजेषु वाजिनि | <BR>
रदा पूषेव नःसनिम || <BR>
उत सया नः सरस्वती घोरा हिरण्यवर्तनिः | <BR>
वर्त्रघ्नी वष्टि सुष्टुतिम || <BR>
यस्या अनन्तो अह्रुतस्त्वेषश्चरिष्णुरर्णवः | <BR>
अमश्चरति रोरुवत || <BR>
सा नो विश्वा अति दविषः सवसॄरन्या रतावरी | <BR>
अतन्नहेव सूर्यः || <BR>
उत नः परिया परियासु सप्तस्वसा सुजुष्टा | <BR>
सरस्वती सतोम्या भूत || <BR>
आपप्रुषी पार्थिवान्युरु रजो अन्तरिक्षम | <BR>
सरस्वती निदस पातु || <BR>
तरिषधस्था सप्तधातुः पञ्च जाता वर्धयन्ती | <BR>
वाजे-वाजे हव्या भूत || <BR>
पर या महिम्ना महिनासु चेकिते दयुम्नेभिरन्या अपसामपस्तमा | <BR>
रथ इव बर्हती विभ्वने कर्तोपस्तुत्या चिकितुषा सरस्वती || <BR>
सरस्वत्यभि नो नेषि वस्यो माप सफरीः पयसा मा न आधक | <BR>
जुषस्व नः सख्या वेश्या च मा तवत कषेत्राण्यरणानि गन्म || <BR>
<P></P>
iyamadadād rabhasaṃ ṛṇacyutaṃ divodāsaṃ vadhryaśvāya dāśuṣe | <BR>
yā śaśvantamācakhādāvasaṃ paṇiṃ tā te dātrāṇi taviṣā sarasvati || <BR>
iyaṃ śuṣmebhirbisakhā ivārujat sānu ghirīṇāṃ taviṣebhirūrmibhiḥ | <BR>
pārāvataghnīmavase suvṛktibhiḥ sarasvatīmā vivāsema dhītibhiḥ || <BR>
sarasvati devanido ni barhaya prajāṃ viśvasya bṛsayasya māyinaḥ | <BR>
uta kṣitibhyo.avanīravindo viṣamebhyo asravo vājinīvati || <BR>
pra ṇo devī sarasvatī vājebhirvājinīvatī | <BR>
dhīnāmavitryavatu || <BR>
yastvā devi sarasvatyupabrūte dhane hite | <BR>
indraṃ na vṛtratūrye || <BR>
tvaṃ devi sarasvatyavā vājeṣu vājini | <BR>
radā pūṣeva naḥsanim || <BR>
uta syā naḥ sarasvatī ghorā hiraṇyavartaniḥ | <BR>
vṛtraghnī vaṣṭi suṣṭutim || <BR>
yasyā ananto ahrutastveṣaścariṣṇurarṇavaḥ | <BR>
amaścarati roruvat || <BR>
sā no viśvā ati dviṣaḥ svasṝranyā ṛtāvarī | <BR>
atannaheva sūryaḥ || <BR>
uta naḥ priyā priyāsu saptasvasā sujuṣṭā | <BR>
sarasvatī stomyā bhūt || <BR>
āpapruṣī pārthivānyuru rajo antarikṣam | <BR>
sarasvatī nidas pātu || <BR>
triṣadhasthā saptadhātuḥ pañca jātā vardhayantī | <BR>
vāje-vāje havyā bhūt || <BR>
pra yā mahimnā mahināsu cekite dyumnebhiranyā apasāmapastamā | <BR>
ratha iva bṛhatī vibhvane kṛtopastutyā cikituṣā sarasvatī || <BR>
sarasvatyabhi no neṣi vasyo māpa spharīḥ payasā mā na ādhak | <BR>
juṣasva naḥ sakhyā veśyā ca mā tvat kṣetrāṇyaraṇāni ghanma || <BR>
<P><HR>
<CENTER>
<A HREF="rv06062.htm">Next: Hymn 62</A></CENTER>
</BODY>
</HTML>
