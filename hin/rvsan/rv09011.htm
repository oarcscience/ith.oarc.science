<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Rig Veda at Intangible Textual Heritage (in Sanskrit)">
<META name="keywords" content="Rig Veda Hinduism Vedic Rik Rg Sanskrit ITRANS">
<TITLE>The Rig Veda in Sanskrit: Rig Veda Book 9: Hymn 11</TITLE>
</HEAD>
<BODY>
<CENTER>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;

<BR>
<A HREF="../rigveda/rv09011.htm">English</A>&nbsp;

<BR>
<A HREF="rvi09.htm">Rig Veda Book 9 Index</A>&nbsp;
<A HREF="rv09010.htm">Previous</A>&nbsp;
<A HREF="rv09012.htm">Next</A>&nbsp;
</CENTER>
<HR>
</P>
<H3 ALIGN="CENTER">Rig Veda Book 9 Hymn 11</H3>
उपास्मै गायता नरः पवमानायेन्दवे | <BR>
अभि देवां इयक्षते || <BR>
अभि ते मधुना पयो ऽथर्वाणो अशिश्रयुः | <BR>
देवं देवाय देवयु || <BR>
स नः पवस्व शं गवे शं जनाय शम अर्वते | <BR>
शं राजन्न ओषधीभ्यः || <BR>
बभ्रवे नु सवतवसे ऽरुणाय दिविस्प्र्शे | <BR>
सोमाय गाथम अर्चत || <BR>
हस्तच्युतेभिर अद्रिभिः सुतं सोमम पुनीतन | <BR>
मधाव आ धावता मधु || <BR>
नमसेद उप सीदत दध्नेद अभि शरीणीतन | <BR>
इन्दुम इन्द्रे दधातन || <BR>
अमित्रहा विचर्षणिः पवस्व सोम शं गवे | <BR>
देवेभ्यो अनुकामक्र्त || <BR>
इन्द्राय सोम पातवे मदाय परि षिच्यसे | <BR>
मनश्चिन मनसस पतिः || <BR>
पवमान सुवीर्यं रयिं सोम रिरीहि नः | <BR>
इन्दव इन्द्रेण नो युजा || <BR>
<P></P>
upāsmai ghāyatā naraḥ pavamānāyendave | <BR>
abhi devāṃ iyakṣate || <BR>
abhi te madhunā payo 'tharvāṇo aśiśrayuḥ | <BR>
devaṃ devāya devayu || <BR>
sa naḥ pavasva śaṃ ghave śaṃ janāya śam arvate | <BR>
śaṃ rājann oṣadhībhyaḥ || <BR>
babhrave nu svatavase 'ruṇāya divispṛśe | <BR>
somāya ghātham arcata || <BR>
hastacyutebhir adribhiḥ sutaṃ somam punītana | <BR>
madhāv ā dhāvatā madhu || <BR>
namased upa sīdata dadhned abhi śrīṇītana | <BR>
indum indre dadhātana || <BR>
amitrahā vicarṣaṇiḥ pavasva soma śaṃ ghave | <BR>
devebhyo anukāmakṛt || <BR>
indrāya soma pātave madāya pari ṣicyase | <BR>
manaścin manasas patiḥ || <BR>
pavamāna suvīryaṃ rayiṃ soma rirīhi naḥ | <BR>
indav indreṇa no yujā || <BR>
<P><HR>
<CENTER>
<A HREF="rv09012.htm">Next: Hymn 12</A></CENTER>
</BODY>
</HTML>
