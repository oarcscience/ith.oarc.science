[Intangible Textual Heritage](../../index)  [Hinduism](../index) 
[Index](index)   
[English](../rigveda/rv09094)   
[Rig Veda Book 9 Index](rvi09)  [Previous](rv09093)  [Next](rv09095) 

------------------------------------------------------------------------

### Rig Veda Book 9 Hymn 94

अधि यदस्मिन वाजिनीव शुभ सपर्धन्ते धियः सूर्ये नविशः \|  
अपो वर्णानः पवते कवीयन वरजं न पशुवर्धनाय मन्म \|\|  
दविता वयूर्ण्वन्नम्र्तस्य धाम सवर्विदे भुवनानि परथन्त \|  
धियः पिन्वानाः सवसरे न गाव रतायन्तीरभि वावश्र इन्दुम \|\|  
परि यत कविः काव्या भरते शूरो न रथो भुवनानि विश्वा \|  
देवेषु यशो मर्ताय भूषन दक्षाय रायः पुरुभूषु नव्यः \|\|  
शरिये जातः शरिय आ निरियाय शरियं वयो जरित्र्भ्यो दधाति \|  
शरियं वसाना अम्र्तत्वमायन भवन्ति सत्या समिथा मितद्रौ \|\|  
इषमूर्जमभ्यर्षाश्वं गामुरु जयोतिः कर्णुहि मत्सि देवान \|  
विश्वानि हि सुषहा तानि तुभ्यं पवमान बाधसेसोम शत्रून \|\|  

adhi yadasmin vājinīva śubha spardhante dhiyaḥ sūrye naviśaḥ \|  
apo vṛṇānaḥ pavate kavīyan vrajaṃ na paśuvardhanāya manma \|\|  
dvitā vyūrṇvannamṛtasya dhāma svarvide bhuvanāni prathanta \|  
dhiyaḥ pinvānāḥ svasare na ghāva ṛtāyantīrabhi vāvaśra indum \|\|  
pari yat kaviḥ kāvyā bharate śūro na ratho bhuvanāni viśvā \|  
deveṣu yaśo martāya bhūṣan dakṣāya rāyaḥ purubhūṣu navyaḥ \|\|  
śriye jātaḥ śriya ā niriyāya śriyaṃ vayo jaritṛbhyo dadhāti \|  
śriyaṃ vasānā amṛtatvamāyan bhavanti satyā samithā mitadrau \|\|  
iṣamūrjamabhyarṣāśvaṃ ghāmuru jyotiḥ kṛṇuhi matsi devān \|  
viśvāni hi suṣahā tāni tubhyaṃ pavamāna bādhasesoma śatrūn \|\|  

------------------------------------------------------------------------

[Next: Hymn 95](rv09095)
