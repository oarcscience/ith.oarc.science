[Intangible Textual Heritage](../../index)  [Hinduism](../index) 
[Index](index)   
[English](../rigveda/rv08087)   
[Rig Veda Book 8 Index](rvi08)  [Previous](rv08086)  [Next](rv08088) 

------------------------------------------------------------------------

### Rig Veda Book 8 Hymn 87

दयुम्नी वां सतोमो अश्विना करिविर्न सेक आ गतम \|  
मध्वःसुतस्य स दिवि परियो नरा पातं गौराविवेरिणे \|\|  
पिबतं घर्मं मधुमन्तमश्विना बर्हिः सीदतं नरा \|  
ता मन्दसाना मनुषो दुरोण आ नि पातं वेदसा वयः \|\|  
आ वां विश्वाभिरूतिभिः परियमेधा अहूषत \|  
ता वर्तिर्यातमुप वर्क्तबर्हिषो जुष्टं यज्ञं दिविष्टिषु \|\|  
पिबतं सोमं मधुमन्तमश्विना बर्हिः सीदतं सुमत \|  
ता वाव्र्धाना उप सुष्टुतिं दिवो गन्तं गौराविवेरिणम \|\|  
आ नूनं यातमश्विनाश्वेभिः परुषितप्सुभिः \|  
दस्रा हिरण्यवर्तनी शुभस पती पातं सोमं रताव्र्धा \|\|  
वयं हि वां हवामहे विपन्यवो विप्रासो वाजसातये \|  
तावल्गू दस्रा पुरुदंससा धियाश्विना शरुष्ट्या गतम \|\|  

dyumnī vāṃ stomo aśvinā krivirna seka ā ghatam \|  
madhvaḥsutasya sa divi priyo narā pātaṃ ghaurāviveriṇe \|\|  
pibataṃ gharmaṃ madhumantamaśvinā barhiḥ sīdataṃ narā \|  
tā mandasānā manuṣo duroṇa ā ni pātaṃ vedasā vayaḥ \|\|  
ā vāṃ viśvābhirūtibhiḥ priyamedhā ahūṣata \|  
tā vartiryātamupa vṛktabarhiṣo juṣṭaṃ yajñaṃ diviṣṭiṣu \|\|  
pibataṃ somaṃ madhumantamaśvinā barhiḥ sīdataṃ sumat \|  
tā vāvṛdhānā upa suṣṭutiṃ divo ghantaṃ ghaurāviveriṇam \|\|  
ā nūnaṃ yātamaśvināśvebhiḥ pruṣitapsubhiḥ \|  
dasrā hiraṇyavartanī śubhas patī pātaṃ somaṃ ṛtāvṛdhā \|\|  
vayaṃ hi vāṃ havāmahe vipanyavo viprāso vājasātaye \|  
tāvalghū dasrā purudaṃsasā dhiyāśvinā śruṣṭyā ghatam \|\|  

------------------------------------------------------------------------

[Next: Hymn 88](rv08088)
