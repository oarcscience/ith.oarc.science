[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08019.md)   
[Rig Veda Book 8 Index](rvi08)  [Previous](rv08018)  [Next](rv08020.md) 

------------------------------------------------------------------------

### Rig Veda Book 8 Hymn 19

तं गूर्धया सवर्णरं देवासो देवमरतिं दधन्विरे \|  
देवत्रा हव्यमोहिरे \|\|  
विभूतरातिं विप्र चित्रशोचिषमग्निमीळिष्व यन्तुरम \|  
अस्य मेधस्य सोम्यस्य सोभरे परेमध्वराय पूर्व्यम \|\|  
यजिष्ठं तवा वव्र्महे देवं देवत्रा होतारममर्त्यम \|  
अस्य यज्ञस्य सुक्रतुम \|\|  
ऊर्जो नपातं सुभगं सुदीदितिमग्निं शरेष्ठशोचिषम \|  
स नो मित्रस्य वरुणस्य सो अपामा सुम्नं यक्षते दिवि \|\|  
यः समिधा य आहुती यो वेदेन ददाश मर्तो अग्नये \|  
यो नमसा सवध्वरः \|\|  
तस्येदर्वन्तो रंहयन्त आशवस्तस्य दयुम्नितमं यशः \|  
न तमंहो देवक्र्तं कुतश्चन न मर्त्यक्र्तं नशत \|\|  
सवग्नयो वो अग्निभिः सयाम सूनो सहस ऊर्जां पते \|  
सुवीरस्त्वमस्मयुः \|\|  
परशंसमानो अतिथिर्न मित्रियो.अग्नी रथो न वेद्यः \|  
तवे कषेमासो अपि सन्ति साधवस्त्वं राजा रयीणाम \|\|  
सो अद्धा दाश्वध्वरो.अग्ने मर्तः सुभग स परशंस्यः \|  
स धीभिरस्तु सनिता \|\|  
यस्य तवमूर्ध्वो अध्वराय तिष्ठसि कषयद्वीरः स साधते \|  
सो अर्वद्भिः सनिता स विपन्युभिः स शूरैः सनिता कर्तम \|\|  
यस्याग्निर्वपुर्ग्र्हे सतोमं चनो दधीत विश्ववार्यः \|  
हव्या वा वेविषद विषः \|\|  
विप्रस्य वा सतुवतः सहसो यहो मक्षूतमस्य रातिषु \|  
अवोदेवमुपरिमर्त्यं कर्धि वसो विविदुषो वचः \|\|  
यो अग्निं हव्यदातिभिर्नमोभिर्वा सुदक्षमाविवासति \|  
गिरा वाजिरशोचिषम \|\|  
समिधा यो निशिती दाशददितिं धामभिरस्य मर्त्यः \|  
विश्वेत स धीभिः सुभगो जनानति दयुम्नैरुद्न इव तारिषत \|\|  
तदग्ने दयुम्नमा भर यत सासहत सदने कं चिदत्रिणम \|  
मन्युं जनस्य दूढ्यः \|\|  
येन चष्टे वरुणो मित्रो अर्यमा येन नासत्या भगः \|  
वयं तत ते शवसा गातुवित्तमा इन्द्रत्वोता विधेमहि \|\|  
ते घेदग्ने सवाध्यो ये तवा विप्र निदधिरे नर्चक्षसम \|  
विप्रासो देव सुक्रतुम \|\|  
त इद वेदिं सुभग त आहुतिं ते सोतुं चक्रिरे दिवि \|  
तैद वाजेभिर्जिग्युर्महद धनं ये तवे कामं नयेरिरे \|\|  
भद्रो नो अग्निराहुतो भद्रा रातिः सुभग भद्रो अध्वरः \|  
भद्रा उत परशस्तयः \|\|  
भद्रं मनः कर्णुष्व वर्त्रतूर्ये येना समत्सु सासहः \|  
अव सथिरा तनुहि भूरि शर्धतां वनेमा ते अभिष्टिभिः \|\|  
ईळे गिरा मनुर्हितं यं देवा दूतमरतिं नयेरिरे \|  
यजिष्ठं हव्यवाहनम \|\|  
तिग्मजम्भाय तरुणाय राजते परयो गायस्यग्नये \|  
यः पिंशते सून्र्ताभिः सुवीर्यमग्निर्घ्र्तेभिराहुतः \|\|  
यदी घर्तेभिराहुतो वाशीमग्निर्भरत उच्चाव च \|  
असुर इव निर्णिजम \|\|  
यो हव्यान्यैरयता मनुर्हितो देव आसा सुगन्धिना \|  
विवासते वार्याणि सवध्वरो होता देवो अमर्त्यः \|\|  
यदग्ने मर्त्यस्त्वं सयामहं मित्रमहो अमर्त्यः \|  
सहसः सूनवाहुत \|\|  
न तवा रासीयाभिशस्तये वसो न पापत्वाय सन्त्य \|  
न मे सतोतामतीवा न दुर्हितः सयादग्ने न पापया \|\|  
पितुर्न पुत्रः सुभ्र्तो दुरोण आ देवानेतु पर णो हविः \|\|  
तवाहमग्न ऊतिभिर्नेदिष्ठाभिः सचेय जोषमा वसो \|  
सदा देवस्य मर्त्यः \|\|  
तव करत्वा सनेयं तव रातिभिरग्ने तव परशस्तिभिः \|  
तवामिदाहुः परमतिं वसो ममाग्ने हर्षस्व दातवे \|\|  
पर सो अग्ने तवोतिभिः सुवीराभिस्तिरते वाजभर्मभिः \|  
यस्य तवं सख्यमावरः \|\|  
तव दरप्सो नीलवान वाश रत्विय इन्धानः सिष्णवा ददे \|  
तवं महीनामुषसामसि परियः कषपो वस्तुषु राजसि \|\|  
तमागन्म सोभरयः सहस्रमुष्कं सवभिष्टिमवसे \|  
सम्राजं तरासदस्यवम \|\|  
यस्य ते अग्ने अन्ये अग्नय उपक्षितो वया इव \|  
विपो न दयुम्ना नि युवे जनानां तव कषत्राणि वर्धयन \|\|  
यमादित्यासो अद्रुहः पारं नयथ मर्त्यम \|  
मघोनां विश्वेषां सुदानवः \|\|  
यूयं राजानः कं चिच्चर्षणीसहः कषयन्तं मानुषाननु \|  
वयं ते वो वरुण मित्रार्यमन सयामेद रतस्य रथ्यः \|\|  
अदान मे पौरुकुत्स्यः पञ्चाशतं तरसदस्युर्वधूनाम \|  
मंहिष्ठो अर्यः सत्पतिः \|\|  
उत मे परयियोर्वयियोः सुवास्त्वा अधि तुग्वनि \|  
तिसॄणांसप्ततीनां शयावः परणेता भुवद वसुर्दियानां पतिः \|\|  

taṃ ghūrdhayā svarṇaraṃ devāso devamaratiṃ dadhanvire \|  
devatrā havyamohire \|\|  
vibhūtarātiṃ vipra citraśociṣamaghnimīḷiṣva yanturam \|  
asya medhasya somyasya sobhare premadhvarāya pūrvyam \|\|  
yajiṣṭhaṃ tvā vavṛmahe devaṃ devatrā hotāramamartyam \|  
asya yajñasya sukratum \|\|  
ūrjo napātaṃ subhaghaṃ sudīditimaghniṃ śreṣṭhaśociṣam \|  
sa no mitrasya varuṇasya so apāmā sumnaṃ yakṣate divi \|\|  
yaḥ samidhā ya āhutī yo vedena dadāśa marto aghnaye \|  
yo namasā svadhvaraḥ \|\|  
tasyedarvanto raṃhayanta āśavastasya dyumnitamaṃ yaśaḥ \|  
na tamaṃho devakṛtaṃ kutaścana na martyakṛtaṃ naśat \|\|  
svaghnayo vo aghnibhiḥ syāma sūno sahasa ūrjāṃ pate \|  
suvīrastvamasmayuḥ \|\|  
praśaṃsamāno atithirna mitriyo.aghnī ratho na vedyaḥ \|  
tve kṣemāso api santi sādhavastvaṃ rājā rayīṇām \|\|  
so addhā dāśvadhvaro.aghne martaḥ subhagha sa praśaṃsyaḥ \|  
sa dhībhirastu sanitā \|\|  
yasya tvamūrdhvo adhvarāya tiṣṭhasi kṣayadvīraḥ sa sādhate \|  
so arvadbhiḥ sanitā sa vipanyubhiḥ sa śūraiḥ sanitā kṛtam \|\|  
yasyāghnirvapurghṛhe stomaṃ cano dadhīta viśvavāryaḥ \|  
havyā vā veviṣad viṣaḥ \|\|  
viprasya vā stuvataḥ sahaso yaho makṣūtamasya rātiṣu \|  
avodevamuparimartyaṃ kṛdhi vaso vividuṣo vacaḥ \|\|  
yo aghniṃ havyadātibhirnamobhirvā sudakṣamāvivāsati \|  
ghirā vājiraśociṣam \|\|  
samidhā yo niśitī dāśadaditiṃ dhāmabhirasya martyaḥ \|  
viśvet sa dhībhiḥ subhagho janānati dyumnairudna iva tāriṣat \|\|  
tadaghne dyumnamā bhara yat sāsahat sadane kaṃ cidatriṇam \|  
manyuṃ janasya dūḍhyaḥ \|\|  
yena caṣṭe varuṇo mitro aryamā yena nāsatyā bhaghaḥ \|  
vayaṃ tat te śavasā ghātuvittamā indratvotā vidhemahi \|\|  
te ghedaghne svādhyo ye tvā vipra nidadhire nṛcakṣasam \|  
viprāso deva sukratum \|\|  
ta id vediṃ subhagha ta āhutiṃ te sotuṃ cakrire divi \|  
taid vājebhirjighyurmahad dhanaṃ ye tve kāmaṃ nyerire \|\|  
bhadro no aghnirāhuto bhadrā rātiḥ subhagha bhadro adhvaraḥ \|  
bhadrā uta praśastayaḥ \|\|  
bhadraṃ manaḥ kṛṇuṣva vṛtratūrye yenā samatsu sāsahaḥ \|  
ava sthirā tanuhi bhūri śardhatāṃ vanemā te abhiṣṭibhiḥ \|\|  
īḷe ghirā manurhitaṃ yaṃ devā dūtamaratiṃ nyerire \|  
yajiṣṭhaṃ havyavāhanam \|\|  
tighmajambhāya taruṇāya rājate prayo ghāyasyaghnaye \|  
yaḥ piṃśate sūnṛtābhiḥ suvīryamaghnirghṛtebhirāhutaḥ \|\|  
yadī ghṛtebhirāhuto vāśīmaghnirbharata uccāva ca \|  
asura iva nirṇijam \|\|  
yo havyānyairayatā manurhito deva āsā sughandhinā \|  
vivāsate vāryāṇi svadhvaro hotā devo amartyaḥ \|\|  
yadaghne martyastvaṃ syāmahaṃ mitramaho amartyaḥ \|  
sahasaḥ sūnavāhuta \|\|  
na tvā rāsīyābhiśastaye vaso na pāpatvāya santya \|  
na me stotāmatīvā na durhitaḥ syādaghne na pāpayā \|\|  
piturna putraḥ subhṛto duroṇa ā devānetu pra ṇo haviḥ \|\|  
tavāhamaghna ūtibhirnediṣṭhābhiḥ saceya joṣamā vaso \|  
sadā devasya martyaḥ \|\|  
tava kratvā saneyaṃ tava rātibhiraghne tava praśastibhiḥ \|  
tvāmidāhuḥ pramatiṃ vaso mamāghne harṣasva dātave \|\|  
pra so aghne tavotibhiḥ suvīrābhistirate vājabharmabhiḥ \|  
yasya tvaṃ sakhyamāvaraḥ \|\|  
tava drapso nīlavān vāśa ṛtviya indhānaḥ siṣṇavā dade \|  
tvaṃ mahīnāmuṣasāmasi priyaḥ kṣapo vastuṣu rājasi \|\|  
tamāghanma sobharayaḥ sahasramuṣkaṃ svabhiṣṭimavase \|  
samrājaṃ trāsadasyavam \|\|  
yasya te aghne anye aghnaya upakṣito vayā iva \|  
vipo na dyumnā ni yuve janānāṃ tava kṣatrāṇi vardhayan \|\|  
yamādityāso adruhaḥ pāraṃ nayatha martyam \|  
maghonāṃ viśveṣāṃ sudānavaḥ \|\|  
yūyaṃ rājānaḥ kaṃ ciccarṣaṇīsahaḥ kṣayantaṃ mānuṣānanu \|  
vayaṃ te vo varuṇa mitrāryaman syāmed ṛtasya rathyaḥ \|\|  
adān me paurukutsyaḥ pañcāśataṃ trasadasyurvadhūnām \|  
maṃhiṣṭho aryaḥ satpatiḥ \|\|  
uta me prayiyorvayiyoḥ suvāstvā adhi tughvani \|  
tisṝṇāṃsaptatīnāṃ śyāvaḥ praṇetā bhuvad vasurdiyānāṃ patiḥ \|\|  

------------------------------------------------------------------------

[Next: Hymn 20](rv08020.md)
