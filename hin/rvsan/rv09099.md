[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv09099.md)   
[Rig Veda Book 9 Index](rvi09)  [Previous](rv09098)  [Next](rv09100.md) 

------------------------------------------------------------------------

### Rig Veda Book 9 Hymn 99

आ हर्यताय धर्ष्णवे धनुस्तन्वन्ति पौंस्यम \|  
शुक्रांवयन्त्यसुराय निर्णिजं विपामग्रे महीयुवः \|\|  
अध कषपा परिष्क्र्तो वाजानभि पर गाहते \|  
यदी विवस्वतो धियो हरिं हिन्वन्ति यातवे \|\|  
तमस्य मर्जयामसि मदो य इन्द्रपातमः \|  
यं गाव आसभिर्दधुः पुरा नूनं च सूरयः \|\|  
तं गाथया पुराण्या पुनानमभ्यनूषत \|  
उतो कर्पन्तधीतयो देवानां नाम बिभ्रतीः \|\|  
तमुक्षमाणमव्यये वारे पुनन्ति धर्णसिम \|  
दूतं न पूर्वचित्तय आ शासते मनीषिणः \|\|  
स पुनानो मदिन्तमः सोमश्चमूषु सीदति \|  
पशौ न रेत आदधत पतिर्वचस्यते धियः \|\|  
स मर्ज्यते सुकर्मभिर्देवो देवेभ्यः सुतः \|  
विदे यदासु सन्ददिर्महीरपो वि गाहते \|\|  
सुत इन्दो पवित्र आ नर्भिर्यतो वि नीयसे \|  
इन्द्राय मत्सरिन्तमश्चमूष्वा नि षीदसि \|\|  

ā haryatāya dhṛṣṇave dhanustanvanti pauṃsyam \|  
śukrāṃvayantyasurāya nirṇijaṃ vipāmaghre mahīyuvaḥ \|\|  
adha kṣapā pariṣkṛto vājānabhi pra ghāhate \|  
yadī vivasvato dhiyo hariṃ hinvanti yātave \|\|  
tamasya marjayāmasi mado ya indrapātamaḥ \|  
yaṃ ghāva āsabhirdadhuḥ purā nūnaṃ ca sūrayaḥ \|\|  
taṃ ghāthayā purāṇyā punānamabhyanūṣata \|  
uto kṛpantadhītayo devānāṃ nāma bibhratīḥ \|\|  
tamukṣamāṇamavyaye vāre punanti dharṇasim \|  
dūtaṃ na pūrvacittaya ā śāsate manīṣiṇaḥ \|\|  
sa punāno madintamaḥ somaścamūṣu sīdati \|  
paśau na reta ādadhat patirvacasyate dhiyaḥ \|\|  
sa mṛjyate sukarmabhirdevo devebhyaḥ sutaḥ \|  
vide yadāsu sandadirmahīrapo vi ghāhate \|\|  
suta indo pavitra ā nṛbhiryato vi nīyase \|  
indrāya matsarintamaścamūṣvā ni ṣīdasi \|\|  

------------------------------------------------------------------------

[Next: Hymn 100](rv09100.md)
