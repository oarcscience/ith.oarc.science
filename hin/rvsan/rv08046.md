[Intangible Textual Heritage](../../index)  [Hinduism](../index.md) 
[Index](index.md)   
[English](../rigveda/rv08046.md)   
[Rig Veda Book 8 Index](rvi08)  [Previous](rv08045)  [Next](rv08047.md) 

------------------------------------------------------------------------

### Rig Veda Book 8 Hymn 46

तवावतः पुरूवसो वयमिन्द्र परणेतः समसि सथातर्हरीणाम \|\|  
तवां हि सत्यमद्रिवो विद्म दातारमिषाम \|  
विद्म दातारं रयीणाम \|\|  
आ यस्य ते महिमानं शतमूते शतक्रतो \|  
गीर्भिर्ग्र्णन्ति कारवः \|\|  
सुनीथो घा स मर्त्यो यं मरुतो यमर्यमा \|  
मित्रः पान्त्यद्रुहः \|\|  
दधानो गोमदश्ववद सुवीर्यमादित्यजूत एधते \|  
सदा राया पुरुस्प्र्हा \|\|  
तमिन्द्रं दानमीमहे शवसानमभीर्वम \|  
ईशानं राय ईमहे \|\|  
तस्मिन हि सन्त्यूतयो विश्वा अभीरवः सचा \|  
तमा वहन्तु सप्तयः पुरूवसुं मदाय हरयः सुतम \|\|  
यस्ते मदो वरेण्यो य इन्द्र वर्त्रहन्तमः \|  
य आददिः सवर्न्र्भिर्यः पर्तनासु दुष्टरः \|\|  
यो दुष्टरो विश्ववार शरवाय्यो वाजेष्वस्ति तरुता \|  
सनः शविष्ठ सवना वसो गहि गमेम गोमति वरजे \|\|  
गव्यो षु णो यथा पुराश्वयोत रथया \|  
वरिवस्य महामह \|\|  
नहि ते शूर राधसो.अन्तं विन्दामि सत्रा \|  
दशस्या नो मघवन नू चिदद्रिवो धियो वाजेभिराविथ \|\|  
य रष्वः शरावयत्सखा विश्वेत स वेद जनिमा पुरुष्टुतः \|  
तं विश्वे मानुषा युगेन्द्रं हवन्ते तविषं यतस्रुचः \|\|  
स नो वाजेष्वविता पुरूवसुः पुरःस्थाता मघवा वर्त्रहा भुवत \|\|  
अभि वो वीरमन्धसो मदेषु गाय गिरा महा विचेतसम \|  
इन्द्रं नाम शरुत्यं शाकिनं वचो यथा \|\|  
ददी रेक्णस्तन्वे ददिर्वसु ददिर्वाजेषु पुरुहूत वाजिनम \|  
नूनमथ \|\|  
विश्वेषामिरज्यन्तं वसूनां सासह्वांसं चिदस्य वर्पसः \|  
कर्पयतो नूनमत्यथ \|\|  
महः सु वो अरमिषे सतवामहे मीळ्हुषे अरंगमाय जग्मये \|  
यज्ञेभिर्गीर्भिर्विश्वमनुषां मरुतामियक्षसि गायेत्वा नमसा गिरा \|\|  
ये पातयन्ते अज्मभिर्गिरीणां सनुभिरेषाम \|  
यज्ञं महिष्वणीनां सुम्नं तुविष्वणीनां पराध्वरे \|\|  
परभङगं दुर्मतीनामिन्द्र शविष्ठा भर \|  
रयिमस्मभ्यं युज्यं चोदयन्मते जयेष्ठं चोदयन्मते \|\|  
सनितः सुसनितरुग्र चित्र चेतिष्ठ सून्र्त \|  
परासहा सम्राट सहुरिं सहन्तं भुज्युं वाजेषु पूर्व्यम \|\|  
आ स एतु य ईवदानदेवः पूर्तमाददे \|  
यथा चिद वशो अश्व्यः पर्थुश्रवसि कानीते.अस्या वयुष्याददे \|\|  
षष्टिं सहस्राश्व्यस्यायुतासनमुष्ट्रानां विंशतिंशता \|  
दश शयावीनां शता दश तर्यरुषीणां दश गवां सहस्रा \|\|  
दश शयावा रधद्रयो वीतवारास आशवः \|  
मथ्रा नेमिं नि वाव्र्तुः \|\|  
दानासः पर्थुश्रवसः कानीतस्य सुराधसः \|  
रथं हिरण्ययं ददन मंहिष्टः सूरिरभूद वर्षिष्ठमक्र्त शरवः \|\|  
आ नो वायो महे तने याहि मखाय पाजसे \|  
वयं हि ते चक्र्मा भूरि दावने सद्यश्चिन महि दावने \|\|  
यो अश्वेभिर्वहते वस्त उस्रास्त्रिः सप्त सप्ततीनाम \|  
एभिः सोमेभिः सोमसुद्भिः सोमपा दानाय शुक्रपूतपाः \|\|  
यो म इमं चिदु तमनामन्दच्चित्रं दावने \|  
अरट्वे अक्षेनहुषे सुक्र्त्वनि सुक्र्त्तराय सुक्रतुः \|\|  
उचथ्ये वपुषि यः सवराळ उत वायो घर्तस्नाः \|  
अश्वेषितं रजेषितं शुनेषितं पराज्म तदिदं नु तत \|\|  
अध परियमिषिराय षस्टिं सहस्रासनम \|  
अश्वानामिन न वर्ष्णाम \|\|  
गावो न यूथमुप यन्ति वध्रय उप मा यन्ति वध्रयः \|\|  
अध यच्चारथे गणे शतमुष्ट्रानचिक्रदत \|  
अध शवित्नेषु विंशतिं शता \|\|  
शतं दासे बल्बूथे विप्रस्तरुक्ष आ ददे \|  
ते ते वायविमे जना मदन्तीन्द्रगोपा मदन्ति देवगोपाः \|\|  
अध सया योषणा मही परतीची वशमश्व्यम \|  
अधिरुक्मा वि नीयते \|\|  

tvāvataḥ purūvaso vayamindra praṇetaḥ smasi sthātarharīṇām \|\|  
tvāṃ hi satyamadrivo vidma dātāramiṣām \|  
vidma dātāraṃ rayīṇām \|\|  
ā yasya te mahimānaṃ śatamūte śatakrato \|  
ghīrbhirghṛṇanti kāravaḥ \|\|  
sunītho ghā sa martyo yaṃ maruto yamaryamā \|  
mitraḥ pāntyadruhaḥ \|\|  
dadhāno ghomadaśvavad suvīryamādityajūta edhate \|  
sadā rāyā puruspṛhā \|\|  
tamindraṃ dānamīmahe śavasānamabhīrvam \|  
īśānaṃ rāya īmahe \|\|  
tasmin hi santyūtayo viśvā abhīravaḥ sacā \|  
tamā vahantu saptayaḥ purūvasuṃ madāya harayaḥ sutam \|\|  
yaste mado vareṇyo ya indra vṛtrahantamaḥ \|  
ya ādadiḥ svarnṛbhiryaḥ pṛtanāsu duṣṭaraḥ \|\|  
yo duṣṭaro viśvavāra śravāyyo vājeṣvasti tarutā \|  
sanaḥ śaviṣṭha savanā vaso ghahi ghamema ghomati vraje \|\|  
ghavyo ṣu ṇo yathā purāśvayota rathayā \|  
varivasya mahāmaha \|\|  
nahi te śūra rādhaso.antaṃ vindāmi satrā \|  
daśasyā no maghavan nū cidadrivo dhiyo vājebhirāvitha \|\|  
ya ṛṣvaḥ śrāvayatsakhā viśvet sa veda janimā puruṣṭutaḥ \|  
taṃ viśve mānuṣā yughendraṃ havante taviṣaṃ yatasrucaḥ \|\|  
sa no vājeṣvavitā purūvasuḥ puraḥsthātā maghavā vṛtrahā bhuvat \|\|  
abhi vo vīramandhaso madeṣu ghāya ghirā mahā vicetasam \|  
indraṃ nāma śrutyaṃ śākinaṃ vaco yathā \|\|  
dadī rekṇastanve dadirvasu dadirvājeṣu puruhūta vājinam \|  
nūnamatha \|\|  
viśveṣāmirajyantaṃ vasūnāṃ sāsahvāṃsaṃ cidasya varpasaḥ \|  
kṛpayato nūnamatyatha \|\|  
mahaḥ su vo aramiṣe stavāmahe mīḷhuṣe araṃghamāya jaghmaye \|  
yajñebhirghīrbhirviśvamanuṣāṃ marutāmiyakṣasi ghāyetvā namasā ghirā
\|\|  
ye pātayante ajmabhirghirīṇāṃ snubhireṣām \|  
yajñaṃ mahiṣvaṇīnāṃ sumnaṃ tuviṣvaṇīnāṃ prādhvare \|\|  
prabhaṅghaṃ durmatīnāmindra śaviṣṭhā bhara \|  
rayimasmabhyaṃ yujyaṃ codayanmate jyeṣṭhaṃ codayanmate \|\|  
sanitaḥ susanitarughra citra cetiṣṭha sūnṛta \|  
prāsahā samrāṭ sahuriṃ sahantaṃ bhujyuṃ vājeṣu pūrvyam \|\|  
ā sa etu ya īvadānadevaḥ pūrtamādade \|  
yathā cid vaśo aśvyaḥ pṛthuśravasi kānīte.asyā vyuṣyādade \|\|  
ṣaṣṭiṃ sahasrāśvyasyāyutāsanamuṣṭrānāṃ viṃśatiṃśatā \|  
daśa śyāvīnāṃ śatā daśa tryaruṣīṇāṃ daśa ghavāṃ sahasrā \|\|  
daśa śyāvā ṛdhadrayo vītavārāsa āśavaḥ \|  
mathrā nemiṃ ni vāvṛtuḥ \|\|  
dānāsaḥ pṛthuśravasaḥ kānītasya surādhasaḥ \|  
rathaṃ hiraṇyayaṃ dadan maṃhiṣṭaḥ sūrirabhūd varṣiṣṭhamakṛta śravaḥ
\|\|  
ā no vāyo mahe tane yāhi makhāya pājase \|  
vayaṃ hi te cakṛmā bhūri dāvane sadyaścin mahi dāvane \|\|  
yo aśvebhirvahate vasta usrāstriḥ sapta saptatīnām \|  
ebhiḥ somebhiḥ somasudbhiḥ somapā dānāya śukrapūtapāḥ \|\|  
yo ma imaṃ cidu tmanāmandaccitraṃ dāvane \|  
araṭve akṣenahuṣe sukṛtvani sukṛttarāya sukratuḥ \|\|  
ucathye vapuṣi yaḥ svarāḷ uta vāyo ghṛtasnāḥ \|  
aśveṣitaṃ rajeṣitaṃ śuneṣitaṃ prājma tadidaṃ nu tat \|\|  
adha priyamiṣirāya ṣasṭiṃ sahasrāsanam \|  
aśvānāmin na vṛṣṇām \|\|  
ghāvo na yūthamupa yanti vadhraya upa mā yanti vadhrayaḥ \|\|  
adha yaccārathe ghaṇe śatamuṣṭrānacikradat \|  
adha śvitneṣu viṃśatiṃ śatā \|\|  
śataṃ dāse balbūthe viprastarukṣa ā dade \|  
te te vāyavime janā madantīndraghopā madanti devaghopāḥ \|\|  
adha syā yoṣaṇā mahī pratīcī vaśamaśvyam \|  
adhirukmā vi nīyate \|\|  

------------------------------------------------------------------------

[Next: Hymn 47](rv08047.md)
