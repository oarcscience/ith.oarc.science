[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 5 Index](mbsi05.md) 
[Previous](mbs05025)  [Next](mbs05027.md) 

------------------------------------------------------------------------

[Book 5 in English](../m05/index.md)

------------------------------------------------------------------------

# The Mahabharata in Sanskrit

### Book 5 Chapter 26

  1 \[य\]  
      कां नु वाचं संजय मे शृणॊषि; युद्धैषिणीं येन युद्धाद बिभेषि  
      अयुद्धं वै तात युद्धाद गरीयः; कस तल लब्ध्वा जातु युध्येत सूत  
  2 अकुर्वतश चेत पुरुषस्य संजय; सिध्येत संकल्पॊ मनसा यं यम इच्छेत  
      न कर्म कुर्याद विदितं ममैतद; अन्यत्र युद्धाद बहु यल लघीयः  
  3 कुतॊ युद्धं जातु नरः परजानन; कॊ दैवशप्तॊ ऽभिवृणीत युद्धम  
      सुखैषिणः कर्म कुर्वन्ति पार्था; धर्माद अहीनं यच च लॊकस्य पथ्यम  
  4 कर्मॊदयं सुखम आशंसमानः; कृच्छ्रॊपायं तत्त्वतः कर्म दुःखम  
      सुखप्रेप्सुर विजिघांसुश च दुःखं; येन्द्रियाणां परीतिवशानुगामी  
      कामाभिध्या सवशरीरं दुनॊति; यया परयुक्तॊ ऽनुकरॊति दुःखम  
  5 यथेध्यमानस्य समिद्ध तेजसॊ; भूयॊ बलं वर्धते पावकस्य  
      कामार्थलाभेन तथैव भूयॊ; न तृप्यते सर्विषेवाग्निर इद्धः  
      संपश्येमं भॊगचयं महान्तं; सहास्माभिर धृतराष्ट्रस्य राज्ञः  
  6 नाश्रेयसाम ईश्वरॊ विग्रहाणां; नाश्रेयसां गीतशब्दं शृणॊति  
      नाश्रेयसः सेवते माल्यगन्धान; न चाप्य अश्रेयांस्य अनुलेपनानि  
  7 नाश्रेयसः परावरान अध्यवस्ते; कथं तव अस्मान संप्रणुदेत कुरुभ्यः  
      अत्रैव च सयाद अवधूय एष; कामः शरीरे हृदयं दुनॊति  
  8 सवयं राजा विषमस्थः परेषु; सामस्थ्यम अन्विच्छति तन न साधु  
      यथात्मनः पश्यति वृत्तम एव; तथा परेषाम अपि सॊ ऽभयुपैति  
  9 आसन्नम अग्निं तु निदाघकाले; गम्भीरकक्षे गहने विसृज्य  
      यथा वृद्धं वायुवशेन शॊचेत; कषेमं मुमुक्षुः शिशिर वयपाये  
  10 पराप्तैश्वर्यॊ धृतराष्ट्रॊ ऽदय राजा; लालप्यते संजय कस्य हेतॊः  
     परगृह्य दुर्बुद्धिम अनार्जवे रतं; पुत्रं मन्दं मूढम अमन्त्रिणं तु  
 11 अनाप्तः सन्न आप्ततमस्य वाचं; सुयॊधनॊ विदुरस्यावमन्य  
     सुतस्य राजा धृतराष्ट्रः परियैषी; संबुध्यमानॊ विशते ऽधर्मम एव  
 12 मेधाविनं हय अर्थकामं कुरूणां; बहुश्रुतं वाग्मिनं शीलवन्तम  
     सूत राजा धृतराष्ट्रः कुरुभ्यॊ; न सॊ ऽसमरद विदुरं पुत्रकाम्यात  
 13 मानघ्नस्य आत्मकामस्य चेर्ष्यॊः; संरम्भिणश चार्थधर्मातिगस्य  
     दुर्भाषिणॊ मन्युवशानुगस्य; कामात्मनॊ दुर्हृदॊ भावनस्य  
 14 अनेयस्याश्रेयसॊ दीर्घमन्यॊर; मित्र दरुहः संजय पापबुद्धेः  
     सुतस्य राजा धृतराष्ट्रः परियैषी; परपश्यमानः परजहाद धर्मकामौ  
 15 तदैव मे संजय दीव्यतॊ ऽभून; नॊ चेत कुरून आगतः सयाद अभावः  
     काव्यां वाचं विरुदॊ भाषमाणॊ; न विन्दते धृतराष्ट्रात परशंसाम  
 16 कषत्तुर यदा अन्ववर्तन्त बुद्धिं; कृच्छ्रं कुरून न तदाभ्याजगाम  
     यावत परज्ञाम अन्ववर्तन्त तस्य; तावत तेषां राष्ट्रवृद्धिर बभूव  
 17 तदर्थलुब्धस्य निबॊध मे ऽदय; ये मन्त्रिणॊ धार्तराष्ट्रस्य सूत  
     दुःशासनः शकुनिः सूतपुत्रॊ; गावल्गणे पश्य संमॊहम अस्य  
 18 सॊ ऽहं न पश्यामि परीक्षमाणः; कथं सवस्ति सयात कुरुसृञ्जयानाम  
     आत्तैश्वर्यॊ धृतराष्ट्रः परेभ्यः; परव्राजिते विदुरे दीर्घदृष्टौ  
 19 आशंसते वै धृतराष्ट्रः सपुत्रॊ; महाराज्यम असपत्नं पृथिव्याम  
     तस्मिञ शमः केवलं नॊपलभ्यॊ; अत्यासन्नं मद्गतं मन्यते ऽरथम  
 20 यत तत कर्णॊ मन्यते पारणीयं; युद्धे गृहीतायुधम अर्जुनेन  
     आसंश च युद्धानि पुरा महान्ति; कथं कर्णॊ नाभवद दवीप एषाम  
 21 कर्णश च जानाति सुयॊधनश च; दरॊणश च जानाति पितामहश च  
     अन्ये च ये कुरवस तत्र सन्ति; यथार्जुनान नास्त्य अपरॊ धनुर्धरः  
 22 जानन्त्य एते कुरवः सर्व एव; ये चाप्य अन्ये भूमिपालाः समेताः  
     दुर्यॊधनं चापराधे चरन्तम; अरिंदमे फल्गुने ऽविद्यमाने  
 23 तेनार्थ बद्धं मन्यते धार्तराष्ट्रः; शक्यं हर्तुं पाण्डवानां ममत्वम  
     किरीटिना तालमात्रायुधेन; तद वेदिना संयुगं तत्र गत्वा  
 24 गाण्डीवविस्फारित शब्दम आजाव; अशृण्वाना घार्तराष्ट्रा धरियन्ते  
     करुद्धस्य चेद भीमसेनस्य वेगात; सुयॊधनॊ मन्यते सिद्धम अर्थम  
 25 इन्द्रॊ ऽपय एतन नॊत्सहेत तात हर्तुम; ऐश्वर्यं नॊ जीवति भीमसेने  
     धनंजये नकुले चैव सूत; तथा वीरे सहदेवे मदीये  
 26 स चेद एतां परतिपद्येत बुद्धिं; वृद्धॊ राजा सह पुत्रेण सूत  
     एवं रणे पाण्डव कॊपदग्धा; न नश्येयुः संजय धार्तराष्ट्राः  
 27 जानासि तवं कलेशम अस्मासु वृत्तं; तवां पूजयन संजयाहं कषमेयम  
     यच चास्माकं कौरवैर भूतपूर्वं; या नॊ वृत्तिर धार्तराष्ट्रे तदासीत  
 28 अद्यापि तत तत्र तथैव वर्ततां; शान्तिं गमिष्यामि यथा तवम आत्थ  
     इन्द्रप्रस्थे भवतु ममैव राज्यं; सुयॊधनॊ यच्छतु भारताग्र्यः  

  1 \[y\]  
      kāṃ nu vācaṃ saṃjaya me śṛṇoṣi; yuddhaiṣiṇīṃ yena yuddhād
bibheṣi  
      ayuddhaṃ vai tāta yuddhād garīyaḥ; kas tal labdhvā jātu yudhyeta
sūta  
  2 akurvataś cet puruṣasya saṃjaya; sidhyet saṃkalpo manasā yaṃ yam
icchet  
      na karma kuryād viditaṃ mamaitad; anyatra yuddhād bahu yal
laghīyaḥ  
  3 kuto yuddhaṃ jātu naraḥ prajānan; ko daivaśapto 'bhivṛṇīta yuddham  
      sukhaiṣiṇaḥ karma kurvanti pārthā; dharmād ahīnaṃ yac ca lokasya
pathyam  
  4 karmodayaṃ sukham āśaṃsamānaḥ; kṛcchropāyaṃ tattvataḥ karma
duḥkham  
      sukhaprepsur vijighāṃsuś ca duḥkhaṃ; yendriyāṇāṃ prītivaśānugāmī  
      kāmābhidhyā svaśarīraṃ dunoti; yayā prayukto 'nukaroti duḥkham  
  5 yathedhyamānasya samiddha tejaso; bhūyo balaṃ vardhate pāvakasya  
      kāmārthalābhena tathaiva bhūyo; na tṛpyate sarviṣevāgnir iddhaḥ  
      saṃpaśyemaṃ bhogacayaṃ mahāntaṃ; sahāsmābhir dhṛtarāṣṭrasya
rājñaḥ  
  6 nāśreyasām īśvaro vigrahāṇāṃ; nāśreyasāṃ gītaśabdaṃ śṛṇoti  
      nāśreyasaḥ sevate mālyagandhān; na cāpy aśreyāṃsy anulepanāni  
  7 nāśreyasaḥ prāvarān adhyavaste; kathaṃ tv asmān saṃpraṇudet
kurubhyaḥ  
      atraiva ca syād avadhūya eṣa; kāmaḥ śarīre hṛdayaṃ dunoti  
  8 svayaṃ rājā viṣamasthaḥ pareṣu; sāmasthyam anvicchati tan na sādhu  
      yathātmanaḥ paśyati vṛttam eva; tathā pareṣām api so 'bhyupaiti  
  9 āsannam agniṃ tu nidāghakāle; gambhīrakakṣe gahane visṛjya  
      yathā vṛddhaṃ vāyuvaśena śocet; kṣemaṃ mumukṣuḥ śiśira vyapāye  
  10 prāptaiśvaryo dhṛtarāṣṭro 'dya rājā; lālapyate saṃjaya kasya
hetoḥ  
     pragṛhya durbuddhim anārjave rataṃ; putraṃ mandaṃ mūḍham amantriṇaṃ
tu  
 11 anāptaḥ sann āptatamasya vācaṃ; suyodhano vidurasyāvamanya  
     sutasya rājā dhṛtarāṣṭraḥ priyaiṣī; saṃbudhyamāno viśate 'dharmam
eva  
 12 medhāvinaṃ hy arthakāmaṃ kurūṇāṃ; bahuśrutaṃ vāgminaṃ śīlavantam  
     sūta rājā dhṛtarāṣṭraḥ kurubhyo; na so 'smarad viduraṃ
putrakāmyāt  
 13 mānaghnasya ātmakāmasya cerṣyoḥ; saṃrambhiṇaś cārthadharmātigasya  
     durbhāṣiṇo manyuvaśānugasya; kāmātmano durhṛdo bhāvanasya  
 14 aneyasyāśreyaso dīrghamanyor; mitra druhaḥ saṃjaya pāpabuddheḥ  
     sutasya rājā dhṛtarāṣṭraḥ priyaiṣī; prapaśyamānaḥ prajahād
dharmakāmau  
 15 tadaiva me saṃjaya dīvyato 'bhūn; no cet kurūn āgataḥ syād abhāvaḥ  
     kāvyāṃ vācaṃ virudo bhāṣamāṇo; na vindate dhṛtarāṣṭrāt praśaṃsām  
 16 kṣattur yadā anvavartanta buddhiṃ; kṛcchraṃ kurūn na
tadābhyājagāma  
     yāvat prajñām anvavartanta tasya; tāvat teṣāṃ rāṣṭravṛddhir
babhūva  
 17 tadarthalubdhasya nibodha me 'dya; ye mantriṇo dhārtarāṣṭrasya
sūta  
     duḥśāsanaḥ śakuniḥ sūtaputro; gāvalgaṇe paśya saṃmoham asya  
 18 so 'haṃ na paśyāmi parīkṣamāṇaḥ; kathaṃ svasti syāt kurusṛñjayānām  
     āttaiśvaryo dhṛtarāṣṭraḥ parebhyaḥ; pravrājite vidure
dīrghadṛṣṭau  
 19 āśaṃsate vai dhṛtarāṣṭraḥ saputro; mahārājyam asapatnaṃ pṛthivyām  
     tasmiñ śamaḥ kevalaṃ nopalabhyo; atyāsannaṃ madgataṃ manyate
'rtham  
 20 yat tat karṇo manyate pāraṇīyaṃ; yuddhe gṛhītāyudham arjunena  
     āsaṃś ca yuddhāni purā mahānti; kathaṃ karṇo nābhavad dvīpa eṣām  
 21 karṇaś ca jānāti suyodhanaś ca; droṇaś ca jānāti pitāmahaś ca  
     anye ca ye kuravas tatra santi; yathārjunān nāsty aparo
dhanurdharaḥ  
 22 jānanty ete kuravaḥ sarva eva; ye cāpy anye bhūmipālāḥ sametāḥ  
     duryodhanaṃ cāparādhe carantam; ariṃdame phalgune 'vidyamāne  
 23 tenārtha baddhaṃ manyate dhārtarāṣṭraḥ; śakyaṃ hartuṃ pāṇḍavānāṃ
mamatvam  
     kirīṭinā tālamātrāyudhena; tad vedinā saṃyugaṃ tatra gatvā  
 24 gāṇḍīvavisphārita śabdam ājāv; aśṛṇvānā ghārtarāṣṭrā dhriyante  
     kruddhasya ced bhīmasenasya vegāt; suyodhano manyate siddham
artham  
 25 indro 'py etan notsahet tāta hartum; aiśvaryaṃ no jīvati bhīmasene  
     dhanaṃjaye nakule caiva sūta; tathā vīre sahadeve madīye  
 26 sa ced etāṃ pratipadyeta buddhiṃ; vṛddho rājā saha putreṇa sūta  
     evaṃ raṇe pāṇḍava kopadagdhā; na naśyeyuḥ saṃjaya dhārtarāṣṭrāḥ  
 27 jānāsi tvaṃ kleśam asmāsu vṛttaṃ; tvāṃ pūjayan saṃjayāhaṃ kṣameyam  
     yac cāsmākaṃ kauravair bhūtapūrvaṃ; yā no vṛttir dhārtarāṣṭre
tadāsīt  
 28 adyāpi tat tatra tathaiva vartatāṃ; śāntiṃ gamiṣyāmi yathā tvam
āttha  
     indraprasthe bhavatu mamaiva rājyaṃ; suyodhano yacchatu
bhāratāgryaḥ  

------------------------------------------------------------------------

[Next: Chapter 27](mbs05027.md)
