<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 3: Chapter 69</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi03.htm">Book 3 Index</A>&nbsp;
<A HREF="mbs03068.htm">Previous</A>&nbsp;
<A HREF="mbs03070.htm">Next</A>&nbsp;
</CENTER>
<HR>
</P>
<CENTER>
<A HREF="../m03/index.htm">Book 3 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 3<BR>Chapter 69
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  बृहदश्व उवाच<BR>
&nbsp;&nbsp;&nbsp;&nbsp;&nbsp; शरुत्वा वचः सुदेवस्य ऋतुपर्णॊ नराधिपः<BR>
&nbsp;&nbsp;&nbsp;&nbsp;&nbsp; सान्त्वयञ शलक्ष्णया वाचा बाहुकं परत्यभाषत<BR>
&nbsp;&nbsp;<FONT COLOR="GREEN" SIZE="-1">2</FONT>
 विदर्भान यातुम इच्छामि दमदन्त्याः सवयंवरम<BR>
&nbsp;&nbsp;&nbsp;&nbsp;&nbsp; एकाह्ना हयतत्त्वज्ञ मन्यसे यदि बाहुक<BR>
&nbsp;&nbsp;<FONT COLOR="GREEN" SIZE="-1">3</FONT>
 एवम उक्तस्य कौन्तेय तेन राज्ञा नलस्य ह<BR>
&nbsp;&nbsp;&nbsp;&nbsp;&nbsp; वयदीर्यत मनॊ दुःखात परदध्यौ च महामनाः<BR>
&nbsp;&nbsp;<FONT COLOR="GREEN" SIZE="-1">4</FONT>
 दमयन्ती भवेद एतत कुर्याद दुःखेन मॊहिता<BR>
&nbsp;&nbsp;&nbsp;&nbsp;&nbsp; अस्मदर्थे भवेद वायम उपायश चिन्तितॊ महान<BR>
&nbsp;&nbsp;<FONT COLOR="GREEN" SIZE="-1">5</FONT>
 नृशंसं बत वैदर्भी कर्तुकामा तपस्विनी<BR>
&nbsp;&nbsp;&nbsp;&nbsp;&nbsp; मया कषुद्रेण निकृता पापेनाकृतबुद्धिना<BR>
&nbsp;&nbsp;<FONT COLOR="GREEN" SIZE="-1">6</FONT>
 सत्रीस्वभावश चलॊ लॊके मम दॊषश च दारुणः<BR>
&nbsp;&nbsp;&nbsp;&nbsp;&nbsp; सयाद एवम अपि कुर्यात सा विवशा गतसौहृदा<BR>
&nbsp;&nbsp;&nbsp;&nbsp;&nbsp; मम शॊकेन संविग्ना नैराश्यात तनुमध्यमा<BR>
&nbsp;&nbsp;<FONT COLOR="GREEN" SIZE="-1">7</FONT>
 न चैवं कर्हि चित कुर्यात सापत्या च विशेषतः<BR>
&nbsp;&nbsp;&nbsp;&nbsp;&nbsp; यद अत्र तथ्यं पथ्यं च गत्वा वेत्स्यामि निश्चयम<BR>
&nbsp;&nbsp;&nbsp;&nbsp;&nbsp; ऋतुपर्णस्य वै कामम आत्मार्थं च करॊम्य अहम<BR>
&nbsp;&nbsp;<FONT COLOR="GREEN" SIZE="-1">8</FONT>
 इति निश्चित्य मनसा बाहुकॊ दीनमानसः<BR>
&nbsp;&nbsp;&nbsp;&nbsp;&nbsp; कृताञ्जलिर उवाचेदम ऋतुपर्णं नराधिपम<BR>
&nbsp;&nbsp;<FONT COLOR="GREEN" SIZE="-1">9</FONT>
 परतिजानामि ते सत्यं गमिष्यसि नराधिप<BR>
&nbsp;&nbsp;&nbsp;&nbsp;&nbsp; एकाह्ना पुरुषव्याघ्र विदर्भनगरीं नृप<BR>
&nbsp;&nbsp;<FONT COLOR="GREEN" SIZE="-1">10</FONT>
 ततः परीक्षाम अश्वानां चक्रे राजन स बाहुकः<BR>
&nbsp;&nbsp;&nbsp;&nbsp; अश्वशालाम उपागम्य भाङ्गस्वरिनृपाज्ञया<BR>
&nbsp;<FONT COLOR="GREEN" SIZE="-1">11</FONT>
 स तवर्यमाणॊ बहुश ऋतुपर्णेन बाहुकः<BR>
&nbsp;&nbsp;&nbsp;&nbsp; अध्यगच्छत कृशान अश्वान समर्थान अध्वनि कषमान<BR>
&nbsp;<FONT COLOR="GREEN" SIZE="-1">12</FONT>
 तेजॊबलसमायुक्तान कुलशीलसमन्वितान<BR>
&nbsp;&nbsp;&nbsp;&nbsp; वर्जिताँल लक्षणैर हीनैः पृथुप्रॊथान महाहनून<BR>
&nbsp;&nbsp;&nbsp;&nbsp; शुद्धान दशभिर आवर्तैः सिन्धुजान वातरंहसः<BR>
&nbsp;<FONT COLOR="GREEN" SIZE="-1">13</FONT>
 दृष्ट्वा तान अब्रवीद राजा किं चित कॊपसमन्वितः<BR>
&nbsp;&nbsp;&nbsp;&nbsp; किम इदं परार्थितं कर्तुं परलब्धव्या हि ते वयम<BR>
&nbsp;<FONT COLOR="GREEN" SIZE="-1">14</FONT>
 कथम अल्पबलप्राणा वक्ष्यन्तीमे हया मम<BR>
&nbsp;&nbsp;&nbsp;&nbsp; महान अध्वा च तुरगैर गन्तव्यः कथम ईदृशैः<BR>
&nbsp;<FONT COLOR="GREEN" SIZE="-1">15</FONT>
  बाहुक उवाच<BR>
&nbsp;&nbsp;&nbsp;&nbsp; एते हया गमिष्यन्ति विदर्भान नात्र संशयः<BR>
&nbsp;&nbsp;&nbsp;&nbsp; अथान्यान मन्यसे राजन बरूहि कान यॊजयामि ते<BR>
&nbsp;<FONT COLOR="GREEN" SIZE="-1">16</FONT>
  ऋतुपर्ण उवाच<BR>
&nbsp;&nbsp;&nbsp;&nbsp; तवम एव हयतत्त्वज्ञः कुशलश चासि बाहुक<BR>
&nbsp;&nbsp;&nbsp;&nbsp; यान मन्यसे समर्थांस तवं कषिप्रं तान एव यॊजय<BR>
&nbsp;<FONT COLOR="GREEN" SIZE="-1">17</FONT>
  बृहदश्व उवाच<BR>
&nbsp;&nbsp;&nbsp;&nbsp; ततः सदश्वांश चतुरः कुलशीलसमन्वितान<BR>
&nbsp;&nbsp;&nbsp;&nbsp; यॊजयाम आस कुशलॊ जवयुक्तान रथे नरः<BR>
&nbsp;<FONT COLOR="GREEN" SIZE="-1">18</FONT>
 ततॊ युक्तं रथं राजा समारॊहत तवरान्वितः<BR>
&nbsp;&nbsp;&nbsp;&nbsp; अथ पर्यपतन भूमौ जानुभिस ते हयॊत्तमाः<BR>
&nbsp;<FONT COLOR="GREEN" SIZE="-1">19</FONT>
 ततॊ नरवरः शरीमान नलॊ राजा विशां पते<BR>
&nbsp;&nbsp;&nbsp;&nbsp; सान्त्वयाम आस तान अश्वांस तेजॊबलसमन्वितान<BR>
&nbsp;<FONT COLOR="GREEN" SIZE="-1">20</FONT>
 रश्मिभिश च समुद्यम्य नलॊ यातुम इयेष सः<BR>
&nbsp;&nbsp;&nbsp;&nbsp; सूतम आरॊप्य वार्ष्णेयं जवम आस्थाय वै परम<BR>
&nbsp;<FONT COLOR="GREEN" SIZE="-1">21</FONT>
 ते चॊद्यमाना विधिना बाहुकेन हयॊत्तमाः<BR>
&nbsp;&nbsp;&nbsp;&nbsp; समुत्पेतुर इवाकाशं रथिनं मॊहयन्न इव<BR>
&nbsp;<FONT COLOR="GREEN" SIZE="-1">22</FONT>
 तथा तु दृष्ट्वा तान अश्वान वहतॊ वातरंहसः<BR>
&nbsp;&nbsp;&nbsp;&nbsp; अयॊध्याधिपतिर धीमान विस्मयं परमं ययौ<BR>
&nbsp;<FONT COLOR="GREEN" SIZE="-1">23</FONT>
 रथघॊषं तु तं शरुत्वा हयसंग्रहणं च तत<BR>
&nbsp;&nbsp;&nbsp;&nbsp; वार्ष्णेयश चिन्तयाम आस बाहुकस्य हयज्ञताम<BR>
&nbsp;<FONT COLOR="GREEN" SIZE="-1">24</FONT>
 किं नु सयान मातलिर अयं देवराजस्य सारथिः<BR>
&nbsp;&nbsp;&nbsp;&nbsp; तथा हि लक्षणं वीरे बाहुके दृश्यते महत<BR>
&nbsp;<FONT COLOR="GREEN" SIZE="-1">25</FONT>
 शालिहॊत्रॊ ऽथ किं नु सयाद धयानां कुलतत्त्ववित<BR>
&nbsp;&nbsp;&nbsp;&nbsp; मानुषं समनुप्राप्तॊ वपुः परमशॊभनम<BR>
&nbsp;<FONT COLOR="GREEN" SIZE="-1">26</FONT>
 उताहॊ सविद भवेद राजा नलः परपुरंजयः<BR>
&nbsp;&nbsp;&nbsp;&nbsp; सॊ ऽयं नृपतिर आयात इत्य एवं समचिन्तयत<BR>
&nbsp;<FONT COLOR="GREEN" SIZE="-1">27</FONT>
 अथ वा यां नलॊ वेद विद्यां ताम एव बाहुकः<BR>
&nbsp;&nbsp;&nbsp;&nbsp; तुल्यं हि लक्षये जञानं बाहुकस्य नलस्य च<BR>
&nbsp;<FONT COLOR="GREEN" SIZE="-1">28</FONT>
 अपि चेदं वयस तुल्यम अस्य मन्ये नलस्य च<BR>
&nbsp;&nbsp;&nbsp;&nbsp; नायं नलॊ महावीर्यस तद्विद्यस तु भविष्यति<BR>
&nbsp;<FONT COLOR="GREEN" SIZE="-1">29</FONT>
 परछन्ना हि महात्मानश चरन्ति पृथिवीम इमाम<BR>
&nbsp;&nbsp;&nbsp;&nbsp; दैवेन विधिना युक्ताः शास्त्रॊक्तैश च विरूपणैः<BR>
&nbsp;<FONT COLOR="GREEN" SIZE="-1">30</FONT>
 भवेत तु मतिभेदॊ मे गात्रवैरूप्यतां परति<BR>
&nbsp;&nbsp;&nbsp;&nbsp; परमाणात परिहीनस तु भवेद इति हि मे मतिः<BR>
&nbsp;<FONT COLOR="GREEN" SIZE="-1">31</FONT>
 वयःप्रमाणं तत्तुल्यं रूपेण तु विपर्ययः<BR>
&nbsp;&nbsp;&nbsp;&nbsp; नलं सर्वगुणैर युक्तं मन्ये बाहुकम अन्ततः<BR>
&nbsp;<FONT COLOR="GREEN" SIZE="-1">32</FONT>
 एवं विचार्य बहुशॊ वार्ष्णेयः पर्यचिन्तयत<BR>
&nbsp;&nbsp;&nbsp;&nbsp; हृदयेन महाराज पुण्यश्लॊकस्य सारथिः<BR>
&nbsp;<FONT COLOR="GREEN" SIZE="-1">33</FONT>
 ऋतुपर्णस तु राजेन्द्र बाहुकस्य हयज्ञताम<BR>
&nbsp;&nbsp;&nbsp;&nbsp; चिन्तयन मुमुदे राजा सहवार्ष्णेयसारथिः<BR>
&nbsp;<FONT COLOR="GREEN" SIZE="-1">34</FONT>
 बलं वीर्यं तथॊत्साहं हयसंग्रहणं च तत<BR>
&nbsp;&nbsp;&nbsp;&nbsp; परं यत्नं च संप्रेक्ष्य परां मुदम अवाप ह<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  bṛhadaśva uvāca<BR>
&nbsp;&nbsp;&nbsp;&nbsp;&nbsp; śrutvā vacaḥ sudevasya ṛtuparṇo narādhipaḥ<BR>
&nbsp;&nbsp;&nbsp;&nbsp;&nbsp; sāntvayañ ślakṣṇayā vācā bāhukaṃ pratyabhāṣata<BR>
&nbsp;&nbsp;<FONT COLOR="GREEN" SIZE="-1">2</FONT>
 vidarbhān yātum icchāmi damadantyāḥ svayaṃvaram<BR>
&nbsp;&nbsp;&nbsp;&nbsp;&nbsp; ekāhnā hayatattvajña manyase yadi bāhuka<BR>
&nbsp;&nbsp;<FONT COLOR="GREEN" SIZE="-1">3</FONT>
 evam uktasya kaunteya tena rājñā nalasya ha<BR>
&nbsp;&nbsp;&nbsp;&nbsp;&nbsp; vyadīryata mano duḥkhāt pradadhyau ca mahāmanāḥ<BR>
&nbsp;&nbsp;<FONT COLOR="GREEN" SIZE="-1">4</FONT>
 damayantī bhaved etat kuryād duḥkhena mohitā<BR>
&nbsp;&nbsp;&nbsp;&nbsp;&nbsp; asmadarthe bhaved vāyam upāyaś cintito mahān<BR>
&nbsp;&nbsp;<FONT COLOR="GREEN" SIZE="-1">5</FONT>
 nṛśaṃsaṃ bata vaidarbhī kartukāmā tapasvinī<BR>
&nbsp;&nbsp;&nbsp;&nbsp;&nbsp; mayā kṣudreṇa nikṛtā pāpenākṛtabuddhinā<BR>
&nbsp;&nbsp;<FONT COLOR="GREEN" SIZE="-1">6</FONT>
 strīsvabhāvaś calo loke mama doṣaś ca dāruṇaḥ<BR>
&nbsp;&nbsp;&nbsp;&nbsp;&nbsp; syād evam api kuryāt sā vivaśā gatasauhṛdā<BR>
&nbsp;&nbsp;&nbsp;&nbsp;&nbsp; mama śokena saṃvignā nairāśyāt tanumadhyamā<BR>
&nbsp;&nbsp;<FONT COLOR="GREEN" SIZE="-1">7</FONT>
 na caivaṃ karhi cit kuryāt sāpatyā ca viśeṣataḥ<BR>
&nbsp;&nbsp;&nbsp;&nbsp;&nbsp; yad atra tathyaṃ pathyaṃ ca gatvā vetsyāmi niścayam<BR>
&nbsp;&nbsp;&nbsp;&nbsp;&nbsp; ṛtuparṇasya vai kāmam ātmārthaṃ ca karomy aham<BR>
&nbsp;&nbsp;<FONT COLOR="GREEN" SIZE="-1">8</FONT>
 iti niścitya manasā bāhuko dīnamānasaḥ<BR>
&nbsp;&nbsp;&nbsp;&nbsp;&nbsp; kṛtāñjalir uvācedam ṛtuparṇaṃ narādhipam<BR>
&nbsp;&nbsp;<FONT COLOR="GREEN" SIZE="-1">9</FONT>
 pratijānāmi te satyaṃ gamiṣyasi narādhipa<BR>
&nbsp;&nbsp;&nbsp;&nbsp;&nbsp; ekāhnā puruṣavyāghra vidarbhanagarīṃ nṛpa<BR>
&nbsp;&nbsp;<FONT COLOR="GREEN" SIZE="-1">10</FONT>
 tataḥ parīkṣām aśvānāṃ cakre rājan sa bāhukaḥ<BR>
&nbsp;&nbsp;&nbsp;&nbsp; aśvaśālām upāgamya bhāṅgasvarinṛpājñayā<BR>
&nbsp;<FONT COLOR="GREEN" SIZE="-1">11</FONT>
 sa tvaryamāṇo bahuśa ṛtuparṇena bāhukaḥ<BR>
&nbsp;&nbsp;&nbsp;&nbsp; adhyagacchat kṛśān aśvān samarthān adhvani kṣamān<BR>
&nbsp;<FONT COLOR="GREEN" SIZE="-1">12</FONT>
 tejobalasamāyuktān kulaśīlasamanvitān<BR>
&nbsp;&nbsp;&nbsp;&nbsp; varjitāṁl lakṣaṇair hīnaiḥ pṛthuprothān mahāhanūn<BR>
&nbsp;&nbsp;&nbsp;&nbsp; śuddhān daśabhir āvartaiḥ sindhujān vātaraṃhasaḥ<BR>
&nbsp;<FONT COLOR="GREEN" SIZE="-1">13</FONT>
 dṛṣṭvā tān abravīd rājā kiṃ cit kopasamanvitaḥ<BR>
&nbsp;&nbsp;&nbsp;&nbsp; kim idaṃ prārthitaṃ kartuṃ pralabdhavyā hi te vayam<BR>
&nbsp;<FONT COLOR="GREEN" SIZE="-1">14</FONT>
 katham alpabalaprāṇā vakṣyantīme hayā mama<BR>
&nbsp;&nbsp;&nbsp;&nbsp; mahān adhvā ca turagair gantavyaḥ katham īdṛśaiḥ<BR>
&nbsp;<FONT COLOR="GREEN" SIZE="-1">15</FONT>
  bāhuka uvāca<BR>
&nbsp;&nbsp;&nbsp;&nbsp; ete hayā gamiṣyanti vidarbhān nātra saṃśayaḥ<BR>
&nbsp;&nbsp;&nbsp;&nbsp; athānyān manyase rājan brūhi kān yojayāmi te<BR>
&nbsp;<FONT COLOR="GREEN" SIZE="-1">16</FONT>
  ṛtuparṇa uvāca<BR>
&nbsp;&nbsp;&nbsp;&nbsp; tvam eva hayatattvajñaḥ kuśalaś cāsi bāhuka<BR>
&nbsp;&nbsp;&nbsp;&nbsp; yān manyase samarthāṃs tvaṃ kṣipraṃ tān eva yojaya<BR>
&nbsp;<FONT COLOR="GREEN" SIZE="-1">17</FONT>
  bṛhadaśva uvāca<BR>
&nbsp;&nbsp;&nbsp;&nbsp; tataḥ sadaśvāṃś caturaḥ kulaśīlasamanvitān<BR>
&nbsp;&nbsp;&nbsp;&nbsp; yojayām āsa kuśalo javayuktān rathe naraḥ<BR>
&nbsp;<FONT COLOR="GREEN" SIZE="-1">18</FONT>
 tato yuktaṃ rathaṃ rājā samārohat tvarānvitaḥ<BR>
&nbsp;&nbsp;&nbsp;&nbsp; atha paryapatan bhūmau jānubhis te hayottamāḥ<BR>
&nbsp;<FONT COLOR="GREEN" SIZE="-1">19</FONT>
 tato naravaraḥ śrīmān nalo rājā viśāṃ pate<BR>
&nbsp;&nbsp;&nbsp;&nbsp; sāntvayām āsa tān aśvāṃs tejobalasamanvitān<BR>
&nbsp;<FONT COLOR="GREEN" SIZE="-1">20</FONT>
 raśmibhiś ca samudyamya nalo yātum iyeṣa saḥ<BR>
&nbsp;&nbsp;&nbsp;&nbsp; sūtam āropya vārṣṇeyaṃ javam āsthāya vai param<BR>
&nbsp;<FONT COLOR="GREEN" SIZE="-1">21</FONT>
 te codyamānā vidhinā bāhukena hayottamāḥ<BR>
&nbsp;&nbsp;&nbsp;&nbsp; samutpetur ivākāśaṃ rathinaṃ mohayann iva<BR>
&nbsp;<FONT COLOR="GREEN" SIZE="-1">22</FONT>
 tathā tu dṛṣṭvā tān aśvān vahato vātaraṃhasaḥ<BR>
&nbsp;&nbsp;&nbsp;&nbsp; ayodhyādhipatir dhīmān vismayaṃ paramaṃ yayau<BR>
&nbsp;<FONT COLOR="GREEN" SIZE="-1">23</FONT>
 rathaghoṣaṃ tu taṃ śrutvā hayasaṃgrahaṇaṃ ca tat<BR>
&nbsp;&nbsp;&nbsp;&nbsp; vārṣṇeyaś cintayām āsa bāhukasya hayajñatām<BR>
&nbsp;<FONT COLOR="GREEN" SIZE="-1">24</FONT>
 kiṃ nu syān mātalir ayaṃ devarājasya sārathiḥ<BR>
&nbsp;&nbsp;&nbsp;&nbsp; tathā hi lakṣaṇaṃ vīre bāhuke dṛśyate mahat<BR>
&nbsp;<FONT COLOR="GREEN" SIZE="-1">25</FONT>
 śālihotro 'tha kiṃ nu syād dhayānāṃ kulatattvavit<BR>
&nbsp;&nbsp;&nbsp;&nbsp; mānuṣaṃ samanuprāpto vapuḥ paramaśobhanam<BR>
&nbsp;<FONT COLOR="GREEN" SIZE="-1">26</FONT>
 utāho svid bhaved rājā nalaḥ parapuraṃjayaḥ<BR>
&nbsp;&nbsp;&nbsp;&nbsp; so 'yaṃ nṛpatir āyāta ity evaṃ samacintayat<BR>
&nbsp;<FONT COLOR="GREEN" SIZE="-1">27</FONT>
 atha vā yāṃ nalo veda vidyāṃ tām eva bāhukaḥ<BR>
&nbsp;&nbsp;&nbsp;&nbsp; tulyaṃ hi lakṣaye jñānaṃ bāhukasya nalasya ca<BR>
&nbsp;<FONT COLOR="GREEN" SIZE="-1">28</FONT>
 api cedaṃ vayas tulyam asya manye nalasya ca<BR>
&nbsp;&nbsp;&nbsp;&nbsp; nāyaṃ nalo mahāvīryas tadvidyas tu bhaviṣyati<BR>
&nbsp;<FONT COLOR="GREEN" SIZE="-1">29</FONT>
 prachannā hi mahātmānaś caranti pṛthivīm imām<BR>
&nbsp;&nbsp;&nbsp;&nbsp; daivena vidhinā yuktāḥ śāstroktaiś ca virūpaṇaiḥ<BR>
&nbsp;<FONT COLOR="GREEN" SIZE="-1">30</FONT>
 bhavet tu matibhedo me gātravairūpyatāṃ prati<BR>
&nbsp;&nbsp;&nbsp;&nbsp; pramāṇāt parihīnas tu bhaved iti hi me matiḥ<BR>
&nbsp;<FONT COLOR="GREEN" SIZE="-1">31</FONT>
 vayaḥpramāṇaṃ tattulyaṃ rūpeṇa tu viparyayaḥ<BR>
&nbsp;&nbsp;&nbsp;&nbsp; nalaṃ sarvaguṇair yuktaṃ manye bāhukam antataḥ<BR>
&nbsp;<FONT COLOR="GREEN" SIZE="-1">32</FONT>
 evaṃ vicārya bahuśo vārṣṇeyaḥ paryacintayat<BR>
&nbsp;&nbsp;&nbsp;&nbsp; hṛdayena mahārāja puṇyaślokasya sārathiḥ<BR>
&nbsp;<FONT COLOR="GREEN" SIZE="-1">33</FONT>
 ṛtuparṇas tu rājendra bāhukasya hayajñatām<BR>
&nbsp;&nbsp;&nbsp;&nbsp; cintayan mumude rājā sahavārṣṇeyasārathiḥ<BR>
&nbsp;<FONT COLOR="GREEN" SIZE="-1">34</FONT>
 balaṃ vīryaṃ tathotsāhaṃ hayasaṃgrahaṇaṃ ca tat<BR>
&nbsp;&nbsp;&nbsp;&nbsp; paraṃ yatnaṃ ca saṃprekṣya parāṃ mudam avāpa ha<BR>
</TD>
</TR>
</TABLE>
<P><HR>
<CENTER>
<A HREF="mbs03070.htm">Next: Chapter 70</A></CENTER>
</BODY>
</HTML>
