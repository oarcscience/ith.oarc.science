[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 5 Index](mbsi05.md) 
[Previous](mbs05177)  [Next](mbs05179.md) 

------------------------------------------------------------------------

[Book 5 in English](../m05/index.md)

------------------------------------------------------------------------

# The Mahabharata in Sanskrit

### Book 5 Chapter 178

  1 भीष्म उवाच  
      ततस तृतीये दिवसे समे देशे वयवस्थितः  
      परेषयाम आस मे राजन पराप्तॊ ऽसमीति महाव्रतः  
  2 तम आगतम अहं शरुत्वा विषयान्तं महाबलम  
      अभ्यगच्छं जवेनाशु परीत्या तेजॊनिधिं परभुम  
  3 गां पुरस्कृत्य राजेन्द्र बराह्मणैः परिवारितः  
      ऋत्विग्भिर देवकल्पैश च तथैव च पुरॊहितैः  
  4 स माम अभिगतं दृष्ट्वा जामदग्न्यः परतापवान  
      परतिजग्राह तां पूजां वचनं चेदम अब्रवीत  
  5 भीष्म कां बुद्धिम आस्थाय काशिराजसुता तवया  
      अकामेयम इहानीता पुनश चैव विसर्जिता  
  6 विभ्रंशिता तवया हीयं धर्मावाप्तेः परावरात  
      परामृष्टां तवया हीमां कॊ हि गन्तुम इहार्हति  
  7 परत्याख्याता हि शाल्वेन तवया नीतेति भारत  
      तस्माद इमां मन्नियॊगात परतिगृह्णीष्व भारत  
  8 सवधर्मं पुरुषव्याघ्र राजपुत्री लभत्व इयम  
      न युक्तम अवमानॊ ऽयं कर्तुं राज्ञा तवयानघ  
  9 ततस तं नातिमनसं समुदीक्ष्याहम अब्रुवम  
      नाहम एनां पुनर दद्यां भरात्रे बरह्मन कथं चन  
  10 शाल्वस्याहम इति पराह पुरा माम इह भार्गव  
     मया चैवाभ्यनुज्ञाता गता सौभपुरं परति  
 11 न भयान नाप्य अनुक्रॊशान न लॊभान नार्थकाम्यया  
     कषत्रधर्मम अहं जह्याम इति मे वरतम आहितम  
 12 अथ माम अब्रवीद रामः करॊधपर्याकुलेक्षणः  
     न करिष्यसि चेद एतद वाक्यं मे कुरुपुंगव  
 13 हनिष्यामि सहामात्यं तवाम अद्येति पुनः पुनः  
     संरम्भाद अब्रवीद रामः करॊधपर्याकुलेक्षणः  
 14 तम अहं गीर्भिर इष्टाभिः पुनः पुनर अरिंदमम  
     अयाचं भृगुशार्दूलं न चैव परशशाम सः  
 15 तम अहं परणम्य शिरसा भूयॊ बराह्मणसत्तमम  
     अब्रुवं कारणं किं तद यत तवं यॊद्धुम इहेच्छसि  
 16 इष्वस्त्रं मम बालस्य भवतैव चतुर्विधम  
     उपदिष्टं महाबाहॊ शिष्यॊ ऽसमि तव भार्गव  
 17 ततॊ माम अब्रवीद रामः करॊधसंरक्तलॊचनः  
     जानीषे मां गुरुं भीष्म न चेमां परतिगृह्णसे  
     सुतां काश्यस्य कौरव्य मत्प्रियार्थं महीपते  
 18 न हि ते विद्यते शान्तिर अन्यथा कुरुनन्दन  
     गृहाणेमां महाबाहॊ रक्षस्व कुलम आत्मनः  
     तवया विभ्रंशिता हीयं भर्तारं नाभिगच्छति  
 19 तथा बरुवन्तं तम अहं रामं परपुरंजयम  
     नैतद एवं पुनर भावि बरह्मर्षे किं शरमेण ते  
 20 गुरुत्वं तवयि संप्रेक्ष्य जामदग्न्य पुरातनम  
     परसादये तवां भगवंस तयक्तैषा हि पुरा मया  
 21 कॊ जातु परभावां हि नारीं वयालीम इव सथिताम  
     वासयेत गृहे जानन सत्रीणां दॊषान महात्ययान  
 22 न भयाद वासवस्यापि धर्मं जह्यां महाद्युते  
     परसीद मा वा यद वा ते कार्यं तत कुरु माचिरम  
 23 अयं चापि विशुद्धात्मन पुराणे शरूयते विभॊ  
     मरुत्तेन महाबुद्धे गीतः शलॊकॊ महात्मना  
 24 गुरॊर अप्य अवलिप्तस्य कार्याकार्यम अजानतः  
     उत्पथप्रतिपन्नस्य कार्यं भवति शासनम  
 25 स तवं गुरुर इति परेम्णा मया संमानितॊ भृशम  
     गुरुवृत्तं न जानीषे तस्माद यॊत्स्याम्य अहं तवया  
 26 गुरुं न हन्यां समरे बराह्मणं च विशेषतः  
     विशेषतस तपॊवृद्धम एवं कषान्तं मया तव  
 27 युद्यतेषुम अथॊ दृष्ट्वा बराह्मणं कषत्रबन्धुवत  
     यॊ हन्यात समरे करुद्धॊ युध्यन्तम अपलायिनम  
     बरह्महत्या न तस्य सयाद इति धर्मेषु निश्चयः  
 28 कषत्रियाणां सथितॊ धर्मे कषत्रियॊ ऽसमि तपॊधन  
     यॊ यथा वर्तते यस्मिंस तथा तस्मिन परवर्तयन  
     नाधर्मं समवाप्नॊति नरः शरेयश च विन्दति  
 29 अर्थे वा यदि वा धर्मे समर्थॊ देशकालवित  
     अनर्थसंशयापन्नः शरेयान निःसंशयेन च  
 30 यस्मात संशयिते ऽरथे ऽसमिन यथान्यायं परवर्तसे  
     तस्माद यॊत्स्यामि सहितस तवया राम महाहवे  
     पश्य मे बाहुवीर्यं च विक्रमं चातिमानुषम  
 31 एवंगते ऽपि तु मया यच छक्यं भृगुनन्दन  
     तत करिष्ये कुरुक्षेत्रे यॊत्स्ये विप्र तवया सह  
     दवंद्वे राम यथेष्टं ते सज्जॊ भव महामुने  
 32 तत्र तवं निहतॊ राम मया शरशताचितः  
     लप्स्यसे निर्जिताँल लॊकाञ शस्त्रपूतॊ महारणे  
 33 स गच्छ विनिवर्तस्व कुरुक्षेत्रं रणप्रिय  
     तत्रैष्यामि महाबाहॊ युद्धाय तवां तपॊधन  
 34 अपि यत्र तवया राम कृतं शौचं पुरा पितुः  
     तत्राहम अपि हत्वा तवां शौचं कर्तास्मि भार्गव  
 35 तत्र गच्छस्व राम तवं तवरितं युद्धदुर्मद  
     वयपनेष्यामि ते दर्पं पौराणं बराह्मणब्रुव  
 36 यच चापि कत्थसे राम बहुशः परिषत्सु वै  
     निर्जिताः कषत्रिया लॊके मयैकेनेति तच छृणु  
 37 न तदा जायते भीष्मॊ मद्विधः कषत्रियॊ ऽपि वा  
     यस ते युद्धमयं दर्पं कामं च वयपनाशयेत  
 38 सॊ ऽहं जातॊ महाबाहॊ भीष्मः परपुरंजयः  
     वयपनेष्यामि ते दर्पं युद्धे राम न संशयः  

  1 bhīṣma uvāca  
      tatas tṛtīye divase same deśe vyavasthitaḥ  
      preṣayām āsa me rājan prāpto 'smīti mahāvrataḥ  
  2 tam āgatam ahaṃ śrutvā viṣayāntaṃ mahābalam  
      abhyagacchaṃ javenāśu prītyā tejonidhiṃ prabhum  
  3 gāṃ puraskṛtya rājendra brāhmaṇaiḥ parivāritaḥ  
      ṛtvigbhir devakalpaiś ca tathaiva ca purohitaiḥ  
  4 sa mām abhigataṃ dṛṣṭvā jāmadagnyaḥ pratāpavān  
      pratijagrāha tāṃ pūjāṃ vacanaṃ cedam abravīt  
  5 bhīṣma kāṃ buddhim āsthāya kāśirājasutā tvayā  
      akāmeyam ihānītā punaś caiva visarjitā  
  6 vibhraṃśitā tvayā hīyaṃ dharmāvāpteḥ parāvarāt  
      parāmṛṣṭāṃ tvayā hīmāṃ ko hi gantum ihārhati  
  7 pratyākhyātā hi śālvena tvayā nīteti bhārata  
      tasmād imāṃ manniyogāt pratigṛhṇīṣva bhārata  
  8 svadharmaṃ puruṣavyāghra rājaputrī labhatv iyam  
      na yuktam avamāno 'yaṃ kartuṃ rājñā tvayānagha  
  9 tatas taṃ nātimanasaṃ samudīkṣyāham abruvam  
      nāham enāṃ punar dadyāṃ bhrātre brahman kathaṃ cana  
  10 śālvasyāham iti prāha purā mām iha bhārgava  
     mayā caivābhyanujñātā gatā saubhapuraṃ prati  
 11 na bhayān nāpy anukrośān na lobhān nārthakāmyayā  
     kṣatradharmam ahaṃ jahyām iti me vratam āhitam  
 12 atha mām abravīd rāmaḥ krodhaparyākulekṣaṇaḥ  
     na kariṣyasi ced etad vākyaṃ me kurupuṃgava  
 13 haniṣyāmi sahāmātyaṃ tvām adyeti punaḥ punaḥ  
     saṃrambhād abravīd rāmaḥ krodhaparyākulekṣaṇaḥ  
 14 tam ahaṃ gīrbhir iṣṭābhiḥ punaḥ punar ariṃdamam  
     ayācaṃ bhṛguśārdūlaṃ na caiva praśaśāma saḥ  
 15 tam ahaṃ praṇamya śirasā bhūyo brāhmaṇasattamam  
     abruvaṃ kāraṇaṃ kiṃ tad yat tvaṃ yoddhum ihecchasi  
 16 iṣvastraṃ mama bālasya bhavataiva caturvidham  
     upadiṣṭaṃ mahābāho śiṣyo 'smi tava bhārgava  
 17 tato mām abravīd rāmaḥ krodhasaṃraktalocanaḥ  
     jānīṣe māṃ guruṃ bhīṣma na cemāṃ pratigṛhṇase  
     sutāṃ kāśyasya kauravya matpriyārthaṃ mahīpate  
 18 na hi te vidyate śāntir anyathā kurunandana  
     gṛhāṇemāṃ mahābāho rakṣasva kulam ātmanaḥ  
     tvayā vibhraṃśitā hīyaṃ bhartāraṃ nābhigacchati  
 19 tathā bruvantaṃ tam ahaṃ rāmaṃ parapuraṃjayam  
     naitad evaṃ punar bhāvi brahmarṣe kiṃ śrameṇa te  
 20 gurutvaṃ tvayi saṃprekṣya jāmadagnya purātanam  
     prasādaye tvāṃ bhagavaṃs tyaktaiṣā hi purā mayā  
 21 ko jātu parabhāvāṃ hi nārīṃ vyālīm iva sthitām  
     vāsayeta gṛhe jānan strīṇāṃ doṣān mahātyayān  
 22 na bhayād vāsavasyāpi dharmaṃ jahyāṃ mahādyute  
     prasīda mā vā yad vā te kāryaṃ tat kuru māciram  
 23 ayaṃ cāpi viśuddhātman purāṇe śrūyate vibho  
     maruttena mahābuddhe gītaḥ śloko mahātmanā  
 24 guror apy avaliptasya kāryākāryam ajānataḥ  
     utpathapratipannasya kāryaṃ bhavati śāsanam  
 25 sa tvaṃ gurur iti premṇā mayā saṃmānito bhṛśam  
     guruvṛttaṃ na jānīṣe tasmād yotsyāmy ahaṃ tvayā  
 26 guruṃ na hanyāṃ samare brāhmaṇaṃ ca viśeṣataḥ  
     viśeṣatas tapovṛddham evaṃ kṣāntaṃ mayā tava  
 27 yudyateṣum atho dṛṣṭvā brāhmaṇaṃ kṣatrabandhuvat  
     yo hanyāt samare kruddho yudhyantam apalāyinam  
     brahmahatyā na tasya syād iti dharmeṣu niścayaḥ  
 28 kṣatriyāṇāṃ sthito dharme kṣatriyo 'smi tapodhana  
     yo yathā vartate yasmiṃs tathā tasmin pravartayan  
     nādharmaṃ samavāpnoti naraḥ śreyaś ca vindati  
 29 arthe vā yadi vā dharme samartho deśakālavit  
     anarthasaṃśayāpannaḥ śreyān niḥsaṃśayena ca  
 30 yasmāt saṃśayite 'rthe 'smin yathānyāyaṃ pravartase  
     tasmād yotsyāmi sahitas tvayā rāma mahāhave  
     paśya me bāhuvīryaṃ ca vikramaṃ cātimānuṣam  
 31 evaṃgate 'pi tu mayā yac chakyaṃ bhṛgunandana  
     tat kariṣye kurukṣetre yotsye vipra tvayā saha  
     dvaṃdve rāma yatheṣṭaṃ te sajjo bhava mahāmune  
 32 tatra tvaṃ nihato rāma mayā śaraśatācitaḥ  
     lapsyase nirjitāṁl lokāñ śastrapūto mahāraṇe  
 33 sa gaccha vinivartasva kurukṣetraṃ raṇapriya  
     tatraiṣyāmi mahābāho yuddhāya tvāṃ tapodhana  
 34 api yatra tvayā rāma kṛtaṃ śaucaṃ purā pituḥ  
     tatrāham api hatvā tvāṃ śaucaṃ kartāsmi bhārgava  
 35 tatra gacchasva rāma tvaṃ tvaritaṃ yuddhadurmada  
     vyapaneṣyāmi te darpaṃ paurāṇaṃ brāhmaṇabruva  
 36 yac cāpi katthase rāma bahuśaḥ pariṣatsu vai  
     nirjitāḥ kṣatriyā loke mayaikeneti tac chṛṇu  
 37 na tadā jāyate bhīṣmo madvidhaḥ kṣatriyo 'pi vā  
     yas te yuddhamayaṃ darpaṃ kāmaṃ ca vyapanāśayet  
 38 so 'haṃ jāto mahābāho bhīṣmaḥ parapuraṃjayaḥ  
     vyapaneṣyāmi te darpaṃ yuddhe rāma na saṃśayaḥ  

------------------------------------------------------------------------

[Next: Chapter 179](mbs05179.md)
