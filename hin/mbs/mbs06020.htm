<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 6: Chapter 20</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi06.htm">Book 6 Index</A>&nbsp;
<A HREF="mbs06019.htm">Previous</A>&nbsp;
<A HREF="mbs06021.htm">Next</A>&nbsp;
</CENTER>
<HR>
</P>
<CENTER>
<A HREF="../m06/index.htm">Book 6 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 6<BR>Chapter 20
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [धृ]<BR>
&nbsp;&nbsp;&nbsp;&nbsp;&nbsp; सूर्यॊदये संजय के नु पूर्वं; युयुत्सवॊ हृष्यमाणा इवासन<BR>
&nbsp;&nbsp;&nbsp;&nbsp;&nbsp; मामका वा भीष्म नेत्राः समीके; पाण्डवा वा भीम नेत्रास तदानीम<BR>
&nbsp;&nbsp;<FONT COLOR="GREEN" SIZE="-1">2</FONT>
 केषां जघन्यौ सॊमसूर्यौ स वायू; केषां सेनां शवापदा वयाभषन्त<BR>
&nbsp;&nbsp;&nbsp;&nbsp;&nbsp; केषां यूनां मुखवर्णाः परसन्नाः; सर्वं हय एतद बरूहि तत्त्वं यथावत<BR>
&nbsp;&nbsp;<FONT COLOR="GREEN" SIZE="-1">3</FONT>
  [स]<BR>
&nbsp;&nbsp;&nbsp;&nbsp;&nbsp; उभे सेने तुल्यम इवॊपयाते; उभे वयूहे हृष्टरूपे नरेन्द्र<BR>
&nbsp;&nbsp;&nbsp;&nbsp;&nbsp; उभे चित्रे वनराजि परकाशे; तथैवॊभे नागरथाश्वपूर्णे<BR>
&nbsp;&nbsp;<FONT COLOR="GREEN" SIZE="-1">4</FONT>
 उभे सेने बृहती भीमरूपे; तथैवॊभे भारत दुर्विषह्ये<BR>
&nbsp;&nbsp;&nbsp;&nbsp;&nbsp; तथैवॊभे सवर्गजयाय सृष्टे; तथा हय उभे सत्पुरुषार्य गुप्ते<BR>
&nbsp;&nbsp;<FONT COLOR="GREEN" SIZE="-1">5</FONT>
 पश्चान मुखाः कुरवॊ धार्तराष्ट्राः; सथिताः पार्थाः पराङ्मुखा यॊत्स्यमानाः<BR>
&nbsp;&nbsp;&nbsp;&nbsp;&nbsp; दैत्येन्द्र सेनेव च कौरवाणां; देवेन्द्र सेनेव च पाण्डवानाम<BR>
&nbsp;&nbsp;<FONT COLOR="GREEN" SIZE="-1">6</FONT>
 शुक्रॊ वायुः पृष्ठतः पाण्डवानां; धार्तराष्ट्राञ शवापदा वयाभषन्त<BR>
&nbsp;&nbsp;&nbsp;&nbsp;&nbsp; गजेन्द्राणां मदगन्धांश च तीव्रान; न सेहिरे तव पुत्रस्य नागाः<BR>
&nbsp;&nbsp;<FONT COLOR="GREEN" SIZE="-1">7</FONT>
 दुर्यॊधनॊ हस्तिनं पद्मवर्णं; सुवर्णकक्ष्यं जातिबलं परभिन्नम<BR>
&nbsp;&nbsp;&nbsp;&nbsp;&nbsp; समास्थितॊ मध्यगतः कुरूणां; संस्तूयमानॊ बन्दिभिर मागधैश च<BR>
&nbsp;&nbsp;<FONT COLOR="GREEN" SIZE="-1">8</FONT>
 चन्द्रप्रभं शवेतम अस्यातपत्रं; सौवर्णी सरग भराजते चॊत्तमाङ्गे<BR>
&nbsp;&nbsp;&nbsp;&nbsp;&nbsp; तं सर्वतः शकुनिः पार्वतीयैः; सार्धं गान्धारैः पाति गान्धारराजः<BR>
&nbsp;&nbsp;<FONT COLOR="GREEN" SIZE="-1">9</FONT>
 भीष्मॊ ऽगरतः सर्वसैन्यस्य वृद्धः; शवेतच छत्रः शवेतधनुः स शङ्खः<BR>
&nbsp;&nbsp;&nbsp;&nbsp;&nbsp; शवेतॊष्णीषः पाण्डुरेण धवजेन; शवेतैर अश्वैः शवेतशैलप्रकाशः<BR>
&nbsp;&nbsp;<FONT COLOR="GREEN" SIZE="-1">10</FONT>
 तस्य सैन्यं धार्तराष्ट्राश च सर्वे; बाह्लीकानाम एकदेशः शलश च<BR>
&nbsp;&nbsp;&nbsp;&nbsp; ये चाम्बष्ठाः कषत्रिया ये च सिन्धौ; तथा सौवीराः पञ्च नदाश च शूराः<BR>
&nbsp;<FONT COLOR="GREEN" SIZE="-1">11</FONT>
 शॊणैर हयै रुक्मरथॊ महात्मा; दरॊणॊ महाबाहुर अदीनसत्त्वः<BR>
&nbsp;&nbsp;&nbsp;&nbsp; आस्ते गुरुः परयशाः सर्वराज्ञां; पश्चाच चमूम इन्द्र इवाभिरक्षन<BR>
&nbsp;<FONT COLOR="GREEN" SIZE="-1">12</FONT>
 वार्द्धक्षत्रिः सर्वसैन्यस्य मध्ये; भूरिश्रवाः पुरुमित्रॊ जयश च<BR>
&nbsp;&nbsp;&nbsp;&nbsp; शाल्वा मत्स्याः केकयाश चापि सर्वे; गजानीकैर भरातरॊ यॊत्स्यमानाः<BR>
&nbsp;<FONT COLOR="GREEN" SIZE="-1">13</FONT>
 शारद्वतश चॊत्तरधूर महात्मा; महेष्वासॊ गौतमश चित्रयॊधी<BR>
&nbsp;&nbsp;&nbsp;&nbsp; शकैः किरातैर यवनैः पह्लवैश च; सार्धं चमूम उत्तरतॊ ऽभिपाति<BR>
&nbsp;<FONT COLOR="GREEN" SIZE="-1">14</FONT>
 महारथैर अन्धकवृष्णिभॊजैः; सौराष्ट्रकैर नैरृतैर आत्तशस्त्रैः<BR>
&nbsp;&nbsp;&nbsp;&nbsp; बृहद्बलः कृतवर्माभिगुप्तॊ; बलं तवदीयं दक्षिणतॊ ऽभिपाति<BR>
&nbsp;<FONT COLOR="GREEN" SIZE="-1">15</FONT>
 संशप्तकानाम अयुतं रथानां; मृत्युर जयॊ वार्जुनस्येति सृष्टाः<BR>
&nbsp;&nbsp;&nbsp;&nbsp; येनार्जुनस तेन राजन कृतास्त्राः; परयाता वै ते तरिगर्ताश च शूराः<BR>
&nbsp;<FONT COLOR="GREEN" SIZE="-1">16</FONT>
 साग्रं शतसहस्रं तु नागानां तव भारत<BR>
&nbsp;&nbsp;&nbsp;&nbsp; नागे नागे रथशतं शतं चाश्वा रथे रथे<BR>
&nbsp;<FONT COLOR="GREEN" SIZE="-1">17</FONT>
 अश्वे ऽशवे दश धानुष्का धानुष्के दश चर्मिणः<BR>
&nbsp;&nbsp;&nbsp;&nbsp; एवं वयूढान्य अनीकानि भीष्मेण तव भारत<BR>
&nbsp;<FONT COLOR="GREEN" SIZE="-1">18</FONT>
 अव्यूहन मानुषं वयूहं दैवं गान्धर्वम आसुरम<BR>
&nbsp;&nbsp;&nbsp;&nbsp; दिवसे दिवसे पराप्ते भीष्मः शांतनवॊ ऽगरणीः<BR>
&nbsp;<FONT COLOR="GREEN" SIZE="-1">19</FONT>
 महारथौघविपुलः समुद्र इव पर्वणि<BR>
&nbsp;&nbsp;&nbsp;&nbsp; भीष्मेण धार्तराष्ट्राणां वयूहः परत्यङ्मुखॊ युधि<BR>
&nbsp;<FONT COLOR="GREEN" SIZE="-1">20</FONT>
 अनन्तरूपा धवजिनी तवदीया; नरेन्द्र भीमा न तु पाण्डवानाम<BR>
&nbsp;&nbsp;&nbsp;&nbsp; तां तव एव मन्ये बृहतीं दुष्प्रधृष्यां; यस्या नेतारौ केशवश चार्जुनश च<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [dhṛ]<BR>
&nbsp;&nbsp;&nbsp;&nbsp;&nbsp; sūryodaye saṃjaya ke nu pūrvaṃ; yuyutsavo hṛṣyamāṇā ivāsan<BR>
&nbsp;&nbsp;&nbsp;&nbsp;&nbsp; māmakā vā bhīṣma netrāḥ samīke; pāṇḍavā vā bhīma netrās tadānīm<BR>
&nbsp;&nbsp;<FONT COLOR="GREEN" SIZE="-1">2</FONT>
 keṣāṃ jaghanyau somasūryau sa vāyū; keṣāṃ senāṃ śvāpadā vyābhaṣanta<BR>
&nbsp;&nbsp;&nbsp;&nbsp;&nbsp; keṣāṃ yūnāṃ mukhavarṇāḥ prasannāḥ; sarvaṃ hy etad brūhi tattvaṃ yathāvat<BR>
&nbsp;&nbsp;<FONT COLOR="GREEN" SIZE="-1">3</FONT>
  [s]<BR>
&nbsp;&nbsp;&nbsp;&nbsp;&nbsp; ubhe sene tulyam ivopayāte; ubhe vyūhe hṛṣṭarūpe narendra<BR>
&nbsp;&nbsp;&nbsp;&nbsp;&nbsp; ubhe citre vanarāji prakāśe; tathaivobhe nāgarathāśvapūrṇe<BR>
&nbsp;&nbsp;<FONT COLOR="GREEN" SIZE="-1">4</FONT>
 ubhe sene bṛhatī bhīmarūpe; tathaivobhe bhārata durviṣahye<BR>
&nbsp;&nbsp;&nbsp;&nbsp;&nbsp; tathaivobhe svargajayāya sṛṣṭe; tathā hy ubhe satpuruṣārya gupte<BR>
&nbsp;&nbsp;<FONT COLOR="GREEN" SIZE="-1">5</FONT>
 paścān mukhāḥ kuravo dhārtarāṣṭrāḥ; sthitāḥ pārthāḥ prāṅmukhā yotsyamānāḥ<BR>
&nbsp;&nbsp;&nbsp;&nbsp;&nbsp; daityendra seneva ca kauravāṇāṃ; devendra seneva ca pāṇḍavānām<BR>
&nbsp;&nbsp;<FONT COLOR="GREEN" SIZE="-1">6</FONT>
 śukro vāyuḥ pṛṣṭhataḥ pāṇḍavānāṃ; dhārtarāṣṭrāñ śvāpadā vyābhaṣanta<BR>
&nbsp;&nbsp;&nbsp;&nbsp;&nbsp; gajendrāṇāṃ madagandhāṃś ca tīvrān; na sehire tava putrasya nāgāḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 duryodhano hastinaṃ padmavarṇaṃ; suvarṇakakṣyaṃ jātibalaṃ prabhinnam<BR>
&nbsp;&nbsp;&nbsp;&nbsp;&nbsp; samāsthito madhyagataḥ kurūṇāṃ; saṃstūyamāno bandibhir māgadhaiś ca<BR>
&nbsp;&nbsp;<FONT COLOR="GREEN" SIZE="-1">8</FONT>
 candraprabhaṃ śvetam asyātapatraṃ; sauvarṇī srag bhrājate cottamāṅge<BR>
&nbsp;&nbsp;&nbsp;&nbsp;&nbsp; taṃ sarvataḥ śakuniḥ pārvatīyaiḥ; sārdhaṃ gāndhāraiḥ pāti gāndhārarājaḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 bhīṣmo 'grataḥ sarvasainyasya vṛddhaḥ; śvetac chatraḥ śvetadhanuḥ sa śaṅkhaḥ<BR>
&nbsp;&nbsp;&nbsp;&nbsp;&nbsp; śvetoṣṇīṣaḥ pāṇḍureṇa dhvajena; śvetair aśvaiḥ śvetaśailaprakāśaḥ<BR>
&nbsp;&nbsp;<FONT COLOR="GREEN" SIZE="-1">10</FONT>
 tasya sainyaṃ dhārtarāṣṭrāś ca sarve; bāhlīkānām ekadeśaḥ śalaś ca<BR>
&nbsp;&nbsp;&nbsp;&nbsp; ye cāmbaṣṭhāḥ kṣatriyā ye ca sindhau; tathā sauvīrāḥ pañca nadāś ca śūrāḥ<BR>
&nbsp;<FONT COLOR="GREEN" SIZE="-1">11</FONT>
 śoṇair hayai rukmaratho mahātmā; droṇo mahābāhur adīnasattvaḥ<BR>
&nbsp;&nbsp;&nbsp;&nbsp; āste guruḥ prayaśāḥ sarvarājñāṃ; paścāc camūm indra ivābhirakṣan<BR>
&nbsp;<FONT COLOR="GREEN" SIZE="-1">12</FONT>
 vārddhakṣatriḥ sarvasainyasya madhye; bhūriśravāḥ purumitro jayaś ca<BR>
&nbsp;&nbsp;&nbsp;&nbsp; śālvā matsyāḥ kekayāś cāpi sarve; gajānīkair bhrātaro yotsyamānāḥ<BR>
&nbsp;<FONT COLOR="GREEN" SIZE="-1">13</FONT>
 śāradvataś cottaradhūr mahātmā; maheṣvāso gautamaś citrayodhī<BR>
&nbsp;&nbsp;&nbsp;&nbsp; śakaiḥ kirātair yavanaiḥ pahlavaiś ca; sārdhaṃ camūm uttarato 'bhipāti<BR>
&nbsp;<FONT COLOR="GREEN" SIZE="-1">14</FONT>
 mahārathair andhakavṛṣṇibhojaiḥ; saurāṣṭrakair nairṛtair āttaśastraiḥ<BR>
&nbsp;&nbsp;&nbsp;&nbsp; bṛhadbalaḥ kṛtavarmābhigupto; balaṃ tvadīyaṃ dakṣiṇato 'bhipāti<BR>
&nbsp;<FONT COLOR="GREEN" SIZE="-1">15</FONT>
 saṃśaptakānām ayutaṃ rathānāṃ; mṛtyur jayo vārjunasyeti sṛṣṭāḥ<BR>
&nbsp;&nbsp;&nbsp;&nbsp; yenārjunas tena rājan kṛtāstrāḥ; prayātā vai te trigartāś ca śūrāḥ<BR>
&nbsp;<FONT COLOR="GREEN" SIZE="-1">16</FONT>
 sāgraṃ śatasahasraṃ tu nāgānāṃ tava bhārata<BR>
&nbsp;&nbsp;&nbsp;&nbsp; nāge nāge rathaśataṃ śataṃ cāśvā rathe rathe<BR>
&nbsp;<FONT COLOR="GREEN" SIZE="-1">17</FONT>
 aśve 'śve daśa dhānuṣkā dhānuṣke daśa carmiṇaḥ<BR>
&nbsp;&nbsp;&nbsp;&nbsp; evaṃ vyūḍhāny anīkāni bhīṣmeṇa tava bhārata<BR>
&nbsp;<FONT COLOR="GREEN" SIZE="-1">18</FONT>
 avyūhan mānuṣaṃ vyūhaṃ daivaṃ gāndharvam āsuram<BR>
&nbsp;&nbsp;&nbsp;&nbsp; divase divase prāpte bhīṣmaḥ śāṃtanavo 'graṇīḥ<BR>
&nbsp;<FONT COLOR="GREEN" SIZE="-1">19</FONT>
 mahārathaughavipulaḥ samudra iva parvaṇi<BR>
&nbsp;&nbsp;&nbsp;&nbsp; bhīṣmeṇa dhārtarāṣṭrāṇāṃ vyūhaḥ pratyaṅmukho yudhi<BR>
&nbsp;<FONT COLOR="GREEN" SIZE="-1">20</FONT>
 anantarūpā dhvajinī tvadīyā; narendra bhīmā na tu pāṇḍavānām<BR>
&nbsp;&nbsp;&nbsp;&nbsp; tāṃ tv eva manye bṛhatīṃ duṣpradhṛṣyāṃ; yasyā netārau keśavaś cārjunaś ca<BR>
</TD>
</TR>
</TABLE>
<P><HR>
<CENTER>
<A HREF="mbs06021.htm">Next: Chapter 21</A></CENTER>
</BODY>
</HTML>
