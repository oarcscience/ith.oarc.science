[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 3 Index](mbsi03.md) 
[Previous](mbs03183)  [Next](mbs03185.md) 

------------------------------------------------------------------------

[Book 3 in English](../m03/index.md)

------------------------------------------------------------------------

# The Mahabharata in Sanskrit

### Book 3 Chapter 184

  1 \[मार्क\]  
      अत्रैव च सरस्वत्या गीतं परपुरंजय  
      पृष्टया मुनिना वीर शृणु तर्क्षेण धीमता  
  2 \[तार्क्स्य\]  
      किं नु शरेयॊ पुरुषस्येह भद्रे; कथं कुर्वन न चयवते सवधर्मात  
      आचक्ष्व मे चारुसर्वाङ्गि सर्वं; तवयानुशिष्टॊ न चयवेयं सवधर्मात  
  3 कथं चाग्निं जुहुयां पूजये वा; कस्मिन काले केन धर्मॊ न नश्येत  
      एतत सर्वं सुभगे परब्रवीहि; यथा लॊकान विरजः संचरेयम  
  4 \[मार्क\]  
      एवं पृष्टा परीतियुक्तेन तेन; शुश्रूषुम ईक्ष्यॊत्तम बुद्धियुक्तम  
      तार्क्ष्यं विप्रं धर्मयुक्तं हितं च; सरस्वती वाक्यम इदं बभाषे  
  5 \[सरस\]  
      यॊ बरह्म जानाति यथाप्रदेशं; सवाध्यायनित्यः शुचिर अप्रमत्तः  
      स वै पुरॊ देवपुरस्य गन्ता; सहामरैः पराप्नुयात परीतियॊगम  
  6 तत्र सम रम्या विपुला विशॊकाः; सुपुष्पिताः पुष्करिण्यः सुपुण्याः  
      अकर्दमा मीनवत्यः सुतीर्था; हिरण्मयैर आवृताः पुण्डरीकैः  
  7 तासां तीरेष्व आसते पुण्यकर्मा; महीयमानः पृथग अप्सरॊभिः  
      सुपुण्य गन्धाभिर अलंकृताभिर; हिरण्यवर्णाभिर अतीव हृष्टः  
  8 परं लॊकं गॊप्रदास तव आप्नुवन्ति; दत्त्वानड्वाहं सूर्यलॊकं वरजन्ति  
      वासॊ दत्त्वा चन्द्रमसः स लॊकं; दत्त्वा हिरण्यम अमृतत्वम एति  
  9 धेनुं दत्त्व सुव्रतां साधु दॊहां; कल्याणवत साम पलायिनीं च  
      यावन्ति रॊमाणि भवन्ति तस्यास; तावद वर्षाण्य अश्नुते सवर्गलॊकम  
  10 अनड्वाहं सुव्रतं यॊ ददाति; हलस्य वॊड्धारम अनन्तवीर्यम  
     धुरं धुरं बलवन्तं युवानं; पराप्नॊति लॊकान दश धेनुदस्य  
 11 यः सप्त वर्षाणि जुहॊति तार्क्ष्य; हव्यं तव अग्नौ सुव्रतः साधु शीलः  
     सप्तावरान सप्त पूर्वान पुनाति; पितामहान आत्मनः कर्मभिः सवैः  
 12 \[तार्क्स्य\]  
     किम अग्निहॊत्रस्य वरतं पुराणम; आचक्ष्व मे पृच्छतश चारुरूपे  
     तवयानुशिष्टॊ ऽहम इहाद्य विद्यां; यद अग्निहॊत्रस्य वरतं पुराणम  
 13 \[सरस\]  
     न चाशुचिर नाप्य अनिर्णिक्तपाणिर; नाब्रह्मविज जुहुयान नाविपश्चित  
     बुभुक्षवः शुचि कामा हि देवा; नाश्रद्दधानाद धि हविर जुषन्ति  
 14 नाश्रॊत्रियं देव हव्ये नियुञ्ज्यान; मॊघं परा सिञ्चति तादृशॊ हि  
     अपूर्णम अश्रॊत्रियम आह तार्क्ष्य; न वै तादृग जुहुयाद अग्निहॊत्रम  
 15 कृशानुं ये जुह्वति शरद्दधानाः; सत्यव्रता हुतशिष्टाशिनश च  
     गवां लॊकं पराप्य ते पुण्यगन्धं; पश्यन्ति देवं परमं चापि सत्यम  
 16 \[तार्क्स्य\]  
     कषेत्रज्ञभूतां परलॊकभावे; कर्मॊदये बुद्धिम अतिप्रविष्टाम  
     परज्ञां च देवीं सुभगे विमृश्य; पृच्छामि तवां का हय असि चारुरूपे  
 17 \[सरस\]  
     अग्निहॊत्राद अहम अभ्यागतास्मि; विप्रर्षभाणां संशय चछेदनाय  
     तवत संयॊगाद अहम एतद अब्रुवं; भावे सथिता तथ्यम अर्थं यथावत  
 18 \[तार्क्स्य\]  
     न हि तवया सदृशी का चिद अस्ति; विभ्राजसे हय अतिमात्रं यथा शरीः  
     रूपं च ते दिव्यम अत्यन्तकान्तं; परज्ञां च देवीं सुभगे बिभर्षि  
 19 \[सरस\]  
     शरेष्ठानि यानि दविपदां वरिष्ठ; यज्ञेषु विद्वन्न उपपादयन्ति  
     तैर एवाहं संप्रवृद्धा भवामि; आप्यायिता रूपवती च विप्र  
 20 यच चापि दरव्यम उपयुज्यते ह; वानस्पत्यम आयसं पार्थिवं वा  
     दिव्येन रूपेण च परज्ञया च; तेनैव सिद्धिर इति विद्धि विद्वन  
 21 \[तार्क्स्य\]  
     इदं शरेयॊ परमं मन्यमाना; वयायच्छन्ते मुनयः संप्रतीताः  
     आचक्ष्व मे तं परमं विशॊकं; मॊक्षं परं यं परविशन्ति धीराः  
 22 \[सरस\]  
     तं वै परं वेदविदः परपन्नाः; परं परेभ्यः परथितं पुराणम  
     सवाध्यायदानव्रतपुण्ययॊगैस; तपॊधना वीतशॊका विमुक्ताः  
 23 तस्याथ मध्ये वेतसः पुण्यगन्धः; सहस्रशाखॊ विमलॊ विभाति  
     तस्य मूलात सरितः परस्रवन्ति; मधूदक परस्रवणा रमण्यः  
 24 शाखां शाखां महानद्यः संयान्ति सिकता समाः  
     धाना पूपा मांसशाकाः सदा पायसकर्दमाः  
 25 यस्मिन्न अग्निमुखा देवाः सेन्द्राः सह मरुद्गणैः  
     ईजिरे करतुभिः शरेष्ठैस तत पदं परमं मुने  

  1 \[mārk\]  
      atraiva ca sarasvatyā gītaṃ parapuraṃjaya  
      pṛṣṭayā muninā vīra śṛṇu tarkṣeṇa dhīmatā  
  2 \[tārksya\]  
      kiṃ nu śreyo puruṣasyeha bhadre; kathaṃ kurvan na cyavate
svadharmāt  
      ācakṣva me cārusarvāṅgi sarvaṃ; tvayānuśiṣṭo na cyaveyaṃ
svadharmāt  
  3 kathaṃ cāgniṃ juhuyāṃ pūjaye vā; kasmin kāle kena dharmo na naśyet  
      etat sarvaṃ subhage prabravīhi; yathā lokān virajaḥ saṃcareyam  
  4 \[mārk\]  
      evaṃ pṛṣṭā prītiyuktena tena; śuśrūṣum īkṣyottama buddhiyuktam  
      tārkṣyaṃ vipraṃ dharmayuktaṃ hitaṃ ca; sarasvatī vākyam idaṃ
babhāṣe  
  5 \[saras\]  
      yo brahma jānāti yathāpradeśaṃ; svādhyāyanityaḥ śucir apramattaḥ  
      sa vai puro devapurasya gantā; sahāmaraiḥ prāpnuyāt prītiyogam  
  6 tatra sma ramyā vipulā viśokāḥ; supuṣpitāḥ puṣkariṇyaḥ supuṇyāḥ  
      akardamā mīnavatyaḥ sutīrthā; hiraṇmayair āvṛtāḥ puṇḍarīkaiḥ  
  7 tāsāṃ tīreṣv āsate puṇyakarmā; mahīyamānaḥ pṛthag apsarobhiḥ  
      supuṇya gandhābhir alaṃkṛtābhir; hiraṇyavarṇābhir atīva hṛṣṭaḥ  
  8 paraṃ lokaṃ gopradās tv āpnuvanti; dattvānaḍvāhaṃ sūryalokaṃ
vrajanti  
      vāso dattvā candramasaḥ sa lokaṃ; dattvā hiraṇyam amṛtatvam eti  
  9 dhenuṃ dattva suvratāṃ sādhu dohāṃ; kalyāṇavat sāma palāyinīṃ ca  
      yāvanti romāṇi bhavanti tasyās; tāvad varṣāṇy aśnute svargalokam  
  10 anaḍvāhaṃ suvrataṃ yo dadāti; halasya voḍdhāram anantavīryam  
     dhuraṃ dhuraṃ balavantaṃ yuvānaṃ; prāpnoti lokān daśa dhenudasya  
 11 yaḥ sapta varṣāṇi juhoti tārkṣya; havyaṃ tv agnau suvrataḥ sādhu
śīlaḥ  
     saptāvarān sapta pūrvān punāti; pitāmahān ātmanaḥ karmabhiḥ svaiḥ  
 12 \[tārksya\]  
     kim agnihotrasya vrataṃ purāṇam; ācakṣva me pṛcchataś cārurūpe  
     tvayānuśiṣṭo 'ham ihādya vidyāṃ; yad agnihotrasya vrataṃ purāṇam  
 13 \[saras\]  
     na cāśucir nāpy anirṇiktapāṇir; nābrahmavij juhuyān nāvipaścit  
     bubhukṣavaḥ śuci kāmā hi devā; nāśraddadhānād dhi havir juṣanti  
 14 nāśrotriyaṃ deva havye niyuñjyān; moghaṃ parā siñcati tādṛśo hi  
     apūrṇam aśrotriyam āha tārkṣya; na vai tādṛg juhuyād agnihotram  
 15 kṛśānuṃ ye juhvati śraddadhānāḥ; satyavratā hutaśiṣṭāśinaś ca  
     gavāṃ lokaṃ prāpya te puṇyagandhaṃ; paśyanti devaṃ paramaṃ cāpi
satyam  
 16 \[tārksya\]  
     kṣetrajñabhūtāṃ paralokabhāve; karmodaye buddhim atipraviṣṭām  
     prajñāṃ ca devīṃ subhage vimṛśya; pṛcchāmi tvāṃ kā hy asi
cārurūpe  
 17 \[saras\]  
     agnihotrād aham abhyāgatāsmi; viprarṣabhāṇāṃ saṃśaya cchedanāya  
     tvat saṃyogād aham etad abruvaṃ; bhāve sthitā tathyam arthaṃ
yathāvat  
 18 \[tārksya\]  
     na hi tvayā sadṛśī kā cid asti; vibhrājase hy atimātraṃ yathā
śrīḥ  
     rūpaṃ ca te divyam atyantakāntaṃ; prajñāṃ ca devīṃ subhage
bibharṣi  
 19 \[saras\]  
     śreṣṭhāni yāni dvipadāṃ variṣṭha; yajñeṣu vidvann upapādayanti  
     tair evāhaṃ saṃpravṛddhā bhavāmi; āpyāyitā rūpavatī ca vipra  
 20 yac cāpi dravyam upayujyate ha; vānaspatyam āyasaṃ pārthivaṃ vā  
     divyena rūpeṇa ca prajñayā ca; tenaiva siddhir iti viddhi vidvan  
 21 \[tārksya\]  
     idaṃ śreyo paramaṃ manyamānā; vyāyacchante munayaḥ saṃpratītāḥ  
     ācakṣva me taṃ paramaṃ viśokaṃ; mokṣaṃ paraṃ yaṃ praviśanti
dhīrāḥ  
 22 \[saras\]  
     taṃ vai paraṃ vedavidaḥ prapannāḥ; paraṃ parebhyaḥ prathitaṃ
purāṇam  
     svādhyāyadānavratapuṇyayogais; tapodhanā vītaśokā vimuktāḥ  
 23 tasyātha madhye vetasaḥ puṇyagandhaḥ; sahasraśākho vimalo vibhāti  
     tasya mūlāt saritaḥ prasravanti; madhūdaka prasravaṇā ramaṇyaḥ  
 24 śākhāṃ śākhāṃ mahānadyaḥ saṃyānti sikatā samāḥ  
     dhānā pūpā māṃsaśākāḥ sadā pāyasakardamāḥ  
 25 yasminn agnimukhā devāḥ sendrāḥ saha marudgaṇaiḥ  
     ījire kratubhiḥ śreṣṭhais tat padaṃ paramaṃ mune  

------------------------------------------------------------------------

[Next: Chapter 185](mbs03185.md)
