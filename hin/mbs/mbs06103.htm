<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 6: Chapter 103</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi06.htm">Book 6 Index</A>&nbsp;
<A HREF="mbs06102.htm">Previous</A>&nbsp;
<A HREF="mbs06104.htm">Next</A>&nbsp;
</CENTER>
<HR>
</P>
<CENTER>
<A HREF="../m06/index.htm">Book 6 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 6<BR>Chapter 103
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  संजय उवाच<BR>
&nbsp;&nbsp;&nbsp;&nbsp;&nbsp; युध्यताम एव तेषां तु भास्करे ऽसतम उपागते<BR>
&nbsp;&nbsp;&nbsp;&nbsp;&nbsp; संध्या समभवद घॊरा नापश्याम ततॊ रणम<BR>
&nbsp;&nbsp;<FONT COLOR="GREEN" SIZE="-1">2</FONT>
 ततॊ युधिष्ठिरॊ राजा संध्यां संदृश्य भारत<BR>
&nbsp;&nbsp;&nbsp;&nbsp;&nbsp; वध्यमानं बलं चापि भीष्मेणामित्रघातिना<BR>
&nbsp;&nbsp;<FONT COLOR="GREEN" SIZE="-1">3</FONT>
 मुक्तशस्त्रं परावृत्तं पलायनपरायणम<BR>
&nbsp;&nbsp;&nbsp;&nbsp;&nbsp; भीष्मं च युधि संरब्धम अनुयान्तं महारथान<BR>
&nbsp;&nbsp;<FONT COLOR="GREEN" SIZE="-1">4</FONT>
 सॊमकांश च जितान दृष्ट्वा निरुत्साहान महारथान<BR>
&nbsp;&nbsp;&nbsp;&nbsp;&nbsp; चिन्तयित्वा चिरं धयात्वा अवहारम अरॊचयत<BR>
&nbsp;&nbsp;<FONT COLOR="GREEN" SIZE="-1">5</FONT>
 ततॊ ऽवहारं सैन्यानां चक्रे राजा युधिष्ठिरः<BR>
&nbsp;&nbsp;&nbsp;&nbsp;&nbsp; तथैव तव सैन्यानाम अवहारॊ हय अभूत तदा<BR>
&nbsp;&nbsp;<FONT COLOR="GREEN" SIZE="-1">6</FONT>
 ततॊ ऽवहारं सैन्यानां कृत्वा तत्र महारथाः<BR>
&nbsp;&nbsp;&nbsp;&nbsp;&nbsp; नयविशन्त कुरुश्रेष्ठ संग्रामे कषतविक्षताः<BR>
&nbsp;&nbsp;<FONT COLOR="GREEN" SIZE="-1">7</FONT>
 भीष्मस्य समरे कर्म चिन्तयानास तु पाण्डवाः<BR>
&nbsp;&nbsp;&nbsp;&nbsp;&nbsp; नालभन्त तदा शान्तिं भृशं भीष्मेण पीडिताः<BR>
&nbsp;&nbsp;<FONT COLOR="GREEN" SIZE="-1">8</FONT>
 भीष्मॊ ऽपि समरे जित्वा पाण्डवान सह सृञ्जयैः<BR>
&nbsp;&nbsp;&nbsp;&nbsp;&nbsp; पूज्यमानस तव सुतैर वन्द्यमानश च भारत<BR>
&nbsp;&nbsp;<FONT COLOR="GREEN" SIZE="-1">9</FONT>
 नयविशत कुरुभिः सार्धं हृष्टरूपैः समन्ततः<BR>
&nbsp;&nbsp;&nbsp;&nbsp;&nbsp; ततॊ रात्रिः समभवत सर्वभूतप्रमॊहिनी<BR>
&nbsp;&nbsp;<FONT COLOR="GREEN" SIZE="-1">10</FONT>
 तस्मिन रात्रिमुखे घॊरे पाण्डवा वृष्णिभिः सह<BR>
&nbsp;&nbsp;&nbsp;&nbsp; सृञ्जयाश च दुराधर्षा मन्त्राय समुपाविशन<BR>
&nbsp;<FONT COLOR="GREEN" SIZE="-1">11</FONT>
 आत्मनिःश्रेयसं सर्वे पराप्तकालं महाबलाः<BR>
&nbsp;&nbsp;&nbsp;&nbsp; मन्त्रयाम आसुर अव्यग्रा मन्त्रनिश्चयकॊविदाः<BR>
&nbsp;<FONT COLOR="GREEN" SIZE="-1">12</FONT>
 ततॊ युधिष्ठिरॊ राजा मन्त्रयित्वा चिरं नृप<BR>
&nbsp;&nbsp;&nbsp;&nbsp; वासुदेवं समुद्वीक्ष्य वाक्यम एतद उवाच ह<BR>
&nbsp;<FONT COLOR="GREEN" SIZE="-1">13</FONT>
 पश्य कृष्ण महात्मानं भीष्मं भीमपराक्रमम<BR>
&nbsp;&nbsp;&nbsp;&nbsp; गजं नलवनानीव विमृद्नन्तं बलं मम<BR>
&nbsp;<FONT COLOR="GREEN" SIZE="-1">14</FONT>
 न चैवैनं महात्मानम उत्सहामॊ निरीक्षितुम<BR>
&nbsp;&nbsp;&nbsp;&nbsp; लेलिह्यमानं सैन्येषु परवृद्धम इव पावकम<BR>
&nbsp;<FONT COLOR="GREEN" SIZE="-1">15</FONT>
 यथा घॊरॊ महानागस तक्षकॊ वै विषॊल्बणः<BR>
&nbsp;&nbsp;&nbsp;&nbsp; तथा भीष्मॊ रणे कृष्ण तीष्क्णशस्त्रः परतापवान<BR>
&nbsp;<FONT COLOR="GREEN" SIZE="-1">16</FONT>
 गृहीतचापः समरे विमुञ्चंश च शिताञ शरान<BR>
&nbsp;&nbsp;&nbsp;&nbsp; शक्यॊ जेतुं यमः करुद्धॊ वज्रपाणिश च देवराट<BR>
&nbsp;<FONT COLOR="GREEN" SIZE="-1">17</FONT>
 वरुणः पाशभृद वापि सगदॊ वा धनेश्वरः<BR>
&nbsp;&nbsp;&nbsp;&nbsp; न तु भीष्मः सुसंक्रुद्धः शक्यॊ जेतुं महाहवे<BR>
&nbsp;<FONT COLOR="GREEN" SIZE="-1">18</FONT>
 सॊ ऽहम एवं गते कृष्ण निमग्नः शॊकसागरे<BR>
&nbsp;&nbsp;&nbsp;&nbsp; आत्मनॊ बुद्धिदौर्बल्याद भीष्मम आसाद्य संयुगे<BR>
&nbsp;<FONT COLOR="GREEN" SIZE="-1">19</FONT>
 वनं यास्यामि दुर्धर्ष शरेयॊ मे तत्र वै गतम<BR>
&nbsp;&nbsp;&nbsp;&nbsp; न युद्धं रॊचये कृष्ण हन्ति भीष्मॊ हि नः सदा<BR>
&nbsp;<FONT COLOR="GREEN" SIZE="-1">20</FONT>
 यथा परज्वलितं वह्निं पतंगः समभिद्रवन<BR>
&nbsp;&nbsp;&nbsp;&nbsp; एकतॊ मृत्युम अभ्येति तथाहं भीष्मम ईयिवान<BR>
&nbsp;<FONT COLOR="GREEN" SIZE="-1">21</FONT>
 कषयं नीतॊ ऽसमि वार्ष्णेय राज्यहेतॊः पराक्रमी<BR>
&nbsp;&nbsp;&nbsp;&nbsp; भरातरश चैव मे शूराः सायकैर भृशपीडिताः<BR>
&nbsp;<FONT COLOR="GREEN" SIZE="-1">22</FONT>
 मत्कृते भरातृसौहार्दाद राज्यात परभ्रंशनं गताः<BR>
&nbsp;&nbsp;&nbsp;&nbsp; परिक्लिष्टा यथा कृष्णा मत्कृते मधुसूदन<BR>
&nbsp;<FONT COLOR="GREEN" SIZE="-1">23</FONT>
 जीवितं बहु मन्ये ऽहं जीवितं हय अद्य दुर्लभम<BR>
&nbsp;&nbsp;&nbsp;&nbsp; जीवितस्याद्य शेषेण चरिष्ये धर्मम उत्तमम<BR>
&nbsp;<FONT COLOR="GREEN" SIZE="-1">24</FONT>
 यदि ते ऽहम अनुग्राह्यॊ भरातृभिः सह केशव<BR>
&nbsp;&nbsp;&nbsp;&nbsp; सवधर्मस्याविरॊधेन तद उदाहर केशव<BR>
&nbsp;<FONT COLOR="GREEN" SIZE="-1">25</FONT>
 एतच छरुत्वा वचस तस्य कारुण्याद बहुविस्तरम<BR>
&nbsp;&nbsp;&nbsp;&nbsp; परत्युवाच ततः कृष्णः सान्त्वयानॊ युधिष्ठिरम<BR>
&nbsp;<FONT COLOR="GREEN" SIZE="-1">26</FONT>
 धर्मपुत्र विषादं तवं मा कृथाः सत्यसंगर<BR>
&nbsp;&nbsp;&nbsp;&nbsp; यस्य ते भरातरः शूरा दुर्जयाः शत्रुसूदनाः<BR>
&nbsp;<FONT COLOR="GREEN" SIZE="-1">27</FONT>
 अर्जुनॊ भीमसेनश च वाय्वग्निसमतेजसौ<BR>
&nbsp;&nbsp;&nbsp;&nbsp; माद्रीपुत्रौ च विक्रान्तौ तरिदशानाम इवेश्वरौ<BR>
&nbsp;<FONT COLOR="GREEN" SIZE="-1">28</FONT>
 मां वा नियुङ्क्ष्व सौहार्दाद यॊत्स्ये भीष्मेण पाण्डव<BR>
&nbsp;&nbsp;&nbsp;&nbsp; तवत्प्रयुक्तॊ हय अहं राजन किं न कुर्यां महाहवे<BR>
&nbsp;<FONT COLOR="GREEN" SIZE="-1">29</FONT>
 हनिष्यामि रणे भीष्मम आहूय पुरुषर्षभम<BR>
&nbsp;&nbsp;&nbsp;&nbsp; पश्यतां धार्तराष्ट्राणां यदि नेच्छति फल्गुनः<BR>
&nbsp;<FONT COLOR="GREEN" SIZE="-1">30</FONT>
 यदि भीष्मे हते राजञ जयं पश्यसि पाण्डव<BR>
&nbsp;&nbsp;&nbsp;&nbsp; हन्तास्म्य एकरथेनाद्य कुरुवृद्धं पितामहम<BR>
&nbsp;<FONT COLOR="GREEN" SIZE="-1">31</FONT>
 पश्य मे विक्रमं राजन महेन्द्रस्येव संयुगे<BR>
&nbsp;&nbsp;&nbsp;&nbsp; विमुञ्चन्तं महास्त्राणि पातयिष्यामि तं रथात<BR>
&nbsp;<FONT COLOR="GREEN" SIZE="-1">32</FONT>
 यः शत्रुः पाण्डुपुत्राणां मच्छत्रुः स न संशयः<BR>
&nbsp;&nbsp;&nbsp;&nbsp; मदर्था भवदर्था ये ये मदीयास तवैव ते<BR>
&nbsp;<FONT COLOR="GREEN" SIZE="-1">33</FONT>
 तव भराता मम सखा संबन्धी शिष्य एव च<BR>
&nbsp;&nbsp;&nbsp;&nbsp; मांसान्य उत्कृत्य वै दद्याम अर्जुनार्थे महीपते<BR>
&nbsp;<FONT COLOR="GREEN" SIZE="-1">34</FONT>
 एष चापि नरव्याघ्रॊ मत्कृते जीवितं तयजेत<BR>
&nbsp;&nbsp;&nbsp;&nbsp; एष नः समयस तात तारयेम परस्परम<BR>
&nbsp;&nbsp;&nbsp;&nbsp; स मां नियुङ्क्ष्व राजेन्द्र यावद दवीपॊ भवाम्य अहम<BR>
&nbsp;<FONT COLOR="GREEN" SIZE="-1">35</FONT>
 परतिज्ञातम उपप्लव्ये यत तत पार्थेन पूर्वतः<BR>
&nbsp;&nbsp;&nbsp;&nbsp; घातयिष्यामि गाङ्गेयम इत्य उलूकस्य संनिधौ<BR>
&nbsp;<FONT COLOR="GREEN" SIZE="-1">36</FONT>
 परिरक्ष्यं च मम तद वचः पार्थस्य धीमतः<BR>
&nbsp;&nbsp;&nbsp;&nbsp; अनुज्ञातं तु पार्थेन मया कार्यं न संशयः<BR>
&nbsp;<FONT COLOR="GREEN" SIZE="-1">37</FONT>
 अथ वा फल्गुनस्यैष भारः परिमितॊ रणे<BR>
&nbsp;&nbsp;&nbsp;&nbsp; निहनिष्यति संग्रामे भीष्मं परपुरंजयम<BR>
&nbsp;<FONT COLOR="GREEN" SIZE="-1">38</FONT>
 अशक्यम अपि कुर्याद धि रणे पार्थः समुद्यतः<BR>
&nbsp;&nbsp;&nbsp;&nbsp; तरिदशान वा समुद्युक्तान सहितान दैत्यदानवैः<BR>
&nbsp;&nbsp;&nbsp;&nbsp; निहन्याद अर्जुनः संख्ये किम उ भीष्मं नराधिप<BR>
&nbsp;<FONT COLOR="GREEN" SIZE="-1">39</FONT>
 विपरीतॊ महावीर्यॊ गतसत्त्वॊ ऽलपजीवितः<BR>
&nbsp;&nbsp;&nbsp;&nbsp; भीष्मः शांतनवॊ नूनं कर्तव्यं नावबुध्यते<BR>
&nbsp;<FONT COLOR="GREEN" SIZE="-1">40</FONT>
  युधिष्ठिर उवाच<BR>
&nbsp;&nbsp;&nbsp;&nbsp; एवम एतन महाबाहॊ यथा वदसि माधव<BR>
&nbsp;&nbsp;&nbsp;&nbsp; सर्वे हय एते न पर्याप्तास तव वेगनिवारणे<BR>
&nbsp;<FONT COLOR="GREEN" SIZE="-1">41</FONT>
 नियतं समवाप्स्यामि सर्वम एव यथेप्सितम<BR>
&nbsp;&nbsp;&nbsp;&nbsp; यस्य मे पुरुषव्याघ्र भवान नाथॊ महाबलः<BR>
&nbsp;<FONT COLOR="GREEN" SIZE="-1">42</FONT>
 सेन्द्रान अपि रणे देवाञ जयेयं जयतां वर<BR>
&nbsp;&nbsp;&nbsp;&nbsp; तवया नाथेन गॊविन्द किम उ भीष्मं महाहवे<BR>
&nbsp;<FONT COLOR="GREEN" SIZE="-1">43</FONT>
 न तु तवाम अनृतं कर्तुम उत्सहे सवार्थगौरवात<BR>
&nbsp;&nbsp;&nbsp;&nbsp; अयुध्यमानः साहाय्यं यथॊक्तं कुरु माधव<BR>
&nbsp;<FONT COLOR="GREEN" SIZE="-1">44</FONT>
 समयस तु कृतः कश चिद भीष्मेण मम माधव<BR>
&nbsp;&nbsp;&nbsp;&nbsp; मन्त्रयिष्ये तवार्थाय न तु यॊत्स्ये कथं चन<BR>
&nbsp;&nbsp;&nbsp;&nbsp; दुर्यॊधनार्थे यॊत्स्यामि सत्यम एतद इति परभॊ<BR>
&nbsp;<FONT COLOR="GREEN" SIZE="-1">45</FONT>
 स हि राज्यस्य मे दाता मन्त्रस्यैव च माधव<BR>
&nbsp;&nbsp;&nbsp;&nbsp; तस्माद देवव्रतं भूयॊ वधॊपायार्थम आत्मनः<BR>
&nbsp;&nbsp;&nbsp;&nbsp; भवता सहिताः सर्वे पृच्छामॊ मधुसूदन<BR>
&nbsp;<FONT COLOR="GREEN" SIZE="-1">46</FONT>
 तद वयं सहिता गत्वा भीष्मम आशु नरॊत्तमम<BR>
&nbsp;&nbsp;&nbsp;&nbsp; रुचिते तव वार्ष्णेय मन्त्रं पृच्छाम कौरवम<BR>
&nbsp;<FONT COLOR="GREEN" SIZE="-1">47</FONT>
 स वक्ष्यति हितं वाक्यं तथ्यं चैव जनार्दन<BR>
&nbsp;&nbsp;&nbsp;&nbsp; यथा स वक्ष्यते कृष्ण तथा कर्तास्मि संयुगे<BR>
&nbsp;<FONT COLOR="GREEN" SIZE="-1">48</FONT>
 स नॊ जयस्य दाता च मन्त्रस्य च धृतव्रतः<BR>
&nbsp;&nbsp;&nbsp;&nbsp; बालाः पित्रा विहीनाश च तेन संवर्धिता वयम<BR>
&nbsp;<FONT COLOR="GREEN" SIZE="-1">49</FONT>
 तं चेत पितामहं वृद्धं हन्तुम इच्छामि माधव<BR>
&nbsp;&nbsp;&nbsp;&nbsp; पितुः पितरम इष्टं वै धिग अस्तु कषत्रजीविकाम<BR>
&nbsp;<FONT COLOR="GREEN" SIZE="-1">50</FONT>
  संजय उवाच<BR>
&nbsp;&nbsp;&nbsp;&nbsp; ततॊ ऽबरवीन महाराज वार्ष्णेयः कुरुनन्दनम<BR>
&nbsp;&nbsp;&nbsp;&nbsp; रॊचते मे महाबाहॊ सततं तव भाषितम<BR>
&nbsp;<FONT COLOR="GREEN" SIZE="-1">51</FONT>
 देवव्रतः कृती भीष्मः परेक्षितेनापि निर्दहेत<BR>
&nbsp;&nbsp;&nbsp;&nbsp; गम्यतां स वधॊपायं परष्टुं सागरगासुतः<BR>
&nbsp;&nbsp;&nbsp;&nbsp; वक्तुम अर्हति सत्यं स तवया पृष्टॊ विशेषतः<BR>
&nbsp;<FONT COLOR="GREEN" SIZE="-1">52</FONT>
 ते वयं तत्र गच्छामः परष्टुं कुरुपितामहम<BR>
&nbsp;&nbsp;&nbsp;&nbsp; परणम्य शिरसा चैनं मन्त्रं पृच्छाम माधव<BR>
&nbsp;&nbsp;&nbsp;&nbsp; स नॊ दास्यति यं मन्त्रं तेन यॊत्स्यामहे परान<BR>
&nbsp;<FONT COLOR="GREEN" SIZE="-1">53</FONT>
 एवं संमन्त्र्य वै वीराः पाण्डवाः पाण्डुपूर्वज<BR>
&nbsp;&nbsp;&nbsp;&nbsp; जग्मुस ते सहिताः सर्वे वासुदेवश च वीर्यवान<BR>
&nbsp;&nbsp;&nbsp;&nbsp; विमुक्तशस्त्रकवचा भीष्मस्य सदनं परति<BR>
&nbsp;<FONT COLOR="GREEN" SIZE="-1">54</FONT>
 परविश्य च तदा भीष्मं शिरॊभिः परतिपेदिरे<BR>
&nbsp;&nbsp;&nbsp;&nbsp; पूजयन्तॊ महाराज पाण्डवा भरतर्षभ<BR>
&nbsp;&nbsp;&nbsp;&nbsp; परणम्य शिरसा चैनं भीष्मं शरणम अन्वयुः<BR>
&nbsp;<FONT COLOR="GREEN" SIZE="-1">55</FONT>
 तान उवाच महाबाहुर भीष्मः कुरुपितामहः<BR>
&nbsp;&nbsp;&nbsp;&nbsp; सवागतं तव वार्ष्णेय सवागतं ते धनंजय<BR>
&nbsp;&nbsp;&nbsp;&nbsp; सवागतं धर्मपुत्राय भीमाय यमयॊस तथा<BR>
&nbsp;<FONT COLOR="GREEN" SIZE="-1">56</FONT>
 किं कार्यं वः करॊम्य अद्य युष्मत्प्रीतिविवर्धनम<BR>
&nbsp;&nbsp;&nbsp;&nbsp; सर्वात्मना च कर्तास्मि यद्य अपि सयात सुदुष्करम<BR>
&nbsp;<FONT COLOR="GREEN" SIZE="-1">57</FONT>
 तथा बरुवाणं गाङ्गेयं परीतियुक्तं पुनः पुनः<BR>
&nbsp;&nbsp;&nbsp;&nbsp; उवाच वाक्यं दीनात्मा धर्मपुत्रॊ युधिष्ठिरः<BR>
&nbsp;<FONT COLOR="GREEN" SIZE="-1">58</FONT>
 कथं जयेम धर्मज्ञ कथं राज्यं लभेमहि<BR>
&nbsp;&nbsp;&nbsp;&nbsp; परजानां संक्षयॊ न सयात कथं तन मे वदाभिभॊ<BR>
&nbsp;<FONT COLOR="GREEN" SIZE="-1">59</FONT>
 भवान हि नॊ वधॊपायं बरवीतु सवयम आत्मनः<BR>
&nbsp;&nbsp;&nbsp;&nbsp; भवन्तं समरे राजन विषहेम कथं वयम<BR>
&nbsp;<FONT COLOR="GREEN" SIZE="-1">60</FONT>
 न हि ते सूक्ष्मम अप्य अस्ति रन्ध्रं कुरुपितामह<BR>
&nbsp;&nbsp;&nbsp;&nbsp; मण्डलेनैव धनुषा सदा दृश्यॊ ऽसि संयुगे<BR>
&nbsp;<FONT COLOR="GREEN" SIZE="-1">61</FONT>
 नाददानम संदधानं विकर्षन्तं धनुर न च<BR>
&nbsp;&nbsp;&nbsp;&nbsp; पश्यामस तवा महाबाहॊ रथे सूर्यम इव सथितम<BR>
&nbsp;<FONT COLOR="GREEN" SIZE="-1">62</FONT>
 नराश्वरथनागानां हन्तारं परवीरहन<BR>
&nbsp;&nbsp;&nbsp;&nbsp; क इवॊत्सहते हन्तुं तवां पुमान भरतर्षभ<BR>
&nbsp;<FONT COLOR="GREEN" SIZE="-1">63</FONT>
 वर्षता शरवर्षाणि महान्ति पुरुषॊत्तम<BR>
&nbsp;&nbsp;&nbsp;&nbsp; कषयं नीता हि पृतना भवता महती मम<BR>
&nbsp;<FONT COLOR="GREEN" SIZE="-1">64</FONT>
 यथा युधि जयेयं तवां यथा राज्यं भवेन मम<BR>
&nbsp;&nbsp;&nbsp;&nbsp; भवेत सैन्यस्य वा शान्तिस तन मे बरूहि पितामह<BR>
&nbsp;<FONT COLOR="GREEN" SIZE="-1">65</FONT>
 ततॊ ऽबरवीच छांतनवः पाण्डवान पाण्डुपूर्वज<BR>
&nbsp;&nbsp;&nbsp;&nbsp; न कथं चन कौन्तेय मयि जीवति संयुगे<BR>
&nbsp;&nbsp;&nbsp;&nbsp; युष्मासु दृश्यते वृद्धिः सत्यम एतद बरवीमि वः<BR>
&nbsp;<FONT COLOR="GREEN" SIZE="-1">66</FONT>
 निर्जिते मयि युद्धे तु धरुवं जेष्यथ कौरवान<BR>
&nbsp;&nbsp;&nbsp;&nbsp; कषिप्रं मयि परहरत यदीच्छथ रणे जयम<BR>
&nbsp;&nbsp;&nbsp;&nbsp; अनुजानामि वः पार्थाः परहरध्वं यथासुखम<BR>
&nbsp;<FONT COLOR="GREEN" SIZE="-1">67</FONT>
 एवं हि सुकृतं मन्ये भवतां विदितॊ हय अहम<BR>
&nbsp;&nbsp;&nbsp;&nbsp; हते मयि हतं सर्वं तस्माद एवं विधीयताम<BR>
&nbsp;<FONT COLOR="GREEN" SIZE="-1">68</FONT>
  युधिष्ठिर उवाच<BR>
&nbsp;&nbsp;&nbsp;&nbsp; बरूहि तस्माद उपायं नॊ यथा युद्धे जयेमहि<BR>
&nbsp;&nbsp;&nbsp;&nbsp; भवन्तं समरे करुद्धं दण्डपाणिम इवान्तकम<BR>
&nbsp;<FONT COLOR="GREEN" SIZE="-1">69</FONT>
 शक्यॊ वज्रधरॊ जेतुं वरुणॊ ऽथ यमस तथा<BR>
&nbsp;&nbsp;&nbsp;&nbsp; न भवान समरे शक्यः सेन्द्रैर अपि सुरासुरैः<BR>
&nbsp;<FONT COLOR="GREEN" SIZE="-1">70</FONT>
  भीष्म उवाच<BR>
&nbsp;&nbsp;&nbsp;&nbsp; सत्यम एतन महाबाहॊ यथा वदसि पाण्डव<BR>
&nbsp;&nbsp;&nbsp;&nbsp; नाहं शक्यॊ रणे जेतुं सेन्द्रैर अपि सुरासुरैः<BR>
&nbsp;<FONT COLOR="GREEN" SIZE="-1">71</FONT>
 आत्तशस्त्रॊ रणे यत्तॊ गृहीतवरकार्मुकः<BR>
&nbsp;&nbsp;&nbsp;&nbsp; नयस्तशस्त्रं तु मां राजन हन्युर युधि महारथाः<BR>
&nbsp;<FONT COLOR="GREEN" SIZE="-1">72</FONT>
 निष्किप्तशस्त्रे पतिते विमुक्तकवचध्वजे<BR>
&nbsp;&nbsp;&nbsp;&nbsp; दरवमाणे च भीते च तवास्मीति च वादिनि<BR>
&nbsp;<FONT COLOR="GREEN" SIZE="-1">73</FONT>
 सत्रियां सत्रीनामधेये च विकले चैकपुत्रके<BR>
&nbsp;&nbsp;&nbsp;&nbsp; अप्रसूते च दुष्प्रेक्ष्ये न युद्धं रॊचते मम<BR>
&nbsp;<FONT COLOR="GREEN" SIZE="-1">74</FONT>
 इमं च शृणु मे पार्थ संकल्पं पूर्वचिन्तितम<BR>
&nbsp;&nbsp;&nbsp;&nbsp; अमङ्गल्यध्वजं दृष्ट्वा न युध्येयं कथं चन<BR>
&nbsp;<FONT COLOR="GREEN" SIZE="-1">75</FONT>
 य एष दरौपदॊ राजंस तव सैन्ये महारथः<BR>
&nbsp;&nbsp;&nbsp;&nbsp; शिखण्डी समराकाङ्क्षी शूरश च समितिंजयः<BR>
&nbsp;<FONT COLOR="GREEN" SIZE="-1">76</FONT>
 यथाभवच च सत्री पूर्वं पश्चात पुंस्त्वम उपागतः<BR>
&nbsp;&nbsp;&nbsp;&nbsp; जानन्ति च भवन्तॊ ऽपि सर्वम एतद यथातथम<BR>
&nbsp;<FONT COLOR="GREEN" SIZE="-1">77</FONT>
 अर्जुनः समरे शूरः पुरस्कृत्य शिखण्डिनम<BR>
&nbsp;&nbsp;&nbsp;&nbsp; माम एव विशिखैस तूर्णम अभिद्रवतु दंशितः<BR>
&nbsp;<FONT COLOR="GREEN" SIZE="-1">78</FONT>
 अमङ्गल्यध्वजे तस्मिन सत्रीपूर्वे च विशेषतः<BR>
&nbsp;&nbsp;&nbsp;&nbsp; न परहर्तुम अभीप्सामि गृहीतेषुं कथं चन<BR>
&nbsp;<FONT COLOR="GREEN" SIZE="-1">79</FONT>
 तद अन्तरं समासाद्य पाण्डवॊ मां धनंजयः<BR>
&nbsp;&nbsp;&nbsp;&nbsp; शरैर घातयतु कषिप्रं समन्ताद भरतर्षभ<BR>
&nbsp;<FONT COLOR="GREEN" SIZE="-1">80</FONT>
 न तं पश्यामि लॊकेषु यॊ मां हन्यात समुद्यतम<BR>
&nbsp;&nbsp;&nbsp;&nbsp; ऋते कृष्णान महाभागात पाण्डवाद वा धनंजयात<BR>
&nbsp;<FONT COLOR="GREEN" SIZE="-1">81</FONT>
 एष तस्मात पुरॊधाय कं चिद अन्यं ममाग्रतः<BR>
&nbsp;&nbsp;&nbsp;&nbsp; मां पातयतु बीभत्सुर एवं ते विजयॊ भवेत<BR>
&nbsp;<FONT COLOR="GREEN" SIZE="-1">82</FONT>
 एतत कुरुष्व कौन्तेय यथॊक्तं वचनं मम<BR>
&nbsp;&nbsp;&nbsp;&nbsp; ततॊ जेष्यसि संग्रामे धार्तराष्ट्रान समागतान<BR>
&nbsp;<FONT COLOR="GREEN" SIZE="-1">83</FONT>
  संजय उवाच<BR>
&nbsp;&nbsp;&nbsp;&nbsp; ते ऽनुज्ञातास ततः पार्था जग्मुः सवशिबिरं परति<BR>
&nbsp;&nbsp;&nbsp;&nbsp; अभिवाद्य महात्मानं भीष्मं कुरुपितामहम<BR>
&nbsp;<FONT COLOR="GREEN" SIZE="-1">84</FONT>
 तथॊक्तवति गाङ्गेये परलॊकाय दीक्षिते<BR>
&nbsp;&nbsp;&nbsp;&nbsp; अर्जुनॊ दुःखसंतप्तः सव्रीडम इदम अब्रवीत<BR>
&nbsp;<FONT COLOR="GREEN" SIZE="-1">85</FONT>
 गुरुणा कुलवृद्धेन कृतप्रज्ञेन धीमता<BR>
&nbsp;&nbsp;&nbsp;&nbsp; पितामहेन संग्रामे कथं यॊत्स्यामि माधव<BR>
&nbsp;<FONT COLOR="GREEN" SIZE="-1">86</FONT>
 करीडता हि मया बाल्ये वासुदेव महामनाः<BR>
&nbsp;&nbsp;&nbsp;&nbsp; पांसुरूषितगात्रेण महात्मा परुषीकृतः<BR>
&nbsp;<FONT COLOR="GREEN" SIZE="-1">87</FONT>
 यस्याहम अधिरुह्याङ्कं बालः किल गदाग्रज<BR>
&nbsp;&nbsp;&nbsp;&nbsp; तातेत्य अवॊचं पितरं पितुः पाण्डॊर महात्मनः<BR>
&nbsp;<FONT COLOR="GREEN" SIZE="-1">88</FONT>
 नाहं तातस तव पितुस तातॊ ऽसमि तव भारत<BR>
&nbsp;&nbsp;&nbsp;&nbsp; इति माम अब्रवीद बाल्ये यः स वध्यः कथं मया<BR>
&nbsp;<FONT COLOR="GREEN" SIZE="-1">89</FONT>
 कामं वध्यतु मे सैन्यं नाहं यॊत्स्ये महात्मना<BR>
&nbsp;&nbsp;&nbsp;&nbsp; जयॊ वास्तु वधॊ वा मे कथं वा कृष्ण मन्यसे<BR>
&nbsp;<FONT COLOR="GREEN" SIZE="-1">90</FONT>
  शरीकृष्ण उवाच<BR>
&nbsp;&nbsp;&nbsp;&nbsp; परतिज्ञाय वधं जिष्णॊ पुरा भीष्मस्य संयुगे<BR>
&nbsp;&nbsp;&nbsp;&nbsp; कषत्रधर्मे सथितः पार्थ कथं नैनं हनिष्यसि<BR>
&nbsp;<FONT COLOR="GREEN" SIZE="-1">91</FONT>
 पातयैनं रथात पार्थ वज्राहतम इव दरुमम<BR>
&nbsp;&nbsp;&nbsp;&nbsp; नाहत्वा युधि गाङ्गेयं विजयस ते भविष्यति<BR>
&nbsp;<FONT COLOR="GREEN" SIZE="-1">92</FONT>
 दिष्टम एतत पुरा देवैर भविष्यत्य अवशस्य ते<BR>
&nbsp;&nbsp;&nbsp;&nbsp; हन्ता भीष्मस्य पूर्वेन्द्र इति तन न तद अन्यथा<BR>
&nbsp;<FONT COLOR="GREEN" SIZE="-1">93</FONT>
 न हि भीष्मं दुराधर्षं वयात्ताननम इवान्तकम<BR>
&nbsp;&nbsp;&nbsp;&nbsp; तवदन्यः शक्नुयाद धन्तुम अपि वज्रधरः सवयम<BR>
&nbsp;<FONT COLOR="GREEN" SIZE="-1">94</FONT>
 जहि भीष्मं महाबाहॊ शृणु चेदं वचॊ मम<BR>
&nbsp;&nbsp;&nbsp;&nbsp; यथॊवाच पुरा शक्रं महाबुद्धिर बृहस्पतिः<BR>
&nbsp;<FONT COLOR="GREEN" SIZE="-1">95</FONT>
 जयायांसम अपि चेच छक्र गुणैर अपि समन्वितम<BR>
&nbsp;&nbsp;&nbsp;&nbsp; आततायिनम आमन्त्र्य हन्याद घातकम आगतम<BR>
&nbsp;<FONT COLOR="GREEN" SIZE="-1">96</FONT>
 शाश्वतॊ ऽयं सथितॊ धर्मः कषत्रियाणां धनंजय<BR>
&nbsp;&nbsp;&nbsp;&nbsp; यॊद्धव्यं रक्षितव्यं च यष्टव्यं चानसूयुभिः<BR>
&nbsp;<FONT COLOR="GREEN" SIZE="-1">97</FONT>
  अर्जुन उवाच<BR>
&nbsp;&nbsp;&nbsp;&nbsp; शिखण्डी निधनं कृष्ण भीष्मस्य भविता धरुवम<BR>
&nbsp;&nbsp;&nbsp;&nbsp; दृष्ट्वैव हि सदा भीष्मः पाञ्चाल्यं विनिवर्तते<BR>
&nbsp;<FONT COLOR="GREEN" SIZE="-1">98</FONT>
 ते वयं परमुखे तस्य सथापयित्वा शिखण्डिनम<BR>
&nbsp;&nbsp;&nbsp;&nbsp; गाङ्गेयं पातयिष्याम उपायेनेति मे मतिः<BR>
&nbsp;<FONT COLOR="GREEN" SIZE="-1">99</FONT>
 अहम अन्यान महेष्वासान वारयिष्यामि सायकैः<BR>
&nbsp;&nbsp;&nbsp;&nbsp; शिखण्ड्य अपि युधां शरेष्ठॊ भीष्मम एवाभियास्यतु<BR>
&nbsp;<FONT COLOR="GREEN" SIZE="-1">100</FONT>
 शरुतं ते कुरुमुख्यस्य नाहं हन्यां शिखण्डिनम<BR>
&nbsp;&nbsp;&nbsp; कन्या हय एषा पुरा जाता पुरुषः समपद्यत<BR>
<FONT COLOR="GREEN" SIZE="-1">101</FONT>
  संजय उवाच<BR>
&nbsp;&nbsp;&nbsp; इत्य एवं निश्चयं कृत्वा पाण्डवाः सहमाधवाः<BR>
&nbsp;&nbsp;&nbsp; शयनानि यथास्वानि भेजिरे पुरुषर्षभाः<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  saṃjaya uvāca<BR>
&nbsp;&nbsp;&nbsp;&nbsp;&nbsp; yudhyatām eva teṣāṃ tu bhāskare 'stam upāgate<BR>
&nbsp;&nbsp;&nbsp;&nbsp;&nbsp; saṃdhyā samabhavad ghorā nāpaśyāma tato raṇam<BR>
&nbsp;&nbsp;<FONT COLOR="GREEN" SIZE="-1">2</FONT>
 tato yudhiṣṭhiro rājā saṃdhyāṃ saṃdṛśya bhārata<BR>
&nbsp;&nbsp;&nbsp;&nbsp;&nbsp; vadhyamānaṃ balaṃ cāpi bhīṣmeṇāmitraghātinā<BR>
&nbsp;&nbsp;<FONT COLOR="GREEN" SIZE="-1">3</FONT>
 muktaśastraṃ parāvṛttaṃ palāyanaparāyaṇam<BR>
&nbsp;&nbsp;&nbsp;&nbsp;&nbsp; bhīṣmaṃ ca yudhi saṃrabdham anuyāntaṃ mahārathān<BR>
&nbsp;&nbsp;<FONT COLOR="GREEN" SIZE="-1">4</FONT>
 somakāṃś ca jitān dṛṣṭvā nirutsāhān mahārathān<BR>
&nbsp;&nbsp;&nbsp;&nbsp;&nbsp; cintayitvā ciraṃ dhyātvā avahāram arocayat<BR>
&nbsp;&nbsp;<FONT COLOR="GREEN" SIZE="-1">5</FONT>
 tato 'vahāraṃ sainyānāṃ cakre rājā yudhiṣṭhiraḥ<BR>
&nbsp;&nbsp;&nbsp;&nbsp;&nbsp; tathaiva tava sainyānām avahāro hy abhūt tadā<BR>
&nbsp;&nbsp;<FONT COLOR="GREEN" SIZE="-1">6</FONT>
 tato 'vahāraṃ sainyānāṃ kṛtvā tatra mahārathāḥ<BR>
&nbsp;&nbsp;&nbsp;&nbsp;&nbsp; nyaviśanta kuruśreṣṭha saṃgrāme kṣatavikṣatāḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 bhīṣmasya samare karma cintayānās tu pāṇḍavāḥ<BR>
&nbsp;&nbsp;&nbsp;&nbsp;&nbsp; nālabhanta tadā śāntiṃ bhṛśaṃ bhīṣmeṇa pīḍitāḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 bhīṣmo 'pi samare jitvā pāṇḍavān saha sṛñjayaiḥ<BR>
&nbsp;&nbsp;&nbsp;&nbsp;&nbsp; pūjyamānas tava sutair vandyamānaś ca bhārata<BR>
&nbsp;&nbsp;<FONT COLOR="GREEN" SIZE="-1">9</FONT>
 nyaviśat kurubhiḥ sārdhaṃ hṛṣṭarūpaiḥ samantataḥ<BR>
&nbsp;&nbsp;&nbsp;&nbsp;&nbsp; tato rātriḥ samabhavat sarvabhūtapramohinī<BR>
&nbsp;&nbsp;<FONT COLOR="GREEN" SIZE="-1">10</FONT>
 tasmin rātrimukhe ghore pāṇḍavā vṛṣṇibhiḥ saha<BR>
&nbsp;&nbsp;&nbsp;&nbsp; sṛñjayāś ca durādharṣā mantrāya samupāviśan<BR>
&nbsp;<FONT COLOR="GREEN" SIZE="-1">11</FONT>
 ātmaniḥśreyasaṃ sarve prāptakālaṃ mahābalāḥ<BR>
&nbsp;&nbsp;&nbsp;&nbsp; mantrayām āsur avyagrā mantraniścayakovidāḥ<BR>
&nbsp;<FONT COLOR="GREEN" SIZE="-1">12</FONT>
 tato yudhiṣṭhiro rājā mantrayitvā ciraṃ nṛpa<BR>
&nbsp;&nbsp;&nbsp;&nbsp; vāsudevaṃ samudvīkṣya vākyam etad uvāca ha<BR>
&nbsp;<FONT COLOR="GREEN" SIZE="-1">13</FONT>
 paśya kṛṣṇa mahātmānaṃ bhīṣmaṃ bhīmaparākramam<BR>
&nbsp;&nbsp;&nbsp;&nbsp; gajaṃ nalavanānīva vimṛdnantaṃ balaṃ mama<BR>
&nbsp;<FONT COLOR="GREEN" SIZE="-1">14</FONT>
 na caivainaṃ mahātmānam utsahāmo nirīkṣitum<BR>
&nbsp;&nbsp;&nbsp;&nbsp; lelihyamānaṃ sainyeṣu pravṛddham iva pāvakam<BR>
&nbsp;<FONT COLOR="GREEN" SIZE="-1">15</FONT>
 yathā ghoro mahānāgas takṣako vai viṣolbaṇaḥ<BR>
&nbsp;&nbsp;&nbsp;&nbsp; tathā bhīṣmo raṇe kṛṣṇa tīṣkṇaśastraḥ pratāpavān<BR>
&nbsp;<FONT COLOR="GREEN" SIZE="-1">16</FONT>
 gṛhītacāpaḥ samare vimuñcaṃś ca śitāñ śarān<BR>
&nbsp;&nbsp;&nbsp;&nbsp; śakyo jetuṃ yamaḥ kruddho vajrapāṇiś ca devarāṭ<BR>
&nbsp;<FONT COLOR="GREEN" SIZE="-1">17</FONT>
 varuṇaḥ pāśabhṛd vāpi sagado vā dhaneśvaraḥ<BR>
&nbsp;&nbsp;&nbsp;&nbsp; na tu bhīṣmaḥ susaṃkruddhaḥ śakyo jetuṃ mahāhave<BR>
&nbsp;<FONT COLOR="GREEN" SIZE="-1">18</FONT>
 so 'ham evaṃ gate kṛṣṇa nimagnaḥ śokasāgare<BR>
&nbsp;&nbsp;&nbsp;&nbsp; ātmano buddhidaurbalyād bhīṣmam āsādya saṃyuge<BR>
&nbsp;<FONT COLOR="GREEN" SIZE="-1">19</FONT>
 vanaṃ yāsyāmi durdharṣa śreyo me tatra vai gatam<BR>
&nbsp;&nbsp;&nbsp;&nbsp; na yuddhaṃ rocaye kṛṣṇa hanti bhīṣmo hi naḥ sadā<BR>
&nbsp;<FONT COLOR="GREEN" SIZE="-1">20</FONT>
 yathā prajvalitaṃ vahniṃ pataṃgaḥ samabhidravan<BR>
&nbsp;&nbsp;&nbsp;&nbsp; ekato mṛtyum abhyeti tathāhaṃ bhīṣmam īyivān<BR>
&nbsp;<FONT COLOR="GREEN" SIZE="-1">21</FONT>
 kṣayaṃ nīto 'smi vārṣṇeya rājyahetoḥ parākramī<BR>
&nbsp;&nbsp;&nbsp;&nbsp; bhrātaraś caiva me śūrāḥ sāyakair bhṛśapīḍitāḥ<BR>
&nbsp;<FONT COLOR="GREEN" SIZE="-1">22</FONT>
 matkṛte bhrātṛsauhārdād rājyāt prabhraṃśanaṃ gatāḥ<BR>
&nbsp;&nbsp;&nbsp;&nbsp; parikliṣṭā yathā kṛṣṇā matkṛte madhusūdana<BR>
&nbsp;<FONT COLOR="GREEN" SIZE="-1">23</FONT>
 jīvitaṃ bahu manye 'haṃ jīvitaṃ hy adya durlabham<BR>
&nbsp;&nbsp;&nbsp;&nbsp; jīvitasyādya śeṣeṇa cariṣye dharmam uttamam<BR>
&nbsp;<FONT COLOR="GREEN" SIZE="-1">24</FONT>
 yadi te 'ham anugrāhyo bhrātṛbhiḥ saha keśava<BR>
&nbsp;&nbsp;&nbsp;&nbsp; svadharmasyāvirodhena tad udāhara keśava<BR>
&nbsp;<FONT COLOR="GREEN" SIZE="-1">25</FONT>
 etac chrutvā vacas tasya kāruṇyād bahuvistaram<BR>
&nbsp;&nbsp;&nbsp;&nbsp; pratyuvāca tataḥ kṛṣṇaḥ sāntvayāno yudhiṣṭhiram<BR>
&nbsp;<FONT COLOR="GREEN" SIZE="-1">26</FONT>
 dharmaputra viṣādaṃ tvaṃ mā kṛthāḥ satyasaṃgara<BR>
&nbsp;&nbsp;&nbsp;&nbsp; yasya te bhrātaraḥ śūrā durjayāḥ śatrusūdanāḥ<BR>
&nbsp;<FONT COLOR="GREEN" SIZE="-1">27</FONT>
 arjuno bhīmasenaś ca vāyvagnisamatejasau<BR>
&nbsp;&nbsp;&nbsp;&nbsp; mādrīputrau ca vikrāntau tridaśānām iveśvarau<BR>
&nbsp;<FONT COLOR="GREEN" SIZE="-1">28</FONT>
 māṃ vā niyuṅkṣva sauhārdād yotsye bhīṣmeṇa pāṇḍava<BR>
&nbsp;&nbsp;&nbsp;&nbsp; tvatprayukto hy ahaṃ rājan kiṃ na kuryāṃ mahāhave<BR>
&nbsp;<FONT COLOR="GREEN" SIZE="-1">29</FONT>
 haniṣyāmi raṇe bhīṣmam āhūya puruṣarṣabham<BR>
&nbsp;&nbsp;&nbsp;&nbsp; paśyatāṃ dhārtarāṣṭrāṇāṃ yadi necchati phalgunaḥ<BR>
&nbsp;<FONT COLOR="GREEN" SIZE="-1">30</FONT>
 yadi bhīṣme hate rājañ jayaṃ paśyasi pāṇḍava<BR>
&nbsp;&nbsp;&nbsp;&nbsp; hantāsmy ekarathenādya kuruvṛddhaṃ pitāmaham<BR>
&nbsp;<FONT COLOR="GREEN" SIZE="-1">31</FONT>
 paśya me vikramaṃ rājan mahendrasyeva saṃyuge<BR>
&nbsp;&nbsp;&nbsp;&nbsp; vimuñcantaṃ mahāstrāṇi pātayiṣyāmi taṃ rathāt<BR>
&nbsp;<FONT COLOR="GREEN" SIZE="-1">32</FONT>
 yaḥ śatruḥ pāṇḍuputrāṇāṃ macchatruḥ sa na saṃśayaḥ<BR>
&nbsp;&nbsp;&nbsp;&nbsp; madarthā bhavadarthā ye ye madīyās tavaiva te<BR>
&nbsp;<FONT COLOR="GREEN" SIZE="-1">33</FONT>
 tava bhrātā mama sakhā saṃbandhī śiṣya eva ca<BR>
&nbsp;&nbsp;&nbsp;&nbsp; māṃsāny utkṛtya vai dadyām arjunārthe mahīpate<BR>
&nbsp;<FONT COLOR="GREEN" SIZE="-1">34</FONT>
 eṣa cāpi naravyāghro matkṛte jīvitaṃ tyajet<BR>
&nbsp;&nbsp;&nbsp;&nbsp; eṣa naḥ samayas tāta tārayema parasparam<BR>
&nbsp;&nbsp;&nbsp;&nbsp; sa māṃ niyuṅkṣva rājendra yāvad dvīpo bhavāmy aham<BR>
&nbsp;<FONT COLOR="GREEN" SIZE="-1">35</FONT>
 pratijñātam upaplavye yat tat pārthena pūrvataḥ<BR>
&nbsp;&nbsp;&nbsp;&nbsp; ghātayiṣyāmi gāṅgeyam ity ulūkasya saṃnidhau<BR>
&nbsp;<FONT COLOR="GREEN" SIZE="-1">36</FONT>
 parirakṣyaṃ ca mama tad vacaḥ pārthasya dhīmataḥ<BR>
&nbsp;&nbsp;&nbsp;&nbsp; anujñātaṃ tu pārthena mayā kāryaṃ na saṃśayaḥ<BR>
&nbsp;<FONT COLOR="GREEN" SIZE="-1">37</FONT>
 atha vā phalgunasyaiṣa bhāraḥ parimito raṇe<BR>
&nbsp;&nbsp;&nbsp;&nbsp; nihaniṣyati saṃgrāme bhīṣmaṃ parapuraṃjayam<BR>
&nbsp;<FONT COLOR="GREEN" SIZE="-1">38</FONT>
 aśakyam api kuryād dhi raṇe pārthaḥ samudyataḥ<BR>
&nbsp;&nbsp;&nbsp;&nbsp; tridaśān vā samudyuktān sahitān daityadānavaiḥ<BR>
&nbsp;&nbsp;&nbsp;&nbsp; nihanyād arjunaḥ saṃkhye kim u bhīṣmaṃ narādhipa<BR>
&nbsp;<FONT COLOR="GREEN" SIZE="-1">39</FONT>
 viparīto mahāvīryo gatasattvo 'lpajīvitaḥ<BR>
&nbsp;&nbsp;&nbsp;&nbsp; bhīṣmaḥ śāṃtanavo nūnaṃ kartavyaṃ nāvabudhyate<BR>
&nbsp;<FONT COLOR="GREEN" SIZE="-1">40</FONT>
  yudhiṣṭhira uvāca<BR>
&nbsp;&nbsp;&nbsp;&nbsp; evam etan mahābāho yathā vadasi mādhava<BR>
&nbsp;&nbsp;&nbsp;&nbsp; sarve hy ete na paryāptās tava veganivāraṇe<BR>
&nbsp;<FONT COLOR="GREEN" SIZE="-1">41</FONT>
 niyataṃ samavāpsyāmi sarvam eva yathepsitam<BR>
&nbsp;&nbsp;&nbsp;&nbsp; yasya me puruṣavyāghra bhavān nātho mahābalaḥ<BR>
&nbsp;<FONT COLOR="GREEN" SIZE="-1">42</FONT>
 sendrān api raṇe devāñ jayeyaṃ jayatāṃ vara<BR>
&nbsp;&nbsp;&nbsp;&nbsp; tvayā nāthena govinda kim u bhīṣmaṃ mahāhave<BR>
&nbsp;<FONT COLOR="GREEN" SIZE="-1">43</FONT>
 na tu tvām anṛtaṃ kartum utsahe svārthagauravāt<BR>
&nbsp;&nbsp;&nbsp;&nbsp; ayudhyamānaḥ sāhāyyaṃ yathoktaṃ kuru mādhava<BR>
&nbsp;<FONT COLOR="GREEN" SIZE="-1">44</FONT>
 samayas tu kṛtaḥ kaś cid bhīṣmeṇa mama mādhava<BR>
&nbsp;&nbsp;&nbsp;&nbsp; mantrayiṣye tavārthāya na tu yotsye kathaṃ cana<BR>
&nbsp;&nbsp;&nbsp;&nbsp; duryodhanārthe yotsyāmi satyam etad iti prabho<BR>
&nbsp;<FONT COLOR="GREEN" SIZE="-1">45</FONT>
 sa hi rājyasya me dātā mantrasyaiva ca mādhava<BR>
&nbsp;&nbsp;&nbsp;&nbsp; tasmād devavrataṃ bhūyo vadhopāyārtham ātmanaḥ<BR>
&nbsp;&nbsp;&nbsp;&nbsp; bhavatā sahitāḥ sarve pṛcchāmo madhusūdana<BR>
&nbsp;<FONT COLOR="GREEN" SIZE="-1">46</FONT>
 tad vayaṃ sahitā gatvā bhīṣmam āśu narottamam<BR>
&nbsp;&nbsp;&nbsp;&nbsp; rucite tava vārṣṇeya mantraṃ pṛcchāma kauravam<BR>
&nbsp;<FONT COLOR="GREEN" SIZE="-1">47</FONT>
 sa vakṣyati hitaṃ vākyaṃ tathyaṃ caiva janārdana<BR>
&nbsp;&nbsp;&nbsp;&nbsp; yathā sa vakṣyate kṛṣṇa tathā kartāsmi saṃyuge<BR>
&nbsp;<FONT COLOR="GREEN" SIZE="-1">48</FONT>
 sa no jayasya dātā ca mantrasya ca dhṛtavrataḥ<BR>
&nbsp;&nbsp;&nbsp;&nbsp; bālāḥ pitrā vihīnāś ca tena saṃvardhitā vayam<BR>
&nbsp;<FONT COLOR="GREEN" SIZE="-1">49</FONT>
 taṃ cet pitāmahaṃ vṛddhaṃ hantum icchāmi mādhava<BR>
&nbsp;&nbsp;&nbsp;&nbsp; pituḥ pitaram iṣṭaṃ vai dhig astu kṣatrajīvikām<BR>
&nbsp;<FONT COLOR="GREEN" SIZE="-1">50</FONT>
  saṃjaya uvāca<BR>
&nbsp;&nbsp;&nbsp;&nbsp; tato 'bravīn mahārāja vārṣṇeyaḥ kurunandanam<BR>
&nbsp;&nbsp;&nbsp;&nbsp; rocate me mahābāho satataṃ tava bhāṣitam<BR>
&nbsp;<FONT COLOR="GREEN" SIZE="-1">51</FONT>
 devavrataḥ kṛtī bhīṣmaḥ prekṣitenāpi nirdahet<BR>
&nbsp;&nbsp;&nbsp;&nbsp; gamyatāṃ sa vadhopāyaṃ praṣṭuṃ sāgaragāsutaḥ<BR>
&nbsp;&nbsp;&nbsp;&nbsp; vaktum arhati satyaṃ sa tvayā pṛṣṭo viśeṣataḥ<BR>
&nbsp;<FONT COLOR="GREEN" SIZE="-1">52</FONT>
 te vayaṃ tatra gacchāmaḥ praṣṭuṃ kurupitāmaham<BR>
&nbsp;&nbsp;&nbsp;&nbsp; praṇamya śirasā cainaṃ mantraṃ pṛcchāma mādhava<BR>
&nbsp;&nbsp;&nbsp;&nbsp; sa no dāsyati yaṃ mantraṃ tena yotsyāmahe parān<BR>
&nbsp;<FONT COLOR="GREEN" SIZE="-1">53</FONT>
 evaṃ saṃmantrya vai vīrāḥ pāṇḍavāḥ pāṇḍupūrvaja<BR>
&nbsp;&nbsp;&nbsp;&nbsp; jagmus te sahitāḥ sarve vāsudevaś ca vīryavān<BR>
&nbsp;&nbsp;&nbsp;&nbsp; vimuktaśastrakavacā bhīṣmasya sadanaṃ prati<BR>
&nbsp;<FONT COLOR="GREEN" SIZE="-1">54</FONT>
 praviśya ca tadā bhīṣmaṃ śirobhiḥ pratipedire<BR>
&nbsp;&nbsp;&nbsp;&nbsp; pūjayanto mahārāja pāṇḍavā bharatarṣabha<BR>
&nbsp;&nbsp;&nbsp;&nbsp; praṇamya śirasā cainaṃ bhīṣmaṃ śaraṇam anvayuḥ<BR>
&nbsp;<FONT COLOR="GREEN" SIZE="-1">55</FONT>
 tān uvāca mahābāhur bhīṣmaḥ kurupitāmahaḥ<BR>
&nbsp;&nbsp;&nbsp;&nbsp; svāgataṃ tava vārṣṇeya svāgataṃ te dhanaṃjaya<BR>
&nbsp;&nbsp;&nbsp;&nbsp; svāgataṃ dharmaputrāya bhīmāya yamayos tathā<BR>
&nbsp;<FONT COLOR="GREEN" SIZE="-1">56</FONT>
 kiṃ kāryaṃ vaḥ karomy adya yuṣmatprītivivardhanam<BR>
&nbsp;&nbsp;&nbsp;&nbsp; sarvātmanā ca kartāsmi yady api syāt suduṣkaram<BR>
&nbsp;<FONT COLOR="GREEN" SIZE="-1">57</FONT>
 tathā bruvāṇaṃ gāṅgeyaṃ prītiyuktaṃ punaḥ punaḥ<BR>
&nbsp;&nbsp;&nbsp;&nbsp; uvāca vākyaṃ dīnātmā dharmaputro yudhiṣṭhiraḥ<BR>
&nbsp;<FONT COLOR="GREEN" SIZE="-1">58</FONT>
 kathaṃ jayema dharmajña kathaṃ rājyaṃ labhemahi<BR>
&nbsp;&nbsp;&nbsp;&nbsp; prajānāṃ saṃkṣayo na syāt kathaṃ tan me vadābhibho<BR>
&nbsp;<FONT COLOR="GREEN" SIZE="-1">59</FONT>
 bhavān hi no vadhopāyaṃ bravītu svayam ātmanaḥ<BR>
&nbsp;&nbsp;&nbsp;&nbsp; bhavantaṃ samare rājan viṣahema kathaṃ vayam<BR>
&nbsp;<FONT COLOR="GREEN" SIZE="-1">60</FONT>
 na hi te sūkṣmam apy asti randhraṃ kurupitāmaha<BR>
&nbsp;&nbsp;&nbsp;&nbsp; maṇḍalenaiva dhanuṣā sadā dṛśyo 'si saṃyuge<BR>
&nbsp;<FONT COLOR="GREEN" SIZE="-1">61</FONT>
 nādadānam saṃdadhānaṃ vikarṣantaṃ dhanur na ca<BR>
&nbsp;&nbsp;&nbsp;&nbsp; paśyāmas tvā mahābāho rathe sūryam iva sthitam<BR>
&nbsp;<FONT COLOR="GREEN" SIZE="-1">62</FONT>
 narāśvarathanāgānāṃ hantāraṃ paravīrahan<BR>
&nbsp;&nbsp;&nbsp;&nbsp; ka ivotsahate hantuṃ tvāṃ pumān bharatarṣabha<BR>
&nbsp;<FONT COLOR="GREEN" SIZE="-1">63</FONT>
 varṣatā śaravarṣāṇi mahānti puruṣottama<BR>
&nbsp;&nbsp;&nbsp;&nbsp; kṣayaṃ nītā hi pṛtanā bhavatā mahatī mama<BR>
&nbsp;<FONT COLOR="GREEN" SIZE="-1">64</FONT>
 yathā yudhi jayeyaṃ tvāṃ yathā rājyaṃ bhaven mama<BR>
&nbsp;&nbsp;&nbsp;&nbsp; bhavet sainyasya vā śāntis tan me brūhi pitāmaha<BR>
&nbsp;<FONT COLOR="GREEN" SIZE="-1">65</FONT>
 tato 'bravīc chāṃtanavaḥ pāṇḍavān pāṇḍupūrvaja<BR>
&nbsp;&nbsp;&nbsp;&nbsp; na kathaṃ cana kaunteya mayi jīvati saṃyuge<BR>
&nbsp;&nbsp;&nbsp;&nbsp; yuṣmāsu dṛśyate vṛddhiḥ satyam etad bravīmi vaḥ<BR>
&nbsp;<FONT COLOR="GREEN" SIZE="-1">66</FONT>
 nirjite mayi yuddhe tu dhruvaṃ jeṣyatha kauravān<BR>
&nbsp;&nbsp;&nbsp;&nbsp; kṣipraṃ mayi praharata yadīcchatha raṇe jayam<BR>
&nbsp;&nbsp;&nbsp;&nbsp; anujānāmi vaḥ pārthāḥ praharadhvaṃ yathāsukham<BR>
&nbsp;<FONT COLOR="GREEN" SIZE="-1">67</FONT>
 evaṃ hi sukṛtaṃ manye bhavatāṃ vidito hy aham<BR>
&nbsp;&nbsp;&nbsp;&nbsp; hate mayi hataṃ sarvaṃ tasmād evaṃ vidhīyatām<BR>
&nbsp;<FONT COLOR="GREEN" SIZE="-1">68</FONT>
  yudhiṣṭhira uvāca<BR>
&nbsp;&nbsp;&nbsp;&nbsp; brūhi tasmād upāyaṃ no yathā yuddhe jayemahi<BR>
&nbsp;&nbsp;&nbsp;&nbsp; bhavantaṃ samare kruddhaṃ daṇḍapāṇim ivāntakam<BR>
&nbsp;<FONT COLOR="GREEN" SIZE="-1">69</FONT>
 śakyo vajradharo jetuṃ varuṇo 'tha yamas tathā<BR>
&nbsp;&nbsp;&nbsp;&nbsp; na bhavān samare śakyaḥ sendrair api surāsuraiḥ<BR>
&nbsp;<FONT COLOR="GREEN" SIZE="-1">70</FONT>
  bhīṣma uvāca<BR>
&nbsp;&nbsp;&nbsp;&nbsp; satyam etan mahābāho yathā vadasi pāṇḍava<BR>
&nbsp;&nbsp;&nbsp;&nbsp; nāhaṃ śakyo raṇe jetuṃ sendrair api surāsuraiḥ<BR>
&nbsp;<FONT COLOR="GREEN" SIZE="-1">71</FONT>
 āttaśastro raṇe yatto gṛhītavarakārmukaḥ<BR>
&nbsp;&nbsp;&nbsp;&nbsp; nyastaśastraṃ tu māṃ rājan hanyur yudhi mahārathāḥ<BR>
&nbsp;<FONT COLOR="GREEN" SIZE="-1">72</FONT>
 niṣkiptaśastre patite vimuktakavacadhvaje<BR>
&nbsp;&nbsp;&nbsp;&nbsp; dravamāṇe ca bhīte ca tavāsmīti ca vādini<BR>
&nbsp;<FONT COLOR="GREEN" SIZE="-1">73</FONT>
 striyāṃ strīnāmadheye ca vikale caikaputrake<BR>
&nbsp;&nbsp;&nbsp;&nbsp; aprasūte ca duṣprekṣye na yuddhaṃ rocate mama<BR>
&nbsp;<FONT COLOR="GREEN" SIZE="-1">74</FONT>
 imaṃ ca śṛṇu me pārtha saṃkalpaṃ pūrvacintitam<BR>
&nbsp;&nbsp;&nbsp;&nbsp; amaṅgalyadhvajaṃ dṛṣṭvā na yudhyeyaṃ kathaṃ cana<BR>
&nbsp;<FONT COLOR="GREEN" SIZE="-1">75</FONT>
 ya eṣa draupado rājaṃs tava sainye mahārathaḥ<BR>
&nbsp;&nbsp;&nbsp;&nbsp; śikhaṇḍī samarākāṅkṣī śūraś ca samitiṃjayaḥ<BR>
&nbsp;<FONT COLOR="GREEN" SIZE="-1">76</FONT>
 yathābhavac ca strī pūrvaṃ paścāt puṃstvam upāgataḥ<BR>
&nbsp;&nbsp;&nbsp;&nbsp; jānanti ca bhavanto 'pi sarvam etad yathātatham<BR>
&nbsp;<FONT COLOR="GREEN" SIZE="-1">77</FONT>
 arjunaḥ samare śūraḥ puraskṛtya śikhaṇḍinam<BR>
&nbsp;&nbsp;&nbsp;&nbsp; mām eva viśikhais tūrṇam abhidravatu daṃśitaḥ<BR>
&nbsp;<FONT COLOR="GREEN" SIZE="-1">78</FONT>
 amaṅgalyadhvaje tasmin strīpūrve ca viśeṣataḥ<BR>
&nbsp;&nbsp;&nbsp;&nbsp; na prahartum abhīpsāmi gṛhīteṣuṃ kathaṃ cana<BR>
&nbsp;<FONT COLOR="GREEN" SIZE="-1">79</FONT>
 tad antaraṃ samāsādya pāṇḍavo māṃ dhanaṃjayaḥ<BR>
&nbsp;&nbsp;&nbsp;&nbsp; śarair ghātayatu kṣipraṃ samantād bharatarṣabha<BR>
&nbsp;<FONT COLOR="GREEN" SIZE="-1">80</FONT>
 na taṃ paśyāmi lokeṣu yo māṃ hanyāt samudyatam<BR>
&nbsp;&nbsp;&nbsp;&nbsp; ṛte kṛṣṇān mahābhāgāt pāṇḍavād vā dhanaṃjayāt<BR>
&nbsp;<FONT COLOR="GREEN" SIZE="-1">81</FONT>
 eṣa tasmāt purodhāya kaṃ cid anyaṃ mamāgrataḥ<BR>
&nbsp;&nbsp;&nbsp;&nbsp; māṃ pātayatu bībhatsur evaṃ te vijayo bhavet<BR>
&nbsp;<FONT COLOR="GREEN" SIZE="-1">82</FONT>
 etat kuruṣva kaunteya yathoktaṃ vacanaṃ mama<BR>
&nbsp;&nbsp;&nbsp;&nbsp; tato jeṣyasi saṃgrāme dhārtarāṣṭrān samāgatān<BR>
&nbsp;<FONT COLOR="GREEN" SIZE="-1">83</FONT>
  saṃjaya uvāca<BR>
&nbsp;&nbsp;&nbsp;&nbsp; te 'nujñātās tataḥ pārthā jagmuḥ svaśibiraṃ prati<BR>
&nbsp;&nbsp;&nbsp;&nbsp; abhivādya mahātmānaṃ bhīṣmaṃ kurupitāmaham<BR>
&nbsp;<FONT COLOR="GREEN" SIZE="-1">84</FONT>
 tathoktavati gāṅgeye paralokāya dīkṣite<BR>
&nbsp;&nbsp;&nbsp;&nbsp; arjuno duḥkhasaṃtaptaḥ savrīḍam idam abravīt<BR>
&nbsp;<FONT COLOR="GREEN" SIZE="-1">85</FONT>
 guruṇā kulavṛddhena kṛtaprajñena dhīmatā<BR>
&nbsp;&nbsp;&nbsp;&nbsp; pitāmahena saṃgrāme kathaṃ yotsyāmi mādhava<BR>
&nbsp;<FONT COLOR="GREEN" SIZE="-1">86</FONT>
 krīḍatā hi mayā bālye vāsudeva mahāmanāḥ<BR>
&nbsp;&nbsp;&nbsp;&nbsp; pāṃsurūṣitagātreṇa mahātmā paruṣīkṛtaḥ<BR>
&nbsp;<FONT COLOR="GREEN" SIZE="-1">87</FONT>
 yasyāham adhiruhyāṅkaṃ bālaḥ kila gadāgraja<BR>
&nbsp;&nbsp;&nbsp;&nbsp; tātety avocaṃ pitaraṃ pituḥ pāṇḍor mahātmanaḥ<BR>
&nbsp;<FONT COLOR="GREEN" SIZE="-1">88</FONT>
 nāhaṃ tātas tava pitus tāto 'smi tava bhārata<BR>
&nbsp;&nbsp;&nbsp;&nbsp; iti mām abravīd bālye yaḥ sa vadhyaḥ kathaṃ mayā<BR>
&nbsp;<FONT COLOR="GREEN" SIZE="-1">89</FONT>
 kāmaṃ vadhyatu me sainyaṃ nāhaṃ yotsye mahātmanā<BR>
&nbsp;&nbsp;&nbsp;&nbsp; jayo vāstu vadho vā me kathaṃ vā kṛṣṇa manyase<BR>
&nbsp;<FONT COLOR="GREEN" SIZE="-1">90</FONT>
  śrīkṛṣṇa uvāca<BR>
&nbsp;&nbsp;&nbsp;&nbsp; pratijñāya vadhaṃ jiṣṇo purā bhīṣmasya saṃyuge<BR>
&nbsp;&nbsp;&nbsp;&nbsp; kṣatradharme sthitaḥ pārtha kathaṃ nainaṃ haniṣyasi<BR>
&nbsp;<FONT COLOR="GREEN" SIZE="-1">91</FONT>
 pātayainaṃ rathāt pārtha vajrāhatam iva drumam<BR>
&nbsp;&nbsp;&nbsp;&nbsp; nāhatvā yudhi gāṅgeyaṃ vijayas te bhaviṣyati<BR>
&nbsp;<FONT COLOR="GREEN" SIZE="-1">92</FONT>
 diṣṭam etat purā devair bhaviṣyaty avaśasya te<BR>
&nbsp;&nbsp;&nbsp;&nbsp; hantā bhīṣmasya pūrvendra iti tan na tad anyathā<BR>
&nbsp;<FONT COLOR="GREEN" SIZE="-1">93</FONT>
 na hi bhīṣmaṃ durādharṣaṃ vyāttānanam ivāntakam<BR>
&nbsp;&nbsp;&nbsp;&nbsp; tvadanyaḥ śaknuyād dhantum api vajradharaḥ svayam<BR>
&nbsp;<FONT COLOR="GREEN" SIZE="-1">94</FONT>
 jahi bhīṣmaṃ mahābāho śṛṇu cedaṃ vaco mama<BR>
&nbsp;&nbsp;&nbsp;&nbsp; yathovāca purā śakraṃ mahābuddhir bṛhaspatiḥ<BR>
&nbsp;<FONT COLOR="GREEN" SIZE="-1">95</FONT>
 jyāyāṃsam api cec chakra guṇair api samanvitam<BR>
&nbsp;&nbsp;&nbsp;&nbsp; ātatāyinam āmantrya hanyād ghātakam āgatam<BR>
&nbsp;<FONT COLOR="GREEN" SIZE="-1">96</FONT>
 śāśvato 'yaṃ sthito dharmaḥ kṣatriyāṇāṃ dhanaṃjaya<BR>
&nbsp;&nbsp;&nbsp;&nbsp; yoddhavyaṃ rakṣitavyaṃ ca yaṣṭavyaṃ cānasūyubhiḥ<BR>
&nbsp;<FONT COLOR="GREEN" SIZE="-1">97</FONT>
  arjuna uvāca<BR>
&nbsp;&nbsp;&nbsp;&nbsp; śikhaṇḍī nidhanaṃ kṛṣṇa bhīṣmasya bhavitā dhruvam<BR>
&nbsp;&nbsp;&nbsp;&nbsp; dṛṣṭvaiva hi sadā bhīṣmaḥ pāñcālyaṃ vinivartate<BR>
&nbsp;<FONT COLOR="GREEN" SIZE="-1">98</FONT>
 te vayaṃ pramukhe tasya sthāpayitvā śikhaṇḍinam<BR>
&nbsp;&nbsp;&nbsp;&nbsp; gāṅgeyaṃ pātayiṣyāma upāyeneti me matiḥ<BR>
&nbsp;<FONT COLOR="GREEN" SIZE="-1">99</FONT>
 aham anyān maheṣvāsān vārayiṣyāmi sāyakaiḥ<BR>
&nbsp;&nbsp;&nbsp;&nbsp; śikhaṇḍy api yudhāṃ śreṣṭho bhīṣmam evābhiyāsyatu<BR>
&nbsp;<FONT COLOR="GREEN" SIZE="-1">100</FONT>
 śrutaṃ te kurumukhyasya nāhaṃ hanyāṃ śikhaṇḍinam<BR>
&nbsp;&nbsp;&nbsp; kanyā hy eṣā purā jātā puruṣaḥ samapadyata<BR>
<FONT COLOR="GREEN" SIZE="-1">101</FONT>
  saṃjaya uvāca<BR>
&nbsp;&nbsp;&nbsp; ity evaṃ niścayaṃ kṛtvā pāṇḍavāḥ sahamādhavāḥ<BR>
&nbsp;&nbsp;&nbsp; śayanāni yathāsvāni bhejire puruṣarṣabhāḥ<BR>
</TD>
</TR>
</TABLE>
<P><HR>
<CENTER>
<A HREF="mbs06104.htm">Next: Chapter 104</A></CENTER>
</BODY>
</HTML>
