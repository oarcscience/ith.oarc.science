[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 12 Index](mbsi12) 
[Previous](mbs12006)  [Next](mbs12008) 

------------------------------------------------------------------------

[Book 12 in English](../m12/index)

------------------------------------------------------------------------

# The Mahabharata in Sanskrit

### Book 12 Chapter 7

  1 \[वैषम्पायन\]  
      युधिष्ठिरस तु धर्मात्मा शॊकव्याकुल चेतनः  
      शुशॊच दुःखसंतप्तः समृत्वा कर्णं महारथम  
  2 आविष्टॊ दुःखशॊकाभ्यां निःश्वसंश च पुनः पुनः  
      दृष्ट्वार्जुनम उवाचेदं वचनं शॊककर्शितः  
  3 यद भैक्षम आचरिष्याम वृष्ण्यन्धकपुरे वयम  
      जञातीन निष्पुरुषान कृत्वा नेमां पराप्स्याम दुर्गतिम  
  4 अमित्रा नः समृद्धार्था वृत्तार्थाः कुरवः किल  
      आत्मानम आत्मना हत्वा किं धर्मफलम आप्नुमः  
  5 धिग अस्तु कषात्रम आचारं धिग अस्तु बलम औरसम  
      धिग अस्त्व अमर्षं येनेमाम आपदं गमिता वयम  
  6 साधु कषमा दमः शौचम अवैरॊध्यम अमत्सरः  
      अहिंसा सत्यवचनं नित्यानि वनचारिणाम  
  7 वयं तु लॊभान मॊहाच च सतम्भं मानं च संश्रिताः  
      इमाम अवस्थाम आपन्ना राज्यलेश बुभुक्षया  
  8 तरैलॊक्यस्यापि राज्येन नास्मान कश चित परहर्षयेत  
      बान्धवान निहतान दृष्ट्वा पृथिव्याम आमिषैषिणः  
  9 ते वयं पृथिवी हेतॊर अवध्यान पृथिवीसमान  
      संपरित्यज्य जीवामॊ हीनार्था हतबान्धवाः  
  10 आमिषे गृध्यमानानाम अशुनां नः शुनाम इव  
     आमिषं चैव नॊ नष्टम आमिषस्य च भॊजिनः  
 11 न पृथिव्या सकलया न सुवर्णस्य राशिभिः  
     न गवाश्वेन सर्वेण ते तयाज्या य इमे हताः  
 12 संयुक्ताः काममन्युभ्यां करॊधामर्षसमन्विताः  
     मृत्युयानं समारुह्य गता वैवस्वतक्षयम  
 13 बहुकल्याणम इच्छन्त ईहन्ते पितरः सुतान  
     तपसा बरह्मचर्येण वन्दनेन तितिक्षया  
 14 उपवासैस तथेज्याभिर वरतकौतुक मङ्गलैः  
     लभन्ते मातरॊ गर्भांस तान मासान दश बिभ्रति  
 15 यदि सवस्ति परजायन्ते जाता जीवन्ति वा यदि  
     संभाविता जातबलास ते दद्युर यदि नः सुखम  
     इह चामुत्र चैवेति कृपणाः फलहेतुकाः  
 16 तासाम अयं समारम्भॊ निवृत्तः केवलॊ ऽफलः  
     यद आसां निहताः पुत्रा युवानॊ मृष्टकुण्डलाः  
 17 अभुक्त्वा पार्थिवान भॊगान ऋणान्य अनवदाय च  
     पितृभ्यॊ देवताभ्यश च गता वैवस्वतक्षयम  
 18 यदैषाम अङ्गपितरौ जातौ काममयाव इव  
     संजातबलरूपेषु तदैव निहता नृपाः  
 19 संयुक्ताः काममन्युभ्यां करॊधहर्षासमञ्जसाः  
     न ते जन्म फलं किं चिद भॊक्तारॊ जातु कर्हि चित  
 20 पाञ्चालानां कुरूणां च हता एव हि ये ऽहताः  
     ते वयं तव अधमाँल लॊकान परपद्येम सवकर्मभिः  
 21 वयम एवास्य लॊकस्य विनाशे कारणं समृताः  
     धृतराष्ट्रस्य पुत्रेण निकृत्या परत्यपत्स्महि  
 22 सदैव निकृतिप्रज्ञॊ दवेष्टा मायॊपजीवनः  
     मिथ्यवृत्तः स सततम अस्मास्व अनपकारिषु  
 23 अंशकामा वयं ते च न चास्माभिर न तैर जितम  
     न तैर भुक्तेयम अवनिर न नार्यॊ गीतवादितम  
 24 नामात्य समितौ कथ्यं न च शरुतवतां शरुतम  
     न रत्नानि परार्ध्यानि न भूर न दरविणागमः  
 25 ऋद्धिम अस्मासु तां दृष्ट्वा विवर्णॊ हरिणः कृशः  
     धृतराष्ट्रस्य नृपतेः सौबलेन निवेदितः  
 26 तं पिता पुत्रगृद्धित्वाद अनुमेने ऽनये सथितम  
     अनवेक्ष्यैष पितरं गाङ्गेयं विदुरं तथा  
     असंशयं धृतराष्ट्रॊ यथैवाहं तथागतः  
 27 अनियम्याशुचिं लुब्धं पुत्रं कामवशानुगम  
     पतितॊ यशसॊ दीप्ताद घातयित्वा सहॊदरान  
 28 इमौ वृद्धौ च शॊकाग्नौ परक्षिप्य स सुयॊधनः  
     अस्मत परद्वेष संयुक्तः पापबुद्धिः सदैव हि  
 29 कॊ हि बन्धुः कुलीनः संस तथा बरूयात सुहृज्जने  
     यथासाव उक्तवान कषुद्रॊ युयुत्सुर वृष्णिसंनिधौ  
 30 आत्मनॊ हि वयं दॊषाद विनष्टाः शाश्वतीः समाः  
     परदहन्तॊ दिशः सर्वास तेजसा भास्करा इव  
 31 सॊ ऽसमाकं वैरपुरुषॊ दुर्मन्त्रि परग्रहं गतः  
     दुर्यॊधनकृते हय एतत कुलं नॊ विनिपातितम  
     अवध्यानां वधं कृत्वा लॊके पराप्ताः सम वाच्यताम  
 32 कुलस्यास्यान्त करणं दुर्मतिं पापकारिणम  
     राजा राष्ट्रेश्वरं कृत्वा धृतराष्ट्रॊ ऽदय शॊचति  
 33 हताः शूराः कृतं पापं विषयः सवॊ विनाशितः  
     हत्वा नॊ विगतॊ मन्युः शॊकॊ मां रुन्धयत्य अयम  
 34 धनंजय कृतं पापं कल्याणेनॊपहन्यते  
     तयागवांश च पुनः पापं नालं कर्तुम इति शरुतिः  
 35 तयागवाञ जन्म मरणे नाप्नॊतीति शरुतिर यदा  
     पराप्तवर्मा कृतमतिर बरह्म संपद्यते तदा  
 36 सधनंजय निर्द्वंद्वॊ मुनिर जञानसमन्वितः  
     वनम आमन्त्र्य वः सर्वान गमिष्यामि परंतप  
 37 न हि कृत्स्नतमॊ धर्मः शक्यः पराप्तुम इति शरुतिः  
     परिग्रहवता तन मे परत्यक्षम अरिसूदन  
 38 मया निसृष्टं पापं हि परिग्रहम अभीप्सता  
     जन्म कषयनिमित्तं च शक्यं पराप्तुम इति शरुतिः  
 39 स परिग्रहम उत्सृज्य कृत्स्नं राज्यं तथैव च  
     गमिष्यामि विनिर्मुक्तॊ विशॊकॊ वि जवरस तथा  
 40 परशाधि तवम इमाम उर्वीं कषेमां निहतकण्टकाम  
     न ममार्थॊ ऽसति राज्येन न भॊगैर वा कुरूत्तम  
 41 एतावद उक्त्वा वचनं धर्मराजॊ युधिष्ठिरः  
     वयुपारमत ततः पार्थः कनीयान परत्यभाषत  

  1 \[vaiṣampāyana\]  
      yudhiṣṭhiras tu dharmātmā śokavyākula cetanaḥ  
      śuśoca duḥkhasaṃtaptaḥ smṛtvā karṇaṃ mahāratham  
  2 āviṣṭo duḥkhaśokābhyāṃ niḥśvasaṃś ca punaḥ punaḥ  
      dṛṣṭvārjunam uvācedaṃ vacanaṃ śokakarśitaḥ  
  3 yad bhaikṣam ācariṣyāma vṛṣṇyandhakapure vayam  
      jñātīn niṣpuruṣān kṛtvā nemāṃ prāpsyāma durgatim  
  4 amitrā naḥ samṛddhārthā vṛttārthāḥ kuravaḥ kila  
      ātmānam ātmanā hatvā kiṃ dharmaphalam āpnumaḥ  
  5 dhig astu kṣātram ācāraṃ dhig astu balam aurasam  
      dhig astv amarṣaṃ yenemām āpadaṃ gamitā vayam  
  6 sādhu kṣamā damaḥ śaucam avairodhyam amatsaraḥ  
      ahiṃsā satyavacanaṃ nityāni vanacāriṇām  
  7 vayaṃ tu lobhān mohāc ca stambhaṃ mānaṃ ca saṃśritāḥ  
      imām avasthām āpannā rājyaleśa bubhukṣayā  
  8 trailokyasyāpi rājyena nāsmān kaś cit praharṣayet  
      bāndhavān nihatān dṛṣṭvā pṛthivyām āmiṣaiṣiṇaḥ  
  9 te vayaṃ pṛthivī hetor avadhyān pṛthivīsamān  
      saṃparityajya jīvāmo hīnārthā hatabāndhavāḥ  
  10 āmiṣe gṛdhyamānānām aśunāṃ naḥ śunām iva  
     āmiṣaṃ caiva no naṣṭam āmiṣasya ca bhojinaḥ  
 11 na pṛthivyā sakalayā na suvarṇasya rāśibhiḥ  
     na gavāśvena sarveṇa te tyājyā ya ime hatāḥ  
 12 saṃyuktāḥ kāmamanyubhyāṃ krodhāmarṣasamanvitāḥ  
     mṛtyuyānaṃ samāruhya gatā vaivasvatakṣayam  
 13 bahukalyāṇam icchanta īhante pitaraḥ sutān  
     tapasā brahmacaryeṇa vandanena titikṣayā  
 14 upavāsais tathejyābhir vratakautuka maṅgalaiḥ  
     labhante mātaro garbhāṃs tān māsān daśa bibhrati  
 15 yadi svasti prajāyante jātā jīvanti vā yadi  
     saṃbhāvitā jātabalās te dadyur yadi naḥ sukham  
     iha cāmutra caiveti kṛpaṇāḥ phalahetukāḥ  
 16 tāsām ayaṃ samārambho nivṛttaḥ kevalo 'phalaḥ  
     yad āsāṃ nihatāḥ putrā yuvāno mṛṣṭakuṇḍalāḥ  
 17 abhuktvā pārthivān bhogān ṛṇāny anavadāya ca  
     pitṛbhyo devatābhyaś ca gatā vaivasvatakṣayam  
 18 yadaiṣām aṅgapitarau jātau kāmamayāv iva  
     saṃjātabalarūpeṣu tadaiva nihatā nṛpāḥ  
 19 saṃyuktāḥ kāmamanyubhyāṃ krodhaharṣāsamañjasāḥ  
     na te janma phalaṃ kiṃ cid bhoktāro jātu karhi cit  
 20 pāñcālānāṃ kurūṇāṃ ca hatā eva hi ye 'hatāḥ  
     te vayaṃ tv adhamāṁl lokān prapadyema svakarmabhiḥ  
 21 vayam evāsya lokasya vināśe kāraṇaṃ smṛtāḥ  
     dhṛtarāṣṭrasya putreṇa nikṛtyā pratyapatsmahi  
 22 sadaiva nikṛtiprajño dveṣṭā māyopajīvanaḥ  
     mithyavṛttaḥ sa satatam asmāsv anapakāriṣu  
 23 aṃśakāmā vayaṃ te ca na cāsmābhir na tair jitam  
     na tair bhukteyam avanir na nāryo gītavāditam  
 24 nāmātya samitau kathyaṃ na ca śrutavatāṃ śrutam  
     na ratnāni parārdhyāni na bhūr na draviṇāgamaḥ  
 25 ṛddhim asmāsu tāṃ dṛṣṭvā vivarṇo hariṇaḥ kṛśaḥ  
     dhṛtarāṣṭrasya nṛpateḥ saubalena niveditaḥ  
 26 taṃ pitā putragṛddhitvād anumene 'naye sthitam  
     anavekṣyaiṣa pitaraṃ gāṅgeyaṃ viduraṃ tathā  
     asaṃśayaṃ dhṛtarāṣṭro yathaivāhaṃ tathāgataḥ  
 27 aniyamyāśuciṃ lubdhaṃ putraṃ kāmavaśānugam  
     patito yaśaso dīptād ghātayitvā sahodarān  
 28 imau vṛddhau ca śokāgnau prakṣipya sa suyodhanaḥ  
     asmat pradveṣa saṃyuktaḥ pāpabuddhiḥ sadaiva hi  
 29 ko hi bandhuḥ kulīnaḥ saṃs tathā brūyāt suhṛjjane  
     yathāsāv uktavān kṣudro yuyutsur vṛṣṇisaṃnidhau  
 30 ātmano hi vayaṃ doṣād vinaṣṭāḥ śāśvatīḥ samāḥ  
     pradahanto diśaḥ sarvās tejasā bhāskarā iva  
 31 so 'smākaṃ vairapuruṣo durmantri pragrahaṃ gataḥ  
     duryodhanakṛte hy etat kulaṃ no vinipātitam  
     avadhyānāṃ vadhaṃ kṛtvā loke prāptāḥ sma vācyatām  
 32 kulasyāsyānta karaṇaṃ durmatiṃ pāpakāriṇam  
     rājā rāṣṭreśvaraṃ kṛtvā dhṛtarāṣṭro 'dya śocati  
 33 hatāḥ śūrāḥ kṛtaṃ pāpaṃ viṣayaḥ svo vināśitaḥ  
     hatvā no vigato manyuḥ śoko māṃ rundhayaty ayam  
 34 dhanaṃjaya kṛtaṃ pāpaṃ kalyāṇenopahanyate  
     tyāgavāṃś ca punaḥ pāpaṃ nālaṃ kartum iti śrutiḥ  
 35 tyāgavāñ janma maraṇe nāpnotīti śrutir yadā  
     prāptavarmā kṛtamatir brahma saṃpadyate tadā  
 36 sadhanaṃjaya nirdvaṃdvo munir jñānasamanvitaḥ  
     vanam āmantrya vaḥ sarvān gamiṣyāmi paraṃtapa  
 37 na hi kṛtsnatamo dharmaḥ śakyaḥ prāptum iti śrutiḥ  
     parigrahavatā tan me pratyakṣam arisūdana  
 38 mayā nisṛṣṭaṃ pāpaṃ hi parigraham abhīpsatā  
     janma kṣayanimittaṃ ca śakyaṃ prāptum iti śrutiḥ  
 39 sa parigraham utsṛjya kṛtsnaṃ rājyaṃ tathaiva ca  
     gamiṣyāmi vinirmukto viśoko vi jvaras tathā  
 40 praśādhi tvam imām urvīṃ kṣemāṃ nihatakaṇṭakām  
     na mamārtho 'sti rājyena na bhogair vā kurūttama  
 41 etāvad uktvā vacanaṃ dharmarājo yudhiṣṭhiraḥ  
     vyupāramat tataḥ pārthaḥ kanīyān pratyabhāṣata  

------------------------------------------------------------------------

[Next: Chapter 8](mbs12008)
