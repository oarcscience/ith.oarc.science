[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 9 Index](mbsi09.md) 
[Previous](mbs09055)  [Next](mbs09057.md) 

------------------------------------------------------------------------

[Book 9 in English](../m09/index.md)

------------------------------------------------------------------------

# The Mahabharata in Sanskrit

### Book 9 Chapter 56

  1 \[स\]  
      ततॊ दुर्यॊधनॊ दृष्ट्वा भीमसेनं तथागतम  
      परत्युद्ययाव अदीनात्मा वेगेन महता नदन  
  2 समापेततुर आनद्य शृङ्गिणौ वृषभाव इव  
      महानिर्घात घॊषश च संप्रहारस तयॊर अभूत  
  3 अभवच च तयॊर युद्धं तुमुलं लॊम हार्षणम  
      जिगीषतॊर युधा अन्यॊन्यम इन्द्र परह्रादयॊर इव  
  4 रुधिरॊक्षितसर्वाङ्गौ गदाहस्तौ मनस्विनौ  
      ददृशाते महात्मानौ पुष्पिताव इव कुंशुकौ  
  5 तथा तस्मिन महायुद्धे वर्तमाने सुदारुणे  
      खद्यॊतसंघैर इव खं दर्शनीयं वयरॊचत  
  6 तथा तस्मिन वर्तमाने संकुले तुमुले भृशम  
      उभाव आपि परिश्रान्तौ युध्यमानाव अरिंदमौ  
  7 तौ मुहूर्तं समाश्वस्य पुनर एव परंतपौ  
      अभ्यहारयतां तत्र संप्रगृह्य गदे शुभे  
  8 तौ तु दृष्ट्वा महावीर्यौ समाश्वस्तौ नरर्षभौ  
      बलिनौ वारणौ यद्वद वाशितार्थे मदॊत्कटौ  
  9 अपारवीर्यौ संप्रेक्ष्य परगृहीतगदाव उभौ  
      विस्मयं परमं जग्मुर देवगन्धर्वदानवाः  
  10 परगृहीतगदौ दृष्ट्वा दुर्यॊधन वृकॊदरौ  
     सांशयः सर्वभूतानां विजये समपद्यत  
 11 समागम्य ततॊ भूयॊ भरातरौ बलिनां वरौ  
     अन्यॊन्यस्यान्तर परेप्सू परचक्राते ऽनतरं परति  
 12 यमदण्डॊपमां गुर्वीम इन्द्राशनिम इवॊद्यताम  
     ददृशुः परेक्षका राजन रौद्रीं विशसनीं गदाम  
 13 आविध्यतॊ गदां तस्य भीमसेनस्य संयुगे  
     शब्दः सुतुमुलॊ घॊरॊ मुहूर्तं समपद्यत  
 14 आविध्यन्तम अभिप्रेक्ष्य धार्तराष्ट्रॊ ऽथ पाण्डवम  
     गदाम अलघु वेगां तां विस्मितः संबभूव ह  
 15 चरंश च विविधान मार्गान मण्डलानि च भारत  
     अशॊभत तदा वीरॊ भूय एव वृकॊदरः  
 16 तौ परस्परम आसाद्य यत ताव अन्यॊन्यरक्षणे  
     मार्जाराव इव भक्षार्थे ततक्षाते मुहुर मुहुः  
 17 अचरद भीमसेनस तु मार्गान बहुविधांस तथा  
     मण्डलानि विचित्राणि सथानानि विविधानि च  
 18 गॊमूत्रिकाणि चित्राणि गतप्रत्यागतानि च  
     परिमॊक्षं परहाराणां वर्जनं परिधावनम  
 19 अभिद्रवणम आक्षेपम अवस्थानं सविग्रहम  
     परावर्तन संवर्तम अवप्लुतम अथाप्लुतम  
     उपन्यस्तम अपन्यस्तं गदायुद्धविशारदौ  
 20 एवं तौ विचरन्तौ तु नयघ्नतां वै परस्परम  
     वञ्चयन्तौ पुनश चैव चेरतुः कुरुसत्तमौ  
 21 विक्रीडन्तौ सुबलिनौ मण्डलानि परचेरतुः  
     गदाहस्तौ ततस तौ तु मण्डलावस्थितौ बली  
 22 दक्षिणं मण्डलं राजन धार्तराष्ट्रॊ ऽभयवर्तत  
     सव्यं तु मण्डलं तत्र भीमसेनॊ ऽभयवर्तत  
 23 तथा तु चरतस तस्य भीमस्य रणमूर्धनि  
     दुर्यॊधनॊ महाराज पार्श्वदेशे ऽभयताडयत  
 24 आहतस तु तदा भीमस तव पुत्रेण भारत  
     आविध्यत गदां गुर्वीं परहारं तम अचिन्तयन  
 25 इन्द्राशनिसमां घॊरां यमदण्डम इवॊद्यताम  
     ददृशुस ते महाराज भीमसेनस्य तां गदाम  
 26 आविध्यन्तं गदां दृष्ट्वा भीमसेनं तवात्मजः  
     समुद्यम्या गदां घॊरां परत्यविध्यद अरिंदमः  
 27 गदा मारुतवेगेन तव पुत्रस्य भारत  
     शब्द आसीत सुतुमुलस तेजश च समजायत  
 28 स चरन विविधान मार्गान मण्डलानि च भागशः  
     समशॊभत तेजस्वी भूयॊ भीमात सुयॊधनः  
 29 आविद्धा सर्ववेगेन भीमेन महती गदा  
     सधूमं सार्चिषं चाग्निं मुमॊचॊग्रा महास्वना  
 30 आधूतां भीमसेनेन गदां दृष्ट्वा सुयॊधनः  
     अद्रिसारमयीं गुर्वीम आविध्यन बह्व अशॊभत  
 31 गदा मारुतवेगं हि दृष्ट्वा तस्य महात्मनः  
     भयं विवेश पाण्डून वै सर्वान एव ससॊमकान  
 32 तौ दर्शयन्तौ समरे युद्धक्रीडां समन्ततः  
     गदाभ्यां सहसान्यॊन्यम आजघ्नतुर अरिंदमौ  
 33 तौ परस्परम आसाद्य दंष्ट्राभ्यां दविरदौ यथा  
     अशॊभेतां महाराज शॊणितेन परिप्लुतौ  
 34 एवं तद अभवद युद्धं घॊररूपम असंवृतम  
     परिवृत्ते ऽहनि करूरं वृत्रवासवयॊर इव  
 35 दृष्ट्वा वयवस्थितं भीमं तव पुत्रॊ महाबलः  
     चरंश चित्रतरान मार्गान कौन्तेयम अभिदुद्रुवे  
 36 तस्य भीमॊ महावेगां जाम्बूनदपरिष्कृताम  
     अभिक्रुद्धस्य करुद्धस तु ताडयाम आस तां गदाम  
 37 सविस्फुलिङ्गॊ निर्ह्रादस तयॊस तत्राभिघातजः  
     परादुरासीन महाराज सृष्टयॊर वज्रयॊर इव  
 38 वेगवत्या तया तत्र भीमसेनप्रमुक्तया  
     निपतन्त्या महाराज पृथिवीसमकम्पत  
 39 तां नामृष्यत कौरव्यॊ गदां परतिहतां रणे  
     मत्तॊ दविप इव करुद्धः परतिजुञ्जर दर्शनात  
 40 स सव्यं मण्डलं राजन्न उद्भ्राम्य कृतनिश्चयः  
     आजघ्ने मूर्ध्नि कौन्तेयं गदया भीमवेगया  
 41 तया तव अभिहतॊ भीमः पुत्रेण तव पाण्डवः  
     नाकम्पत महाराज तद अद्भुतम इवाभवत  
 42 आश्चर्यं चापि तद राजन सर्वसैन्यान्य अपूजयन  
     यद गदाभिहतॊ भीमॊ नाकम्पत पदात पदम  
 43 ततॊ गुरुतरां दीप्तां गदां हेमपरिष्कृताम  
     दुर्यॊधनाय वयसृजद भीमॊ भीमपराक्रमः  
 44 तं परहारम असंभ्रान्तॊ लाघवेन महाबलः  
     मॊघं दुर्यॊधनश चक्रे तत्राभूद विस्मयॊ महान  
 45 सा तु मॊघा गदा राजन पतन्ती भीम चॊदिता  
     चालयाम आस पृथिवीं महानिर्घात निस्वना  
 46 आस्थाय कौशिकान मार्गान उत्पतन स पुनः पुनः  
     गदा निपातं परज्ञाय भीमसेनम अवञ्चयत  
 47 वञ्चयित्वा तथा भीमं गदया कुरुसत्तमः  
     ताडयाम आस संक्रुद्धॊ वक्षॊ देशे महाबलः  
 48 गदयाभिहतॊ भीमॊ मुह्यमानॊ महारणे  
     नाभ्यमन्यत कर्तव्यं पुत्रेणाभ्याहतस तव  
 49 तस्मिंस तथा वर्तमाने राजन सॊमक पाण्डवाः  
     भृशॊपहत संकल्पा नहृष्ट मनसॊ ऽभवन  
 50 स तु तेन परहारेण मातङ्ग इव रॊषितः  
     हस्तिवद धस्ति संकाशम अभिदुद्राव ते सुतम  
 51 ततस तु रभसॊ भीमॊ गदया तनयं तव  
     अभिदुद्राव वेगेन सिंहॊ वनगजं यथा  
 52 उपसृत्य तु राजानं गदा मॊक्षविशारदः  
     आविध्यत गदां राजन समुद्दिश्य सुतं तव  
 53 अताडयद भीमसेनः पार्श्वे दुर्यॊधनं तदा  
     स विह्वलः परहारेण जानुभ्याम अगमन महीम  
 54 तस्मिंस तु भरतश्रेष्ठे जानुभ्याम अवनीं गते  
     उदतिष्ठत ततॊ नादः सृञ्जयानां जगत्पते  
 55 तेषां तु निनदं शरुत्वा सृञ्जयानां नरर्षभः  
     अमर्षाद भरतश्रेष्ठ पुत्रस ते समकुप्यत  
 56 उत्थाय तु महाबाहुः करुद्धॊ नाग इव शवसन  
     दिधक्षन्न इव नेत्राभ्यां भीमसेनम अवैक्षत  
 57 ततः स भरतश्रेष्ठॊ गदापाणिर अभिद्रवत  
     परमथिष्यन्न इव शिरॊ भीमसेनस्य संयुगे  
 58 स महात्मा महात्मानं भीमं भीमपराक्रमः  
     अताडयच छङ्खदेशे स चचालाचलॊपमः  
 59 स भूयः शुशुभे पार्थस ताडितॊ गदया रणे  
     उद्भिन्न रुधिरॊ राजन परभिन्न इव कुञ्जरः  
 60 ततॊ गदां वीर हणीम अयॊ मयीं; परगृह्य वज्राशनितुल्यनिस्वनाम  
     अताडयच छत्रुम अमित्रकर्शनॊ; बलेन विक्रम्य धनंजयाग्रजः  
 61 स भीमसेनाभिहतस तवात्मजः; पपात संकम्पित देहबन्धनः  
     सुपुष्पितॊ मारुतवेगताडितॊ; महावने साल इवावघूर्णितः  
 62 ततः परणेदुर जहृषुश च पाण्डवाः; समीक्ष्य पुत्रं पतितं कषितौ तव  
     तथ सुतस ते परतिलभ्य चेतनां; समुत्पपात दविरदॊ यथा हरदात  
 63 स पार्थिवॊ नित्यम अमर्षितस तदा; महारथः शिक्षितवत परिभ्रमन  
     अताडयत पाण्डवम अग्रतः सथितं; स विह्वलाङ्गॊ जगतीम उपास्पृशत  
 64 स समिह नादान विननाद कौरवॊ; निपात्य भूमौ युधि भीमम ओजसा  
     बिभेद चैवाशनि तुल्यतेजसा; गदा निपातेन शरीररक्षणम  
 65 ततॊ ऽनतरिक्षे निनदॊ महान अभूद; दिवौकसाम अप्सरसां च नेदुषाम  
     पपात चॊच्चर मर परवेरितं; विचित्रपुष्पॊत्कर वर्षम उत्तमम  
 66 ततः परान आविशद उत्तमं भयं; समीक्ष्य भूमौ पतितं नरॊत्तमम  
     अहीयमानं च बलेन कौरवं; निशम्य भेदं च दृढस्य वर्मणः  
 67 ततॊ मुहूर्ताद उपलभ्य चेतनां; परमृज्य वक्त्रं रुधिरार्धम आत्मनः  
     धृतिं समालम्ब्य विवृत्तलॊचनॊ; बलेन संस्तभ्य वृकॊदरः सथितः  

  1 \[s\]  
      tato duryodhano dṛṣṭvā bhīmasenaṃ tathāgatam  
      pratyudyayāv adīnātmā vegena mahatā nadan  
  2 samāpetatur ānadya śṛṅgiṇau vṛṣabhāv iva  
      mahānirghāta ghoṣaś ca saṃprahāras tayor abhūt  
  3 abhavac ca tayor yuddhaṃ tumulaṃ loma hārṣaṇam  
      jigīṣator yudhā anyonyam indra prahrādayor iva  
  4 rudhirokṣitasarvāṅgau gadāhastau manasvinau  
      dadṛśāte mahātmānau puṣpitāv iva kuṃśukau  
  5 tathā tasmin mahāyuddhe vartamāne sudāruṇe  
      khadyotasaṃghair iva khaṃ darśanīyaṃ vyarocata  
  6 tathā tasmin vartamāne saṃkule tumule bhṛśam  
      ubhāv āpi pariśrāntau yudhyamānāv ariṃdamau  
  7 tau muhūrtaṃ samāśvasya punar eva paraṃtapau  
      abhyahārayatāṃ tatra saṃpragṛhya gade śubhe  
  8 tau tu dṛṣṭvā mahāvīryau samāśvastau nararṣabhau  
      balinau vāraṇau yadvad vāśitārthe madotkaṭau  
  9 apāravīryau saṃprekṣya pragṛhītagadāv ubhau  
      vismayaṃ paramaṃ jagmur devagandharvadānavāḥ  
  10 pragṛhītagadau dṛṣṭvā duryodhana vṛkodarau  
     sāṃśayaḥ sarvabhūtānāṃ vijaye samapadyata  
 11 samāgamya tato bhūyo bhrātarau balināṃ varau  
     anyonyasyāntara prepsū pracakrāte 'ntaraṃ prati  
 12 yamadaṇḍopamāṃ gurvīm indrāśanim ivodyatām  
     dadṛśuḥ prekṣakā rājan raudrīṃ viśasanīṃ gadām  
 13 āvidhyato gadāṃ tasya bhīmasenasya saṃyuge  
     śabdaḥ sutumulo ghoro muhūrtaṃ samapadyata  
 14 āvidhyantam abhiprekṣya dhārtarāṣṭro 'tha pāṇḍavam  
     gadām alaghu vegāṃ tāṃ vismitaḥ saṃbabhūva ha  
 15 caraṃś ca vividhān mārgān maṇḍalāni ca bhārata  
     aśobhata tadā vīro bhūya eva vṛkodaraḥ  
 16 tau parasparam āsādya yat tāv anyonyarakṣaṇe  
     mārjārāv iva bhakṣārthe tatakṣāte muhur muhuḥ  
 17 acarad bhīmasenas tu mārgān bahuvidhāṃs tathā  
     maṇḍalāni vicitrāṇi sthānāni vividhāni ca  
 18 gomūtrikāṇi citrāṇi gatapratyāgatāni ca  
     parimokṣaṃ prahārāṇāṃ varjanaṃ paridhāvanam  
 19 abhidravaṇam ākṣepam avasthānaṃ savigraham  
     parāvartana saṃvartam avaplutam athāplutam  
     upanyastam apanyastaṃ gadāyuddhaviśāradau  
 20 evaṃ tau vicarantau tu nyaghnatāṃ vai parasparam  
     vañcayantau punaś caiva ceratuḥ kurusattamau  
 21 vikrīḍantau subalinau maṇḍalāni praceratuḥ  
     gadāhastau tatas tau tu maṇḍalāvasthitau balī  
 22 dakṣiṇaṃ maṇḍalaṃ rājan dhārtarāṣṭro 'bhyavartata  
     savyaṃ tu maṇḍalaṃ tatra bhīmaseno 'bhyavartata  
 23 tathā tu caratas tasya bhīmasya raṇamūrdhani  
     duryodhano mahārāja pārśvadeśe 'bhyatāḍayat  
 24 āhatas tu tadā bhīmas tava putreṇa bhārata  
     āvidhyata gadāṃ gurvīṃ prahāraṃ tam acintayan  
 25 indrāśanisamāṃ ghorāṃ yamadaṇḍam ivodyatām  
     dadṛśus te mahārāja bhīmasenasya tāṃ gadām  
 26 āvidhyantaṃ gadāṃ dṛṣṭvā bhīmasenaṃ tavātmajaḥ  
     samudyamyā gadāṃ ghorāṃ pratyavidhyad ariṃdamaḥ  
 27 gadā mārutavegena tava putrasya bhārata  
     śabda āsīt sutumulas tejaś ca samajāyata  
 28 sa caran vividhān mārgān maṇḍalāni ca bhāgaśaḥ  
     samaśobhata tejasvī bhūyo bhīmāt suyodhanaḥ  
 29 āviddhā sarvavegena bhīmena mahatī gadā  
     sadhūmaṃ sārciṣaṃ cāgniṃ mumocogrā mahāsvanā  
 30 ādhūtāṃ bhīmasenena gadāṃ dṛṣṭvā suyodhanaḥ  
     adrisāramayīṃ gurvīm āvidhyan bahv aśobhata  
 31 gadā mārutavegaṃ hi dṛṣṭvā tasya mahātmanaḥ  
     bhayaṃ viveśa pāṇḍūn vai sarvān eva sasomakān  
 32 tau darśayantau samare yuddhakrīḍāṃ samantataḥ  
     gadābhyāṃ sahasānyonyam ājaghnatur ariṃdamau  
 33 tau parasparam āsādya daṃṣṭrābhyāṃ dviradau yathā  
     aśobhetāṃ mahārāja śoṇitena pariplutau  
 34 evaṃ tad abhavad yuddhaṃ ghorarūpam asaṃvṛtam  
     parivṛtte 'hani krūraṃ vṛtravāsavayor iva  
 35 dṛṣṭvā vyavasthitaṃ bhīmaṃ tava putro mahābalaḥ  
     caraṃś citratarān mārgān kaunteyam abhidudruve  
 36 tasya bhīmo mahāvegāṃ jāmbūnadapariṣkṛtām  
     abhikruddhasya kruddhas tu tāḍayām āsa tāṃ gadām  
 37 savisphuliṅgo nirhrādas tayos tatrābhighātajaḥ  
     prādurāsīn mahārāja sṛṣṭayor vajrayor iva  
 38 vegavatyā tayā tatra bhīmasenapramuktayā  
     nipatantyā mahārāja pṛthivīsamakampata  
 39 tāṃ nāmṛṣyata kauravyo gadāṃ pratihatāṃ raṇe  
     matto dvipa iva kruddhaḥ pratijuñjara darśanāt  
 40 sa savyaṃ maṇḍalaṃ rājann udbhrāmya kṛtaniścayaḥ  
     ājaghne mūrdhni kaunteyaṃ gadayā bhīmavegayā  
 41 tayā tv abhihato bhīmaḥ putreṇa tava pāṇḍavaḥ  
     nākampata mahārāja tad adbhutam ivābhavat  
 42 āścaryaṃ cāpi tad rājan sarvasainyāny apūjayan  
     yad gadābhihato bhīmo nākampata padāt padam  
 43 tato gurutarāṃ dīptāṃ gadāṃ hemapariṣkṛtām  
     duryodhanāya vyasṛjad bhīmo bhīmaparākramaḥ  
 44 taṃ prahāram asaṃbhrānto lāghavena mahābalaḥ  
     moghaṃ duryodhanaś cakre tatrābhūd vismayo mahān  
 45 sā tu moghā gadā rājan patantī bhīma coditā  
     cālayām āsa pṛthivīṃ mahānirghāta nisvanā  
 46 āsthāya kauśikān mārgān utpatan sa punaḥ punaḥ  
     gadā nipātaṃ prajñāya bhīmasenam avañcayat  
 47 vañcayitvā tathā bhīmaṃ gadayā kurusattamaḥ  
     tāḍayām āsa saṃkruddho vakṣo deśe mahābalaḥ  
 48 gadayābhihato bhīmo muhyamāno mahāraṇe  
     nābhyamanyata kartavyaṃ putreṇābhyāhatas tava  
 49 tasmiṃs tathā vartamāne rājan somaka pāṇḍavāḥ  
     bhṛśopahata saṃkalpā nahṛṣṭa manaso 'bhavan  
 50 sa tu tena prahāreṇa mātaṅga iva roṣitaḥ  
     hastivad dhasti saṃkāśam abhidudrāva te sutam  
 51 tatas tu rabhaso bhīmo gadayā tanayaṃ tava  
     abhidudrāva vegena siṃho vanagajaṃ yathā  
 52 upasṛtya tu rājānaṃ gadā mokṣaviśāradaḥ  
     āvidhyata gadāṃ rājan samuddiśya sutaṃ tava  
 53 atāḍayad bhīmasenaḥ pārśve duryodhanaṃ tadā  
     sa vihvalaḥ prahāreṇa jānubhyām agaman mahīm  
 54 tasmiṃs tu bharataśreṣṭhe jānubhyām avanīṃ gate  
     udatiṣṭhat tato nādaḥ sṛñjayānāṃ jagatpate  
 55 teṣāṃ tu ninadaṃ śrutvā sṛñjayānāṃ nararṣabhaḥ  
     amarṣād bharataśreṣṭha putras te samakupyata  
 56 utthāya tu mahābāhuḥ kruddho nāga iva śvasan  
     didhakṣann iva netrābhyāṃ bhīmasenam avaikṣata  
 57 tataḥ sa bharataśreṣṭho gadāpāṇir abhidravat  
     pramathiṣyann iva śiro bhīmasenasya saṃyuge  
 58 sa mahātmā mahātmānaṃ bhīmaṃ bhīmaparākramaḥ  
     atāḍayac chaṅkhadeśe sa cacālācalopamaḥ  
 59 sa bhūyaḥ śuśubhe pārthas tāḍito gadayā raṇe  
     udbhinna rudhiro rājan prabhinna iva kuñjaraḥ  
 60 tato gadāṃ vīra haṇīm ayo mayīṃ; pragṛhya vajrāśanitulyanisvanām  
     atāḍayac chatrum amitrakarśano; balena vikramya dhanaṃjayāgrajaḥ  
 61 sa bhīmasenābhihatas tavātmajaḥ; papāta saṃkampita dehabandhanaḥ  
     supuṣpito mārutavegatāḍito; mahāvane sāla ivāvaghūrṇitaḥ  
 62 tataḥ praṇedur jahṛṣuś ca pāṇḍavāḥ; samīkṣya putraṃ patitaṃ kṣitau
tava  
     tatha sutas te pratilabhya cetanāṃ; samutpapāta dvirado yathā
hradāt  
 63 sa pārthivo nityam amarṣitas tadā; mahārathaḥ śikṣitavat
paribhraman  
     atāḍayat pāṇḍavam agrataḥ sthitaṃ; sa vihvalāṅgo jagatīm
upāspṛśat  
 64 sa smiha nādān vinanāda kauravo; nipātya bhūmau yudhi bhīmam ojasā  
     bibheda caivāśani tulyatejasā; gadā nipātena śarīrarakṣaṇam  
 65 tato 'ntarikṣe ninado mahān abhūd; divaukasām apsarasāṃ ca neduṣām  
     papāta coccara mara praveritaṃ; vicitrapuṣpotkara varṣam uttamam  
 66 tataḥ parān āviśad uttamaṃ bhayaṃ; samīkṣya bhūmau patitaṃ
narottamam  
     ahīyamānaṃ ca balena kauravaṃ; niśamya bhedaṃ ca dṛḍhasya
varmaṇaḥ  
 67 tato muhūrtād upalabhya cetanāṃ; pramṛjya vaktraṃ rudhirārdham
ātmanaḥ  
     dhṛtiṃ samālambya vivṛttalocano; balena saṃstabhya vṛkodaraḥ
sthitaḥ  

------------------------------------------------------------------------

[Next: Chapter 57](mbs09057.md)
