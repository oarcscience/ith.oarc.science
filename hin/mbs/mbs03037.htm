<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 3: Chapter 37</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi03.htm">Book 3 Index</A>&nbsp;
<A HREF="mbs03036.htm">Previous</A>&nbsp;
<A HREF="mbs03038.htm">Next</A>&nbsp;
</CENTER>
<HR>
</P>
<CENTER>
<A HREF="../m03/index.htm">Book 3 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 3<BR>Chapter 37
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [वै]<BR>
&nbsp;&nbsp;&nbsp;&nbsp;&nbsp; भीमसेनवचः शरुत्वा कुन्तीपुत्रॊ युधिष्ठिरः<BR>
&nbsp;&nbsp;&nbsp;&nbsp;&nbsp; निःश्वस्य पुरुषव्याघ्रः संप्रदध्यौ परंतपः<BR>
&nbsp;&nbsp;<FONT COLOR="GREEN" SIZE="-1">2</FONT>
 स मुहूर्तम इव धयात्वा विनिश्चित्येति कृत्यताम<BR>
&nbsp;&nbsp;&nbsp;&nbsp;&nbsp; भीमसेनम इदं वाक्यम अपदान्तरम अब्रवीत<BR>
&nbsp;&nbsp;<FONT COLOR="GREEN" SIZE="-1">3</FONT>
 एवम एतन महाबाहॊ यथा वदसि भारत<BR>
&nbsp;&nbsp;&nbsp;&nbsp;&nbsp; इदम अन्यत समाधत्स्व वाक्यं मे वाक्यकॊविद<BR>
&nbsp;&nbsp;<FONT COLOR="GREEN" SIZE="-1">4</FONT>
 महापापानि कर्माणि यानि केवलसाहसात<BR>
&nbsp;&nbsp;&nbsp;&nbsp;&nbsp; आरभ्यन्ते भीमसेन वयथन्ते तानि भारत<BR>
&nbsp;&nbsp;<FONT COLOR="GREEN" SIZE="-1">5</FONT>
 सुमन्त्रिते सुविक्रान्ते सुकृते सुविचारिते<BR>
&nbsp;&nbsp;&nbsp;&nbsp;&nbsp; सिध्यन्त्य अर्था महाबाहॊ दैवं चात्र परदक्षिणम<BR>
&nbsp;&nbsp;<FONT COLOR="GREEN" SIZE="-1">6</FONT>
 तवं तु केवलचापल्याद बलदर्पॊच्छ्रितः सवयम<BR>
&nbsp;&nbsp;&nbsp;&nbsp;&nbsp; आरब्धव्यम इदं कर्म मन्यसे शृणु तत्र मे<BR>
&nbsp;&nbsp;<FONT COLOR="GREEN" SIZE="-1">7</FONT>
 भूरिश्रवाः शलश चैव जलसंधश च वीर्यवान<BR>
&nbsp;&nbsp;&nbsp;&nbsp;&nbsp; भीष्मॊ दरॊणश च कर्णश च दरॊणपुत्रश च वीर्यवान<BR>
&nbsp;&nbsp;<FONT COLOR="GREEN" SIZE="-1">8</FONT>
 धार्तराष्ट्रा दुराधर्षा दुर्यॊधन पुरॊगमाः<BR>
&nbsp;&nbsp;&nbsp;&nbsp;&nbsp; सर्व एव कृतास्त्राश च सततं चाततायिनः<BR>
&nbsp;&nbsp;<FONT COLOR="GREEN" SIZE="-1">9</FONT>
 राजानः पार्थिवाश चैव ये ऽसमाभिर उपतापिताः<BR>
&nbsp;&nbsp;&nbsp;&nbsp;&nbsp; संश्रिताः कौरवं पक्षं जातस्नेहाश च सांप्रतम<BR>
&nbsp;&nbsp;<FONT COLOR="GREEN" SIZE="-1">10</FONT>
 दुर्यॊधन हिते युक्ता न तथास्मासु भारत<BR>
&nbsp;&nbsp;&nbsp;&nbsp; पूर्णकॊशा बलॊपेताः परयतिष्यन्ति रक्षणे<BR>
&nbsp;<FONT COLOR="GREEN" SIZE="-1">11</FONT>
 सर्वे कौरव सैन्यस्य सपुत्रामात्यसैनिकाः<BR>
&nbsp;&nbsp;&nbsp;&nbsp; संविभक्ता हि मात्राभिर भॊगैर अपि च सर्वशः<BR>
&nbsp;<FONT COLOR="GREEN" SIZE="-1">12</FONT>
 दुर्यॊधनेन ते वीरा मानिताश च विशेषतः<BR>
&nbsp;&nbsp;&nbsp;&nbsp; पराणांस तयक्ष्यन्ति संग्रामे इति मे निश्चिता मतिः<BR>
&nbsp;<FONT COLOR="GREEN" SIZE="-1">13</FONT>
 समा यद्य अपि भीष्मस्य वृत्तिर अस्मासु तेषु च<BR>
&nbsp;&nbsp;&nbsp;&nbsp; दरॊणस्य च महाबाहॊ कृपस्य च महात्मनः<BR>
&nbsp;<FONT COLOR="GREEN" SIZE="-1">14</FONT>
 अवश्यं राजपिण्डस तैर निर्वेश्य इति मे मतिः<BR>
&nbsp;&nbsp;&nbsp;&nbsp; तस्मात तयक्ष्यन्ति संग्रामे पराणान अपि सुदुस्त्यजान<BR>
&nbsp;<FONT COLOR="GREEN" SIZE="-1">15</FONT>
 सर्वे दिव्यास्त्रविद्वांसः सर्वे धर्मपरायणाः<BR>
&nbsp;&nbsp;&nbsp;&nbsp; अजेयाश चेति मे बुद्धिर अपि देवैः सवासवैः<BR>
&nbsp;<FONT COLOR="GREEN" SIZE="-1">16</FONT>
 अमर्षी नित्यसंहृष्टस तत्र कर्णॊ महारथः<BR>
&nbsp;&nbsp;&nbsp;&nbsp; सर्वास्त्रविद अनाधृष्य अभेद्यकवचावृतः<BR>
&nbsp;<FONT COLOR="GREEN" SIZE="-1">17</FONT>
 अनिर्जित्य रणे सर्वान एतान पुरुषसत्तमान<BR>
&nbsp;&nbsp;&nbsp;&nbsp; अशक्यॊ हय असहायेन हन्तुं दुर्यॊधनस तवया<BR>
&nbsp;<FONT COLOR="GREEN" SIZE="-1">18</FONT>
 न निद्राम अधिगच्छामि चिन्तयानॊ वृकॊदर<BR>
&nbsp;&nbsp;&nbsp;&nbsp; अति सर्वान धनुर गराहान सूतपुत्रस्य लाघवम<BR>
&nbsp;<FONT COLOR="GREEN" SIZE="-1">19</FONT>
 एतद वचनम आज्ञाय भीमसेनॊ ऽतयमर्षणः<BR>
&nbsp;&nbsp;&nbsp;&nbsp; बभूव विमनास तरस्तॊ न चैवॊवाच किं चन<BR>
&nbsp;<FONT COLOR="GREEN" SIZE="-1">20</FONT>
 तयॊः संवदतॊर एवं तदा पाण्डवयॊर दवयॊः<BR>
&nbsp;&nbsp;&nbsp;&nbsp; आजगाम महायॊगी वयासः सत्यवती सुतः<BR>
&nbsp;<FONT COLOR="GREEN" SIZE="-1">21</FONT>
 सॊ ऽभिगम्य यथान्यायं पाण्डवैः परतिपूजितः<BR>
&nbsp;&nbsp;&nbsp;&nbsp; युधिष्ठिरम इदं वाक्यम उवाच वदतां वरः<BR>
&nbsp;<FONT COLOR="GREEN" SIZE="-1">22</FONT>
 युधिष्ठिर महाबाहॊ वेद्मि ते हृदि मानसम<BR>
&nbsp;&nbsp;&nbsp;&nbsp; मनीषया ततः कषिप्रम आगतॊ ऽसमि नरर्षभ<BR>
&nbsp;<FONT COLOR="GREEN" SIZE="-1">23</FONT>
 भीष्माद दरॊणात कृपात कर्णाद दरॊणपुत्राच च भारत<BR>
&nbsp;&nbsp;&nbsp;&nbsp; यत ते भयम अमित्रघ्न हृदि संपरिवर्तते<BR>
&nbsp;<FONT COLOR="GREEN" SIZE="-1">24</FONT>
 तत ते ऽहं नाशयिष्यामि विधिदृष्टेन हेतुना<BR>
&nbsp;&nbsp;&nbsp;&nbsp; तच छरुत्वा धृतिम आस्थाय कर्मणा परतिपादय<BR>
&nbsp;<FONT COLOR="GREEN" SIZE="-1">25</FONT>
 तत एकान्तम उन्नीय पाराशर्यॊ युधिष्ठिरम<BR>
&nbsp;&nbsp;&nbsp;&nbsp; अब्रवीद उपपन्नार्थम इदं वाक्यविशारदः<BR>
&nbsp;<FONT COLOR="GREEN" SIZE="-1">26</FONT>
 शरेयसस ते परः कालः पराप्तॊ भरतसत्तम<BR>
&nbsp;&nbsp;&nbsp;&nbsp; येनाभिभविता शत्रून रणे पार्थॊ धनंजयः<BR>
&nbsp;<FONT COLOR="GREEN" SIZE="-1">27</FONT>
 गृहाणेमां मया परॊक्तां सिद्धिं मूर्तिमतीम इव<BR>
&nbsp;&nbsp;&nbsp;&nbsp; विद्यां परतिस्मृतिं नाम परपन्नाय बरवीमि ते<BR>
&nbsp;&nbsp;&nbsp;&nbsp; याम अवाप्य महाबाहुर अर्जुनः साधयिष्यति<BR>
&nbsp;<FONT COLOR="GREEN" SIZE="-1">28</FONT>
 अस्त्रहेतॊर महेन्द्रं च रुद्रं चैवाभिगच्छतु<BR>
&nbsp;&nbsp;&nbsp;&nbsp; वरुणं च धनेशं च धर्मराजं च पाण्डव<BR>
&nbsp;&nbsp;&nbsp;&nbsp; शक्तॊ हय एष सुरान दरष्टुं तपसा विक्रमेण च<BR>
&nbsp;<FONT COLOR="GREEN" SIZE="-1">29</FONT>
 ऋषिर एष महातेजा नारायण सहायवान<BR>
&nbsp;&nbsp;&nbsp;&nbsp; पुराणः शाश्वतॊ देवॊ विष्णॊर अंशः सनातनः<BR>
&nbsp;<FONT COLOR="GREEN" SIZE="-1">30</FONT>
 अस्त्राणीन्द्राच च रुद्राच च लॊकपालेभ्य एव च<BR>
&nbsp;&nbsp;&nbsp;&nbsp; समादाय महाबाहुर महत कर्म करिष्यति<BR>
&nbsp;<FONT COLOR="GREEN" SIZE="-1">31</FONT>
 वदाद अस्माच च कौन्तेय वनम अन्यद विचिन्त्यताम<BR>
&nbsp;&nbsp;&nbsp;&nbsp; निवासार्थाय यद युक्तं भवेद वः पृथिवीपते<BR>
&nbsp;<FONT COLOR="GREEN" SIZE="-1">32</FONT>
 एकत्र चिरवासॊ हि न परीतिजननॊ भवेत<BR>
&nbsp;&nbsp;&nbsp;&nbsp; तापसानां च शान्तानां भवेद उद्वेग कारकः<BR>
&nbsp;<FONT COLOR="GREEN" SIZE="-1">33</FONT>
 मृगाणाम उपयॊगश च वीरुद ओषधिसंक्षयः<BR>
&nbsp;&nbsp;&nbsp;&nbsp; विभर्षि हि बहून विप्रान वेदवेदाङ्गपारगान<BR>
&nbsp;<FONT COLOR="GREEN" SIZE="-1">34</FONT>
 एवम उक्त्वा परपन्नाय शुचये भगवान परभुः<BR>
&nbsp;&nbsp;&nbsp;&nbsp; परॊवाच यॊगतत्त्वज्ञॊ यॊगविद्याम अनुत्तमाम<BR>
&nbsp;<FONT COLOR="GREEN" SIZE="-1">35</FONT>
 धर्मराज्ञे तदा धीमान वयासः सत्यवती सुतः<BR>
&nbsp;&nbsp;&nbsp;&nbsp; अनुज्ञाय च कौन्तेयं तत्रैवान्तरधीयत<BR>
&nbsp;<FONT COLOR="GREEN" SIZE="-1">36</FONT>
 युधिष्ठिरस तु धर्मात्मा तद बरह्म मनसा यतः<BR>
&nbsp;&nbsp;&nbsp;&nbsp; धारयाम आस मेधावी काले काले समब्भ्यसन<BR>
&nbsp;<FONT COLOR="GREEN" SIZE="-1">37</FONT>
 स वयासवाक्यमुदितॊ वनाद दवैतवनात ततः<BR>
&nbsp;&nbsp;&nbsp;&nbsp; ययौ सरस्वती तीरे काम्यकं नाम काननम<BR>
&nbsp;<FONT COLOR="GREEN" SIZE="-1">38</FONT>
 तम अन्वयुर महाराज शिक्षा कषरविदस तथा<BR>
&nbsp;&nbsp;&nbsp;&nbsp; बराह्मणास तपसा युक्ता देवेन्द्रम ऋषयॊ यथा<BR>
&nbsp;<FONT COLOR="GREEN" SIZE="-1">39</FONT>
 ततः काम्यकम आसाद्य पुनस ते भरतर्षभाः<BR>
&nbsp;&nbsp;&nbsp;&nbsp; नयविशन्त महात्मानः सामात्याः सपदानुगाः<BR>
&nbsp;<FONT COLOR="GREEN" SIZE="-1">40</FONT>
 तत्र ते नयवसन राजन कं चित कालं मनस्विनः<BR>
&nbsp;&nbsp;&nbsp;&nbsp; धनुर्वेद परा वीरा शृण्वाना वेदम उत्तमम<BR>
&nbsp;<FONT COLOR="GREEN" SIZE="-1">41</FONT>
 चरन्तॊ मृगयां नित्यं शुद्धैर बाणैर मृगार्थिनः<BR>
&nbsp;&nbsp;&nbsp;&nbsp; पितृदैवतविप्रेभ्यॊ निर्वपन्तॊ यथाविधि<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [vai]<BR>
&nbsp;&nbsp;&nbsp;&nbsp;&nbsp; bhīmasenavacaḥ śrutvā kuntīputro yudhiṣṭhiraḥ<BR>
&nbsp;&nbsp;&nbsp;&nbsp;&nbsp; niḥśvasya puruṣavyāghraḥ saṃpradadhyau paraṃtapaḥ<BR>
&nbsp;&nbsp;<FONT COLOR="GREEN" SIZE="-1">2</FONT>
 sa muhūrtam iva dhyātvā viniścityeti kṛtyatām<BR>
&nbsp;&nbsp;&nbsp;&nbsp;&nbsp; bhīmasenam idaṃ vākyam apadāntaram abravīt<BR>
&nbsp;&nbsp;<FONT COLOR="GREEN" SIZE="-1">3</FONT>
 evam etan mahābāho yathā vadasi bhārata<BR>
&nbsp;&nbsp;&nbsp;&nbsp;&nbsp; idam anyat samādhatsva vākyaṃ me vākyakovida<BR>
&nbsp;&nbsp;<FONT COLOR="GREEN" SIZE="-1">4</FONT>
 mahāpāpāni karmāṇi yāni kevalasāhasāt<BR>
&nbsp;&nbsp;&nbsp;&nbsp;&nbsp; ārabhyante bhīmasena vyathante tāni bhārata<BR>
&nbsp;&nbsp;<FONT COLOR="GREEN" SIZE="-1">5</FONT>
 sumantrite suvikrānte sukṛte suvicārite<BR>
&nbsp;&nbsp;&nbsp;&nbsp;&nbsp; sidhyanty arthā mahābāho daivaṃ cātra pradakṣiṇam<BR>
&nbsp;&nbsp;<FONT COLOR="GREEN" SIZE="-1">6</FONT>
 tvaṃ tu kevalacāpalyād baladarpocchritaḥ svayam<BR>
&nbsp;&nbsp;&nbsp;&nbsp;&nbsp; ārabdhavyam idaṃ karma manyase śṛṇu tatra me<BR>
&nbsp;&nbsp;<FONT COLOR="GREEN" SIZE="-1">7</FONT>
 bhūriśravāḥ śalaś caiva jalasaṃdhaś ca vīryavān<BR>
&nbsp;&nbsp;&nbsp;&nbsp;&nbsp; bhīṣmo droṇaś ca karṇaś ca droṇaputraś ca vīryavān<BR>
&nbsp;&nbsp;<FONT COLOR="GREEN" SIZE="-1">8</FONT>
 dhārtarāṣṭrā durādharṣā duryodhana purogamāḥ<BR>
&nbsp;&nbsp;&nbsp;&nbsp;&nbsp; sarva eva kṛtāstrāś ca satataṃ cātatāyinaḥ<BR>
&nbsp;&nbsp;<FONT COLOR="GREEN" SIZE="-1">9</FONT>
 rājānaḥ pārthivāś caiva ye 'smābhir upatāpitāḥ<BR>
&nbsp;&nbsp;&nbsp;&nbsp;&nbsp; saṃśritāḥ kauravaṃ pakṣaṃ jātasnehāś ca sāṃpratam<BR>
&nbsp;&nbsp;<FONT COLOR="GREEN" SIZE="-1">10</FONT>
 duryodhana hite yuktā na tathāsmāsu bhārata<BR>
&nbsp;&nbsp;&nbsp;&nbsp; pūrṇakośā balopetāḥ prayatiṣyanti rakṣaṇe<BR>
&nbsp;<FONT COLOR="GREEN" SIZE="-1">11</FONT>
 sarve kaurava sainyasya saputrāmātyasainikāḥ<BR>
&nbsp;&nbsp;&nbsp;&nbsp; saṃvibhaktā hi mātrābhir bhogair api ca sarvaśaḥ<BR>
&nbsp;<FONT COLOR="GREEN" SIZE="-1">12</FONT>
 duryodhanena te vīrā mānitāś ca viśeṣataḥ<BR>
&nbsp;&nbsp;&nbsp;&nbsp; prāṇāṃs tyakṣyanti saṃgrāme iti me niścitā matiḥ<BR>
&nbsp;<FONT COLOR="GREEN" SIZE="-1">13</FONT>
 samā yady api bhīṣmasya vṛttir asmāsu teṣu ca<BR>
&nbsp;&nbsp;&nbsp;&nbsp; droṇasya ca mahābāho kṛpasya ca mahātmanaḥ<BR>
&nbsp;<FONT COLOR="GREEN" SIZE="-1">14</FONT>
 avaśyaṃ rājapiṇḍas tair nirveśya iti me matiḥ<BR>
&nbsp;&nbsp;&nbsp;&nbsp; tasmāt tyakṣyanti saṃgrāme prāṇān api sudustyajān<BR>
&nbsp;<FONT COLOR="GREEN" SIZE="-1">15</FONT>
 sarve divyāstravidvāṃsaḥ sarve dharmaparāyaṇāḥ<BR>
&nbsp;&nbsp;&nbsp;&nbsp; ajeyāś ceti me buddhir api devaiḥ savāsavaiḥ<BR>
&nbsp;<FONT COLOR="GREEN" SIZE="-1">16</FONT>
 amarṣī nityasaṃhṛṣṭas tatra karṇo mahārathaḥ<BR>
&nbsp;&nbsp;&nbsp;&nbsp; sarvāstravid anādhṛṣya abhedyakavacāvṛtaḥ<BR>
&nbsp;<FONT COLOR="GREEN" SIZE="-1">17</FONT>
 anirjitya raṇe sarvān etān puruṣasattamān<BR>
&nbsp;&nbsp;&nbsp;&nbsp; aśakyo hy asahāyena hantuṃ duryodhanas tvayā<BR>
&nbsp;<FONT COLOR="GREEN" SIZE="-1">18</FONT>
 na nidrām adhigacchāmi cintayāno vṛkodara<BR>
&nbsp;&nbsp;&nbsp;&nbsp; ati sarvān dhanur grāhān sūtaputrasya lāghavam<BR>
&nbsp;<FONT COLOR="GREEN" SIZE="-1">19</FONT>
 etad vacanam ājñāya bhīmaseno 'tyamarṣaṇaḥ<BR>
&nbsp;&nbsp;&nbsp;&nbsp; babhūva vimanās trasto na caivovāca kiṃ cana<BR>
&nbsp;<FONT COLOR="GREEN" SIZE="-1">20</FONT>
 tayoḥ saṃvadator evaṃ tadā pāṇḍavayor dvayoḥ<BR>
&nbsp;&nbsp;&nbsp;&nbsp; ājagāma mahāyogī vyāsaḥ satyavatī sutaḥ<BR>
&nbsp;<FONT COLOR="GREEN" SIZE="-1">21</FONT>
 so 'bhigamya yathānyāyaṃ pāṇḍavaiḥ pratipūjitaḥ<BR>
&nbsp;&nbsp;&nbsp;&nbsp; yudhiṣṭhiram idaṃ vākyam uvāca vadatāṃ varaḥ<BR>
&nbsp;<FONT COLOR="GREEN" SIZE="-1">22</FONT>
 yudhiṣṭhira mahābāho vedmi te hṛdi mānasam<BR>
&nbsp;&nbsp;&nbsp;&nbsp; manīṣayā tataḥ kṣipram āgato 'smi nararṣabha<BR>
&nbsp;<FONT COLOR="GREEN" SIZE="-1">23</FONT>
 bhīṣmād droṇāt kṛpāt karṇād droṇaputrāc ca bhārata<BR>
&nbsp;&nbsp;&nbsp;&nbsp; yat te bhayam amitraghna hṛdi saṃparivartate<BR>
&nbsp;<FONT COLOR="GREEN" SIZE="-1">24</FONT>
 tat te 'haṃ nāśayiṣyāmi vidhidṛṣṭena hetunā<BR>
&nbsp;&nbsp;&nbsp;&nbsp; tac chrutvā dhṛtim āsthāya karmaṇā pratipādaya<BR>
&nbsp;<FONT COLOR="GREEN" SIZE="-1">25</FONT>
 tata ekāntam unnīya pārāśaryo yudhiṣṭhiram<BR>
&nbsp;&nbsp;&nbsp;&nbsp; abravīd upapannārtham idaṃ vākyaviśāradaḥ<BR>
&nbsp;<FONT COLOR="GREEN" SIZE="-1">26</FONT>
 śreyasas te paraḥ kālaḥ prāpto bharatasattama<BR>
&nbsp;&nbsp;&nbsp;&nbsp; yenābhibhavitā śatrūn raṇe pārtho dhanaṃjayaḥ<BR>
&nbsp;<FONT COLOR="GREEN" SIZE="-1">27</FONT>
 gṛhāṇemāṃ mayā proktāṃ siddhiṃ mūrtimatīm iva<BR>
&nbsp;&nbsp;&nbsp;&nbsp; vidyāṃ pratismṛtiṃ nāma prapannāya bravīmi te<BR>
&nbsp;&nbsp;&nbsp;&nbsp; yām avāpya mahābāhur arjunaḥ sādhayiṣyati<BR>
&nbsp;<FONT COLOR="GREEN" SIZE="-1">28</FONT>
 astrahetor mahendraṃ ca rudraṃ caivābhigacchatu<BR>
&nbsp;&nbsp;&nbsp;&nbsp; varuṇaṃ ca dhaneśaṃ ca dharmarājaṃ ca pāṇḍava<BR>
&nbsp;&nbsp;&nbsp;&nbsp; śakto hy eṣa surān draṣṭuṃ tapasā vikrameṇa ca<BR>
&nbsp;<FONT COLOR="GREEN" SIZE="-1">29</FONT>
 ṛṣir eṣa mahātejā nārāyaṇa sahāyavān<BR>
&nbsp;&nbsp;&nbsp;&nbsp; purāṇaḥ śāśvato devo viṣṇor aṃśaḥ sanātanaḥ<BR>
&nbsp;<FONT COLOR="GREEN" SIZE="-1">30</FONT>
 astrāṇīndrāc ca rudrāc ca lokapālebhya eva ca<BR>
&nbsp;&nbsp;&nbsp;&nbsp; samādāya mahābāhur mahat karma kariṣyati<BR>
&nbsp;<FONT COLOR="GREEN" SIZE="-1">31</FONT>
 vadād asmāc ca kaunteya vanam anyad vicintyatām<BR>
&nbsp;&nbsp;&nbsp;&nbsp; nivāsārthāya yad yuktaṃ bhaved vaḥ pṛthivīpate<BR>
&nbsp;<FONT COLOR="GREEN" SIZE="-1">32</FONT>
 ekatra ciravāso hi na prītijanano bhavet<BR>
&nbsp;&nbsp;&nbsp;&nbsp; tāpasānāṃ ca śāntānāṃ bhaved udvega kārakaḥ<BR>
&nbsp;<FONT COLOR="GREEN" SIZE="-1">33</FONT>
 mṛgāṇām upayogaś ca vīrud oṣadhisaṃkṣayaḥ<BR>
&nbsp;&nbsp;&nbsp;&nbsp; vibharṣi hi bahūn viprān vedavedāṅgapāragān<BR>
&nbsp;<FONT COLOR="GREEN" SIZE="-1">34</FONT>
 evam uktvā prapannāya śucaye bhagavān prabhuḥ<BR>
&nbsp;&nbsp;&nbsp;&nbsp; provāca yogatattvajño yogavidyām anuttamām<BR>
&nbsp;<FONT COLOR="GREEN" SIZE="-1">35</FONT>
 dharmarājñe tadā dhīmān vyāsaḥ satyavatī sutaḥ<BR>
&nbsp;&nbsp;&nbsp;&nbsp; anujñāya ca kaunteyaṃ tatraivāntaradhīyata<BR>
&nbsp;<FONT COLOR="GREEN" SIZE="-1">36</FONT>
 yudhiṣṭhiras tu dharmātmā tad brahma manasā yataḥ<BR>
&nbsp;&nbsp;&nbsp;&nbsp; dhārayām āsa medhāvī kāle kāle samabbhyasan<BR>
&nbsp;<FONT COLOR="GREEN" SIZE="-1">37</FONT>
 sa vyāsavākyamudito vanād dvaitavanāt tataḥ<BR>
&nbsp;&nbsp;&nbsp;&nbsp; yayau sarasvatī tīre kāmyakaṃ nāma kānanam<BR>
&nbsp;<FONT COLOR="GREEN" SIZE="-1">38</FONT>
 tam anvayur mahārāja śikṣā kṣaravidas tathā<BR>
&nbsp;&nbsp;&nbsp;&nbsp; brāhmaṇās tapasā yuktā devendram ṛṣayo yathā<BR>
&nbsp;<FONT COLOR="GREEN" SIZE="-1">39</FONT>
 tataḥ kāmyakam āsādya punas te bharatarṣabhāḥ<BR>
&nbsp;&nbsp;&nbsp;&nbsp; nyaviśanta mahātmānaḥ sāmātyāḥ sapadānugāḥ<BR>
&nbsp;<FONT COLOR="GREEN" SIZE="-1">40</FONT>
 tatra te nyavasan rājan kaṃ cit kālaṃ manasvinaḥ<BR>
&nbsp;&nbsp;&nbsp;&nbsp; dhanurveda parā vīrā śṛṇvānā vedam uttamam<BR>
&nbsp;<FONT COLOR="GREEN" SIZE="-1">41</FONT>
 caranto mṛgayāṃ nityaṃ śuddhair bāṇair mṛgārthinaḥ<BR>
&nbsp;&nbsp;&nbsp;&nbsp; pitṛdaivataviprebhyo nirvapanto yathāvidhi<BR>
</TD>
</TR>
</TABLE>
<P><HR>
<CENTER>
<A HREF="mbs03038.htm">Next: Chapter 38</A></CENTER>
</BODY>
</HTML>
