[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 1 Index](mbsi01.md) 
[Previous](mbs01023)  [Next](mbs01025.md) 

------------------------------------------------------------------------

[Book 1 in English](../m01/index.md)

------------------------------------------------------------------------

# The Mahabharata in Sanskrit

### Book 1 Chapter 24

  1 \[सू\]  
      इत्य उक्तॊ गरुडः सर्पैर ततॊ मातरम अब्रवीत  
      गच्छाम्य अमृतम आहर्तुं भक्ष्यम इच्छामि वेदितुम  
  2 \[वि\]  
      समुद्रकुक्षाव एकान्ते निषादालयम उत्तमम  
      सहस्राणाम अनेकानां तान भुक्त्वामृतम आनय  
  3 न तु ते बराह्मणं हन्तुं कार्या बुद्धिः कदा चन  
      अवध्यसर्वभूतानां बराह्मणॊ हय अनलॊपमः  
  4 अग्निर अर्कॊ विषं शस्त्रं विप्रॊ भवति कॊपितः  
      भूतानाम अग्रभुग विप्रॊ वर्णश्रेष्ठः पिता गुरुः  
  5 \[ग\]  
      यथाहम अभिजानीयां बराह्मणं लक्षणैः शुभैः  
      तन मे कारणतॊ मातः पृच्छतॊ वक्तुम अर्हसि  
  6 \[वि\]  
      यस ते कण्ठम अनुप्राप्तॊ निगीर्णं बडिशं यथा  
      दहेद अङ्गारवत पुत्र तं विद्याद बाह्मणर्षभम  
  7 \[सू\]  
      परॊवाच चैनं विनता पुत्रहार्दाद इदं वचः  
      जानन्त्य अप्य अतुलं वीर्यम आशीर्वादसमन्वितम  
  8 पक्षौ ते मारुतः पातु चन्द्रः पृष्ठं तु पुत्रक  
      शिरस तु पातु ते वह्निर भास्करः सर्वम एव तु  
  9 अहं च ते सदा पुत्र शान्ति सवस्ति परायणा  
      अरिष्टं वरज पन्थानं वत्स कार्यार्थसिद्धये  
  10 ततः स मातुर वचनं निशम्य; वितत्य पक्षौ नभ उत्पपात  
     ततॊ निषादान बलवान उपागमद; बुभुक्षितः काल इवान्तकॊ महान  
 11 स तान निषादान उपसंहरंस तदा; रजः समुद्धूय नभःस्पृशं महत  
     समुद्रकुक्षौ च विशॊषयन पयः; समीपगान भूमिधरान विचालयन  
 12 ततः सचक्रे महद आननं तदा; निषादमार्गं परतिरुध्य पक्षिराट  
     ततॊ निषादास तवरिताः परवव्रजुर; यतॊ मुखं तस्य भुजंगभॊजितः  
 13 तद आननं विवृतम अतिप्रमाणवत; समभ्ययुर गगनम इवार्दिताः खगाः  
     सहस्रशः पवनरजॊ ऽभरमॊहिता; महानिल परचलित पादपे वने  
 14 ततः खगॊ वदनम अमित्रतापनः; समाहरत परिचपलॊ महाबलः  
     निषूदयन बहुविध मत्स्यभक्षिणॊ; बुभुक्षितॊ गगनचरेश्वरस तदा  

  1 \[sū\]  
      ity ukto garuḍaḥ sarpair tato mātaram abravīt  
      gacchāmy amṛtam āhartuṃ bhakṣyam icchāmi veditum  
  2 \[vi\]  
      samudrakukṣāv ekānte niṣādālayam uttamam  
      sahasrāṇām anekānāṃ tān bhuktvāmṛtam ānaya  
  3 na tu te brāhmaṇaṃ hantuṃ kāryā buddhiḥ kadā cana  
      avadhyasarvabhūtānāṃ brāhmaṇo hy analopamaḥ  
  4 agnir arko viṣaṃ śastraṃ vipro bhavati kopitaḥ  
      bhūtānām agrabhug vipro varṇaśreṣṭhaḥ pitā guruḥ  
  5 \[ga\]  
      yathāham abhijānīyāṃ brāhmaṇaṃ lakṣaṇaiḥ śubhaiḥ  
      tan me kāraṇato mātaḥ pṛcchato vaktum arhasi  
  6 \[vi\]  
      yas te kaṇṭham anuprāpto nigīrṇaṃ baḍiśaṃ yathā  
      dahed aṅgāravat putra taṃ vidyād bāhmaṇarṣabham  
  7 \[sū\]  
      provāca cainaṃ vinatā putrahārdād idaṃ vacaḥ  
      jānanty apy atulaṃ vīryam āśīrvādasamanvitam  
  8 pakṣau te mārutaḥ pātu candraḥ pṛṣṭhaṃ tu putraka  
      śiras tu pātu te vahnir bhāskaraḥ sarvam eva tu  
  9 ahaṃ ca te sadā putra śānti svasti parāyaṇā  
      ariṣṭaṃ vraja panthānaṃ vatsa kāryārthasiddhaye  
  10 tataḥ sa mātur vacanaṃ niśamya; vitatya pakṣau nabha utpapāta  
     tato niṣādān balavān upāgamad; bubhukṣitaḥ kāla ivāntako mahān  
 11 sa tān niṣādān upasaṃharaṃs tadā; rajaḥ samuddhūya nabhaḥspṛśaṃ
mahat  
     samudrakukṣau ca viśoṣayan payaḥ; samīpagān bhūmidharān vicālayan  
 12 tataḥ sacakre mahad ānanaṃ tadā; niṣādamārgaṃ pratirudhya pakṣirāṭ  
     tato niṣādās tvaritāḥ pravavrajur; yato mukhaṃ tasya
bhujaṃgabhojitaḥ  
 13 tad ānanaṃ vivṛtam atipramāṇavat; samabhyayur gaganam ivārditāḥ
khagāḥ  
     sahasraśaḥ pavanarajo 'bhramohitā; mahānila pracalita pādape vane  
 14 tataḥ khago vadanam amitratāpanaḥ; samāharat paricapalo mahābalaḥ  
     niṣūdayan bahuvidha matsyabhakṣiṇo; bubhukṣito gaganacareśvaras
tadā  

------------------------------------------------------------------------

[Next: Chapter 25](mbs01025.md)
