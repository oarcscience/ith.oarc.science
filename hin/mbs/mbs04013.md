[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 4 Index](mbsi04.md) 
[Previous](mbs04012)  [Next](mbs04014.md) 

------------------------------------------------------------------------

[Book 4 in English](../m04/index.md)

------------------------------------------------------------------------

# The Mahabharata in Sanskrit

### Book 4 Chapter 13

  1 \[वै\]  
      वसमानेषु पार्थेषु मत्स्यस्य नगरे तदा  
      महारथेषु छन्नेषु मासा दशसमत्ययुः  
  2 याज्ञसेनी सुदेष्णां तु शुश्रूषन्ती विशां पते  
      अवसत परिचारार्हा सुदुःखं जनमेजय  
  3 तथा चरन्तीं पाञ्चालीं सुदेष्णाया निवेशने  
      सेनापतिर विराटस्य ददर्श जलजाननाम  
  4 तां दृष्ट्वा देवगर्भाभां चरन्तीं देवताम इव  
      कीचकः कामयाम आस कामबाणप्रपीडितः  
  5 स तु कामाग्निसंतप्तः सुदेष्णाम अभिगम्य वै  
      परहसन्न इव सेना नीर इदं वचनम अब्रवीत  
  6 नेयं पुरा जातु मयेह दृष्टा; राज्ञॊ विराटस्य निवेशने शुभा  
      रूपेण चॊन्मादयतीव मां भृशं; गन्धेन जाता मदिरेव भामिनी  
  7 का देवरूपा हृदयंगमा शुभे; आचक्ष्व मे का च कुतश च शॊभना  
      चित्तं हि निर्मथ्य करॊति मां वशे; न चान्यद अत्रौषधम अद्य मे मतम  
  8 अहॊ तवेयं परिचारिका शुभा; परत्यग्र रूपा परतिभाति माम इयम  
      अयुक्तरूपं हि करॊति कर्म ते; परशास्तु मां यच च ममास्ति किं चन  
  9 परभूतनागाश्वरथं महाधनं; समृद्धि युक्तं बहु पानभॊजनम  
      मनॊहरं काञ्चनचित्रभूषणं; गृहं महच छॊभयताम इयं मम  
  10 ततः सुदेष्णाम अनुमन्त्र्य कीचकस; ततः समभेत्य नराधिपात्म जाम  
     उवाच कृष्णाम अभिसान्त्वयंस तदा; मृगेन्द्र कन्याम इव जम्बुकॊ वने  
 11 इदं च रूपं परथमं च ते वयॊ; निरर्थकं केवलम अद्य भामिनि  
     अधार्यमाणा सरग इवॊत्तमा यथा; न शॊभसे सुन्दरि शॊभना सती  
 12 तयजामि दारान मम ये पुरातना; भवन्तु दास्यस तव चारुहासिनि  
     अहं च ते सुन्दरि दासवत सथितः; सदा भविष्ये वशगॊवरानने  
 13 \[दरौ\]  
     अप्रार्थनीयाम इह मां सूतपुत्राभिमन्यसे  
     विहीनवर्णां सैरन्ध्रीं बीभत्सां केशकारिकाम  
 14 परदारास्मि भद्रं ते न युक्तं तवयि सांप्रतम  
     दयिताः पराणिनां दारा धर्मं समनुचिन्तय  
 15 परपारे न ते बुद्धिर जातु कार्या कथं चन  
     विवर्जनं हय अकार्याणाम एतत सत्पुरुषव्रतम  
 16 मिथ्याभिगृध्नॊ हि नरः पापात्मा मॊहम आस्थितः  
     अयशः पराप्नुयाद घॊरं सुमहत पराप्नुयाद भयम  
 17 मा सूतपुत्र हृष्यस्व माद्य तयक्ष्यसि जीवितम  
     दुर्लभाम अभिमन्वानॊ मां वीरैर अभिरक्षिताम  
 18 न चाप्य अहं तवया शक्या गन्धर्वाः पतयॊ मम  
     ते तवां निहन्युः कुपिताः साध्वलं मा वयनीनशः  
 19 अशक्यरूपैः पुरुषैर अध्वानं गन्तुम इच्छसि  
     यथा निश्चेतनॊ बालः कूलस्थः कूलम उत्तरम  
     तर्तुम इच्छति मन्दात्मा तथा तवं कर्तुम इच्छसि  
 20 अन्तर महीं वा यदि वॊर्ध्वम उत्पतेः; समुद्रपारं यदि वा परधावसि  
     तथापि तेषां न विमॊक्षम अर्हसि; परमाथिनॊ देव सुता हि मे वराः  
 21 तवं कालरात्रीम इव कश चिद आतुरः; किं मां दृढं रार्थयसे ऽदय कीचक  
     किं मातुर अङ्के शयितॊ यथा शिशुश; चन्द्रं जिघृक्षुर इव मन्यसे हि
माम  

  1 \[vai\]  
      vasamāneṣu pārtheṣu matsyasya nagare tadā  
      mahāratheṣu channeṣu māsā daśasamatyayuḥ  
  2 yājñasenī sudeṣṇāṃ tu śuśrūṣantī viśāṃ pate  
      avasat paricārārhā suduḥkhaṃ janamejaya  
  3 tathā carantīṃ pāñcālīṃ sudeṣṇāyā niveśane  
      senāpatir virāṭasya dadarśa jalajānanām  
  4 tāṃ dṛṣṭvā devagarbhābhāṃ carantīṃ devatām iva  
      kīcakaḥ kāmayām āsa kāmabāṇaprapīḍitaḥ  
  5 sa tu kāmāgnisaṃtaptaḥ sudeṣṇām abhigamya vai  
      prahasann iva senā nīr idaṃ vacanam abravīt  
  6 neyaṃ purā jātu mayeha dṛṣṭā; rājño virāṭasya niveśane śubhā  
      rūpeṇa conmādayatīva māṃ bhṛśaṃ; gandhena jātā madireva bhāminī  
  7 kā devarūpā hṛdayaṃgamā śubhe; ācakṣva me kā ca kutaś ca śobhanā  
      cittaṃ hi nirmathya karoti māṃ vaśe; na cānyad atrauṣadham adya me
matam  
  8 aho taveyaṃ paricārikā śubhā; pratyagra rūpā pratibhāti mām iyam  
      ayuktarūpaṃ hi karoti karma te; praśāstu māṃ yac ca mamāsti kiṃ
cana  
  9 prabhūtanāgāśvarathaṃ mahādhanaṃ; samṛddhi yuktaṃ bahu
pānabhojanam  
      manoharaṃ kāñcanacitrabhūṣaṇaṃ; gṛhaṃ mahac chobhayatām iyaṃ
mama  
  10 tataḥ sudeṣṇām anumantrya kīcakas; tataḥ samabhetya narādhipātma
jām  
     uvāca kṛṣṇām abhisāntvayaṃs tadā; mṛgendra kanyām iva jambuko
vane  
 11 idaṃ ca rūpaṃ prathamaṃ ca te vayo; nirarthakaṃ kevalam adya
bhāmini  
     adhāryamāṇā srag ivottamā yathā; na śobhase sundari śobhanā satī  
 12 tyajāmi dārān mama ye purātanā; bhavantu dāsyas tava cāruhāsini  
     ahaṃ ca te sundari dāsavat sthitaḥ; sadā bhaviṣye vaśagovarānane  
 13 \[drau\]  
     aprārthanīyām iha māṃ sūtaputrābhimanyase  
     vihīnavarṇāṃ sairandhrīṃ bībhatsāṃ keśakārikām  
 14 paradārāsmi bhadraṃ te na yuktaṃ tvayi sāṃpratam  
     dayitāḥ prāṇināṃ dārā dharmaṃ samanucintaya  
 15 parapāre na te buddhir jātu kāryā kathaṃ cana  
     vivarjanaṃ hy akāryāṇām etat satpuruṣavratam  
 16 mithyābhigṛdhno hi naraḥ pāpātmā moham āsthitaḥ  
     ayaśaḥ prāpnuyād ghoraṃ sumahat prāpnuyād bhayam  
 17 mā sūtaputra hṛṣyasva mādya tyakṣyasi jīvitam  
     durlabhām abhimanvāno māṃ vīrair abhirakṣitām  
 18 na cāpy ahaṃ tvayā śakyā gandharvāḥ patayo mama  
     te tvāṃ nihanyuḥ kupitāḥ sādhvalaṃ mā vyanīnaśaḥ  
 19 aśakyarūpaiḥ puruṣair adhvānaṃ gantum icchasi  
     yathā niścetano bālaḥ kūlasthaḥ kūlam uttaram  
     tartum icchati mandātmā tathā tvaṃ kartum icchasi  
 20 antar mahīṃ vā yadi vordhvam utpateḥ; samudrapāraṃ yadi vā
pradhāvasi  
     tathāpi teṣāṃ na vimokṣam arhasi; pramāthino deva sutā hi me
varāḥ  
 21 tvaṃ kālarātrīm iva kaś cid āturaḥ; kiṃ māṃ dṛḍhaṃ rārthayase 'dya
kīcaka  
     kiṃ mātur aṅke śayito yathā śiśuś; candraṃ jighṛkṣur iva manyase hi
mām  

------------------------------------------------------------------------

[Next: Chapter 14](mbs04014.md)
