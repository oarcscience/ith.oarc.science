[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 3 Index](mbsi03.md) 
[Previous](mbs03112)  [Next](mbs03114.md) 

------------------------------------------------------------------------

[Book 3 in English](../m03/index.md)

------------------------------------------------------------------------

# The Mahabharata in Sanskrit

### Book 3 Chapter 113

  1 \[विभान्द\]  
      रक्षांसि चैतानि चरन्ति पुत्र; रूपेण तेनाद्भुत दर्शनेन  
      अतुल्यरूपाण्य अति घॊरवन्ति; विघ्नं सदा तपसश चिन्तयन्ति  
  2 सुरूपरूपाणि च तानि तात; परलॊभयन्ते विविधैर उपायैः  
      सुखाच च लॊकाच च निपातयन्ति; तान्य उग्रकर्माणि मुनीन वनेषु  
  3 न तानि सेवेत मुनिर यतात्मा; सतां लॊकान परार्थयानः कथं चित  
      कृत्वा विघ्नं तापसानां रमन्ते; पापाचारास तपसस तान्य अपाप  
  4 असज जनेनाचरितानि पुत्र; पापान्य अपेयानि मधूनि तानि  
      माल्यानि चैतानि न वै मुनीनां; समृतानि चित्रॊज्ज्वल गन्धवन्ति  
  5 \[लॊमष\]  
      रक्षांसि तानीति निवार्य पुत्रं; विभाण्डकस तां मृगयां बभूव  
      नासादयाम आस यदा तर्यहेण; तदा स पर्याववृते ऽऽशरमाय  
  6 यदा पुनः काश्यपॊ वै जगाम; फलान्य आहर्तुं विधिना शरामणेन  
      तदा पुनर लॊभयितुं जगाम; सा वेश यॊषा मुनिम ऋश्य शृङ्गम  
  7 दृष्ट्वैव ताम ऋश्य शृङ्गः परहृष्टः; संभान्त रूपॊ ऽभयपतत तदानीम  
      परॊवाच चैनां भवतॊ ऽऽशरमाय; गच्छाव यावन न पिता ममेति  
  8 ततॊ राजन काश्यपस्यैक पुत्रं; परवेश्य यॊगेन विमुच्य नावम  
      परलॊभयन्त्यॊ विविधैर उपायैर; आजग्मुर अङ्गाधिपतेः समीपम  
  9 संस्थाप्य ताम आश्रमदर्शने तु; संतारितां नावम अतीव शुभ्राम  
      तीराद उपादाय तथैव चक्रे; राजाश्रमं नाम वनं वि चित्रम  
  10 अन्तःपुरे तं तु निवेश्य राजा; विभाण्डकस्यात्म जम एकपुत्रम  
     ददर्श देवं सहसा परविष्टम; आपूर्यमाणं च जगज जलेन  
 11 स लॊम पादः परिपूर्णकामः; सुतां ददाव ऋश्य शृङ्गाय शान्ताम  
     करॊधप्रतीकार करं च चक्रे; गॊभिश च मार्गेष्व अभिकर्षणं च  
 12 विभाण्डकस्याव्रजतः स राजा; पशून परभूतान पशुपांश च वीरान  
     समादिशत पुत्र गृधी महर्षिर; विभाण्डकः परिपृच्छेद यदा वः  
 13 स वक्तव्यः पराञ्जलिभिर भवद्भिः; पुत्रस्य ते पशवः कर्षणं च  
     किं ते परियं वै करियतां महर्षे; दासाः सम सर्वे तव वाचि बद्धाः  
 14 अथॊपायात स मुनिश चण्डकॊपः; सवम आश्रमं फलमूलानि गृह्य  
     अन्वेषमाणश च न तत्र पुत्रं; ददर्श चुक्रॊध ततॊ भृशं सः  
 15 ततः स कॊपेन विदीर्यमाण; आशङ्कमानॊ नृपतेर विधानम  
     जगाम चम्पां परदिदक्षमाणस; तम अङ्गराजं विषयं च तस्य  
 16 स वै शरान्तः कषुधितः काश्यपस तान; घॊषान समासादितवान समृद्धान  
     गॊपैश च तैर विधिवत पूज्यमानॊ; राजेव तां रात्रिम उवाच तत्र  
 17 संप्राप्य सत्कारम अतीव तेभ्यः; परॊवाच कस्य परथिताः सथ सौम्याः  
     ऊचुर ततस ते ऽभयुपगम्य सर्वे; धनं तवेदं विहितं सुतस्य  
 18 देशे तु देशे तु स पूज्यमानस; तांश चैव शृण्वन मधुरान परलापान  
     परशान्तभूयिष्ठ रजाः परहृष्टः; समाससादाङ्गपतिं पुरस्थम  
 19 संपूजितस तेन नरर्षभेण; ददर्श पुत्रं दिवि देवं यथेन्द्रम  
     शान्तां सनुषां चैव ददर्श तत्र; सौदामिनीम उच्चरन्तीं यथैव  
 20 गरामांश च घॊषांश च सुतं च दृष्ट्वा; शान्तां च शान्तॊ ऽसय परः स
कॊपः  
     चकार तस्मै परमं परसादं; विभाण्डकॊ भूमिपतेर नरेन्द्र  
 21 स तत्र निक्षिप्य सुतं महर्षिर; उवाच सूर्याग्निसमप्रभावम  
     जाते पुत्रे वनम एवाव्रजेथा; राज्ञः परियाण्य अस्य सर्वाणि कृत्वा  
 22 स तद वचः कृतवान ऋश्य शृङ्गॊ; ययौ च यत्रास्य पिता बभूव  
     शान्ता चैनं पर्यचरद यथा वत; खे रॊहिणी सॊमम इवानुकूला  
 23 अरुन्धती वा सुभगा वसिष्ठं; लॊपामुद्रा वापि यथा हय अगस्त्यम  
     नलस्य वा दमयन्ती यथाभूद; यथा शची वज्रधरस्य चैव  
 24 नाडायनी चेन्द्रसेना यथैव; वश्या नित्यं मुद्गलस्याजमीढ  
     तथा शान्ता ऋश्य शृङ्गं वनस्थं; परीत्या युक्ता पर्यचरन नरेन्द्र  
 25 तस्याश्रमः पुण्य एषॊ विभाति; महाह्रदं शॊभयन पुण्यकीर्तिः  
     अत्र सनातः कृतकृत्यॊ विशुद्धस; तीर्थान्य अन्यान्य अनुसंयाहि राजन  

  1 \[vibhānd\]  
      rakṣāṃsi caitāni caranti putra; rūpeṇa tenādbhuta darśanena  
      atulyarūpāṇy ati ghoravanti; vighnaṃ sadā tapasaś cintayanti  
  2 surūparūpāṇi ca tāni tāta; pralobhayante vividhair upāyaiḥ  
      sukhāc ca lokāc ca nipātayanti; tāny ugrakarmāṇi munīn vaneṣu  
  3 na tāni seveta munir yatātmā; satāṃ lokān prārthayānaḥ kathaṃ cit  
      kṛtvā vighnaṃ tāpasānāṃ ramante; pāpācārās tapasas tāny apāpa  
  4 asaj janenācaritāni putra; pāpāny apeyāni madhūni tāni  
      mālyāni caitāni na vai munīnāṃ; smṛtāni citrojjvala gandhavanti  
  5 \[lomaṣa\]  
      rakṣāṃsi tānīti nivārya putraṃ; vibhāṇḍakas tāṃ mṛgayāṃ babhūva  
      nāsādayām āsa yadā tryaheṇa; tadā sa paryāvavṛte ''śramāya  
  6 yadā punaḥ kāśyapo vai jagāma; phalāny āhartuṃ vidhinā śrāmaṇena  
      tadā punar lobhayituṃ jagāma; sā veśa yoṣā munim ṛśya śṛṅgam  
  7 dṛṣṭvaiva tām ṛśya śṛṅgaḥ prahṛṣṭaḥ; saṃbhānta rūpo 'bhyapatat
tadānīm  
      provāca caināṃ bhavato ''śramāya; gacchāva yāvan na pitā mameti  
  8 tato rājan kāśyapasyaika putraṃ; praveśya yogena vimucya nāvam  
      pralobhayantyo vividhair upāyair; ājagmur aṅgādhipateḥ samīpam  
  9 saṃsthāpya tām āśramadarśane tu; saṃtāritāṃ nāvam atīva śubhrām  
      tīrād upādāya tathaiva cakre; rājāśramaṃ nāma vanaṃ vi citram  
  10 antaḥpure taṃ tu niveśya rājā; vibhāṇḍakasyātma jam ekaputram  
     dadarśa devaṃ sahasā praviṣṭam; āpūryamāṇaṃ ca jagaj jalena  
 11 sa loma pādaḥ paripūrṇakāmaḥ; sutāṃ dadāv ṛśya śṛṅgāya śāntām  
     krodhapratīkāra karaṃ ca cakre; gobhiś ca mārgeṣv abhikarṣaṇaṃ ca  
 12 vibhāṇḍakasyāvrajataḥ sa rājā; paśūn prabhūtān paśupāṃś ca vīrān  
     samādiśat putra gṛdhī maharṣir; vibhāṇḍakaḥ paripṛcched yadā vaḥ  
 13 sa vaktavyaḥ prāñjalibhir bhavadbhiḥ; putrasya te paśavaḥ karṣaṇaṃ
ca  
     kiṃ te priyaṃ vai kriyatāṃ maharṣe; dāsāḥ sma sarve tava vāci
baddhāḥ  
 14 athopāyāt sa muniś caṇḍakopaḥ; svam āśramaṃ phalamūlāni gṛhya  
     anveṣamāṇaś ca na tatra putraṃ; dadarśa cukrodha tato bhṛśaṃ saḥ  
 15 tataḥ sa kopena vidīryamāṇa; āśaṅkamāno nṛpater vidhānam  
     jagāma campāṃ pradidakṣamāṇas; tam aṅgarājaṃ viṣayaṃ ca tasya  
 16 sa vai śrāntaḥ kṣudhitaḥ kāśyapas tān; ghoṣān samāsāditavān
samṛddhān  
     gopaiś ca tair vidhivat pūjyamāno; rājeva tāṃ rātrim uvāca tatra  
 17 saṃprāpya satkāram atīva tebhyaḥ; provāca kasya prathitāḥ stha
saumyāḥ  
     ūcur tatas te 'bhyupagamya sarve; dhanaṃ tavedaṃ vihitaṃ sutasya  
 18 deśe tu deśe tu sa pūjyamānas; tāṃś caiva śṛṇvan madhurān pralāpān  
     praśāntabhūyiṣṭha rajāḥ prahṛṣṭaḥ; samāsasādāṅgapatiṃ purastham  
 19 saṃpūjitas tena nararṣabheṇa; dadarśa putraṃ divi devaṃ yathendram  
     śāntāṃ snuṣāṃ caiva dadarśa tatra; saudāminīm uccarantīṃ yathaiva  
 20 grāmāṃś ca ghoṣāṃś ca sutaṃ ca dṛṣṭvā; śāntāṃ ca śānto 'sya paraḥ sa
kopaḥ  
     cakāra tasmai paramaṃ prasādaṃ; vibhāṇḍako bhūmipater narendra  
 21 sa tatra nikṣipya sutaṃ maharṣir; uvāca sūryāgnisamaprabhāvam  
     jāte putre vanam evāvrajethā; rājñaḥ priyāṇy asya sarvāṇi kṛtvā  
 22 sa tad vacaḥ kṛtavān ṛśya śṛṅgo; yayau ca yatrāsya pitā babhūva  
     śāntā cainaṃ paryacarad yathā vat; khe rohiṇī somam ivānukūlā  
 23 arundhatī vā subhagā vasiṣṭhaṃ; lopāmudrā vāpi yathā hy agastyam  
     nalasya vā damayantī yathābhūd; yathā śacī vajradharasya caiva  
 24 nāḍāyanī cendrasenā yathaiva; vaśyā nityaṃ mudgalasyājamīḍha  
     tathā śāntā ṛśya śṛṅgaṃ vanasthaṃ; prītyā yuktā paryacaran
narendra  
 25 tasyāśramaḥ puṇya eṣo vibhāti; mahāhradaṃ śobhayan puṇyakīrtiḥ  
     atra snātaḥ kṛtakṛtyo viśuddhas; tīrthāny anyāny anusaṃyāhi rājan  

------------------------------------------------------------------------

[Next: Chapter 114](mbs03114.md)
