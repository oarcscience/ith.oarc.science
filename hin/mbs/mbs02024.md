[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 2 Index](mbsi02) 
[Previous](mbs02023)  [Next](mbs02025) 

------------------------------------------------------------------------

[Book 2 in English](../m02/index)

------------------------------------------------------------------------

# The Mahabharata in Sanskrit

### Book 2 Chapter 24

  1 \[वै\]  
      तं विजित्य महाबाहुः कुन्तीपुत्रॊ धनंजयः  
      परययाव उत्तरां तस्माद दिशं धनद पालितम  
  2 अन्तर गिरिं च कौन्तेयस तथैव च बहिर गिरिम  
      तथॊपरि गिरिं चैव विजिग्ये पुरुषर्षभः  
  3 विजित्य पर्वतान सर्वान ये च तत्र नराधिपाः  
      तान वशे सथापयित्वा स रत्नान्य आदाय सर्वशः  
  4 तैर एव सहितः सर्वैर अनुरज्य च तान नृपान  
      कुलूतवासिनं राजन बृहन्तम उपजग्मिवान  
  5 मृदङ्गवरनादेन रथनेमि सवनेन च  
      हस्तिनां च निनादेन कम्पयन वसुधाम इमाम  
  6 ततॊ बृहन्तस तरुणॊ बलेन चतुरङ्गिना  
      निष्क्रम्य नगरात तस्माद यॊधयाम आस पाण्डवम  
  7 सुमहान संनिपातॊ ऽभूद धनंजय बृहन्तयॊः  
      न शशाक बृहन्तस तु सॊढुं पाण्डव विक्रमम  
  8 सॊ ऽविषह्यतमं जञात्वा कौन्तेयं पर्वतेश्वरः  
      उपावर्तत दुर्मेधा रत्नान्य आदाय सर्वशः  
  9 स तद राज्यम अवस्थाप्य कुलूत सहितॊ ययौ  
      सेना बिन्दुम अथॊ राजन राज्याद आशु समाक्षिपत  
  10 मॊदा पुरं वामदेवं सुदामानं सुसंकुलम  
     कुलूतान उत्तरांश चैव तांश च राज्ञः समानयत  
 11 तत्रस्थः पुरुषैर एव धर्मराजस्य शासनात  
     वयजयद धनंजयॊ राजन देशान पञ्च परमाणतः  
 12 स दिवः परस्थम आसाद्य सेना बिन्दॊः पुरं महत  
     बलेन चतुरङ्गेण निवेशम अकरॊत परभुः  
 13 स तैः परिवृतः सर्वैर विष्वग अश्वं नराधिपम  
     अभ्यगच्छन महातेजाः पौरवं पुरुषर्षभः  
 14 विजित्य चाहवे शूरान पार्वतीयान महारथान  
     धवजिन्या वयजयद राजन पुरं पौरवरक्षितम  
 15 पौरवं तु विनिर्जित्य दस्यून पर्वतवासिनः  
     गणान उत्सव संकेतान अजयत सप्त पाण्डवः  
 16 ततः काश्मीरकान वीरान कषत्रियान कषत्रियर्षभः  
     वयजयल लॊहितं चैव मण्डलैर दशभिः सह  
 17 ततस तरिगर्तान कौन्तेयॊ दार्वान कॊक नदाश च ये  
     कषत्रिया बहवॊ राजन्न उपावर्तन्त सर्वशः  
 18 अभिसारीं ततॊ रम्यां विजिग्ये कुरुनन्दनः  
     उरगावासिनं चैव रॊचमानं रणे ऽजयत  
 19 ततः सिंहपुरं रम्यं चित्रायुधसुरक्षितम  
     परामथद बलम आस्थाय पाकशासनिर आहवे  
 20 ततः सुह्मांश च चॊलांश च किरीटी पाण्डवर्षभः  
     सहितः सर्वसैन्येन परामथत कुरुनन्दनः  
 21 ततः परमविक्रान्तॊ बाह्लीकान कुरुनन्दनः  
     महता परिमर्देन वशे चक्रे दुरासदान  
 22 गृहीत्वा तु बलं सारं फल्गु चॊत्सृज्य पाण्डवः  
     दरदान सह काम्बॊजैर अजयत पाकशासनिः  
 23 परागुत्तरां दिशं ये च वसन्त्य आश्रित्य दस्यवः  
     निवसन्ति वने ये च तान सर्वान अजयत परभुः  
 24 लॊहान परमकाम्बॊजान ऋषिकान उत्तरान अपि  
     सहितांस तान महाराज वयजयत पाकशासनिः  
 25 ऋषिकेषु तु संग्रामॊ बभूवातिभयं करः  
     तारका मय संकाशः परमर्षिक पार्थयॊः  
 26 स विजित्य ततॊ राजन्न ऋषिकान रणमूर्धनि  
     शुकॊदर समप्रख्यान हयान अष्टौ समानयत  
     मयूरसदृशान अन्यान उभयान एव चापरान  
 27 स विनिर्जित्य संग्रामे हिमवन्तं स निष्कुटम  
     शवेतपर्वतम आसाद्य नयवसत पुरुषर्षभः  

  1 \[vai\]  
      taṃ vijitya mahābāhuḥ kuntīputro dhanaṃjayaḥ  
      prayayāv uttarāṃ tasmād diśaṃ dhanada pālitam  
  2 antar giriṃ ca kaunteyas tathaiva ca bahir girim  
      tathopari giriṃ caiva vijigye puruṣarṣabhaḥ  
  3 vijitya parvatān sarvān ye ca tatra narādhipāḥ  
      tān vaśe sthāpayitvā sa ratnāny ādāya sarvaśaḥ  
  4 tair eva sahitaḥ sarvair anurajya ca tān nṛpān  
      kulūtavāsinaṃ rājan bṛhantam upajagmivān  
  5 mṛdaṅgavaranādena rathanemi svanena ca  
      hastināṃ ca ninādena kampayan vasudhām imām  
  6 tato bṛhantas taruṇo balena caturaṅginā  
      niṣkramya nagarāt tasmād yodhayām āsa pāṇḍavam  
  7 sumahān saṃnipāto 'bhūd dhanaṃjaya bṛhantayoḥ  
      na śaśāka bṛhantas tu soḍhuṃ pāṇḍava vikramam  
  8 so 'viṣahyatamaṃ jñātvā kaunteyaṃ parvateśvaraḥ  
      upāvartata durmedhā ratnāny ādāya sarvaśaḥ  
  9 sa tad rājyam avasthāpya kulūta sahito yayau  
      senā bindum atho rājan rājyād āśu samākṣipat  
  10 modā puraṃ vāmadevaṃ sudāmānaṃ susaṃkulam  
     kulūtān uttarāṃś caiva tāṃś ca rājñaḥ samānayat  
 11 tatrasthaḥ puruṣair eva dharmarājasya śāsanāt  
     vyajayad dhanaṃjayo rājan deśān pañca pramāṇataḥ  
 12 sa divaḥ prastham āsādya senā bindoḥ puraṃ mahat  
     balena caturaṅgeṇa niveśam akarot prabhuḥ  
 13 sa taiḥ parivṛtaḥ sarvair viṣvag aśvaṃ narādhipam  
     abhyagacchan mahātejāḥ pauravaṃ puruṣarṣabhaḥ  
 14 vijitya cāhave śūrān pārvatīyān mahārathān  
     dhvajinyā vyajayad rājan puraṃ pauravarakṣitam  
 15 pauravaṃ tu vinirjitya dasyūn parvatavāsinaḥ  
     gaṇān utsava saṃketān ajayat sapta pāṇḍavaḥ  
 16 tataḥ kāśmīrakān vīrān kṣatriyān kṣatriyarṣabhaḥ  
     vyajayal lohitaṃ caiva maṇḍalair daśabhiḥ saha  
 17 tatas trigartān kaunteyo dārvān koka nadāś ca ye  
     kṣatriyā bahavo rājann upāvartanta sarvaśaḥ  
 18 abhisārīṃ tato ramyāṃ vijigye kurunandanaḥ  
     uragāvāsinaṃ caiva rocamānaṃ raṇe 'jayat  
 19 tataḥ siṃhapuraṃ ramyaṃ citrāyudhasurakṣitam  
     prāmathad balam āsthāya pākaśāsanir āhave  
 20 tataḥ suhmāṃś ca colāṃś ca kirīṭī pāṇḍavarṣabhaḥ  
     sahitaḥ sarvasainyena prāmathat kurunandanaḥ  
 21 tataḥ paramavikrānto bāhlīkān kurunandanaḥ  
     mahatā parimardena vaśe cakre durāsadān  
 22 gṛhītvā tu balaṃ sāraṃ phalgu cotsṛjya pāṇḍavaḥ  
     daradān saha kāmbojair ajayat pākaśāsaniḥ  
 23 prāguttarāṃ diśaṃ ye ca vasanty āśritya dasyavaḥ  
     nivasanti vane ye ca tān sarvān ajayat prabhuḥ  
 24 lohān paramakāmbojān ṛṣikān uttarān api  
     sahitāṃs tān mahārāja vyajayat pākaśāsaniḥ  
 25 ṛṣikeṣu tu saṃgrāmo babhūvātibhayaṃ karaḥ  
     tārakā maya saṃkāśaḥ paramarṣika pārthayoḥ  
 26 sa vijitya tato rājann ṛṣikān raṇamūrdhani  
     śukodara samaprakhyān hayān aṣṭau samānayat  
     mayūrasadṛśān anyān ubhayān eva cāparān  
 27 sa vinirjitya saṃgrāme himavantaṃ sa niṣkuṭam  
     śvetaparvatam āsādya nyavasat puruṣarṣabhaḥ  

------------------------------------------------------------------------

[Next: Chapter 25](mbs02025)
