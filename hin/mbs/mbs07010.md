[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 7 Index](mbsi07) 
[Previous](mbs07009)  [Next](mbs07011) 

------------------------------------------------------------------------

[Book 7 in English](../m07/index)

------------------------------------------------------------------------

# The Mahabharata in Sanskrit

### Book 7 Chapter 10

  1 \[धृ\]  
      शृणु दिव्यानि कर्माणि वासुदेवस्य संजय  
      कृतवान यानि गॊविन्दॊ यथा नान्यः पुमान कव चित  
  2 संवर्धता गॊप कुले बालेनैव महात्मना  
      विख्यापितं बलं बाह्वॊस तरिषु लॊकेषु संजय  
  3 उच्छैः शरवस तुल्यबलं वायुवेगसमं जवे  
      जघान हयराजं यॊ यमुनावनवासिनम  
  4 दानवं घॊरकर्माणं गवां मृत्युम इवॊत्थितम  
      वृषरूपधरं बाल्ये भुजाभ्यां निजघान ह  
  5 परलम्बं नरकं जम्भं पीठं चापि महासुरम  
      मुरुं चाचलसंकाशम अवधीत पुष्करेक्षणः  
  6 तथा कंसॊ महातेजा जरासंधेन पालितः  
      विक्रमेणैव कृष्णेन सगणः शातितॊ रणे  
  7 सुनामा नाम विक्रान्तः समग्राक्षौहिणी पतिः  
      भॊजराजस्य मध्यस्थॊ भराता कंसस्य वीर्यवान  
  8 बलदेव दवितीयेन कृष्णेनामित्र घातिना  
      तरस्वी समरे दग्धः स सैन्यः शूरसेनराट  
  9 दुर्वासा नाम विप्रर्षिस तथा परमकॊपनः  
      आराधितः सदारेण स चास्मै परददौ वरान  
  10 तथा गान्धारराजस्य सुतां वीरः सवयंवरे  
     निर्जित्य पृथिवीपालान अवहत पुष्करेक्षणः  
 11 अमृष्यमाणा राजानॊ यस्य जात्या हया इव  
     रथे वैवाहिके युक्ताः परतॊदेन कृतव्रणाः  
 12 जरासंधं महाबाहुम उपायेन जनार्दनः  
     परेण घातयाम आस पृथग अक्षौहिणीपतिम  
 13 चेदिराजं च विक्रान्तं राजसेनापतिं बली  
     अर्घे विवदमानं च जघान पशुवत तदा  
 14 सौभं दैत्य पुरं सवस्थं शाल्व गुप्तं दुरासदम  
     समुद्रकुक्षौ विक्रम्य पातयाम आस माधवः  
 15 अङ्गान वङ्गान कलिङ्गांश च मागधान काशिकॊसलान  
     वत्स गर्ग करूषांश च पुण्ड्रांश चाप्य अजयद रणे  
 16 आवन्त्यान दाक्षिणात्यांश च पार्वतीयान दशेरकान  
     काश्मीरकान औरसकान पिशाचांश च स मन्दरान  
 17 काम्बॊजान वाटधानांश च चॊलान पाण्ड्यांश च संजय  
     तरिगर्तान मालवांश चैव दरदांश च सुदुर्जयान  
 18 नानादिग्भ्यश च संप्राप्तान वरातान अश्वशकान परति  
     जितवान पुण्डरीकाक्षॊ यवनांश च सहानुगान  
 19 परविश्य मकरावासं यादॊभिर अभिसंवृतम  
     जिगाय वरुणं युद्धे सलिलान्तर गतं पुरा  
 20 युधि पञ्चजनं हत्वा पातालतलवासिनम  
     पाञ्चजन्यं हृषीकेशॊ दिव्यं शङ्खम अवाप्तवान  
 21 खाण्डवे पार्थ सहितस तॊषयित्वा हुताशनम  
     आग्नेयम अस्त्रं दुर्धर्षं चक्रं लेभे महाबलः  
 22 वैनतेयं समारुह्य तरासयित्वामरावतीम  
     महेन्द्रभवनाद वीरः पारिजातम उपानयत  
 23 तच च मर्षितवाञ शक्रॊ जानंस तस्य पराक्रमम  
     राज्ञां चाप्य अजितं कं चित कृष्णेनेह न शुश्रुम  
 24 यच च तन महद आश्चर्यं सभायां मम संजय  
     कृतवान पुण्डरीकाक्षः कस तद अन्य इहार्हति  
 25 यच च भक्त्या परपन्नॊ ऽहम अद्राक्षं कृष्णम ईश्वरम  
     तन मे सुविदितं सर्वं परत्यक्षम इव चागमत  
 26 नान्तॊ विक्रमयुक्तस्य बुद्ध्या युक्तस्य वा पुनः  
     कर्मणः शक्यते गन्तुं हृषीकेशस्य संजय  
 27 तथा गदश च साम्बश च परद्युम्नॊ ऽथ विदूरथः  
     आगावहॊ ऽनिरुद्धश च चारुदेष्णश च सारणः  
 28 उल्मुकॊ निशठश चैव झल्ली बभ्रुश च वीर्यवान  
     पृथुश च विपृथुश चैव समीकॊ ऽथारिमेजयः  
 29 एते वै बलवन्तश च वृणि वीराः परहारिणः  
     कथं चित पाण्डवानीकं शरयेयुः समरे सथिताः  
 30 आहूता वृष्णिवीरेण केशवेन महात्मना  
     ततः संशयितं सर्वं भवेद इति मतिर मम  
 31 नागायुत बलॊ वीरः कैलासशिखरॊपमः  
     वनमाली हली रामस तत्र यत्र जनार्दनः  
 32 यम आहुः सर्वपितरं वासुदेवं दविजातयः  
     अपि वा हय एष पाण्डूनां यॊत्स्यते ऽरथाय संजय  
 33 स यदा तात संनह्येत पाण्डवार्थाय केशवः  
     न तदा परत्यनीकेषु भविता तस्य कश चन  
 34 यदि सम कुरवः सर्वे जयेयुः सर्वपाण्डवान  
     वार्ष्णेयॊ ऽरथाय तेषां वै गृह्णीयाच छस्त्रम उत्तमम  
 35 ततः सर्वान नरव्याघ्रॊ हत्वा नरपतीन रणे  
     कौरवांश च महाबाहुः कुन्त्यै दद्यात स मेदिनीम  
 36 यस्य यन्ता हृषीकेशॊ यॊद्धा यस्य धनंजयः  
     रथस्य तस्य कः संख्ये परत्यनीकॊ भवेद रथः  
 37 न केन चिद उपायेन कुरूणां दृश्यते जयः  
     तस्मान मे सर्वम आचक्ष्व यथा युद्धम अवर्तत  
 38 अर्जुनः केशवस्यात्मा कृष्णॊ ऽपय आत्मा किरीटिनः  
     अर्जुने विजयॊ नित्यं कृष्णे कीर्तिश च शाश्वती  
 39 पराधान्येन हि भूयिष्ठम अमेयाः केशवे गुणाः  
     मॊहाद दुर्यॊधनः कृष्णं यन न वेत्तीह माधवम  
 40 मॊहितॊ दैवयॊगेन मृत्युपाशपुरस्कृतः  
     न वेद कृष्णं दाशार्हम अर्जुनं चैव पाण्डवम  
 41 पूर्वदेवौ महात्मानौ नरनारायणाव उभौ  
     एकात्मानौ दविधा भूतौ दृश्येते मानवैर भुवि  
 42 मनसापि हि दुर्धर्षौ सेनाम एतां यशस्विनौ  
     नाशयेताम इहेच्छन्तौ मानुषत्वात तु नेच्छतः  
 43 युगस्येव विपर्यासॊ लॊकानाम इव मॊहनम  
     भीष्मस्य च वधस तात दरॊणस्य च महात्मनः  
 44 न हय एव बरह्मचर्येण न वेदाध्ययनेन च  
     न करियाभिर न शस्त्रेण मृत्यॊः कश चिद विमुच्यते  
 45 लॊकसंभावितौ वीरौ कृतास्त्रौ युद्धदुर्मदौ  
     भीष्मद्रॊणौ हतौ शरुत्वा किं नु जीवामि संजय  
 46 यां तां शरियम असूयामः पुरा यातां युधिष्ठिरे  
     अद्य ताम अनुजानीमॊ भीष्मद्रॊणवधेन च  
 47 तथा च मत्कृते पराप्तः कुरूणाम एष संक्षयः  
     पक्वानां हि वधे सूत वज्रायन्ते तृणान्य अपि  
 48 अनन्यम इदम ऐश्वर्यं लॊके पराप्तॊ युधिष्ठिरः  
     यस्य कॊपान महेष्वासौ भीष्मद्रॊणौ निपातितौ  
 49 पराप्तः परकृतितॊ धर्मॊ नाधर्मॊ मानवान परति  
     करूरः सर्वविनाशाय कालः समतिवर्तते  
 50 अन्यथा चिन्तिता हय अर्था नरैस तात मनस्विभिः  
     अन्यथैव हि गच्छन्ति दैवाद इति मतिर मम  
 51 तस्माद अपरिहार्ये ऽरथे संप्राप्ते कृच्छ्र उत्तमे  
     अपारणीये दुश्चिन्त्ये यथा भूतं परचक्ष्व मे  

  1 \[dhṛ\]  
      śṛṇu divyāni karmāṇi vāsudevasya saṃjaya  
      kṛtavān yāni govindo yathā nānyaḥ pumān kva cit  
  2 saṃvardhatā gopa kule bālenaiva mahātmanā  
      vikhyāpitaṃ balaṃ bāhvos triṣu lokeṣu saṃjaya  
  3 ucchaiḥ śravas tulyabalaṃ vāyuvegasamaṃ jave  
      jaghāna hayarājaṃ yo yamunāvanavāsinam  
  4 dānavaṃ ghorakarmāṇaṃ gavāṃ mṛtyum ivotthitam  
      vṛṣarūpadharaṃ bālye bhujābhyāṃ nijaghāna ha  
  5 pralambaṃ narakaṃ jambhaṃ pīṭhaṃ cāpi mahāsuram  
      muruṃ cācalasaṃkāśam avadhīt puṣkarekṣaṇaḥ  
  6 tathā kaṃso mahātejā jarāsaṃdhena pālitaḥ  
      vikrameṇaiva kṛṣṇena sagaṇaḥ śātito raṇe  
  7 sunāmā nāma vikrāntaḥ samagrākṣauhiṇī patiḥ  
      bhojarājasya madhyastho bhrātā kaṃsasya vīryavān  
  8 baladeva dvitīyena kṛṣṇenāmitra ghātinā  
      tarasvī samare dagdhaḥ sa sainyaḥ śūrasenarāṭ  
  9 durvāsā nāma viprarṣis tathā paramakopanaḥ  
      ārādhitaḥ sadāreṇa sa cāsmai pradadau varān  
  10 tathā gāndhārarājasya sutāṃ vīraḥ svayaṃvare  
     nirjitya pṛthivīpālān avahat puṣkarekṣaṇaḥ  
 11 amṛṣyamāṇā rājāno yasya jātyā hayā iva  
     rathe vaivāhike yuktāḥ pratodena kṛtavraṇāḥ  
 12 jarāsaṃdhaṃ mahābāhum upāyena janārdanaḥ  
     pareṇa ghātayām āsa pṛthag akṣauhiṇīpatim  
 13 cedirājaṃ ca vikrāntaṃ rājasenāpatiṃ balī  
     arghe vivadamānaṃ ca jaghāna paśuvat tadā  
 14 saubhaṃ daitya puraṃ svasthaṃ śālva guptaṃ durāsadam  
     samudrakukṣau vikramya pātayām āsa mādhavaḥ  
 15 aṅgān vaṅgān kaliṅgāṃś ca māgadhān kāśikosalān  
     vatsa garga karūṣāṃś ca puṇḍrāṃś cāpy ajayad raṇe  
 16 āvantyān dākṣiṇātyāṃś ca pārvatīyān daśerakān  
     kāśmīrakān aurasakān piśācāṃś ca sa mandarān  
 17 kāmbojān vāṭadhānāṃś ca colān pāṇḍyāṃś ca saṃjaya  
     trigartān mālavāṃś caiva daradāṃś ca sudurjayān  
 18 nānādigbhyaś ca saṃprāptān vrātān aśvaśakān prati  
     jitavān puṇḍarīkākṣo yavanāṃś ca sahānugān  
 19 praviśya makarāvāsaṃ yādobhir abhisaṃvṛtam  
     jigāya varuṇaṃ yuddhe salilāntar gataṃ purā  
 20 yudhi pañcajanaṃ hatvā pātālatalavāsinam  
     pāñcajanyaṃ hṛṣīkeśo divyaṃ śaṅkham avāptavān  
 21 khāṇḍave pārtha sahitas toṣayitvā hutāśanam  
     āgneyam astraṃ durdharṣaṃ cakraṃ lebhe mahābalaḥ  
 22 vainateyaṃ samāruhya trāsayitvāmarāvatīm  
     mahendrabhavanād vīraḥ pārijātam upānayat  
 23 tac ca marṣitavāñ śakro jānaṃs tasya parākramam  
     rājñāṃ cāpy ajitaṃ kaṃ cit kṛṣṇeneha na śuśruma  
 24 yac ca tan mahad āścaryaṃ sabhāyāṃ mama saṃjaya  
     kṛtavān puṇḍarīkākṣaḥ kas tad anya ihārhati  
 25 yac ca bhaktyā prapanno 'ham adrākṣaṃ kṛṣṇam īśvaram  
     tan me suviditaṃ sarvaṃ pratyakṣam iva cāgamat  
 26 nānto vikramayuktasya buddhyā yuktasya vā punaḥ  
     karmaṇaḥ śakyate gantuṃ hṛṣīkeśasya saṃjaya  
 27 tathā gadaś ca sāmbaś ca pradyumno 'tha vidūrathaḥ  
     āgāvaho 'niruddhaś ca cārudeṣṇaś ca sāraṇaḥ  
 28 ulmuko niśaṭhaś caiva jhallī babhruś ca vīryavān  
     pṛthuś ca vipṛthuś caiva samīko 'thārimejayaḥ  
 29 ete vai balavantaś ca vṛṇi vīrāḥ prahāriṇaḥ  
     kathaṃ cit pāṇḍavānīkaṃ śrayeyuḥ samare sthitāḥ  
 30 āhūtā vṛṣṇivīreṇa keśavena mahātmanā  
     tataḥ saṃśayitaṃ sarvaṃ bhaved iti matir mama  
 31 nāgāyuta balo vīraḥ kailāsaśikharopamaḥ  
     vanamālī halī rāmas tatra yatra janārdanaḥ  
 32 yam āhuḥ sarvapitaraṃ vāsudevaṃ dvijātayaḥ  
     api vā hy eṣa pāṇḍūnāṃ yotsyate 'rthāya saṃjaya  
 33 sa yadā tāta saṃnahyet pāṇḍavārthāya keśavaḥ  
     na tadā pratyanīkeṣu bhavitā tasya kaś cana  
 34 yadi sma kuravaḥ sarve jayeyuḥ sarvapāṇḍavān  
     vārṣṇeyo 'rthāya teṣāṃ vai gṛhṇīyāc chastram uttamam  
 35 tataḥ sarvān naravyāghro hatvā narapatīn raṇe  
     kauravāṃś ca mahābāhuḥ kuntyai dadyāt sa medinīm  
 36 yasya yantā hṛṣīkeśo yoddhā yasya dhanaṃjayaḥ  
     rathasya tasya kaḥ saṃkhye pratyanīko bhaved rathaḥ  
 37 na kena cid upāyena kurūṇāṃ dṛśyate jayaḥ  
     tasmān me sarvam ācakṣva yathā yuddham avartata  
 38 arjunaḥ keśavasyātmā kṛṣṇo 'py ātmā kirīṭinaḥ  
     arjune vijayo nityaṃ kṛṣṇe kīrtiś ca śāśvatī  
 39 prādhānyena hi bhūyiṣṭham ameyāḥ keśave guṇāḥ  
     mohād duryodhanaḥ kṛṣṇaṃ yan na vettīha mādhavam  
 40 mohito daivayogena mṛtyupāśapuraskṛtaḥ  
     na veda kṛṣṇaṃ dāśārham arjunaṃ caiva pāṇḍavam  
 41 pūrvadevau mahātmānau naranārāyaṇāv ubhau  
     ekātmānau dvidhā bhūtau dṛśyete mānavair bhuvi  
 42 manasāpi hi durdharṣau senām etāṃ yaśasvinau  
     nāśayetām ihecchantau mānuṣatvāt tu necchataḥ  
 43 yugasyeva viparyāso lokānām iva mohanam  
     bhīṣmasya ca vadhas tāta droṇasya ca mahātmanaḥ  
 44 na hy eva brahmacaryeṇa na vedādhyayanena ca  
     na kriyābhir na śastreṇa mṛtyoḥ kaś cid vimucyate  
 45 lokasaṃbhāvitau vīrau kṛtāstrau yuddhadurmadau  
     bhīṣmadroṇau hatau śrutvā kiṃ nu jīvāmi saṃjaya  
 46 yāṃ tāṃ śriyam asūyāmaḥ purā yātāṃ yudhiṣṭhire  
     adya tām anujānīmo bhīṣmadroṇavadhena ca  
 47 tathā ca matkṛte prāptaḥ kurūṇām eṣa saṃkṣayaḥ  
     pakvānāṃ hi vadhe sūta vajrāyante tṛṇāny api  
 48 ananyam idam aiśvaryaṃ loke prāpto yudhiṣṭhiraḥ  
     yasya kopān maheṣvāsau bhīṣmadroṇau nipātitau  
 49 prāptaḥ prakṛtito dharmo nādharmo mānavān prati  
     krūraḥ sarvavināśāya kālaḥ samativartate  
 50 anyathā cintitā hy arthā narais tāta manasvibhiḥ  
     anyathaiva hi gacchanti daivād iti matir mama  
 51 tasmād aparihārye 'rthe saṃprāpte kṛcchra uttame  
     apāraṇīye duścintye yathā bhūtaṃ pracakṣva me  

------------------------------------------------------------------------

[Next: Chapter 11](mbs07011)
