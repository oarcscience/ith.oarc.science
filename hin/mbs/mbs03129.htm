<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 3: Chapter 129</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi03.htm">Book 3 Index</A>&nbsp;
<A HREF="mbs03128.htm">Previous</A>&nbsp;
<A HREF="mbs03130.htm">Next</A>&nbsp;
</CENTER>
<HR>
</P>
<CENTER>
<A HREF="../m03/index.htm">Book 3 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 3<BR>Chapter 129
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [ल]<BR>
&nbsp;&nbsp;&nbsp;&nbsp;&nbsp; अस्मिन किल सवयं राजन्न इष्टवान वै परजापतिः<BR>
&nbsp;&nbsp;&nbsp;&nbsp;&nbsp; सत्रम इष्टी कृतं नाम पुरा वर्षसहस्रिकम<BR>
&nbsp;&nbsp;<FONT COLOR="GREEN" SIZE="-1">2</FONT>
 अम्बरीसश च नाभाग इष्टवान यमुनाम अनु<BR>
&nbsp;&nbsp;&nbsp;&nbsp;&nbsp; यज्ञैश च तपसा चैव परां सिद्धिम अवाप सः<BR>
&nbsp;&nbsp;<FONT COLOR="GREEN" SIZE="-1">3</FONT>
 देशॊ नाहुष यज्ञानाम अयं पुण्यतमॊ नृप<BR>
&nbsp;&nbsp;&nbsp;&nbsp;&nbsp; यत्रेष्ट्वा दशपद्मानि सदस्येभ्यॊ निसृष्टवान<BR>
&nbsp;&nbsp;<FONT COLOR="GREEN" SIZE="-1">4</FONT>
 सार्वभौमस्य कौन्तेय ययातेर अमितौजसः<BR>
&nbsp;&nbsp;&nbsp;&nbsp;&nbsp; सपर्धमानस्य शक्रेण पश्येदं यज्ञवास्त्व इह<BR>
&nbsp;&nbsp;<FONT COLOR="GREEN" SIZE="-1">5</FONT>
 पश्य नानाविधाकारैर अग्निभिर निचितां महीम<BR>
&nbsp;&nbsp;&nbsp;&nbsp;&nbsp; मज्जन्तीम इव चाक्रान्तां ययातेर यज्ञकर्मभिः<BR>
&nbsp;&nbsp;<FONT COLOR="GREEN" SIZE="-1">6</FONT>
 एषा शम्य एकपत्रा सा शरकं चैतद उत्तमम<BR>
&nbsp;&nbsp;&nbsp;&nbsp;&nbsp; पश्य रामह्रदान एतान पश्य नारायणाश्रयम<BR>
&nbsp;&nbsp;<FONT COLOR="GREEN" SIZE="-1">7</FONT>
 एतद आर्चीक पुत्रस्य यॊगैर विचरतॊ महीम<BR>
&nbsp;&nbsp;&nbsp;&nbsp;&nbsp; अपसर्पणं महीपाल रौप्यायाम अमितौजसः<BR>
&nbsp;&nbsp;<FONT COLOR="GREEN" SIZE="-1">8</FONT>
 अत्रानुवंशं पठतः शृणु मे कुरुनन्दन<BR>
&nbsp;&nbsp;&nbsp;&nbsp;&nbsp; उलूखलैर आभरणैः पिशाची यद अभाषत<BR>
&nbsp;&nbsp;<FONT COLOR="GREEN" SIZE="-1">9</FONT>
 युगं धरे दधि पराश्य उषित्वा चाच्युतस्थले<BR>
&nbsp;&nbsp;&nbsp;&nbsp;&nbsp; तद्वद भूतिलये सनात्वा सपुत्रा वस्तुम इच्छसि<BR>
&nbsp;&nbsp;<FONT COLOR="GREEN" SIZE="-1">10</FONT>
 एकरात्रम उषित्वेह दवितीयं यदि वत्स्यसि<BR>
&nbsp;&nbsp;&nbsp;&nbsp; एतद वै ते दिवा वृत्तं रात्रौ वृत्तम अतॊ ऽनयथा<BR>
&nbsp;<FONT COLOR="GREEN" SIZE="-1">11</FONT>
 अत्राद्याहॊ निवत्स्यामः कषपां भरतसत्तम<BR>
&nbsp;&nbsp;&nbsp;&nbsp; दवारम एतद धि कौन्तेय कुरुक्षेत्रस्य भारत<BR>
&nbsp;<FONT COLOR="GREEN" SIZE="-1">12</FONT>
 अत्रैव नाहुषॊ राजा राजन करतुभिर इष्टवान<BR>
&nbsp;&nbsp;&nbsp;&nbsp; ययातिर बहुरत्नाढ्यैर यत्रेन्द्रॊ मुदम अभ्यगात<BR>
&nbsp;<FONT COLOR="GREEN" SIZE="-1">13</FONT>
 एतत पलक्षावतरणं यमुनातीर्थम उच्यते<BR>
&nbsp;&nbsp;&nbsp;&nbsp; एतद वै नाकपृष्ठस्य दवारम आहुर मनीषिणः<BR>
&nbsp;<FONT COLOR="GREEN" SIZE="-1">14</FONT>
 अत्र सारस्वतैर यज्ञैर ईजानाः परमर्षयः<BR>
&nbsp;&nbsp;&nbsp;&nbsp; यूपॊलुखलिनस तात गच्छन्त्य अवभृथा पलवम<BR>
&nbsp;<FONT COLOR="GREEN" SIZE="-1">15</FONT>
 अत्रैव भरतॊ राजा मेध्यम अश्वम अवासृजत<BR>
&nbsp;&nbsp;&nbsp;&nbsp; असकृत कृष्णसारङ्गं धर्मेणावाप्य मेदिनीम<BR>
&nbsp;<FONT COLOR="GREEN" SIZE="-1">16</FONT>
 अत्रैव पुरुषव्याघ्र मरुत्तः सत्रम उत्तमम<BR>
&nbsp;&nbsp;&nbsp;&nbsp; आस्ते देवर्षिमुख्येन संवर्तेनाभिपालितः<BR>
&nbsp;<FONT COLOR="GREEN" SIZE="-1">17</FONT>
 अत्रॊपस्पृश्य राजेन्द्र सर्वाँल लॊकान परपश्यति<BR>
&nbsp;&nbsp;&nbsp;&nbsp; पूयते दुष्कृताच चैव समुपस्पृश्य भारत<BR>
&nbsp;<FONT COLOR="GREEN" SIZE="-1">18</FONT>
  [व]<BR>
&nbsp;&nbsp;&nbsp;&nbsp; तत्र सभ्रातृकः सनात्वा सतूयमानॊ महर्षिभिः<BR>
&nbsp;&nbsp;&nbsp;&nbsp; लॊमशं पाण्डवश्रेष्ठ इदं वचनम अब्रवीत<BR>
&nbsp;<FONT COLOR="GREEN" SIZE="-1">19</FONT>
 सर्वाँल लॊकान परपश्यामि तपसा सत्यविक्रम<BR>
&nbsp;&nbsp;&nbsp;&nbsp; इह सथाः पाण्डवश्रेष्ठं पश्यामि शवेतवाहनम<BR>
&nbsp;<FONT COLOR="GREEN" SIZE="-1">20</FONT>
  [ल]<BR>
&nbsp;&nbsp;&nbsp;&nbsp; एवम एतन महाबाहॊ पश्यन्ति परमर्षयः<BR>
&nbsp;&nbsp;&nbsp;&nbsp; सरॊ वतीम इमां पुण्यां पश्यैक शरणावृताम<BR>
&nbsp;<FONT COLOR="GREEN" SIZE="-1">21</FONT>
 यत्र सनात्वा नरश्रेष्ठ धूतपाप्मा भविष्यति<BR>
&nbsp;&nbsp;&nbsp;&nbsp; इह सारस्वतैर यज्ञैर इष्टवन्तः सुरर्षयः<BR>
&nbsp;&nbsp;&nbsp;&nbsp; ऋषयश चैव कौन्तेय तथा राजर्षयॊ ऽपि च<BR>
&nbsp;<FONT COLOR="GREEN" SIZE="-1">22</FONT>
 वेदी परजापतेर एषा समन्तात पञ्चयॊजना<BR>
&nbsp;&nbsp;&nbsp;&nbsp; कुरॊर वै यज्ञशीलस्य कषेत्रम एतन महात्मनः<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [l]<BR>
&nbsp;&nbsp;&nbsp;&nbsp;&nbsp; asmin kila svayaṃ rājann iṣṭavān vai prajāpatiḥ<BR>
&nbsp;&nbsp;&nbsp;&nbsp;&nbsp; satram iṣṭī kṛtaṃ nāma purā varṣasahasrikam<BR>
&nbsp;&nbsp;<FONT COLOR="GREEN" SIZE="-1">2</FONT>
 ambarīsaś ca nābhāga iṣṭavān yamunām anu<BR>
&nbsp;&nbsp;&nbsp;&nbsp;&nbsp; yajñaiś ca tapasā caiva parāṃ siddhim avāpa saḥ<BR>
&nbsp;&nbsp;<FONT COLOR="GREEN" SIZE="-1">3</FONT>
 deśo nāhuṣa yajñānām ayaṃ puṇyatamo nṛpa<BR>
&nbsp;&nbsp;&nbsp;&nbsp;&nbsp; yatreṣṭvā daśapadmāni sadasyebhyo nisṛṣṭavān<BR>
&nbsp;&nbsp;<FONT COLOR="GREEN" SIZE="-1">4</FONT>
 sārvabhaumasya kaunteya yayāter amitaujasaḥ<BR>
&nbsp;&nbsp;&nbsp;&nbsp;&nbsp; spardhamānasya śakreṇa paśyedaṃ yajñavāstv iha<BR>
&nbsp;&nbsp;<FONT COLOR="GREEN" SIZE="-1">5</FONT>
 paśya nānāvidhākārair agnibhir nicitāṃ mahīm<BR>
&nbsp;&nbsp;&nbsp;&nbsp;&nbsp; majjantīm iva cākrāntāṃ yayāter yajñakarmabhiḥ<BR>
&nbsp;&nbsp;<FONT COLOR="GREEN" SIZE="-1">6</FONT>
 eṣā śamy ekapatrā sā śarakaṃ caitad uttamam<BR>
&nbsp;&nbsp;&nbsp;&nbsp;&nbsp; paśya rāmahradān etān paśya nārāyaṇāśrayam<BR>
&nbsp;&nbsp;<FONT COLOR="GREEN" SIZE="-1">7</FONT>
 etad ārcīka putrasya yogair vicarato mahīm<BR>
&nbsp;&nbsp;&nbsp;&nbsp;&nbsp; apasarpaṇaṃ mahīpāla raupyāyām amitaujasaḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 atrānuvaṃśaṃ paṭhataḥ śṛṇu me kurunandana<BR>
&nbsp;&nbsp;&nbsp;&nbsp;&nbsp; ulūkhalair ābharaṇaiḥ piśācī yad abhāṣata<BR>
&nbsp;&nbsp;<FONT COLOR="GREEN" SIZE="-1">9</FONT>
 yugaṃ dhare dadhi prāśya uṣitvā cācyutasthale<BR>
&nbsp;&nbsp;&nbsp;&nbsp;&nbsp; tadvad bhūtilaye snātvā saputrā vastum icchasi<BR>
&nbsp;&nbsp;<FONT COLOR="GREEN" SIZE="-1">10</FONT>
 ekarātram uṣitveha dvitīyaṃ yadi vatsyasi<BR>
&nbsp;&nbsp;&nbsp;&nbsp; etad vai te divā vṛttaṃ rātrau vṛttam ato 'nyathā<BR>
&nbsp;<FONT COLOR="GREEN" SIZE="-1">11</FONT>
 atrādyāho nivatsyāmaḥ kṣapāṃ bharatasattama<BR>
&nbsp;&nbsp;&nbsp;&nbsp; dvāram etad dhi kaunteya kurukṣetrasya bhārata<BR>
&nbsp;<FONT COLOR="GREEN" SIZE="-1">12</FONT>
 atraiva nāhuṣo rājā rājan kratubhir iṣṭavān<BR>
&nbsp;&nbsp;&nbsp;&nbsp; yayātir bahuratnāḍhyair yatrendro mudam abhyagāt<BR>
&nbsp;<FONT COLOR="GREEN" SIZE="-1">13</FONT>
 etat plakṣāvataraṇaṃ yamunātīrtham ucyate<BR>
&nbsp;&nbsp;&nbsp;&nbsp; etad vai nākapṛṣṭhasya dvāram āhur manīṣiṇaḥ<BR>
&nbsp;<FONT COLOR="GREEN" SIZE="-1">14</FONT>
 atra sārasvatair yajñair ījānāḥ paramarṣayaḥ<BR>
&nbsp;&nbsp;&nbsp;&nbsp; yūpolukhalinas tāta gacchanty avabhṛthā plavam<BR>
&nbsp;<FONT COLOR="GREEN" SIZE="-1">15</FONT>
 atraiva bharato rājā medhyam aśvam avāsṛjat<BR>
&nbsp;&nbsp;&nbsp;&nbsp; asakṛt kṛṣṇasāraṅgaṃ dharmeṇāvāpya medinīm<BR>
&nbsp;<FONT COLOR="GREEN" SIZE="-1">16</FONT>
 atraiva puruṣavyāghra maruttaḥ satram uttamam<BR>
&nbsp;&nbsp;&nbsp;&nbsp; āste devarṣimukhyena saṃvartenābhipālitaḥ<BR>
&nbsp;<FONT COLOR="GREEN" SIZE="-1">17</FONT>
 atropaspṛśya rājendra sarvāṁl lokān prapaśyati<BR>
&nbsp;&nbsp;&nbsp;&nbsp; pūyate duṣkṛtāc caiva samupaspṛśya bhārata<BR>
&nbsp;<FONT COLOR="GREEN" SIZE="-1">18</FONT>
  [v]<BR>
&nbsp;&nbsp;&nbsp;&nbsp; tatra sabhrātṛkaḥ snātvā stūyamāno maharṣibhiḥ<BR>
&nbsp;&nbsp;&nbsp;&nbsp; lomaśaṃ pāṇḍavaśreṣṭha idaṃ vacanam abravīt<BR>
&nbsp;<FONT COLOR="GREEN" SIZE="-1">19</FONT>
 sarvāṁl lokān prapaśyāmi tapasā satyavikrama<BR>
&nbsp;&nbsp;&nbsp;&nbsp; iha sthāḥ pāṇḍavaśreṣṭhaṃ paśyāmi śvetavāhanam<BR>
&nbsp;<FONT COLOR="GREEN" SIZE="-1">20</FONT>
  [l]<BR>
&nbsp;&nbsp;&nbsp;&nbsp; evam etan mahābāho paśyanti paramarṣayaḥ<BR>
&nbsp;&nbsp;&nbsp;&nbsp; saro vatīm imāṃ puṇyāṃ paśyaika śaraṇāvṛtām<BR>
&nbsp;<FONT COLOR="GREEN" SIZE="-1">21</FONT>
 yatra snātvā naraśreṣṭha dhūtapāpmā bhaviṣyati<BR>
&nbsp;&nbsp;&nbsp;&nbsp; iha sārasvatair yajñair iṣṭavantaḥ surarṣayaḥ<BR>
&nbsp;&nbsp;&nbsp;&nbsp; ṛṣayaś caiva kaunteya tathā rājarṣayo 'pi ca<BR>
&nbsp;<FONT COLOR="GREEN" SIZE="-1">22</FONT>
 vedī prajāpater eṣā samantāt pañcayojanā<BR>
&nbsp;&nbsp;&nbsp;&nbsp; kuror vai yajñaśīlasya kṣetram etan mahātmanaḥ<BR>
</TD>
</TR>
</TABLE>
<P><HR>
<CENTER>
<A HREF="mbs03130.htm">Next: Chapter 130</A></CENTER>
</BODY>
</HTML>
