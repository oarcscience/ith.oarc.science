[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 7 Index](mbsi07) 
[Previous](mbs07108)  [Next](mbs07110) 

------------------------------------------------------------------------

[Book 7 in English](../m07/index)

------------------------------------------------------------------------

# The Mahabharata in Sanskrit

### Book 7 Chapter 109

  1 \[स\]  
      स तथा विरथः कर्णः पुनर भीमेन निर्जितः  
      रथम अन्यं समास्थाय सद्यॊ विव्याध पाण्डवम  
  2 महागजाव इवासाद्य विषाणाग्रैः परस्परम  
      शरैः पूर्णायतॊत्षृष्टैर अन्यॊन्यम अभिजघ्नतुः  
  3 अथ कर्णः शरव्रातैर भीमं बलवद अर्दयत  
      ननाद बलवन नादं पुनर विव्याध चॊरसि  
  4 तं भीमॊ दशभिर बाणैः परत्यविध्यद अजिह्मगैः  
      पुनर विव्याध विंशत्या शराणां नतपर्वणाम  
  5 कर्णस तु नवभिर भीमं विद्ध्वा राजन सतनान्तरे  
      धवजम एकेन विव्याध सायकेन शितेन ह  
  6 सायकानां ततः पार्थस तरिषष्ट्या परत्यविध्यत  
      तॊत्त्रैर इव महानागं कशाभिर इव वाजिनम  
  7 सॊ ऽतिविद्धॊ महाराज पाण्डवेन यशस्विना  
      सृक्किणी लेलिहन वीरः करॊधसंरक्तलॊचनः  
  8 ततः शरं महाराज सर्वकायावधारणम  
      पराहिणॊद भीमसेनाय बलायेन्द्र इवाशनिम  
  9 स निर्भिद्य रणे पार्थं सूतपुत्र धनुश्च्युतः  
      अगच्छद दारयन भूमिं चित्रपुङ्खः शिलीमुखः  
  10 सर्वशैक्यां चतुष्किष्कुं गुर्वीं रुक्माङ्गदां गदाम  
     पराहिणॊत सूतपुत्राय षड अस्त्राम अविचारयन  
 11 तया जघानाधिरथेः सदश्वान साधु वाहिनः  
     गदया भारतः करुद्धॊ वज्रेणेन्द्र इवासुरान  
 12 ततॊ भीमॊ महाबाहुः कषुराभ्यां भरतर्षभ  
     धवजम आधिरथेश छित्त्वा सूतम अभ्यहनत तदा  
 13 हताश्वसूतम उत्सृज्य रथं स पतितध्वजम  
     विस्फारयन धनुः कर्णस तस्थौ भारत दुर्मनाः  
 14 तत्राद्भुतम अपश्याम राधेयस्य पराक्रमम  
     विरथॊ रथिनां शरेष्ठॊ वारयाम आस यद रिपुम  
 15 विरथं तं रथश्रेष्ठं दृष्ट्वाधिरथिम आहवे  
     दुर्यॊधनस ततॊ राजन्न अभ्यभाषत दुर्मुखम  
 16 एष दुर्मुख राधेयॊ भीमेन विरथी कृतः  
     तं रथेन नरश्रेष्ठं संपादय महारथम  
 17 दुर्यॊधन वचः शरुत्वा ततॊ भारत दुर्मुखः  
     तवरमाणॊ ऽबययात कर्णं भीमं चावारयच छरैः  
 18 दुर्मुखं परेक्ष्य संग्रामे सूतपुत्र पदानुगम  
     वायुपुत्रः परहृष्टॊ ऽभूत सृक्किणी परिलेलिहन  
 19 ततः कर्णं महाराज वारयित्वा शिलीमुखैः  
     दुर्मुखाय रथं शीघ्रं परेषयाम आस पाण्डवः  
 20 तस्मिन कषणे महाराज नवभिर नतपर्वभिः  
     सुपुङ्खैर दुर्मुखं भीमः शरैर निन्ये यमक्षयम  
 21 ततस तम एवाधिरथिः सयन्दनं दुर्मुखे हते  
     आस्थितः परबभौ राजन दीप्यमान इवांशुमान  
 22 शयानं भिन्नमर्माणं दुर्मुखं शॊणितॊक्षितम  
     दृष्ट्वा कर्णॊ ऽशरुपूर्णाक्षॊ मुहूर्तं नाभ्यवर्तत  
 23 तं गतासुम अतिक्रम्य कृत्वा कर्णः परदक्षिणम  
     दीर्घम उष्णं शवसन वीरॊ न किं चित परत्यपद्यत  
 24 तस्मिंस तु विवरे राजन नाराचान गार्ध्रवाससः  
     पराहिणॊत सूतपुत्राय भीमसेनश चतुर्दश  
 25 ते तस्य कवचं भित्त्वा सवर्णपुङ्खा महौजसः  
     हेमचित्रा महाराज दयॊतयन्तॊ दिशॊ दश  
 26 अपिबन सूतपुत्रस्य शॊणितं रक्तभॊजनाः  
     करुद्धा इव मनुष्येन्द्र भुजगाः कालचॊदिताः  
 27 परसर्पमाणा मेदिन्यां ते वयरॊचन्त मार्गणाः  
     अर्धप्रविष्टाः संरब्धा बिलानीव महॊरगाः  
 28 तं परत्यविध्यद राधेयॊ जाम्बूनदविभूषितैः  
     चतुर्दशभिर अत्य उग्रैर नाराचैर अविचारयन  
 29 ते भीमसेनस्य भुजं सव्यं निर्भिद्य पत्रिणः  
     पराविशन मेदिनीं भीमाः करौञ्चं पत्ररथा इव  
 30 ते वयरॊचन्त नाराचाः परविशन्तॊ वसुंधराम  
     गच्छत्य अस्तं दिनकरे दीप्यमाना इवांशवः  
 31 स निर्भिन्नॊ रणे भीमॊ नाराचैर मर्मभेदिभिः  
     सुस्राव रुधिरं भूरि पर्वतः सलिलं यथा  
 32 स भीमस तरिभिर आयस्तः सूतपुत्रं पतत्रिभिः  
     सुपर्णवेगैर विव्याध सारथिं चास्य सप्तभिः  
 33 स विह्वलॊ महाराज कर्णॊ भीमबलार्दितः  
     पराद्रवज जवनैर अश्वै रणं हित्वा महायशाः  
 34 भीमसेनस तु विस्फार्य चापं हेमपरिष्कृतम  
     आहवे ऽतिरथॊ ऽतिष्ठज जवलन्न इव हुताशनः  

  1 \[s\]  
      sa tathā virathaḥ karṇaḥ punar bhīmena nirjitaḥ  
      ratham anyaṃ samāsthāya sadyo vivyādha pāṇḍavam  
  2 mahāgajāv ivāsādya viṣāṇāgraiḥ parasparam  
      śaraiḥ pūrṇāyatotṣṛṣṭair anyonyam abhijaghnatuḥ  
  3 atha karṇaḥ śaravrātair bhīmaṃ balavad ardayat  
      nanāda balavan nādaṃ punar vivyādha corasi  
  4 taṃ bhīmo daśabhir bāṇaiḥ pratyavidhyad ajihmagaiḥ  
      punar vivyādha viṃśatyā śarāṇāṃ nataparvaṇām  
  5 karṇas tu navabhir bhīmaṃ viddhvā rājan stanāntare  
      dhvajam ekena vivyādha sāyakena śitena ha  
  6 sāyakānāṃ tataḥ pārthas triṣaṣṭyā pratyavidhyata  
      tottrair iva mahānāgaṃ kaśābhir iva vājinam  
  7 so 'tividdho mahārāja pāṇḍavena yaśasvinā  
      sṛkkiṇī lelihan vīraḥ krodhasaṃraktalocanaḥ  
  8 tataḥ śaraṃ mahārāja sarvakāyāvadhāraṇam  
      prāhiṇod bhīmasenāya balāyendra ivāśanim  
  9 sa nirbhidya raṇe pārthaṃ sūtaputra dhanuścyutaḥ  
      agacchad dārayan bhūmiṃ citrapuṅkhaḥ śilīmukhaḥ  
  10 sarvaśaikyāṃ catuṣkiṣkuṃ gurvīṃ rukmāṅgadāṃ gadām  
     prāhiṇot sūtaputrāya ṣaḍ astrām avicārayan  
 11 tayā jaghānādhiratheḥ sadaśvān sādhu vāhinaḥ  
     gadayā bhārataḥ kruddho vajreṇendra ivāsurān  
 12 tato bhīmo mahābāhuḥ kṣurābhyāṃ bharatarṣabha  
     dhvajam ādhiratheś chittvā sūtam abhyahanat tadā  
 13 hatāśvasūtam utsṛjya rathaṃ sa patitadhvajam  
     visphārayan dhanuḥ karṇas tasthau bhārata durmanāḥ  
 14 tatrādbhutam apaśyāma rādheyasya parākramam  
     viratho rathināṃ śreṣṭho vārayām āsa yad ripum  
 15 virathaṃ taṃ rathaśreṣṭhaṃ dṛṣṭvādhirathim āhave  
     duryodhanas tato rājann abhyabhāṣata durmukham  
 16 eṣa durmukha rādheyo bhīmena virathī kṛtaḥ  
     taṃ rathena naraśreṣṭhaṃ saṃpādaya mahāratham  
 17 duryodhana vacaḥ śrutvā tato bhārata durmukhaḥ  
     tvaramāṇo 'byayāt karṇaṃ bhīmaṃ cāvārayac charaiḥ  
 18 durmukhaṃ prekṣya saṃgrāme sūtaputra padānugam  
     vāyuputraḥ prahṛṣṭo 'bhūt sṛkkiṇī parilelihan  
 19 tataḥ karṇaṃ mahārāja vārayitvā śilīmukhaiḥ  
     durmukhāya rathaṃ śīghraṃ preṣayām āsa pāṇḍavaḥ  
 20 tasmin kṣaṇe mahārāja navabhir nataparvabhiḥ  
     supuṅkhair durmukhaṃ bhīmaḥ śarair ninye yamakṣayam  
 21 tatas tam evādhirathiḥ syandanaṃ durmukhe hate  
     āsthitaḥ prababhau rājan dīpyamāna ivāṃśumān  
 22 śayānaṃ bhinnamarmāṇaṃ durmukhaṃ śoṇitokṣitam  
     dṛṣṭvā karṇo 'śrupūrṇākṣo muhūrtaṃ nābhyavartata  
 23 taṃ gatāsum atikramya kṛtvā karṇaḥ pradakṣiṇam  
     dīrgham uṣṇaṃ śvasan vīro na kiṃ cit pratyapadyata  
 24 tasmiṃs tu vivare rājan nārācān gārdhravāsasaḥ  
     prāhiṇot sūtaputrāya bhīmasenaś caturdaśa  
 25 te tasya kavacaṃ bhittvā svarṇapuṅkhā mahaujasaḥ  
     hemacitrā mahārāja dyotayanto diśo daśa  
 26 apiban sūtaputrasya śoṇitaṃ raktabhojanāḥ  
     kruddhā iva manuṣyendra bhujagāḥ kālacoditāḥ  
 27 prasarpamāṇā medinyāṃ te vyarocanta mārgaṇāḥ  
     ardhapraviṣṭāḥ saṃrabdhā bilānīva mahoragāḥ  
 28 taṃ pratyavidhyad rādheyo jāmbūnadavibhūṣitaiḥ  
     caturdaśabhir aty ugrair nārācair avicārayan  
 29 te bhīmasenasya bhujaṃ savyaṃ nirbhidya patriṇaḥ  
     prāviśan medinīṃ bhīmāḥ krauñcaṃ patrarathā iva  
 30 te vyarocanta nārācāḥ praviśanto vasuṃdharām  
     gacchaty astaṃ dinakare dīpyamānā ivāṃśavaḥ  
 31 sa nirbhinno raṇe bhīmo nārācair marmabhedibhiḥ  
     susrāva rudhiraṃ bhūri parvataḥ salilaṃ yathā  
 32 sa bhīmas tribhir āyastaḥ sūtaputraṃ patatribhiḥ  
     suparṇavegair vivyādha sārathiṃ cāsya saptabhiḥ  
 33 sa vihvalo mahārāja karṇo bhīmabalārditaḥ  
     prādravaj javanair aśvai raṇaṃ hitvā mahāyaśāḥ  
 34 bhīmasenas tu visphārya cāpaṃ hemapariṣkṛtam  
     āhave 'tiratho 'tiṣṭhaj jvalann iva hutāśanaḥ  

------------------------------------------------------------------------

[Next: Chapter 110](mbs07110)
