[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 7 Index](mbsi07) 
[Previous](mbs07090)  [Next](mbs07092) 

------------------------------------------------------------------------

[Book 7 in English](../m07/index)

------------------------------------------------------------------------

# The Mahabharata in Sanskrit

### Book 7 Chapter 91

  1 \[स\]  
      शृणुष्वैक मना राजन यन मां तवं परिपृच्छसि  
      दराव्यमाणे बले तस्मिन हार्दिक्येन महात्मना  
  2 लज्जयावनते चापि परहृष्टौश चैव तावकः  
      दवीपॊ य आसीत पाण्डूनाम अगाधे गाधम इच्छताम  
  3 शरुत्वा तु निनदं भीमं तावकानां महाहवे  
      शैनेयस तवरितॊ राजन कृतवर्माणम अभ्ययात  
  4 कृतवर्मा तु हार्दिक्यः शैनेयं निशितैः शरैः  
      अवाकिरत सुसंक्रुद्धस ततॊ ऽकरुध्यत सात्यकिः  
  5 ततः सुनिशितं भल्लं शैनेयः कृतवर्मणे  
      परेषयाम आस समरे शरांश च चतुरॊ ऽपरान  
  6 ते तस्य जघ्निरे वाहान भल्लेनास्याछिनद धनुः  
      पृष्ठरक्षं तथा सूतम अविध्यन निशितैः शरैः  
  7 ततस तं विरथं कृत्वा सात्यकिः सत्यविक्रमः  
      सेनाम अस्यार्दयाम आस शरैः संनतपर्वभिः  
  8 साभज्यताथ पृतना शैनेय शरपीडिता  
      ततः परायाद वै तवरितः सात्यकिः सत्यविक्रमः  
  9 शृणु राजन यद अकरॊत तव सैन्येषु वीर्यवान  
      अतीत्य स महाराज दरॊणानीक महार्णवम  
  10 पराजित्य च संहृष्टः कृतवर्माणम आहवे  
     यन्तारम अब्रवीच छूरः शनैर याहीत्य असंभ्रमम  
 11 दृष्ट्वा तु तव तत सैन्यं रथाश्वद्विपसंकुलम  
     पदातिजनसंपूर्णम अब्रवीत सारथिं पुनः  
 12 यद एतन मेघसंकाशं दरॊणानीकस्य सव्यतः  
     सुमहत कुञ्जरानीकं यस्य रुक्मरथॊ मुखम  
 13 एते हि बहवः सूत दुर्निवार्याश च संयुगे  
     दुर्यॊधन समादिष्टा मदर्थे तयक्तजीविताः  
     राजपुत्रा महेष्वासाः सर्वे विक्रान्तयॊधिनः  
 14 तरिगर्तानां रथॊदाराः सुवर्णविकृतध्वजाः  
     माम एवाभिमुखा वीरा यॊत्स्यमाना वयवस्थिताः  
 15 अत्र मां परापय कषिप्रम अश्वांश चॊदय सारथे  
     तरिगर्तैः सह यॊत्स्यामि भारद्वाजस्य पश्यतः  
 16 ततः परायाच छनैः सूतः सात्वतस्य मते सथितः  
     रथेनादित्यवर्णेन भास्वरेण पताकिना  
 17 तम ऊहुः सारथेर वश्या वल्गमाना हयॊत्तमाः  
     वायुवेगसमाः संख्ये कुन्देन्दु रजतप्रभाः  
 18 आपतन्तं रथं तं तु शङ्खवर्णैर हयॊत्तमैः  
     परिवव्रुस ततः शूरा गजानीकेन सर्वतः  
     किरन्तॊ विविधांस तीक्ष्णान सायकाँल लघुवेधिनः  
 19 सात्वतॊ ऽपि शितैर बाणैर गजानीकम अयॊधयत  
     पर्वतान इव वर्षेण तपान्ते जलदॊ महान  
 20 वज्राशनिसमस्पर्शैर वध्यमानाः शरैर गजाः  
     पराद्रवन रणम उत्सृज्य शिनिवीर्यसमीरितैः  
 21 शीर्णदन्ता विरुधिरा भिन्न मस्तकपिण्डकाः  
     विशीर्णकर्णास्य करा विनियन्तृपताकिनः  
 22 संभिन्नवर्म घण्टाश च संनिकृत्त महाध्वजाः  
     हतारॊहा दिशॊ राजन भेजिरे भरष्टकम्बलाः  
 23 रुवन्तॊ विविधान रावाञ जलदॊपम निस्वनाः  
     नाराचैर वत्सदन्तैश च सात्वतेन विदारिताः  
 24 तस्मिन दरुते गजानीके जलसंधॊ महारथः  
     यत्तः संप्रापयन नागं रजताश्वरथं परति  
 25 रुक्मवर्म करः शूरस तपनीयाङ्गदः शुचिः  
     कुण्डली मुकुटी शङ्खी रक्तचन्दन रूषितः  
 26 शिरसा धारयन दीप्तां तपनीयमयीं सरजम  
     उरसा धारयन निष्कं कण्ठसूत्रं च भास्वरम  
 27 चापं च रुक्मविकृतं विधुन्वन गजमूर्धनि  
     अशॊभत महाराज स विद्युद इव तॊयदः  
 28 तम आपतन्तं सहसा मागधस्य गजॊत्तमम  
     सात्यकिर वारयाम आस वेलेवॊद्वृत्तम अर्णवम  
 29 नागं निवारितं दृष्ट्वा शैनेयस्य शरॊत्तमैः  
     अक्रुध्यत रणे राजञ जलसंधॊ महाबलः  
 30 ततः करुद्धॊ महेष्वासॊ मार्गणैर भारसाधनैः  
     अविध्यत शिनेः पौत्रं जलसंधॊ महॊरसि  
 31 ततॊ ऽपरेण भल्लेन पीतेन निशितेन च  
     अस्यतॊ वृष्णिवीरस्य निचकर्त शरासनम  
 32 सात्यकिं छिन्नधन्वानं परहसन्न इव भारत  
     अविध्यन मागधॊ वीरः पञ्चभिर निशितैः शरैः  
 33 स विद्धॊ बहुभिर बाणैर जलसंधेन वीर्यवान  
     नाकम्पत महाबाहुस तद अद्भुतम इवाभवत  
 34 अचिन्तयन वै स शरान नात्यर्थं संभ्रमाद बली  
     धनुर अन्यत समादाय तिष्ठ तिष्ठेत्य उवाच ह  
 35 एतावद उक्त्वा शैनेयॊ जलसंधं महॊरसि  
     विव्याध षष्ट्या सुभृशं शराणां परहसन्न इव  
 36 कषुरप्रेण च पीतेन मुष्टिदेशे महद धनुः  
     जलसंधस्य चिच्छेद विव्याध च तरिभिः शरैः  
 37 जलसंधस तु तत तयक्त्वा स शरं वै शरासनम  
     तॊमरं वयसृजत तूर्णं सात्यकिं परति मारिष  
 38 स निर्भिद्य भुजं सव्यं माधवस्य महारणे  
     अभ्यगाद धरणीं घॊरः शवसन्न इव महॊरगः  
 39 निर्भिन्ने तु भुजे सव्ये सात्यकिः सत्यविक्रमः  
     तरिंशद्भिर विशिखैस तीक्ष्णैर जलसंधम अताडयत  
 40 परगृह्य तु ततः खड्गं जलसंधॊ महाबलः  
     आर्षभं चर्म च महच छतचन्द्रम अलंकृतम  
     तत आविध्य तं खड्गं सात्वतायॊत्ससर्ज ह  
 41 शैनेयस्य धनुश छित्त्वा स खड्गॊ नयपतन महीम  
     अलातचक्रवच चैव वयरॊचत महिं गतः  
 42 अथान्यद धनुर आदाय सर्वकायावदारणम  
     शालस्कन्धप्रतीकाशम इन्द्राशनिसमस्वनम  
     विस्फार्य विव्यधे करुद्धॊ जलसंधं शरेण ह  
 43 ततः साभरणॊ बाहू कषुराभ्यां माधवॊत्तमः  
     साङ्गदौ जलसंधस्य चिच्छेद परहसन्न इव  
 44 तौ बाहू परिघप्रख्यौ पेततुर गजसत्तमात  
     वसुंधर धराद भरष्टौ पञ्चशीर्षाव इवॊरगौ  
 45 ततः सुदंष्ट्रं सुहनु चारुकुण्डलम उन्नसम  
     कषुरेणास्य तृतीयेन शिरश चिच्छेद सात्यकिः  
 46 तत पातित शिरॊ बाहुकबन्धं भीमदर्शनम  
     दविरदं जलसंधस्य रुधिरेणाभ्यषिञ्चत  
 47 जलसंधं निहत्याजौ तवरमाणस तु सात्वतः  
     नैषादिं पातयाम आस गजस्कन्धाद विशां पते  
 48 रुधिरेणावसिक्ताङ्गॊ जलसंधस्य कुञ्जरः  
     विलम्बमानम अवहत संश्लिष्टं परम आसनम  
 49 शरार्दितः सात्वतेन मर्दमानः सववाहिनीम  
     घॊरम आर्तस्वरं कृत्वा विदुद्राव महागजः  
 50 हाहाकारॊ महान आसीत तव सैन्यस्य मारिष  
     जलसंधं हतं दृष्ट्वा वृष्णीनाम ऋषभेण ह  
 51 विमुखाश चाभ्यधावन्त तव यॊधाः समन्ततः  
     पलायने कृतॊत्साहा निरुत्साहा दविषज जये  
 52 एतस्मिन्न अन्तरे राजन दरॊणः शस्त्रभृतां वरः  
     अभ्ययाज जवनैर अश्वैर युयुधानं महारथम  
 53 तम उदीर्णं तथा दृष्ट्वा शैनेयं कुरुपुंगवाः  
     दरॊणेनैव सह करुद्धाः सात्यकिं पर्यवारयन  
 54 ततः परववृते युद्धं कुरूणां सात्वतस्य च  
     दरॊणस्य च रणे राजन घॊरं देवासुरॊपमम  

  1 \[s\]  
      śṛṇuṣvaika manā rājan yan māṃ tvaṃ paripṛcchasi  
      drāvyamāṇe bale tasmin hārdikyena mahātmanā  
  2 lajjayāvanate cāpi prahṛṣṭauś caiva tāvakaḥ  
      dvīpo ya āsīt pāṇḍūnām agādhe gādham icchatām  
  3 śrutvā tu ninadaṃ bhīmaṃ tāvakānāṃ mahāhave  
      śaineyas tvarito rājan kṛtavarmāṇam abhyayāt  
  4 kṛtavarmā tu hārdikyaḥ śaineyaṃ niśitaiḥ śaraiḥ  
      avākirat susaṃkruddhas tato 'krudhyata sātyakiḥ  
  5 tataḥ suniśitaṃ bhallaṃ śaineyaḥ kṛtavarmaṇe  
      preṣayām āsa samare śarāṃś ca caturo 'parān  
  6 te tasya jaghnire vāhān bhallenāsyāchinad dhanuḥ  
      pṛṣṭharakṣaṃ tathā sūtam avidhyan niśitaiḥ śaraiḥ  
  7 tatas taṃ virathaṃ kṛtvā sātyakiḥ satyavikramaḥ  
      senām asyārdayām āsa śaraiḥ saṃnataparvabhiḥ  
  8 sābhajyatātha pṛtanā śaineya śarapīḍitā  
      tataḥ prāyād vai tvaritaḥ sātyakiḥ satyavikramaḥ  
  9 śṛṇu rājan yad akarot tava sainyeṣu vīryavān  
      atītya sa mahārāja droṇānīka mahārṇavam  
  10 parājitya ca saṃhṛṣṭaḥ kṛtavarmāṇam āhave  
     yantāram abravīc chūraḥ śanair yāhīty asaṃbhramam  
 11 dṛṣṭvā tu tava tat sainyaṃ rathāśvadvipasaṃkulam  
     padātijanasaṃpūrṇam abravīt sārathiṃ punaḥ  
 12 yad etan meghasaṃkāśaṃ droṇānīkasya savyataḥ  
     sumahat kuñjarānīkaṃ yasya rukmaratho mukham  
 13 ete hi bahavaḥ sūta durnivāryāś ca saṃyuge  
     duryodhana samādiṣṭā madarthe tyaktajīvitāḥ  
     rājaputrā maheṣvāsāḥ sarve vikrāntayodhinaḥ  
 14 trigartānāṃ rathodārāḥ suvarṇavikṛtadhvajāḥ  
     mām evābhimukhā vīrā yotsyamānā vyavasthitāḥ  
 15 atra māṃ prāpaya kṣipram aśvāṃś codaya sārathe  
     trigartaiḥ saha yotsyāmi bhāradvājasya paśyataḥ  
 16 tataḥ prāyāc chanaiḥ sūtaḥ sātvatasya mate sthitaḥ  
     rathenādityavarṇena bhāsvareṇa patākinā  
 17 tam ūhuḥ sārather vaśyā valgamānā hayottamāḥ  
     vāyuvegasamāḥ saṃkhye kundendu rajataprabhāḥ  
 18 āpatantaṃ rathaṃ taṃ tu śaṅkhavarṇair hayottamaiḥ  
     parivavrus tataḥ śūrā gajānīkena sarvataḥ  
     kiranto vividhāṃs tīkṣṇān sāyakāṁl laghuvedhinaḥ  
 19 sātvato 'pi śitair bāṇair gajānīkam ayodhayat  
     parvatān iva varṣeṇa tapānte jalado mahān  
 20 vajrāśanisamasparśair vadhyamānāḥ śarair gajāḥ  
     prādravan raṇam utsṛjya śinivīryasamīritaiḥ  
 21 śīrṇadantā virudhirā bhinna mastakapiṇḍakāḥ  
     viśīrṇakarṇāsya karā viniyantṛpatākinaḥ  
 22 saṃbhinnavarma ghaṇṭāś ca saṃnikṛtta mahādhvajāḥ  
     hatārohā diśo rājan bhejire bhraṣṭakambalāḥ  
 23 ruvanto vividhān rāvāñ jaladopama nisvanāḥ  
     nārācair vatsadantaiś ca sātvatena vidāritāḥ  
 24 tasmin drute gajānīke jalasaṃdho mahārathaḥ  
     yattaḥ saṃprāpayan nāgaṃ rajatāśvarathaṃ prati  
 25 rukmavarma karaḥ śūras tapanīyāṅgadaḥ śuciḥ  
     kuṇḍalī mukuṭī śaṅkhī raktacandana rūṣitaḥ  
 26 śirasā dhārayan dīptāṃ tapanīyamayīṃ srajam  
     urasā dhārayan niṣkaṃ kaṇṭhasūtraṃ ca bhāsvaram  
 27 cāpaṃ ca rukmavikṛtaṃ vidhunvan gajamūrdhani  
     aśobhata mahārāja sa vidyud iva toyadaḥ  
 28 tam āpatantaṃ sahasā māgadhasya gajottamam  
     sātyakir vārayām āsa velevodvṛttam arṇavam  
 29 nāgaṃ nivāritaṃ dṛṣṭvā śaineyasya śarottamaiḥ  
     akrudhyata raṇe rājañ jalasaṃdho mahābalaḥ  
 30 tataḥ kruddho maheṣvāso mārgaṇair bhārasādhanaiḥ  
     avidhyata śineḥ pautraṃ jalasaṃdho mahorasi  
 31 tato 'pareṇa bhallena pītena niśitena ca  
     asyato vṛṣṇivīrasya nicakarta śarāsanam  
 32 sātyakiṃ chinnadhanvānaṃ prahasann iva bhārata  
     avidhyan māgadho vīraḥ pañcabhir niśitaiḥ śaraiḥ  
 33 sa viddho bahubhir bāṇair jalasaṃdhena vīryavān  
     nākampata mahābāhus tad adbhutam ivābhavat  
 34 acintayan vai sa śarān nātyarthaṃ saṃbhramād balī  
     dhanur anyat samādāya tiṣṭha tiṣṭhety uvāca ha  
 35 etāvad uktvā śaineyo jalasaṃdhaṃ mahorasi  
     vivyādha ṣaṣṭyā subhṛśaṃ śarāṇāṃ prahasann iva  
 36 kṣurapreṇa ca pītena muṣṭideśe mahad dhanuḥ  
     jalasaṃdhasya ciccheda vivyādha ca tribhiḥ śaraiḥ  
 37 jalasaṃdhas tu tat tyaktvā sa śaraṃ vai śarāsanam  
     tomaraṃ vyasṛjat tūrṇaṃ sātyakiṃ prati māriṣa  
 38 sa nirbhidya bhujaṃ savyaṃ mādhavasya mahāraṇe  
     abhyagād dharaṇīṃ ghoraḥ śvasann iva mahoragaḥ  
 39 nirbhinne tu bhuje savye sātyakiḥ satyavikramaḥ  
     triṃśadbhir viśikhais tīkṣṇair jalasaṃdham atāḍayat  
 40 pragṛhya tu tataḥ khaḍgaṃ jalasaṃdho mahābalaḥ  
     ārṣabhaṃ carma ca mahac chatacandram alaṃkṛtam  
     tata āvidhya taṃ khaḍgaṃ sātvatāyotsasarja ha  
 41 śaineyasya dhanuś chittvā sa khaḍgo nyapatan mahīm  
     alātacakravac caiva vyarocata mahiṃ gataḥ  
 42 athānyad dhanur ādāya sarvakāyāvadāraṇam  
     śālaskandhapratīkāśam indrāśanisamasvanam  
     visphārya vivyadhe kruddho jalasaṃdhaṃ śareṇa ha  
 43 tataḥ sābharaṇo bāhū kṣurābhyāṃ mādhavottamaḥ  
     sāṅgadau jalasaṃdhasya ciccheda prahasann iva  
 44 tau bāhū parighaprakhyau petatur gajasattamāt  
     vasuṃdhara dharād bhraṣṭau pañcaśīrṣāv ivoragau  
 45 tataḥ sudaṃṣṭraṃ suhanu cārukuṇḍalam unnasam  
     kṣureṇāsya tṛtīyena śiraś ciccheda sātyakiḥ  
 46 tat pātita śiro bāhukabandhaṃ bhīmadarśanam  
     dviradaṃ jalasaṃdhasya rudhireṇābhyaṣiñcata  
 47 jalasaṃdhaṃ nihatyājau tvaramāṇas tu sātvataḥ  
     naiṣādiṃ pātayām āsa gajaskandhād viśāṃ pate  
 48 rudhireṇāvasiktāṅgo jalasaṃdhasya kuñjaraḥ  
     vilambamānam avahat saṃśliṣṭaṃ param āsanam  
 49 śarārditaḥ sātvatena mardamānaḥ svavāhinīm  
     ghoram ārtasvaraṃ kṛtvā vidudrāva mahāgajaḥ  
 50 hāhākāro mahān āsīt tava sainyasya māriṣa  
     jalasaṃdhaṃ hataṃ dṛṣṭvā vṛṣṇīnām ṛṣabheṇa ha  
 51 vimukhāś cābhyadhāvanta tava yodhāḥ samantataḥ  
     palāyane kṛtotsāhā nirutsāhā dviṣaj jaye  
 52 etasminn antare rājan droṇaḥ śastrabhṛtāṃ varaḥ  
     abhyayāj javanair aśvair yuyudhānaṃ mahāratham  
 53 tam udīrṇaṃ tathā dṛṣṭvā śaineyaṃ kurupuṃgavāḥ  
     droṇenaiva saha kruddhāḥ sātyakiṃ paryavārayan  
 54 tataḥ pravavṛte yuddhaṃ kurūṇāṃ sātvatasya ca  
     droṇasya ca raṇe rājan ghoraṃ devāsuropamam  

------------------------------------------------------------------------

[Next: Chapter 92](mbs07092)
