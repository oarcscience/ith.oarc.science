[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 3 Index](mbsi03.md) 
[Previous](mbs03140)  [Next](mbs03142.md) 

------------------------------------------------------------------------

[Book 3 in English](../m03/index.md)

------------------------------------------------------------------------

# The Mahabharata in Sanskrit

### Book 3 Chapter 141

  1 \[य\]  
      अन्तर्हितानि भूतानि रक्षांसि बलवन्ति च  
      अग्निना तपसा चैव शक्यं गन्तुं वृकॊदर  
  2 संनिवर्तय कौन्तेय कषुत्पिपासे बलान्वयात  
      ततॊ बलं च दाक्ष्यं च संश्रयस्व कुरूद्वह  
  3 ऋषेस तवया शरुतं वाक्यं कैलासं पर्वतं परति  
      बुद्ध्या परपश्य कौन्तेय कथं कृष्णा गमिष्यति  
  4 अथ वा सहदेवेन धौम्येन च सहाभिभॊ  
      सूदैः पौरॊगवैश चैव सर्वैश च परिचारकैः  
  5 रथैर अश्वैश च ये चान्ये विप्राः कलेशासहा पथि  
      सर्वैस तवं सहितॊ भीम निवर्तस्वायतेक्षण  
  6 तरयॊ वयं गमिष्यामॊ लघ्व आहारा यतव्रताः  
      अहं च नकुलश चैव लॊमशश च महातपाः  
  7 ममागमनम आकाङ्क्षन गङ्गा दवारे समाहितः  
      वसेह दरौपदीं रक्षन यावदागमनं मम  
  8 \[भम\]  
      राजपुत्री शरमेणार्ता दुःखार्ता चैव भारत  
      वरजत्य एव हि कल्याणी शवेतवाहदिदृक्षया  
  9 तव चाप्य अरतिस तीव्रा वर्धते तम अपश्यतः  
      किं पुनः सहदेवं च मां च कृष्णां च भारत  
  10 रथाः कामं निवर्तन्तां सर्वे च परिचारकाः  
     सूदाः पौरॊगवाश चैव मन्यते यत्र नॊ भवान  
 11 न हय अहं हातुम इच्छामि भवन्तम इह कर्हि चित  
     शैले ऽसमिन राक्षसाकीर्णे दुर्गेषु विषमेषु च  
 12 इयं चापि महाभागा राजपुत्री यतव्रता  
     तवाम ऋते पुरुषव्याघ्र नॊत्सहेद विनिवर्तितुम  
 13 तथैव सहदेवॊ ऽयं सततं तवाम अनुव्रतः  
     न जातु विनिवर्तेत मतज्ञॊ हय अहम अस्य वै  
 14 अपि चात्र महाराज सव्यसाचि दिदृक्षया  
     सर्वे लालस भूताः सम तस्माद यास्यामहे सह  
 15 यद्य अशक्यॊ रथैर गन्तुं शैलॊ ऽयं बहुकन्दरः  
     पद्भिर एव गमिष्यामॊ मा राजन विमनॊ भव  
 16 अहं वहिष्ये पाञ्चालीं यत्र यत्र न शक्ष्यति  
     इति मे वर्तते बुद्धिर मा राजन विमनॊ भव  
 17 सुकुमारौ तथा वीरौ माद्री नन्दिकराव उभौ  
     दुर्गे संतारयिष्यामि यद्य अशक्तौ भविष्यतः  
 18 एवं ते भाषमाणस्य बलं भीमाभिवर्धताम  
     यस तवम उत्सहसे वॊढुं दरौपदीं विपुले ऽधवनि  
 19 यमजौ चापि भद्रं ते नैतद अन्यत्र विद्यते  
     बलं च ते यशश चैव धर्मः कीर्तिश च वर्धताम  
 20 यस तवम उत्सहसे नेतुं भरातरौ सह कृष्णया  
     मा ते गलानिर महाबाहॊ मा च ते ऽसतु पराभवः  
 21 ततः कृष्णाब्रवीद वाक्यं परहसन्ती मनॊरमा  
     गमिष्यामि न संतापः कार्यॊ मां परति भारत  
 22 तपसा शक्यते गन्तुं पर्वतॊ गन्धमादनः  
     तपसा चैव कौन्तेय सर्वे यॊक्ष्यामहे वयम  
 23 नकुलः सहदेवश च भीमसेनश च पार्थिव  
     अहं च तवं च कौन्तेय दरक्ष्यामह्य शवेतवाहनम  
 24 एवं संभाषमाणास ते सुबाहॊर विषयं महत  
     ददृशुर मुदिता राजन परभूतगजवाजिमत  
 25 किरात तङ्गणाकीर्णं कुणिन्द शतसंकुलम  
     हिमवत्य अमरैर जुष्टं बह्वाश्चर्यसमाकुलम  
 26 सुबाहुश चापि तान दृष्ट्वा पूजया परत्यगृह्णत  
     विषयान्ते कुणिन्दानाम ईश्वरः परीतिपूर्वकम  
 27 तत्र ते पूजितास तेन सर्व एव सुखॊषिताः  
     परतस्थुर विमले सूर्ये हिमवन्तं गिरिं परति  
 28 इन्द्रसेन मुखांश चैव भृत्यान पौरॊगवांस तथा  
     सूदांश च परिबर्हं च दरौपद्याः सर्वशॊ नृप  
 29 राज्ञः कुणिन्दाधिपतेः परिदाय महारथाः  
     पद्भिर एव महावीर्या ययुः कौरवनन्दनाः  
 30 ते शनैः पराद्रवन सर्वे कृष्णया सह पाण्डवाः  
     तस्माद देशात सुसंहृष्टा दरष्टुकामा धनंजयम  

  1 \[y\]  
      antarhitāni bhūtāni rakṣāṃsi balavanti ca  
      agninā tapasā caiva śakyaṃ gantuṃ vṛkodara  
  2 saṃnivartaya kaunteya kṣutpipāse balānvayāt  
      tato balaṃ ca dākṣyaṃ ca saṃśrayasva kurūdvaha  
  3 ṛṣes tvayā śrutaṃ vākyaṃ kailāsaṃ parvataṃ prati  
      buddhyā prapaśya kaunteya kathaṃ kṛṣṇā gamiṣyati  
  4 atha vā sahadevena dhaumyena ca sahābhibho  
      sūdaiḥ paurogavaiś caiva sarvaiś ca paricārakaiḥ  
  5 rathair aśvaiś ca ye cānye viprāḥ kleśāsahā pathi  
      sarvais tvaṃ sahito bhīma nivartasvāyatekṣaṇa  
  6 trayo vayaṃ gamiṣyāmo laghv āhārā yatavratāḥ  
      ahaṃ ca nakulaś caiva lomaśaś ca mahātapāḥ  
  7 mamāgamanam ākāṅkṣan gaṅgā dvāre samāhitaḥ  
      vaseha draupadīṃ rakṣan yāvadāgamanaṃ mama  
  8 \[bhm\]  
      rājaputrī śrameṇārtā duḥkhārtā caiva bhārata  
      vrajaty eva hi kalyāṇī śvetavāhadidṛkṣayā  
  9 tava cāpy aratis tīvrā vardhate tam apaśyataḥ  
      kiṃ punaḥ sahadevaṃ ca māṃ ca kṛṣṇāṃ ca bhārata  
  10 rathāḥ kāmaṃ nivartantāṃ sarve ca paricārakāḥ  
     sūdāḥ paurogavāś caiva manyate yatra no bhavān  
 11 na hy ahaṃ hātum icchāmi bhavantam iha karhi cit  
     śaile 'smin rākṣasākīrṇe durgeṣu viṣameṣu ca  
 12 iyaṃ cāpi mahābhāgā rājaputrī yatavratā  
     tvām ṛte puruṣavyāghra notsahed vinivartitum  
 13 tathaiva sahadevo 'yaṃ satataṃ tvām anuvrataḥ  
     na jātu vinivarteta matajño hy aham asya vai  
 14 api cātra mahārāja savyasāci didṛkṣayā  
     sarve lālasa bhūtāḥ sma tasmād yāsyāmahe saha  
 15 yady aśakyo rathair gantuṃ śailo 'yaṃ bahukandaraḥ  
     padbhir eva gamiṣyāmo mā rājan vimano bhava  
 16 ahaṃ vahiṣye pāñcālīṃ yatra yatra na śakṣyati  
     iti me vartate buddhir mā rājan vimano bhava  
 17 sukumārau tathā vīrau mādrī nandikarāv ubhau  
     durge saṃtārayiṣyāmi yady aśaktau bhaviṣyataḥ  
 18 evaṃ te bhāṣamāṇasya balaṃ bhīmābhivardhatām  
     yas tvam utsahase voḍhuṃ draupadīṃ vipule 'dhvani  
 19 yamajau cāpi bhadraṃ te naitad anyatra vidyate  
     balaṃ ca te yaśaś caiva dharmaḥ kīrtiś ca vardhatām  
 20 yas tvam utsahase netuṃ bhrātarau saha kṛṣṇayā  
     mā te glānir mahābāho mā ca te 'stu parābhavaḥ  
 21 tataḥ kṛṣṇābravīd vākyaṃ prahasantī manoramā  
     gamiṣyāmi na saṃtāpaḥ kāryo māṃ prati bhārata  
 22 tapasā śakyate gantuṃ parvato gandhamādanaḥ  
     tapasā caiva kaunteya sarve yokṣyāmahe vayam  
 23 nakulaḥ sahadevaś ca bhīmasenaś ca pārthiva  
     ahaṃ ca tvaṃ ca kaunteya drakṣyāmahy śvetavāhanam  
 24 evaṃ saṃbhāṣamāṇās te subāhor viṣayaṃ mahat  
     dadṛśur muditā rājan prabhūtagajavājimat  
 25 kirāta taṅgaṇākīrṇaṃ kuṇinda śatasaṃkulam  
     himavaty amarair juṣṭaṃ bahvāścaryasamākulam  
 26 subāhuś cāpi tān dṛṣṭvā pūjayā pratyagṛhṇata  
     viṣayānte kuṇindānām īśvaraḥ prītipūrvakam  
 27 tatra te pūjitās tena sarva eva sukhoṣitāḥ  
     pratasthur vimale sūrye himavantaṃ giriṃ prati  
 28 indrasena mukhāṃś caiva bhṛtyān paurogavāṃs tathā  
     sūdāṃś ca paribarhaṃ ca draupadyāḥ sarvaśo nṛpa  
 29 rājñaḥ kuṇindādhipateḥ paridāya mahārathāḥ  
     padbhir eva mahāvīryā yayuḥ kauravanandanāḥ  
 30 te śanaiḥ prādravan sarve kṛṣṇayā saha pāṇḍavāḥ  
     tasmād deśāt susaṃhṛṣṭā draṣṭukāmā dhanaṃjayam  

------------------------------------------------------------------------

[Next: Chapter 142](mbs03142.md)
