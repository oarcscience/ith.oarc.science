[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 14 Index](mbsi14.md) 
[Previous](mbs14074)  [Next](mbs14076.md) 

------------------------------------------------------------------------

[Book 14 in English](../m14/index.md)

------------------------------------------------------------------------

# The Mahabharata in Sanskrit

### Book 14 Chapter 75

  1 \[व\]  
      एवं तरिरात्रम अभवत तद युद्धं भरतर्षभ  
      अर्जुनस्य नरेन्द्रेण वृत्रेणेव शतक्रतॊः  
  2 ततश चतुर्थे दिवसे वज्रदत्तॊ महाबलः  
      जहास स सवनं हासं वाक्यं चेदम अथाब्रवीत  
  3 अर्जुनार्जुन तिष्ठस्व न मे जीवन विमॊक्ष्यसे  
      तवां निहत्य करिष्यामि पुतुस तॊयं यथाविधि  
  4 तवया वृद्धॊ मम पिता भगदत्तः पितुः सखा  
      हतॊ वृद्धॊ ऽपचायित्वाच छिशुं माम अद्य यॊधय  
  5 इत्य एवम उक्त्वा संक्रुद्धॊ वज्रदत्तॊ नराधिपः  
      परेषयाम आस कौरव्य वारणं पाण्डवं परति  
  6 संप्रेष्यमाणॊ नागेन्द्रॊ वज्रदत्तेन धीमता  
      उत्पतिष्यन्न इवाकाशम अभिदुद्राव पाण्डवम  
  7 अग्रहस्तप्रमुक्तेन शीकरेण सफल्गुनम  
      समुक्षत महाराज शैलं नील इवाम्बुदः  
  8 स तेन परेषितॊ राज्ञा मेघवन निनदन मुहुः  
      मुखाडम्बर घॊषेण समाद्रवत फल्गुनम  
  9 स नृत्यन्न इव नागेन्द्रॊ वज्रदत्तप्रचॊदितः  
      आससाद दरुतं राजन कौरवाणां महारथम  
  10 तम आपतन्तं संप्रेक्ष्य वज्रदत्तस्य वारणम  
     गाण्डीवम आश्रित्य बली न वयकम्पत शत्रुहा  
 11 चुक्रॊध बलवच चापि पाण्डवस तस्य भूपतेः  
     कार्यविघ्नम अनुस्मृत्य पूर्ववैरं च भारत  
 12 ततस तं वारणं करुद्धः शरजालेन पाण्डवः  
     निवारयाम आस तदा वेलेव मकरालयम  
 13 स नागप्रवरॊ वीर्याद अर्जुनेन निवारितः  
     तस्थौ शरैर वितुन्नाङ्गः शवाविच छललितॊ यथा  
 14 निवारितं गजं दृष्ट्वा भगदत्तात्मजॊ नृपः  
     उत्ससर्ज शितान बाणान अर्जुने करॊधमूर्छितः  
 15 अर्जुनस तु महाराज शरैः शरविघातिभिः  
     वारयाम आस तान अस्तांस तद अद्भुतम इवाभवत  
 16 ततः पुनर अतिक्रुद्धॊ राजा पराग्ज्यॊतिषाधिपः  
     परेषयाम आस नागेन्द्रं बलवच छवसनॊपमम  
 17 तम आपतन्तं संप्रेक्ष्य बलवान पाकशासनिः  
     नाराचम अग्निसंकाशं पराहिणॊद वारणं परति  
 18 स तेन वारणॊ राजन मर्माण्य अभिहतॊ भृशम  
     पपात सहसा भूमौ वज्ररुग्ण इवाचलः  
 19 स पतञ शुशुभे नागॊ धनंजय शराहतः  
     विशन्न इव महाशैलॊ महीं वज्रप्रपीडितः  
 20 तस्मिन निपतिते नागे वज्रदत्तस्य पाण्डवः  
     तं न भेतव्यम इत्य आह ततॊ भूमिगतं नृपम  
 21 अब्रवीद धि महातेजाः परस्थितं मां युधिष्ठिरः  
     राजानस ते न हन्तव्या धनंजय कथंचनन  
 22 सर्वम एतन नरव्याघ्र भवत्व एतावता कृतम  
     यॊधाश चापि न हन्तव्या धनंजय रणे तवया  
 23 वक्तव्याश चापि राजानः सर्वैः सह सुहृज्जनैः  
     युधिष्ठिरस्याश्वमेधॊ भवद्भिर अनुभूयताम  
 24 इति भरातृवचः शरुत्वा न हन्मि तवां जनाधिप  
     उत्तिष्ठ न भयं ते ऽसति सवस्तिमान गच्छ पार्थिव  
 25 आगच्छेथा महाराज परां चैत्रीम उपस्थिताम  
     तदाश्वमेधॊ भविता धर्मराजस्य धीमतः  
 26 एवम उक्तः स राजा तु भगदत्तात्मजस तदा  
     तथेत्य एवाब्रवीद वाक्यं पाण्डवेनाभिनिर्जितः  

  1 \[v\]  
      evaṃ trirātram abhavat tad yuddhaṃ bharatarṣabha  
      arjunasya narendreṇa vṛtreṇeva śatakratoḥ  
  2 tataś caturthe divase vajradatto mahābalaḥ  
      jahāsa sa svanaṃ hāsaṃ vākyaṃ cedam athābravīt  
  3 arjunārjuna tiṣṭhasva na me jīvan vimokṣyase  
      tvāṃ nihatya kariṣyāmi putus toyaṃ yathāvidhi  
  4 tvayā vṛddho mama pitā bhagadattaḥ pituḥ sakhā  
      hato vṛddho 'pacāyitvāc chiśuṃ mām adya yodhaya  
  5 ity evam uktvā saṃkruddho vajradatto narādhipaḥ  
      preṣayām āsa kauravya vāraṇaṃ pāṇḍavaṃ prati  
  6 saṃpreṣyamāṇo nāgendro vajradattena dhīmatā  
      utpatiṣyann ivākāśam abhidudrāva pāṇḍavam  
  7 agrahastapramuktena śīkareṇa saphalgunam  
      samukṣata mahārāja śailaṃ nīla ivāmbudaḥ  
  8 sa tena preṣito rājñā meghavan ninadan muhuḥ  
      mukhāḍambara ghoṣeṇa samādravata phalgunam  
  9 sa nṛtyann iva nāgendro vajradattapracoditaḥ  
      āsasāda drutaṃ rājan kauravāṇāṃ mahāratham  
  10 tam āpatantaṃ saṃprekṣya vajradattasya vāraṇam  
     gāṇḍīvam āśritya balī na vyakampata śatruhā  
 11 cukrodha balavac cāpi pāṇḍavas tasya bhūpateḥ  
     kāryavighnam anusmṛtya pūrvavairaṃ ca bhārata  
 12 tatas taṃ vāraṇaṃ kruddhaḥ śarajālena pāṇḍavaḥ  
     nivārayām āsa tadā veleva makarālayam  
 13 sa nāgapravaro vīryād arjunena nivāritaḥ  
     tasthau śarair vitunnāṅgaḥ śvāvic chalalito yathā  
 14 nivāritaṃ gajaṃ dṛṣṭvā bhagadattātmajo nṛpaḥ  
     utsasarja śitān bāṇān arjune krodhamūrchitaḥ  
 15 arjunas tu mahārāja śaraiḥ śaravighātibhiḥ  
     vārayām āsa tān astāṃs tad adbhutam ivābhavat  
 16 tataḥ punar atikruddho rājā prāgjyotiṣādhipaḥ  
     preṣayām āsa nāgendraṃ balavac chvasanopamam  
 17 tam āpatantaṃ saṃprekṣya balavān pākaśāsaniḥ  
     nārācam agnisaṃkāśaṃ prāhiṇod vāraṇaṃ prati  
 18 sa tena vāraṇo rājan marmāṇy abhihato bhṛśam  
     papāta sahasā bhūmau vajrarugṇa ivācalaḥ  
 19 sa patañ śuśubhe nāgo dhanaṃjaya śarāhataḥ  
     viśann iva mahāśailo mahīṃ vajraprapīḍitaḥ  
 20 tasmin nipatite nāge vajradattasya pāṇḍavaḥ  
     taṃ na bhetavyam ity āha tato bhūmigataṃ nṛpam  
 21 abravīd dhi mahātejāḥ prasthitaṃ māṃ yudhiṣṭhiraḥ  
     rājānas te na hantavyā dhanaṃjaya kathaṃcanan  
 22 sarvam etan naravyāghra bhavatv etāvatā kṛtam  
     yodhāś cāpi na hantavyā dhanaṃjaya raṇe tvayā  
 23 vaktavyāś cāpi rājānaḥ sarvaiḥ saha suhṛjjanaiḥ  
     yudhiṣṭhirasyāśvamedho bhavadbhir anubhūyatām  
 24 iti bhrātṛvacaḥ śrutvā na hanmi tvāṃ janādhipa  
     uttiṣṭha na bhayaṃ te 'sti svastimān gaccha pārthiva  
 25 āgacchethā mahārāja parāṃ caitrīm upasthitām  
     tadāśvamedho bhavitā dharmarājasya dhīmataḥ  
 26 evam uktaḥ sa rājā tu bhagadattātmajas tadā  
     tathety evābravīd vākyaṃ pāṇḍavenābhinirjitaḥ  

------------------------------------------------------------------------

[Next: Chapter 76](mbs14076.md)
