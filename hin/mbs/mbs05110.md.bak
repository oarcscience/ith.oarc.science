[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 5 Index](mbsi05.md) 
[Previous](mbs05109)  [Next](mbs05111.md) 

------------------------------------------------------------------------

[Book 5 in English](../m05/index.md)

------------------------------------------------------------------------

# The Mahabharata in Sanskrit

### Book 5 Chapter 110

  1 \[गालव\]  
      गरुत्मन भुजगेन्द्रारे सुपर्णविनतात्मज  
      नयमां तार्क्ष्य पूर्वेण यत्र धर्मस्य चक्षुषी  
  2 पूर्वम एतां दिशं गच्छ या पूर्वं परिकीर्तिता  
      दैवतानां हि सांनिध्यम अत्र कीर्तितवान असि  
  3 अत्र सत्यं च धर्मश च तवया सम्यक परकीर्तितः  
      इच्छेयं तु समागन्तुं समस्तैर दैवतैर अहम  
      भूयश च तान सुरान दरष्टुम इच्छेयम अरुणानुज  
  4 तम आह विनता सूनुर आरॊहस्वेति वै दविजम  
      आरुरॊहाथ स मुनिर गरुडं गालवस तदा  
  5 करममाणस्य ते रूपं दृश्यते पन्नगाशन  
      भास्करस्येव पूर्वाह्णे सहस्रांशॊर विवस्वतः  
  6 पक्षवातप्रणुन्नानां वृक्षाणाम अनुगामिनाम  
      परस्थितानाम इव समं पश्यामीह गतिं खग  
  7 ससागरवनाम उर्वीं सशैलवनकाननाम  
      आकर्षन्न इव चाभासि पक्षवातेन खेचर  
  8 समीननागनक्रं च खम इवारॊप्यते जलम  
      वायुना चैव महता पक्षवातेन चानिशम  
  9 तुल्यरूपाननान मत्स्यांस तिमिमत्स्यांस तिमिंगिलान  
      नागांश च नरवक्त्रांश च पश्याम्य उन्मथितान इव  
  10 महार्णवस्य च रवैः शरॊत्रे मे बधिरी कृते  
     न शृणॊमि न पश्यामि नात्मनॊ वेद्मि कारणम  
 11 शनैः साधु भवान यातु बरह्महत्याम अनुस्मरन  
     न दृश्यते रविस तात न दिशॊ न च खं खग  
 12 तम एव तु पश्यामि शरीरं ते न लक्षये  
     मणीव जात्यौ पश्यामि चक्षुषी ते ऽहम अण्डज  
 13 शरीरे तु न पश्यामि तव चैवात्मनश च ह  
     पदे पदे तु पश्यामि सलिलाद अग्निम उत्थितम  
 14 स मे निर्वाप्य सहसा चक्षुषी शाम्यते पुनः  
     तन निवर्त महान कालॊ गच्छतॊ विनतात्मज  
 15 न मे परयॊजनं किं चिद गमने पन्नगाशन  
     संनिवर्त महावेगन वेगं विषहामि ते  
 16 गुरवे संश्रुतानीह शतान्य अष्टौ हि वाजिनाम  
     एकतः शयाम कर्णानां शुभ्राणां चन्द्र वर्चसाम  
 17 तेषां चैवापवर्गाय मार्गं पश्यामि नाण्डज  
     ततॊ ऽयं जीवितत्यागे दृष्टॊ मार्गॊ मयात्मनः  
 18 नैव मे ऽसति धनं किं चिन न धनेनान्वितः सुहृत  
     न चार्थेनापि महता शक्यम एतद वयपॊहितुम  
 19 एवं बहु च दीनं च बरुवाणं गालवं तदा  
     परत्युवाच वरजन्न एव परहसन विनतात्मजः  
 20 नातिप्रज्ञॊ ऽसि विप्रर्षे यॊ ऽऽतमानं तयक्तुम इच्छसि  
     न चापि कृत्रिमः कालः कालॊ हि परमेश्वरः  
 21 किम अहं पूर्वम एवेह भवता नाभिचॊदितः  
     उपायॊ ऽतर महान अस्ति येनैतद उपपद्यते  
 22 तद एष ऋषभॊ नाम पर्वतः सागरॊरसि  
     अत्र विश्रम्य भुक्त्वा च निवर्तिष्याव गालव  

  1 \[gālava\]  
      garutman bhujagendrāre suparṇavinatātmaja  
      nayamāṃ tārkṣya pūrveṇa yatra dharmasya cakṣuṣī  
  2 pūrvam etāṃ diśaṃ gaccha yā pūrvaṃ parikīrtitā  
      daivatānāṃ hi sāṃnidhyam atra kīrtitavān asi  
  3 atra satyaṃ ca dharmaś ca tvayā samyak prakīrtitaḥ  
      iccheyaṃ tu samāgantuṃ samastair daivatair aham  
      bhūyaś ca tān surān draṣṭum iccheyam aruṇānuja  
  4 tam āha vinatā sūnur ārohasveti vai dvijam  
      ārurohātha sa munir garuḍaṃ gālavas tadā  
  5 kramamāṇasya te rūpaṃ dṛśyate pannagāśana  
      bhāskarasyeva pūrvāhṇe sahasrāṃśor vivasvataḥ  
  6 pakṣavātapraṇunnānāṃ vṛkṣāṇām anugāminām  
      prasthitānām iva samaṃ paśyāmīha gatiṃ khaga  
  7 sasāgaravanām urvīṃ saśailavanakānanām  
      ākarṣann iva cābhāsi pakṣavātena khecara  
  8 samīnanāganakraṃ ca kham ivāropyate jalam  
      vāyunā caiva mahatā pakṣavātena cāniśam  
  9 tulyarūpānanān matsyāṃs timimatsyāṃs timiṃgilān  
      nāgāṃś ca naravaktrāṃś ca paśyāmy unmathitān iva  
  10 mahārṇavasya ca ravaiḥ śrotre me badhirī kṛte  
     na śṛṇomi na paśyāmi nātmano vedmi kāraṇam  
 11 śanaiḥ sādhu bhavān yātu brahmahatyām anusmaran  
     na dṛśyate ravis tāta na diśo na ca khaṃ khaga  
 12 tama eva tu paśyāmi śarīraṃ te na lakṣaye  
     maṇīva jātyau paśyāmi cakṣuṣī te 'ham aṇḍaja  
 13 śarīre tu na paśyāmi tava caivātmanaś ca ha  
     pade pade tu paśyāmi salilād agnim utthitam  
 14 sa me nirvāpya sahasā cakṣuṣī śāmyate punaḥ  
     tan nivarta mahān kālo gacchato vinatātmaja  
 15 na me prayojanaṃ kiṃ cid gamane pannagāśana  
     saṃnivarta mahāvegana vegaṃ viṣahāmi te  
 16 gurave saṃśrutānīha śatāny aṣṭau hi vājinām  
     ekataḥ śyāma karṇānāṃ śubhrāṇāṃ candra varcasām  
 17 teṣāṃ caivāpavargāya mārgaṃ paśyāmi nāṇḍaja  
     tato 'yaṃ jīvitatyāge dṛṣṭo mārgo mayātmanaḥ  
 18 naiva me 'sti dhanaṃ kiṃ cin na dhanenānvitaḥ suhṛt  
     na cārthenāpi mahatā śakyam etad vyapohitum  
 19 evaṃ bahu ca dīnaṃ ca bruvāṇaṃ gālavaṃ tadā  
     pratyuvāca vrajann eva prahasan vinatātmajaḥ  
 20 nātiprajño 'si viprarṣe yo ''tmānaṃ tyaktum icchasi  
     na cāpi kṛtrimaḥ kālaḥ kālo hi parameśvaraḥ  
 21 kim ahaṃ pūrvam eveha bhavatā nābhicoditaḥ  
     upāyo 'tra mahān asti yenaitad upapadyate  
 22 tad eṣa ṛṣabho nāma parvataḥ sāgarorasi  
     atra viśramya bhuktvā ca nivartiṣyāva gālava  

------------------------------------------------------------------------

[Next: Chapter 111](mbs05111.md)
