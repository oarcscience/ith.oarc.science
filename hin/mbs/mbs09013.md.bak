[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 9 Index](mbsi09.md) 
[Previous](mbs09012)  [Next](mbs09014.md) 

------------------------------------------------------------------------

[Book 9 in English](../m09/index.md)

------------------------------------------------------------------------

# The Mahabharata in Sanskrit

### Book 9 Chapter 13

  1 \[स\]  
      अर्जुनॊ दरौणिना विद्धॊ युद्धे बहुभिर आयसैः  
      तस्य चानुचरैः शूरैस तरिगर्तानां महारथैः  
      दरौणिं विव्याध समरे तरिभिर एव शिला मुखैः  
  2 तथेतरान महेष्वासान दवाभ्यां दवाभ्यां धनंजयः  
      भूयश चैव महाबाहुः शरवर्षैर अवाकिरत  
  3 शरकण्टकितास ते तु तावका भरतर्षभ  
      न जाहुः सामरे पार्थं वध्यमानाः शितैः शरैः  
  4 ते ऽरजुनं रथवंशेन दरॊणपुत्र पुरॊगमाः  
      अयॊधयन्त समरे परिवार्य महारथाः  
  5 तैस तु कषिप्ताः शरा राजन कार्तस्वरविभूषिताः  
      अर्जुनस्य रथॊपस्थं पूरयाम आसुर अञ्जसा  
  6 तथा कृष्णौ महेष्वासौ वृषभौ सर्वधन्विनाम  
      शरैर वीक्ष्य वितुन्नाङ्गौ परहृष्टौ युद्धदुर्मदौ  
  7 कूबरं रथचक्राणि ईषा यॊक्त्राणि चाभिभॊ  
      युगं चैवानुकर्षं च शरभूतम अभूत तदा  
  8 नैतादृशं दृष्टपूर्वं राजन नैव च नः शरुतम  
      यादृशं तत्र पार्थस्य तावकाः संप्रचक्रिरे  
  9 स रथः सर्वतॊ भाति चित्रपुङ्खैः शितैः शरैः  
      उल्का शतैः संप्रदीप्तं विमानम इव भूतले  
  10 ततॊ ऽरजुनॊ महाराज शरैः संनतपर्वभिः  
     अवाकिरत तां पृतनां मेघॊ वृष्ट्या यथाचलम  
 11 ते वध्यमानाः समरे पार्था नामाङ्कितैः शरैः  
     पार्थ भूतम अमन्यन्त परेक्षामाणास तथाविधम  
 12 ततॊ ऽदभुतशरज्वालॊ धनुः शब्दानिलॊ महान  
     सेनेन्धनं ददाहाशु तावकं पार्थ पावकः  
 13 चक्राणां पाततां चैव युगानां च धरातले  
     तूणीराणां पताकानां धवजानां च रथैः सह  
 14 ईषाणाम अनुकर्षाणां तरिवेणूनां च भारत  
     अक्षाणाम अथ यॊक्त्राणां परतॊदानां च सर्वशः  
 15 शिरसां पततां चैव कुण्डलॊष्णीष धारिणाम  
     भुजानां च महाराज सकन्धानां च समन्ततः  
 16 छत्त्राणां वयजनैः सार्धं मुकुटानां च राशयः  
     समदृश्यन्त पार्थस्य रथमार्गेषु भारत  
 17 अगम्यरूपा पृथिवी मांसशॊणितकर्दमा  
     बभूव भरतश्रेष्ठ रुद्रस्याक्रीडनं यथा  
     भीरूणां तरासजननी शूराणां हर्षवर्धनी  
 18 हत्वा तु समरे पार्थः सहस्रे दवे परंतप  
     रथानां सवरूथानां विधूमॊ ऽगनिर इव जवलन  
 19 यथा हि भगवान अग्निर जगद दग्ध्वा चराचरम  
     विधूमॊ दृश्यते राजंस तथा पार्थॊ महारथः  
 20 दरौणिस तु समरे दृष्ट्वा पाण्डवस्य पराक्रमम  
     रथेनातिपताकेन पाण्डवं परत्यवारयत  
 21 ताव उभौ पुरुषव्याघ्रौ शवेताश्वौ धन्विनां वरौ  
     समीयतुस तदा तूर्णं परस्परवधैषिणौ  
 22 तयॊर आसीन महाराज बाणवर्षं सुदारुणम  
     जीमूतानां यथा वृष्टिर तपान्ते भरतर्षभ  
 23 अन्यॊन्यस्पर्धिनौ तौ तु शरैः संनतपर्वभिः  
     ततक्षतुर मृधे ऽनयॊन्यं शृङ्गाभ्यां वृषभाव इव  
 24 तयॊर युद्धं महाराज चिरं समम इवाभवत  
     अस्त्राणां संगमश चैव घॊरस तत्राभवन महान  
 25 ततॊ ऽरजुनं दवादशभी रुक्मपुङ्खैः सुतेजनैः  
     वासुदेवं च दशभिर दरौणिर विव्याध भारत  
 26 ततः परहस्य बीभत्सुर वयाक्षिपद गाण्डिवं धनुः  
     मानयित्वा मुहूर्तं च गुरुपुत्रं महाहवे  
 27 वयश्व सूत रथं चक्रे सव्यसाची महारथः  
     मृदुपूर्वं ततश चैनं तरिभिर विव्याध सायकैः  
 28 हताश्वे तु रथे तिष्ठन दरॊणपुत्रस तव अयॊ मयम  
     मुसलं पाण्डुपुत्राय चिक्षेप परिघॊपमम  
 29 तम आपतन्तं सहसा हेमपट्ट विभूषितम  
     चिच्छेद सप्तधा वीरः पार्तः शत्रुनिबर्हणः  
 30 स चछिन्नं मुसलं दृष्ट्वा दरौणिः परमकॊपनः  
     आददे परिघं घॊरं नगेन्द्रशिखरॊपमम  
     चिक्षेप चैव पार्थाय दरौणिर युद्धविशारदः  
 31 तम अन्तकम इव करुद्धं परिघं परेक्ष्य पाण्डवः  
     अर्जुनस तवरितॊ जघ्ने पञ्चभिः सायकॊत्तमैः  
 32 स चछिन्नः पतितॊ भूमौ पार्थ बाणैर महाहवे  
     दारयन पृथिवीन्द्राणां मनः शब्देन भारत  
 33 ततॊ ऽपरैस तरिभिर बाणैर दरौणिं विव्याध पाण्डवः  
     सॊ ऽतिविद्धॊ बलवता पार्थेन सुमहाबलः  
     न संभ्रान्तस तदा दरौणिः पौरुषे सवे वयवस्थितः  
 34 सुधर्मा तु ततॊ राजन भारद्वाजं महारथम  
     अवाकिरच छरव्रातैः सर्वक्षत्रस्य पश्यतः  
 35 ततस तु सुरथॊ ऽपय आजौ पाञ्चालानां महारथः  
     रथेन मेघघॊषेण दरौणिम एवाभ्यधावत  
 36 विकर्षन वै धनुःश्रेष्ठं सर्वभार सहं दृढम  
     जवलनाशीविषनिभैः शरैश चैनम अवाकिरत  
 37 सुरथं तु ततः करुद्धम आपतन्तं महारथम  
     चुकॊप समरे दरौणिर दण्डाहत इवॊरगः  
 38 तरिशिखां भरुकुटीं कृत्वा सृक्किणी परिलेलिहन  
     उद्वीक्ष्य सुरथं रॊषाद धनुर्ज्याम अवमृज्य च  
     मुमॊच तीष्णं नाराचं यमदण्डसमद्युतिम  
 39 स तस्य हृदयं भित्त्वा परविवेशातिवेगतः  
     शक्राशनिर इवॊत्सृष्टा विदार्य धरणीतलम  
 40 ततस तं पतितं भूमौ नाराचेन समाहतम  
     वज्रेणेव यथा शृङ्गं पर्वतस्य महाधनम  
 41 तस्मिंस तु निहते वीरे दरॊणपुत्रः परतापवान  
     आरुरॊह रथं तूर्णं तम एव रथिनां वरः  
 42 ततः सज्जॊ महाराज दरौणिर आहवदुर्मदः  
     अर्जुनं यॊधयाम आस संशप्तक वृतॊ रणे  
 43 तत्र युद्धं महच चासीद अर्जुनस्य परैः सह  
     मध्यंदिनगते सूर्ये यम राष्ट्रविवर्धनम  
 44 तत्राश्चर्यम अपश्याम दृष्ट्वा तेषां पराक्रमम  
     यद एकॊ युगपद वीरान समयॊधयद अर्जुनः  
 45 विमर्दस तु महान आसीद अर्जुनस्य परैः सह  
     शतक्रतॊर यथापूर्वं महत्या दैत्य सेनया  

  1 \[s\]  
      arjuno drauṇinā viddho yuddhe bahubhir āyasaiḥ  
      tasya cānucaraiḥ śūrais trigartānāṃ mahārathaiḥ  
      drauṇiṃ vivyādha samare tribhir eva śilā mukhaiḥ  
  2 tathetarān maheṣvāsān dvābhyāṃ dvābhyāṃ dhanaṃjayaḥ  
      bhūyaś caiva mahābāhuḥ śaravarṣair avākirat  
  3 śarakaṇṭakitās te tu tāvakā bharatarṣabha  
      na jāhuḥ sāmare pārthaṃ vadhyamānāḥ śitaiḥ śaraiḥ  
  4 te 'rjunaṃ rathavaṃśena droṇaputra purogamāḥ  
      ayodhayanta samare parivārya mahārathāḥ  
  5 tais tu kṣiptāḥ śarā rājan kārtasvaravibhūṣitāḥ  
      arjunasya rathopasthaṃ pūrayām āsur añjasā  
  6 tathā kṛṣṇau maheṣvāsau vṛṣabhau sarvadhanvinām  
      śarair vīkṣya vitunnāṅgau prahṛṣṭau yuddhadurmadau  
  7 kūbaraṃ rathacakrāṇi īṣā yoktrāṇi cābhibho  
      yugaṃ caivānukarṣaṃ ca śarabhūtam abhūt tadā  
  8 naitādṛśaṃ dṛṣṭapūrvaṃ rājan naiva ca naḥ śrutam  
      yādṛśaṃ tatra pārthasya tāvakāḥ saṃpracakrire  
  9 sa rathaḥ sarvato bhāti citrapuṅkhaiḥ śitaiḥ śaraiḥ  
      ulkā śataiḥ saṃpradīptaṃ vimānam iva bhūtale  
  10 tato 'rjuno mahārāja śaraiḥ saṃnataparvabhiḥ  
     avākirat tāṃ pṛtanāṃ megho vṛṣṭyā yathācalam  
 11 te vadhyamānāḥ samare pārthā nāmāṅkitaiḥ śaraiḥ  
     pārtha bhūtam amanyanta prekṣāmāṇās tathāvidham  
 12 tato 'dbhutaśarajvālo dhanuḥ śabdānilo mahān  
     senendhanaṃ dadāhāśu tāvakaṃ pārtha pāvakaḥ  
 13 cakrāṇāṃ pātatāṃ caiva yugānāṃ ca dharātale  
     tūṇīrāṇāṃ patākānāṃ dhvajānāṃ ca rathaiḥ saha  
 14 īṣāṇām anukarṣāṇāṃ triveṇūnāṃ ca bhārata  
     akṣāṇām atha yoktrāṇāṃ pratodānāṃ ca sarvaśaḥ  
 15 śirasāṃ patatāṃ caiva kuṇḍaloṣṇīṣa dhāriṇām  
     bhujānāṃ ca mahārāja skandhānāṃ ca samantataḥ  
 16 chattrāṇāṃ vyajanaiḥ sārdhaṃ mukuṭānāṃ ca rāśayaḥ  
     samadṛśyanta pārthasya rathamārgeṣu bhārata  
 17 agamyarūpā pṛthivī māṃsaśoṇitakardamā  
     babhūva bharataśreṣṭha rudrasyākrīḍanaṃ yathā  
     bhīrūṇāṃ trāsajananī śūrāṇāṃ harṣavardhanī  
 18 hatvā tu samare pārthaḥ sahasre dve paraṃtapa  
     rathānāṃ savarūthānāṃ vidhūmo 'gnir iva jvalan  
 19 yathā hi bhagavān agnir jagad dagdhvā carācaram  
     vidhūmo dṛśyate rājaṃs tathā pārtho mahārathaḥ  
 20 drauṇis tu samare dṛṣṭvā pāṇḍavasya parākramam  
     rathenātipatākena pāṇḍavaṃ pratyavārayat  
 21 tāv ubhau puruṣavyāghrau śvetāśvau dhanvināṃ varau  
     samīyatus tadā tūrṇaṃ parasparavadhaiṣiṇau  
 22 tayor āsīn mahārāja bāṇavarṣaṃ sudāruṇam  
     jīmūtānāṃ yathā vṛṣṭir tapānte bharatarṣabha  
 23 anyonyaspardhinau tau tu śaraiḥ saṃnataparvabhiḥ  
     tatakṣatur mṛdhe 'nyonyaṃ śṛṅgābhyāṃ vṛṣabhāv iva  
 24 tayor yuddhaṃ mahārāja ciraṃ samam ivābhavat  
     astrāṇāṃ saṃgamaś caiva ghoras tatrābhavan mahān  
 25 tato 'rjunaṃ dvādaśabhī rukmapuṅkhaiḥ sutejanaiḥ  
     vāsudevaṃ ca daśabhir drauṇir vivyādha bhārata  
 26 tataḥ prahasya bībhatsur vyākṣipad gāṇḍivaṃ dhanuḥ  
     mānayitvā muhūrtaṃ ca guruputraṃ mahāhave  
 27 vyaśva sūta rathaṃ cakre savyasācī mahārathaḥ  
     mṛdupūrvaṃ tataś cainaṃ tribhir vivyādha sāyakaiḥ  
 28 hatāśve tu rathe tiṣṭhan droṇaputras tv ayo mayam  
     musalaṃ pāṇḍuputrāya cikṣepa parighopamam  
 29 tam āpatantaṃ sahasā hemapaṭṭa vibhūṣitam  
     ciccheda saptadhā vīraḥ pārtaḥ śatrunibarhaṇaḥ  
 30 sa cchinnaṃ musalaṃ dṛṣṭvā drauṇiḥ paramakopanaḥ  
     ādade parighaṃ ghoraṃ nagendraśikharopamam  
     cikṣepa caiva pārthāya drauṇir yuddhaviśāradaḥ  
 31 tam antakam iva kruddhaṃ parighaṃ prekṣya pāṇḍavaḥ  
     arjunas tvarito jaghne pañcabhiḥ sāyakottamaiḥ  
 32 sa cchinnaḥ patito bhūmau pārtha bāṇair mahāhave  
     dārayan pṛthivīndrāṇāṃ manaḥ śabdena bhārata  
 33 tato 'parais tribhir bāṇair drauṇiṃ vivyādha pāṇḍavaḥ  
     so 'tividdho balavatā pārthena sumahābalaḥ  
     na saṃbhrāntas tadā drauṇiḥ pauruṣe sve vyavasthitaḥ  
 34 sudharmā tu tato rājan bhāradvājaṃ mahāratham  
     avākirac charavrātaiḥ sarvakṣatrasya paśyataḥ  
 35 tatas tu suratho 'py ājau pāñcālānāṃ mahārathaḥ  
     rathena meghaghoṣeṇa drauṇim evābhyadhāvata  
 36 vikarṣan vai dhanuḥśreṣṭhaṃ sarvabhāra sahaṃ dṛḍham  
     jvalanāśīviṣanibhaiḥ śaraiś cainam avākirat  
 37 surathaṃ tu tataḥ kruddham āpatantaṃ mahāratham  
     cukopa samare drauṇir daṇḍāhata ivoragaḥ  
 38 triśikhāṃ bhrukuṭīṃ kṛtvā sṛkkiṇī parilelihan  
     udvīkṣya surathaṃ roṣād dhanurjyām avamṛjya ca  
     mumoca tīṣṇaṃ nārācaṃ yamadaṇḍasamadyutim  
 39 sa tasya hṛdayaṃ bhittvā praviveśātivegataḥ  
     śakrāśanir ivotsṛṣṭā vidārya dharaṇītalam  
 40 tatas taṃ patitaṃ bhūmau nārācena samāhatam  
     vajreṇeva yathā śṛṅgaṃ parvatasya mahādhanam  
 41 tasmiṃs tu nihate vīre droṇaputraḥ pratāpavān  
     āruroha rathaṃ tūrṇaṃ tam eva rathināṃ varaḥ  
 42 tataḥ sajjo mahārāja drauṇir āhavadurmadaḥ  
     arjunaṃ yodhayām āsa saṃśaptaka vṛto raṇe  
 43 tatra yuddhaṃ mahac cāsīd arjunasya paraiḥ saha  
     madhyaṃdinagate sūrye yama rāṣṭravivardhanam  
 44 tatrāścaryam apaśyāma dṛṣṭvā teṣāṃ parākramam  
     yad eko yugapad vīrān samayodhayad arjunaḥ  
 45 vimardas tu mahān āsīd arjunasya paraiḥ saha  
     śatakrator yathāpūrvaṃ mahatyā daitya senayā  

------------------------------------------------------------------------

[Next: Chapter 14](mbs09014.md)
