<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Mahabharata at Intangible Textual Heritage (in Sanskrit)">
<META name="keywords" content="Mahabharata Hinduism Vedic Sanskrit Krishna Bhagavad Gita">
<TITLE>The Mahabharata in Sanskrit: Book 9: Chapter 26</TITLE>
</HEAD>
<BODY>
<CENTER>
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="../maha/index.htm">Mahabharata</A>&nbsp;
<A HREF="index.htm">Index</A>&nbsp;
<A HREF="mbsi09.htm">Book 9 Index</A>&nbsp;
<A HREF="mbs09025.htm">Previous</A>&nbsp;
<A HREF="mbs09027.htm">Next</A>&nbsp;
</CENTER>
<HR>
</P>
<CENTER>
<A HREF="../m09/index.htm">Book 9 in English</A>
</CENTER>
<HR>
<H1 ALIGN="CENTER">The Mahabharata in Sanskrit</H1>
<H3 ALIGN="CENTER">Book 9<BR>Chapter 26
</H3><TABLE WIDTH="100%"
<TR>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [स]<BR>
&nbsp;&nbsp;&nbsp;&nbsp;&nbsp; दुर्यॊधनॊ महाराज सुदर्शश चापि ते सुतः<BR>
&nbsp;&nbsp;&nbsp;&nbsp;&nbsp; हात शेषौ तदा संख्ये वाजिमध्ये वयवस्थितौ<BR>
&nbsp;&nbsp;<FONT COLOR="GREEN" SIZE="-1">2</FONT>
 ततॊ दुर्यॊधनं दृष्ट्वा वाजिमध्ये वयवस्थितम<BR>
&nbsp;&nbsp;&nbsp;&nbsp;&nbsp; उवाच देवकीपुत्रः कुन्तीपुत्रं धनंजयम<BR>
&nbsp;&nbsp;<FONT COLOR="GREEN" SIZE="-1">3</FONT>
 शत्रवॊ हतभूयिष्ठा जञातयः परिपालिताः<BR>
&nbsp;&nbsp;&nbsp;&nbsp;&nbsp; गृहीत्वा संजयं चासौ निवृत्तः शिनिपुंगवः<BR>
&nbsp;&nbsp;<FONT COLOR="GREEN" SIZE="-1">4</FONT>
 परिश्रान्तश च नकुलः सहदेवश च भारत<BR>
&nbsp;&nbsp;&nbsp;&nbsp;&nbsp; यॊधयित्वा रणे पापान धार्तराष्ट्र पदानुगान<BR>
&nbsp;&nbsp;<FONT COLOR="GREEN" SIZE="-1">5</FONT>
 सुयॊधनम अभित्यज्य तरय एते वयवस्थिताः<BR>
&nbsp;&nbsp;&nbsp;&nbsp;&nbsp; कृपश च कृपवर्मा च दरौणिश चैव महारथः<BR>
&nbsp;&nbsp;<FONT COLOR="GREEN" SIZE="-1">6</FONT>
 असौ तिष्ठति पाञ्चाल्यः शरिया परमया युतः<BR>
&nbsp;&nbsp;&nbsp;&nbsp;&nbsp; दुर्यॊधन बलं हत्वा सह सर्वैः परभद्रकैः<BR>
&nbsp;&nbsp;<FONT COLOR="GREEN" SIZE="-1">7</FONT>
 असौ दुर्यॊधनः पार्थ वाजिमध्ये वयवस्थितः<BR>
&nbsp;&nbsp;&nbsp;&nbsp;&nbsp; छत्त्रेण धरियमाणेन परेक्षमाणॊ मुहुर मुहुः<BR>
&nbsp;&nbsp;<FONT COLOR="GREEN" SIZE="-1">8</FONT>
 परतिव्यूह्य बलं सर्वं रणमध्ये वयवस्थितः<BR>
&nbsp;&nbsp;&nbsp;&nbsp;&nbsp; एनं हत्वा शितैर बाणैः कृतकृत्यॊ भविष्यसि<BR>
&nbsp;&nbsp;<FONT COLOR="GREEN" SIZE="-1">9</FONT>
 गजानीकं हतं दृष्ट्वा तवां च पराप्तम अरिंदम<BR>
&nbsp;&nbsp;&nbsp;&nbsp;&nbsp; यावन न विद्रवन्त्य एते तावज जहि सुयॊधनम<BR>
&nbsp;&nbsp;<FONT COLOR="GREEN" SIZE="-1">10</FONT>
 यातु कश चित तु पाञ्चाल्यं कषिप्रम आगम्यताम इति<BR>
&nbsp;&nbsp;&nbsp;&nbsp; परिश्रान्त बलस तात नैष मुच्येत किल्बिषी<BR>
&nbsp;<FONT COLOR="GREEN" SIZE="-1">11</FONT>
 तव हत्वा बलं सर्वं संग्रामे धृतराष्ट्रजः<BR>
&nbsp;&nbsp;&nbsp;&nbsp; जितान पाण्डुसुतान मत्वा रूपं धारयते महत<BR>
&nbsp;<FONT COLOR="GREEN" SIZE="-1">12</FONT>
 निहतं सवबलं दृष्ट्वा पीडितं चापि पाण्डवैः<BR>
&nbsp;&nbsp;&nbsp;&nbsp; धरुवम एष्यति संग्रामे वधायैवात्मनॊ नृपः<BR>
&nbsp;<FONT COLOR="GREEN" SIZE="-1">13</FONT>
 एवम उक्तः फल्गुनस तु कृष्णं वचनम अब्रवीत<BR>
&nbsp;&nbsp;&nbsp;&nbsp; धृतराष्ट्र सुताः सर्वे हता भीमेन मानद<BR>
&nbsp;&nbsp;&nbsp;&nbsp; याव एताव आस्थितौ कृष्ण ताव अद्य न भविष्यतः<BR>
&nbsp;<FONT COLOR="GREEN" SIZE="-1">14</FONT>
 हतॊ भीष्मॊ हतॊ दरॊणः कर्णॊ वैकर्तनॊ हतः<BR>
&nbsp;&nbsp;&nbsp;&nbsp; मद्रराजॊ हतः शल्यॊ हतः कृष्ण जयद्रथः<BR>
&nbsp;<FONT COLOR="GREEN" SIZE="-1">15</FONT>
 हयाः पञ्चशताः शिष्टाः शकुनेः सौबलस्य च<BR>
&nbsp;&nbsp;&nbsp;&nbsp; रथानां तु शते शिष्टे दवे एव तु जनार्दन<BR>
&nbsp;&nbsp;&nbsp;&nbsp; दन्तिनां च शतं साग्रं तरिसाहस्राः पदातयः<BR>
&nbsp;<FONT COLOR="GREEN" SIZE="-1">16</FONT>
 अश्वत्थामा कृपश चैव तरिगर्ताधिपतिस तथा<BR>
&nbsp;&nbsp;&nbsp;&nbsp; उलूकः शकुनिश चैव कृतवर्मा च सात्वतः<BR>
&nbsp;<FONT COLOR="GREEN" SIZE="-1">17</FONT>
 एतद बलम अभूच छेषं धार्तराष्ट्रस्य माधव<BR>
&nbsp;&nbsp;&nbsp;&nbsp; मॊक्षॊ न नूनं कालाद धि विद्यते भुवि कस्य चित<BR>
&nbsp;<FONT COLOR="GREEN" SIZE="-1">18</FONT>
 तथा विनिहते सैन्ये पश्य दुर्यॊधनं सथितम<BR>
&nbsp;&nbsp;&nbsp;&nbsp; अद्याह्ना हि महाराजॊ हतामित्रॊ भविष्यति<BR>
&nbsp;<FONT COLOR="GREEN" SIZE="-1">19</FONT>
 न हि मे मॊक्ष्यते कश चित परेषाम इति चिन्तये<BR>
&nbsp;&nbsp;&nbsp;&nbsp; ये तव अद्य समरं कृष्ण न हास्यन्ति रणॊत्कटाः<BR>
&nbsp;&nbsp;&nbsp;&nbsp; तान वै सर्वान हनिष्यामि यद्य अपि सयुर अमानुषाः<BR>
&nbsp;<FONT COLOR="GREEN" SIZE="-1">20</FONT>
 अद्य युद्धे सुसंक्रुद्धॊ दीर्घं राज्ञः परजागरम<BR>
&nbsp;&nbsp;&nbsp;&nbsp; अपनेष्यामि गान्धारं पातयित्वा शितैः शरैः<BR>
&nbsp;<FONT COLOR="GREEN" SIZE="-1">21</FONT>
 निकृत्या वै दुराचारॊ यानि रत्नानि सौबलः<BR>
&nbsp;&nbsp;&nbsp;&nbsp; सभायाम अहरद दयूते पुनस तान्य अहराम्य अहम<BR>
&nbsp;<FONT COLOR="GREEN" SIZE="-1">22</FONT>
 अद्या ता अपि वेत्स्यन्ति सर्वा नागपुरस्त्रियः<BR>
&nbsp;&nbsp;&nbsp;&nbsp; शरुत्वा पतींश च पुत्रांश च पाण्डवैर निहतान युधि<BR>
&nbsp;<FONT COLOR="GREEN" SIZE="-1">23</FONT>
 समाप्तम अद्य वै कर्ण सर्वं कृष्ण भविष्यति<BR>
&nbsp;&nbsp;&nbsp;&nbsp; अद्य दुर्यॊधनॊ दीप्तां शरियं पराणांश च तयक्ष्यति<BR>
&nbsp;<FONT COLOR="GREEN" SIZE="-1">24</FONT>
 नापयाति भयात कृष्ण संग्रामाद यदि चेन मम<BR>
&nbsp;&nbsp;&nbsp;&nbsp; निहतं विद्धि वार्ष्णेय धार्तराष्ट्रं सुबालिशम<BR>
&nbsp;<FONT COLOR="GREEN" SIZE="-1">25</FONT>
 मम हय एतद अशक्तं वै वाजिवृन्दम अरिंदम<BR>
&nbsp;&nbsp;&nbsp;&nbsp; सॊढुं जयातलनिर्घॊषां याहि यावन निहन्म्य अहम<BR>
&nbsp;<FONT COLOR="GREEN" SIZE="-1">26</FONT>
 एवम उक्तस तु दाशार्हः पाण्डवेन यशस्विना<BR>
&nbsp;&nbsp;&nbsp;&nbsp; अचॊदयद धयान राजन दुर्यॊधन बलं परति<BR>
&nbsp;<FONT COLOR="GREEN" SIZE="-1">27</FONT>
 तद अनीकम अभिप्रेक्ष्य तरयः सज्जा महारथाः<BR>
&nbsp;&nbsp;&nbsp;&nbsp; भीमसेनॊ ऽरजुनश चैव सहदेवश च मारिष<BR>
&nbsp;&nbsp;&nbsp;&nbsp; परययुः सिंहनादेन दुर्यॊधन जिघांसया<BR>
&nbsp;<FONT COLOR="GREEN" SIZE="-1">28</FONT>
 तान परेक्ष्य सहितान सर्वाञ जवेनॊद्यत कार्मुकान<BR>
&nbsp;&nbsp;&nbsp;&nbsp; सौबलॊ ऽभयद्रवद युद्धे पाण्डवान आततायिनः<BR>
&nbsp;<FONT COLOR="GREEN" SIZE="-1">29</FONT>
 सुदर्शनस तव सुतॊ भीमसेनं समभ्ययात<BR>
&nbsp;&nbsp;&nbsp;&nbsp; सुशर्मा शकुनिश चैव युयुधाते किरीटिना<BR>
&nbsp;&nbsp;&nbsp;&nbsp; सहदेवं तव सुतॊ हयपृष्ठ गतॊ ऽभययात<BR>
&nbsp;<FONT COLOR="GREEN" SIZE="-1">30</FONT>
 ततॊ हय अयत्नतः कषिप्रं तव पुत्रॊ जनाधिप<BR>
&nbsp;&nbsp;&nbsp;&nbsp; परासेन सहदेवस्य शिरसि पराहरद भृशम<BR>
&nbsp;<FONT COLOR="GREEN" SIZE="-1">31</FONT>
 सॊपाविशद रथॊपस्थे तव पुत्रेण ताडितः<BR>
&nbsp;&nbsp;&nbsp;&nbsp; रुधिराप्लुत सर्वाङ्ग आशीविष इव शवसन<BR>
&nbsp;<FONT COLOR="GREEN" SIZE="-1">32</FONT>
 परतिलभ्य ततः संज्ञां सहदेवॊ विशां पते<BR>
&nbsp;&nbsp;&nbsp;&nbsp; दुर्यॊधनं शरैस तीक्ष्णैः संक्रुद्धः समवाकिरत<BR>
&nbsp;<FONT COLOR="GREEN" SIZE="-1">33</FONT>
 पार्थॊ ऽपि युधि विक्रम्य कुन्तीपुत्रॊ धनंजयः<BR>
&nbsp;&nbsp;&nbsp;&nbsp; शूराणाम अश्वपृष्ठेभ्यः शिरांसि निचकर्त ह<BR>
&nbsp;<FONT COLOR="GREEN" SIZE="-1">34</FONT>
 तद अनीकं तदा पार्थॊ वयधमद बहुभिः शरैः<BR>
&nbsp;&nbsp;&nbsp;&nbsp; पातयित्वा हयान सर्वांस तरिगर्तानां रथान ययौ<BR>
&nbsp;<FONT COLOR="GREEN" SIZE="-1">35</FONT>
 ततस ते सहिता भूत्वा तरिगर्तानां महारथाः<BR>
&nbsp;&nbsp;&nbsp;&nbsp; अर्जुनं वासुदेवं च शरवर्षैर अवाकिरन<BR>
&nbsp;<FONT COLOR="GREEN" SIZE="-1">36</FONT>
 सत्यकर्माणम आक्षिप्य कषुरप्रेण महायशाः<BR>
&nbsp;&nbsp;&nbsp;&nbsp; ततॊ ऽसय सयन्दनस्येषां चिच्छिदे पाण्डुनन्दनः<BR>
&nbsp;<FONT COLOR="GREEN" SIZE="-1">37</FONT>
 शिलाशितेन च विभॊ कषुरप्रेण महायशाः<BR>
&nbsp;&nbsp;&nbsp;&nbsp; शिरश चिच्छेद परहसंस तप्तकुण्डलभूषणम<BR>
&nbsp;<FONT COLOR="GREEN" SIZE="-1">38</FONT>
 सत्येषुम अथ चादत्त यॊधानां मिषतां ततः<BR>
&nbsp;&nbsp;&nbsp;&nbsp; यथा सिंहॊ वने राजन मृगं परिबुभुक्षितः<BR>
&nbsp;<FONT COLOR="GREEN" SIZE="-1">39</FONT>
 तं निहत्य ततः पार्थः सुशर्माणं तरिभिः शरैः<BR>
&nbsp;&nbsp;&nbsp;&nbsp; विद्ध्वा तान अहनत सर्वान रथान रुक्मविभूषितान<BR>
&nbsp;<FONT COLOR="GREEN" SIZE="-1">40</FONT>
 ततस तु परत्वरन पार्थॊ दीर्घकालं सुसंभृतम<BR>
&nbsp;&nbsp;&nbsp;&nbsp; मुञ्चन करॊधविषं तीक्ष्णं परस्थलाधिपतिं परति<BR>
&nbsp;<FONT COLOR="GREEN" SIZE="-1">41</FONT>
 तम अर्जुनः पृषात्कानां शतेन भरतर्षभ<BR>
&nbsp;&nbsp;&nbsp;&nbsp; पूरयित्वा ततॊ वाहान नयहनत तस्य धन्विनः<BR>
&nbsp;<FONT COLOR="GREEN" SIZE="-1">42</FONT>
 ततः शरं समादाय यमदण्डॊपमं शितम<BR>
&nbsp;&nbsp;&nbsp;&nbsp; सुशर्माणं समुद्दिश्य चिक्षेपाशु हसन्न इव<BR>
&nbsp;<FONT COLOR="GREEN" SIZE="-1">43</FONT>
 स शरः परेषितस तेन करॊधदीप्तेन धन्विना<BR>
&nbsp;&nbsp;&nbsp;&nbsp; सुशर्माणं समासाद्य विभेद हृदयं रणे<BR>
&nbsp;<FONT COLOR="GREEN" SIZE="-1">44</FONT>
 स गतासुर महाराज पपात धरणीतले<BR>
&nbsp;&nbsp;&nbsp;&nbsp; नन्दयन पाण्डवान सर्वान वयथयंश चापि तावकान<BR>
&nbsp;<FONT COLOR="GREEN" SIZE="-1">45</FONT>
 सुशर्माणं रणे हत्वा पुत्रान अस्य महारथान<BR>
&nbsp;&nbsp;&nbsp;&nbsp; सप्त चाष्टौ च तरिंशच च सायकैर अनयत कषयम<BR>
&nbsp;<FONT COLOR="GREEN" SIZE="-1">46</FONT>
 ततॊ ऽसय निशितैर बाणैः सर्वान हत्वा पदानुगान<BR>
&nbsp;&nbsp;&nbsp;&nbsp; अभ्यगाद भारतीं सेनां हतशेषां महारथः<BR>
&nbsp;<FONT COLOR="GREEN" SIZE="-1">47</FONT>
 भीमस तु समरे करुद्धः पुत्रं तव जनाधिप<BR>
&nbsp;&nbsp;&nbsp;&nbsp; सुदर्शनम अदृश्यन्तं शरैश चक्रे हसन्न इव<BR>
&nbsp;<FONT COLOR="GREEN" SIZE="-1">48</FONT>
 ततॊ ऽसया परहसन करुद्धः शिरः कायाद अपाहरत<BR>
&nbsp;&nbsp;&nbsp;&nbsp; कषुरप्रेण सुतीक्ष्णेन स हातः परापतद भुवि<BR>
&nbsp;<FONT COLOR="GREEN" SIZE="-1">49</FONT>
 तस्मिंस तु निहते वीरे ततस तस्य पदानुगाः<BR>
&nbsp;&nbsp;&nbsp;&nbsp; परिवव्रू रणे भीमं किरन्तॊ विशिखाञ शितान<BR>
&nbsp;<FONT COLOR="GREEN" SIZE="-1">50</FONT>
 ततस तु निशितैर बाणैस तद अनीकं वृकॊदरः<BR>
&nbsp;&nbsp;&nbsp;&nbsp; इन्द्राशनिसमस्पर्शैः समन्तात पर्यवाकिरत<BR>
&nbsp;&nbsp;&nbsp;&nbsp; ततः कषणेन तद भीमॊ नयहनद भरतर्षभ<BR>
&nbsp;<FONT COLOR="GREEN" SIZE="-1">51</FONT>
 तेषु तूत्साद्यमानेषु सेनाध्यक्षा महाबलाः<BR>
&nbsp;&nbsp;&nbsp;&nbsp; भीमसेनं समासाद्य ततॊ ऽयुध्यन्त भारत<BR>
&nbsp;&nbsp;&nbsp;&nbsp; तांस तु सर्वाञ शरैर घॊरैर अवाकिरत पाण्डवः<BR>
&nbsp;<FONT COLOR="GREEN" SIZE="-1">52</FONT>
 तथैव तावका राजन पाण्डवेयान महारथान<BR>
&nbsp;&nbsp;&nbsp;&nbsp; शरवर्षेण महता समन्तात पर्यवारयन<BR>
&nbsp;<FONT COLOR="GREEN" SIZE="-1">53</FONT>
 वयाकुलं तद अभूत सर्वं पाण्डवानां परैः सह<BR>
&nbsp;&nbsp;&nbsp;&nbsp; तावकानां च समरे पाण्डवेयैर युयुत्सताम<BR>
&nbsp;<FONT COLOR="GREEN" SIZE="-1">54</FONT>
 तत्र यॊधास तदा पेतुः परस्परसमाहताः<BR>
&nbsp;&nbsp;&nbsp;&nbsp; उभयॊः सेनयॊ राजन संशॊचन्तः सम बान्धवान<BR>
</TD>
<TD WIDTH="50%" VALIGN="TOP">
&nbsp;&nbsp;<FONT COLOR="GREEN" SIZE="-1">1</FONT>
  [s]<BR>
&nbsp;&nbsp;&nbsp;&nbsp;&nbsp; duryodhano mahārāja sudarśaś cāpi te sutaḥ<BR>
&nbsp;&nbsp;&nbsp;&nbsp;&nbsp; hāta śeṣau tadā saṃkhye vājimadhye vyavasthitau<BR>
&nbsp;&nbsp;<FONT COLOR="GREEN" SIZE="-1">2</FONT>
 tato duryodhanaṃ dṛṣṭvā vājimadhye vyavasthitam<BR>
&nbsp;&nbsp;&nbsp;&nbsp;&nbsp; uvāca devakīputraḥ kuntīputraṃ dhanaṃjayam<BR>
&nbsp;&nbsp;<FONT COLOR="GREEN" SIZE="-1">3</FONT>
 śatravo hatabhūyiṣṭhā jñātayaḥ paripālitāḥ<BR>
&nbsp;&nbsp;&nbsp;&nbsp;&nbsp; gṛhītvā saṃjayaṃ cāsau nivṛttaḥ śinipuṃgavaḥ<BR>
&nbsp;&nbsp;<FONT COLOR="GREEN" SIZE="-1">4</FONT>
 pariśrāntaś ca nakulaḥ sahadevaś ca bhārata<BR>
&nbsp;&nbsp;&nbsp;&nbsp;&nbsp; yodhayitvā raṇe pāpān dhārtarāṣṭra padānugān<BR>
&nbsp;&nbsp;<FONT COLOR="GREEN" SIZE="-1">5</FONT>
 suyodhanam abhityajya traya ete vyavasthitāḥ<BR>
&nbsp;&nbsp;&nbsp;&nbsp;&nbsp; kṛpaś ca kṛpavarmā ca drauṇiś caiva mahārathaḥ<BR>
&nbsp;&nbsp;<FONT COLOR="GREEN" SIZE="-1">6</FONT>
 asau tiṣṭhati pāñcālyaḥ śriyā paramayā yutaḥ<BR>
&nbsp;&nbsp;&nbsp;&nbsp;&nbsp; duryodhana balaṃ hatvā saha sarvaiḥ prabhadrakaiḥ<BR>
&nbsp;&nbsp;<FONT COLOR="GREEN" SIZE="-1">7</FONT>
 asau duryodhanaḥ pārtha vājimadhye vyavasthitaḥ<BR>
&nbsp;&nbsp;&nbsp;&nbsp;&nbsp; chattreṇa dhriyamāṇena prekṣamāṇo muhur muhuḥ<BR>
&nbsp;&nbsp;<FONT COLOR="GREEN" SIZE="-1">8</FONT>
 prativyūhya balaṃ sarvaṃ raṇamadhye vyavasthitaḥ<BR>
&nbsp;&nbsp;&nbsp;&nbsp;&nbsp; enaṃ hatvā śitair bāṇaiḥ kṛtakṛtyo bhaviṣyasi<BR>
&nbsp;&nbsp;<FONT COLOR="GREEN" SIZE="-1">9</FONT>
 gajānīkaṃ hataṃ dṛṣṭvā tvāṃ ca prāptam ariṃdama<BR>
&nbsp;&nbsp;&nbsp;&nbsp;&nbsp; yāvan na vidravanty ete tāvaj jahi suyodhanam<BR>
&nbsp;&nbsp;<FONT COLOR="GREEN" SIZE="-1">10</FONT>
 yātu kaś cit tu pāñcālyaṃ kṣipram āgamyatām iti<BR>
&nbsp;&nbsp;&nbsp;&nbsp; pariśrānta balas tāta naiṣa mucyeta kilbiṣī<BR>
&nbsp;<FONT COLOR="GREEN" SIZE="-1">11</FONT>
 tava hatvā balaṃ sarvaṃ saṃgrāme dhṛtarāṣṭrajaḥ<BR>
&nbsp;&nbsp;&nbsp;&nbsp; jitān pāṇḍusutān matvā rūpaṃ dhārayate mahat<BR>
&nbsp;<FONT COLOR="GREEN" SIZE="-1">12</FONT>
 nihataṃ svabalaṃ dṛṣṭvā pīḍitaṃ cāpi pāṇḍavaiḥ<BR>
&nbsp;&nbsp;&nbsp;&nbsp; dhruvam eṣyati saṃgrāme vadhāyaivātmano nṛpaḥ<BR>
&nbsp;<FONT COLOR="GREEN" SIZE="-1">13</FONT>
 evam uktaḥ phalgunas tu kṛṣṇaṃ vacanam abravīt<BR>
&nbsp;&nbsp;&nbsp;&nbsp; dhṛtarāṣṭra sutāḥ sarve hatā bhīmena mānada<BR>
&nbsp;&nbsp;&nbsp;&nbsp; yāv etāv āsthitau kṛṣṇa tāv adya na bhaviṣyataḥ<BR>
&nbsp;<FONT COLOR="GREEN" SIZE="-1">14</FONT>
 hato bhīṣmo hato droṇaḥ karṇo vaikartano hataḥ<BR>
&nbsp;&nbsp;&nbsp;&nbsp; madrarājo hataḥ śalyo hataḥ kṛṣṇa jayadrathaḥ<BR>
&nbsp;<FONT COLOR="GREEN" SIZE="-1">15</FONT>
 hayāḥ pañcaśatāḥ śiṣṭāḥ śakuneḥ saubalasya ca<BR>
&nbsp;&nbsp;&nbsp;&nbsp; rathānāṃ tu śate śiṣṭe dve eva tu janārdana<BR>
&nbsp;&nbsp;&nbsp;&nbsp; dantināṃ ca śataṃ sāgraṃ trisāhasrāḥ padātayaḥ<BR>
&nbsp;<FONT COLOR="GREEN" SIZE="-1">16</FONT>
 aśvatthāmā kṛpaś caiva trigartādhipatis tathā<BR>
&nbsp;&nbsp;&nbsp;&nbsp; ulūkaḥ śakuniś caiva kṛtavarmā ca sātvataḥ<BR>
&nbsp;<FONT COLOR="GREEN" SIZE="-1">17</FONT>
 etad balam abhūc cheṣaṃ dhārtarāṣṭrasya mādhava<BR>
&nbsp;&nbsp;&nbsp;&nbsp; mokṣo na nūnaṃ kālād dhi vidyate bhuvi kasya cit<BR>
&nbsp;<FONT COLOR="GREEN" SIZE="-1">18</FONT>
 tathā vinihate sainye paśya duryodhanaṃ sthitam<BR>
&nbsp;&nbsp;&nbsp;&nbsp; adyāhnā hi mahārājo hatāmitro bhaviṣyati<BR>
&nbsp;<FONT COLOR="GREEN" SIZE="-1">19</FONT>
 na hi me mokṣyate kaś cit pareṣām iti cintaye<BR>
&nbsp;&nbsp;&nbsp;&nbsp; ye tv adya samaraṃ kṛṣṇa na hāsyanti raṇotkaṭāḥ<BR>
&nbsp;&nbsp;&nbsp;&nbsp; tān vai sarvān haniṣyāmi yady api syur amānuṣāḥ<BR>
&nbsp;<FONT COLOR="GREEN" SIZE="-1">20</FONT>
 adya yuddhe susaṃkruddho dīrghaṃ rājñaḥ prajāgaram<BR>
&nbsp;&nbsp;&nbsp;&nbsp; apaneṣyāmi gāndhāraṃ pātayitvā śitaiḥ śaraiḥ<BR>
&nbsp;<FONT COLOR="GREEN" SIZE="-1">21</FONT>
 nikṛtyā vai durācāro yāni ratnāni saubalaḥ<BR>
&nbsp;&nbsp;&nbsp;&nbsp; sabhāyām aharad dyūte punas tāny aharāmy aham<BR>
&nbsp;<FONT COLOR="GREEN" SIZE="-1">22</FONT>
 adyā tā api vetsyanti sarvā nāgapurastriyaḥ<BR>
&nbsp;&nbsp;&nbsp;&nbsp; śrutvā patīṃś ca putrāṃś ca pāṇḍavair nihatān yudhi<BR>
&nbsp;<FONT COLOR="GREEN" SIZE="-1">23</FONT>
 samāptam adya vai karṇa sarvaṃ kṛṣṇa bhaviṣyati<BR>
&nbsp;&nbsp;&nbsp;&nbsp; adya duryodhano dīptāṃ śriyaṃ prāṇāṃś ca tyakṣyati<BR>
&nbsp;<FONT COLOR="GREEN" SIZE="-1">24</FONT>
 nāpayāti bhayāt kṛṣṇa saṃgrāmād yadi cen mama<BR>
&nbsp;&nbsp;&nbsp;&nbsp; nihataṃ viddhi vārṣṇeya dhārtarāṣṭraṃ subāliśam<BR>
&nbsp;<FONT COLOR="GREEN" SIZE="-1">25</FONT>
 mama hy etad aśaktaṃ vai vājivṛndam ariṃdama<BR>
&nbsp;&nbsp;&nbsp;&nbsp; soḍhuṃ jyātalanirghoṣāṃ yāhi yāvan nihanmy aham<BR>
&nbsp;<FONT COLOR="GREEN" SIZE="-1">26</FONT>
 evam uktas tu dāśārhaḥ pāṇḍavena yaśasvinā<BR>
&nbsp;&nbsp;&nbsp;&nbsp; acodayad dhayān rājan duryodhana balaṃ prati<BR>
&nbsp;<FONT COLOR="GREEN" SIZE="-1">27</FONT>
 tad anīkam abhiprekṣya trayaḥ sajjā mahārathāḥ<BR>
&nbsp;&nbsp;&nbsp;&nbsp; bhīmaseno 'rjunaś caiva sahadevaś ca māriṣa<BR>
&nbsp;&nbsp;&nbsp;&nbsp; prayayuḥ siṃhanādena duryodhana jighāṃsayā<BR>
&nbsp;<FONT COLOR="GREEN" SIZE="-1">28</FONT>
 tān prekṣya sahitān sarvāñ javenodyata kārmukān<BR>
&nbsp;&nbsp;&nbsp;&nbsp; saubalo 'bhyadravad yuddhe pāṇḍavān ātatāyinaḥ<BR>
&nbsp;<FONT COLOR="GREEN" SIZE="-1">29</FONT>
 sudarśanas tava suto bhīmasenaṃ samabhyayāt<BR>
&nbsp;&nbsp;&nbsp;&nbsp; suśarmā śakuniś caiva yuyudhāte kirīṭinā<BR>
&nbsp;&nbsp;&nbsp;&nbsp; sahadevaṃ tava suto hayapṛṣṭha gato 'bhyayāt<BR>
&nbsp;<FONT COLOR="GREEN" SIZE="-1">30</FONT>
 tato hy ayatnataḥ kṣipraṃ tava putro janādhipa<BR>
&nbsp;&nbsp;&nbsp;&nbsp; prāsena sahadevasya śirasi prāharad bhṛśam<BR>
&nbsp;<FONT COLOR="GREEN" SIZE="-1">31</FONT>
 sopāviśad rathopasthe tava putreṇa tāḍitaḥ<BR>
&nbsp;&nbsp;&nbsp;&nbsp; rudhirāpluta sarvāṅga āśīviṣa iva śvasan<BR>
&nbsp;<FONT COLOR="GREEN" SIZE="-1">32</FONT>
 pratilabhya tataḥ saṃjñāṃ sahadevo viśāṃ pate<BR>
&nbsp;&nbsp;&nbsp;&nbsp; duryodhanaṃ śarais tīkṣṇaiḥ saṃkruddhaḥ samavākirat<BR>
&nbsp;<FONT COLOR="GREEN" SIZE="-1">33</FONT>
 pārtho 'pi yudhi vikramya kuntīputro dhanaṃjayaḥ<BR>
&nbsp;&nbsp;&nbsp;&nbsp; śūrāṇām aśvapṛṣṭhebhyaḥ śirāṃsi nicakarta ha<BR>
&nbsp;<FONT COLOR="GREEN" SIZE="-1">34</FONT>
 tad anīkaṃ tadā pārtho vyadhamad bahubhiḥ śaraiḥ<BR>
&nbsp;&nbsp;&nbsp;&nbsp; pātayitvā hayān sarvāṃs trigartānāṃ rathān yayau<BR>
&nbsp;<FONT COLOR="GREEN" SIZE="-1">35</FONT>
 tatas te sahitā bhūtvā trigartānāṃ mahārathāḥ<BR>
&nbsp;&nbsp;&nbsp;&nbsp; arjunaṃ vāsudevaṃ ca śaravarṣair avākiran<BR>
&nbsp;<FONT COLOR="GREEN" SIZE="-1">36</FONT>
 satyakarmāṇam ākṣipya kṣurapreṇa mahāyaśāḥ<BR>
&nbsp;&nbsp;&nbsp;&nbsp; tato 'sya syandanasyeṣāṃ cicchide pāṇḍunandanaḥ<BR>
&nbsp;<FONT COLOR="GREEN" SIZE="-1">37</FONT>
 śilāśitena ca vibho kṣurapreṇa mahāyaśāḥ<BR>
&nbsp;&nbsp;&nbsp;&nbsp; śiraś ciccheda prahasaṃs taptakuṇḍalabhūṣaṇam<BR>
&nbsp;<FONT COLOR="GREEN" SIZE="-1">38</FONT>
 satyeṣum atha cādatta yodhānāṃ miṣatāṃ tataḥ<BR>
&nbsp;&nbsp;&nbsp;&nbsp; yathā siṃho vane rājan mṛgaṃ paribubhukṣitaḥ<BR>
&nbsp;<FONT COLOR="GREEN" SIZE="-1">39</FONT>
 taṃ nihatya tataḥ pārthaḥ suśarmāṇaṃ tribhiḥ śaraiḥ<BR>
&nbsp;&nbsp;&nbsp;&nbsp; viddhvā tān ahanat sarvān rathān rukmavibhūṣitān<BR>
&nbsp;<FONT COLOR="GREEN" SIZE="-1">40</FONT>
 tatas tu pratvaran pārtho dīrghakālaṃ susaṃbhṛtam<BR>
&nbsp;&nbsp;&nbsp;&nbsp; muñcan krodhaviṣaṃ tīkṣṇaṃ prasthalādhipatiṃ prati<BR>
&nbsp;<FONT COLOR="GREEN" SIZE="-1">41</FONT>
 tam arjunaḥ pṛṣātkānāṃ śatena bharatarṣabha<BR>
&nbsp;&nbsp;&nbsp;&nbsp; pūrayitvā tato vāhān nyahanat tasya dhanvinaḥ<BR>
&nbsp;<FONT COLOR="GREEN" SIZE="-1">42</FONT>
 tataḥ śaraṃ samādāya yamadaṇḍopamaṃ śitam<BR>
&nbsp;&nbsp;&nbsp;&nbsp; suśarmāṇaṃ samuddiśya cikṣepāśu hasann iva<BR>
&nbsp;<FONT COLOR="GREEN" SIZE="-1">43</FONT>
 sa śaraḥ preṣitas tena krodhadīptena dhanvinā<BR>
&nbsp;&nbsp;&nbsp;&nbsp; suśarmāṇaṃ samāsādya vibheda hṛdayaṃ raṇe<BR>
&nbsp;<FONT COLOR="GREEN" SIZE="-1">44</FONT>
 sa gatāsur mahārāja papāta dharaṇītale<BR>
&nbsp;&nbsp;&nbsp;&nbsp; nandayan pāṇḍavān sarvān vyathayaṃś cāpi tāvakān<BR>
&nbsp;<FONT COLOR="GREEN" SIZE="-1">45</FONT>
 suśarmāṇaṃ raṇe hatvā putrān asya mahārathān<BR>
&nbsp;&nbsp;&nbsp;&nbsp; sapta cāṣṭau ca triṃśac ca sāyakair anayat kṣayam<BR>
&nbsp;<FONT COLOR="GREEN" SIZE="-1">46</FONT>
 tato 'sya niśitair bāṇaiḥ sarvān hatvā padānugān<BR>
&nbsp;&nbsp;&nbsp;&nbsp; abhyagād bhāratīṃ senāṃ hataśeṣāṃ mahārathaḥ<BR>
&nbsp;<FONT COLOR="GREEN" SIZE="-1">47</FONT>
 bhīmas tu samare kruddhaḥ putraṃ tava janādhipa<BR>
&nbsp;&nbsp;&nbsp;&nbsp; sudarśanam adṛśyantaṃ śaraiś cakre hasann iva<BR>
&nbsp;<FONT COLOR="GREEN" SIZE="-1">48</FONT>
 tato 'syā prahasan kruddhaḥ śiraḥ kāyād apāharat<BR>
&nbsp;&nbsp;&nbsp;&nbsp; kṣurapreṇa sutīkṣṇena sa hātaḥ prāpatad bhuvi<BR>
&nbsp;<FONT COLOR="GREEN" SIZE="-1">49</FONT>
 tasmiṃs tu nihate vīre tatas tasya padānugāḥ<BR>
&nbsp;&nbsp;&nbsp;&nbsp; parivavrū raṇe bhīmaṃ kiranto viśikhāñ śitān<BR>
&nbsp;<FONT COLOR="GREEN" SIZE="-1">50</FONT>
 tatas tu niśitair bāṇais tad anīkaṃ vṛkodaraḥ<BR>
&nbsp;&nbsp;&nbsp;&nbsp; indrāśanisamasparśaiḥ samantāt paryavākirat<BR>
&nbsp;&nbsp;&nbsp;&nbsp; tataḥ kṣaṇena tad bhīmo nyahanad bharatarṣabha<BR>
&nbsp;<FONT COLOR="GREEN" SIZE="-1">51</FONT>
 teṣu tūtsādyamāneṣu senādhyakṣā mahābalāḥ<BR>
&nbsp;&nbsp;&nbsp;&nbsp; bhīmasenaṃ samāsādya tato 'yudhyanta bhārata<BR>
&nbsp;&nbsp;&nbsp;&nbsp; tāṃs tu sarvāñ śarair ghorair avākirata pāṇḍavaḥ<BR>
&nbsp;<FONT COLOR="GREEN" SIZE="-1">52</FONT>
 tathaiva tāvakā rājan pāṇḍaveyān mahārathān<BR>
&nbsp;&nbsp;&nbsp;&nbsp; śaravarṣeṇa mahatā samantāt paryavārayan<BR>
&nbsp;<FONT COLOR="GREEN" SIZE="-1">53</FONT>
 vyākulaṃ tad abhūt sarvaṃ pāṇḍavānāṃ paraiḥ saha<BR>
&nbsp;&nbsp;&nbsp;&nbsp; tāvakānāṃ ca samare pāṇḍaveyair yuyutsatām<BR>
&nbsp;<FONT COLOR="GREEN" SIZE="-1">54</FONT>
 tatra yodhās tadā petuḥ parasparasamāhatāḥ<BR>
&nbsp;&nbsp;&nbsp;&nbsp; ubhayoḥ senayo rājan saṃśocantaḥ sma bāndhavān<BR>
</TD>
</TR>
</TABLE>
<P><HR>
<CENTER>
<A HREF="mbs09027.htm">Next: Chapter 27</A></CENTER>
</BODY>
</HTML>
