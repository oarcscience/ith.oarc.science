[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 6 Index](mbsi06) 
[Previous](mbs06094)  [Next](mbs06096) 

------------------------------------------------------------------------

[Book 6 in English](../m06/index)

------------------------------------------------------------------------

# The Mahabharata in Sanskrit

### Book 6 Chapter 95

  1 \[स\]  
      परभातायां तु शर्वर्यां परातर उत्थाय वै नृपः  
      राज्ञः समाज्ञापयत सेनां यॊजयतेति ह  
      अद्य भीष्मॊ रणे करुद्धॊ निहनिष्यति सॊमकान  
  2 दुर्यॊधनस्य तच छरुत्वा रात्रौ विलपितं बहु  
      मन्यमानः स तं राजन परत्यादेशम इवात्मनः  
  3 निर्वेदं परमं गत्वा विनिन्द्य परवाच्यताम  
      दीर्घं दध्यौ शांतनवॊ यॊद्धुकामॊ ऽरजुनं रणे  
  4 इङ्गितेन तु तज जञात्वा गाङ्गेयेन विचिन्तितम  
      दुर्यॊधनॊ महाराज दुःशासनम अचॊदयत  
  5 दुःशासन रथास तूर्णं युज्यन्तां भीष्मरक्षिणः  
      दवात्रिंशत तवम अनीकानि सर्वाण्य एवाभिचॊदय  
  6 इदं हि समनुप्राप्तं वर्षपूगाभिचिन्तितम  
      पाण्डवानां स सैन्यानां वधॊ राज्यस्य चागमः  
  7 तत्र कार्यम अहं मन्ये भीष्मस्यैवाभिरक्षणम  
      सा नॊ गुप्तः सुखाय सयाद धन्यात पार्थांश च संयुगे  
  8 अब्रवीच च विशुद्धात्मा नाहं हन्यां शिखण्डिनम  
      सत्रीपूर्वकॊ हय असौ जातस तस्माद वर्ज्यॊ रणे मया  
  9 लॊकस तद वेद यद अहं पितुः परियचिकीर्षया  
      राज्यं सफीतं महाबाहॊ सत्रियश च तयक्तवान पुरा  
  10 नैव चाहं सत्रियं जातु न सत्रीपूर्वं कथं चन  
     हन्यां युधि नरश्रेष्ठ सत्यम एतद बरवीमि ते  
 11 अयं सत्रीपूर्वकॊ राजञ शिखण्डी यदि ते शरुतः  
     उद्यॊगे कथितं यत तत तथा जाता शिखण्डिनी  
 12 कन्या भूत्वा पुमाञ जातः स च यॊत्स्यति भारत  
     तस्याहं परमुखे बाणान न मुञ्चेयं कथं चन  
 13 युद्धे तु कषत्रियांस तात पाण्डवानां जयैषिणः  
     सर्वान अन्यान हनिष्यामि संप्राप्तान बाणगॊचरान  
 14 एवं मां भरतश्रेष्ठॊ गाङ्गेयः पराह शास्त्रवित  
     तत्र सर्वात्मना मन्ये भीष्मस्यैवाभिपालनम  
 15 अरक्ष्यमाणं हि वृकॊ हन्यात सिंहं महावने  
     मा वृकेणेव शार्दूलं घातयेम शिखण्डिना  
 16 मातुलः शकुनिः शल्यः कृपॊ दरॊणॊ विविंशतिः  
     यत्ता रक्षन्तु गाङ्गेयं तस्मिन गुप्ते धरुवॊ जयः  
 17 एतच छरुत्वा तु राजानॊ दुर्यॊधन वचस तदा  
     सर्वतॊ रथवंशेन गाङ्गेयं पर्यवारयन  
 18 पुत्राश च तत्र गाङ्गेयं परिवार्य ययुर मुदा  
     कम्पयन्तॊ भुवं दयां च कषॊभयन्तश च पाण्डवान  
 19 तै रथैश च सुसंयुक्तैर दन्तिभिश च महारथाः  
     परिवार्य रणे भीष्मं दंशिताः समवस्थिताः  
 20 यथा देवासुरे युद्धे तरिदशा वज्रधारिणम  
     सर्वे ते सम वयतिष्ठन्त रक्षन्तस तं महारथम  
 21 ततॊ दुर्यॊधनॊ राजा पुनर भरातरम अब्रवीत  
     सव्यं चक्रं युधामन्युर उत्तमौजाश च दक्षिणम  
     गॊप्ताराव अर्जुनस्यैताव अर्जुनॊ ऽपि शिखण्डिनः  
 22 स रक्ष्यमाणः पार्थेन तथास्माभिर विवर्जितः  
     यथा भीष्मं न नॊ हन्याद दुःशासन तथा कुरु  
 23 भरातुस तद वचनं शरुत्वा पुत्रॊ दुःशासनस तव  
     भीष्मं परमुखतः कृत्वा परययौ सेनया सह  
 24 भीष्मं तु रथवंशेन दृष्ट्वा तम अभिसंवृतम  
     अर्जुनॊ रथिनां शरेष्ठॊ धृष्टद्युम्नम उवाच ह  
 25 शिखण्डिनं नरव्याघ्र भीष्मस्य परमुखे ऽनघ  
     सथापयस्वाद्य पाञ्चाल्य तस्य गॊप्ताहम अप्य उत  
 26 ततः शांतनवॊ भीष्मॊ निर्ययौ सेनया सह  
     वयूहं चाव्यूहत महत सर्वतॊभद्रम आहवे  
 27 कृपश च कृतवर्मा च शैब्यश चैव महारथः  
     शकुनिः सैन्धवश चैव काम्बॊजश च सुदक्षिणः  
 28 भीष्मेण सहिताः सर्वे पुत्रैश च तव भारत  
     अग्रतः सर्वसैन्यानां वयूहस्य परमुखे सथिताः  
 29 दरॊणॊ भूरिश्रवाः शल्यॊ भगदत्तश च मारिष  
     दक्षिणं पक्षम आश्रित्य सथिता वयूहस्य दंशिताः  
 30 अश्वत्थामा सॊमदत्त आवन्त्यौ च महारथौ  
     महत्या सेनया युक्ता वामं पक्षम अपालयन  
 31 दुर्यॊधनॊ महाराज तरिगर्तैः सर्वतॊवृतः  
     वयूहमध्ये सथितॊ राजन पाण्डवान परति भारत  
 32 अलम्बुसॊ रथश्रेष्ठः शरुतायुश च महारथः  
     पृष्ठतः सर्वसैन्यानां सथितौ वयूहस्य दंशितौ  
 33 एवम एते तदा वयूहं कृत्वा भारत तावकाः  
     संनद्धाः समदृश्यन्त परतपन्त इवाग्नयः  
 34 तथा युधिष्ठिरॊ राजा भीमसेनश च पाण्डवः  
     नकुलः सहदेवश च माद्रीपुत्राव उभाव अपि  
     अग्रतः सर्वसैन्यानां सथिता वयूहस्य दंशिताः  
 35 धृष्टद्युम्नॊ विराटश च सात्यकिश च महारथः  
     सथिताः सैन्येन महता परानीक विनाशनाः  
 36 शिखण्डी विजयश चैव राक्षसश च घटॊत्कचः  
     चेकितानॊ महाबाहुः कुन्तिभॊजश च वीर्यवान  
     सथिता रणे महाराज महत्या सेनया वृताः  
 37 अभिमन्युर महेष्वासॊ दरुपदश च महारथः  
     केकया भरातरः पञ्च सथिता युद्धाय दंशिताः  
 38 एवं ते ऽपि महाव्यूहं परतिव्यूह्य सुदुर्जयम  
     पाण्डवाः समरे शूराः सथिता युद्धाय मारिष  
 39 तावकास तु रणे यत्ताः सह सेना नराधिपाः  
     अभ्युद्ययू रणे पार्थान भीष्मं कृत्वाग्रतॊ नृप  
 40 तथैव पाण्डवा राजन भीमसेनपुरॊगमाः  
     भीष्मं युद्धपरिप्रेप्सुं संग्रामे विजिगीषवः  
 41 कष्वेडाः किल किला शब्दान करकचान गॊविषाणिकाः  
     भेरीमृदङ्गपणवान नादयन्तश च पुष्करान  
     पाण्डवा अभ्यधावन्त नदन्तॊ भैरवान रवान  
 42 भेरीमृदङ्गशङ्खानां दुन्दुभीनां च निस्वनैः  
     उत्क्रुष्ट सिंहनादैश च वल्गितैश च पृथग्विधैः  
 43 वयं परतिनदन्तस तान अभ्यगच्छाम स तवराः  
     सहसैवाभिसंक्रुद्धास तदासीत तुमुलं महत  
 44 ततॊ ऽनयॊन्यं परधावन्तः संप्रहारं परचक्रिरे  
     ततः शब्देन महता परचकम्पे वसुंधरा  
 45 पक्षिणश च महाघॊरं वयाहरन्तॊ विबभ्रमुः  
     सप्रभश चॊदितः सूर्यॊ निष्प्रभः समपद्यते  
 46 ववुश च तुमुला वाताः शंसन्तः सुमहद भयम  
     घॊराश च घॊरनिर्ह्रादाः शिवास तत्र ववाशिरे  
     वेदयन्त्यॊ महाराज महद वैशसम आगतम  
 47 दिशः परज्वलिता राजन पांसुवर्षं पपात च  
     रुधिरेण समुन्मिश्रम अस्थि वर्षं तथैव च  
 48 रुदतां वाहनानां च नेत्रेभ्यः परापतज जलम  
     सुस्रुवुश च शकृन मूत्रं परध्यायन्तॊ विशां पते  
 49 अन्तर्हिता महानादाः शरूयन्ते भरतर्षभ  
     रक्षसां पुरुषादानां नदतां भैरवान रवान  
 50 संपतन्तः सम दृश्यन्ते गॊमायुबकवायसाः  
     शवानश च विविधैर नादैर भषन्तस तत्र तस्थिरे  
 51 जवलिताश च महॊल्का वै समाहत्य दिवाकरम  
     निपेतुः सहसा भूमौ वेदयाना महद भयम  
 52 महान्त्य अनीकानि महासमुच्छ्रये; समागमे पाण्डव धार्तराष्ट्रयॊः  
     परकाशिरे शङ्खमृदङ्ग निस्वनैः; परकम्पितानीव वनानि वायुना  
 53 नरेन्द्र नागाश्वसमाकुलानाम; अभ्यायतीनाम अशिवे मुहूर्ते  
     बभूव घॊषस तुमुलश चमूनां; वातॊद्धुतानाम इव सागराणाम  

  1 \[s\]  
      prabhātāyāṃ tu śarvaryāṃ prātar utthāya vai nṛpaḥ  
      rājñaḥ samājñāpayata senāṃ yojayateti ha  
      adya bhīṣmo raṇe kruddho nihaniṣyati somakān  
  2 duryodhanasya tac chrutvā rātrau vilapitaṃ bahu  
      manyamānaḥ sa taṃ rājan pratyādeśam ivātmanaḥ  
  3 nirvedaṃ paramaṃ gatvā vinindya paravācyatām  
      dīrghaṃ dadhyau śāṃtanavo yoddhukāmo 'rjunaṃ raṇe  
  4 iṅgitena tu taj jñātvā gāṅgeyena vicintitam  
      duryodhano mahārāja duḥśāsanam acodayat  
  5 duḥśāsana rathās tūrṇaṃ yujyantāṃ bhīṣmarakṣiṇaḥ  
      dvātriṃśat tvam anīkāni sarvāṇy evābhicodaya  
  6 idaṃ hi samanuprāptaṃ varṣapūgābhicintitam  
      pāṇḍavānāṃ sa sainyānāṃ vadho rājyasya cāgamaḥ  
  7 tatra kāryam ahaṃ manye bhīṣmasyaivābhirakṣaṇam  
      sā no guptaḥ sukhāya syād dhanyāt pārthāṃś ca saṃyuge  
  8 abravīc ca viśuddhātmā nāhaṃ hanyāṃ śikhaṇḍinam  
      strīpūrvako hy asau jātas tasmād varjyo raṇe mayā  
  9 lokas tad veda yad ahaṃ pituḥ priyacikīrṣayā  
      rājyaṃ sphītaṃ mahābāho striyaś ca tyaktavān purā  
  10 naiva cāhaṃ striyaṃ jātu na strīpūrvaṃ kathaṃ cana  
     hanyāṃ yudhi naraśreṣṭha satyam etad bravīmi te  
 11 ayaṃ strīpūrvako rājañ śikhaṇḍī yadi te śrutaḥ  
     udyoge kathitaṃ yat tat tathā jātā śikhaṇḍinī  
 12 kanyā bhūtvā pumāñ jātaḥ sa ca yotsyati bhārata  
     tasyāhaṃ pramukhe bāṇān na muñceyaṃ kathaṃ cana  
 13 yuddhe tu kṣatriyāṃs tāta pāṇḍavānāṃ jayaiṣiṇaḥ  
     sarvān anyān haniṣyāmi saṃprāptān bāṇagocarān  
 14 evaṃ māṃ bharataśreṣṭho gāṅgeyaḥ prāha śāstravit  
     tatra sarvātmanā manye bhīṣmasyaivābhipālanam  
 15 arakṣyamāṇaṃ hi vṛko hanyāt siṃhaṃ mahāvane  
     mā vṛkeṇeva śārdūlaṃ ghātayema śikhaṇḍinā  
 16 mātulaḥ śakuniḥ śalyaḥ kṛpo droṇo viviṃśatiḥ  
     yattā rakṣantu gāṅgeyaṃ tasmin gupte dhruvo jayaḥ  
 17 etac chrutvā tu rājāno duryodhana vacas tadā  
     sarvato rathavaṃśena gāṅgeyaṃ paryavārayan  
 18 putrāś ca tatra gāṅgeyaṃ parivārya yayur mudā  
     kampayanto bhuvaṃ dyāṃ ca kṣobhayantaś ca pāṇḍavān  
 19 tai rathaiś ca susaṃyuktair dantibhiś ca mahārathāḥ  
     parivārya raṇe bhīṣmaṃ daṃśitāḥ samavasthitāḥ  
 20 yathā devāsure yuddhe tridaśā vajradhāriṇam  
     sarve te sma vyatiṣṭhanta rakṣantas taṃ mahāratham  
 21 tato duryodhano rājā punar bhrātaram abravīt  
     savyaṃ cakraṃ yudhāmanyur uttamaujāś ca dakṣiṇam  
     goptārāv arjunasyaitāv arjuno 'pi śikhaṇḍinaḥ  
 22 sa rakṣyamāṇaḥ pārthena tathāsmābhir vivarjitaḥ  
     yathā bhīṣmaṃ na no hanyād duḥśāsana tathā kuru  
 23 bhrātus tad vacanaṃ śrutvā putro duḥśāsanas tava  
     bhīṣmaṃ pramukhataḥ kṛtvā prayayau senayā saha  
 24 bhīṣmaṃ tu rathavaṃśena dṛṣṭvā tam abhisaṃvṛtam  
     arjuno rathināṃ śreṣṭho dhṛṣṭadyumnam uvāca ha  
 25 śikhaṇḍinaṃ naravyāghra bhīṣmasya pramukhe 'nagha  
     sthāpayasvādya pāñcālya tasya goptāham apy uta  
 26 tataḥ śāṃtanavo bhīṣmo niryayau senayā saha  
     vyūhaṃ cāvyūhata mahat sarvatobhadram āhave  
 27 kṛpaś ca kṛtavarmā ca śaibyaś caiva mahārathaḥ  
     śakuniḥ saindhavaś caiva kāmbojaś ca sudakṣiṇaḥ  
 28 bhīṣmeṇa sahitāḥ sarve putraiś ca tava bhārata  
     agrataḥ sarvasainyānāṃ vyūhasya pramukhe sthitāḥ  
 29 droṇo bhūriśravāḥ śalyo bhagadattaś ca māriṣa  
     dakṣiṇaṃ pakṣam āśritya sthitā vyūhasya daṃśitāḥ  
 30 aśvatthāmā somadatta āvantyau ca mahārathau  
     mahatyā senayā yuktā vāmaṃ pakṣam apālayan  
 31 duryodhano mahārāja trigartaiḥ sarvatovṛtaḥ  
     vyūhamadhye sthito rājan pāṇḍavān prati bhārata  
 32 alambuso rathaśreṣṭhaḥ śrutāyuś ca mahārathaḥ  
     pṛṣṭhataḥ sarvasainyānāṃ sthitau vyūhasya daṃśitau  
 33 evam ete tadā vyūhaṃ kṛtvā bhārata tāvakāḥ  
     saṃnaddhāḥ samadṛśyanta pratapanta ivāgnayaḥ  
 34 tathā yudhiṣṭhiro rājā bhīmasenaś ca pāṇḍavaḥ  
     nakulaḥ sahadevaś ca mādrīputrāv ubhāv api  
     agrataḥ sarvasainyānāṃ sthitā vyūhasya daṃśitāḥ  
 35 dhṛṣṭadyumno virāṭaś ca sātyakiś ca mahārathaḥ  
     sthitāḥ sainyena mahatā parānīka vināśanāḥ  
 36 śikhaṇḍī vijayaś caiva rākṣasaś ca ghaṭotkacaḥ  
     cekitāno mahābāhuḥ kuntibhojaś ca vīryavān  
     sthitā raṇe mahārāja mahatyā senayā vṛtāḥ  
 37 abhimanyur maheṣvāso drupadaś ca mahārathaḥ  
     kekayā bhrātaraḥ pañca sthitā yuddhāya daṃśitāḥ  
 38 evaṃ te 'pi mahāvyūhaṃ prativyūhya sudurjayam  
     pāṇḍavāḥ samare śūrāḥ sthitā yuddhāya māriṣa  
 39 tāvakās tu raṇe yattāḥ saha senā narādhipāḥ  
     abhyudyayū raṇe pārthān bhīṣmaṃ kṛtvāgrato nṛpa  
 40 tathaiva pāṇḍavā rājan bhīmasenapurogamāḥ  
     bhīṣmaṃ yuddhapariprepsuṃ saṃgrāme vijigīṣavaḥ  
 41 kṣveḍāḥ kila kilā śabdān krakacān goviṣāṇikāḥ  
     bherīmṛdaṅgapaṇavān nādayantaś ca puṣkarān  
     pāṇḍavā abhyadhāvanta nadanto bhairavān ravān  
 42 bherīmṛdaṅgaśaṅkhānāṃ dundubhīnāṃ ca nisvanaiḥ  
     utkruṣṭa siṃhanādaiś ca valgitaiś ca pṛthagvidhaiḥ  
 43 vayaṃ pratinadantas tān abhyagacchāma sa tvarāḥ  
     sahasaivābhisaṃkruddhās tadāsīt tumulaṃ mahat  
 44 tato 'nyonyaṃ pradhāvantaḥ saṃprahāraṃ pracakrire  
     tataḥ śabdena mahatā pracakampe vasuṃdharā  
 45 pakṣiṇaś ca mahāghoraṃ vyāharanto vibabhramuḥ  
     saprabhaś coditaḥ sūryo niṣprabhaḥ samapadyate  
 46 vavuś ca tumulā vātāḥ śaṃsantaḥ sumahad bhayam  
     ghorāś ca ghoranirhrādāḥ śivās tatra vavāśire  
     vedayantyo mahārāja mahad vaiśasam āgatam  
 47 diśaḥ prajvalitā rājan pāṃsuvarṣaṃ papāta ca  
     rudhireṇa samunmiśram asthi varṣaṃ tathaiva ca  
 48 rudatāṃ vāhanānāṃ ca netrebhyaḥ prāpataj jalam  
     susruvuś ca śakṛn mūtraṃ pradhyāyanto viśāṃ pate  
 49 antarhitā mahānādāḥ śrūyante bharatarṣabha  
     rakṣasāṃ puruṣādānāṃ nadatāṃ bhairavān ravān  
 50 saṃpatantaḥ sma dṛśyante gomāyubakavāyasāḥ  
     śvānaś ca vividhair nādair bhaṣantas tatra tasthire  
 51 jvalitāś ca maholkā vai samāhatya divākaram  
     nipetuḥ sahasā bhūmau vedayānā mahad bhayam  
 52 mahānty anīkāni mahāsamucchraye; samāgame pāṇḍava dhārtarāṣṭrayoḥ  
     prakāśire śaṅkhamṛdaṅga nisvanaiḥ; prakampitānīva vanāni vāyunā  
 53 narendra nāgāśvasamākulānām; abhyāyatīnām aśive muhūrte  
     babhūva ghoṣas tumulaś camūnāṃ; vātoddhutānām iva sāgarāṇām  

------------------------------------------------------------------------

[Next: Chapter 96](mbs06096)
