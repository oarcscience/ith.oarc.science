[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 7 Index](mbsi07.md) 
[Previous](mbs07027)  [Next](mbs07029.md) 

------------------------------------------------------------------------

[Book 7 in English](../m07/index.md)

------------------------------------------------------------------------

# The Mahabharata in Sanskrit

### Book 7 Chapter 28

  1 \[धृ\]  
      तथा करुद्धः किम अकरॊद भगदत्तस्य पाण्डवः  
      पराग्ज्यॊतिषॊ वा पार्थस्य तन मे शंस यथातथम  
  2 \[स\]  
      पराग्ज्यॊतिषेण संसक्ताव उभौ दाशार्ह पाण्डवौ  
      मृत्यॊर इवान्तिकं पराप्तौ सर्वभूतानि मेनिरे  
  3 तथा हि शरवर्षाणि पातयत्य अनिशं परभॊ  
      भगदत्तॊ गजस्कन्धात कृष्णयॊः सयन्दनस्थयॊः  
  4 अथ कार्ष्णायसैर बाणैः पूर्णकार्मुकनिःसृतैः  
      अविध्यद देवकीपुत्रं हेमपुङ्खैः शिलाशितैः  
  5 अग्निस्पर्श समास तीक्ष्णा भगदत्तेन चॊदिताः  
      निर्भिद्य देवकीपुत्रं कषितिं जग्मुः शरास ततः  
  6 तस्य पार्थॊ धनुश छित्त्वा शरावापं निहत्य च  
      लाडयन्न इव राजानं भगदत्तम अयॊधयत  
  7 सॊ ऽरकरश्मि निभांस तीक्ष्णांस तॊमरान वै चतुर्दश  
      परेरयत सव्यसाची तांस तरिधैकैकम अथाच्छिनत  
  8 ततॊ नागस्य तद वर्म वयधमत पाकशासनिः  
      शरजालेन स बभौ वयभ्रः पर्वतराड इव  
  9 ततः पराग्ज्यॊतिषः शक्तिं हेमदण्डाम अयस्मयीम  
      वयसृजद वासुदेवाय दविधा ताम अर्जुनॊ ऽचछिनत  
  10 ततश छत्रं धवजं चैव छित्त्वा राज्ञॊ ऽरजुनः शरैः  
     विव्याध दशभिस तूर्णम उत्स्मयन पर्वताधिपम  
 11 सॊ ऽतिविद्धॊ ऽरजुन शरैः सुपुङ्खैः कङ्कपत्रिभिः  
     भगदत्तस ततः करुद्धः पाण्डवस्य महात्मनः  
 12 वयसृजत तॊमरान मूर्ध्नि शवेताश्वस्यॊन्ननाद च  
     तैर अर्जुनस्य समरे किरीटं परिवर्तितम  
 13 परिवृत्तं किरीटं तं यमयन्न एव फल्गुनः  
     सुदृष्टः करियतां लॊक इति राजानम अब्रवीत  
 14 एवम उक्तस तु संक्रुद्धः शरवर्षेण पाण्डवम  
     अभ्यवर्षत स गॊविन्दं धनुर आदाय भस्वरम  
 15 तस्य पार्थॊ धनुश छित्त्वा तूणीरान संनिकृत्य च  
     तवरमाणॊ दविसप्तत्या सर्वमर्मस्व अताडयत  
 16 विद्धस तथाप्य अव्यथितॊ वैष्णवास्त्रम उदीरयन  
     अभिमन्त्र्याङ्कुशं करुद्धॊ वयसृजत पाण्डवॊरसि  
 17 विसृष्टं भगदत्तेन तद अस्त्रं सर्वघातकम  
     उरसा परतिजग्राह पार्थं संछाद्य केशवः  
 18 वैजयन्त्य अभवन माला तद अस्त्रं केशवॊरसि  
     ततॊ ऽरजुनः कलान्तमनाः केशवं परत्यभाषत  
 19 अयुध्यमानस तुरगान संयन्तास्मि जनार्दन  
     इत्य उक्त्वा पुण्डरीकाक्ष परतिज्ञां सवां न रक्षसि  
 20 यद्याहं वयसनी वा सयाम अशक्तॊ वा निवारणे  
     ततस तवयैवं कार्यं सयान न तु कार्यं मयि सथिते  
 21 स बाणः सधनुश चाहं स सुरासुरमानवान  
     शक्तॊ लॊकान इमाञ जेतुं तच चापि विदितं तव  
 22 ततॊ ऽरजुनं वासुदेवः परत्युवाचार्थवद वचः  
     शृणु गुह्यम इदं पार्थ यथावृत्तं पुरानघ  
 23 चतुर्मूर्तिर अहं शश्वल लॊकत्राणार्थम उद्यतः  
     आत्मानं परविभज्येह लॊकानां हितम आदधे  
 24 एका मूर्तिस तपश्चर्यां कुरुते मे भुवि सथिता  
     अपरा पश्यति जगत कुर्वाणं साध्वसाधुनी  
 25 अपरा कुरुते कर्म मानुषं लॊकम आश्रिता  
     शेते चतुर्थी तव अपरा निद्रां वर्षसहस्रिकाम  
 26 यासौ वर्षसहस्रान्ते मूर्तिर उत्तिष्ठते मम  
     वरार्हेभ्यॊ वराञ शरेष्ठांस तस्मिन काले ददाति सा  
 27 तं तु कालम अनुप्राप्तं विदित्वा पृथिवी तदा  
     परायाचत वरं यं मां नरकार्थाय तं शृणु  
 28 देवानाम असुराणां च अवध्यस तनयॊ ऽसतु मे  
     उपेतॊ वैष्णवास्त्रेण तन मे तवं दातुम अर्हसि  
 29 एवं वरम अहं शरुत्वा जगत्यास तनये तदा  
     अमॊघम अस्त्रम अददं वैष्णवं तद अहं पुरा  
 30 अवॊचं चैतद अस्त्रं वै हय अमॊघं भवतु कषमे  
     नरकस्याभिरक्षार्थं नैनं कश चिद वधिष्यति  
 31 अनेनास्त्रेण ते गुप्तः सुतः परबलार्दनः  
     भविष्यति दुराधर्षः सर्वलॊकेषु सर्वदा  
 32 तथेत्य उक्त्वा गता देवी कृतकामा मनस्विनी  
     स चाप्य आसीद दुराधर्षॊ नरकः शत्रुतापनः  
 33 तस्मात पराग्ज्यॊतिषं पराप्तं तद अस्त्रं पार्थ मामकम  
     नास्यावध्यॊ ऽसति लॊकेषु सेन्द्ररुद्रेषु मारिष  
 34 तन मया तवत्कृतेनैतद अन्यथा वयपनाशितम  
     वियुक्तं परमास्त्रेण जहि पार्थ महासुरम  
 35 वैरिणं युधि दुर्धर्षं भगदत्तं सुरद्विषम  
     यथाहं जघ्निवान पूर्वं हितार्थं नरकं तथा  
 36 एवम उक्तस ततः पार्थः केशवेन महात्मना  
     भगदत्तं शितैर बाणैः सहसा समवाकिरत  
 37 ततः पार्थॊ महाबाहुर असंभ्रान्तॊ महामनाः  
     कुम्भयॊर अन्तरे नागं नाराचेन समार्पयत  
 38 समासाद्य तु तं नागं बाणॊ वज्र इवाचलम  
     अभ्यगात सह पुङ्खेन वल्मीकम इव पन्नगः  
 39 स तु विष्टभ्य गात्राणि दन्ताभ्याम अवनिं ययौ  
     नदन्न आर्तस्वरं पराणान उत्ससर्ज महाद्विपः  
 40 ततश चन्द्रार्धबिम्बेन शरेण नतपर्वणा  
     बिभेद हृदयं राज्ञॊ भगदत्तस्य पाण्डवः  
 41 स भिन्नहृदयॊ राजा भगदत्तः किरीटिना  
     शरासनं शरांश चैव गतासुः परमुमॊच ह  
 42 शिरसस तस्य विभ्रष्टः पपात च वराङ्कुशः  
     नालताडन विभ्रष्टं पलाशं नलिनाद इव  
 43 स हेममाली तपनीयभाण्डात; पपात नागाद गिरिसंनिकाशात  
     सुपुष्पितॊ मारुतवेगरुग्णॊ; महीधराग्राद इव कर्णिकारः  
 44 निहत्य तं नरपतिम इन्द्र विक्रमं; सखायम इन्द्रस्य तथैन्द्रिर आहवे  
     ततॊ ऽपरांस तव जयकाङ्क्षिणॊ नरान; बभञ्ज वायुर बलवान दरुमान इव  

  1 \[dhṛ\]  
      tathā kruddhaḥ kim akarod bhagadattasya pāṇḍavaḥ  
      prāgjyotiṣo vā pārthasya tan me śaṃsa yathātatham  
  2 \[s\]  
      prāgjyotiṣeṇa saṃsaktāv ubhau dāśārha pāṇḍavau  
      mṛtyor ivāntikaṃ prāptau sarvabhūtāni menire  
  3 tathā hi śaravarṣāṇi pātayaty aniśaṃ prabho  
      bhagadatto gajaskandhāt kṛṣṇayoḥ syandanasthayoḥ  
  4 atha kārṣṇāyasair bāṇaiḥ pūrṇakārmukaniḥsṛtaiḥ  
      avidhyad devakīputraṃ hemapuṅkhaiḥ śilāśitaiḥ  
  5 agnisparśa samās tīkṣṇā bhagadattena coditāḥ  
      nirbhidya devakīputraṃ kṣitiṃ jagmuḥ śarās tataḥ  
  6 tasya pārtho dhanuś chittvā śarāvāpaṃ nihatya ca  
      lāḍayann iva rājānaṃ bhagadattam ayodhayat  
  7 so 'rkaraśmi nibhāṃs tīkṣṇāṃs tomarān vai caturdaśa  
      prerayat savyasācī tāṃs tridhaikaikam athācchinat  
  8 tato nāgasya tad varma vyadhamat pākaśāsaniḥ  
      śarajālena sa babhau vyabhraḥ parvatarāḍ iva  
  9 tataḥ prāgjyotiṣaḥ śaktiṃ hemadaṇḍām ayasmayīm  
      vyasṛjad vāsudevāya dvidhā tām arjuno 'cchinat  
  10 tataś chatraṃ dhvajaṃ caiva chittvā rājño 'rjunaḥ śaraiḥ  
     vivyādha daśabhis tūrṇam utsmayan parvatādhipam  
 11 so 'tividdho 'rjuna śaraiḥ supuṅkhaiḥ kaṅkapatribhiḥ  
     bhagadattas tataḥ kruddhaḥ pāṇḍavasya mahātmanaḥ  
 12 vyasṛjat tomarān mūrdhni śvetāśvasyonnanāda ca  
     tair arjunasya samare kirīṭaṃ parivartitam  
 13 parivṛttaṃ kirīṭaṃ taṃ yamayann eva phalgunaḥ  
     sudṛṣṭaḥ kriyatāṃ loka iti rājānam abravīt  
 14 evam uktas tu saṃkruddhaḥ śaravarṣeṇa pāṇḍavam  
     abhyavarṣat sa govindaṃ dhanur ādāya bhasvaram  
 15 tasya pārtho dhanuś chittvā tūṇīrān saṃnikṛtya ca  
     tvaramāṇo dvisaptatyā sarvamarmasv atāḍayat  
 16 viddhas tathāpy avyathito vaiṣṇavāstram udīrayan  
     abhimantryāṅkuśaṃ kruddho vyasṛjat pāṇḍavorasi  
 17 visṛṣṭaṃ bhagadattena tad astraṃ sarvaghātakam  
     urasā pratijagrāha pārthaṃ saṃchādya keśavaḥ  
 18 vaijayanty abhavan mālā tad astraṃ keśavorasi  
     tato 'rjunaḥ klāntamanāḥ keśavaṃ pratyabhāṣata  
 19 ayudhyamānas turagān saṃyantāsmi janārdana  
     ity uktvā puṇḍarīkākṣa pratijñāṃ svāṃ na rakṣasi  
 20 yadyāhaṃ vyasanī vā syām aśakto vā nivāraṇe  
     tatas tvayaivaṃ kāryaṃ syān na tu kāryaṃ mayi sthite  
 21 sa bāṇaḥ sadhanuś cāhaṃ sa surāsuramānavān  
     śakto lokān imāñ jetuṃ tac cāpi viditaṃ tava  
 22 tato 'rjunaṃ vāsudevaḥ pratyuvācārthavad vacaḥ  
     śṛṇu guhyam idaṃ pārtha yathāvṛttaṃ purānagha  
 23 caturmūrtir ahaṃ śaśval lokatrāṇārtham udyataḥ  
     ātmānaṃ pravibhajyeha lokānāṃ hitam ādadhe  
 24 ekā mūrtis tapaścaryāṃ kurute me bhuvi sthitā  
     aparā paśyati jagat kurvāṇaṃ sādhvasādhunī  
 25 aparā kurute karma mānuṣaṃ lokam āśritā  
     śete caturthī tv aparā nidrāṃ varṣasahasrikām  
 26 yāsau varṣasahasrānte mūrtir uttiṣṭhate mama  
     varārhebhyo varāñ śreṣṭhāṃs tasmin kāle dadāti sā  
 27 taṃ tu kālam anuprāptaṃ viditvā pṛthivī tadā  
     prāyācata varaṃ yaṃ māṃ narakārthāya taṃ śṛṇu  
 28 devānām asurāṇāṃ ca avadhyas tanayo 'stu me  
     upeto vaiṣṇavāstreṇa tan me tvaṃ dātum arhasi  
 29 evaṃ varam ahaṃ śrutvā jagatyās tanaye tadā  
     amogham astram adadaṃ vaiṣṇavaṃ tad ahaṃ purā  
 30 avocaṃ caitad astraṃ vai hy amoghaṃ bhavatu kṣame  
     narakasyābhirakṣārthaṃ nainaṃ kaś cid vadhiṣyati  
 31 anenāstreṇa te guptaḥ sutaḥ parabalārdanaḥ  
     bhaviṣyati durādharṣaḥ sarvalokeṣu sarvadā  
 32 tathety uktvā gatā devī kṛtakāmā manasvinī  
     sa cāpy āsīd durādharṣo narakaḥ śatrutāpanaḥ  
 33 tasmāt prāgjyotiṣaṃ prāptaṃ tad astraṃ pārtha māmakam  
     nāsyāvadhyo 'sti lokeṣu sendrarudreṣu māriṣa  
 34 tan mayā tvatkṛtenaitad anyathā vyapanāśitam  
     viyuktaṃ paramāstreṇa jahi pārtha mahāsuram  
 35 vairiṇaṃ yudhi durdharṣaṃ bhagadattaṃ suradviṣam  
     yathāhaṃ jaghnivān pūrvaṃ hitārthaṃ narakaṃ tathā  
 36 evam uktas tataḥ pārthaḥ keśavena mahātmanā  
     bhagadattaṃ śitair bāṇaiḥ sahasā samavākirat  
 37 tataḥ pārtho mahābāhur asaṃbhrānto mahāmanāḥ  
     kumbhayor antare nāgaṃ nārācena samārpayat  
 38 samāsādya tu taṃ nāgaṃ bāṇo vajra ivācalam  
     abhyagāt saha puṅkhena valmīkam iva pannagaḥ  
 39 sa tu viṣṭabhya gātrāṇi dantābhyām avaniṃ yayau  
     nadann ārtasvaraṃ prāṇān utsasarja mahādvipaḥ  
 40 tataś candrārdhabimbena śareṇa nataparvaṇā  
     bibheda hṛdayaṃ rājño bhagadattasya pāṇḍavaḥ  
 41 sa bhinnahṛdayo rājā bhagadattaḥ kirīṭinā  
     śarāsanaṃ śarāṃś caiva gatāsuḥ pramumoca ha  
 42 śirasas tasya vibhraṣṭaḥ papāta ca varāṅkuśaḥ  
     nālatāḍana vibhraṣṭaṃ palāśaṃ nalinād iva  
 43 sa hemamālī tapanīyabhāṇḍāt; papāta nāgād girisaṃnikāśāt  
     supuṣpito mārutavegarugṇo; mahīdharāgrād iva karṇikāraḥ  
 44 nihatya taṃ narapatim indra vikramaṃ; sakhāyam indrasya tathaindrir
āhave  
     tato 'parāṃs tava jayakāṅkṣiṇo narān; babhañja vāyur balavān drumān
iva  

------------------------------------------------------------------------

[Next: Chapter 29](mbs07029.md)
