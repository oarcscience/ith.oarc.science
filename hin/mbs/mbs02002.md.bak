[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 2 Index](mbsi02.md) 
[Previous](mbs02001)  [Next](mbs02003.md) 

------------------------------------------------------------------------

[Book 2 in English](../m02/index.md)

------------------------------------------------------------------------

# The Mahabharata in Sanskrit

### Book 2 Chapter 2

  1 \[व\]  
      उषित्वा खाण्डव परस्थे सुखवासं जनार्दनः  
      पार्थैः परीतिसमायुक्तैः पूजनार्हॊ ऽभिपूजितः  
  2 गमनाय मतिं चक्रे पितुर दर्शनलालसः  
      धर्मराजम अथामन्त्र्य पृथां च पृथुलॊचनः  
  3 ववन्दे चरणौ मूर्ध्ना जगद वन्द्यः पितृस्वसुः  
      स तया मूर्ध्न्य उपाघ्रातः परिष्वक्तश च केशवः  
  4 ददर्शानन्तरं कृष्णॊ भगिनीं सवां महायशाः  
      ताम उपेत्य हृषीकेशः परीत्या बाष्पसमन्वितः  
  5 अर्थ्यं तथ्यं हितं वाक्यं लघु युक्तम अनुत्तमम  
      उवाच भगवान भद्रां सुभद्रां भद्र भाषिणीम  
  6 तया सवजनगामीनि शरावितॊ वचनानि सः  
      संपूजितश चाप्य असकृच छिरसा चाभिवादितः  
  7 ताम अनुज्ञाप्य वार्ष्णेयः परतिनन्द्य च भामिनीम  
      ददर्शानन्तरं कृष्णां दौम्यं चापि जनार्दनः  
  8 ववन्दे च यथान्यायं धौम्यं पुरुषसत्तमः  
      दरौपदीं सान्त्वयित्वा च आमन्त्र्य च जनार्दनः  
  9 भरातॄन अभ्यगमद धीमान पार्थेन सहितॊ बली  
      भरातृभिः पञ्चभिः कृष्णॊ वृतः शक्र इवामरैः  
  10 अर्चयाम आस देवांश च दविजांश च यदुपुंगवः  
     माल्यजप्य नमः कारैर गन्धैर उच्चावचैर अपि  
     स कृत्वा सर्वकार्याणि परतस्थे तस्थुषां वरः  
 11 सवस्ति वाच्यार्हतॊ विप्रान दधि पात्रफलाक्षतैः  
     वसु परदाय च ततः परदक्षिणम अवर्तत  
 12 काञ्चनं रथम आस्थाय तार्क्ष्य केतनम आशुगम  
     गदा चक्रासिशार्ङ्गाद्यैर आयुधैश च समन्वितम  
 13 तिथाव अथ च नक्षत्रे मुहूर्ते च गुणान्विते  
     परययौ पुण्डरीकाक्षः सैन्यसुग्रीव वाहनः  
 14 अन्वारुरॊह चाप्य एनं परेम्णा राजा युधिष्ठिरः  
     अपास्य चास्य यन्तारं दारुकं यन्तृसत्तमम  
     अभीषून संप्रजग्राह सवयं कुरुपतिस तदा  
 15 उपारुह्यार्जुनश चापि चामरव्यजनं सितम  
     रुक्मदण्डं बृहन मूर्ध्नि दुधावाभिप्रदक्षिणम  
 16 तथैव भीमसेनॊ ऽपि यमाभ्यां सहितॊ वशी  
     पृष्ठतॊ ऽनुययौ कृष्णम ऋत्विक पौरजनैर वृतः  
 17 स तथा भरातृभिः सार्धं केशवः परवीरहा  
     अनुगम्यमानः शुशुभे शिष्यैर इव गुरुः परियैः  
 18 पार्थम आमन्त्र्य गॊविन्दः परिष्वज्य च पीडितम  
     युधिष्ठिरं पूजयित्वा भीमसेनं यमौ तथा  
 19 परिष्वक्तॊ भृशं ताभ्यां यमाभ्याम अभिवादितः  
     ततस तैः संविदं कृत्वा यथावन मधुसूदनः  
 20 निवर्तयित्वा च तदा पाण्डवान सपदानुगान  
     सवां पुरीं परययौ कृष्णः पुरंदर इवापरः  
 21 लॊचनैर अनुजग्मुस ते तम आदृष्टि पथात तदा  
     मनॊभिर अनुजग्मुस ते कृष्णं परीतिसमन्वयात  
 22 अतृप्त मनसाम एव तेषां केशव दर्शने  
     कषिप्रम अन्तर्दधे शौरिश चक्षुषां परियदर्शनः  
 23 अकामा इव पार्थास ते गॊविन्द गतमानसाः  
     निवृत्यॊपययुः सर्वे सवपुरं पुरुषर्षभाः  
     सयन्दनेनाथ कृष्णॊ ऽपि समये दवारकाम अगात  

  1 \[v\]  
      uṣitvā khāṇḍava prasthe sukhavāsaṃ janārdanaḥ  
      pārthaiḥ prītisamāyuktaiḥ pūjanārho 'bhipūjitaḥ  
  2 gamanāya matiṃ cakre pitur darśanalālasaḥ  
      dharmarājam athāmantrya pṛthāṃ ca pṛthulocanaḥ  
  3 vavande caraṇau mūrdhnā jagad vandyaḥ pitṛsvasuḥ  
      sa tayā mūrdhny upāghrātaḥ pariṣvaktaś ca keśavaḥ  
  4 dadarśānantaraṃ kṛṣṇo bhaginīṃ svāṃ mahāyaśāḥ  
      tām upetya hṛṣīkeśaḥ prītyā bāṣpasamanvitaḥ  
  5 arthyaṃ tathyaṃ hitaṃ vākyaṃ laghu yuktam anuttamam  
      uvāca bhagavān bhadrāṃ subhadrāṃ bhadra bhāṣiṇīm  
  6 tayā svajanagāmīni śrāvito vacanāni saḥ  
      saṃpūjitaś cāpy asakṛc chirasā cābhivāditaḥ  
  7 tām anujñāpya vārṣṇeyaḥ pratinandya ca bhāminīm  
      dadarśānantaraṃ kṛṣṇāṃ daumyaṃ cāpi janārdanaḥ  
  8 vavande ca yathānyāyaṃ dhaumyaṃ puruṣasattamaḥ  
      draupadīṃ sāntvayitvā ca āmantrya ca janārdanaḥ  
  9 bhrātṝn abhyagamad dhīmān pārthena sahito balī  
      bhrātṛbhiḥ pañcabhiḥ kṛṣṇo vṛtaḥ śakra ivāmaraiḥ  
  10 arcayām āsa devāṃś ca dvijāṃś ca yadupuṃgavaḥ  
     mālyajapya namaḥ kārair gandhair uccāvacair api  
     sa kṛtvā sarvakāryāṇi pratasthe tasthuṣāṃ varaḥ  
 11 svasti vācyārhato viprān dadhi pātraphalākṣataiḥ  
     vasu pradāya ca tataḥ pradakṣiṇam avartata  
 12 kāñcanaṃ ratham āsthāya tārkṣya ketanam āśugam  
     gadā cakrāsiśārṅgādyair āyudhaiś ca samanvitam  
 13 tithāv atha ca nakṣatre muhūrte ca guṇānvite  
     prayayau puṇḍarīkākṣaḥ sainyasugrīva vāhanaḥ  
 14 anvāruroha cāpy enaṃ premṇā rājā yudhiṣṭhiraḥ  
     apāsya cāsya yantāraṃ dārukaṃ yantṛsattamam  
     abhīṣūn saṃprajagrāha svayaṃ kurupatis tadā  
 15 upāruhyārjunaś cāpi cāmaravyajanaṃ sitam  
     rukmadaṇḍaṃ bṛhan mūrdhni dudhāvābhipradakṣiṇam  
 16 tathaiva bhīmaseno 'pi yamābhyāṃ sahito vaśī  
     pṛṣṭhato 'nuyayau kṛṣṇam ṛtvik paurajanair vṛtaḥ  
 17 sa tathā bhrātṛbhiḥ sārdhaṃ keśavaḥ paravīrahā  
     anugamyamānaḥ śuśubhe śiṣyair iva guruḥ priyaiḥ  
 18 pārtham āmantrya govindaḥ pariṣvajya ca pīḍitam  
     yudhiṣṭhiraṃ pūjayitvā bhīmasenaṃ yamau tathā  
 19 pariṣvakto bhṛśaṃ tābhyāṃ yamābhyām abhivāditaḥ  
     tatas taiḥ saṃvidaṃ kṛtvā yathāvan madhusūdanaḥ  
 20 nivartayitvā ca tadā pāṇḍavān sapadānugān  
     svāṃ purīṃ prayayau kṛṣṇaḥ puraṃdara ivāparaḥ  
 21 locanair anujagmus te tam ādṛṣṭi pathāt tadā  
     manobhir anujagmus te kṛṣṇaṃ prītisamanvayāt  
 22 atṛpta manasām eva teṣāṃ keśava darśane  
     kṣipram antardadhe śauriś cakṣuṣāṃ priyadarśanaḥ  
 23 akāmā iva pārthās te govinda gatamānasāḥ  
     nivṛtyopayayuḥ sarve svapuraṃ puruṣarṣabhāḥ  
     syandanenātha kṛṣṇo 'pi samaye dvārakām agāt  

------------------------------------------------------------------------

[Next: Chapter 3](mbs02003.md)
