[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 13 Index](mbsi13) 
[Previous](mbs13054)  [Next](mbs13056) 

------------------------------------------------------------------------

[Book 13 in English](../m13/index)

------------------------------------------------------------------------

# The Mahabharata in Sanskrit

### Book 13 Chapter 55

  1 \[च\]  
      वरश च गृह्यतां मत्तॊ यश च ते संशयॊ हृदि  
      तं च बरूहि नरश्रेष्ठ सर्वं संपादयामि ते  
  2 \[कुषिक\]  
      यदि परीतॊ ऽसि भगवंस ततॊ मे वद भार्गव  
      कारणं शरॊतुम इच्छामि मद्गृहे वासकारितम  
  3 शयनं चैकपार्श्वेन दिवसान एकविंशतिम  
      अकिं चिद उक्त्वा गमनं बहिश च मुनिपुंगव  
  4 अन्तर्धानम अकस्माच च पुनर एव च दर्शनम  
      पुनश च शयनं विप्र दिवसान एकविंशतिम  
  5 तैलाभ्यक्तस्य गमनं भॊजनं च गृहे मम  
      समुपानीय विविधं यद दग्धं जातवेदसा  
      निर्याणं च रथेनाशु सहसा यत्कृतं तवया  
  6 धनानां च विसर्गस्य वनस्यापि च दर्शनम  
      परासादानां बहूनां च काञ्चनानां महामुने  
  7 मणिविद्रुम पादानां पर्यङ्कानां च दर्शनम  
      पुनश चादर्शनं तस्य शरॊतुम इच्छामि कारणम  
  8 अतीव हय अत्र मुह्यामि चिन्तयानॊ दिवानिशम  
      न चैवात्राधिगच्छामि सर्वस्यास्य विनिश्चयम  
      एतद इच्छामि कार्त्स्न्येन सत्यं शरॊतुं तपॊधन  
  9 \[च\]  
      शृणु सर्वम अशेषेण यद इदं येन हेतुना  
      न हि शक्यम अनाख्यातुम एवं पृष्टेन पार्थिव  
  10 पितामहस्य वदतः पुरा देवसमागमे  
     शरुतवान अस्मि यद राजंस तन मे निगदतः शृणु  
 11 बरह्मक्षत्रविरॊधेन भविता कुलसंकरः  
     पौत्र सते भविता राजंस तेजॊ वीर्यसमन्वितः  
 12 ततः सवकुलरक्षार्थम अहं तवा समुपागमम  
     चिकीर्षन कुशिकॊच्छेदं संदिधक्षुः कुलं तव  
 13 ततॊ ऽहम आगम्य पुरा तवाम अवॊचं महीपते  
     नियमं कं चिद आरप्स्ये शुश्रूषा करियताम इति  
 14 न च ते दुष्कृतं किं चिद अहम आसादयं गृहे  
     तेन जीवसि राजर्षे न भवेथास ततॊ ऽनयथा  
 15 एतां बुद्धिं समास्थाय दिवसान एकविंशतिम  
     सुप्तॊ ऽसमि यदि मां कश चिद बॊधयेद इति पार्थिव  
 16 यदा तवया सभार्येण संस्पुतॊ न परबॊधितः  
     अहं तदैव ते परीतॊ मनसा राजसत्तम  
 17 उत्थाय चास्मि निष्क्रान्तॊ यदि मां तवं महीपते  
     पृच्छेः कव यास्यसीत्य एवं शपेयं तवाम इति परभॊ  
 18 अन्तर्हितश चास्मि पुनः पुनर एव च ते गृहे  
     यॊगम आस्थाय संविष्टॊ दिवसान एकविंशतिम  
 19 कषुधितॊ माम असूयेथाः शरमाद वेति नराधिप  
     एतां बुद्धिं समास्थाय कर्शितौ वां मया कषुधा  
 20 न च ते ऽभूत सुसूक्ष्मॊ ऽपि मन्युर मनसि पार्थिव  
     सभार्यस्य नरश्रेष्ठ तेन ते परीतिमान अहम  
 21 भॊजनं च समानाय्य यत तद आदीपितं मया  
     करुध्येथा यदि मात्सर्याद इति तन मर्षितं च ते  
 22 ततॊ ऽहं रथम आरुह्य तवाम अवॊचं नराधिप  
     सभार्यॊ मां वहस्वेति तच च तवं कृतवांस तथा  
 23 अविशङ्कॊ नरपते परीतॊ ऽहं चापि तेन ते  
     धनॊत्सर्गे ऽपि च कृते न तवां करॊधः परधर्षयत  
 24 ततः परीतेन ते राजन पुनर एतत कृतं तव  
     सभार्यस्य वनं भूयस तद विद्धि मनुजाधिप  
 25 परीत्यर्थं तव चैतन मे सवर्गसंदर्शनं कृतम  
     यत ते वने ऽसमिन नृपते दृष्टं दिव्यं निदर्शनम  
 26 सवर्गॊद्देशस तवया राजन स शरीरेण पार्थिव  
     मुहूर्तम अनुभूतॊ ऽसौ सभार्येण नृपॊत्तम  
 27 निदर्शनार्थं तपसॊ धर्मस्य च नराधिप  
     तत्र यासीत सपृहा राजंस तच चापि विदितं मम  
 28 बराह्मण्यं काङ्क्षसे हि तवं तपश च पृथिवीपते  
     अवमन्य नरेन्द्रत्वं देवेन्द्रत्वं च पार्थिव  
 29 एवम एतद यथात्थ तवं बराह्मण्यं तात दुर्लभम  
     बराह्मण्ये सति चर्षित्वम ऋषित्वे च तपस्विता  
 30 भविष्यत्य एष ते कामः कुशिकात कौशिकॊ दविजः  
     तृतीयं पुरुषं पराप्य बराह्मणत्वं गमिष्यति  
 31 वंशस ते पार्थिवश्रेष्ठ भृगूणाम एव तेजसा  
     पौत्रस ते भविता विप्र तपस्वी पावकद्युतिः  
 32 यः स देवमनुष्याणां भयम उत्पादयिष्यति  
     तरयाणां चैव लॊकानां सत्यम एतद बरवीमि ते  
 33 वरं गृहाण राजर्षे यस ते मनसि वर्तते  
     तीर्थयात्रां गमिष्यामि पुरा कालॊ ऽतिवर्तते  
 34 \[क\]  
     एष एव वरॊ मे ऽदय यत तवं परीतॊ महामुने  
     भवत्व एतद यथात्थ तवं तपः पौत्रे ममानघ  
     बराह्मण्यं मे कुलस्यास्तु भगवन्न एष मे वरः  
 35 पुनश चाख्यातुम इच्छामि भगवन विस्तरेण वै  
     कथम एष्यति विप्रत्वं कुलं मे भृगुनन्दन  
     कश चासौ भविता बन्धुर मम कश चापि संमतः  

  1 \[c\]  
      varaś ca gṛhyatāṃ matto yaś ca te saṃśayo hṛdi  
      taṃ ca brūhi naraśreṣṭha sarvaṃ saṃpādayāmi te  
  2 \[kuṣika\]  
      yadi prīto 'si bhagavaṃs tato me vada bhārgava  
      kāraṇaṃ śrotum icchāmi madgṛhe vāsakāritam  
  3 śayanaṃ caikapārśvena divasān ekaviṃśatim  
      akiṃ cid uktvā gamanaṃ bahiś ca munipuṃgava  
  4 antardhānam akasmāc ca punar eva ca darśanam  
      punaś ca śayanaṃ vipra divasān ekaviṃśatim  
  5 tailābhyaktasya gamanaṃ bhojanaṃ ca gṛhe mama  
      samupānīya vividhaṃ yad dagdhaṃ jātavedasā  
      niryāṇaṃ ca rathenāśu sahasā yatkṛtaṃ tvayā  
  6 dhanānāṃ ca visargasya vanasyāpi ca darśanam  
      prāsādānāṃ bahūnāṃ ca kāñcanānāṃ mahāmune  
  7 maṇividruma pādānāṃ paryaṅkānāṃ ca darśanam  
      punaś cādarśanaṃ tasya śrotum icchāmi kāraṇam  
  8 atīva hy atra muhyāmi cintayāno divāniśam  
      na caivātrādhigacchāmi sarvasyāsya viniścayam  
      etad icchāmi kārtsnyena satyaṃ śrotuṃ tapodhana  
  9 \[c\]  
      śṛṇu sarvam aśeṣeṇa yad idaṃ yena hetunā  
      na hi śakyam anākhyātum evaṃ pṛṣṭena pārthiva  
  10 pitāmahasya vadataḥ purā devasamāgame  
     śrutavān asmi yad rājaṃs tan me nigadataḥ śṛṇu  
 11 brahmakṣatravirodhena bhavitā kulasaṃkaraḥ  
     pautra ste bhavitā rājaṃs tejo vīryasamanvitaḥ  
 12 tataḥ svakularakṣārtham ahaṃ tvā samupāgamam  
     cikīrṣan kuśikocchedaṃ saṃdidhakṣuḥ kulaṃ tava  
 13 tato 'ham āgamya purā tvām avocaṃ mahīpate  
     niyamaṃ kaṃ cid ārapsye śuśrūṣā kriyatām iti  
 14 na ca te duṣkṛtaṃ kiṃ cid aham āsādayaṃ gṛhe  
     tena jīvasi rājarṣe na bhavethās tato 'nyathā  
 15 etāṃ buddhiṃ samāsthāya divasān ekaviṃśatim  
     supto 'smi yadi māṃ kaś cid bodhayed iti pārthiva  
 16 yadā tvayā sabhāryeṇa saṃsputo na prabodhitaḥ  
     ahaṃ tadaiva te prīto manasā rājasattama  
 17 utthāya cāsmi niṣkrānto yadi māṃ tvaṃ mahīpate  
     pṛccheḥ kva yāsyasīty evaṃ śapeyaṃ tvām iti prabho  
 18 antarhitaś cāsmi punaḥ punar eva ca te gṛhe  
     yogam āsthāya saṃviṣṭo divasān ekaviṃśatim  
 19 kṣudhito mām asūyethāḥ śramād veti narādhipa  
     etāṃ buddhiṃ samāsthāya karśitau vāṃ mayā kṣudhā  
 20 na ca te 'bhūt susūkṣmo 'pi manyur manasi pārthiva  
     sabhāryasya naraśreṣṭha tena te prītimān aham  
 21 bhojanaṃ ca samānāyya yat tad ādīpitaṃ mayā  
     krudhyethā yadi mātsaryād iti tan marṣitaṃ ca te  
 22 tato 'haṃ ratham āruhya tvām avocaṃ narādhipa  
     sabhāryo māṃ vahasveti tac ca tvaṃ kṛtavāṃs tathā  
 23 aviśaṅko narapate prīto 'haṃ cāpi tena te  
     dhanotsarge 'pi ca kṛte na tvāṃ krodhaḥ pradharṣayat  
 24 tataḥ prītena te rājan punar etat kṛtaṃ tava  
     sabhāryasya vanaṃ bhūyas tad viddhi manujādhipa  
 25 prītyarthaṃ tava caitan me svargasaṃdarśanaṃ kṛtam  
     yat te vane 'smin nṛpate dṛṣṭaṃ divyaṃ nidarśanam  
 26 svargoddeśas tvayā rājan sa śarīreṇa pārthiva  
     muhūrtam anubhūto 'sau sabhāryeṇa nṛpottama  
 27 nidarśanārthaṃ tapaso dharmasya ca narādhipa  
     tatra yāsīt spṛhā rājaṃs tac cāpi viditaṃ mama  
 28 brāhmaṇyaṃ kāṅkṣase hi tvaṃ tapaś ca pṛthivīpate  
     avamanya narendratvaṃ devendratvaṃ ca pārthiva  
 29 evam etad yathāttha tvaṃ brāhmaṇyaṃ tāta durlabham  
     brāhmaṇye sati carṣitvam ṛṣitve ca tapasvitā  
 30 bhaviṣyaty eṣa te kāmaḥ kuśikāt kauśiko dvijaḥ  
     tṛtīyaṃ puruṣaṃ prāpya brāhmaṇatvaṃ gamiṣyati  
 31 vaṃśas te pārthivaśreṣṭha bhṛgūṇām eva tejasā  
     pautras te bhavitā vipra tapasvī pāvakadyutiḥ  
 32 yaḥ sa devamanuṣyāṇāṃ bhayam utpādayiṣyati  
     trayāṇāṃ caiva lokānāṃ satyam etad bravīmi te  
 33 varaṃ gṛhāṇa rājarṣe yas te manasi vartate  
     tīrthayātrāṃ gamiṣyāmi purā kālo 'tivartate  
 34 \[k\]  
     eṣa eva varo me 'dya yat tvaṃ prīto mahāmune  
     bhavatv etad yathāttha tvaṃ tapaḥ pautre mamānagha  
     brāhmaṇyaṃ me kulasyāstu bhagavann eṣa me varaḥ  
 35 punaś cākhyātum icchāmi bhagavan vistareṇa vai  
     katham eṣyati vipratvaṃ kulaṃ me bhṛgunandana  
     kaś cāsau bhavitā bandhur mama kaś cāpi saṃmataḥ  

------------------------------------------------------------------------

[Next: Chapter 56](mbs13056)
