[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 2 Index](mbsi02.md) 
[Previous](mbs02059)  [Next](mbs02061.md) 

------------------------------------------------------------------------

[Book 2 in English](../m02/index.md)

------------------------------------------------------------------------

# The Mahabharata in Sanskrit

### Book 2 Chapter 60

  1 \[वै\]  
      धिग अस्तु कषत्तारम इति बरुवाणॊ; दर्पेण मत्तॊ धृतराष्ट्रस्य
पुत्रः  
      अवैक्षत परातिकामीं सभायाम; उवाच चैनं परमार्यमध्ये  
  2 तवं परातिकामिन दरौपदीम आनयस्व; न ते भयं विद्यते पाण्डवेभ्यः  
      कषत्ता हय अयं विवदत्य एव भीरुर; न चास्माकं वृद्धिकामः सदैव  
  3 एवम उक्तः परातिकामी ससूतः; परायाच छीघ्रं राजवचॊ निशम्य  
      परविश्य च शवेव स सिंहगॊष्ठं; समासदन महिषीं पाण्डवानाम  
  4 \[पर\]  
      युधिष्ठिरे दयूतमदेन मत्ते; दुर्यॊधनॊ दरौपदि तवाम अजैषीत  
      सा परपद्य तवं धृतराष्ट्रस्य वेश्म; नयामि तवां कर्मणे याज्ञसेनि  
  5 \[द\]  
      कथं तव एवं वदसि परातिकामिन; कॊ वै दीव्येद भार्ययया राजपुत्रः  
      मूढॊ राजा दयूतमदेन मत्त; आहॊ नान्यत कैतवम अस्य किं चित  
  6 \[प\]  
      यदा नाभूत कैतवम अन्यद अस्य; तदादेवीत पाण्डवॊ ऽजातशत्रुः  
      नयस्ताः पूर्वं भरातरस तेन राज्ञा; सवयं चात्मा तवम अथॊ राजपुत्रि  
  7 \[द\]  
      गच्छ तवं कितवं गत्वा सभायां पृच्छ सूतज  
      किं नु पूर्वं पराजैषीर आत्मानं मां नु भारत  
      एतज जञात्वा तवम आगच्छ ततॊ मां नयसूतज  
  8 \[व\]  
      सभां गत्वा स चॊवाच दरौपद्यास तद वचस तदा  
      कस्येशॊ नः पराजैषीर इति तवाम आह दरौपदी  
      किं नु पूर्वं पराजैषीर आत्मानम अथ वापि माम  
  9 युधिष्ठिरस तु निश्चेष्टॊ गतसत्त्व इवाभवत  
      न तं सूतं परत्युवाच वचनं साध्व असाधु वा  
  10 \[दुर\]  
     इहैत्य कृष्णा पाञ्चाली परश्नम एतं परभाषताम  
     इहैव सर्वे शृण्वन्तु तस्या अस्य च यद वचः  
 11 \[व\]  
     स गत्वा राजभवनं दुर्यॊधन वशानुगः  
     उवाच दरौपदीं सूतः परातिकामी वयथन्न इव  
 12 सभ्यास तव अमी राजपुत्र्य आह्वयन्ति; मन्ये पराप्तः संक्षयः कौरवाणाम  
     न वै समृद्धिं पालयते लघीयान; यत तवं सभाम एष्यसि राजपुत्रि  
 13 \[दरौ\]  
     एवं नूनं वयदधात संविधाता; सपर्शाव उभौ सपृशतॊ वीर बालौ  
     धर्मं तव एकं परमं पराह लॊके; स नः शमं धास्यति गॊप्यमानः  
 14 \[वै\]  
     युधिष्ठिरस तु तच छरुत्वा दुर्यॊधन चिकीर्षितम  
     दरौपद्या संमतं दूतं पराहिणॊद भरतर्षभ  
 15 एकवस्त्रा अधॊ नीवी रॊदमाना रजस्वला  
     सभाम आगम्य पाञ्चाली शवशुरस्याग्रतॊ ऽभवत  
 16 ततस तेषां मुखम आलॊक्य राजा; दुर्यॊधनः सूतम उवाच हृष्टः  
     इहैवैताम आनय परातिकामिन; परत्यक्षम अस्याः कुरवॊ बरुवन्तु  
 17 ततः सूतस तस्य वशानुगामी; भीतश च कॊपाद दरुपदात्मजायाः  
     विहाय मानं पुनर एव सभ्यान; उवाच कृष्णां किम अहं बरवीमि  
 18 \[दुर\]  
     दुःशासनैष मम सूतपुत्रॊ; वृकॊदराद उद्विजते ऽलपचेताः  
     सवयं परगृह्यानय याज्ञसेनीं; किं ते करिष्यन्त्य अवशाः सपत्नाः  
 19 ततः समुत्थाय स राजपुत्रः; शरुत्वा भरातुः कॊपविरक्त दृष्टिः  
     परविश्य तद वेश्म महारथानाम; इत्य अब्रवीद दरौपदीं राजपुत्रीम  
 20 एह्य एहि पाञ्चालि जितासि कृष्णे; दुर्यॊधनं पश्य विमुक्तलज्जा  
     कुरून भजस्वायत पद्मनेत्रे; धर्मेण लब्धासि सभां परैहि  
 21 ततः समुत्थाय सुदुर्मनाः सा; विवर्णम आमृज्य मुखं करेण  
     आर्ता परदुद्राव यतः सत्रियस ता; वृद्धस्य राज्ञः कुरुपुंगवस्य  
 22 ततॊ जवेनाभिससार रॊषाद; दुःशासनस ताम अभिगर्जमानः  
     दीर्घेषु नीलेष्व अथ चॊर्मि मत्सु; जग्राह केशेषु नरेन्द्रपत्नीम  
 23 ये राजसूयावभृथे जलेन; महाक्रतौ मन्त्रपूतेन सिक्ताः  
     ते पाण्डवानां परिभूय वीर्यं; बलात परमृष्टा धृतराष्ट्र जेन  
 24 स तां परामृश्य सभा समीपम; आनीय कृष्णाम अतिकृष्ण केशीम  
     दुःशासनॊ नाथवतीम अनाथवच; चकर्ष वायुः कदलीम इवार्ताम  
 25 सा कृष्यमाणा नमिताङ्गयस्तिः; शनैर उवाचाद्य रजस्वलास्मि  
     एकं च वासॊ मम मन्दबुद्धे; सभां नेतुं नार्हसि माम अनार्य  
 26 ततॊ ऽबरवीत तां परसभं निगृह्य; केशेषु कृष्णेषु तदा स कृष्णाम  
     कृष्णं च जिष्णुं च हरिं नरं च; तराणाय विक्रॊश नयामि हि तवाम  
 27 रजस्वला वा भव याज्ञसेनि; एकाम्बरा वाप्य अथ वा विवस्त्रा  
     दयूते जिता चासि कृतासि दासी; दासीषु कामश च यथॊपजॊषम  
 28 परकीर्णकेशी पतितार्ध वस्त्रा; दुःशासनेन वयवधूयमाना  
     हरीमत्य अमर्षेण च दह्यमाना; शनैर इदं वाक्यम उवाच कृष्णा  
 29 इमे सभायाम उपदिष्ट शास्त्राः; करियावन्तः सर्व एवेन्द्र कल्पाः  
     गुरु सथाना गुरवश चैव सर्वे; तेषाम अग्रे नॊत्सहे सथातुम एवम  
 30 नृशंसकर्मंस तवम अनार्य वृत्त; मा मां विवस्त्रां कृधि मा विकार्षीः  
     न मर्षयेयुस तव राजपुत्राः; सेन्द्रापि देवा यदि ते सहायाः  
 31 धर्मे सथितॊ धर्मसुतश च राजा; धर्मश च सूक्ष्मॊ निपुणॊपलभ्यः  
     वाचापि भर्तुः परमाणु मात्रं; नेच्छसि दॊषं सवगुणान विषृज्य  
 32 इदं तव अनार्यं कुरुवीरमध्ये; रजस्वलां यत परिकर्षसे माम  
     न चापि कश चित कुरुते ऽतर पूजां; धरुवं तवेदं मतम अन्वपद्यन  
 33 धिग अस्तु नष्टः खलु भारतानां; धर्मस तथा कषत्रविदां च वृत्तम  
     यत्राभ्यतीतां कुरु धर्मवेलां; परेक्षन्ति सर्वे कुरवः सभायाम  
 34 दरॊणस्य भीष्मस्य च नास्ति सत्त्वं; धरुवं तथैवास्य महात्मनॊ ऽपि  
     राज्ञस तथा हीमम अधर्मम उग्रं; न लक्षयन्ते कुरुवृद्ध मुख्याः  
 35 तथा बरुवन्ती करुणं सुमध्यमा; काक्षेण भर्तॄन कुपितान अपश्यत  
     सा पाण्डवान कॊपपरीत देहान; संदीपयाम आस कटाक्ष पातैः  
 36 हृतेन राज्येन तथा धनेन; रत्नैश च मुख्यैर न तथा बभूव  
     यथार्तया कॊपसमीरितेन; कृष्णा कटाक्षेण बभूव दुःखम  
 37 दुःशासनश चापि समीक्ष्य कृष्णाम; अवेक्षमाणां कृपणान पतींस तान  
     आधूय वेगेन विसंज्ञकल्पाम; उवाच दासीति हसन्न इवॊग्रः  
 38 कर्णस तु तद वाक्यम अतीव हृष्टः; संपूजयाम आस हसन सशब्दम  
     गान्धारराजः सुबलस्य पुत्रस; तथैव दुःशासनम अभ्यनन्दत  
 39 सभ्यास तु ये तत्र बभूवुर अन्ये; ताभ्याम ऋते धार्तराष्ट्रेण चैव  
     तेषाम अभूद दुःखम अतीव कृष्णां; दृष्ट्वा सभायां परिकृष्यमाणाम  
 40 \[भीस्म\]  
     न धर्मसौक्ष्म्यात सुभगे विवक्तुं; शक्नॊमि ते परश्नम इमं यथावत  
     अस्वॊ हय अशक्तः पणितुं परस्वं; सत्रियश च भर्तुर वशतां समीक्ष्य  
 41 तयजेत सर्वां पृथिवीं समृद्धां; युधिष्ठिरः सत्यम अथॊ न जह्यात  
     उक्तं जितॊ ऽसमीति च पाण्डवेन; तस्मान न शक्नॊमि विवेक्तुम एतत  
 42 दयूते ऽदवितीयः शकुनिर नरेषु; कुन्तीसुतस तेन निसृष्टकामः  
     न मन्यते तां निकृतिं महात्मा; तस्मान न ते परश्नम इमं बरवीमि  
 43 \[द\]  
     आहूय राजा कुशलैः सभायां; दुष्टात्मभिर नैकृतिकैर अनार्यैः  
     दयूतप्रियैर नातिकृत परयत्नः; कस्माद अयं नाम निसृष्टकामः  
 44 स शुद्धभावॊ निकृतिप्रवृत्तिम; अबुध्यमानः कुरुपाण्डवाग्र्यः  
     संभूय सर्वैश च जितॊ ऽपि यस्मात; पश्चाच च यत कैतवम अभ्युपेतः  
 45 तिष्ठन्ति चेमे कुरवः सभायाम; ईशाः सुतानां च तथा सनुषाणाम  
     समीक्ष्य सर्वे मम चापि वाक्यं; विब्रूत मे परश्नम इमं यथावत  
 46 \[व\]  
     तथा बरुवन्तीं करुणं रुदन्तीम; अवेक्षमाणाम असकृत पतींस तान  
     दुःशासनः परुषाण्य अप्रियाणि; वाक्यान्य उवाचामधुराणि चैव  
 47 तां कृष्यमाणां च रजस्वलां च; सरस्तॊत्तरीयाम अतदर्हमाणाम  
     वृकॊदरः परेक्ष्य युधिष्ठिरं च; चकार कॊपं परमार्तरूपः  

  1 \[vai\]  
      dhig astu kṣattāram iti bruvāṇo; darpeṇa matto dhṛtarāṣṭrasya
putraḥ  
      avaikṣata prātikāmīṃ sabhāyām; uvāca cainaṃ paramāryamadhye  
  2 tvaṃ prātikāmin draupadīm ānayasva; na te bhayaṃ vidyate
pāṇḍavebhyaḥ  
      kṣattā hy ayaṃ vivadaty eva bhīrur; na cāsmākaṃ vṛddhikāmaḥ
sadaiva  
  3 evam uktaḥ prātikāmī sasūtaḥ; prāyāc chīghraṃ rājavaco niśamya  
      praviśya ca śveva sa siṃhagoṣṭhaṃ; samāsadan mahiṣīṃ pāṇḍavānām  
  4 \[pra\]  
      yudhiṣṭhire dyūtamadena matte; duryodhano draupadi tvām ajaiṣīt  
      sā prapadya tvaṃ dhṛtarāṣṭrasya veśma; nayāmi tvāṃ karmaṇe
yājñaseni  
  5 \[d\]  
      kathaṃ tv evaṃ vadasi prātikāmin; ko vai dīvyed bhāryayayā
rājaputraḥ  
      mūḍho rājā dyūtamadena matta; āho nānyat kaitavam asya kiṃ cit  
  6 \[p\]  
      yadā nābhūt kaitavam anyad asya; tadādevīt pāṇḍavo 'jātaśatruḥ  
      nyastāḥ pūrvaṃ bhrātaras tena rājñā; svayaṃ cātmā tvam atho
rājaputri  
  7 \[d\]  
      gaccha tvaṃ kitavaṃ gatvā sabhāyāṃ pṛccha sūtaja  
      kiṃ nu pūrvaṃ parājaiṣīr ātmānaṃ māṃ nu bhārata  
      etaj jñātvā tvam āgaccha tato māṃ nayasūtaja  
  8 \[v\]  
      sabhāṃ gatvā sa covāca draupadyās tad vacas tadā  
      kasyeśo naḥ parājaiṣīr iti tvām āha draupadī  
      kiṃ nu pūrvaṃ parājaiṣīr ātmānam atha vāpi mām  
  9 yudhiṣṭhiras tu niśceṣṭo gatasattva ivābhavat  
      na taṃ sūtaṃ pratyuvāca vacanaṃ sādhv asādhu vā  
  10 \[dur\]  
     ihaitya kṛṣṇā pāñcālī praśnam etaṃ prabhāṣatām  
     ihaiva sarve śṛṇvantu tasyā asya ca yad vacaḥ  
 11 \[v\]  
     sa gatvā rājabhavanaṃ duryodhana vaśānugaḥ  
     uvāca draupadīṃ sūtaḥ prātikāmī vyathann iva  
 12 sabhyās tv amī rājaputry āhvayanti; manye prāptaḥ saṃkṣayaḥ
kauravāṇām  
     na vai samṛddhiṃ pālayate laghīyān; yat tvaṃ sabhām eṣyasi
rājaputri  
 13 \[drau\]  
     evaṃ nūnaṃ vyadadhāt saṃvidhātā; sparśāv ubhau spṛśato vīra bālau  
     dharmaṃ tv ekaṃ paramaṃ prāha loke; sa naḥ śamaṃ dhāsyati
gopyamānaḥ  
 14 \[vai\]  
     yudhiṣṭhiras tu tac chrutvā duryodhana cikīrṣitam  
     draupadyā saṃmataṃ dūtaṃ prāhiṇod bharatarṣabha  
 15 ekavastrā adho nīvī rodamānā rajasvalā  
     sabhām āgamya pāñcālī śvaśurasyāgrato 'bhavat  
 16 tatas teṣāṃ mukham ālokya rājā; duryodhanaḥ sūtam uvāca hṛṣṭaḥ  
     ihaivaitām ānaya prātikāmin; pratyakṣam asyāḥ kuravo bruvantu  
 17 tataḥ sūtas tasya vaśānugāmī; bhītaś ca kopād drupadātmajāyāḥ  
     vihāya mānaṃ punar eva sabhyān; uvāca kṛṣṇāṃ kim ahaṃ bravīmi  
 18 \[dur\]  
     duḥśāsanaiṣa mama sūtaputro; vṛkodarād udvijate 'lpacetāḥ  
     svayaṃ pragṛhyānaya yājñasenīṃ; kiṃ te kariṣyanty avaśāḥ sapatnāḥ  
 19 tataḥ samutthāya sa rājaputraḥ; śrutvā bhrātuḥ kopavirakta dṛṣṭiḥ  
     praviśya tad veśma mahārathānām; ity abravīd draupadīṃ rājaputrīm  
 20 ehy ehi pāñcāli jitāsi kṛṣṇe; duryodhanaṃ paśya vimuktalajjā  
     kurūn bhajasvāyata padmanetre; dharmeṇa labdhāsi sabhāṃ paraihi  
 21 tataḥ samutthāya sudurmanāḥ sā; vivarṇam āmṛjya mukhaṃ kareṇa  
     ārtā pradudrāva yataḥ striyas tā; vṛddhasya rājñaḥ kurupuṃgavasya  
 22 tato javenābhisasāra roṣād; duḥśāsanas tām abhigarjamānaḥ  
     dīrgheṣu nīleṣv atha cormi matsu; jagrāha keśeṣu narendrapatnīm  
 23 ye rājasūyāvabhṛthe jalena; mahākratau mantrapūtena siktāḥ  
     te pāṇḍavānāṃ paribhūya vīryaṃ; balāt pramṛṣṭā dhṛtarāṣṭra jena  
 24 sa tāṃ parāmṛśya sabhā samīpam; ānīya kṛṣṇām atikṛṣṇa keśīm  
     duḥśāsano nāthavatīm anāthavac; cakarṣa vāyuḥ kadalīm ivārtām  
 25 sā kṛṣyamāṇā namitāṅgayastiḥ; śanair uvācādya rajasvalāsmi  
     ekaṃ ca vāso mama mandabuddhe; sabhāṃ netuṃ nārhasi mām anārya  
 26 tato 'bravīt tāṃ prasabhaṃ nigṛhya; keśeṣu kṛṣṇeṣu tadā sa kṛṣṇām  
     kṛṣṇaṃ ca jiṣṇuṃ ca hariṃ naraṃ ca; trāṇāya vikrośa nayāmi hi
tvām  
 27 rajasvalā vā bhava yājñaseni; ekāmbarā vāpy atha vā vivastrā  
     dyūte jitā cāsi kṛtāsi dāsī; dāsīṣu kāmaś ca yathopajoṣam  
 28 prakīrṇakeśī patitārdha vastrā; duḥśāsanena vyavadhūyamānā  
     hrīmaty amarṣeṇa ca dahyamānā; śanair idaṃ vākyam uvāca kṛṣṇā  
 29 ime sabhāyām upadiṣṭa śāstrāḥ; kriyāvantaḥ sarva evendra kalpāḥ  
     guru sthānā guravaś caiva sarve; teṣām agre notsahe sthātum evam  
 30 nṛśaṃsakarmaṃs tvam anārya vṛtta; mā māṃ vivastrāṃ kṛdhi mā
vikārṣīḥ  
     na marṣayeyus tava rājaputrāḥ; sendrāpi devā yadi te sahāyāḥ  
 31 dharme sthito dharmasutaś ca rājā; dharmaś ca sūkṣmo
nipuṇopalabhyaḥ  
     vācāpi bhartuḥ paramāṇu mātraṃ; necchasi doṣaṃ svaguṇān viṣṛjya  
 32 idaṃ tv anāryaṃ kuruvīramadhye; rajasvalāṃ yat parikarṣase mām  
     na cāpi kaś cit kurute 'tra pūjāṃ; dhruvaṃ tavedaṃ matam
anvapadyan  
 33 dhig astu naṣṭaḥ khalu bhāratānāṃ; dharmas tathā kṣatravidāṃ ca
vṛttam  
     yatrābhyatītāṃ kuru dharmavelāṃ; prekṣanti sarve kuravaḥ sabhāyām  
 34 droṇasya bhīṣmasya ca nāsti sattvaṃ; dhruvaṃ tathaivāsya mahātmano
'pi  
     rājñas tathā hīmam adharmam ugraṃ; na lakṣayante kuruvṛddha
mukhyāḥ  
 35 tathā bruvantī karuṇaṃ sumadhyamā; kākṣeṇa bhartṝn kupitān apaśyat  
     sā pāṇḍavān kopaparīta dehān; saṃdīpayām āsa kaṭākṣa pātaiḥ  
 36 hṛtena rājyena tathā dhanena; ratnaiś ca mukhyair na tathā babhūva  
     yathārtayā kopasamīritena; kṛṣṇā kaṭākṣeṇa babhūva duḥkham  
 37 duḥśāsanaś cāpi samīkṣya kṛṣṇām; avekṣamāṇāṃ kṛpaṇān patīṃs tān  
     ādhūya vegena visaṃjñakalpām; uvāca dāsīti hasann ivograḥ  
 38 karṇas tu tad vākyam atīva hṛṣṭaḥ; saṃpūjayām āsa hasan saśabdam  
     gāndhārarājaḥ subalasya putras; tathaiva duḥśāsanam abhyanandat  
 39 sabhyās tu ye tatra babhūvur anye; tābhyām ṛte dhārtarāṣṭreṇa
caiva  
     teṣām abhūd duḥkham atīva kṛṣṇāṃ; dṛṣṭvā sabhāyāṃ parikṛṣyamāṇām  
 40 \[bhīsma\]  
     na dharmasaukṣmyāt subhage vivaktuṃ; śaknomi te praśnam imaṃ
yathāvat  
     asvo hy aśaktaḥ paṇituṃ parasvaṃ; striyaś ca bhartur vaśatāṃ
samīkṣya  
 41 tyajeta sarvāṃ pṛthivīṃ samṛddhāṃ; yudhiṣṭhiraḥ satyam atho na
jahyāt  
     uktaṃ jito 'smīti ca pāṇḍavena; tasmān na śaknomi vivektum etat  
 42 dyūte 'dvitīyaḥ śakunir nareṣu; kuntīsutas tena nisṛṣṭakāmaḥ  
     na manyate tāṃ nikṛtiṃ mahātmā; tasmān na te praśnam imaṃ bravīmi  
 43 \[d\]  
     āhūya rājā kuśalaiḥ sabhāyāṃ; duṣṭātmabhir naikṛtikair anāryaiḥ  
     dyūtapriyair nātikṛta prayatnaḥ; kasmād ayaṃ nāma nisṛṣṭakāmaḥ  
 44 sa śuddhabhāvo nikṛtipravṛttim; abudhyamānaḥ kurupāṇḍavāgryaḥ  
     saṃbhūya sarvaiś ca jito 'pi yasmāt; paścāc ca yat kaitavam
abhyupetaḥ  
 45 tiṣṭhanti ceme kuravaḥ sabhāyām; īśāḥ sutānāṃ ca tathā snuṣāṇām  
     samīkṣya sarve mama cāpi vākyaṃ; vibrūta me praśnam imaṃ yathāvat  
 46 \[v\]  
     tathā bruvantīṃ karuṇaṃ rudantīm; avekṣamāṇām asakṛt patīṃs tān  
     duḥśāsanaḥ paruṣāṇy apriyāṇi; vākyāny uvācāmadhurāṇi caiva  
 47 tāṃ kṛṣyamāṇāṃ ca rajasvalāṃ ca; srastottarīyām atadarhamāṇām  
     vṛkodaraḥ prekṣya yudhiṣṭhiraṃ ca; cakāra kopaṃ paramārtarūpaḥ  

------------------------------------------------------------------------

[Next: Chapter 61](mbs02061.md)
