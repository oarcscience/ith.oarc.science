[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 6 Index](mbsi06.md) 
[Previous](mbs06113)  [Next](mbs06115.md) 

------------------------------------------------------------------------

[Book 6 in English](../m06/index.md)

------------------------------------------------------------------------

# The Mahabharata in Sanskrit

### Book 6 Chapter 114

  1 संजय उवाच  
      एवं ते पण्डवाः सर्वे पुरस्कृत्य शिखण्डिनम  
      विव्यधुः समरे भीष्मं परिवार्य समन्ततः  
  2 शतघ्नीभिः सुघॊराभिः पट्टिशैः सपरश्वधैः  
      मुद्गरैर मुसलैः परासैः कषेपणीभिश च सर्वशः  
  3 शरैः कनकपुङ्खैश च शक्तितॊमरकम्पनैः  
      नाराचैर वत्सदन्तैश च भुशुण्डीभिश च भारत  
      अताडयन रणे भीष्मे सहिताः सर्वसृञ्जयाः  
  4 स विशीर्णातनुत्राणः पीडितॊ बहुभिस तदा  
      विव्यथे नैव गाङ्गेयॊ भिद्यमानेषु मर्मसु  
  5 स दीप्तशरचापार्चिर अस्त्रप्रसृतमारुतः  
      नेमिनिर्ह्रादसंनादॊ महास्त्रॊदयपावकः  
  6 चित्रचापमहाज्वालॊ वीरक्षयमहेन्धनः  
      युगान्ताग्निसमॊ भीष्मः परेषां समपद्यत  
  7 निपत्य रथसंघानाम अन्तरेण विनिःसृतः  
      दृश्यते सम नरेन्द्राणां पुनर मध्यगतश चरन  
  8 ततः पाञ्चालराजं च धृष्टकेतुम अतीत्य च  
      पाण्डवानीकिनीमध्यम आससाद स वेगितः  
  9 ततः सात्यकिभीमौ च पाण्डवं च धनंजयम  
      दरुपदं च विराटं च धृष्टद्युम्नं च पार्षतम  
  10 भीमघॊषैर महावेगैर वैरिवारणभेदिभिः  
     षड एतान षड्भिर आनर्छद भास्करप्रतिमैः शरैः  
 11 तस्य ते निशितान बाणान संनिवार्य महारथाः  
     दशभिर दशभिर भीष्मम अर्दयाम आसुर ओजसा  
 12 शिखण्डी तु रणे बाणान यान मुमॊच महाव्रते  
     ते भीष्मं विविशुस तूर्णं सवर्णपुङ्खाः शिलाशिताः  
 13 ततः किरीटी संरब्धॊ भीष्मम एवाभ्यवर्तत  
     शिखण्डिनं पुरस्कृत्य धनुश चास्य समाच्छिनत  
 14 भीष्मस्य धनुषश छेदं नामृष्यन्त महारथाः  
     दरॊणश च कृतवर्मा च सैन्धवश च जयद्रथः  
 15 भूरिश्रवाः शलः शल्यॊ भगदत्तस तथैव च  
     सप्तैते परमक्रुद्धाः किरीटिनम अभिद्रुताः  
 16 उत्तमास्त्राणि दिव्यानि दर्शयन्तॊ महारथाः  
     अभिपेतुर भृशं करुद्धाश छादयन्त सम पाण्डवान  
 17 तेषाम आपततां शब्दः शुश्रुवे फल्गुनं परति  
     उद्वृत्तानां यथा शब्दः समुद्राणां युगक्षये  
 18 हतानयत गृह्णीत युध्यतापि च कृन्तत  
     इत्य आसीत तुमुलः शब्दः फल्गुनस्य रथं परति  
 19 तं शब्दं तुमुलं शरुत्वा पाण्डवानां महारथाः  
     अभ्यधावन परीप्सन्तः फल्गुनं भरतर्षभ  
 20 सात्यकिर भीमसेनश च धृष्टद्युम्नश च पार्षतः  
     विराटद्रुपदौ चॊभौ राक्षसश च घटॊत्कचः  
 21 अभिमन्युश च संक्रुद्धः सप्तैते करॊधमूर्छिताः  
     समभ्यधावंस तवरिताश चित्रकार्मुकधारिणः  
 22 तेषां समभवद युद्धं तुमुलं लॊमहर्षणम  
     संग्रामे भरतश्रेष्ठ देवानां दानवैर इव  
 23 शिखण्डी तु रथश्रेष्ठॊ रक्ष्यमाणः किरीटिना  
     अविध्यद दशभिर भीष्मं छिन्नधन्वानम आहवे  
     सारथिं दशभिश चास्य धवजं चैकेन चिच्छिदे  
 24 सॊ ऽनयत कार्मुकम आदाय गाङ्गेयॊ वेगवत्तरम  
     तद अप्य अस्य शितैर भल्लैस तरिभिश चिच्छेद फल्गुनः  
 25 एवं स पाण्डवः करुद्ध आत्तम आत्तं पुनः पुनः  
     धनुर भीष्मस्य चिच्छेद सव्यसाची परंतपः  
 26 स चछिन्नधन्वा संक्रुद्धः सृक्किणी परिसंलिहन  
     शक्तिं जग्राह संक्रुद्धॊ गिरीणाम अपि दारणीम  
     तां च चिक्षेप संक्रुद्धः फल्गुनस्य रथं परति  
 27 ताम आपतन्तीं संप्रेक्ष्य जवलन्तीम अशनीम इव  
     समादत्त शितान भल्लान पञ्च पाण्डवनन्दनः  
 28 तस्य चिच्छेद तां शक्तिं पञ्चधा पञ्चभिः शरैः  
     संक्रुद्धॊ भरतश्रेष्ठ भीष्मबाहुबलेरिताम  
 29 सा पपात परिच्छिन्ना संक्रुद्धेन किरीटिना  
     मेघवृन्दपरिभ्रष्टा विच्छिन्नेव शतह्रदा  
 30 छिन्नां तां शक्तिम आलॊक्य भीष्मः करॊधसमन्वितः  
     अचिन्तयद रणे वीरॊ बुद्ध्या परपुरंजयः  
 31 शक्तॊ ऽहं धनुषैकेन निहन्तुं सर्वपाण्डवान  
     यद्य एषां न भवेद गॊप्ता विष्वक्सेनॊ महाबलः  
 32 कारणद्वयम आस्थाय नाहं यॊत्स्यामि पाण्डवैः  
     अवध्यत्वाच च पाण्डूनां सत्रीभावाच च शिखण्डिनः  
 33 पित्रा तुष्टेन मे पूर्वं यदा कालीम उदावहत  
     सवच्छन्दमरणं दत्तम अवध्यत्वं रणे तथा  
     तस्मान मृत्युम अहं मन्ये पराप्तकालम इवात्मनः  
 34 एवं जञात्वा वयवसितं भीष्मस्यामिततेजसः  
     ऋषयॊ वसवश चैव वियत्स्था भीष्मम अब्रुवन  
 35 यत ते वयवसितं वीर अस्माकं सुमहत परियम  
     तत कुरुष्व महेष्वास युद्धाद बुद्धिं निवर्तय  
 36 तस्य वाक्यस्य निधने परादुर आसीच छिवॊ ऽनिलः  
     अनुलॊमः सुगन्धी च पृषतैश च समन्वितः  
 37 देवदुन्दुभयश चैव संप्रणेदुर महास्वनाः  
     पपात पुष्पवृष्टिश च भीष्मस्यॊपरि पार्थिव  
 38 न च तच छुश्रुवे कश चित तेषां संवदतां नृप  
     ऋते भीष्मं महाबाहुं मां चापि मुनितेजसा  
 39 संभ्रमश च महान आसीत तरिदशानां विशां पते  
     पतिष्यति रथाद भीष्मे सर्वलॊकप्रिये तदा  
 40 इति देवगणानां च शरुत्वा वाक्यं महामनाः  
     ततः शांतनवॊ भीष्मॊ बीभत्सुं नाभ्यवर्तत  
     भिद्यमानः शितैर बाणैः सर्वावरणभेदिभिः  
 41 शिखण्डी तु महाराज भरतानां पितामहम  
     आजघानॊरसि करुद्धॊ नवभिर निशितैः शरैः  
 42 स तेनाभिहतः संख्ये भीष्मः कुरुपितामहः  
     नाकम्पत महाराज कषितिकम्पे यथाचलः  
 43 ततः परहस्य बीभत्सुर वयाक्षिपन गाण्डिवं धनुः  
     गाङ्गेयं पञ्चविंशत्या कषुद्रकाणां समर्पयत  
 44 पुनः शरशतेनैवं तवरमाणॊ धनंजयः  
     सर्वगात्रेषु संक्रुद्धः सर्वमर्मस्व अताडयत  
 45 एवम अन्यैर अपि भृशं वध्यमानॊ महारणे  
     न चक्रुस ते रुजं तस्य रुक्मपुङ्खाः शिलाशिताः  
 46 ततः किरीटी संरब्धॊ भीष्मम एवाभ्यवर्तत  
     शिखण्डिनं पुरस्कृत्य धनुश चास्य समाच्छिनत  
 47 अथैनं दशभिर विद्ध्वा धवजम एकेन चिच्छिदे  
     सारथिं विशिखैश चास्य दशभिः समकम्पयत  
 48 सॊ ऽनयत कार्मुकम आदत्त गाङ्गेयॊ बलवत्तरम  
     तद अप्य अस्य शितैर भल्लैस तरिधा तरिभिर उपानुदत  
     निमेषान्तरमात्रेण आत्तम आत्तं महारणे  
 49 एवम अस्य धनूंष्य आजौ चिच्छेद सुबहून्य अपि  
     ततः शांतनवॊ भीष्मॊ बीभत्सुं नाभ्यवर्तत  
 50 अथैनं पञ्चविंशत्या कषुद्रकाणां समर्दयत  
     सॊ ऽतिविद्धॊ महेष्वासॊ दुःशासनम अभाषत  
 51 एष पार्थॊ रणे करुद्धः पाण्डवानां महारथः  
     शरैर अनेकसाहस्रैर माम एवाभ्यसते रणे  
 52 न चैष शक्यः समरे जेतुं वज्रभृता अपि  
     न चापि सहिता वीरा देवदानवराक्षसाः  
     मां चैव शक्ता निर्जेतुं किम उ मर्त्याः सुदुर्बलाः  
 53 एवं तयॊः संवदतॊः फल्गुनॊ निशितैः शरैः  
     शिखण्डिनं पुरस्कृत्य भीष्मं विव्याध संयुगे  
 54 ततॊ दुःशासनं भूयः समयमानॊ ऽभयभाषत  
     अतिविद्धः शितैर बाणैर भृशं गाण्डीवधन्वना  
 55 वज्राशनिसमस्पर्शाः शिताग्राः संप्रवेशिताः  
     विमुक्ता अव्यवच्छिन्ना नेमे बाणाः शिखण्डिनः  
 56 निकृन्तमाना मर्माणि दृढावरणभेदिनः  
     मुसलानीव मे घनन्ति नेमे बाणाः शिखण्डिनः  
 57 बरह्मदण्डसमस्पर्शा वज्रवेगा दुरासदाः  
     मम पराणान आरुजन्ति नेमे बाणाः शिखण्डिनः  
 58 भुजगा इव संक्रुद्धा लेलिहाना विषॊल्बणाः  
     ममाविशन्ति मर्माणि नेमे बाणाः शिखण्डिनः  
 59 नाशयन्तीव मे पराणान यमदूता इवाहिताः  
     गदापरिघसंस्पर्शा नेमे बाणाः शिखण्डिनः  
 60 कृन्तन्ति मम गात्राणि माघमासे गवाम इव  
     अर्जुनस्य इमे बाणा नेमे बाणाः शिखण्डिनः  
 61 सर्वे हय अपि न मे दुःखं कुर्युर अन्ये नराधिपाः  
     वीरं गण्डीवधन्वानम ऋते जिष्णुं कपिध्वजम  
 62 इति बरुवञ शांतनवॊ दिधक्षुर इव पाण्डवम  
     सविष्फुलिङ्गां दीप्ताग्रां शक्तिं चिक्षेप भारत  
 63 ताम अस्य विशिखैश छित्त्वा तरिधा तरिभिर अपातयत  
     पश्यतां कुरुवीराणां सर्वेषां तत्र भारत  
 64 चर्माथादत्त गाङ्गेयॊ जातरूपपरिष्कृतम  
     खड्गं चान्यतरं परेप्सुर मृत्यॊर अग्रे जयाय वा  
 65 तस्य तच छतधा चर्म वयधमद दंशितात्मनः  
     रथाद अनवरूढस्य तद अद्भुतम इवाभवत  
 66 विनद्यॊच्चैः सिंह इव सवान्य अनीकान्य अचॊदयत  
     अभिद्रवत गाङ्गेयं मां वॊ ऽसतु भयम अण्व अपि  
 67 अथ ते तॊमरैः परासैर बाणौघैश च समन्ततः  
     पट्टिशैश च सनिस्त्रिंशैर नानाप्रहरणैस तथा  
 68 वत्सदन्तैश च भल्लैश च तम एकम अभिदुद्रुवुः  
     सिंहनादस ततॊ घॊरः पाण्डवानाम अजायत  
 69 तथैव तव पुत्राश च राजन भीष्मजयैषिणः  
     तम एकम अभ्यवर्तन्त सिंहनादांश च नेदिरे  
 70 तत्रासीत तुमुलं युद्धं तावकानां परैः सह  
     दशमे ऽहनि राजेन्द्र भीष्मार्जुनसमागमे  
 71 आसीद गाङ्ग इवावर्तॊ मुहूर्तम उदधेर इव  
     सैन्यानां युध्यमानानां निघ्नताम इतरेतरम  
 72 अगम्यरूपा पृथिवी शॊणिताक्ता तदाभवत  
     समं च विषमं चैव न पराज्ञायत किं चन  
 73 यॊधानाम अयुतं हत्वा तस्मिन स दशमे ऽहनि  
     अतिष्ठद आहवे भीष्मॊ भिद्यमानेषु मर्मसु  
 74 ततः सेनामुखे तस्मिन सथितः पार्थॊ धनंजयः  
     मध्येन कुरुसैन्यानां दरावयाम आस वाहिनीम  
 75 वयं शवेतहयाद भीताः कुन्तीपुत्राद धनंजयात  
     पीड्यमानाः शितैः शस्त्रैः परद्रवाम महारणात  
 76 सौवीराः कितवाः पराच्याः परतीच्यॊदीच्यमालवाः  
     अभीषाहाः शूरसेनाः शिबयॊ ऽथ वसातयः  
 77 शाल्वाश्रयास तरिगर्ताश च अम्बष्ठाः केकयैः सह  
     दवादशैते जनपदाः शरार्ता वरणपीडिताः  
     संग्रामे न जहुर भीष्मं युध्यमानं किरीटिना  
 78 ततस तम एकं बहवः परिवार्य समन्ततः  
     परिकाल्य कुरून सर्वाञ शरवर्षैर अवाकिरन  
 79 निपातयत गृह्णीत विध्यताथ च कर्षत  
     इत्य आसीत तुमुलः शब्दॊ राजन भीष्मरथं परति  
 80 अभिहत्य शरौघैस तं शतशॊ ऽथ सहस्रशः  
     न तस्यासीद अनिर्भिन्नं गात्रेष्व अङ्गुलमात्रकम  
 81 एवंविभॊ तव पिता शरैर विशकली कृतः  
     शिताग्रैः फल्गुनेनाजौ पराक्शिराः परापतद रथात  
     किंचिच्छेषे दिनकरे पुत्राणां तव पश्यताम  
 82 हाहेति दिवि देवानां पार्थिवानां च सर्वशः  
     पतमाने रथाद भीष्मे बभूव सुमहान सवनः  
 83 तं पतन्तम अभिप्रेक्ष्य महात्मानं पितामहम  
     सह भीष्मेण सर्वेषां परापतन हृदयानि नः  
 84 स पपात महाबाहुर वसुधाम अनुनादयन  
     इन्द्रध्वज इवॊत्सृष्टः केतुः सर्वधनुष्मताम  
     धरणीं नास्पृशच चापि शरसंघैः समाचितः  
 85 शरतल्पे महेष्वासं शयानं पुरुषर्षभम  
     रथात परपतितं चैनं दिव्यॊ भावः समाविशत  
 86 अभ्यवर्षत पर्जन्यः पराकम्पत च मेदिनी  
     पतन स ददृशे चापि खर्वितं च दिवाकरम  
 87 संज्ञां चैवालभद वीरः कालं संचिन्त्य भारत  
     अन्तरिक्षे च शुश्राव दिव्यां वाचं समन्ततः  
 88 कथं महात्मा गाङ्गेयः सर्वशस्त्रभृतां वरः  
     कालं कर्ता नरव्याघ्रः संप्राप्ते दक्षिणायने  
 89 सथितॊ ऽसमीति च गाङ्गेयस तच छरुत्वा वाक्यम अब्रवीत  
     धारयाम आस च पराणान पतितॊ ऽपि हि भूतले  
     उत्तरायणम अन्विच्छन भीष्मः कुरुपितामहः  
 90 तस्य तन मतम आज्ञाय गङ्गा हिमवतः सुता  
     महर्षीन हंसरूपेण परेषयाम आस तत्र वै  
 91 ततः संपातिनॊ हंसास तवरिता मानसौकसः  
     आजग्मुः सहिता दरष्टुं भीष्मं कुरुपितामहम  
     यत्र शेते नरश्रेष्ठः शरतल्पे पितामहः  
 92 ते तु भीष्मं समासाद्य मुनयॊ हंसरूपिणः  
     अपश्यञ शरतल्पस्थं भीष्मं कुरुपितामहम  
 93 ते तं दृष्ट्वा महात्मानं कृत्वा चापि परदक्षिणम  
     गाङ्गेयं भरतश्रेष्ठं दक्षिणेन च भास्करम  
 94 इतरेतरम आमन्त्र्य पराहुस तत्र मनीषिणः  
     भीष्म एव महात्मा सन संस्थाता दक्षिणायने  
 95 इत्य उक्त्वा परस्थितान हंसान दक्षिणाम अभितॊ दिशम  
     संप्रेक्ष्य वै महाबुद्धिश चिन्तयित्वा च भारत  
 96 तान अब्रवीच छांतनवॊ नाहं गन्ता कथं चन  
     दक्षिणावृत्त आदित्य एतन मम मनैः सथितम  
 97 गमिष्यामि सवकं सथानम आसीद यन मे पुरातनम  
     उदगावृत्त आदित्ये हंसाः सत्यं बरवीमि वः  
 98 धारयिष्याम्य अहं पराणान उत्तरायणकाङ्क्षया  
     ऐश्वर्यभूतः पराणानाम उत्सर्गे नियतॊ हय अहम  
     तस्मात पराणान धारयिष्ये मुमूर्षुर उदगायने  
 99 यश च दत्तॊ वरॊ मह्यं पित्रा तेन महात्मना  
     छन्दतॊ मृत्युर इत्य एवं तस्य चास्तु वरस तथा  
 100 धारयिष्ये ततः पराणान उत्सर्गे नियते सति  
    इत्य उक्त्वा तांस तदा हंसान अशेत शरतल्पगः  
101 एवं कुरूणां पतिते शृङ्गे भीष्मे महौजसि  
    पाण्डवाः सृञ्जयाश चैव सिंहनादं परचक्रिरे  
102 तस्मिन हते महासत्त्वे भरतानाम अमध्यमे  
    न किं चित परत्यपद्यन्त पुत्रास ते भरतर्षभ  
    संमॊहश चैव तुमुलः कुरूणाम अभवत तदा  
103 नृपा दुर्यॊधनमुखा निःश्वस्य रुरुदुस ततः  
    विषादाच च चिरं कालम अतिष्ठन विगतेन्द्रियाः  
104 दध्युश चैव महाराज न युद्धे दधिरे मनः  
    ऊरुग्राहगृहीताश च नाभ्यधावन्त पाण्डवान  
105 अवध्ये शंतनॊः पुत्रे हते भीष्मे महौजसि  
    अभावः सुमहान राजन कुरून आगाद अतन्द्रितः  
106 हतप्रवीराश च वयं निकृत्ताश च शितैः शरैः  
    कर्तव्यं नाभिजानीमॊ निर्जिताः सव्यसाचिना  
107 पाण्डवास तु जयं लब्ध्वा परत्र च परां गतिम  
    सर्वे दध्मुर महाशङ्खाञ शूराः परिघबाहवः  
    सॊमकाश च सपञ्चालाः पराहृष्यन्त जनेश्वर  
108 ततस तूर्यसहस्रेषु नदत्सु सुमहाबलः  
    आस्फॊटयाम आस भृशं भीमसेनॊ ननर्त च  
109 सेनयॊर उभयॊश चापि गाङ्गेये विनिपातिते  
    संन्यस्य वीराः शस्त्राणि पराध्यायन्त समन्ततः  
110 पराक्रॊशन परापतंश चान्ये जग्मुर मॊहं तथापरे  
    कषत्रं चान्ये ऽभयनिन्दन्त भीष्मं चैके ऽभयपूजयन  
111 ऋषयः पितरश चैव परशशंसुर महाव्रतम  
    भरतानां च ये पूर्वे ते चैनं परशशंसिरे  
112 महॊपनिषदं चैव यॊगम आस्थाय वीर्यवान  
    जपञ शांतनवॊ धीमान कालाकाङ्क्षी सथितॊ ऽभवत  

  1 saṃjaya uvāca  
      evaṃ te paṇḍavāḥ sarve puraskṛtya śikhaṇḍinam  
      vivyadhuḥ samare bhīṣmaṃ parivārya samantataḥ  
  2 śataghnībhiḥ sughorābhiḥ paṭṭiśaiḥ saparaśvadhaiḥ  
      mudgarair musalaiḥ prāsaiḥ kṣepaṇībhiś ca sarvaśaḥ  
  3 śaraiḥ kanakapuṅkhaiś ca śaktitomarakampanaiḥ  
      nārācair vatsadantaiś ca bhuśuṇḍībhiś ca bhārata  
      atāḍayan raṇe bhīṣme sahitāḥ sarvasṛñjayāḥ  
  4 sa viśīrṇātanutrāṇaḥ pīḍito bahubhis tadā  
      vivyathe naiva gāṅgeyo bhidyamāneṣu marmasu  
  5 sa dīptaśaracāpārcir astraprasṛtamārutaḥ  
      neminirhrādasaṃnādo mahāstrodayapāvakaḥ  
  6 citracāpamahājvālo vīrakṣayamahendhanaḥ  
      yugāntāgnisamo bhīṣmaḥ pareṣāṃ samapadyata  
  7 nipatya rathasaṃghānām antareṇa viniḥsṛtaḥ  
      dṛśyate sma narendrāṇāṃ punar madhyagataś caran  
  8 tataḥ pāñcālarājaṃ ca dhṛṣṭaketum atītya ca  
      pāṇḍavānīkinīmadhyam āsasāda sa vegitaḥ  
  9 tataḥ sātyakibhīmau ca pāṇḍavaṃ ca dhanaṃjayam  
      drupadaṃ ca virāṭaṃ ca dhṛṣṭadyumnaṃ ca pārṣatam  
  10 bhīmaghoṣair mahāvegair vairivāraṇabhedibhiḥ  
     ṣaḍ etān ṣaḍbhir ānarchad bhāskarapratimaiḥ śaraiḥ  
 11 tasya te niśitān bāṇān saṃnivārya mahārathāḥ  
     daśabhir daśabhir bhīṣmam ardayām āsur ojasā  
 12 śikhaṇḍī tu raṇe bāṇān yān mumoca mahāvrate  
     te bhīṣmaṃ viviśus tūrṇaṃ svarṇapuṅkhāḥ śilāśitāḥ  
 13 tataḥ kirīṭī saṃrabdho bhīṣmam evābhyavartata  
     śikhaṇḍinaṃ puraskṛtya dhanuś cāsya samācchinat  
 14 bhīṣmasya dhanuṣaś chedaṃ nāmṛṣyanta mahārathāḥ  
     droṇaś ca kṛtavarmā ca saindhavaś ca jayadrathaḥ  
 15 bhūriśravāḥ śalaḥ śalyo bhagadattas tathaiva ca  
     saptaite paramakruddhāḥ kirīṭinam abhidrutāḥ  
 16 uttamāstrāṇi divyāni darśayanto mahārathāḥ  
     abhipetur bhṛśaṃ kruddhāś chādayanta sma pāṇḍavān  
 17 teṣām āpatatāṃ śabdaḥ śuśruve phalgunaṃ prati  
     udvṛttānāṃ yathā śabdaḥ samudrāṇāṃ yugakṣaye  
 18 hatānayata gṛhṇīta yudhyatāpi ca kṛntata  
     ity āsīt tumulaḥ śabdaḥ phalgunasya rathaṃ prati  
 19 taṃ śabdaṃ tumulaṃ śrutvā pāṇḍavānāṃ mahārathāḥ  
     abhyadhāvan parīpsantaḥ phalgunaṃ bharatarṣabha  
 20 sātyakir bhīmasenaś ca dhṛṣṭadyumnaś ca pārṣataḥ  
     virāṭadrupadau cobhau rākṣasaś ca ghaṭotkacaḥ  
 21 abhimanyuś ca saṃkruddhaḥ saptaite krodhamūrchitāḥ  
     samabhyadhāvaṃs tvaritāś citrakārmukadhāriṇaḥ  
 22 teṣāṃ samabhavad yuddhaṃ tumulaṃ lomaharṣaṇam  
     saṃgrāme bharataśreṣṭha devānāṃ dānavair iva  
 23 śikhaṇḍī tu rathaśreṣṭho rakṣyamāṇaḥ kirīṭinā  
     avidhyad daśabhir bhīṣmaṃ chinnadhanvānam āhave  
     sārathiṃ daśabhiś cāsya dhvajaṃ caikena cicchide  
 24 so 'nyat kārmukam ādāya gāṅgeyo vegavattaram  
     tad apy asya śitair bhallais tribhiś ciccheda phalgunaḥ  
 25 evaṃ sa pāṇḍavaḥ kruddha āttam āttaṃ punaḥ punaḥ  
     dhanur bhīṣmasya ciccheda savyasācī paraṃtapaḥ  
 26 sa cchinnadhanvā saṃkruddhaḥ sṛkkiṇī parisaṃlihan  
     śaktiṃ jagrāha saṃkruddho girīṇām api dāraṇīm  
     tāṃ ca cikṣepa saṃkruddhaḥ phalgunasya rathaṃ prati  
 27 tām āpatantīṃ saṃprekṣya jvalantīm aśanīm iva  
     samādatta śitān bhallān pañca pāṇḍavanandanaḥ  
 28 tasya ciccheda tāṃ śaktiṃ pañcadhā pañcabhiḥ śaraiḥ  
     saṃkruddho bharataśreṣṭha bhīṣmabāhubaleritām  
 29 sā papāta paricchinnā saṃkruddhena kirīṭinā  
     meghavṛndaparibhraṣṭā vicchinneva śatahradā  
 30 chinnāṃ tāṃ śaktim ālokya bhīṣmaḥ krodhasamanvitaḥ  
     acintayad raṇe vīro buddhyā parapuraṃjayaḥ  
 31 śakto 'haṃ dhanuṣaikena nihantuṃ sarvapāṇḍavān  
     yady eṣāṃ na bhaved goptā viṣvakseno mahābalaḥ  
 32 kāraṇadvayam āsthāya nāhaṃ yotsyāmi pāṇḍavaiḥ  
     avadhyatvāc ca pāṇḍūnāṃ strībhāvāc ca śikhaṇḍinaḥ  
 33 pitrā tuṣṭena me pūrvaṃ yadā kālīm udāvahat  
     svacchandamaraṇaṃ dattam avadhyatvaṃ raṇe tathā  
     tasmān mṛtyum ahaṃ manye prāptakālam ivātmanaḥ  
 34 evaṃ jñātvā vyavasitaṃ bhīṣmasyāmitatejasaḥ  
     ṛṣayo vasavaś caiva viyatsthā bhīṣmam abruvan  
 35 yat te vyavasitaṃ vīra asmākaṃ sumahat priyam  
     tat kuruṣva maheṣvāsa yuddhād buddhiṃ nivartaya  
 36 tasya vākyasya nidhane prādur āsīc chivo 'nilaḥ  
     anulomaḥ sugandhī ca pṛṣataiś ca samanvitaḥ  
 37 devadundubhayaś caiva saṃpraṇedur mahāsvanāḥ  
     papāta puṣpavṛṣṭiś ca bhīṣmasyopari pārthiva  
 38 na ca tac chuśruve kaś cit teṣāṃ saṃvadatāṃ nṛpa  
     ṛte bhīṣmaṃ mahābāhuṃ māṃ cāpi munitejasā  
 39 saṃbhramaś ca mahān āsīt tridaśānāṃ viśāṃ pate  
     patiṣyati rathād bhīṣme sarvalokapriye tadā  
 40 iti devagaṇānāṃ ca śrutvā vākyaṃ mahāmanāḥ  
     tataḥ śāṃtanavo bhīṣmo bībhatsuṃ nābhyavartata  
     bhidyamānaḥ śitair bāṇaiḥ sarvāvaraṇabhedibhiḥ  
 41 śikhaṇḍī tu mahārāja bharatānāṃ pitāmaham  
     ājaghānorasi kruddho navabhir niśitaiḥ śaraiḥ  
 42 sa tenābhihataḥ saṃkhye bhīṣmaḥ kurupitāmahaḥ  
     nākampata mahārāja kṣitikampe yathācalaḥ  
 43 tataḥ prahasya bībhatsur vyākṣipan gāṇḍivaṃ dhanuḥ  
     gāṅgeyaṃ pañcaviṃśatyā kṣudrakāṇāṃ samarpayat  
 44 punaḥ śaraśatenaivaṃ tvaramāṇo dhanaṃjayaḥ  
     sarvagātreṣu saṃkruddhaḥ sarvamarmasv atāḍayat  
 45 evam anyair api bhṛśaṃ vadhyamāno mahāraṇe  
     na cakrus te rujaṃ tasya rukmapuṅkhāḥ śilāśitāḥ  
 46 tataḥ kirīṭī saṃrabdho bhīṣmam evābhyavartata  
     śikhaṇḍinaṃ puraskṛtya dhanuś cāsya samācchinat  
 47 athainaṃ daśabhir viddhvā dhvajam ekena cicchide  
     sārathiṃ viśikhaiś cāsya daśabhiḥ samakampayat  
 48 so 'nyat kārmukam ādatta gāṅgeyo balavattaram  
     tad apy asya śitair bhallais tridhā tribhir upānudat  
     nimeṣāntaramātreṇa āttam āttaṃ mahāraṇe  
 49 evam asya dhanūṃṣy ājau ciccheda subahūny api  
     tataḥ śāṃtanavo bhīṣmo bībhatsuṃ nābhyavartata  
 50 athainaṃ pañcaviṃśatyā kṣudrakāṇāṃ samardayat  
     so 'tividdho maheṣvāso duḥśāsanam abhāṣata  
 51 eṣa pārtho raṇe kruddhaḥ pāṇḍavānāṃ mahārathaḥ  
     śarair anekasāhasrair mām evābhyasate raṇe  
 52 na caiṣa śakyaḥ samare jetuṃ vajrabhṛtā api  
     na cāpi sahitā vīrā devadānavarākṣasāḥ  
     māṃ caiva śaktā nirjetuṃ kim u martyāḥ sudurbalāḥ  
 53 evaṃ tayoḥ saṃvadatoḥ phalguno niśitaiḥ śaraiḥ  
     śikhaṇḍinaṃ puraskṛtya bhīṣmaṃ vivyādha saṃyuge  
 54 tato duḥśāsanaṃ bhūyaḥ smayamāno 'bhyabhāṣata  
     atividdhaḥ śitair bāṇair bhṛśaṃ gāṇḍīvadhanvanā  
 55 vajrāśanisamasparśāḥ śitāgrāḥ saṃpraveśitāḥ  
     vimuktā avyavacchinnā neme bāṇāḥ śikhaṇḍinaḥ  
 56 nikṛntamānā marmāṇi dṛḍhāvaraṇabhedinaḥ  
     musalānīva me ghnanti neme bāṇāḥ śikhaṇḍinaḥ  
 57 brahmadaṇḍasamasparśā vajravegā durāsadāḥ  
     mama prāṇān ārujanti neme bāṇāḥ śikhaṇḍinaḥ  
 58 bhujagā iva saṃkruddhā lelihānā viṣolbaṇāḥ  
     mamāviśanti marmāṇi neme bāṇāḥ śikhaṇḍinaḥ  
 59 nāśayantīva me prāṇān yamadūtā ivāhitāḥ  
     gadāparighasaṃsparśā neme bāṇāḥ śikhaṇḍinaḥ  
 60 kṛntanti mama gātrāṇi māghamāse gavām iva  
     arjunasya ime bāṇā neme bāṇāḥ śikhaṇḍinaḥ  
 61 sarve hy api na me duḥkhaṃ kuryur anye narādhipāḥ  
     vīraṃ gaṇḍīvadhanvānam ṛte jiṣṇuṃ kapidhvajam  
 62 iti bruvañ śāṃtanavo didhakṣur iva pāṇḍavam  
     saviṣphuliṅgāṃ dīptāgrāṃ śaktiṃ cikṣepa bhārata  
 63 tām asya viśikhaiś chittvā tridhā tribhir apātayat  
     paśyatāṃ kuruvīrāṇāṃ sarveṣāṃ tatra bhārata  
 64 carmāthādatta gāṅgeyo jātarūpapariṣkṛtam  
     khaḍgaṃ cānyataraṃ prepsur mṛtyor agre jayāya vā  
 65 tasya tac chatadhā carma vyadhamad daṃśitātmanaḥ  
     rathād anavarūḍhasya tad adbhutam ivābhavat  
 66 vinadyoccaiḥ siṃha iva svāny anīkāny acodayat  
     abhidravata gāṅgeyaṃ māṃ vo 'stu bhayam aṇv api  
 67 atha te tomaraiḥ prāsair bāṇaughaiś ca samantataḥ  
     paṭṭiśaiś ca sanistriṃśair nānāpraharaṇais tathā  
 68 vatsadantaiś ca bhallaiś ca tam ekam abhidudruvuḥ  
     siṃhanādas tato ghoraḥ pāṇḍavānām ajāyata  
 69 tathaiva tava putrāś ca rājan bhīṣmajayaiṣiṇaḥ  
     tam ekam abhyavartanta siṃhanādāṃś ca nedire  
 70 tatrāsīt tumulaṃ yuddhaṃ tāvakānāṃ paraiḥ saha  
     daśame 'hani rājendra bhīṣmārjunasamāgame  
 71 āsīd gāṅga ivāvarto muhūrtam udadher iva  
     sainyānāṃ yudhyamānānāṃ nighnatām itaretaram  
 72 agamyarūpā pṛthivī śoṇitāktā tadābhavat  
     samaṃ ca viṣamaṃ caiva na prājñāyata kiṃ cana  
 73 yodhānām ayutaṃ hatvā tasmin sa daśame 'hani  
     atiṣṭhad āhave bhīṣmo bhidyamāneṣu marmasu  
 74 tataḥ senāmukhe tasmin sthitaḥ pārtho dhanaṃjayaḥ  
     madhyena kurusainyānāṃ drāvayām āsa vāhinīm  
 75 vayaṃ śvetahayād bhītāḥ kuntīputrād dhanaṃjayāt  
     pīḍyamānāḥ śitaiḥ śastraiḥ pradravāma mahāraṇāt  
 76 sauvīrāḥ kitavāḥ prācyāḥ pratīcyodīcyamālavāḥ  
     abhīṣāhāḥ śūrasenāḥ śibayo 'tha vasātayaḥ  
 77 śālvāśrayās trigartāś ca ambaṣṭhāḥ kekayaiḥ saha  
     dvādaśaite janapadāḥ śarārtā vraṇapīḍitāḥ  
     saṃgrāme na jahur bhīṣmaṃ yudhyamānaṃ kirīṭinā  
 78 tatas tam ekaṃ bahavaḥ parivārya samantataḥ  
     parikālya kurūn sarvāñ śaravarṣair avākiran  
 79 nipātayata gṛhṇīta vidhyatātha ca karṣata  
     ity āsīt tumulaḥ śabdo rājan bhīṣmarathaṃ prati  
 80 abhihatya śaraughais taṃ śataśo 'tha sahasraśaḥ  
     na tasyāsīd anirbhinnaṃ gātreṣv aṅgulamātrakam  
 81 evaṃvibho tava pitā śarair viśakalī kṛtaḥ  
     śitāgraiḥ phalgunenājau prākśirāḥ prāpatad rathāt  
     kiṃciccheṣe dinakare putrāṇāṃ tava paśyatām  
 82 hāheti divi devānāṃ pārthivānāṃ ca sarvaśaḥ  
     patamāne rathād bhīṣme babhūva sumahān svanaḥ  
 83 taṃ patantam abhiprekṣya mahātmānaṃ pitāmaham  
     saha bhīṣmeṇa sarveṣāṃ prāpatan hṛdayāni naḥ  
 84 sa papāta mahābāhur vasudhām anunādayan  
     indradhvaja ivotsṛṣṭaḥ ketuḥ sarvadhanuṣmatām  
     dharaṇīṃ nāspṛśac cāpi śarasaṃghaiḥ samācitaḥ  
 85 śaratalpe maheṣvāsaṃ śayānaṃ puruṣarṣabham  
     rathāt prapatitaṃ cainaṃ divyo bhāvaḥ samāviśat  
 86 abhyavarṣata parjanyaḥ prākampata ca medinī  
     patan sa dadṛśe cāpi kharvitaṃ ca divākaram  
 87 saṃjñāṃ caivālabhad vīraḥ kālaṃ saṃcintya bhārata  
     antarikṣe ca śuśrāva divyāṃ vācaṃ samantataḥ  
 88 kathaṃ mahātmā gāṅgeyaḥ sarvaśastrabhṛtāṃ varaḥ  
     kālaṃ kartā naravyāghraḥ saṃprāpte dakṣiṇāyane  
 89 sthito 'smīti ca gāṅgeyas tac chrutvā vākyam abravīt  
     dhārayām āsa ca prāṇān patito 'pi hi bhūtale  
     uttarāyaṇam anvicchan bhīṣmaḥ kurupitāmahaḥ  
 90 tasya tan matam ājñāya gaṅgā himavataḥ sutā  
     maharṣīn haṃsarūpeṇa preṣayām āsa tatra vai  
 91 tataḥ saṃpātino haṃsās tvaritā mānasaukasaḥ  
     ājagmuḥ sahitā draṣṭuṃ bhīṣmaṃ kurupitāmaham  
     yatra śete naraśreṣṭhaḥ śaratalpe pitāmahaḥ  
 92 te tu bhīṣmaṃ samāsādya munayo haṃsarūpiṇaḥ  
     apaśyañ śaratalpasthaṃ bhīṣmaṃ kurupitāmaham  
 93 te taṃ dṛṣṭvā mahātmānaṃ kṛtvā cāpi pradakṣiṇam  
     gāṅgeyaṃ bharataśreṣṭhaṃ dakṣiṇena ca bhāskaram  
 94 itaretaram āmantrya prāhus tatra manīṣiṇaḥ  
     bhīṣma eva mahātmā san saṃsthātā dakṣiṇāyane  
 95 ity uktvā prasthitān haṃsān dakṣiṇām abhito diśam  
     saṃprekṣya vai mahābuddhiś cintayitvā ca bhārata  
 96 tān abravīc chāṃtanavo nāhaṃ gantā kathaṃ cana  
     dakṣiṇāvṛtta āditya etan mama manaiḥ sthitam  
 97 gamiṣyāmi svakaṃ sthānam āsīd yan me purātanam  
     udagāvṛtta āditye haṃsāḥ satyaṃ bravīmi vaḥ  
 98 dhārayiṣyāmy ahaṃ prāṇān uttarāyaṇakāṅkṣayā  
     aiśvaryabhūtaḥ prāṇānām utsarge niyato hy aham  
     tasmāt prāṇān dhārayiṣye mumūrṣur udagāyane  
 99 yaś ca datto varo mahyaṃ pitrā tena mahātmanā  
     chandato mṛtyur ity evaṃ tasya cāstu varas tathā  
 100 dhārayiṣye tataḥ prāṇān utsarge niyate sati  
    ity uktvā tāṃs tadā haṃsān aśeta śaratalpagaḥ  
101 evaṃ kurūṇāṃ patite śṛṅge bhīṣme mahaujasi  
    pāṇḍavāḥ sṛñjayāś caiva siṃhanādaṃ pracakrire  
102 tasmin hate mahāsattve bharatānām amadhyame  
    na kiṃ cit pratyapadyanta putrās te bharatarṣabha  
    saṃmohaś caiva tumulaḥ kurūṇām abhavat tadā  
103 nṛpā duryodhanamukhā niḥśvasya rurudus tataḥ  
    viṣādāc ca ciraṃ kālam atiṣṭhan vigatendriyāḥ  
104 dadhyuś caiva mahārāja na yuddhe dadhire manaḥ  
    ūrugrāhagṛhītāś ca nābhyadhāvanta pāṇḍavān  
105 avadhye śaṃtanoḥ putre hate bhīṣme mahaujasi  
    abhāvaḥ sumahān rājan kurūn āgād atandritaḥ  
106 hatapravīrāś ca vayaṃ nikṛttāś ca śitaiḥ śaraiḥ  
    kartavyaṃ nābhijānīmo nirjitāḥ savyasācinā  
107 pāṇḍavās tu jayaṃ labdhvā paratra ca parāṃ gatim  
    sarve dadhmur mahāśaṅkhāñ śūrāḥ parighabāhavaḥ  
    somakāś ca sapañcālāḥ prāhṛṣyanta janeśvara  
108 tatas tūryasahasreṣu nadatsu sumahābalaḥ  
    āsphoṭayām āsa bhṛśaṃ bhīmaseno nanarta ca  
109 senayor ubhayoś cāpi gāṅgeye vinipātite  
    saṃnyasya vīrāḥ śastrāṇi prādhyāyanta samantataḥ  
110 prākrośan prāpataṃś cānye jagmur mohaṃ tathāpare  
    kṣatraṃ cānye 'bhyanindanta bhīṣmaṃ caike 'bhyapūjayan  
111 ṛṣayaḥ pitaraś caiva praśaśaṃsur mahāvratam  
    bharatānāṃ ca ye pūrve te cainaṃ praśaśaṃsire  
112 mahopaniṣadaṃ caiva yogam āsthāya vīryavān  
    japañ śāṃtanavo dhīmān kālākāṅkṣī sthito 'bhavat  

------------------------------------------------------------------------

[Next: Chapter 115](mbs06115.md)
