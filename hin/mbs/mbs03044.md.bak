[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 3 Index](mbsi03.md) 
[Previous](mbs03043)  [Next](mbs03045.md) 

------------------------------------------------------------------------

[Book 3 in English](../m03/index.md)

------------------------------------------------------------------------

# The Mahabharata in Sanskrit

### Book 3 Chapter 44

  1 \[वै\]  
      स ददर्श पुरीं रम्यां सिद्धचारणसेविताम  
      सर्वर्तुकुसुमैः पुण्यैः पादपैर उपशॊभिताम  
  2 तत्र सौगन्धिकानां स दरुमाणां पुण्यगन्धिनाम  
      उपवीज्यमानॊ मिश्रेण वायुना पुण्यगन्धिना  
  3 नन्दनं च वनं दिव्यम अप्सरॊगणसेवितम  
      ददर्श दिव्यकुसुमैर आह्वयद्भिर इव दरुमैः  
  4 नातप्त तपसा शक्यॊ दरष्टुं नानाहिताग्निना  
      स लॊकः पुण्यकर्तॄणां नापि युद्धपराङ्मुखैः  
  5 नायज्वभिर नानृतकैर न वेदश्रुतिवर्जितैः  
      नाना पलुताङ्गैस तीर्थेषु यज्ञदानबहिष कृतैः  
  6 नापि यज्ञहनैः कषुद्रैर दरष्टुं शक्यः कथं चन  
      पानपैर गुरु तल्पैश च मांसादैर वा दुरात्मभिः  
  7 स तद दिव्यं वनं पश्यन दिव्यगीत निनादितम  
      परविवेश महाबाहुः शक्रस्य दयितां पुरीम  
  8 तत्र देव विमानानि कामगानि सहस्रशः  
      संस्थितान्य अभियातानि ददर्शायुतशस तदा  
  9 संस्तूयमानॊ गन्धर्वैर अप्सरॊभिश च पाण्डवः  
      पुष्पगन्धवहैः पुण्यैर वायुभिश चानुजीवितः  
  10 ततॊ देवाः सगन्धर्वाः सिद्धाश च परमर्षयः  
     हृष्टाः संपूजयाम आसुः पार्थम अक्लिष्टकारिणम  
 11 आशीर्वादैः सतूयमानॊ दिव्यवादित्र निस्वनैः  
     परतिपेदे महाबाहुः शङ्खदुन्दुभिनादितम  
 12 नक्षत्रमार्गं विपुलं सुरवीथीति विश्रुतम  
     इन्द्राज्ञया ययौ पार्थः सतूयमानः समन्ततः  
 13 तत्र साध्यास तथा विश्वे मरुतॊ ऽथाश्विनाव अपि  
     आदित्या वसवॊ रुद्रास तथा बरह्मर्षयॊ ऽमलाः  
 14 राजर्षयश च बहवॊ दिलीप परमुखा नृपाः  
     तुम्बुरुर नारदैश चैव गन्धर्व्वौ च हहाहुहू  
 15 तान सर्व्वान स समागम्य विधिवत कुरुनन्दनः  
     ततॊ ऽपश्यद देवराजं शतक्रतुम अरिंदमम  
 16 ततः पार्थॊ महाबाहुर अवतीर्य रथॊत्तमात  
     ददर्श साक्षाद देवेन्द्रं पितरं पाकशासनम  
 17 पाण्डुरेणातपत्रेण हेमदण्डेन चारुणा  
     दिव्यगन्धाधिवासेन वयजनेन विधूयता  
 18 विश्वावसुप्रभृतिभिर गन्धर्वैः सतुतिवन्दनैः  
     सतूयमानं दविजाग्र्यैश च ऋग यजुः साम संस्तवैः  
 19 ततॊ ऽभिगम्य कौन्तेयः शिरसाभ्यनमद बली  
     स चैनम अनुवृत्ताभ्यां भुजाभ्यां परत्यगृह्णत  
 20 ततः शक्रासने पुण्ये देवराजर्षिपूजिते  
     शक्रः पाणौ गृहीत्वैनम उपावेशयद अन्तिके  
 21 मूर्ध्नि चैनम उपाघ्राय देवेन्द्रः परवीरहा  
     अङ्कम आरॊपयाम आस परश्रयावनतं तदा  
 22 सहस्राक्ष नियॊगात स पार्थः शक्रासनं तदा  
     अध्यक्रामद अमेयात्मा दवितीय इव वासवः  
 23 ततः परेम्णा वृत्र शत्रुर अर्जुनस्य शुभं मुखम  
     पस्पर्श पुण्यगन्धेन करेण परिसान्त्वयन  
 24 परिमार्जमानः शनकैर बाहू चास्यायतौ शुभौ  
     जया शरक्षेप कठिनौ सतम्भाव इव हिरण्मयौ  
 25 वज्रग्रहणचिह्नेन करेण बलसूदनः  
     मुहुर मुहुर वज्रधरॊ बाहू संस्फालयञ शनैः  
 26 समयन्न इव गुडा केशं परेक्षमाणः सहस्रदृक  
     हर्षेणॊत्फुल्ल नयनॊ न चातृप्यत वृत्रहा  
 27 एकासनॊपविष्टौ तौ शॊभयां चक्रतुः सभाम  
     सूर्या चन्द्रमसौ वयॊम्नि चतुर्दश्याम इवॊदितौ  
 28 तत्र सम गाथा गायन्ति साम्ना परमवल्गुना  
     गन्धर्वास तुम्बुरु शरेष्ठाः कुशला गीतसामसु  
 29 घृताची मेनका रम्भा पूर्वचित्तिः सवयंप्रभा  
     उर्वशी मिश्रकेशी च डुण्डुर गौरी वरूथिनी  
 30 गॊपाली सह जन्या च कुम्भयॊनिः परजागरा  
     चित्रसेना चित्रलेखा सहा च मधुरस्वरा  
 31 एताश चान्याश च ननृतुस तत्र तत्र वराङ्गनाः  
     चित्तप्रमथने युक्ताः सिद्धानां पद्मलॊचनाः  
 32 महाकटि तट शरॊण्यः कम्पमानैः पयॊधरैः  
     कटाक्ष हाव माधुर्यैश चेतॊ बुद्धिमनॊहराः  

  1 \[vai\]  
      sa dadarśa purīṃ ramyāṃ siddhacāraṇasevitām  
      sarvartukusumaiḥ puṇyaiḥ pādapair upaśobhitām  
  2 tatra saugandhikānāṃ sa drumāṇāṃ puṇyagandhinām  
      upavījyamāno miśreṇa vāyunā puṇyagandhinā  
  3 nandanaṃ ca vanaṃ divyam apsarogaṇasevitam  
      dadarśa divyakusumair āhvayadbhir iva drumaiḥ  
  4 nātapta tapasā śakyo draṣṭuṃ nānāhitāgninā  
      sa lokaḥ puṇyakartṝṇāṃ nāpi yuddhaparāṅmukhaiḥ  
  5 nāyajvabhir nānṛtakair na vedaśrutivarjitaiḥ  
      nānā plutāṅgais tīrtheṣu yajñadānabahiṣ kṛtaiḥ  
  6 nāpi yajñahanaiḥ kṣudrair draṣṭuṃ śakyaḥ kathaṃ cana  
      pānapair guru talpaiś ca māṃsādair vā durātmabhiḥ  
  7 sa tad divyaṃ vanaṃ paśyan divyagīta nināditam  
      praviveśa mahābāhuḥ śakrasya dayitāṃ purīm  
  8 tatra deva vimānāni kāmagāni sahasraśaḥ  
      saṃsthitāny abhiyātāni dadarśāyutaśas tadā  
  9 saṃstūyamāno gandharvair apsarobhiś ca pāṇḍavaḥ  
      puṣpagandhavahaiḥ puṇyair vāyubhiś cānujīvitaḥ  
  10 tato devāḥ sagandharvāḥ siddhāś ca paramarṣayaḥ  
     hṛṣṭāḥ saṃpūjayām āsuḥ pārtham akliṣṭakāriṇam  
 11 āśīrvādaiḥ stūyamāno divyavāditra nisvanaiḥ  
     pratipede mahābāhuḥ śaṅkhadundubhināditam  
 12 nakṣatramārgaṃ vipulaṃ suravīthīti viśrutam  
     indrājñayā yayau pārthaḥ stūyamānaḥ samantataḥ  
 13 tatra sādhyās tathā viśve maruto 'thāśvināv api  
     ādityā vasavo rudrās tathā brahmarṣayo 'malāḥ  
 14 rājarṣayaś ca bahavo dilīpa pramukhā nṛpāḥ  
     tumburur nāradaiś caiva gandharvvau ca hahāhuhū  
 15 tān sarvvān sa samāgamya vidhivat kurunandanaḥ  
     tato 'paśyad devarājaṃ śatakratum ariṃdamam  
 16 tataḥ pārtho mahābāhur avatīrya rathottamāt  
     dadarśa sākṣād devendraṃ pitaraṃ pākaśāsanam  
 17 pāṇḍureṇātapatreṇa hemadaṇḍena cāruṇā  
     divyagandhādhivāsena vyajanena vidhūyatā  
 18 viśvāvasuprabhṛtibhir gandharvaiḥ stutivandanaiḥ  
     stūyamānaṃ dvijāgryaiś ca ṛg yajuḥ sāma saṃstavaiḥ  
 19 tato 'bhigamya kaunteyaḥ śirasābhyanamad balī  
     sa cainam anuvṛttābhyāṃ bhujābhyāṃ pratyagṛhṇata  
 20 tataḥ śakrāsane puṇye devarājarṣipūjite  
     śakraḥ pāṇau gṛhītvainam upāveśayad antike  
 21 mūrdhni cainam upāghrāya devendraḥ paravīrahā  
     aṅkam āropayām āsa praśrayāvanataṃ tadā  
 22 sahasrākṣa niyogāt sa pārthaḥ śakrāsanaṃ tadā  
     adhyakrāmad ameyātmā dvitīya iva vāsavaḥ  
 23 tataḥ premṇā vṛtra śatrur arjunasya śubhaṃ mukham  
     pasparśa puṇyagandhena kareṇa parisāntvayan  
 24 parimārjamānaḥ śanakair bāhū cāsyāyatau śubhau  
     jyā śarakṣepa kaṭhinau stambhāv iva hiraṇmayau  
 25 vajragrahaṇacihnena kareṇa balasūdanaḥ  
     muhur muhur vajradharo bāhū saṃsphālayañ śanaiḥ  
 26 smayann iva guḍā keśaṃ prekṣamāṇaḥ sahasradṛk  
     harṣeṇotphulla nayano na cātṛpyata vṛtrahā  
 27 ekāsanopaviṣṭau tau śobhayāṃ cakratuḥ sabhām  
     sūryā candramasau vyomni caturdaśyām ivoditau  
 28 tatra sma gāthā gāyanti sāmnā paramavalgunā  
     gandharvās tumburu śreṣṭhāḥ kuśalā gītasāmasu  
 29 ghṛtācī menakā rambhā pūrvacittiḥ svayaṃprabhā  
     urvaśī miśrakeśī ca ḍuṇḍur gaurī varūthinī  
 30 gopālī saha janyā ca kumbhayoniḥ prajāgarā  
     citrasenā citralekhā sahā ca madhurasvarā  
 31 etāś cānyāś ca nanṛtus tatra tatra varāṅganāḥ  
     cittapramathane yuktāḥ siddhānāṃ padmalocanāḥ  
 32 mahākaṭi taṭa śroṇyaḥ kampamānaiḥ payodharaiḥ  
     kaṭākṣa hāva mādhuryaiś ceto buddhimanoharāḥ  

------------------------------------------------------------------------

[Next: Chapter 45](mbs03045.md)
