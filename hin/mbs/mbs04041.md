[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 4 Index](mbsi04) 
[Previous](mbs04040)  [Next](mbs04042) 

------------------------------------------------------------------------

[Book 4 in English](../m04/index)

------------------------------------------------------------------------

# The Mahabharata in Sanskrit

### Book 4 Chapter 41

  1 \[वै\]  
      उत्तरं सारथिं कृत्वा शमीं कृत्वा परदक्षिणम  
      आयुधं सर्वम आदाय ततः परायाद धनंजयः  
  2 धवजं सिंहं रथात तस्माद अपनीय महारथः  
      परणिधाय शमी मूले परायाद उत्तरसारथिः  
  3 दैवीं मायां रथे युक्त्वा विहितां विश्वकर्मणा  
      काञ्चनं सिंहलाङ्गूलं धवजं वानरलक्षणम  
  4 मनसा चिन्तयाम आस परसादं पावकस्य च  
      स च तच चिन्तितं जञात्वा धवजे भूतान्य अचॊदयत  
  5 स पताकं विचित्राङ्गं सॊपासङ्गं महारथः  
      रथम आस्थाय बीभत्सुः कौन्तेयः शवेतवाहनः  
  6 बधासिः स तनुत्राणः परगृहीतशरासनः  
      ततः परायाद उदीचीं स कपिप्रवर केतनः  
  7 सवनवन्तं महाशङ्खं बलवान अरिमर्दनः  
      पराधमद बलम आस्थाय दविषतां लॊमहर्षणम  
  8 तत ते जवना धुर्या जानुभ्याम अगमन महीम  
      उत्तरश चापि संत्रस्तॊ रथॊपस्थ उपाविशत  
  9 संस्थाप्य चाश्वान कौन्तेयः समुद्यम्य च रश्मिभिः  
      उत्तरं च परिष्वज्य समाश्वासयद अर्जुनः  
  10 मा भैस तवं राजपुत्राग्र्य कषत्रियॊ ऽसि परंतप  
     कथं पुरुषशार्दूल शत्रुमध्ये विषीदसि  
 11 शरुतास ते शङ्खशब्दाश च भेरीशब्दाश च पुष्कलाः  
     कुञ्जराणां च नदतां वयूढानीकेषु तिष्ठताम  
 12 स तवं कथम इहानेन शङ्खशब्देन भीषितः  
     विषण्णरूपॊ वित्रस्तः पुरुषः पराकृतॊ यथा  
 13 \[उत्तर\]  
     शरुता मे शङ्खशब्दाश च भेरीशब्दाश च पुष्कलाः  
     कुञ्जराणां च निनदा वयूढानीकेषु तिष्ठताम  
 14 नैवंविधः शङ्खशब्दः पुरा जातु मया शरुतः  
     धवजस्य चापि रूपं मे दृष्टपूर्वं न हीदृशम  
     धनुर अश चैव निर्घॊषः शरुतपूर्वॊ न मे कव चित  
 15 अस्य शङ्खस्य शब्देन धनुषॊ निस्वनेन च  
     रथस्य च निनादेन मनॊ मुह्यति मे भृशम  
 16 वयाकुलाश च दिशः सर्वा हृदयं वयथतीव मे  
     धवजेन पिहिताः सर्वा दिशॊ न परतिभान्ति मे  
     गाण्डीवस्य च शब्देन कौणौ मे बधिरी कृतौ  
 17 \[अर्ज\]  
     एकान्ते रथम आस्थाय पद्भ्यां तवम अवपीडय  
     दृढं च रश्मीन संयच्छ शङ्खं धमास्याम्य अहं पुनः  
 18 \[वै\]  
     तस्य शङ्खस्य शब्देन रथनेमि सवनेन च  
     गाण्डीवस्य च घॊषेण पृथिवीसमकम्पत  
 19 \[दरॊण\]  
     यथा रथस्य निर्घॊषॊ यथा शङ्ख उदीर्यते  
     कम्पते च यथा भूमिर नैषॊ ऽनयः सव्यसाचिनः  
 20 शस्त्राणि न परकाशन्ते न परहृष्यन्ति वाजिनः  
     अग्नयश च न भासन्ते समिद्धास तन न शॊभनम  
 21 परत्य आदित्यं च नः सर्वे मृगा घॊरप्रवादिनः  
     धवजेषु च निलीयन्ते वायसास तन न शॊभनम  
     शकुनाश चापसव्या नॊ वेदयन्ति महद भयम  
 22 गॊमायुर एष सेनाया रुवन मध्ये ऽनुधावति  
     अनाहतश च निष्क्रान्तॊ महद वेदयते भयम  
     भवतां रॊमकूपाणि परहृष्टान्य उपलक्षये  
 23 पराभूता च वः सेना न कश चिद यॊद्धुम इच्छति  
     विवर्णमुख भूयिष्ठाः सर्वे यॊघा विचेतसः  
     गाः संप्रस्थाप्य तिष्ठामॊ वयूढानीकाः परहारिणः  

  1 \[vai\]  
      uttaraṃ sārathiṃ kṛtvā śamīṃ kṛtvā pradakṣiṇam  
      āyudhaṃ sarvam ādāya tataḥ prāyād dhanaṃjayaḥ  
  2 dhvajaṃ siṃhaṃ rathāt tasmād apanīya mahārathaḥ  
      praṇidhāya śamī mūle prāyād uttarasārathiḥ  
  3 daivīṃ māyāṃ rathe yuktvā vihitāṃ viśvakarmaṇā  
      kāñcanaṃ siṃhalāṅgūlaṃ dhvajaṃ vānaralakṣaṇam  
  4 manasā cintayām āsa prasādaṃ pāvakasya ca  
      sa ca tac cintitaṃ jñātvā dhvaje bhūtāny acodayat  
  5 sa patākaṃ vicitrāṅgaṃ sopāsaṅgaṃ mahārathaḥ  
      ratham āsthāya bībhatsuḥ kaunteyaḥ śvetavāhanaḥ  
  6 badhāsiḥ sa tanutrāṇaḥ pragṛhītaśarāsanaḥ  
      tataḥ prāyād udīcīṃ sa kapipravara ketanaḥ  
  7 svanavantaṃ mahāśaṅkhaṃ balavān arimardanaḥ  
      prādhamad balam āsthāya dviṣatāṃ lomaharṣaṇam  
  8 tata te javanā dhuryā jānubhyām agaman mahīm  
      uttaraś cāpi saṃtrasto rathopastha upāviśat  
  9 saṃsthāpya cāśvān kaunteyaḥ samudyamya ca raśmibhiḥ  
      uttaraṃ ca pariṣvajya samāśvāsayad arjunaḥ  
  10 mā bhais tvaṃ rājaputrāgrya kṣatriyo 'si paraṃtapa  
     kathaṃ puruṣaśārdūla śatrumadhye viṣīdasi  
 11 śrutās te śaṅkhaśabdāś ca bherīśabdāś ca puṣkalāḥ  
     kuñjarāṇāṃ ca nadatāṃ vyūḍhānīkeṣu tiṣṭhatām  
 12 sa tvaṃ katham ihānena śaṅkhaśabdena bhīṣitaḥ  
     viṣaṇṇarūpo vitrastaḥ puruṣaḥ prākṛto yathā  
 13 \[uttara\]  
     śrutā me śaṅkhaśabdāś ca bherīśabdāś ca puṣkalāḥ  
     kuñjarāṇāṃ ca ninadā vyūḍhānīkeṣu tiṣṭhatām  
 14 naivaṃvidhaḥ śaṅkhaśabdaḥ purā jātu mayā śrutaḥ  
     dhvajasya cāpi rūpaṃ me dṛṣṭapūrvaṃ na hīdṛśam  
     dhanur aś caiva nirghoṣaḥ śrutapūrvo na me kva cit  
 15 asya śaṅkhasya śabdena dhanuṣo nisvanena ca  
     rathasya ca ninādena mano muhyati me bhṛśam  
 16 vyākulāś ca diśaḥ sarvā hṛdayaṃ vyathatīva me  
     dhvajena pihitāḥ sarvā diśo na pratibhānti me  
     gāṇḍīvasya ca śabdena kauṇau me badhirī kṛtau  
 17 \[arj\]  
     ekānte ratham āsthāya padbhyāṃ tvam avapīḍaya  
     dṛḍhaṃ ca raśmīn saṃyaccha śaṅkhaṃ dhmāsyāmy ahaṃ punaḥ  
 18 \[vai\]  
     tasya śaṅkhasya śabdena rathanemi svanena ca  
     gāṇḍīvasya ca ghoṣeṇa pṛthivīsamakampata  
 19 \[droṇa\]  
     yathā rathasya nirghoṣo yathā śaṅkha udīryate  
     kampate ca yathā bhūmir naiṣo 'nyaḥ savyasācinaḥ  
 20 śastrāṇi na prakāśante na prahṛṣyanti vājinaḥ  
     agnayaś ca na bhāsante samiddhās tan na śobhanam  
 21 praty ādityaṃ ca naḥ sarve mṛgā ghorapravādinaḥ  
     dhvajeṣu ca nilīyante vāyasās tan na śobhanam  
     śakunāś cāpasavyā no vedayanti mahad bhayam  
 22 gomāyur eṣa senāyā ruvan madhye 'nudhāvati  
     anāhataś ca niṣkrānto mahad vedayate bhayam  
     bhavatāṃ romakūpāṇi prahṛṣṭāny upalakṣaye  
 23 parābhūtā ca vaḥ senā na kaś cid yoddhum icchati  
     vivarṇamukha bhūyiṣṭhāḥ sarve yoghā vicetasaḥ  
     gāḥ saṃprasthāpya tiṣṭhāmo vyūḍhānīkāḥ prahāriṇaḥ  

------------------------------------------------------------------------

[Next: Chapter 42](mbs04042)
