[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 7 Index](mbsi07) 
[Previous](mbs07107)  [Next](mbs07109) 

------------------------------------------------------------------------

[Book 7 in English](../m07/index)

------------------------------------------------------------------------

# The Mahabharata in Sanskrit

### Book 7 Chapter 108

  1 \[धृ\]  
      अत्यद्भुतम अहं मन्ये भीमसेनस्य विक्रमम  
      यत कर्णं यॊधयाम आस समरे लघुविक्रमम  
  2 तरिदशान अपि चॊद्युक्तान सर्वशस्त्रधरान युधि  
      वारयेद यॊ रणे कर्णः स यक्षसुरमानवान  
  3 स कथं पाण्डवं युद्धे भराजमानम इव शरिया  
      नातरत संयुगे तातस तन ममाचक्ष्व संजय  
  4 कथं च युद्धं भूयॊ ऽभूत तयॊः पराणदुरॊदरे  
      अत्र मन्ये समायत्तॊ जयॊ वाजय एव वा  
  5 कर्णं पराप्य रणे सूत मम पुत्रः सुयॊधनः  
      जेतुम उत्सहते पार्थान स गॊविन्दान स सात्वतान  
  6 शरुत्वा तु निर्जितं कर्मम असकृद भीमकर्मणा  
      भीमसेनेन समरे मॊह आविशतीव माम  
  7 विनष्टान कौरवान मन्ये मम पुत्रस्य दुर्नयैः  
      न हि कर्णॊ महेष्वासान पार्थाञ जयेष्यति संजय  
  8 कृतवान यानि युद्धानि कर्णः पाण्डुसुतैः सह  
      सर्वत्र पाण्डवाः कर्णम अजयन्त रणाजिरे  
  9 अजय्याः पाण्डवास तात देवैर अपि स वासवैः  
      न च तद बुध्यते मन्दः पुत्रॊ दुर्यॊधनॊ मम  
  10 धनं धनेश्वरस्येव हृत्वा पार्थस्य मे सुतः  
     मधु परेप्सुर इवाबुद्धिः परपातं नावबुध्यते  
 11 निकृत्या निकृतिप्रज्ञॊ राज्यं हृत्वा महात्मनाम  
     जितान इत्य एव मन्वानः पाण्डवान अवमन्यते  
 12 पुत्रस्नेहाभिभूतेन मया चाप्य अकृतात्मना  
     धर्मे सथिता महात्मानॊ निकृताः पाणुनन्दनाः  
 13 शम कामः सदा पार्थॊ दीर्घप्रेक्षी युधिष्ठिरः  
     अशक्त इति मन्वानैः पुत्रैर मम निराकृतः  
 14 तानि दुःखान्य अनेकानि विप्रकारांश च सर्वशः  
     हृदि कृत्वा महाबाहुर भीमॊ ऽयुध्यत सूतजम  
 15 तस्मान मे संजय बरूहि कर्ण भीमौ यथा रणे  
     अयुध्येतां युधि शरेष्ठौ परस्परवधैषिणौ  
 16 \[स\]  
     शृणु राजन यथावृत्तः संग्रामः कर्ण भीमयॊः  
     परस्परवध परेप्स्वॊर वने कुञ्जरयॊर इव  
 17 राजन वैकर्तनॊ भीमं करुद्धः करुद्धम अरिंदमम  
     पराक्रान्तं पराक्रम्य विव्याध तरिंशता शरैः  
 18 महावेगैः परसन्नाग्रैः शातकुम्भपरिष्कृतैः  
     आहनद भरतश्रेष्ठ भीमं वैकर्तनः शरैः  
 19 तस्यास्यतॊ धनुर भीमश चकर्त निशितैस तरिभीः  
     रथनीडाच च यन्तारं भल्लेनापातयत कषितौ  
 20 स काङ्क्षन भीमसेनस्य वधं वैकर्तनॊ वृषः  
     शक्तिं कनकवैडूर्य चित्रदण्डां परामृशत  
 21 परगृह्य च महाशक्तिं कालशक्तिम इवापराम  
     समुत्क्षिप्य च राधेयः संधाय च महाबलः  
     चिक्षेप भीमसेनाय जीवितान्तकरीम इव  
 22 शक्तिं विसृज्य राधेयः पुरंदर इवाशनिम  
     ननाद सुमहानादं बलवान सूतनन्दनः  
     तं च नादं ततः शरुत्वा पुत्रास ते हृषिताभवन  
 23 तां कर्ण भुजनिर्मुक्ताम अर्कवैश्वानर परभाम  
     शक्तिं वियति चिच्छेद भीमः सप्तभिर आशुगैः  
 24 छित्त्वा शक्तिं ततॊ भीमॊ निर्मुक्तॊरग संनिभाम  
     मार्गमाण इव पराणान सूतपुत्रस्य मारिष  
 25 पराहिणॊन नव संरब्धः शरान बर्हिणवाससः  
     सवर्णपुङ्खाञ शिला धौतान यमदण्डॊपमान मृधे  
 26 कर्णॊ ऽपय अन्यद धनुर गृह्य हेमपृष्ठं दुरासदम  
     विकृष्य च महातेजा वयसृजत सायकान नव  
 27 तान पाण्डुपुत्रश चिच्छेद नवभिर नतपर्वभिः  
     वसु षेणेन निर्मुक्तान नव राजन महाशरान  
     छित्त्वा भीमॊ महाराज नादं सिंह इवानदत  
 28 तौ वृषाव इव नर्दन्तौ बलिनौ वाशितान्तरे  
     शार्दूलाव इव चान्यॊन्यम अत्यर्थं च हय अगर्जताम  
 29 अन्यॊन्यं परजिहीर्षन्ताव अन्यॊन्यस्यान्तरैषिणौ  
     अन्यॊन्यम अभिवीक्षन्तौ गॊष्ठेष्व इव महर्षभौ  
 30 महागजाव इवासाद्य विषाणाग्रैः परस्परम  
     शरैः पूर्णायतॊत्सृष्टैर अन्यॊन्यम अभिजघ्नतुः  
 31 निर्दहन्तौ महाराज शरवृष्ट्या परस्परम  
     अन्यॊन्यम अभिवीक्षन्तौ कॊपाद विवृतलॊचनौ  
 32 परहसन्तौ तथान्यॊन्यं भर्त्सयन्तौ मुहुर मुहुः  
     शङ्खशब्दं च कुर्वाणौ युयुधाते परस्परम  
 33 तस्य भीमः पुनश चापं मुष्टौ चिच्छेद मारिष  
     शङ्खवर्णाश च तान अश्वान बाणैर निन्ये यमक्षयम  
 34 तथा कृच्छ्रगतं दृष्ट्वा कर्णं दुर्यॊधनॊ नृपः  
     वेपमान इव करॊधाद वयादिदेशाथ दुर्जयम  
 35 गच्छ दुर्जय राधेयं पुरा गरसति पाण्डवः  
     जहि तूबरकं कषिप्रं कर्णस्य बलम आदधत  
 36 एवम उक्तस तथेत्य उक्त्वा तव पुत्रस तवात्मजम  
     अभ्यद्रवद भीमसेनं वयासक्तं विकिरञ शरान  
 37 स भीमं नवभिर बाणैर अश्वान अष्टभिर अर्दयत  
     षड्भिः सूतं तरिभिः केतुं पुनस तं चापि सप्तभिः  
 38 भीमसेनॊ ऽपि संक्रुद्धः साश्वयन्तारम आशुगैः  
     दुर्जयं भिन्नमर्माणम अनयद यमसादनम  
 39 सवलंकृतं कषितौ कषुण्णं चेष्टमानं यथॊरगम  
     रुदन्न आर्तस तव सुतं कर्णश चक्रे परदक्षिणम  
 40 स तु तं विरथं कृत्वा समयन्न अत्यन्तवैरिणम  
     समाचिनॊद बाणगणैः शतघ्नीम इव शङ्कुभिः  
 41 तथाप्य अतिरथः कर्णॊ भिद्यमानः सम सायकैः  
     न जहौ समरे भीमं दरुद्ध रूपं परंतपः  

  1 \[dhṛ\]  
      atyadbhutam ahaṃ manye bhīmasenasya vikramam  
      yat karṇaṃ yodhayām āsa samare laghuvikramam  
  2 tridaśān api codyuktān sarvaśastradharān yudhi  
      vārayed yo raṇe karṇaḥ sa yakṣasuramānavān  
  3 sa kathaṃ pāṇḍavaṃ yuddhe bhrājamānam iva śriyā  
      nātarat saṃyuge tātas tan mamācakṣva saṃjaya  
  4 kathaṃ ca yuddhaṃ bhūyo 'bhūt tayoḥ prāṇadurodare  
      atra manye samāyatto jayo vājaya eva vā  
  5 karṇaṃ prāpya raṇe sūta mama putraḥ suyodhanaḥ  
      jetum utsahate pārthān sa govindān sa sātvatān  
  6 śrutvā tu nirjitaṃ karmam asakṛd bhīmakarmaṇā  
      bhīmasenena samare moha āviśatīva mām  
  7 vinaṣṭān kauravān manye mama putrasya durnayaiḥ  
      na hi karṇo maheṣvāsān pārthāñ jyeṣyati saṃjaya  
  8 kṛtavān yāni yuddhāni karṇaḥ pāṇḍusutaiḥ saha  
      sarvatra pāṇḍavāḥ karṇam ajayanta raṇājire  
  9 ajayyāḥ pāṇḍavās tāta devair api sa vāsavaiḥ  
      na ca tad budhyate mandaḥ putro duryodhano mama  
  10 dhanaṃ dhaneśvarasyeva hṛtvā pārthasya me sutaḥ  
     madhu prepsur ivābuddhiḥ prapātaṃ nāvabudhyate  
 11 nikṛtyā nikṛtiprajño rājyaṃ hṛtvā mahātmanām  
     jitān ity eva manvānaḥ pāṇḍavān avamanyate  
 12 putrasnehābhibhūtena mayā cāpy akṛtātmanā  
     dharme sthitā mahātmāno nikṛtāḥ pāṇunandanāḥ  
 13 śama kāmaḥ sadā pārtho dīrghaprekṣī yudhiṣṭhiraḥ  
     aśakta iti manvānaiḥ putrair mama nirākṛtaḥ  
 14 tāni duḥkhāny anekāni viprakārāṃś ca sarvaśaḥ  
     hṛdi kṛtvā mahābāhur bhīmo 'yudhyata sūtajam  
 15 tasmān me saṃjaya brūhi karṇa bhīmau yathā raṇe  
     ayudhyetāṃ yudhi śreṣṭhau parasparavadhaiṣiṇau  
 16 \[s\]  
     śṛṇu rājan yathāvṛttaḥ saṃgrāmaḥ karṇa bhīmayoḥ  
     parasparavadha prepsvor vane kuñjarayor iva  
 17 rājan vaikartano bhīmaṃ kruddhaḥ kruddham ariṃdamam  
     parākrāntaṃ parākramya vivyādha triṃśatā śaraiḥ  
 18 mahāvegaiḥ prasannāgraiḥ śātakumbhapariṣkṛtaiḥ  
     āhanad bharataśreṣṭha bhīmaṃ vaikartanaḥ śaraiḥ  
 19 tasyāsyato dhanur bhīmaś cakarta niśitais tribhīḥ  
     rathanīḍāc ca yantāraṃ bhallenāpātayat kṣitau  
 20 sa kāṅkṣan bhīmasenasya vadhaṃ vaikartano vṛṣaḥ  
     śaktiṃ kanakavaiḍūrya citradaṇḍāṃ parāmṛśat  
 21 pragṛhya ca mahāśaktiṃ kālaśaktim ivāparām  
     samutkṣipya ca rādheyaḥ saṃdhāya ca mahābalaḥ  
     cikṣepa bhīmasenāya jīvitāntakarīm iva  
 22 śaktiṃ visṛjya rādheyaḥ puraṃdara ivāśanim  
     nanāda sumahānādaṃ balavān sūtanandanaḥ  
     taṃ ca nādaṃ tataḥ śrutvā putrās te hṛṣitābhavan  
 23 tāṃ karṇa bhujanirmuktām arkavaiśvānara prabhām  
     śaktiṃ viyati ciccheda bhīmaḥ saptabhir āśugaiḥ  
 24 chittvā śaktiṃ tato bhīmo nirmuktoraga saṃnibhām  
     mārgamāṇa iva prāṇān sūtaputrasya māriṣa  
 25 prāhiṇon nava saṃrabdhaḥ śarān barhiṇavāsasaḥ  
     svarṇapuṅkhāñ śilā dhautān yamadaṇḍopamān mṛdhe  
 26 karṇo 'py anyad dhanur gṛhya hemapṛṣṭhaṃ durāsadam  
     vikṛṣya ca mahātejā vyasṛjat sāyakān nava  
 27 tān pāṇḍuputraś ciccheda navabhir nataparvabhiḥ  
     vasu ṣeṇena nirmuktān nava rājan mahāśarān  
     chittvā bhīmo mahārāja nādaṃ siṃha ivānadat  
 28 tau vṛṣāv iva nardantau balinau vāśitāntare  
     śārdūlāv iva cānyonyam atyarthaṃ ca hy agarjatām  
 29 anyonyaṃ prajihīrṣantāv anyonyasyāntaraiṣiṇau  
     anyonyam abhivīkṣantau goṣṭheṣv iva maharṣabhau  
 30 mahāgajāv ivāsādya viṣāṇāgraiḥ parasparam  
     śaraiḥ pūrṇāyatotsṛṣṭair anyonyam abhijaghnatuḥ  
 31 nirdahantau mahārāja śaravṛṣṭyā parasparam  
     anyonyam abhivīkṣantau kopād vivṛtalocanau  
 32 prahasantau tathānyonyaṃ bhartsayantau muhur muhuḥ  
     śaṅkhaśabdaṃ ca kurvāṇau yuyudhāte parasparam  
 33 tasya bhīmaḥ punaś cāpaṃ muṣṭau ciccheda māriṣa  
     śaṅkhavarṇāś ca tān aśvān bāṇair ninye yamakṣayam  
 34 tathā kṛcchragataṃ dṛṣṭvā karṇaṃ duryodhano nṛpaḥ  
     vepamāna iva krodhād vyādideśātha durjayam  
 35 gaccha durjaya rādheyaṃ purā grasati pāṇḍavaḥ  
     jahi tūbarakaṃ kṣipraṃ karṇasya balam ādadhat  
 36 evam uktas tathety uktvā tava putras tavātmajam  
     abhyadravad bhīmasenaṃ vyāsaktaṃ vikirañ śarān  
 37 sa bhīmaṃ navabhir bāṇair aśvān aṣṭabhir ardayat  
     ṣaḍbhiḥ sūtaṃ tribhiḥ ketuṃ punas taṃ cāpi saptabhiḥ  
 38 bhīmaseno 'pi saṃkruddhaḥ sāśvayantāram āśugaiḥ  
     durjayaṃ bhinnamarmāṇam anayad yamasādanam  
 39 svalaṃkṛtaṃ kṣitau kṣuṇṇaṃ ceṣṭamānaṃ yathoragam  
     rudann ārtas tava sutaṃ karṇaś cakre pradakṣiṇam  
 40 sa tu taṃ virathaṃ kṛtvā smayann atyantavairiṇam  
     samācinod bāṇagaṇaiḥ śataghnīm iva śaṅkubhiḥ  
 41 tathāpy atirathaḥ karṇo bhidyamānaḥ sma sāyakaiḥ  
     na jahau samare bhīmaṃ druddha rūpaṃ paraṃtapaḥ  

------------------------------------------------------------------------

[Next: Chapter 109](mbs07109)
