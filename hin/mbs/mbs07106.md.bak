[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 7 Index](mbsi07.md) 
[Previous](mbs07105)  [Next](mbs07107.md) 

------------------------------------------------------------------------

[Book 7 in English](../m07/index.md)

------------------------------------------------------------------------

# The Mahabharata in Sanskrit

### Book 7 Chapter 106

  1 \[धृ\]  
      यौ तौ कर्णश च भीमश च संप्रयुद्धौ महाबलौ  
      अर्जुनस्य रथॊपान्ते कीदृशः सॊ ऽभवद रणः  
  2 पूर्वं हि निर्जितः कर्णॊ भीमसेनेन संयुगे  
      कथं भूयस तु राधेयॊ भीमम आगान महारथः  
  3 भीमॊ वा सूत तनयं परत्युद्यातः कथं रणे  
      महारथसमाख्यातं पृथिव्यां परवरं रथम  
  4 भीष्मद्रॊणाव अतिक्रम्य धर्मपुत्रॊ युधिष्ठिरः  
      नान्यतॊ भयम आदत्त विना कर्णं धनुर्धरम  
  5 भयन न शेते सततं चिन्तयन वै महारथम  
      तं कथं सूतपुत्रं हि भीमॊ ऽयुध्यत संयुगे  
  6 बरह्मण्यं वीर्यसंपन्नं समरेष्व अनिवर्तिनम  
      कथं कर्णं युधां शरेष्टहं भीमॊ ऽयुध्यत संयुगे  
  7 यौ तौ समीयतुर वीराव अर्जुनस्य रथं परति  
      कथं नु ताव अयुध्येतां सूतपुत्र वृकॊदरौ  
  8 भरातृत्वदर्शितं पूर्वं घृणी चापि ससूतजः  
      कथं भीमेन युयुधे कुन्त्या वाक्यम अनुस्मरन  
  9 भीमॊ वा सूतपुत्रेण समरन वैरं पुरा कृतम  
      सॊ ऽयुध्यत कथं वीरः कर्णेन सह संयुगे  
  10 आशास ते च सदा सूतपुत्रॊ दुर्यॊधनॊ मम  
     कर्णॊ जेष्यति संग्रामे सहितान पाण्डवान इति  
 11 जयाशा यत्र मन्दस्य पुत्रस्य मम संयुगे  
     स कथं भीमकर्माणं भीमसेनम अयुध्यत  
 12 यं समाश्रित्य पुत्रैर मे कृतं वैरं महारथैः  
     तं सूत तनयं तात कथं भीमॊ हय अयॊधयत  
 13 अनेकान विप्रकारांश च सूतपुत्र समुद्भवान  
     समरमाणः कथं भीमॊ युयुधे सूत सूनुना  
 14 यॊ ऽजयत पृथिवीं सर्वां रथेनैकेन वीर्यवान  
     तं सूत तनयं युद्धे कथं भीमॊ हय अयॊधयत  
 15 यॊ जातः कुण्डलाभ्यां च कवचेन सहैव च  
     तं सूतपुत्रं समरे भीमः कथम अयॊधयत  
 16 यथा तयॊर युद्धम अभूद यश चासीद विजयी तयॊः  
     तन ममाचक्ष्व तत्त्वेन कुशलॊ हय असि संजय  
 17 \[स\]  
     भीमसेनस तु राधेयम उत्सृज्य रथिनां वरम  
     इयेष गन्तुं यत्रास्तां वीरौ कृष्ण धनंजयौ  
 18 तं परयान्तम अभिद्रुत्य राधेयः कङ्कपत्रिभिः  
     अभ्यवर्षन महाराज मेघॊ वृष्ट्येव पर्वतम  
 19 फुल्लता पङ्कजेनेव वक्त्रेणाभ्युत्स्मयन बली  
     आजुहाव रणे यान्तं भीमम आधिरथिस तदा  
 20 भीमसेनस तदाह्वानं कर्णान नामर्षयद युधि  
     अर्धमण्डलम आवृत्य सूतपुत्रम अयॊधयत  
 21 अवक्रगामिभिर बाणैर अभ्यवर्षन महायसैः  
     दवैरथे दंशितं यत्तं सर्वशस्त्रभृतां वरम  
 22 विधित्सुः कलहस्यान्तं जिघांसुः कर्णम अक्षिणॊत  
     तं च हत्वेतरान सर्वान हन्तुकामॊ महाबलः  
 23 तस्मै परासृजद उग्राणि विविधानि परंतपः  
     अमर्षी पाण्डवः करुद्धः शरवर्षाणि मारिष  
 24 तस्य तानीषु वर्षाणि मत्तद्विरदगामिनः  
     सूतपुत्रॊ ऽसत्रमायाभिर अग्रसत सुमहायशाः  
 25 स यथा वन महाराज विद्यया वै सुपूजितः  
     आचार्यवन महेष्वासः कर्णः पर्यचरद रणे  
 26 संरम्भेण तु युध्यन्तं भीमसेनं समयन्न इव  
     अभ्यपद्यत राधेयस तम अमर्षी वृकॊदरम  
 27 तन नामृष्यत कौन्तेयः कर्णस्य समितम आहवे  
     युध्यमानेषु वीरेषु पश्यत्सु च समन्ततः  
 28 तं भीमसेनः संप्राप्तं वत्सदन्तैः सतनान्तरे  
     विव्याध बलवान करुद्धस तॊत्त्रैर इव महाद्विपम  
 29 सूतं तु सूतपुत्रस्य सुपुङ्खैर निशितैः शरैः  
     सुमुक्तैश चित्रवर्माणं निर्बिभेद तरिसप्तभिः  
 30 कर्णॊ जाम्बूनदैर जालैः संछन्नान वातरंहसः  
     विव्याध तुरगान वीरः पञ्चभिः पञ्चभिः शरैः  
 31 ततॊ बाणमयं जालं भीमसेनरथं परति  
     कर्णेन विहितं राजन निमेषार्धाद अदृश्यत  
 32 स रथः स धवजस तत्र ससूतः पाण्डवस तदा  
     पराछाद्यत महाराज कर्ण चापच्युतैः शरैः  
 33 तस्य कर्णश चतुःषष्ट्या वयधमत कवचं दृढम  
     करुद्धश चाप्य अहनत पार्श्वे नाराचैर मर्मभेदिभिः  
 34 ततॊ ऽचिन्त्यमहावेगान कर्ण कार्मुकनिःसृतान  
     समाश्लिष्यद असंभ्रान्तः सूतपुत्रं वृकॊदरः  
 35 स कर्ण चापप्रभवान इषून आशीविषॊपमान  
     बिभ्रद भीमॊ महाराज न जगाम वयथां रणे  
 36 ततॊ दवात्रिंशता भल्लैर निशितैस तिग्मतेजनैः  
     विव्याध समरे कर्णं भीमसेनः परतापवान  
 37 अयत्नेनैव तं कर्णः शरैर उप समाकिरत  
     भीमसेनं महाबाहुं सैन्धवस्य वधैषिणम  
 38 मृदुपूर्वं च राधेयॊ भीमम आजाव अयॊधयत  
     करॊधपूर्वं तथा भीमः पूर्ववैरम अनुस्मरन  
 39 तं भीमसेनॊ नामृष्यद अवमानम अमर्षणः  
     स तस्मै वयसृजत तूर्णं शरवर्षम अमित्रजित  
 40 ते शराः परेषिता राजन भीमसेनेन संयुगे  
     निपेतुः सर्वतॊ भीमाः कूजन्त इव पक्षिणः  
 41 हेमपुङ्खा महाराज भीमसेनधनुश चयुताः  
     अभ्यद्रवंस ते राधेयं वृकाः कषुद्रमृगं यथा  
 42 कर्णस तु रथिनां शरेष्ठश छाद्यमानः समन्ततः  
     राजन वयसृजद उग्राणि शरवर्षाणि संयुगे  
 43 तस्य तान अशनिप्रख्यान इषून समरशॊभिनः  
     चिच्छेद बहुभिर भल्लैर असंप्राप्तान वृकॊदरः  
 44 पुनश च शरवर्षेण छादयाम आस भारत  
     कर्णॊ वैकर्तनॊ युद्धे भीमसेनं महारथम  
 45 तत्र भारत भीमं तु हृष्टवन्तः सम सायकैः  
     समाचित तनुं संख्ये शवाविधं शलिलैर इव  
 46 हेमपुङ्खाञ शिला दौतान कर्ण चापच्युताञ शरान  
     दधार समरे वीरः सवरश्मीन इव भास्करः  
 47 रुधिरॊक्षितसर्वाङ्गॊ भीमसेनॊ वयरॊचत  
     तपनीयनिभैः पुष्पैः पलाश इव कानने  
 48 तत तु भीमॊ महाराज कर्णस्य चरितं रणे  
     नामृष्यत महेष्वासः करॊधाद उद्वृत्य चक्षुषी  
 49 स कर्णं पञ्चविंशत्या नारचानां समार्पयत  
     महीधरम इव शवेतं गूढपादैर विषॊल्बणैः  
 50 तं विव्याध पुनर भीमः षड्भिर अष्टाभिर एव च  
     मर्मस्व अमर विक्रान्तः सूतपुत्रं महारणे  
 51 ततः कर्णस्य संक्रुद्धॊ भीमसेनः परतापवान  
     चिच्छेद कार्मुकं तूर्णं सर्वॊपकरणानि च  
 52 जघान चतुरश चाश्वान सूतं च तवरितः शरैः  
     नाराचैर अर्करश्म्य आभैः कर्णं विव्याध चॊरसि  
 53 ते जग्मुर धरणीं सर्वे कर्णं निर्भिद्य मारिष  
     यथा हि जलदं भित्त्वा राजन सूर्यस्य रश्मयः  
 54 स वैकल्यं महत पराप्य छिन्नधन्वा शरार्दितः  
     तथा पुरुषमानी स परत्यपायाद रथान्तरम  

  1 \[dhṛ\]  
      yau tau karṇaś ca bhīmaś ca saṃprayuddhau mahābalau  
      arjunasya rathopānte kīdṛśaḥ so 'bhavad raṇaḥ  
  2 pūrvaṃ hi nirjitaḥ karṇo bhīmasenena saṃyuge  
      kathaṃ bhūyas tu rādheyo bhīmam āgān mahārathaḥ  
  3 bhīmo vā sūta tanayaṃ pratyudyātaḥ kathaṃ raṇe  
      mahārathasamākhyātaṃ pṛthivyāṃ pravaraṃ ratham  
  4 bhīṣmadroṇāv atikramya dharmaputro yudhiṣṭhiraḥ  
      nānyato bhayam ādatta vinā karṇaṃ dhanurdharam  
  5 bhayan na śete satataṃ cintayan vai mahāratham  
      taṃ kathaṃ sūtaputraṃ hi bhīmo 'yudhyata saṃyuge  
  6 brahmaṇyaṃ vīryasaṃpannaṃ samareṣv anivartinam  
      kathaṃ karṇaṃ yudhāṃ śreṣṭahṃ bhīmo 'yudhyata saṃyuge  
  7 yau tau samīyatur vīrāv arjunasya rathaṃ prati  
      kathaṃ nu tāv ayudhyetāṃ sūtaputra vṛkodarau  
  8 bhrātṛtvadarśitaṃ pūrvaṃ ghṛṇī cāpi sasūtajaḥ  
      kathaṃ bhīmena yuyudhe kuntyā vākyam anusmaran  
  9 bhīmo vā sūtaputreṇa smaran vairaṃ purā kṛtam  
      so 'yudhyata kathaṃ vīraḥ karṇena saha saṃyuge  
  10 āśās te ca sadā sūtaputro duryodhano mama  
     karṇo jeṣyati saṃgrāme sahitān pāṇḍavān iti  
 11 jayāśā yatra mandasya putrasya mama saṃyuge  
     sa kathaṃ bhīmakarmāṇaṃ bhīmasenam ayudhyata  
 12 yaṃ samāśritya putrair me kṛtaṃ vairaṃ mahārathaiḥ  
     taṃ sūta tanayaṃ tāta kathaṃ bhīmo hy ayodhayat  
 13 anekān viprakārāṃś ca sūtaputra samudbhavān  
     smaramāṇaḥ kathaṃ bhīmo yuyudhe sūta sūnunā  
 14 yo 'jayat pṛthivīṃ sarvāṃ rathenaikena vīryavān  
     taṃ sūta tanayaṃ yuddhe kathaṃ bhīmo hy ayodhayat  
 15 yo jātaḥ kuṇḍalābhyāṃ ca kavacena sahaiva ca  
     taṃ sūtaputraṃ samare bhīmaḥ katham ayodhayat  
 16 yathā tayor yuddham abhūd yaś cāsīd vijayī tayoḥ  
     tan mamācakṣva tattvena kuśalo hy asi saṃjaya  
 17 \[s\]  
     bhīmasenas tu rādheyam utsṛjya rathināṃ varam  
     iyeṣa gantuṃ yatrāstāṃ vīrau kṛṣṇa dhanaṃjayau  
 18 taṃ prayāntam abhidrutya rādheyaḥ kaṅkapatribhiḥ  
     abhyavarṣan mahārāja megho vṛṣṭyeva parvatam  
 19 phullatā paṅkajeneva vaktreṇābhyutsmayan balī  
     ājuhāva raṇe yāntaṃ bhīmam ādhirathis tadā  
 20 bhīmasenas tadāhvānaṃ karṇān nāmarṣayad yudhi  
     ardhamaṇḍalam āvṛtya sūtaputram ayodhayat  
 21 avakragāmibhir bāṇair abhyavarṣan mahāyasaiḥ  
     dvairathe daṃśitaṃ yattaṃ sarvaśastrabhṛtāṃ varam  
 22 vidhitsuḥ kalahasyāntaṃ jighāṃsuḥ karṇam akṣiṇot  
     taṃ ca hatvetarān sarvān hantukāmo mahābalaḥ  
 23 tasmai prāsṛjad ugrāṇi vividhāni paraṃtapaḥ  
     amarṣī pāṇḍavaḥ kruddhaḥ śaravarṣāṇi māriṣa  
 24 tasya tānīṣu varṣāṇi mattadviradagāminaḥ  
     sūtaputro 'stramāyābhir agrasat sumahāyaśāḥ  
 25 sa yathā van mahārāja vidyayā vai supūjitaḥ  
     ācāryavan maheṣvāsaḥ karṇaḥ paryacarad raṇe  
 26 saṃrambheṇa tu yudhyantaṃ bhīmasenaṃ smayann iva  
     abhyapadyata rādheyas tam amarṣī vṛkodaram  
 27 tan nāmṛṣyata kaunteyaḥ karṇasya smitam āhave  
     yudhyamāneṣu vīreṣu paśyatsu ca samantataḥ  
 28 taṃ bhīmasenaḥ saṃprāptaṃ vatsadantaiḥ stanāntare  
     vivyādha balavān kruddhas tottrair iva mahādvipam  
 29 sūtaṃ tu sūtaputrasya supuṅkhair niśitaiḥ śaraiḥ  
     sumuktaiś citravarmāṇaṃ nirbibheda trisaptabhiḥ  
 30 karṇo jāmbūnadair jālaiḥ saṃchannān vātaraṃhasaḥ  
     vivyādha turagān vīraḥ pañcabhiḥ pañcabhiḥ śaraiḥ  
 31 tato bāṇamayaṃ jālaṃ bhīmasenarathaṃ prati  
     karṇena vihitaṃ rājan nimeṣārdhād adṛśyata  
 32 sa rathaḥ sa dhvajas tatra sasūtaḥ pāṇḍavas tadā  
     prāchādyata mahārāja karṇa cāpacyutaiḥ śaraiḥ  
 33 tasya karṇaś catuḥṣaṣṭyā vyadhamat kavacaṃ dṛḍham  
     kruddhaś cāpy ahanat pārśve nārācair marmabhedibhiḥ  
 34 tato 'cintyamahāvegān karṇa kārmukaniḥsṛtān  
     samāśliṣyad asaṃbhrāntaḥ sūtaputraṃ vṛkodaraḥ  
 35 sa karṇa cāpaprabhavān iṣūn āśīviṣopamān  
     bibhrad bhīmo mahārāja na jagāma vyathāṃ raṇe  
 36 tato dvātriṃśatā bhallair niśitais tigmatejanaiḥ  
     vivyādha samare karṇaṃ bhīmasenaḥ pratāpavān  
 37 ayatnenaiva taṃ karṇaḥ śarair upa samākirat  
     bhīmasenaṃ mahābāhuṃ saindhavasya vadhaiṣiṇam  
 38 mṛdupūrvaṃ ca rādheyo bhīmam ājāv ayodhayat  
     krodhapūrvaṃ tathā bhīmaḥ pūrvavairam anusmaran  
 39 taṃ bhīmaseno nāmṛṣyad avamānam amarṣaṇaḥ  
     sa tasmai vyasṛjat tūrṇaṃ śaravarṣam amitrajit  
 40 te śarāḥ preṣitā rājan bhīmasenena saṃyuge  
     nipetuḥ sarvato bhīmāḥ kūjanta iva pakṣiṇaḥ  
 41 hemapuṅkhā mahārāja bhīmasenadhanuś cyutāḥ  
     abhyadravaṃs te rādheyaṃ vṛkāḥ kṣudramṛgaṃ yathā  
 42 karṇas tu rathināṃ śreṣṭhaś chādyamānaḥ samantataḥ  
     rājan vyasṛjad ugrāṇi śaravarṣāṇi saṃyuge  
 43 tasya tān aśaniprakhyān iṣūn samaraśobhinaḥ  
     ciccheda bahubhir bhallair asaṃprāptān vṛkodaraḥ  
 44 punaś ca śaravarṣeṇa chādayām āsa bhārata  
     karṇo vaikartano yuddhe bhīmasenaṃ mahāratham  
 45 tatra bhārata bhīmaṃ tu hṛṣṭavantaḥ sma sāyakaiḥ  
     samācita tanuṃ saṃkhye śvāvidhaṃ śalilair iva  
 46 hemapuṅkhāñ śilā dautān karṇa cāpacyutāñ śarān  
     dadhāra samare vīraḥ svaraśmīn iva bhāskaraḥ  
 47 rudhirokṣitasarvāṅgo bhīmaseno vyarocata  
     tapanīyanibhaiḥ puṣpaiḥ palāśa iva kānane  
 48 tat tu bhīmo mahārāja karṇasya caritaṃ raṇe  
     nāmṛṣyata maheṣvāsaḥ krodhād udvṛtya cakṣuṣī  
 49 sa karṇaṃ pañcaviṃśatyā nāracānāṃ samārpayat  
     mahīdharam iva śvetaṃ gūḍhapādair viṣolbaṇaiḥ  
 50 taṃ vivyādha punar bhīmaḥ ṣaḍbhir aṣṭābhir eva ca  
     marmasv amara vikrāntaḥ sūtaputraṃ mahāraṇe  
 51 tataḥ karṇasya saṃkruddho bhīmasenaḥ pratāpavān  
     ciccheda kārmukaṃ tūrṇaṃ sarvopakaraṇāni ca  
 52 jaghāna caturaś cāśvān sūtaṃ ca tvaritaḥ śaraiḥ  
     nārācair arkaraśmy ābhaiḥ karṇaṃ vivyādha corasi  
 53 te jagmur dharaṇīṃ sarve karṇaṃ nirbhidya māriṣa  
     yathā hi jaladaṃ bhittvā rājan sūryasya raśmayaḥ  
 54 sa vaikalyaṃ mahat prāpya chinnadhanvā śarārditaḥ  
     tathā puruṣamānī sa pratyapāyād rathāntaram  

------------------------------------------------------------------------

[Next: Chapter 107](mbs07107.md)
