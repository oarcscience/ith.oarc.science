[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Mahabharata](../maha/index)  [Index](index)  [Book 13 Index](mbsi13) 
[Previous](mbs13010)  [Next](mbs13012) 

------------------------------------------------------------------------

[Book 13 in English](../m13/index)

------------------------------------------------------------------------

# The Mahabharata in Sanskrit

### Book 13 Chapter 11

  1 \[य\]  
      कीदृशे पुरुषे तात सत्रीषु वा भरतर्षभ  
      शरीः पद्मा वसते नित्यं तन मे बरूहि पितामह  
  2 \[भ\]  
      अत्र ते वर्तयिष्यामि यथादृष्टं यथा शरुतम  
      रुक्मिणी देवकीपुत्र संनिधौ पर्यपृच्छत  
  3 नारायणस्याङ्क गतां जवलन्तीं; दृष्ट्वा शरियं पद्मसमान वक्त्राम  
      कौतूहलाद विस्मितचारुनेत्रा; पप्रच्छ माता मकरध्वजस्य  
  4 कानीह भूतान्य उपसेवसे तवं; संतिष्ठती कानि न सेवसे तवम  
      तानि तरिलॊकेश्वर भूतकान्ते; तत्त्वेन मे बरूहि महर्षिकन्ये  
  5 एवं तदा शरीर अभिभाष्यमाणा; देव्या समक्षं गरुड धवजस्य  
      उवाच वाक्यं मधुराभिधानं; मनॊहरं चन्द्र मुखी परसन्ना  
  6 वसामि सत्ये सुभगे परगल्भे; दक्षे नरे कर्मणि वर्तमाने  
      नाकर्म शीले पुरुषे वसामि; न नास्तिके सांकरिके कृतघ्ने  
      न भिन्नवृत्ते न नृशंसवृत्ते; न चापि चौरे न गुरुष्व असूये  
  7 ये चाल्पतेजॊबलसत्त्वसारा; हृष्यन्ति कुप्यन्ति च यत्र तत्र  
      न देवि तिष्ठामि तथाविधेषु; नरेषु संसुप्त मनॊरथेषु  
  8 यश चात्मनि परार्थयते न किं चिद; यश च सवभावॊपहतान्तर आत्मा  
      तेष्व अल्पसंतॊष रतेषु नित्यं; नरेषु नाहं निवसामि देवि  
  9 वसामि धर्मशीलेषु धर्मज्ञेषु महात्मसु  
      वृद्धसेविषु दान्तेषु सत्त्वज्ञेषु महात्मसु  
  10 सत्रीषु कषान्तासु दान्तासु देवद्विज परासु च  
     वसामि सत्यशीलासु सवभावनिरतासु च  
 11 परकीर्णभाण्डाम अनवेक्ष्य कारिणीं; सदा च भर्तुः परतिकूलवादिनीम  
     परस्य वेश्माभिरताम अलज्जाम; एवंविधां सत्रीं परिवर्जयामि  
 12 लॊकाम अचॊक्षाम अवलेहिनीं च; वयपेतधैर्यां कलहप्रियां च  
     निद्राभिभूतां सततं शयानाम; एवंविधां सत्रीं परिवर्जयामि  
 13 सत्यासु नित्यं परियदर्शनासु; सौभाग्ययुक्तासु गुणान्वितासु  
     वसामि नारीषु पतिव्रतासु; कल्याण शीलासु विभूषितासु  
 14 यानेषु कन्यासु विभूषणेषु; यज्ञेषु मेघेषु च वृष्टिमत्सु  
     वसामि फुल्लासु च पद्मिनीषु; नक्षत्रवीथीषु च शारदीषु  
 15 शैलेषु गॊष्ठेषु तथा वनेषु; सरःसु फुल्लॊत्पलपङ्कजेषु  
     नदीषु हंसस्वननादितासु; करौञ्चावघुष्ट सवरशॊभितासु  
 16 विस्तीर्णकूलह्रद शॊभितासु; तपस्विसिद्धद्विज सेवितासु  
     वसामि नित्यं सुबहूदकासु; सिंहैर गजैश चाकुलितॊदकासु  
     मत्ते गजे गॊवृषभे नरेन्द्रे; सिंहासने सत्पुरुषे च नित्यम  
 17 यस्मिन गृहे हूयते हव्यवाहॊ; गॊब्राह्मणश चार्च्यते देवताश च  
     काले च पुष्पैर बलयः करियन्ते; तस्मिन गृहे नित्यम उपैमि वासम  
 18 सवाध्यायनित्येषु दविजेषु नित्यं; कषत्रे च धर्माभिरते सदैव  
     वैश्ये च कृषाभिरते वसामि; शूद्रे च शुश्रूषणनित्ययुक्ते  
 19 नारायणे तव एकमना वसानि; सर्वेण भावेन शरीरभूता  
     तस्मिन हि धर्मः सुमहान निविष्टॊ; बरह्मण्यता चात्र तथा परियत्वम  
 20 नाहं शरीरेण वसामि देवि; नैवं मया शक्यम इहाभिधातुम  
     यस्मिंस तु भावेन वसामि पुंसि; स वर्धते धर्मयशॊ ऽरथकामैः  

  1 \[y\]  
      kīdṛśe puruṣe tāta strīṣu vā bharatarṣabha  
      śrīḥ padmā vasate nityaṃ tan me brūhi pitāmaha  
  2 \[bh\]  
      atra te vartayiṣyāmi yathādṛṣṭaṃ yathā śrutam  
      rukmiṇī devakīputra saṃnidhau paryapṛcchata  
  3 nārāyaṇasyāṅka gatāṃ jvalantīṃ; dṛṣṭvā śriyaṃ padmasamāna vaktrām  
      kautūhalād vismitacārunetrā; papraccha mātā makaradhvajasya  
  4 kānīha bhūtāny upasevase tvaṃ; saṃtiṣṭhatī kāni na sevase tvam  
      tāni trilokeśvara bhūtakānte; tattvena me brūhi maharṣikanye  
  5 evaṃ tadā śrīr abhibhāṣyamāṇā; devyā samakṣaṃ garuḍa dhvajasya  
      uvāca vākyaṃ madhurābhidhānaṃ; manoharaṃ candra mukhī prasannā  
  6 vasāmi satye subhage pragalbhe; dakṣe nare karmaṇi vartamāne  
      nākarma śīle puruṣe vasāmi; na nāstike sāṃkarike kṛtaghne  
      na bhinnavṛtte na nṛśaṃsavṛtte; na cāpi caure na guruṣv asūye  
  7 ye cālpatejobalasattvasārā; hṛṣyanti kupyanti ca yatra tatra  
      na devi tiṣṭhāmi tathāvidheṣu; nareṣu saṃsupta manoratheṣu  
  8 yaś cātmani prārthayate na kiṃ cid; yaś ca svabhāvopahatāntar ātmā  
      teṣv alpasaṃtoṣa rateṣu nityaṃ; nareṣu nāhaṃ nivasāmi devi  
  9 vasāmi dharmaśīleṣu dharmajñeṣu mahātmasu  
      vṛddhaseviṣu dānteṣu sattvajñeṣu mahātmasu  
  10 strīṣu kṣāntāsu dāntāsu devadvija parāsu ca  
     vasāmi satyaśīlāsu svabhāvaniratāsu ca  
 11 prakīrṇabhāṇḍām anavekṣya kāriṇīṃ; sadā ca bhartuḥ
pratikūlavādinīm  
     parasya veśmābhiratām alajjām; evaṃvidhāṃ strīṃ parivarjayāmi  
 12 lokām acokṣām avalehinīṃ ca; vyapetadhairyāṃ kalahapriyāṃ ca  
     nidrābhibhūtāṃ satataṃ śayānām; evaṃvidhāṃ strīṃ parivarjayāmi  
 13 satyāsu nityaṃ priyadarśanāsu; saubhāgyayuktāsu guṇānvitāsu  
     vasāmi nārīṣu pativratāsu; kalyāṇa śīlāsu vibhūṣitāsu  
 14 yāneṣu kanyāsu vibhūṣaṇeṣu; yajñeṣu megheṣu ca vṛṣṭimatsu  
     vasāmi phullāsu ca padminīṣu; nakṣatravīthīṣu ca śāradīṣu  
 15 śaileṣu goṣṭheṣu tathā vaneṣu; saraḥsu phullotpalapaṅkajeṣu  
     nadīṣu haṃsasvananāditāsu; krauñcāvaghuṣṭa svaraśobhitāsu  
 16 vistīrṇakūlahrada śobhitāsu; tapasvisiddhadvija sevitāsu  
     vasāmi nityaṃ subahūdakāsu; siṃhair gajaiś cākulitodakāsu  
     matte gaje govṛṣabhe narendre; siṃhāsane satpuruṣe ca nityam  
 17 yasmin gṛhe hūyate havyavāho; gobrāhmaṇaś cārcyate devatāś ca  
     kāle ca puṣpair balayaḥ kriyante; tasmin gṛhe nityam upaimi vāsam  
 18 svādhyāyanityeṣu dvijeṣu nityaṃ; kṣatre ca dharmābhirate sadaiva  
     vaiśye ca kṛṣābhirate vasāmi; śūdre ca śuśrūṣaṇanityayukte  
 19 nārāyaṇe tv ekamanā vasāni; sarveṇa bhāvena śarīrabhūtā  
     tasmin hi dharmaḥ sumahān niviṣṭo; brahmaṇyatā cātra tathā
priyatvam  
 20 nāhaṃ śarīreṇa vasāmi devi; naivaṃ mayā śakyam ihābhidhātum  
     yasmiṃs tu bhāvena vasāmi puṃsi; sa vardhate dharmayaśo
'rthakāmaiḥ  

------------------------------------------------------------------------

[Next: Chapter 12](mbs13012)
