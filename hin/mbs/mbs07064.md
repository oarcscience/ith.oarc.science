[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Mahabharata](../maha/index)  [Index](index)  [Book 7 Index](mbsi07.md) 
[Previous](mbs07063)  [Next](mbs07065.md) 

------------------------------------------------------------------------

[Book 7 in English](../m07/index.md)

------------------------------------------------------------------------

# The Mahabharata in Sanskrit

### Book 7 Chapter 64

  1 \[स\]  
      ततॊ वयूढेष्व अनीकेषु समुत्क्रुष्टेषु मारिष  
      ताड्यमानासु भेरीषु मृदङ्गेषु नदत्सु च  
  2 अनीकानां च संह्रादे वादित्राणां च निस्वने  
      परध्मापितेषु शङ्खेषु संनादे लॊमहर्षणे  
  3 अभिहारयत्सु शनकैर भरतेषु युयुत्सुषु  
      रौद्रे मुहूर्ते संप्राप्ते सव्यसाची वयदृश्यत  
  4 वडानां वायसानां च पुरस्तात सव्यसाचिनः  
      बहुलानि सहस्राणि पराक्रीडंस तत्र भारत  
  5 बृगाश च घॊरसंनादाः शिवाश चाशिव दर्शनाः  
      दक्षिणेन परयातानाम अस्माकं पराणदंस तथा  
  6 स निर्घाता जवलन्त्यश च पेतुर उल्काः समन्ततः  
      चचाल च महीकृत्स्ना भये घॊरे समुत्थिते  
  7 विष्वग वाताः स निर्घाता रूक्षाः शर्कर वर्षिणः  
      वव्युर आयाति कौनेये संग्रामे समुपस्थिते  
  8 नाकुलिस तु शतानीकॊ धृष्टद्युम्नश च पार्षतः  
      पाण्डवानाम अनीकानि पराज्ञौ तौ वयूहतुस तदा  
  9 ततॊ रथसहस्रेण दविरदानां शतेन च  
      तरिभिर अश्वसहस्रैश च पदातीनां शतैः शरैः  
  10 अध्यर्धमात्रे धनुषां सहस्रे तनयस तव  
     अग्रतः सर्वसैन्यानां सथित्वा दुर्मर्षणॊ ऽबरवीत  
 11 अद्य गाण्डीवधन्वानं तपन्तं युद्धदुर्मदम  
     अहम आवारयिष्यामि वेलेव मकरालयम  
 12 अद्य पश्यन्तु संग्रामे धनंजयम अमर्षणम  
     विषक्तं मयि दुर्धर्षम अश्मकूटम इवाश्मनि  
 13 एवं बरुवन महाराज महात्मा स महामतिः  
     महेष्वासैर वृतॊ राजन महेष्वासॊ वयवस्थितः  
 14 ततॊ ऽनतक इव करुद्धः स वर्ज इव वासवः  
     दण्डपाणिर इवासह्यॊ मृत्युः कालेन चॊदितः  
 15 शूलपाणिर इवाक्षॊभ्यॊ वरुणः पाशवान इव  
     युगान्ताग्निर इवार्चिष्मान परधक्ष्यन वै पुनः परजाः  
 16 करॊधामर्षबलॊद्धूतॊ निवातकवचान्तकः  
     जयॊ जेता सथितः सत्ये पारयिष्यन महाव्रतम  
 17 आमुक्तकवचः खड्गी जाम्बूनदकिरीटभृत  
     शुभ्र वर्माम्बर धरः सवङ्गदी चारुकुण्डली  
 18 रथप्रवरम आस्थाय नरॊ नारायणानुगः  
     विधुन्वन गाण्डिवं संख्ये बभौ सूर्य इवॊदितः  
 19 सॊ ऽगरानीकस्य महत इषुपाते धनंजयः  
     वयवस्थाप्य रथं सज्जं शङ्खं दध्मौ परतापवान  
 20 अथ कृष्णॊ ऽपय असंभ्रान्तः पार्थेन सह मारिष  
     पराध्मापयत पाञ्चजन्यं शङ्खप्रवरम ओजसा  
 21 तयॊः शङ्खप्रणादेन तव सैन्ये विशां पते  
     आसन संहृष्टरॊमाणः कम्पिता गतचेतसः  
 22 यथा तरसन्ति भूतानि सर्वाण्य अशनिनिस्वनात  
     तथा शङ्खप्रणादेन वित्रेसुस तव सैनिकाः  
 23 परसुस्रुवुः शकृन मूत्रं वाहनानि च सर्वशः  
     एवं स वाहनं सर्वम आविग्नम अभवद बलम  
 24 वयषीदन्त नरा राजञ शङ्खशब्देन मारिष  
     विसंज्ञाश चाभवन के चित के चिद राजन वितत्रसुः  
 25 ततः कपिर्महा नादं सह भूतैर धवजालयैः  
     अकरॊद वयादितास्यश च भीषयंस तव सैनिकान  
 26 तथ शङ्खाश च भेर्यश च मृदङ्गाश चानकैः सह  
     पुनर एवाभ्यहन्यन्त तव सैन्यप्रहर्षणाः  
 27 नाना वादित्रसंह्रादैः कष्वेडितास्फॊटिताकुलैः  
     सिंहनादैः स वादित्रैः समाहूतैर महारथैः  
 28 तस्मिन सुतुमुले शब्दे भीरूणां भयवर्धने  
     अतीव हृष्टॊ दाशार्हम अब्रवीत पाकशासनिः  
 29 चॊदयाश्वान हृषीकेश यत्र दुर्मर्षणः सथितः  
     एतद भित्त्वा गजानीकं परवेक्ष्याम्य अरिवाहिनीम  
 30 एवम उक्तॊ महाबाहुः केशवः सव्यसाचिना  
     अचॊदयद धयांस तत्र यत्र दुर्मर्षणः सथितः  
 31 स संप्रहारस तुमुलः संप्रवृत्तः सुदारुणः  
     एकस्य च बहूनां च रथनागनरक्षयः  
 32 ततः सायकवर्षेण पर्जन्य इव वृष्टिमान  
     परान अवाकिरत पार्थः पर्वतान इव नीरदः  
 33 ते चापि रथिनः सर्वे तवरिताः कृतहस्तवत  
     अवाकिरन बाणजालैस ततः कृष्ण धनंजयौ  
 34 ततः करुद्धॊ महाबाहुर वार्यमाणः परैर युधि  
     शिरांसि रथिनां पार्थः कायेभ्यॊ ऽपाहरच छरैः  
 35 उद्भ्रान्तनयनैर वक्त्रैः संदष्टौष्ठ पुटैः शुभैः  
     सकुण्डलशिरस तराणैर वसुधासमकीर्यत  
 36 पुण्डरीकवनानीव विध्वस्तानि समन्ततः  
     विनिकीर्णानि यॊधानां वदनानि चकाशिरे  
 37 तपनीयविचित्राणि सिक्तानि रुधिरेण च  
     अदृश्यन्त यथा राजन मेघसंघाः स विद्युतः  
 38 शिरसां पततां राजञ शब्दॊ ऽभूत पृथिवीतले  
     कालेन परिपक्वानां तालानां पतताम इव  
 39 ततः कबन्धः कश चित तु धनुर आलम्ब्य तिष्ठति  
     कश चित खड्गं विनिष्कृष्य भुजेनॊद्यम्य तिष्ठति  
 40 नानानन्त शिरांस्य उर्व्यां पतितानि नरर्षभाः  
     अमृष्यमाणाः कौन्तेयं संग्रामे जय गृद्धिनः  
 41 हयानाम उत्तमाङ्गैश च हस्तिहस्तैश च मेदिनी  
     बाहुभिश च शिरॊभिश च वीराणां समकीर्यत  
 42 अयं पार्थः कुतः पार्थ एष पार्थ इति परभॊ  
     तव सैन्येषु यॊधानां पार्थ भूतम इवाभवत  
 43 अन्यॊन्यम अपि चाजघ्नुर आत्मानम अपि चापरे  
     पार्थ भूतम अमन्यन्त जगत कालेन मॊहिताः  
 44 निष्टनन्तः स रुधिरा विसंज्ञा गाढवेदनाः  
     शयाना बहवॊ वीराः कीर्तयन्तः सुहृज्जनम  
 45 स भिण्डिपालाः स परासाः स शक्त्यृष्टि परश्वधाः  
     स निर्यूहाः सनिस्त्रिंशाः स शरासनतॊमराः  
 46 स बाणवर्माभरणाः सगदाः साङ्गदा रणे  
     महाभुजग संकाशा बाहवः परिघॊपमाः  
 47 उद्वेष्टन्ति विचेष्टन्ति संवेष्टन्ति च सर्वशः  
     वेगं कुर्वन्ति संरब्धा निकृत्ताः परमेषुभिः  
 48 यॊ यः सम समरे पार्थं परतिसंरभते नरः  
     तस्य तस्याङ्कतॊ बाणः शरीरम उपसर्पति  
 49 नृत्यतॊ रथमार्गेषु धनुर वयायच्छतस तथा  
     न कश चित तत्र पार्थस्य ददर्शान्तरम अण्व अपि  
 50 यत तस्य घटमानस्य कषिप्रं विक्षिपतः शरान  
     लाघवात पाण्डुपुत्रस्य वयस्मयन्त परे जनाः  
 51 हस्तिनं हस्तियन्तारम अश्वम आश्विकम एव च  
     अभिनत फल्गुनॊ बाणै रथिनं च स सारथिम  
 52 आवर्तमानम आवृत्तं युध्यमानं च पाण्डवः  
     परमुखे तिष्ठमानं च न कं चिन न निहन्ति सः  
 53 यथॊदयन वै गगने सूर्यॊ हन्ति महत तमः  
     तथार्जुनॊ गजानीकम अवधीत कङ्कपत्रिभिः  
 54 हस्तिभिः पतितैर भिन्नैस तव सैन्यम अदृश्यत  
     अन्तकाले यथा भूमिर विनिकीर्णैर महीधरैः  
 55 यथा मध्यं दिने सूर्यॊ दुष्प्रेक्ष्यः पराणिभिः सदा  
     तथा धनंजयः करुद्धॊ दुष्प्रेक्ष्यॊ युधि शत्रुभिः  
 56 तत तथा तव पुत्रस्य सैन्यं युधि परंतप  
     परभग्नं दरुतम आविग्नम अतीव शरपीडितम  
 57 मारुतेनेव महता मेघानीकं विधूयता  
     परकाल्यमानं तत सैन्यं नाशकत परतिवीक्षितुम  
 58 परतॊदैश चापकॊटीभिर हुंकारैः साधुव आहितैः  
     कशा पार्ष्ण्यभिघातैश च वाग्भिर उग्राभिर एव च  
 59 चॊदयन्तॊ हयांस तूर्णं पलायन्ते सम तावकाः  
     सादिनॊ रथिनश चैव पत्तयश चार्जुनार्दिताः  
 60 पार्ष्ण्यङ्गुण्ठाङ्कुशैर नागांश चॊदयन्तस तथापरे  
     शरैः संमॊहिताश चान्ये तम एवाभिमुखा ययौ  
     तव यॊधा हतॊत्साहा विभ्रान्त मनसस तदा  

  1 \[s\]  
      tato vyūḍheṣv anīkeṣu samutkruṣṭeṣu māriṣa  
      tāḍyamānāsu bherīṣu mṛdaṅgeṣu nadatsu ca  
  2 anīkānāṃ ca saṃhrāde vāditrāṇāṃ ca nisvane  
      pradhmāpiteṣu śaṅkheṣu saṃnāde lomaharṣaṇe  
  3 abhihārayatsu śanakair bharateṣu yuyutsuṣu  
      raudre muhūrte saṃprāpte savyasācī vyadṛśyata  
  4 vaḍānāṃ vāyasānāṃ ca purastāt savyasācinaḥ  
      bahulāni sahasrāṇi prākrīḍaṃs tatra bhārata  
  5 bṛgāś ca ghorasaṃnādāḥ śivāś cāśiva darśanāḥ  
      dakṣiṇena prayātānām asmākaṃ prāṇadaṃs tathā  
  6 sa nirghātā jvalantyaś ca petur ulkāḥ samantataḥ  
      cacāla ca mahīkṛtsnā bhaye ghore samutthite  
  7 viṣvag vātāḥ sa nirghātā rūkṣāḥ śarkara varṣiṇaḥ  
      vavyur āyāti kauneye saṃgrāme samupasthite  
  8 nākulis tu śatānīko dhṛṣṭadyumnaś ca pārṣataḥ  
      pāṇḍavānām anīkāni prājñau tau vyūhatus tadā  
  9 tato rathasahasreṇa dviradānāṃ śatena ca  
      tribhir aśvasahasraiś ca padātīnāṃ śataiḥ śaraiḥ  
  10 adhyardhamātre dhanuṣāṃ sahasre tanayas tava  
     agrataḥ sarvasainyānāṃ sthitvā durmarṣaṇo 'bravīt  
 11 adya gāṇḍīvadhanvānaṃ tapantaṃ yuddhadurmadam  
     aham āvārayiṣyāmi veleva makarālayam  
 12 adya paśyantu saṃgrāme dhanaṃjayam amarṣaṇam  
     viṣaktaṃ mayi durdharṣam aśmakūṭam ivāśmani  
 13 evaṃ bruvan mahārāja mahātmā sa mahāmatiḥ  
     maheṣvāsair vṛto rājan maheṣvāso vyavasthitaḥ  
 14 tato 'ntaka iva kruddhaḥ sa varja iva vāsavaḥ  
     daṇḍapāṇir ivāsahyo mṛtyuḥ kālena coditaḥ  
 15 śūlapāṇir ivākṣobhyo varuṇaḥ pāśavān iva  
     yugāntāgnir ivārciṣmān pradhakṣyan vai punaḥ prajāḥ  
 16 krodhāmarṣabaloddhūto nivātakavacāntakaḥ  
     jayo jetā sthitaḥ satye pārayiṣyan mahāvratam  
 17 āmuktakavacaḥ khaḍgī jāmbūnadakirīṭabhṛt  
     śubhra varmāmbara dharaḥ svaṅgadī cārukuṇḍalī  
 18 rathapravaram āsthāya naro nārāyaṇānugaḥ  
     vidhunvan gāṇḍivaṃ saṃkhye babhau sūrya ivoditaḥ  
 19 so 'grānīkasya mahata iṣupāte dhanaṃjayaḥ  
     vyavasthāpya rathaṃ sajjaṃ śaṅkhaṃ dadhmau pratāpavān  
 20 atha kṛṣṇo 'py asaṃbhrāntaḥ pārthena saha māriṣa  
     prādhmāpayat pāñcajanyaṃ śaṅkhapravaram ojasā  
 21 tayoḥ śaṅkhapraṇādena tava sainye viśāṃ pate  
     āsan saṃhṛṣṭaromāṇaḥ kampitā gatacetasaḥ  
 22 yathā trasanti bhūtāni sarvāṇy aśaninisvanāt  
     tathā śaṅkhapraṇādena vitresus tava sainikāḥ  
 23 prasusruvuḥ śakṛn mūtraṃ vāhanāni ca sarvaśaḥ  
     evaṃ sa vāhanaṃ sarvam āvignam abhavad balam  
 24 vyaṣīdanta narā rājañ śaṅkhaśabdena māriṣa  
     visaṃjñāś cābhavan ke cit ke cid rājan vitatrasuḥ  
 25 tataḥ kapirmahā nādaṃ saha bhūtair dhvajālayaiḥ  
     akarod vyāditāsyaś ca bhīṣayaṃs tava sainikān  
 26 tatha śaṅkhāś ca bheryaś ca mṛdaṅgāś cānakaiḥ saha  
     punar evābhyahanyanta tava sainyapraharṣaṇāḥ  
 27 nānā vāditrasaṃhrādaiḥ kṣveḍitāsphoṭitākulaiḥ  
     siṃhanādaiḥ sa vāditraiḥ samāhūtair mahārathaiḥ  
 28 tasmin sutumule śabde bhīrūṇāṃ bhayavardhane  
     atīva hṛṣṭo dāśārham abravīt pākaśāsaniḥ  
 29 codayāśvān hṛṣīkeśa yatra durmarṣaṇaḥ sthitaḥ  
     etad bhittvā gajānīkaṃ pravekṣyāmy arivāhinīm  
 30 evam ukto mahābāhuḥ keśavaḥ savyasācinā  
     acodayad dhayāṃs tatra yatra durmarṣaṇaḥ sthitaḥ  
 31 sa saṃprahāras tumulaḥ saṃpravṛttaḥ sudāruṇaḥ  
     ekasya ca bahūnāṃ ca rathanāganarakṣayaḥ  
 32 tataḥ sāyakavarṣeṇa parjanya iva vṛṣṭimān  
     parān avākirat pārthaḥ parvatān iva nīradaḥ  
 33 te cāpi rathinaḥ sarve tvaritāḥ kṛtahastavat  
     avākiran bāṇajālais tataḥ kṛṣṇa dhanaṃjayau  
 34 tataḥ kruddho mahābāhur vāryamāṇaḥ parair yudhi  
     śirāṃsi rathināṃ pārthaḥ kāyebhyo 'pāharac charaiḥ  
 35 udbhrāntanayanair vaktraiḥ saṃdaṣṭauṣṭha puṭaiḥ śubhaiḥ  
     sakuṇḍalaśiras trāṇair vasudhāsamakīryata  
 36 puṇḍarīkavanānīva vidhvastāni samantataḥ  
     vinikīrṇāni yodhānāṃ vadanāni cakāśire  
 37 tapanīyavicitrāṇi siktāni rudhireṇa ca  
     adṛśyanta yathā rājan meghasaṃghāḥ sa vidyutaḥ  
 38 śirasāṃ patatāṃ rājañ śabdo 'bhūt pṛthivītale  
     kālena paripakvānāṃ tālānāṃ patatām iva  
 39 tataḥ kabandhaḥ kaś cit tu dhanur ālambya tiṣṭhati  
     kaś cit khaḍgaṃ viniṣkṛṣya bhujenodyamya tiṣṭhati  
 40 nānānanta śirāṃsy urvyāṃ patitāni nararṣabhāḥ  
     amṛṣyamāṇāḥ kaunteyaṃ saṃgrāme jaya gṛddhinaḥ  
 41 hayānām uttamāṅgaiś ca hastihastaiś ca medinī  
     bāhubhiś ca śirobhiś ca vīrāṇāṃ samakīryata  
 42 ayaṃ pārthaḥ kutaḥ pārtha eṣa pārtha iti prabho  
     tava sainyeṣu yodhānāṃ pārtha bhūtam ivābhavat  
 43 anyonyam api cājaghnur ātmānam api cāpare  
     pārtha bhūtam amanyanta jagat kālena mohitāḥ  
 44 niṣṭanantaḥ sa rudhirā visaṃjñā gāḍhavedanāḥ  
     śayānā bahavo vīrāḥ kīrtayantaḥ suhṛjjanam  
 45 sa bhiṇḍipālāḥ sa prāsāḥ sa śaktyṛṣṭi paraśvadhāḥ  
     sa niryūhāḥ sanistriṃśāḥ sa śarāsanatomarāḥ  
 46 sa bāṇavarmābharaṇāḥ sagadāḥ sāṅgadā raṇe  
     mahābhujaga saṃkāśā bāhavaḥ parighopamāḥ  
 47 udveṣṭanti viceṣṭanti saṃveṣṭanti ca sarvaśaḥ  
     vegaṃ kurvanti saṃrabdhā nikṛttāḥ parameṣubhiḥ  
 48 yo yaḥ sma samare pārthaṃ pratisaṃrabhate naraḥ  
     tasya tasyāṅkato bāṇaḥ śarīram upasarpati  
 49 nṛtyato rathamārgeṣu dhanur vyāyacchatas tathā  
     na kaś cit tatra pārthasya dadarśāntaram aṇv api  
 50 yat tasya ghaṭamānasya kṣipraṃ vikṣipataḥ śarān  
     lāghavāt pāṇḍuputrasya vyasmayanta pare janāḥ  
 51 hastinaṃ hastiyantāram aśvam āśvikam eva ca  
     abhinat phalguno bāṇai rathinaṃ ca sa sārathim  
 52 āvartamānam āvṛttaṃ yudhyamānaṃ ca pāṇḍavaḥ  
     pramukhe tiṣṭhamānaṃ ca na kaṃ cin na nihanti saḥ  
 53 yathodayan vai gagane sūryo hanti mahat tamaḥ  
     tathārjuno gajānīkam avadhīt kaṅkapatribhiḥ  
 54 hastibhiḥ patitair bhinnais tava sainyam adṛśyata  
     antakāle yathā bhūmir vinikīrṇair mahīdharaiḥ  
 55 yathā madhyaṃ dine sūryo duṣprekṣyaḥ prāṇibhiḥ sadā  
     tathā dhanaṃjayaḥ kruddho duṣprekṣyo yudhi śatrubhiḥ  
 56 tat tathā tava putrasya sainyaṃ yudhi paraṃtapa  
     prabhagnaṃ drutam āvignam atīva śarapīḍitam  
 57 māruteneva mahatā meghānīkaṃ vidhūyatā  
     prakālyamānaṃ tat sainyaṃ nāśakat prativīkṣitum  
 58 pratodaiś cāpakoṭībhir huṃkāraiḥ sādhuv āhitaiḥ  
     kaśā pārṣṇyabhighātaiś ca vāgbhir ugrābhir eva ca  
 59 codayanto hayāṃs tūrṇaṃ palāyante sma tāvakāḥ  
     sādino rathinaś caiva pattayaś cārjunārditāḥ  
 60 pārṣṇyaṅguṇṭhāṅkuśair nāgāṃś codayantas tathāpare  
     śaraiḥ saṃmohitāś cānye tam evābhimukhā yayau  
     tava yodhā hatotsāhā vibhrānta manasas tadā  

------------------------------------------------------------------------

[Next: Chapter 65](mbs07065.md)
