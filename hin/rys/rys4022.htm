<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 22</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4021.htm">Previous</A>&nbsp;
<A HREF="rys4023.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 22
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 vīkṣamāṇas tu mandāsuḥ sarvato mandam ucchvasan<BR>
&nbsp; ādāv eva tu sugrīvaṃ dadarśa tv ātmajāgrataḥ<BR>
&nbsp;<FONT COLOR="GREEN" SIZE="-1">2</FONT>
 taṃ prāptavijayaṃ vālī sugrīvaṃ plavageśvaram<BR>
&nbsp; ābhāṣya vyaktayā vācā sasneham idam abravīt<BR>
&nbsp;<FONT COLOR="GREEN" SIZE="-1">3</FONT>
 sugrīvadoṣeṇa na māṃ gantum arhasi kilbiṣāt<BR>
&nbsp; kṛṣyamāṇaṃ bhaviṣyeṇa buddhimohena māṃ balāt<BR>
&nbsp;<FONT COLOR="GREEN" SIZE="-1">4</FONT>
 yugapadvihitaṃ tāta na manye sukham āvayoḥ<BR>
&nbsp; sauhārdaṃ bhrātṛyuktaṃ hi tad idaṃ jātam anyathā<BR>
&nbsp;<FONT COLOR="GREEN" SIZE="-1">5</FONT>
 pratipadya tvam adyaiva rājyam eṣāṃ vanaukasām<BR>
&nbsp; mām apy adyaiva gacchantaṃ viddhi vaivasvatakṣayam<BR>
&nbsp;<FONT COLOR="GREEN" SIZE="-1">6</FONT>
 jīvitaṃ ca hi rājyaṃ ca śriyaṃ ca vipulām imām<BR>
&nbsp; prajahāmy eṣa vai tūrṇaṃ mahac cāgarhitaṃ yaśaḥ<BR>
&nbsp;<FONT COLOR="GREEN" SIZE="-1">7</FONT>
 asyāṃ tv aham avasthāyāṃ vīra vakṣyāmi yad vacaḥ<BR>
&nbsp; yady apy asukaraṃ rājan kartum eva tad arhasi<BR>
&nbsp;<FONT COLOR="GREEN" SIZE="-1">8</FONT>
 sukhārhaṃ sukhasaṃvṛddhaṃ bālam enam abāliśam<BR>
&nbsp; bāṣpapūrṇamukhaṃ paśya bhūmau patitam aṅgadam<BR>
&nbsp;<FONT COLOR="GREEN" SIZE="-1">9</FONT>
 mama prāṇaiḥ priyataraṃ putraṃ putram ivaurasaṃ<BR>
&nbsp; mayā hīnam ahīnārthaṃ sarvataḥ paripālaya<BR>
&nbsp;<FONT COLOR="GREEN" SIZE="-1">10</FONT>
 tvam apy asya hi dātā ca paritrātā ca sarvataḥ<BR>
&nbsp;&nbsp; bhayeṣv abhayadaś caiva yathāhaṃ plavageśvara<BR>
<FONT COLOR="GREEN" SIZE="-1">11</FONT>
 eṣa tārātmajaḥ śrīmāṃs tvayā tulyaparākramaḥ<BR>
&nbsp;&nbsp; rakṣasāṃ tu vadhe teṣām agratas te bhaviṣyati<BR>
<FONT COLOR="GREEN" SIZE="-1">12</FONT>
 anurūpāṇi karmāṇi vikramya balavān raṇe<BR>
&nbsp;&nbsp; kariṣyaty eṣa tāreyas tarasvī taruṇo 'ṅgadaḥ<BR>
<FONT COLOR="GREEN" SIZE="-1">13</FONT>
 suṣeṇaduhitā ceyam arthasūkṣmaviniścaye<BR>
&nbsp;&nbsp; autpātike ca vividhe sarvataḥ pariniṣṭhitā<BR>
<FONT COLOR="GREEN" SIZE="-1">14</FONT>
 yad eṣā sādhv iti brūyāt kāryaṃ tan muktasaṃśayam<BR>
&nbsp;&nbsp; na hi tārāmataṃ kiṃ cid anyathā parivartate<BR>
<FONT COLOR="GREEN" SIZE="-1">15</FONT>
 rāghavasya ca te kāryaṃ kartavyam aviśaṅkayā<BR>
&nbsp;&nbsp; syād adharmo hy akaraṇe tvāṃ ca hiṃsyād vimānitaḥ<BR>
<FONT COLOR="GREEN" SIZE="-1">16</FONT>
 imāṃ ca mālām ādhatsva divyāṃ sugrīvakāñcanīm<BR>
&nbsp;&nbsp; udārā śrīḥ sthitā hy asyāṃ saṃprajahyān mṛte mayi<BR>
<FONT COLOR="GREEN" SIZE="-1">17</FONT>
 ity evam uktaḥ sugrīvo vālinā bhrātṛsauhṛdāt<BR>
&nbsp;&nbsp; harṣaṃ tyaktvā punar dīno grahagrasta ivoḍurāṭ<BR>
<FONT COLOR="GREEN" SIZE="-1">18</FONT>
 tad vālivacanāc chāntaḥ kurvan yuktam atandritaḥ<BR>
&nbsp;&nbsp; jagrāha so 'bhyanujñāto mālāṃ tāṃ caiva kāñcanīm<BR>
<FONT COLOR="GREEN" SIZE="-1">19</FONT>
 tāṃ mālāṃ kāñcanīṃ dattvā vālī dṛṣṭvātmajaṃ sthitam<BR>
&nbsp;&nbsp; saṃsiddhaḥ pretya bhāvāya snehād aṅgadam abravīt<BR>
<FONT COLOR="GREEN" SIZE="-1">20</FONT>
 deśakālau bhajasvādya kṣamamāṇaḥ priyāpriye<BR>
&nbsp;&nbsp; sukhaduḥkhasahaḥ kāle sugrīvavaśago bhava<BR>
<FONT COLOR="GREEN" SIZE="-1">21</FONT>
 yathā hi tvaṃ mahābāho lālitaḥ satataṃ mayā<BR>
&nbsp;&nbsp; na tathā vartamānaṃ tvāṃ sugrīvo bahu maṃsyate<BR>
<FONT COLOR="GREEN" SIZE="-1">22</FONT>
 māsyāmitrair gataṃ gaccher mā śatrubhir ariṃdama<BR>
&nbsp;&nbsp; bhartur arthaparo dāntaḥ sugrīvavaśago bhava<BR>
<FONT COLOR="GREEN" SIZE="-1">23</FONT>
 na cātipraṇayaḥ kāryaḥ kartavyo 'praṇayaś ca te<BR>
&nbsp;&nbsp; ubhayaṃ hi mahādoṣaṃ tasmād antaradṛg bhava<BR>
<FONT COLOR="GREEN" SIZE="-1">24</FONT>
 ity uktvātha vivṛttākṣaḥ śarasaṃpīḍito bhṛśam<BR>
&nbsp;&nbsp; vivṛtair daśanair bhīmair babhūvotkrāntajīvitaḥ<BR>
<FONT COLOR="GREEN" SIZE="-1">25</FONT>
 hate tu vīre plavagādhipe tadā; plavaṃgamās tatra na śarma lebhire<BR>
&nbsp;&nbsp; vanecarāḥ siṃhayute mahāvane; yathā hi gāvo nihate gavāṃ patau<BR>
<FONT COLOR="GREEN" SIZE="-1">26</FONT>
 tatas tu tārā vyasanārṇava plutā; mṛtasyā bhartur vadanaṃ samīkṣya sā<BR>
&nbsp;&nbsp; jagāma bhūmiṃ parirabhya vālinaṃ; mahādrumaṃ chinnam ivāśritā latā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 वीक्षमाणस तु मन्दासुः सर्वतॊ मन्दम उच्छ्वसन<BR>
&nbsp; आदाव एव तु सुग्रीवं ददर्श तव आत्मजाग्रतः<BR>
&nbsp;<FONT COLOR="GREEN" SIZE="-1">2</FONT>
 तं पराप्तविजयं वाली सुग्रीवं पलवगेश्वरम<BR>
&nbsp; आभाष्य वयक्तया वाचा सस्नेहम इदम अब्रवीत<BR>
&nbsp;<FONT COLOR="GREEN" SIZE="-1">3</FONT>
 सुग्रीवदॊषेण न मां गन्तुम अर्हसि किल्बिषात<BR>
&nbsp; कृष्यमाणं भविष्येण बुद्धिमॊहेन मां बलात<BR>
&nbsp;<FONT COLOR="GREEN" SIZE="-1">4</FONT>
 युगपद्विहितं तात न मन्ये सुखम आवयॊः<BR>
&nbsp; सौहार्दं भरातृयुक्तं हि तद इदं जातम अन्यथा<BR>
&nbsp;<FONT COLOR="GREEN" SIZE="-1">5</FONT>
 परतिपद्य तवम अद्यैव राज्यम एषां वनौकसाम<BR>
&nbsp; माम अप्य अद्यैव गच्छन्तं विद्धि वैवस्वतक्षयम<BR>
&nbsp;<FONT COLOR="GREEN" SIZE="-1">6</FONT>
 जीवितं च हि राज्यं च शरियं च विपुलाम इमाम<BR>
&nbsp; परजहाम्य एष वै तूर्णं महच चागर्हितं यशः<BR>
&nbsp;<FONT COLOR="GREEN" SIZE="-1">7</FONT>
 अस्यां तव अहम अवस्थायां वीर वक्ष्यामि यद वचः<BR>
&nbsp; यद्य अप्य असुकरं राजन कर्तुम एव तद अर्हसि<BR>
&nbsp;<FONT COLOR="GREEN" SIZE="-1">8</FONT>
 सुखार्हं सुखसंवृद्धं बालम एनम अबालिशम<BR>
&nbsp; बाष्पपूर्णमुखं पश्य भूमौ पतितम अङ्गदम<BR>
&nbsp;<FONT COLOR="GREEN" SIZE="-1">9</FONT>
 मम पराणैः परियतरं पुत्रं पुत्रम इवौरसं<BR>
&nbsp; मया हीनम अहीनार्थं सर्वतः परिपालय<BR>
&nbsp;<FONT COLOR="GREEN" SIZE="-1">10</FONT>
 तवम अप्य अस्य हि दाता च परित्राता च सर्वतः<BR>
&nbsp;&nbsp; भयेष्व अभयदश चैव यथाहं पलवगेश्वर<BR>
<FONT COLOR="GREEN" SIZE="-1">11</FONT>
 एष तारात्मजः शरीमांस तवया तुल्यपराक्रमः<BR>
&nbsp;&nbsp; रक्षसां तु वधे तेषाम अग्रतस ते भविष्यति<BR>
<FONT COLOR="GREEN" SIZE="-1">12</FONT>
 अनुरूपाणि कर्माणि विक्रम्य बलवान रणे<BR>
&nbsp;&nbsp; करिष्यत्य एष तारेयस तरस्वी तरुणॊ ऽङगदः<BR>
<FONT COLOR="GREEN" SIZE="-1">13</FONT>
 सुषेणदुहिता चेयम अर्थसूक्ष्मविनिश्चये<BR>
&nbsp;&nbsp; औत्पातिके च विविधे सर्वतः परिनिष्ठिता<BR>
<FONT COLOR="GREEN" SIZE="-1">14</FONT>
 यद एषा साध्व इति बरूयात कार्यं तन मुक्तसंशयम<BR>
&nbsp;&nbsp; न हि तारामतं किं चिद अन्यथा परिवर्तते<BR>
<FONT COLOR="GREEN" SIZE="-1">15</FONT>
 राघवस्य च ते कार्यं कर्तव्यम अविशङ्कया<BR>
&nbsp;&nbsp; सयाद अधर्मॊ हय अकरणे तवां च हिंस्याद विमानितः<BR>
<FONT COLOR="GREEN" SIZE="-1">16</FONT>
 इमां च मालाम आधत्स्व दिव्यां सुग्रीवकाञ्चनीम<BR>
&nbsp;&nbsp; उदारा शरीः सथिता हय अस्यां संप्रजह्यान मृते मयि<BR>
<FONT COLOR="GREEN" SIZE="-1">17</FONT>
 इत्य एवम उक्तः सुग्रीवॊ वालिना भरातृसौहृदात<BR>
&nbsp;&nbsp; हर्षं तयक्त्वा पुनर दीनॊ गरहग्रस्त इवॊडुराट<BR>
<FONT COLOR="GREEN" SIZE="-1">18</FONT>
 तद वालिवचनाच छान्तः कुर्वन युक्तम अतन्द्रितः<BR>
&nbsp;&nbsp; जग्राह सॊ ऽभयनुज्ञातॊ मालां तां चैव काञ्चनीम<BR>
<FONT COLOR="GREEN" SIZE="-1">19</FONT>
 तां मालां काञ्चनीं दत्त्वा वाली दृष्ट्वात्मजं सथितम<BR>
&nbsp;&nbsp; संसिद्धः परेत्य भावाय सनेहाद अङ्गदम अब्रवीत<BR>
<FONT COLOR="GREEN" SIZE="-1">20</FONT>
 देशकालौ भजस्वाद्य कषममाणः परियाप्रिये<BR>
&nbsp;&nbsp; सुखदुःखसहः काले सुग्रीववशगॊ भव<BR>
<FONT COLOR="GREEN" SIZE="-1">21</FONT>
 यथा हि तवं महाबाहॊ लालितः सततं मया<BR>
&nbsp;&nbsp; न तथा वर्तमानं तवां सुग्रीवॊ बहु मंस्यते<BR>
<FONT COLOR="GREEN" SIZE="-1">22</FONT>
 मास्यामित्रैर गतं गच्छेर मा शत्रुभिर अरिंदम<BR>
&nbsp;&nbsp; भर्तुर अर्थपरॊ दान्तः सुग्रीववशगॊ भव<BR>
<FONT COLOR="GREEN" SIZE="-1">23</FONT>
 न चातिप्रणयः कार्यः कर्तव्यॊ ऽपरणयश च ते<BR>
&nbsp;&nbsp; उभयं हि महादॊषं तस्माद अन्तरदृग भव<BR>
<FONT COLOR="GREEN" SIZE="-1">24</FONT>
 इत्य उक्त्वाथ विवृत्ताक्षः शरसंपीडितॊ भृशम<BR>
&nbsp;&nbsp; विवृतैर दशनैर भीमैर बभूवॊत्क्रान्तजीवितः<BR>
<FONT COLOR="GREEN" SIZE="-1">25</FONT>
 हते तु वीरे पलवगाधिपे तदा; पलवंगमास तत्र न शर्म लेभिरे<BR>
&nbsp;&nbsp; वनेचराः सिंहयुते महावने; यथा हि गावॊ निहते गवां पतौ<BR>
<FONT COLOR="GREEN" SIZE="-1">26</FONT>
 ततस तु तारा वयसनार्णव पलुता; मृतस्या भर्तुर वदनं समीक्ष्य सा<BR>
&nbsp;&nbsp; जगाम भूमिं परिरभ्य वालिनं; महाद्रुमं छिन्नम इवाश्रिता लता<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4023.htm">Next: Chapter 23</A></CENTER>
</div>
</BODY>
</HTML>
