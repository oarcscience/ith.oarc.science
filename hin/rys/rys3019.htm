<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 19</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi03.htm">Book 3 Index</A><BR>
&nbsp;
<A HREF="rys3018.htm">Previous</A>&nbsp;
<A HREF="rys3020.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 19
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ śūrpaṇakhā ghorā rāghavāśramam āgatā<BR>
&nbsp; rakṣasām ācacakṣe tau bhrātarau saha sītayā<BR>
&nbsp;<FONT COLOR="GREEN" SIZE="-1">2</FONT>
 te rāmaṃ parṇaśālāyām upaviṣṭaṃ mahābalam<BR>
&nbsp; dadṛśuḥ sītayā sārdhaṃ vaidehyā lakṣmaṇena ca<BR>
&nbsp;<FONT COLOR="GREEN" SIZE="-1">3</FONT>
 tān dṛṣṭvā rāghavaḥ śrīmān āgatāṃ tāṃ ca rākṣasīm<BR>
&nbsp; abravīd bhrātaraṃ rāmo lakṣmaṇaṃ dīptatejasaṃ<BR>
&nbsp;<FONT COLOR="GREEN" SIZE="-1">4</FONT>
 muhūrtaṃ bhava saumitre sītāyāḥ pratyanantaraḥ<BR>
&nbsp; imān asyā vadhiṣyāmi padavīm āgatān iha<BR>
&nbsp;<FONT COLOR="GREEN" SIZE="-1">5</FONT>
 vākyam etat tataḥ śrutvā rāmasya viditātmanaḥ<BR>
&nbsp; tatheti lakṣmaṇo vākyaṃ rāmasya pratyapūjayat<BR>
&nbsp;<FONT COLOR="GREEN" SIZE="-1">6</FONT>
 rāghavo 'pi mahac cāpaṃ cāmīkaravibhūṣitam<BR>
&nbsp; cakāra sajyaṃ dharmātmā tāni rakṣāṃsi cābravīt<BR>
&nbsp;<FONT COLOR="GREEN" SIZE="-1">7</FONT>
 putrau daśarathasyāvāṃ bhrātarau rāmalakṣmaṇau<BR>
&nbsp; praviṣṭau sītayā sārdhaṃ duścaraṃ daṇḍakāvanam<BR>
&nbsp;<FONT COLOR="GREEN" SIZE="-1">8</FONT>
 phalamūlāśanau dāntau tāpasau dharmacāriṇau<BR>
&nbsp; vasantau daṇḍakāraṇye kimartham upahiṃsatha<BR>
&nbsp;<FONT COLOR="GREEN" SIZE="-1">9</FONT>
 yuṣmān pāpātmakān hantuṃ viprakārān mahāvane<BR>
&nbsp; ṛṣīṇāṃ tu niyogena prāpto 'haṃ saśarāsanaḥ<BR>
&nbsp;<FONT COLOR="GREEN" SIZE="-1">10</FONT>
 tiṣṭhataivātra saṃtuṣṭā nopasarpitum arhatha<BR>
&nbsp;&nbsp; yadi prāṇair ihārtho vo nivartadhvaṃ niśācarāḥ<BR>
<FONT COLOR="GREEN" SIZE="-1">11</FONT>
 tasya tadvacanaṃ śrutvā rākṣasās te caturdaśa<BR>
&nbsp;&nbsp; ūcur vācaṃ susaṃkruddhā brahmaghnaḥ śūlapāṇayaḥ<BR>
<FONT COLOR="GREEN" SIZE="-1">12</FONT>
 saṃraktanayanā ghorā rāmaṃ raktāntalocanam<BR>
&nbsp;&nbsp; paruṣā madhurābhāṣaṃ hṛṣṭādṛṣṭaparākramam<BR>
<FONT COLOR="GREEN" SIZE="-1">13</FONT>
 krodham utpādya no bhartuḥ kharasya sumahātmanaḥ<BR>
&nbsp;&nbsp; tvam eva hāsyase prāṇān adyāsmābhir hato yudhi<BR>
<FONT COLOR="GREEN" SIZE="-1">14</FONT>
 kā hi te śaktir ekasya bahūnāṃ raṇamūrdhani<BR>
&nbsp;&nbsp; asmākam agrataḥ sthātuṃ kiṃ punar yoddhum āhave<BR>
<FONT COLOR="GREEN" SIZE="-1">15</FONT>
 ebhir bāhuprayuktair naḥ parighaiḥ śūlapaṭṭiśaiḥ<BR>
&nbsp;&nbsp; prāṇāṃs tyakṣyasi vīryaṃ ca dhanuś ca karapīḍitam<BR>
<FONT COLOR="GREEN" SIZE="-1">16</FONT>
 ity evam uktvā saṃrabdhā rākṣasās te caturdaśa<BR>
&nbsp;&nbsp; udyatāyudhanistriṃśā rāmam evābhidudruvuḥ<BR>
&nbsp;&nbsp; cikṣipus tāni śūlāni rāghavaṃ prati durjayam<BR>
<FONT COLOR="GREEN" SIZE="-1">17</FONT>
 tāni śūlāni kākutsthaḥ samastāni caturdaśa<BR>
&nbsp;&nbsp; tāvadbhir eva ciccheda śaraiḥ kāñcanabhūṣaṇaiḥ<BR>
<FONT COLOR="GREEN" SIZE="-1">18</FONT>
 tataḥ paścān mahātejā nārācān sūryasaṃnibhān<BR>
&nbsp;&nbsp; jagrāha paramakruddhaś caturdaśa śilāśitān<BR>
<FONT COLOR="GREEN" SIZE="-1">19</FONT>
 gṛhītvā dhanur āyamya lakṣyān uddiśya rākṣasān<BR>
&nbsp;&nbsp; mumoca rāghavo bāṇān vajrān iva śatakratuḥ<BR>
<FONT COLOR="GREEN" SIZE="-1">20</FONT>
 rukmapuṅkhāś ca viśikhāḥ pradīptā hemabhūṣaṇāḥ<BR>
&nbsp;&nbsp; antarikṣe maholkānāṃ babhūvus tulyavarcasaḥ<BR>
<FONT COLOR="GREEN" SIZE="-1">21</FONT>
 te bhittvā rakṣasāṃ vegād vakṣāṃsi rudhirāplutāḥ<BR>
&nbsp;&nbsp; viniṣpetus tadā bhūmau nyamajjantāśanisvanāḥ<BR>
<FONT COLOR="GREEN" SIZE="-1">22</FONT>
 te bhinnahṛdayā bhūmau chinnamūlā iva drumāḥ<BR>
&nbsp;&nbsp; nipetuḥ śoṇitārdrāṅgā vikṛtā vigatāsavaḥ<BR>
<FONT COLOR="GREEN" SIZE="-1">23</FONT>
 tān bhūmau patitān dṛṣṭvā rākṣasī krodhamūrchitā<BR>
&nbsp;&nbsp; paritrastā punas tatra vyasṛjad bhairavaṃ ravam<BR>
<FONT COLOR="GREEN" SIZE="-1">24</FONT>
 sā nadantī mahānādaṃ javāc chūrpaṇakhā punaḥ<BR>
&nbsp;&nbsp; upagamya kharaṃ sā tu kiṃ cit saṃśuṣka śoṇitā<BR>
&nbsp;&nbsp; papāta punar evārtā saniryāseva vallarī<BR>
<FONT COLOR="GREEN" SIZE="-1">25</FONT>
 nipātitān prekṣya raṇe tu rākṣasān; pradhāvitā śūrpaṇakhā punas tataḥ<BR>
&nbsp;&nbsp; vadhaṃ ca teṣāṃ nikhilena rakṣasāṃ; śaśaṃsa sarvaṃ bhaginī kharasya sā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः शूर्पणखा घॊरा राघवाश्रमम आगता<BR>
&nbsp; रक्षसाम आचचक्षे तौ भरातरौ सह सीतया<BR>
&nbsp;<FONT COLOR="GREEN" SIZE="-1">2</FONT>
 ते रामं पर्णशालायाम उपविष्टं महाबलम<BR>
&nbsp; ददृशुः सीतया सार्धं वैदेह्या लक्ष्मणेन च<BR>
&nbsp;<FONT COLOR="GREEN" SIZE="-1">3</FONT>
 तान दृष्ट्वा राघवः शरीमान आगतां तां च राक्षसीम<BR>
&nbsp; अब्रवीद भरातरं रामॊ लक्ष्मणं दीप्ततेजसं<BR>
&nbsp;<FONT COLOR="GREEN" SIZE="-1">4</FONT>
 मुहूर्तं भव सौमित्रे सीतायाः परत्यनन्तरः<BR>
&nbsp; इमान अस्या वधिष्यामि पदवीम आगतान इह<BR>
&nbsp;<FONT COLOR="GREEN" SIZE="-1">5</FONT>
 वाक्यम एतत ततः शरुत्वा रामस्य विदितात्मनः<BR>
&nbsp; तथेति लक्ष्मणॊ वाक्यं रामस्य परत्यपूजयत<BR>
&nbsp;<FONT COLOR="GREEN" SIZE="-1">6</FONT>
 राघवॊ ऽपि महच चापं चामीकरविभूषितम<BR>
&nbsp; चकार सज्यं धर्मात्मा तानि रक्षांसि चाब्रवीत<BR>
&nbsp;<FONT COLOR="GREEN" SIZE="-1">7</FONT>
 पुत्रौ दशरथस्यावां भरातरौ रामलक्ष्मणौ<BR>
&nbsp; परविष्टौ सीतया सार्धं दुश्चरं दण्डकावनम<BR>
&nbsp;<FONT COLOR="GREEN" SIZE="-1">8</FONT>
 फलमूलाशनौ दान्तौ तापसौ धर्मचारिणौ<BR>
&nbsp; वसन्तौ दण्डकारण्ये किमर्थम उपहिंसथ<BR>
&nbsp;<FONT COLOR="GREEN" SIZE="-1">9</FONT>
 युष्मान पापात्मकान हन्तुं विप्रकारान महावने<BR>
&nbsp; ऋषीणां तु नियॊगेन पराप्तॊ ऽहं सशरासनः<BR>
&nbsp;<FONT COLOR="GREEN" SIZE="-1">10</FONT>
 तिष्ठतैवात्र संतुष्टा नॊपसर्पितुम अर्हथ<BR>
&nbsp;&nbsp; यदि पराणैर इहार्थॊ वॊ निवर्तध्वं निशाचराः<BR>
<FONT COLOR="GREEN" SIZE="-1">11</FONT>
 तस्य तद्वचनं शरुत्वा राक्षसास ते चतुर्दश<BR>
&nbsp;&nbsp; ऊचुर वाचं सुसंक्रुद्धा बरह्मघ्नः शूलपाणयः<BR>
<FONT COLOR="GREEN" SIZE="-1">12</FONT>
 संरक्तनयना घॊरा रामं रक्तान्तलॊचनम<BR>
&nbsp;&nbsp; परुषा मधुराभाषं हृष्टादृष्टपराक्रमम<BR>
<FONT COLOR="GREEN" SIZE="-1">13</FONT>
 करॊधम उत्पाद्य नॊ भर्तुः खरस्य सुमहात्मनः<BR>
&nbsp;&nbsp; तवम एव हास्यसे पराणान अद्यास्माभिर हतॊ युधि<BR>
<FONT COLOR="GREEN" SIZE="-1">14</FONT>
 का हि ते शक्तिर एकस्य बहूनां रणमूर्धनि<BR>
&nbsp;&nbsp; अस्माकम अग्रतः सथातुं किं पुनर यॊद्धुम आहवे<BR>
<FONT COLOR="GREEN" SIZE="-1">15</FONT>
 एभिर बाहुप्रयुक्तैर नः परिघैः शूलपट्टिशैः<BR>
&nbsp;&nbsp; पराणांस तयक्ष्यसि वीर्यं च धनुश च करपीडितम<BR>
<FONT COLOR="GREEN" SIZE="-1">16</FONT>
 इत्य एवम उक्त्वा संरब्धा राक्षसास ते चतुर्दश<BR>
&nbsp;&nbsp; उद्यतायुधनिस्त्रिंशा रामम एवाभिदुद्रुवुः<BR>
&nbsp;&nbsp; चिक्षिपुस तानि शूलानि राघवं परति दुर्जयम<BR>
<FONT COLOR="GREEN" SIZE="-1">17</FONT>
 तानि शूलानि काकुत्स्थः समस्तानि चतुर्दश<BR>
&nbsp;&nbsp; तावद्भिर एव चिच्छेद शरैः काञ्चनभूषणैः<BR>
<FONT COLOR="GREEN" SIZE="-1">18</FONT>
 ततः पश्चान महातेजा नाराचान सूर्यसंनिभान<BR>
&nbsp;&nbsp; जग्राह परमक्रुद्धश चतुर्दश शिलाशितान<BR>
<FONT COLOR="GREEN" SIZE="-1">19</FONT>
 गृहीत्वा धनुर आयम्य लक्ष्यान उद्दिश्य राक्षसान<BR>
&nbsp;&nbsp; मुमॊच राघवॊ बाणान वज्रान इव शतक्रतुः<BR>
<FONT COLOR="GREEN" SIZE="-1">20</FONT>
 रुक्मपुङ्खाश च विशिखाः परदीप्ता हेमभूषणाः<BR>
&nbsp;&nbsp; अन्तरिक्षे महॊल्कानां बभूवुस तुल्यवर्चसः<BR>
<FONT COLOR="GREEN" SIZE="-1">21</FONT>
 ते भित्त्वा रक्षसां वेगाद वक्षांसि रुधिराप्लुताः<BR>
&nbsp;&nbsp; विनिष्पेतुस तदा भूमौ नयमज्जन्ताशनिस्वनाः<BR>
<FONT COLOR="GREEN" SIZE="-1">22</FONT>
 ते भिन्नहृदया भूमौ छिन्नमूला इव दरुमाः<BR>
&nbsp;&nbsp; निपेतुः शॊणितार्द्राङ्गा विकृता विगतासवः<BR>
<FONT COLOR="GREEN" SIZE="-1">23</FONT>
 तान भूमौ पतितान दृष्ट्वा राक्षसी करॊधमूर्छिता<BR>
&nbsp;&nbsp; परित्रस्ता पुनस तत्र वयसृजद भैरवं रवम<BR>
<FONT COLOR="GREEN" SIZE="-1">24</FONT>
 सा नदन्ती महानादं जवाच छूर्पणखा पुनः<BR>
&nbsp;&nbsp; उपगम्य खरं सा तु किं चित संशुष्क शॊणिता<BR>
&nbsp;&nbsp; पपात पुनर एवार्ता सनिर्यासेव वल्लरी<BR>
<FONT COLOR="GREEN" SIZE="-1">25</FONT>
 निपातितान परेक्ष्य रणे तु राक्षसान; परधाविता शूर्पणखा पुनस ततः<BR>
&nbsp;&nbsp; वधं च तेषां निखिलेन रक्षसां; शशंस सर्वं भगिनी खरस्य सा<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3020.htm">Next: Chapter 20</A></CENTER>
</div>
</BODY>
</HTML>
