<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 1: Chapter 65</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi01.htm">Book 1 Index</A><BR>
&nbsp;
<A HREF="rys1064.htm">Previous</A>&nbsp;
<A HREF="rys1066.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 1<BR>Chapter 65
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ prabhāte vimale kṛtakarmā narādhipaḥ<BR>
&nbsp; viśvāmitraṃ mahātmānam ājuhāva sarāghavam<BR>
&nbsp;<FONT COLOR="GREEN" SIZE="-1">2</FONT>
 tam arcayitvā dharmātmā śāstradṛṣṭtena karmaṇā<BR>
&nbsp; rāghavau ca mahātmānau tadā vākyam uvāca ha<BR>
&nbsp;<FONT COLOR="GREEN" SIZE="-1">3</FONT>
 bhagavan svāgataṃ te 'stu kiṃ karomi tavānagha<BR>
&nbsp; bhavān ājñāpayatu mām ājñāpyo bhavatā hy aham<BR>
&nbsp;<FONT COLOR="GREEN" SIZE="-1">4</FONT>
 evam uktaḥ sa dharmātmā janakena mahātmanā<BR>
&nbsp; pratyuvāca munir vīraṃ vākyaṃ vākyaviśāradaḥ<BR>
&nbsp;<FONT COLOR="GREEN" SIZE="-1">5</FONT>
 putrau daśarathasyemau kṣatriyau lokaviśrutau<BR>
&nbsp; draṣṭukāmau dhanuḥ śreṣṭhaṃ yad etat tvayi tiṣṭhati<BR>
&nbsp;<FONT COLOR="GREEN" SIZE="-1">6</FONT>
 etad darśaya bhadraṃ te kṛtakāmau nṛpātmajau<BR>
&nbsp; darśanād asya dhanuṣo yatheṣṭaṃ pratiyāsyataḥ<BR>
&nbsp;<FONT COLOR="GREEN" SIZE="-1">7</FONT>
 evam uktas tu janakaḥ pratyuvāca mahāmunim<BR>
&nbsp; śrūyatām asya dhanuṣo yad artham iha tiṣṭhati<BR>
&nbsp;<FONT COLOR="GREEN" SIZE="-1">8</FONT>
 devarāta iti khyāto nimeḥ ṣaṣṭho mahīpatiḥ<BR>
&nbsp; nyāso 'yaṃ tasya bhagavan haste datto mahātmanā<BR>
&nbsp;<FONT COLOR="GREEN" SIZE="-1">9</FONT>
 dakṣayajñavadhe pūrvaṃ dhanur āyamya vīryavān<BR>
&nbsp; rudras tu tridaśān roṣāt salilam idam abravīt<BR>
&nbsp;<FONT COLOR="GREEN" SIZE="-1">10</FONT>
 yasmād bhāgārthino bhāgān nākalpayata me surāḥ<BR>
&nbsp;&nbsp; varāṅgāni mahārhāṇi dhanuṣā śātayāmi vaḥ<BR>
<FONT COLOR="GREEN" SIZE="-1">11</FONT>
 tato vimanasaḥ sarve devā vai munipuṃgava<BR>
&nbsp;&nbsp; prasādayanti deveśaṃ teṣāṃ prīto 'bhavad bhavaḥ<BR>
<FONT COLOR="GREEN" SIZE="-1">12</FONT>
 prītiyuktaḥ sa sarveṣāṃ dadau teṣāṃ mahātmanām<BR>
<FONT COLOR="GREEN" SIZE="-1">13</FONT>
 tad etad devadevasya dhanūratnaṃ mahātmanaḥ<BR>
&nbsp;&nbsp; nyāsabhūtaṃ tadā nyastam asmākaṃ pūrvake vibho<BR>
<FONT COLOR="GREEN" SIZE="-1">14</FONT>
 atha me kṛṣataḥ kṣetraṃ lāṅgalād utthitā mama<BR>
&nbsp;&nbsp; kṣetraṃ śodhayatā labdhvā nāmnā sīteti viśrutā<BR>
<FONT COLOR="GREEN" SIZE="-1">15</FONT>
 bhūtalād utthitā sā tu vyavardhata mamātmajā<BR>
&nbsp;&nbsp; vīryaśulketi me kanyā sthāpiteyam ayonijā<BR>
<FONT COLOR="GREEN" SIZE="-1">16</FONT>
 bhūtalād utthitāṃ tāṃ tu vardhamānāṃ mamātmajām<BR>
&nbsp;&nbsp; varayām āsur āgamya rājāno munipuṃgava<BR>
<FONT COLOR="GREEN" SIZE="-1">17</FONT>
 teṣāṃ varayatāṃ kanyāṃ sarveṣāṃ pṛthivīkṣitām<BR>
&nbsp;&nbsp; vīryaśulketi bhagavan na dadāmi sutām aham<BR>
<FONT COLOR="GREEN" SIZE="-1">18</FONT>
 tataḥ sarve nṛpatayaḥ sametya munipuṃgava<BR>
&nbsp;&nbsp; mithilām abhyupāgamya vīryaṃ jijñāsavas tadā<BR>
<FONT COLOR="GREEN" SIZE="-1">19</FONT>
 teṣāṃ jijñāsamānānāṃ vīryaṃ dhanur upāhṛtam<BR>
&nbsp;&nbsp; na śekur grahaṇe tasya dhanuṣas tolane 'pi vā<BR>
<FONT COLOR="GREEN" SIZE="-1">20</FONT>
 teṣāṃ vīryavatāṃ vīryam alpaṃ jñātvā mahāmune<BR>
&nbsp;&nbsp; pratyākhyātā nṛpatayas tan nibodha tapodhana<BR>
<FONT COLOR="GREEN" SIZE="-1">21</FONT>
 tataḥ paramakopena rājāno munipuṃgava<BR>
&nbsp;&nbsp; arundhan mithilāṃ sarve vīryasaṃdeham āgatāḥ<BR>
<FONT COLOR="GREEN" SIZE="-1">22</FONT>
 ātmānam avadhūtaṃ te vijñāya munipuṃgava<BR>
&nbsp;&nbsp; roṣeṇa mahatāviṣṭāḥ pīḍayan mithilāṃ purīm<BR>
<FONT COLOR="GREEN" SIZE="-1">23</FONT>
 tataḥ saṃvatsare pūrṇe kṣayaṃ yātāni sarvaśaḥ<BR>
&nbsp;&nbsp; sādhanāni munireṣṭha tato 'haṃ bhṛśaduḥkhitaḥ<BR>
<FONT COLOR="GREEN" SIZE="-1">24</FONT>
 tato devagaṇān sarvāṃs tapasāhaṃ prasādayam<BR>
&nbsp;&nbsp; daduś ca paramaprītāś caturaṅgabalaṃ surāḥ<BR>
<FONT COLOR="GREEN" SIZE="-1">25</FONT>
 tato bhagnā nṛpatayo hanyamānā diśo yayuḥ<BR>
&nbsp;&nbsp; avīryā vīryasaṃdigdhā sāmātyāḥ pāpakāriṇaḥ<BR>
<FONT COLOR="GREEN" SIZE="-1">26</FONT>
 tad etan muniśārdūla dhanuḥ paramabhāsvaram<BR>
&nbsp;&nbsp; rāmalakṣmaṇayoś cāpi darśayiṣyāmi suvrata<BR>
<FONT COLOR="GREEN" SIZE="-1">27</FONT>
 yady asya dhanuṣo rāmaḥ kuryād āropaṇaṃ mune<BR>
&nbsp;&nbsp; sutām ayonijāṃ sītāṃ dadyāṃ dāśarather aham<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः परभाते विमले कृतकर्मा नराधिपः<BR>
&nbsp; विश्वामित्रं महात्मानम आजुहाव सराघवम<BR>
&nbsp;<FONT COLOR="GREEN" SIZE="-1">2</FONT>
 तम अर्चयित्वा धर्मात्मा शास्त्रदृष्ट्तेन कर्मणा<BR>
&nbsp; राघवौ च महात्मानौ तदा वाक्यम उवाच ह<BR>
&nbsp;<FONT COLOR="GREEN" SIZE="-1">3</FONT>
 भगवन सवागतं ते ऽसतु किं करॊमि तवानघ<BR>
&nbsp; भवान आज्ञापयतु माम आज्ञाप्यॊ भवता हय अहम<BR>
&nbsp;<FONT COLOR="GREEN" SIZE="-1">4</FONT>
 एवम उक्तः स धर्मात्मा जनकेन महात्मना<BR>
&nbsp; परत्युवाच मुनिर वीरं वाक्यं वाक्यविशारदः<BR>
&nbsp;<FONT COLOR="GREEN" SIZE="-1">5</FONT>
 पुत्रौ दशरथस्येमौ कषत्रियौ लॊकविश्रुतौ<BR>
&nbsp; दरष्टुकामौ धनुः शरेष्ठं यद एतत तवयि तिष्ठति<BR>
&nbsp;<FONT COLOR="GREEN" SIZE="-1">6</FONT>
 एतद दर्शय भद्रं ते कृतकामौ नृपात्मजौ<BR>
&nbsp; दर्शनाद अस्य धनुषॊ यथेष्टं परतियास्यतः<BR>
&nbsp;<FONT COLOR="GREEN" SIZE="-1">7</FONT>
 एवम उक्तस तु जनकः परत्युवाच महामुनिम<BR>
&nbsp; शरूयताम अस्य धनुषॊ यद अर्थम इह तिष्ठति<BR>
&nbsp;<FONT COLOR="GREEN" SIZE="-1">8</FONT>
 देवरात इति खयातॊ निमेः षष्ठॊ महीपतिः<BR>
&nbsp; नयासॊ ऽयं तस्य भगवन हस्ते दत्तॊ महात्मना<BR>
&nbsp;<FONT COLOR="GREEN" SIZE="-1">9</FONT>
 दक्षयज्ञवधे पूर्वं धनुर आयम्य वीर्यवान<BR>
&nbsp; रुद्रस तु तरिदशान रॊषात सलिलम इदम अब्रवीत<BR>
&nbsp;<FONT COLOR="GREEN" SIZE="-1">10</FONT>
 यस्माद भागार्थिनॊ भागान नाकल्पयत मे सुराः<BR>
&nbsp;&nbsp; वराङ्गानि महार्हाणि धनुषा शातयामि वः<BR>
<FONT COLOR="GREEN" SIZE="-1">11</FONT>
 ततॊ विमनसः सर्वे देवा वै मुनिपुंगव<BR>
&nbsp;&nbsp; परसादयन्ति देवेशं तेषां परीतॊ ऽभवद भवः<BR>
<FONT COLOR="GREEN" SIZE="-1">12</FONT>
 परीतियुक्तः स सर्वेषां ददौ तेषां महात्मनाम<BR>
<FONT COLOR="GREEN" SIZE="-1">13</FONT>
 तद एतद देवदेवस्य धनूरत्नं महात्मनः<BR>
&nbsp;&nbsp; नयासभूतं तदा नयस्तम अस्माकं पूर्वके विभॊ<BR>
<FONT COLOR="GREEN" SIZE="-1">14</FONT>
 अथ मे कृषतः कषेत्रं लाङ्गलाद उत्थिता मम<BR>
&nbsp;&nbsp; कषेत्रं शॊधयता लब्ध्वा नाम्ना सीतेति विश्रुता<BR>
<FONT COLOR="GREEN" SIZE="-1">15</FONT>
 भूतलाद उत्थिता सा तु वयवर्धत ममात्मजा<BR>
&nbsp;&nbsp; वीर्यशुल्केति मे कन्या सथापितेयम अयॊनिजा<BR>
<FONT COLOR="GREEN" SIZE="-1">16</FONT>
 भूतलाद उत्थितां तां तु वर्धमानां ममात्मजाम<BR>
&nbsp;&nbsp; वरयाम आसुर आगम्य राजानॊ मुनिपुंगव<BR>
<FONT COLOR="GREEN" SIZE="-1">17</FONT>
 तेषां वरयतां कन्यां सर्वेषां पृथिवीक्षिताम<BR>
&nbsp;&nbsp; वीर्यशुल्केति भगवन न ददामि सुताम अहम<BR>
<FONT COLOR="GREEN" SIZE="-1">18</FONT>
 ततः सर्वे नृपतयः समेत्य मुनिपुंगव<BR>
&nbsp;&nbsp; मिथिलाम अभ्युपागम्य वीर्यं जिज्ञासवस तदा<BR>
<FONT COLOR="GREEN" SIZE="-1">19</FONT>
 तेषां जिज्ञासमानानां वीर्यं धनुर उपाहृतम<BR>
&nbsp;&nbsp; न शेकुर गरहणे तस्य धनुषस तॊलने ऽपि वा<BR>
<FONT COLOR="GREEN" SIZE="-1">20</FONT>
 तेषां वीर्यवतां वीर्यम अल्पं जञात्वा महामुने<BR>
&nbsp;&nbsp; परत्याख्याता नृपतयस तन निबॊध तपॊधन<BR>
<FONT COLOR="GREEN" SIZE="-1">21</FONT>
 ततः परमकॊपेन राजानॊ मुनिपुंगव<BR>
&nbsp;&nbsp; अरुन्धन मिथिलां सर्वे वीर्यसंदेहम आगताः<BR>
<FONT COLOR="GREEN" SIZE="-1">22</FONT>
 आत्मानम अवधूतं ते विज्ञाय मुनिपुंगव<BR>
&nbsp;&nbsp; रॊषेण महताविष्टाः पीडयन मिथिलां पुरीम<BR>
<FONT COLOR="GREEN" SIZE="-1">23</FONT>
 ततः संवत्सरे पूर्णे कषयं यातानि सर्वशः<BR>
&nbsp;&nbsp; साधनानि मुनिरेष्ठ ततॊ ऽहं भृशदुःखितः<BR>
<FONT COLOR="GREEN" SIZE="-1">24</FONT>
 ततॊ देवगणान सर्वांस तपसाहं परसादयम<BR>
&nbsp;&nbsp; ददुश च परमप्रीताश चतुरङ्गबलं सुराः<BR>
<FONT COLOR="GREEN" SIZE="-1">25</FONT>
 ततॊ भग्ना नृपतयॊ हन्यमाना दिशॊ ययुः<BR>
&nbsp;&nbsp; अवीर्या वीर्यसंदिग्धा सामात्याः पापकारिणः<BR>
<FONT COLOR="GREEN" SIZE="-1">26</FONT>
 तद एतन मुनिशार्दूल धनुः परमभास्वरम<BR>
&nbsp;&nbsp; रामलक्ष्मणयॊश चापि दर्शयिष्यामि सुव्रत<BR>
<FONT COLOR="GREEN" SIZE="-1">27</FONT>
 यद्य अस्य धनुषॊ रामः कुर्याद आरॊपणं मुने<BR>
&nbsp;&nbsp; सुताम अयॊनिजां सीतां दद्यां दाशरथेर अहम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys1066.htm">Next: Chapter 66</A></CENTER>
</div>
</BODY>
</HTML>
