<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 16</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5015.htm">Previous</A>&nbsp;
<A HREF="rys5017.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 16
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tathā viprekṣamāṇasya vanaṃ puṣpitapādapam<BR>
&nbsp; vicinvataś ca vaidehīṃ kiṃ cic cheṣā niśābhavat<BR>
&nbsp;<FONT COLOR="GREEN" SIZE="-1">2</FONT>
 ṣaḍaṅgavedaviduṣāṃ kratupravarayājinām<BR>
&nbsp; śuśrāva brahmaghoṣāṃś ca virātre brahmarakṣasām<BR>
&nbsp;<FONT COLOR="GREEN" SIZE="-1">3</FONT>
 atha maṅgalavāditraiḥ śabdaiḥ śrotramanoharaiḥ<BR>
&nbsp; prābodhyata mahābāhur daśagrīvo mahābalaḥ<BR>
&nbsp;<FONT COLOR="GREEN" SIZE="-1">4</FONT>
 vibudhya tu yathākālaṃ rākṣasendraḥ pratāvapān<BR>
&nbsp; srastamālyāmbaradharo vaidehīm anvacintayat<BR>
&nbsp;<FONT COLOR="GREEN" SIZE="-1">5</FONT>
 bhṛśaṃ niyuktas tasyāṃ ca madanena madotkaṭaḥ<BR>
&nbsp; na sa taṃ rākṣasaḥ kāmaṃ śaśākātmani gūhitum<BR>
&nbsp;<FONT COLOR="GREEN" SIZE="-1">6</FONT>
 sa sarvābharaṇair yukto bibhrac chriyam anuttamām<BR>
&nbsp; tāṃ nagair vividhair juṣṭāṃ sarvapuṣpaphalopagaiḥ<BR>
&nbsp;<FONT COLOR="GREEN" SIZE="-1">7</FONT>
 vṛtāṃ puṣkariṇībhiś ca nānāpuṣpopaśobhitām<BR>
&nbsp; sadāmadaiś ca vihagair vicitrāṃ paramādbhutām<BR>
&nbsp;<FONT COLOR="GREEN" SIZE="-1">8</FONT>
 īhāmṛgaiś ca vividhaiś vṛtāṃ dṛṣṭimanoharaiḥ<BR>
&nbsp; vīthīḥ saṃprekṣamāṇaś ca maṇikāñcanatoraṇāḥ<BR>
&nbsp;<FONT COLOR="GREEN" SIZE="-1">9</FONT>
 nānāmṛgagaṇākīrṇāṃ phalaiḥ prapatitair vṛtām<BR>
&nbsp; aśokavanikām eva prāviśat saṃtatadrumām<BR>
&nbsp;<FONT COLOR="GREEN" SIZE="-1">10</FONT>
 aṅganāśatamātraṃ tu taṃ vrajantam anuvrajat<BR>
&nbsp;&nbsp; mahendram iva paulastyaṃ devagandharvayoṣitaḥ<BR>
<FONT COLOR="GREEN" SIZE="-1">11</FONT>
 dīpikāḥ kāñcanīḥ kāś cij jagṛhus tatra yoṣitaḥ<BR>
&nbsp;&nbsp; bālavyajanahastāś ca tālavṛntāni cāparāḥ<BR>
<FONT COLOR="GREEN" SIZE="-1">12</FONT>
 kāñcanair api bhṛṅgārair jahruḥ salilam agrataḥ<BR>
&nbsp;&nbsp; maṇḍalāgrān asīṃś caiva gṛhyānyāḥ pṛṣṭhato yayuḥ<BR>
<FONT COLOR="GREEN" SIZE="-1">13</FONT>
 kā cid ratnamayīṃ pātrīṃ pūrṇāṃ pānasya bhāminī<BR>
&nbsp;&nbsp; dakṣiṇā dakṣiṇenaiva tadā jagrāha pāṇinā<BR>
<FONT COLOR="GREEN" SIZE="-1">14</FONT>
 rājahaṃsapratīkāśaṃ chatraṃ pūrṇaśaśiprabham<BR>
&nbsp;&nbsp; sauvarṇadaṇḍam aparā gṛhītvā pṛṣṭhato yayau<BR>
<FONT COLOR="GREEN" SIZE="-1">15</FONT>
 nidrāmadaparītākṣyo rāvaṇasyottamastriyaḥ<BR>
&nbsp;&nbsp; anujagmuḥ patiṃ vīraṃ ghanaṃ vidyullatā iva<BR>
<FONT COLOR="GREEN" SIZE="-1">16</FONT>
 tataḥ kāñcīninādaṃ ca nūpurāṇāṃ ca niḥsvanam<BR>
&nbsp;&nbsp; śuśrāva paramastrīṇāṃ sa kapir mārutātmajaḥ<BR>
<FONT COLOR="GREEN" SIZE="-1">17</FONT>
 taṃ cāpratimakarmāṇam acintyabalapauruṣam<BR>
&nbsp;&nbsp; dvāradeśam anuprāptaṃ dadarśa hanumān kapiḥ<BR>
<FONT COLOR="GREEN" SIZE="-1">18</FONT>
 dīpikābhir anekābhiḥ samantād avabhāsitam<BR>
&nbsp;&nbsp; gandhatailāvasiktābhir dhriyamāṇābhir agrataḥ<BR>
<FONT COLOR="GREEN" SIZE="-1">19</FONT>
 kāmadarpamadair yuktaṃ jihmatāmrāyatekṣaṇam<BR>
&nbsp;&nbsp; samakṣam iva kandarpam apaviddha śarāsanam<BR>
<FONT COLOR="GREEN" SIZE="-1">20</FONT>
 mathitāmṛtaphenābham arajo vastram uttamam<BR>
&nbsp;&nbsp; salīlam anukarṣantaṃ vimuktaṃ saktam aṅgade<BR>
<FONT COLOR="GREEN" SIZE="-1">21</FONT>
 taṃ patraviṭape līnaḥ patrapuṣpaghanāvṛtaḥ<BR>
&nbsp;&nbsp; samīpam upasaṃkrāntaṃ nidhyātum upacakrame<BR>
<FONT COLOR="GREEN" SIZE="-1">22</FONT>
 avekṣamāṇaś ca tato dadarśa kapikuñjaraḥ<BR>
&nbsp;&nbsp; rūpayauvanasaṃpannā rāvaṇasya varastriyaḥ<BR>
<FONT COLOR="GREEN" SIZE="-1">23</FONT>
 tābhiḥ parivṛto rājā surūpābhir mahāyaśāḥ<BR>
&nbsp;&nbsp; tanmṛgadvijasaṃghuṣṭaṃ praviṣṭaḥ pramadāvanam<BR>
<FONT COLOR="GREEN" SIZE="-1">24</FONT>
 kṣībo vicitrābharaṇaḥ śaṅkukarṇo mahābalaḥ<BR>
&nbsp;&nbsp; tena viśravasaḥ putraḥ sa dṛṣṭo rākṣasādhipaḥ<BR>
<FONT COLOR="GREEN" SIZE="-1">25</FONT>
 vṛtaḥ paramanārībhis tārābhir iva candramāḥ<BR>
&nbsp;&nbsp; taṃ dadarśa mahātejās tejovantaṃ mahākapiḥ<BR>
<FONT COLOR="GREEN" SIZE="-1">26</FONT>
 rāvaṇo 'yaṃ mahābāhur iti saṃcintya vānaraḥ<BR>
&nbsp;&nbsp; avapluto mahātejā hanūmān mārutātmajaḥ<BR>
<FONT COLOR="GREEN" SIZE="-1">27</FONT>
 sa tathāpy ugratejāḥ san nirdhūtas tasya tejasā<BR>
&nbsp;&nbsp; patraguhyāntare sakto hanūmān saṃvṛto 'bhavat<BR>
<FONT COLOR="GREEN" SIZE="-1">28</FONT>
 sa tām asitakeśāntāṃ suśroṇīṃ saṃhatastanīm<BR>
&nbsp;&nbsp; didṛkṣur asitāpāṅgīm upāvartata rāvaṇaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तथा विप्रेक्षमाणस्य वनं पुष्पितपादपम<BR>
&nbsp; विचिन्वतश च वैदेहीं किं चिच छेषा निशाभवत<BR>
&nbsp;<FONT COLOR="GREEN" SIZE="-1">2</FONT>
 षडङ्गवेदविदुषां करतुप्रवरयाजिनाम<BR>
&nbsp; शुश्राव बरह्मघॊषांश च विरात्रे बरह्मरक्षसाम<BR>
&nbsp;<FONT COLOR="GREEN" SIZE="-1">3</FONT>
 अथ मङ्गलवादित्रैः शब्दैः शरॊत्रमनॊहरैः<BR>
&nbsp; पराबॊध्यत महाबाहुर दशग्रीवॊ महाबलः<BR>
&nbsp;<FONT COLOR="GREEN" SIZE="-1">4</FONT>
 विबुध्य तु यथाकालं राक्षसेन्द्रः परतावपान<BR>
&nbsp; सरस्तमाल्याम्बरधरॊ वैदेहीम अन्वचिन्तयत<BR>
&nbsp;<FONT COLOR="GREEN" SIZE="-1">5</FONT>
 भृशं नियुक्तस तस्यां च मदनेन मदॊत्कटः<BR>
&nbsp; न स तं राक्षसः कामं शशाकात्मनि गूहितुम<BR>
&nbsp;<FONT COLOR="GREEN" SIZE="-1">6</FONT>
 स सर्वाभरणैर युक्तॊ बिभ्रच छरियम अनुत्तमाम<BR>
&nbsp; तां नगैर विविधैर जुष्टां सर्वपुष्पफलॊपगैः<BR>
&nbsp;<FONT COLOR="GREEN" SIZE="-1">7</FONT>
 वृतां पुष्करिणीभिश च नानापुष्पॊपशॊभिताम<BR>
&nbsp; सदामदैश च विहगैर विचित्रां परमाद्भुताम<BR>
&nbsp;<FONT COLOR="GREEN" SIZE="-1">8</FONT>
 ईहामृगैश च विविधैश वृतां दृष्टिमनॊहरैः<BR>
&nbsp; वीथीः संप्रेक्षमाणश च मणिकाञ्चनतॊरणाः<BR>
&nbsp;<FONT COLOR="GREEN" SIZE="-1">9</FONT>
 नानामृगगणाकीर्णां फलैः परपतितैर वृताम<BR>
&nbsp; अशॊकवनिकाम एव पराविशत संततद्रुमाम<BR>
&nbsp;<FONT COLOR="GREEN" SIZE="-1">10</FONT>
 अङ्गनाशतमात्रं तु तं वरजन्तम अनुव्रजत<BR>
&nbsp;&nbsp; महेन्द्रम इव पौलस्त्यं देवगन्धर्वयॊषितः<BR>
<FONT COLOR="GREEN" SIZE="-1">11</FONT>
 दीपिकाः काञ्चनीः काश चिज जगृहुस तत्र यॊषितः<BR>
&nbsp;&nbsp; बालव्यजनहस्ताश च तालवृन्तानि चापराः<BR>
<FONT COLOR="GREEN" SIZE="-1">12</FONT>
 काञ्चनैर अपि भृङ्गारैर जह्रुः सलिलम अग्रतः<BR>
&nbsp;&nbsp; मण्डलाग्रान असींश चैव गृह्यान्याः पृष्ठतॊ ययुः<BR>
<FONT COLOR="GREEN" SIZE="-1">13</FONT>
 का चिद रत्नमयीं पात्रीं पूर्णां पानस्य भामिनी<BR>
&nbsp;&nbsp; दक्षिणा दक्षिणेनैव तदा जग्राह पाणिना<BR>
<FONT COLOR="GREEN" SIZE="-1">14</FONT>
 राजहंसप्रतीकाशं छत्रं पूर्णशशिप्रभम<BR>
&nbsp;&nbsp; सौवर्णदण्डम अपरा गृहीत्वा पृष्ठतॊ ययौ<BR>
<FONT COLOR="GREEN" SIZE="-1">15</FONT>
 निद्रामदपरीताक्ष्यॊ रावणस्यॊत्तमस्त्रियः<BR>
&nbsp;&nbsp; अनुजग्मुः पतिं वीरं घनं विद्युल्लता इव<BR>
<FONT COLOR="GREEN" SIZE="-1">16</FONT>
 ततः काञ्चीनिनादं च नूपुराणां च निःस्वनम<BR>
&nbsp;&nbsp; शुश्राव परमस्त्रीणां स कपिर मारुतात्मजः<BR>
<FONT COLOR="GREEN" SIZE="-1">17</FONT>
 तं चाप्रतिमकर्माणम अचिन्त्यबलपौरुषम<BR>
&nbsp;&nbsp; दवारदेशम अनुप्राप्तं ददर्श हनुमान कपिः<BR>
<FONT COLOR="GREEN" SIZE="-1">18</FONT>
 दीपिकाभिर अनेकाभिः समन्ताद अवभासितम<BR>
&nbsp;&nbsp; गन्धतैलावसिक्ताभिर धरियमाणाभिर अग्रतः<BR>
<FONT COLOR="GREEN" SIZE="-1">19</FONT>
 कामदर्पमदैर युक्तं जिह्मताम्रायतेक्षणम<BR>
&nbsp;&nbsp; समक्षम इव कन्दर्पम अपविद्ध शरासनम<BR>
<FONT COLOR="GREEN" SIZE="-1">20</FONT>
 मथितामृतफेनाभम अरजॊ वस्त्रम उत्तमम<BR>
&nbsp;&nbsp; सलीलम अनुकर्षन्तं विमुक्तं सक्तम अङ्गदे<BR>
<FONT COLOR="GREEN" SIZE="-1">21</FONT>
 तं पत्रविटपे लीनः पत्रपुष्पघनावृतः<BR>
&nbsp;&nbsp; समीपम उपसंक्रान्तं निध्यातुम उपचक्रमे<BR>
<FONT COLOR="GREEN" SIZE="-1">22</FONT>
 अवेक्षमाणश च ततॊ ददर्श कपिकुञ्जरः<BR>
&nbsp;&nbsp; रूपयौवनसंपन्ना रावणस्य वरस्त्रियः<BR>
<FONT COLOR="GREEN" SIZE="-1">23</FONT>
 ताभिः परिवृतॊ राजा सुरूपाभिर महायशाः<BR>
&nbsp;&nbsp; तन्मृगद्विजसंघुष्टं परविष्टः परमदावनम<BR>
<FONT COLOR="GREEN" SIZE="-1">24</FONT>
 कषीबॊ विचित्राभरणः शङ्कुकर्णॊ महाबलः<BR>
&nbsp;&nbsp; तेन विश्रवसः पुत्रः स दृष्टॊ राक्षसाधिपः<BR>
<FONT COLOR="GREEN" SIZE="-1">25</FONT>
 वृतः परमनारीभिस ताराभिर इव चन्द्रमाः<BR>
&nbsp;&nbsp; तं ददर्श महातेजास तेजॊवन्तं महाकपिः<BR>
<FONT COLOR="GREEN" SIZE="-1">26</FONT>
 रावणॊ ऽयं महाबाहुर इति संचिन्त्य वानरः<BR>
&nbsp;&nbsp; अवप्लुतॊ महातेजा हनूमान मारुतात्मजः<BR>
<FONT COLOR="GREEN" SIZE="-1">27</FONT>
 स तथाप्य उग्रतेजाः सन निर्धूतस तस्य तेजसा<BR>
&nbsp;&nbsp; पत्रगुह्यान्तरे सक्तॊ हनूमान संवृतॊ ऽभवत<BR>
<FONT COLOR="GREEN" SIZE="-1">28</FONT>
 स ताम असितकेशान्तां सुश्रॊणीं संहतस्तनीम<BR>
&nbsp;&nbsp; दिदृक्षुर असितापाङ्गीम उपावर्तत रावणः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5017.htm">Next: Chapter 17</A></CENTER>
</div>
</BODY>
</HTML>
