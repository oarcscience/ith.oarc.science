<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 5 Index](rysi05)  
  [Previous](rys5058)  [Next](rys5060) 

</div>

------------------------------------------------------------------------

Book 5  
Chapter 59

 1 tato jāmbavato vākyam agṛhṇanta vanaukasaḥ  
  aṅgadapramukhā vīrā hanūmāṃś ca mahākapiḥ  
 2 prītimantas tataḥ sarve vāyuputrapuraḥsarāḥ  
  mahendrāgraṃ parityajya pupluvuḥ plavagarṣabhāḥ  
 3 merumandarasaṃkāśā mattā iva mahāgajāḥ  
  chādayanta ivākāśaṃ mahākāyā mahābalāḥ  
 4 sabhājyamānaṃ bhūtais tam ātmavantaṃ mahābalam  
  hanūmantaṃ mahāvegaṃ vahanta iva dṛṣṭibhiḥ  
 5 rāghave cārthanirvṛttiṃ bhartuś ca paramaṃ yaśaḥ  
  samādhāya samṛddhārthāḥ karmasiddhibhir unnatāḥ  
 6 priyākhyānonmukhāḥ sarve sarve yuddhābhinandinaḥ  
  sarve rāmapratīkāre niścitārthā manasvinaḥ  
 7 plavamānāḥ kham āplutya tatas te kānanaukṣakaḥ  
  nandanopamam āsedur vanaṃ drumalatāyutam  
 8 yat tan madhuvanaṃ nāma sugrīvasyābhirakṣitam  
  adhṛṣyaṃ sarvabhūtānāṃ sarvabhūtamanoharam  
 9 yad rakṣati mahāvīryaḥ sadā dadhimukhaḥ kapiḥ  
  mātulaḥ kapimukhyasya sugrīvasya mahātmanaḥ  
 10 te tad vanam upāgamya babhūvuḥ paramotkaṭāḥ  
   vānarā vānarendrasya manaḥkāntatamaṃ mahat  
11 tatas te vānarā hṛṣṭā dṛṣṭvā madhuvanaṃ mahat  
   kumāram abhyayācanta madhūni madhupiṅgalāḥ  
12 tataḥ kumāras tān vṛddhāñ jāmbavatpramukhān kapīn  
   anumānya dadau teṣāṃ nisargaṃ madhubhakṣaṇe  
13 tataś cānumatāḥ sarve saṃprahṛṣṭā vanaukasaḥ  
   muditāś ca tatas te ca pranṛtyanti tatas tataḥ  
14 gāyanti ke cit praṇamanti ke cin; nṛtyanti ke cit prahasanti ke cit  
   patanti ke cid vicaranti ke cit; plavanti ke cit pralapanti ke cit  
15 parasparaṃ ke cid upāśrayante; parasparaṃ ke cid atibruvante  
   drumād drumaṃ ke cid abhiplavante; kṣitau nagāgrān nipatanti ke cit  
16 mahītalāt ke cid udīrṇavegā; mahādrumāgrāṇy abhisaṃpatante  
   gāyantam anyaḥ prahasann upaiti; hasantam anyaḥ prahasann upaiti  
17 rudantam anyaḥ prarudann upaiti; nudantam anyaḥ praṇudann upaiti  
   samākulaṃ tat kapisainyam āsīn; madhuprapānotkaṭa sattvaceṣṭam  
   na cātra kaś cin na babhūva matto; na cātra kaś cin na babhūva
tṛpto  
18 tato vanaṃ tat paribhakṣyamāṇaṃ; drumāṃś ca vidhvaṃsitapatrapuṣpān  
   samīkṣya kopād dadhivaktranāmā; nivārayām āsa kapiḥ kapīṃs tān  
19 sa taiḥ pravṛddhaiḥ paribhartsyamāno; vanasya goptā harivīravṛddhaḥ  
   cakāra bhūyo matim ugratejā; vanasya rakṣāṃ prati vānarebhyaḥ  
20 uvāca kāṃś cit paruṣāṇi dhṛṣṭam; asaktam anyāṃś ca talair jaghāna  
   sametya kaiś cit kalahaṃ cakāra; tathaiva sāmnopajagāma kāṃś cit  
21 sa tair madāc cāprativārya vegair; balāc ca tenāprativāryamāṇaiḥ  
   pradharṣitas tyaktabhayaiḥ sametya; prakṛṣyate cāpy anavekṣya doṣam  
22 nakhais tudanto daśanair daśantas; talaiś ca pādaiś ca
samāpnuvantaḥ  
   madāt kapiṃ taṃ kapayaḥ samagrā; mahāvanaṃ nirviṣayaṃ ca cakruḥ  

 1 ततॊ जाम्बवतॊ वाक्यम अगृह्णन्त वनौकसः  
  अङ्गदप्रमुखा वीरा हनूमांश च महाकपिः  
 2 परीतिमन्तस ततः सर्वे वायुपुत्रपुरःसराः  
  महेन्द्राग्रं परित्यज्य पुप्लुवुः पलवगर्षभाः  
 3 मेरुमन्दरसंकाशा मत्ता इव महागजाः  
  छादयन्त इवाकाशं महाकाया महाबलाः  
 4 सभाज्यमानं भूतैस तम आत्मवन्तं महाबलम  
  हनूमन्तं महावेगं वहन्त इव दृष्टिभिः  
 5 राघवे चार्थनिर्वृत्तिं भर्तुश च परमं यशः  
  समाधाय समृद्धार्थाः कर्मसिद्धिभिर उन्नताः  
 6 परियाख्यानॊन्मुखाः सर्वे सर्वे युद्धाभिनन्दिनः  
  सर्वे रामप्रतीकारे निश्चितार्था मनस्विनः  
 7 पलवमानाः खम आप्लुत्य ततस ते काननौक्षकः  
  नन्दनॊपमम आसेदुर वनं दरुमलतायुतम  
 8 यत तन मधुवनं नाम सुग्रीवस्याभिरक्षितम  
  अधृष्यं सर्वभूतानां सर्वभूतमनॊहरम  
 9 यद रक्षति महावीर्यः सदा दधिमुखः कपिः  
  मातुलः कपिमुख्यस्य सुग्रीवस्य महात्मनः  
 10 ते तद वनम उपागम्य बभूवुः परमॊत्कटाः  
   वानरा वानरेन्द्रस्य मनःकान्ततमं महत  
11 ततस ते वानरा हृष्टा दृष्ट्वा मधुवनं महत  
   कुमारम अभ्ययाचन्त मधूनि मधुपिङ्गलाः  
12 ततः कुमारस तान वृद्धाञ जाम्बवत्प्रमुखान कपीन  
   अनुमान्य ददौ तेषां निसर्गं मधुभक्षणे  
13 ततश चानुमताः सर्वे संप्रहृष्टा वनौकसः  
   मुदिताश च ततस ते च परनृत्यन्ति ततस ततः  
14 गायन्ति के चित परणमन्ति के चिन; नृत्यन्ति के चित परहसन्ति के चित  
   पतन्ति के चिद विचरन्ति के चित; पलवन्ति के चित परलपन्ति के चित  
15 परस्परं के चिद उपाश्रयन्ते; परस्परं के चिद अतिब्रुवन्ते  
   दरुमाद दरुमं के चिद अभिप्लवन्ते; कषितौ नगाग्रान निपतन्ति के चित  
16 महीतलात के चिद उदीर्णवेगा; महाद्रुमाग्राण्य अभिसंपतन्ते  
   गायन्तम अन्यः परहसन्न उपैति; हसन्तम अन्यः परहसन्न उपैति  
17 रुदन्तम अन्यः पररुदन्न उपैति; नुदन्तम अन्यः परणुदन्न उपैति  
   समाकुलं तत कपिसैन्यम आसीन; मधुप्रपानॊत्कट सत्त्वचेष्टम  
   न चात्र कश चिन न बभूव मत्तॊ; न चात्र कश चिन न बभूव तृप्तॊ  
18 ततॊ वनं तत परिभक्ष्यमाणं; दरुमांश च विध्वंसितपत्रपुष्पान  
   समीक्ष्य कॊपाद दधिवक्त्रनामा; निवारयाम आस कपिः कपींस तान  
19 स तैः परवृद्धैः परिभर्त्स्यमानॊ; वनस्य गॊप्ता हरिवीरवृद्धः  
   चकार भूयॊ मतिम उग्रतेजा; वनस्य रक्षां परति वानरेभ्यः  
20 उवाच कांश चित परुषाणि धृष्टम; असक्तम अन्यांश च तलैर जघान  
   समेत्य कैश चित कलहं चकार; तथैव साम्नॊपजगाम कांश चित  
21 स तैर मदाच चाप्रतिवार्य वेगैर; बलाच च तेनाप्रतिवार्यमाणैः  
   परधर्षितस तयक्तभयैः समेत्य; परकृष्यते चाप्य अनवेक्ष्य दॊषम  
22 नखैस तुदन्तॊ दशनैर दशन्तस; तलैश च पादैश च समाप्नुवन्तः  
   मदात कपिं तं कपयः समग्रा; महावनं निर्विषयं च चक्रुः  

<div class="filenav">

------------------------------------------------------------------------

[Next: Chapter 60](rys5060)

</div>
