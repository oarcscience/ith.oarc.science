<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 1 Index](rysi01)  
  [Previous](rys1074)  [Next](rys1076) 

</div>

------------------------------------------------------------------------

Book 1  
Chapter 75

 1 śrutvā taj jāmadagnyasya vākyaṃ dāśarathis tadā  
  gauravād yantritakathaḥ pitū rāmam athābravīt  
 2 śrutavān asmi yat karma kṛtavān asi bhārgava  
  anurundhyāmahe brahman pitur ānṛṇyam āsthitaḥ  
 3 vīryahīnam ivāśaktaṃ kṣatradharmeṇa bhārgava  
  avajānāmi me tejaḥ paśya me 'dya parākramam  
 4 ity uktvā rāghavaḥ kruddho bhārgavasya varāyudham  
  śaraṃ ca pratisaṃgṛhya hastāl laghuparākramaḥ  
 5 āropya sa dhanū rāmaḥ śaraṃ sajyaṃ cakāra ha  
  jāmadagnyaṃ tato rāmaṃ rāmaḥ kruddho 'bravīd vacaḥ  
 6 brāhmaṇo 'sīti pūjyo me viśvāmitrakṛtena ca  
  tasmāc chakto na te rāma moktuṃ prāṇaharaṃ śaram  
 7 imāṃ vā tvadgatiṃ rāma tapobalasamārjitān  
  lokān apratimān vāpi haniṣyāmi yad icchasi  
 8 na hy ayaṃ vaiṣṇavo divyaḥ śaraḥ parapuraṃjayaḥ  
  moghaḥ patati vīryeṇa baladarpavināśanaḥ  
 9 varāyudhadharaṃ rāma draṣṭuṃ sarṣigaṇāḥ surāḥ  
  pitāmahaṃ puraskṛtya sametās tatra saṃghaśaḥ  
 10 gandharvāpsarasaś caiva siddhacāraṇakiṃnarāḥ  
   yakṣarākṣasanāgāś ca tad draṣṭuṃ mahad adbhutam  
11 jaḍīkṛte tadā loke rāme varadhanurdhare  
   nirvīryo jāmadagnyo 'sau ramo rāmam udaikṣata  
12 tejobhir hatavīryatvāj jāmadagnyo jaḍīkṛtaḥ  
   rāmaṃ kamala patrākṣaṃ mandaṃ mandam uvāca ha  
13 kāśyapāya mayā dattā yadā pūrvaṃ vasuṃdharā  
   viṣaye me na vastavyam iti māṃ kāśyapo 'bravīt  
14 so 'haṃ guruvacaḥ kurvan pṛthivyāṃ na vase niśām  
   iti pratijñā kākutstha kṛtā vai kāśyapasya ha  
15 tad imāṃ tvaṃ gatiṃ vīra hantuṃ nārhasi rāghava  
   manojavaṃ gamiṣyāmi mahendraṃ parvatottamam  
16 lokās tv apratimā rāma nirjitās tapasā mayā  
   jahi tāñ śaramukhyena mā bhūt kālasya paryayaḥ  
17 akṣayyaṃ madhuhantāraṃ jānāmi tvāṃ sureśvaram  
   dhanuṣo 'sya parāmarśāt svasti te 'stu paraṃtapa  
18 ete suragaṇāḥ sarve nirīkṣante samāgatāḥ  
   tvām apratimakarmāṇam apratidvandvam āhave  
19 na ceyaṃ mama kākutstha vrīḍā bhavitum arhati  
   tvayā trailokyanāthena yad ahaṃ vimukhīkṛtaḥ  
20 śaram apratimaṃ rāma moktum arhasi suvrata  
   śaramokṣe gamiṣyāmi mahendraṃ parvatottamam  
21 tathā bruvati rāme tu jāmadagnye pratāpavān  
   rāmo dāśarathiḥ śrīmāṃś cikṣepa śaram uttamam  
22 tato vitimirāḥ sarvā diśā copadiśas tathā  
   surāḥ sarṣigaṇā rāmaṃ praśaśaṃsur udāyudham  
23 rāmaṃ dāśarathiṃ rāmo jāmadagnyaḥ praśasya ca  
   tataḥ pradakṣiṇīkṛtya jagāmātmagatiṃ prabhuḥ  

 1 शरुत्वा तज जामदग्न्यस्य वाक्यं दाशरथिस तदा  
  गौरवाद यन्त्रितकथः पितू रामम अथाब्रवीत  
 2 शरुतवान अस्मि यत कर्म कृतवान असि भार्गव  
  अनुरुन्ध्यामहे बरह्मन पितुर आनृण्यम आस्थितः  
 3 वीर्यहीनम इवाशक्तं कषत्रधर्मेण भार्गव  
  अवजानामि मे तेजः पश्य मे ऽदय पराक्रमम  
 4 इत्य उक्त्वा राघवः करुद्धॊ भार्गवस्य वरायुधम  
  शरं च परतिसंगृह्य हस्ताल लघुपराक्रमः  
 5 आरॊप्य स धनू रामः शरं सज्यं चकार ह  
  जामदग्न्यं ततॊ रामं रामः करुद्धॊ ऽबरवीद वचः  
 6 बराह्मणॊ ऽसीति पूज्यॊ मे विश्वामित्रकृतेन च  
  तस्माच छक्तॊ न ते राम मॊक्तुं पराणहरं शरम  
 7 इमां वा तवद्गतिं राम तपॊबलसमार्जितान  
  लॊकान अप्रतिमान वापि हनिष्यामि यद इच्छसि  
 8 न हय अयं वैष्णवॊ दिव्यः शरः परपुरंजयः  
  मॊघः पतति वीर्येण बलदर्पविनाशनः  
 9 वरायुधधरं राम दरष्टुं सर्षिगणाः सुराः  
  पितामहं पुरस्कृत्य समेतास तत्र संघशः  
 10 गन्धर्वाप्सरसश चैव सिद्धचारणकिंनराः  
   यक्षराक्षसनागाश च तद दरष्टुं महद अद्भुतम  
11 जडीकृते तदा लॊके रामे वरधनुर्धरे  
   निर्वीर्यॊ जामदग्न्यॊ ऽसौ रमॊ रामम उदैक्षत  
12 तेजॊभिर हतवीर्यत्वाज जामदग्न्यॊ जडीकृतः  
   रामं कमल पत्राक्षं मन्दं मन्दम उवाच ह  
13 काश्यपाय मया दत्ता यदा पूर्वं वसुंधरा  
   विषये मे न वस्तव्यम इति मां काश्यपॊ ऽबरवीत  
14 सॊ ऽहं गुरुवचः कुर्वन पृथिव्यां न वसे निशाम  
   इति परतिज्ञा काकुत्स्थ कृता वै काश्यपस्य ह  
15 तद इमां तवं गतिं वीर हन्तुं नार्हसि राघव  
   मनॊजवं गमिष्यामि महेन्द्रं पर्वतॊत्तमम  
16 लॊकास तव अप्रतिमा राम निर्जितास तपसा मया  
   जहि ताञ शरमुख्येन मा भूत कालस्य पर्ययः  
17 अक्षय्यं मधुहन्तारं जानामि तवां सुरेश्वरम  
   धनुषॊ ऽसय परामर्शात सवस्ति ते ऽसतु परंतप  
18 एते सुरगणाः सर्वे निरीक्षन्ते समागताः  
   तवाम अप्रतिमकर्माणम अप्रतिद्वन्द्वम आहवे  
19 न चेयं मम काकुत्स्थ वरीडा भवितुम अर्हति  
   तवया तरैलॊक्यनाथेन यद अहं विमुखीकृतः  
20 शरम अप्रतिमं राम मॊक्तुम अर्हसि सुव्रत  
   शरमॊक्षे गमिष्यामि महेन्द्रं पर्वतॊत्तमम  
21 तथा बरुवति रामे तु जामदग्न्ये परतापवान  
   रामॊ दाशरथिः शरीमांश चिक्षेप शरम उत्तमम  
22 ततॊ वितिमिराः सर्वा दिशा चॊपदिशस तथा  
   सुराः सर्षिगणा रामं परशशंसुर उदायुधम  
23 रामं दाशरथिं रामॊ जामदग्न्यः परशस्य च  
   ततः परदक्षिणीकृत्य जगामात्मगतिं परभुः  

<div class="filenav">

------------------------------------------------------------------------

[Next: Chapter 76](rys1076)

</div>
