<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 2</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6001.htm">Previous</A>&nbsp;
<A HREF="rys6003.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 2
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 taṃ tu śokaparidyūnaṃ rāmaṃ daśarathātmajam<BR>
&nbsp; uvāca vacanaṃ śrīmān sugrīvaḥ śokanāśanam<BR>
&nbsp;<FONT COLOR="GREEN" SIZE="-1">2</FONT>
 kiṃ tvaṃ saṃtapyase vīra yathānyaḥ prākṛtas tathā<BR>
&nbsp; maivaṃ bhūs tyaja saṃtāpaṃ kṛtaghna iva sauhṛdam<BR>
&nbsp;<FONT COLOR="GREEN" SIZE="-1">3</FONT>
 saṃtāpasya ca te sthānaṃ na hi paśyāmi rāghava<BR>
&nbsp; pravṛttāv upalabdhāyāṃ jñāte ca nilaye ripoḥ<BR>
&nbsp;<FONT COLOR="GREEN" SIZE="-1">4</FONT>
 dhṛtimāñ śāstravit prājñaḥ paṇḍitaś cāsi rāghava<BR>
&nbsp; tyajemāṃ pāpikāṃ buddhiṃ kṛtvātmevārthadūṣaṇīm<BR>
&nbsp;<FONT COLOR="GREEN" SIZE="-1">5</FONT>
 samudraṃ laṅghayitvā tu mahānakrasamākulam<BR>
&nbsp; laṅkām ārohayiṣyāmo haniṣyāmaś ca te ripum<BR>
&nbsp;<FONT COLOR="GREEN" SIZE="-1">6</FONT>
 nirutsāhasya dīnasya śokaparyākulātmanaḥ<BR>
&nbsp; sarvārthā vyavasīdanti vyasanaṃ cādhigacchati<BR>
&nbsp;<FONT COLOR="GREEN" SIZE="-1">7</FONT>
 ime śūrāḥ samarthāś ca sarve no hariyūthapāḥ<BR>
&nbsp; tvatpriyārthaṃ kṛtotsāhāḥ praveṣṭum api pāvakam<BR>
&nbsp;<FONT COLOR="GREEN" SIZE="-1">8</FONT>
 eṣāṃ harṣeṇa jānāmi tarkaś cāsmin dṛḍho mama<BR>
&nbsp; vikrameṇa samāneṣye sītāṃ hatvā yathā ripum<BR>
&nbsp;<FONT COLOR="GREEN" SIZE="-1">9</FONT>
 setur atra yathā vadhyed yathā paśyema tāṃ purīm<BR>
&nbsp; tasya rākṣasarājasya tathā tvaṃ kuru rāghava<BR>
&nbsp;<FONT COLOR="GREEN" SIZE="-1">10</FONT>
 dṛṣṭvā tāṃ hi purīṃ laṅkāṃ trikūṭaśikhare sthitām<BR>
&nbsp;&nbsp; hataṃ ca rāvaṇaṃ yuddhe darśanād upadhāraya<BR>
<FONT COLOR="GREEN" SIZE="-1">11</FONT>
 setubaddhaḥ samudre ca yāval laṅkā samīpataḥ<BR>
&nbsp;&nbsp; sarvaṃ tīrṇaṃ ca vai sainyaṃ jitam ity upadhāryatām<BR>
<FONT COLOR="GREEN" SIZE="-1">12</FONT>
 ime hi samare śūrā harayaḥ kāmarūpiṇaḥ<BR>
&nbsp;&nbsp; tad alaṃ viklavā buddhī rājan sarvārthanāśanī<BR>
<FONT COLOR="GREEN" SIZE="-1">13</FONT>
 puruṣasya hi loke 'smiñ śokaḥ śauryāpakarṣaṇaḥ<BR>
&nbsp;&nbsp; yat tu kāryaṃ manuṣyeṇa śauṇḍīryam avalambatā<BR>
&nbsp;&nbsp; śūrāṇāṃ hi manuṣyāṇāṃ tvadvidhānāṃ mahātmanām<BR>
<FONT COLOR="GREEN" SIZE="-1">14</FONT>
 vinaṣṭe vā pranaṣṭe vā śokaḥ sarvārthanāśanaḥ<BR>
&nbsp;&nbsp; tvaṃ tu buddhimatāṃ śreṣṭhaḥ sarvaśāstrārthakovidaḥ<BR>
<FONT COLOR="GREEN" SIZE="-1">15</FONT>
 madvidhaiḥ sacivaiḥ sārtham ariṃ jetum ihārhasi<BR>
&nbsp;&nbsp; na hi paśyāmy ahaṃ kaṃ cit triṣu lokeṣu rāghava<BR>
<FONT COLOR="GREEN" SIZE="-1">16</FONT>
 gṛhītadhanuṣo yas te tiṣṭhed abhimukho raṇe<BR>
&nbsp;&nbsp; vānareṣu samāsaktaṃ na te kāryaṃ vipatsyate<BR>
<FONT COLOR="GREEN" SIZE="-1">17</FONT>
 acirād drakṣyase sītāṃ tīrtvā sāgaram akṣayam<BR>
&nbsp;&nbsp; tad alaṃ śokam ālambya krodham ālamba bhūpate<BR>
<FONT COLOR="GREEN" SIZE="-1">18</FONT>
 niśceṣṭāḥ kṣatriyā mandāḥ sarve caṇḍasya bibhyati<BR>
&nbsp;&nbsp; laṅganārthaṃ ca ghorasya samudrasya nadīpateḥ<BR>
<FONT COLOR="GREEN" SIZE="-1">19</FONT>
 sahāsmābhir ihopetaḥ sūkṣmabuddhir vicāraya<BR>
&nbsp;&nbsp; ime hi samare śūrā harayaḥ kāmarūpiṇaḥ<BR>
<FONT COLOR="GREEN" SIZE="-1">20</FONT>
 tān arīn vidhamiṣyanti śilāpādapavṛṣṭibhiḥ<BR>
&nbsp;&nbsp; kathaṃ cit paripaśyāmas te vayaṃ varuṇālayam<BR>
<FONT COLOR="GREEN" SIZE="-1">21</FONT>
 kim uktvā bahudhā cāpi sarvathā vijayī bhavān<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तं तु शॊकपरिद्यूनं रामं दशरथात्मजम<BR>
&nbsp; उवाच वचनं शरीमान सुग्रीवः शॊकनाशनम<BR>
&nbsp;<FONT COLOR="GREEN" SIZE="-1">2</FONT>
 किं तवं संतप्यसे वीर यथान्यः पराकृतस तथा<BR>
&nbsp; मैवं भूस तयज संतापं कृतघ्न इव सौहृदम<BR>
&nbsp;<FONT COLOR="GREEN" SIZE="-1">3</FONT>
 संतापस्य च ते सथानं न हि पश्यामि राघव<BR>
&nbsp; परवृत्ताव उपलब्धायां जञाते च निलये रिपॊः<BR>
&nbsp;<FONT COLOR="GREEN" SIZE="-1">4</FONT>
 धृतिमाञ शास्त्रवित पराज्ञः पण्डितश चासि राघव<BR>
&nbsp; तयजेमां पापिकां बुद्धिं कृत्वात्मेवार्थदूषणीम<BR>
&nbsp;<FONT COLOR="GREEN" SIZE="-1">5</FONT>
 समुद्रं लङ्घयित्वा तु महानक्रसमाकुलम<BR>
&nbsp; लङ्काम आरॊहयिष्यामॊ हनिष्यामश च ते रिपुम<BR>
&nbsp;<FONT COLOR="GREEN" SIZE="-1">6</FONT>
 निरुत्साहस्य दीनस्य शॊकपर्याकुलात्मनः<BR>
&nbsp; सर्वार्था वयवसीदन्ति वयसनं चाधिगच्छति<BR>
&nbsp;<FONT COLOR="GREEN" SIZE="-1">7</FONT>
 इमे शूराः समर्थाश च सर्वे नॊ हरियूथपाः<BR>
&nbsp; तवत्प्रियार्थं कृतॊत्साहाः परवेष्टुम अपि पावकम<BR>
&nbsp;<FONT COLOR="GREEN" SIZE="-1">8</FONT>
 एषां हर्षेण जानामि तर्कश चास्मिन दृढॊ मम<BR>
&nbsp; विक्रमेण समानेष्ये सीतां हत्वा यथा रिपुम<BR>
&nbsp;<FONT COLOR="GREEN" SIZE="-1">9</FONT>
 सेतुर अत्र यथा वध्येद यथा पश्येम तां पुरीम<BR>
&nbsp; तस्य राक्षसराजस्य तथा तवं कुरु राघव<BR>
&nbsp;<FONT COLOR="GREEN" SIZE="-1">10</FONT>
 दृष्ट्वा तां हि पुरीं लङ्कां तरिकूटशिखरे सथिताम<BR>
&nbsp;&nbsp; हतं च रावणं युद्धे दर्शनाद उपधारय<BR>
<FONT COLOR="GREEN" SIZE="-1">11</FONT>
 सेतुबद्धः समुद्रे च यावल लङ्का समीपतः<BR>
&nbsp;&nbsp; सर्वं तीर्णं च वै सैन्यं जितम इत्य उपधार्यताम<BR>
<FONT COLOR="GREEN" SIZE="-1">12</FONT>
 इमे हि समरे शूरा हरयः कामरूपिणः<BR>
&nbsp;&nbsp; तद अलं विक्लवा बुद्धी राजन सर्वार्थनाशनी<BR>
<FONT COLOR="GREEN" SIZE="-1">13</FONT>
 पुरुषस्य हि लॊके ऽसमिञ शॊकः शौर्यापकर्षणः<BR>
&nbsp;&nbsp; यत तु कार्यं मनुष्येण शौण्डीर्यम अवलम्बता<BR>
&nbsp;&nbsp; शूराणां हि मनुष्याणां तवद्विधानां महात्मनाम<BR>
<FONT COLOR="GREEN" SIZE="-1">14</FONT>
 विनष्टे वा परनष्टे वा शॊकः सर्वार्थनाशनः<BR>
&nbsp;&nbsp; तवं तु बुद्धिमतां शरेष्ठः सर्वशास्त्रार्थकॊविदः<BR>
<FONT COLOR="GREEN" SIZE="-1">15</FONT>
 मद्विधैः सचिवैः सार्थम अरिं जेतुम इहार्हसि<BR>
&nbsp;&nbsp; न हि पश्याम्य अहं कं चित तरिषु लॊकेषु राघव<BR>
<FONT COLOR="GREEN" SIZE="-1">16</FONT>
 गृहीतधनुषॊ यस ते तिष्ठेद अभिमुखॊ रणे<BR>
&nbsp;&nbsp; वानरेषु समासक्तं न ते कार्यं विपत्स्यते<BR>
<FONT COLOR="GREEN" SIZE="-1">17</FONT>
 अचिराद दरक्ष्यसे सीतां तीर्त्वा सागरम अक्षयम<BR>
&nbsp;&nbsp; तद अलं शॊकम आलम्ब्य करॊधम आलम्ब भूपते<BR>
<FONT COLOR="GREEN" SIZE="-1">18</FONT>
 निश्चेष्टाः कषत्रिया मन्दाः सर्वे चण्डस्य बिभ्यति<BR>
&nbsp;&nbsp; लङ्गनार्थं च घॊरस्य समुद्रस्य नदीपतेः<BR>
<FONT COLOR="GREEN" SIZE="-1">19</FONT>
 सहास्माभिर इहॊपेतः सूक्ष्मबुद्धिर विचारय<BR>
&nbsp;&nbsp; इमे हि समरे शूरा हरयः कामरूपिणः<BR>
<FONT COLOR="GREEN" SIZE="-1">20</FONT>
 तान अरीन विधमिष्यन्ति शिलापादपवृष्टिभिः<BR>
&nbsp;&nbsp; कथं चित परिपश्यामस ते वयं वरुणालयम<BR>
<FONT COLOR="GREEN" SIZE="-1">21</FONT>
 किम उक्त्वा बहुधा चापि सर्वथा विजयी भवान<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6003.htm">Next: Chapter 3</A></CENTER>
</div>
</BODY>
</HTML>
