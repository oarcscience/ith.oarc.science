<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 7 Index](rysi07)  
  [Previous](rys7026)  [Next](rys7028) 

</div>

------------------------------------------------------------------------

Book 7  
Chapter 27

 1 kailāsaṃ laṅghayitvātha daśagrīvaḥ sarākṣasaḥ  
  āsasāda mahātejā indralokaṃ niśācaraḥ  
 2 tasya rākṣasasainyasya samantād upayāsyataḥ  
  devalokaṃ yayau śabdo bhidyamānārṇavopamaḥ  
 3 śrutā tu rāvaṇaṃ prāptam indraḥ saṃcalitāsanaḥ  
  abravīt tatra tān devān sarvān eva samāgatān  
 4 ādityān savasūn rudrān viśvān sādhyān marudgaṇān  
  sajjībhavata yuddhārthaṃ rāvaṇasya durātmanaḥ  
 5 evam uktās tu śakreṇa devāḥ śakrasamā yudhi  
  saṃnahyanta mahāsattvā yuddhaśraddhāsamanvitāḥ  
 6 sa tu dīnaḥ paritrasto mahendro rāvaṇaṃ prati  
  viṣṇoḥ samīpam āgatya vākyam etad uvāca ha  
 7 viṣṇo kathaṃ kariṣyāmo mahāvīryaparākrama  
  asu hi balavān rakṣo yuddhārtham abhivartate  
 8 varapradānād balavān na khalv anyena hetunā  
  tac ca satyaṃ hi kartavyaṃ vākyaṃ deva prajāpateḥ  
 9 tad yathā namucir vṛtro balir narakaśambarau  
  tvan mataṃ samavaṣṭabhya yathā dagdhās tathā kuru  
 10 na hy anyo deva devānām āpatsu sumahābala  
   gatiḥ parāyaṇaṃ vāsti tvām ṛte puruṣottama  
11 tvaṃ hi nārāyaṇaḥ śrīmān padmanābhaḥ sanātanaḥ  
   tvayāhaṃ sthāpitaś caiva devarājye sanātane  
12 tad ākhyāhi yathātattvaṃ devadeva mama svayam  
   asicakrasahāyas tvaṃ yudhyase saṃyuge ripum  
13 evam uktaḥ sa śakreṇa devo nārāyaṇaḥ prabhuḥ  
   abravīn na paritrāsaḥ kāryas te śrūyatāṃ ca me  
14 na tāvad eṣa durvṛttaḥ śakyo daivatadānavaiḥ  
   hantuṃ yudhi samāsādya varadānena durjayaḥ  
15 sarvathā tu mahat karma kariṣyati balotkaṭaḥ  
   rakṣaḥ putrasahāyo 'sau dṛṣṭam etan nisargataḥ  
16 bravīṣi yat tu māṃ śakra saṃyuge yotsyasīti ha  
   naivāhaṃ pratiyotsye taṃ rāvaṇaṃ rākṣasādhipam  
17 anihatya ripuṃ viṣṇur na hi pratinivartate  
   durlabhaś caiṣa kāmo 'dya varam āsādya rākṣase  
18 pratijānāmi devendra tvatsamīpaṃ śatakrato  
   rākṣasasyāham evāsya bhavitā mṛtyukāraṇam  
19 aham enaṃ vadhiṣyāmi rāvaṇaṃ sasutaṃ yudhi  
   devatās toṣayiṣyāmi jñātvā kālam upasthitam  
20 etasminn antare nādaḥ śuśruve rajanīkṣaye  
   tasya rāvaṇasainyasya prayuddhasya samantataḥ  
21 atha yuddhaṃ samabhavad devarākṣasayos tadā  
   ghoraṃ tumulanirhrādaṃ nānāpraharaṇāyudham  
22 etasminn antare śūrā rākṣasā ghoradarśanāḥ  
   yuddhārtham abhyadhāvanta sacivā rāvaṇājñayā  
23 mārīcaś ca prahastaś ca mahāpārśvamahodarau  
   akampano nikumbhaś ca śukaḥ sāraṇa eva ca  
24 saṃhrādir dhūmaketuś ca mahādaṃṣṭro mahāmukhaḥ  
   jambumālī mahāmālī virūpākṣaś ca rākṣasaḥ  
25 etaiḥ sarvair mahāvīryair vṛto rākṣasapuṃgava  
   rāvaṇasyāryakaḥ sainyaṃ sumālī praviveśa ha  
26 sa hi devagaṇān sarvān nānāpraharaṇaiḥ śitaiḥ  
   vidhvaṃsayati saṃkruddhaḥ saha taiḥ kṣaṇadācaraiḥ  
27 etasminn antare śūro vasūnām aṣṭamo vasuḥ  
   sāvitra iti vikhyātaḥ praviveśa mahāraṇam  
28 tato yuddhaṃ samabhavat surāṇāṃ rākṣasaiḥ saha  
   kruddhānāṃ rakṣasāṃ kīrtiṃ samareṣv anivartinām  
29 tatas te rākṣasāḥ śūrā devāṃs tān samare sthitān  
   nānāpraharaṇair ghorair jaghnuḥ śatasahasraśaḥ  
30 surās tu rākṣasān ghorān mahāvīryān svatejasā  
   samare vividhaiḥ śastrair anayan yamasādanam  
31 etasminn antare śūraḥ sumālī nāma rākṣasaḥ  
   nānāpraharaṇaiḥ kruddho raṇam evābhyavartata  
32 devānāṃ tad balaṃ sarvaṃ nānāpraharaṇaiḥ śitaiḥ  
   vidhvaṃsayati saṃkruddho vāyur jaladharān iva  
33 te mahābāṇavarṣaiś ca śūlaiḥ prāsaiś ca dāruṇaiḥ  
   pīḍyamānāḥ surāḥ sarve na vyatiṣṭhan samāhitāḥ  
34 tato vidrāvyamāṇeṣu tridaśeṣu sumālinā  
   vasūnām aṣṭamo devaḥ sāvitro vyavatiṣṭhata  
35 saṃvṛtaḥ svair anīkais tu praharantaṃ niśācaram  
   vikrameṇa mahātejā vārayām āsa saṃyuge  
36 sumatayos tayor āsīd yuddhaṃ loke sudāruṇam  
   sumālino vasoś caiva samareṣv anivartinoḥ  
37 tatas tasya mahābāṇair vasunā sumahātmanā  
   mahān sa pannagarathaḥ kṣaṇena vinipātitaḥ  
38 hatvā tu saṃyuge tasya rathaṃ bāṇaśataiḥ śitaiḥ  
   gadāṃ tasya vadhārthāya vasur jagrāha pāṇinā  
39 tāṃ pradīptāṃ pragṛhyāśu kāladaṇḍanibhāṃ śubhām  
   tasya mūrdhani sāvitraḥ sumāler vinipātayat  
40 tasya mūrdhani solkābhā patantī ca tadā babhau  
   sahasrākṣasamutsṛṣṭā girāv iva mahāśaniḥ  
41 tasya naivāsthi kāyo vā na māṃsaṃ dadṛśe tadā  
   gadayā bhasmasādbhūto raṇe tasmin nipātitaḥ  
42 taṃ dṛṣṭvā nihataṃ saṃkhye rākṣasās te samantataḥ  
   dudruvuḥ sahitāḥ sarve krośamānā mahāsvanam  

 1 कैलासं लङ्घयित्वाथ दशग्रीवः सराक्षसः  
  आससाद महातेजा इन्द्रलॊकं निशाचरः  
 2 तस्य राक्षससैन्यस्य समन्ताद उपयास्यतः  
  देवलॊकं ययौ शब्दॊ भिद्यमानार्णवॊपमः  
 3 शरुता तु रावणं पराप्तम इन्द्रः संचलितासनः  
  अब्रवीत तत्र तान देवान सर्वान एव समागतान  
 4 आदित्यान सवसून रुद्रान विश्वान साध्यान मरुद्गणान  
  सज्जीभवत युद्धार्थं रावणस्य दुरात्मनः  
 5 एवम उक्तास तु शक्रेण देवाः शक्रसमा युधि  
  संनह्यन्त महासत्त्वा युद्धश्रद्धासमन्विताः  
 6 स तु दीनः परित्रस्तॊ महेन्द्रॊ रावणं परति  
  विष्णॊः समीपम आगत्य वाक्यम एतद उवाच ह  
 7 विष्णॊ कथं करिष्यामॊ महावीर्यपराक्रम  
  असु हि बलवान रक्षॊ युद्धार्थम अभिवर्तते  
 8 वरप्रदानाद बलवान न खल्व अन्येन हेतुना  
  तच च सत्यं हि कर्तव्यं वाक्यं देव परजापतेः  
 9 तद यथा नमुचिर वृत्रॊ बलिर नरकशम्बरौ  
  तवन मतं समवष्टभ्य यथा दग्धास तथा कुरु  
 10 न हय अन्यॊ देव देवानाम आपत्सु सुमहाबल  
   गतिः परायणं वास्ति तवाम ऋते पुरुषॊत्तम  
11 तवं हि नारायणः शरीमान पद्मनाभः सनातनः  
   तवयाहं सथापितश चैव देवराज्ये सनातने  
12 तद आख्याहि यथातत्त्वं देवदेव मम सवयम  
   असिचक्रसहायस तवं युध्यसे संयुगे रिपुम  
13 एवम उक्तः स शक्रेण देवॊ नारायणः परभुः  
   अब्रवीन न परित्रासः कार्यस ते शरूयतां च मे  
14 न तावद एष दुर्वृत्तः शक्यॊ दैवतदानवैः  
   हन्तुं युधि समासाद्य वरदानेन दुर्जयः  
15 सर्वथा तु महत कर्म करिष्यति बलॊत्कटः  
   रक्षः पुत्रसहायॊ ऽसौ दृष्टम एतन निसर्गतः  
16 बरवीषि यत तु मां शक्र संयुगे यॊत्स्यसीति ह  
   नैवाहं परतियॊत्स्ये तं रावणं राक्षसाधिपम  
17 अनिहत्य रिपुं विष्णुर न हि परतिनिवर्तते  
   दुर्लभश चैष कामॊ ऽदय वरम आसाद्य राक्षसे  
18 परतिजानामि देवेन्द्र तवत्समीपं शतक्रतॊ  
   राक्षसस्याहम एवास्य भविता मृत्युकारणम  
19 अहम एनं वधिष्यामि रावणं ससुतं युधि  
   देवतास तॊषयिष्यामि जञात्वा कालम उपस्थितम  
20 एतस्मिन्न अन्तरे नादः शुश्रुवे रजनीक्षये  
   तस्य रावणसैन्यस्य परयुद्धस्य समन्ततः  
21 अथ युद्धं समभवद देवराक्षसयॊस तदा  
   घॊरं तुमुलनिर्ह्रादं नानाप्रहरणायुधम  
22 एतस्मिन्न अन्तरे शूरा राक्षसा घॊरदर्शनाः  
   युद्धार्थम अभ्यधावन्त सचिवा रावणाज्ञया  
23 मारीचश च परहस्तश च महापार्श्वमहॊदरौ  
   अकम्पनॊ निकुम्भश च शुकः सारण एव च  
24 संह्रादिर धूमकेतुश च महादंष्ट्रॊ महामुखः  
   जम्बुमाली महामाली विरूपाक्षश च राक्षसः  
25 एतैः सर्वैर महावीर्यैर वृतॊ राक्षसपुंगव  
   रावणस्यार्यकः सैन्यं सुमाली परविवेश ह  
26 स हि देवगणान सर्वान नानाप्रहरणैः शितैः  
   विध्वंसयति संक्रुद्धः सह तैः कषणदाचरैः  
27 एतस्मिन्न अन्तरे शूरॊ वसूनाम अष्टमॊ वसुः  
   सावित्र इति विख्यातः परविवेश महारणम  
28 ततॊ युद्धं समभवत सुराणां राक्षसैः सह  
   करुद्धानां रक्षसां कीर्तिं समरेष्व अनिवर्तिनाम  
29 ततस ते राक्षसाः शूरा देवांस तान समरे सथितान  
   नानाप्रहरणैर घॊरैर जघ्नुः शतसहस्रशः  
30 सुरास तु राक्षसान घॊरान महावीर्यान सवतेजसा  
   समरे विविधैः शस्त्रैर अनयन यमसादनम  
31 एतस्मिन्न अन्तरे शूरः सुमाली नाम राक्षसः  
   नानाप्रहरणैः करुद्धॊ रणम एवाभ्यवर्तत  
32 देवानां तद बलं सर्वं नानाप्रहरणैः शितैः  
   विध्वंसयति संक्रुद्धॊ वायुर जलधरान इव  
33 ते महाबाणवर्षैश च शूलैः परासैश च दारुणैः  
   पीड्यमानाः सुराः सर्वे न वयतिष्ठन समाहिताः  
34 ततॊ विद्राव्यमाणेषु तरिदशेषु सुमालिना  
   वसूनाम अष्टमॊ देवः सावित्रॊ वयवतिष्ठत  
35 संवृतः सवैर अनीकैस तु परहरन्तं निशाचरम  
   विक्रमेण महातेजा वारयाम आस संयुगे  
36 सुमतयॊस तयॊर आसीद युद्धं लॊके सुदारुणम  
   सुमालिनॊ वसॊश चैव समरेष्व अनिवर्तिनॊः  
37 ततस तस्य महाबाणैर वसुना सुमहात्मना  
   महान स पन्नगरथः कषणेन विनिपातितः  
38 हत्वा तु संयुगे तस्य रथं बाणशतैः शितैः  
   गदां तस्य वधार्थाय वसुर जग्राह पाणिना  
39 तां परदीप्तां परगृह्याशु कालदण्डनिभां शुभाम  
   तस्य मूर्धनि सावित्रः सुमालेर विनिपातयत  
40 तस्य मूर्धनि सॊल्काभा पतन्ती च तदा बभौ  
   सहस्राक्षसमुत्सृष्टा गिराव इव महाशनिः  
41 तस्य नैवास्थि कायॊ वा न मांसं ददृशे तदा  
   गदया भस्मसाद्भूतॊ रणे तस्मिन निपातितः  
42 तं दृष्ट्वा निहतं संख्ये राक्षसास ते समन्ततः  
   दुद्रुवुः सहिताः सर्वे करॊशमाना महास्वनम  

<div class="filenav">

------------------------------------------------------------------------

[Next: Chapter 28](rys7028)

</div>
