<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 105</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6104.htm">Previous</A>&nbsp;
<A HREF="rys6106.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 105
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tato vaiśravaṇo rājā yamaś cāmitrakarśanaḥ<BR>
&nbsp; sahasrākṣo mahendraś ca varuṇaś ca paraṃtapaḥ<BR>
&nbsp;<FONT COLOR="GREEN" SIZE="-1">2</FONT>
 ṣaḍardhanayanaḥ śrīmān mahādevo vṛṣadhvajaḥ<BR>
&nbsp; kartā sarvasya lokasya brahmā brahmavidāṃ varaḥ<BR>
&nbsp;<FONT COLOR="GREEN" SIZE="-1">3</FONT>
 ete sarve samāgamya vimānaiḥ sūryasaṃnibhaiḥ<BR>
&nbsp; āgamya nagarīṃ laṅkām abhijagmuś ca rāghavam<BR>
&nbsp;<FONT COLOR="GREEN" SIZE="-1">4</FONT>
 tataḥ sahastābharaṇān pragṛhya vipulān bhujān<BR>
&nbsp; abruvaṃs tridaśaśreṣṭhāḥ prāñjaliṃ rāghavaṃ sthitam<BR>
&nbsp;<FONT COLOR="GREEN" SIZE="-1">5</FONT>
 kartā sarvasya lokasya śreṣṭho jñānavatāṃ varaḥ<BR>
&nbsp; upekṣase kathaṃ sītāṃ patantīṃ havyavāhane<BR>
&nbsp; kathaṃ devagaṇaśreṣṭham ātmānaṃ nāvabudhyase<BR>
&nbsp;<FONT COLOR="GREEN" SIZE="-1">6</FONT>
 ṛtadhāmā vasuḥ pūrvaṃ vasūnāṃ ca prajāpatiḥ<BR>
&nbsp; tvaṃ trayāṇāṃ hi lokānām ādikartā svayaṃprabhuḥ<BR>
&nbsp;<FONT COLOR="GREEN" SIZE="-1">7</FONT>
 rudrāṇām aṣṭamo rudraḥ sādhyānām api pañcamaḥ<BR>
&nbsp; aśvinau cāpi te karṇau candrasūryau ca cakṣuṣī<BR>
&nbsp;<FONT COLOR="GREEN" SIZE="-1">8</FONT>
 ante cādau ca lokānāṃ dṛśyase tvaṃ paraṃtapa<BR>
&nbsp; upekṣase ca vaidehīṃ mānuṣaḥ prākṛto yathā<BR>
&nbsp;<FONT COLOR="GREEN" SIZE="-1">9</FONT>
 ity ukto lokapālais taiḥ svāmī lokasya rāghavaḥ<BR>
&nbsp; abravīt tridaśaśreṣṭhān rāmo dharmabhṛtāṃ varaḥ<BR>
&nbsp;<FONT COLOR="GREEN" SIZE="-1">10</FONT>
 ātmānaṃ mānuṣaṃ manye rāmaṃ daśarathātmajam<BR>
&nbsp;&nbsp; yo 'haṃ yasya yataś cāhaṃ bhagavāṃs tad bravītu me<BR>
<FONT COLOR="GREEN" SIZE="-1">11</FONT>
 iti bruvāṇaṃ kākutsthaṃ brahmā brahmavidāṃ varaḥ<BR>
&nbsp;&nbsp; abravīc chṛṇu me rāma satyaṃ satyaparākrama<BR>
<FONT COLOR="GREEN" SIZE="-1">12</FONT>
 bhavān nārāyaṇo devaḥ śrīmāṃś cakrāyudho vibhuḥ<BR>
&nbsp;&nbsp; ekaśṛṅgo varāhas tvaṃ bhūtabhavyasapatnajit<BR>
<FONT COLOR="GREEN" SIZE="-1">13</FONT>
 akṣaraṃ brahmasatyaṃ ca madhye cānte ca rāghava<BR>
&nbsp;&nbsp; lokānāṃ tvaṃ paro dharmo viṣvaksenaś caturbhujaḥ<BR>
<FONT COLOR="GREEN" SIZE="-1">14</FONT>
 śārṅgadhanvā hṛṣīkeśaḥ puruṣaḥ puruṣottamaḥ<BR>
&nbsp;&nbsp; ajitaḥ khaḍgadhṛg viṣṇuḥ kṛṣṇaś caiva bṛhadbalaḥ<BR>
<FONT COLOR="GREEN" SIZE="-1">15</FONT>
 senānīr grāmaṇīś ca tvaṃ buddhiḥ sattaṃ kṣamā damaḥ<BR>
&nbsp;&nbsp; prabhavaś cāpyayaś ca tvam upendro madhusūdanaḥ<BR>
<FONT COLOR="GREEN" SIZE="-1">16</FONT>
 indrakarmā mahendras tvaṃ padmanābho raṇāntakṛt<BR>
&nbsp;&nbsp; śaraṇyaṃ śaraṇaṃ ca tvām āhur divyā maharṣayaḥ<BR>
<FONT COLOR="GREEN" SIZE="-1">17</FONT>
 sahasraśṛṅgo vedātmā śatajihvo maharṣabhaḥ<BR>
&nbsp;&nbsp; tvaṃ yajñas tvaṃ vaṣaṭkāras tvam oṃkāraḥ paraṃtapa<BR>
<FONT COLOR="GREEN" SIZE="-1">18</FONT>
 prabhavaṃ nidhanaṃ vā te na viduḥ ko bhavān iti<BR>
&nbsp;&nbsp; dṛśyase sarvabhūteṣu brāhmaṇeṣu ca goṣu ca<BR>
<FONT COLOR="GREEN" SIZE="-1">19</FONT>
 dikṣu sarvāsu gagane parvateṣu vaneṣu ca<BR>
&nbsp;&nbsp; sahasracaraṇaḥ śrīmāñ śataśīrṣaḥ sahasradhṛk<BR>
<FONT COLOR="GREEN" SIZE="-1">20</FONT>
 tvaṃ dhārayasi bhūtāni vasudhāṃ ca saparvatām<BR>
&nbsp;&nbsp; ante pṛthivyāḥ salile dṛśyase tvaṃ mahoragaḥ<BR>
<FONT COLOR="GREEN" SIZE="-1">21</FONT>
 trīṁl lokān dhārayan rāma devagandharvadānavān<BR>
&nbsp;&nbsp; ahaṃ te hṛdayaṃ rāma jihvā devī sarasvatī<BR>
<FONT COLOR="GREEN" SIZE="-1">22</FONT>
 devā gātreṣu lomāni nirmitā brahmaṇā prabho<BR>
&nbsp;&nbsp; nimeṣas te 'bhavad rātrir unmeṣas te 'bhavad divā<BR>
<FONT COLOR="GREEN" SIZE="-1">23</FONT>
 saṃskārās te 'bhavan vedā na tad asti tvayā vinā<BR>
&nbsp;&nbsp; jagat sarvaṃ śarīraṃ te sthairyamṃ te vasudhātalam<BR>
<FONT COLOR="GREEN" SIZE="-1">24</FONT>
 agniḥ kopaḥ prasādas te somaḥ śrīvatsalakṣaṇa<BR>
&nbsp;&nbsp; tvayā lokās trayaḥ krāntāḥ purāṇe vikramais tribhiḥ<BR>
<FONT COLOR="GREEN" SIZE="-1">25</FONT>
 mahendraś ca kṛto rājā baliṃ baddhvā mahāsuram<BR>
&nbsp;&nbsp; sītā lakṣmīr bhavān viṣṇur devaḥ kṛṣṇaḥ prajāpatiḥ<BR>
<FONT COLOR="GREEN" SIZE="-1">26</FONT>
 vadhārthaṃ rāvaṇasyeha praviṣṭo mānuṣīṃ tanum<BR>
&nbsp;&nbsp; tad idaṃ naḥ kṛtaṃ kāryaṃ tvayā dharmabhṛtāṃ vara<BR>
<FONT COLOR="GREEN" SIZE="-1">27</FONT>
 nihato rāvaṇo rāma prahṛṣṭo divam ākrama<BR>
&nbsp;&nbsp; amoghaṃ balavīryaṃ te amoghas te parākramaḥ<BR>
<FONT COLOR="GREEN" SIZE="-1">28</FONT>
 amoghās te bhaviṣyanti bhaktimantaś ca ye narāḥ<BR>
&nbsp;&nbsp; ye tvāṃ devaṃ dhruvaṃ bhaktāḥ purāṇaṃ puruṣottamam<BR>
<FONT COLOR="GREEN" SIZE="-1">29</FONT>
 ye narāḥ kīrtayiṣyanti nāsti teṣāṃ parābhavaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततॊ वैश्रवणॊ राजा यमश चामित्रकर्शनः<BR>
&nbsp; सहस्राक्षॊ महेन्द्रश च वरुणश च परंतपः<BR>
&nbsp;<FONT COLOR="GREEN" SIZE="-1">2</FONT>
 षडर्धनयनः शरीमान महादेवॊ वृषध्वजः<BR>
&nbsp; कर्ता सर्वस्य लॊकस्य बरह्मा बरह्मविदां वरः<BR>
&nbsp;<FONT COLOR="GREEN" SIZE="-1">3</FONT>
 एते सर्वे समागम्य विमानैः सूर्यसंनिभैः<BR>
&nbsp; आगम्य नगरीं लङ्काम अभिजग्मुश च राघवम<BR>
&nbsp;<FONT COLOR="GREEN" SIZE="-1">4</FONT>
 ततः सहस्ताभरणान परगृह्य विपुलान भुजान<BR>
&nbsp; अब्रुवंस तरिदशश्रेष्ठाः पराञ्जलिं राघवं सथितम<BR>
&nbsp;<FONT COLOR="GREEN" SIZE="-1">5</FONT>
 कर्ता सर्वस्य लॊकस्य शरेष्ठॊ जञानवतां वरः<BR>
&nbsp; उपेक्षसे कथं सीतां पतन्तीं हव्यवाहने<BR>
&nbsp; कथं देवगणश्रेष्ठम आत्मानं नावबुध्यसे<BR>
&nbsp;<FONT COLOR="GREEN" SIZE="-1">6</FONT>
 ऋतधामा वसुः पूर्वं वसूनां च परजापतिः<BR>
&nbsp; तवं तरयाणां हि लॊकानाम आदिकर्ता सवयंप्रभुः<BR>
&nbsp;<FONT COLOR="GREEN" SIZE="-1">7</FONT>
 रुद्राणाम अष्टमॊ रुद्रः साध्यानाम अपि पञ्चमः<BR>
&nbsp; अश्विनौ चापि ते कर्णौ चन्द्रसूर्यौ च चक्षुषी<BR>
&nbsp;<FONT COLOR="GREEN" SIZE="-1">8</FONT>
 अन्ते चादौ च लॊकानां दृश्यसे तवं परंतप<BR>
&nbsp; उपेक्षसे च वैदेहीं मानुषः पराकृतॊ यथा<BR>
&nbsp;<FONT COLOR="GREEN" SIZE="-1">9</FONT>
 इत्य उक्तॊ लॊकपालैस तैः सवामी लॊकस्य राघवः<BR>
&nbsp; अब्रवीत तरिदशश्रेष्ठान रामॊ धर्मभृतां वरः<BR>
&nbsp;<FONT COLOR="GREEN" SIZE="-1">10</FONT>
 आत्मानं मानुषं मन्ये रामं दशरथात्मजम<BR>
&nbsp;&nbsp; यॊ ऽहं यस्य यतश चाहं भगवांस तद बरवीतु मे<BR>
<FONT COLOR="GREEN" SIZE="-1">11</FONT>
 इति बरुवाणं काकुत्स्थं बरह्मा बरह्मविदां वरः<BR>
&nbsp;&nbsp; अब्रवीच छृणु मे राम सत्यं सत्यपराक्रम<BR>
<FONT COLOR="GREEN" SIZE="-1">12</FONT>
 भवान नारायणॊ देवः शरीमांश चक्रायुधॊ विभुः<BR>
&nbsp;&nbsp; एकशृङ्गॊ वराहस तवं भूतभव्यसपत्नजित<BR>
<FONT COLOR="GREEN" SIZE="-1">13</FONT>
 अक्षरं बरह्मसत्यं च मध्ये चान्ते च राघव<BR>
&nbsp;&nbsp; लॊकानां तवं परॊ धर्मॊ विष्वक्सेनश चतुर्भुजः<BR>
<FONT COLOR="GREEN" SIZE="-1">14</FONT>
 शार्ङ्गधन्वा हृषीकेशः पुरुषः पुरुषॊत्तमः<BR>
&nbsp;&nbsp; अजितः खड्गधृग विष्णुः कृष्णश चैव बृहद्बलः<BR>
<FONT COLOR="GREEN" SIZE="-1">15</FONT>
 सेनानीर गरामणीश च तवं बुद्धिः सत्तं कषमा दमः<BR>
&nbsp;&nbsp; परभवश चाप्ययश च तवम उपेन्द्रॊ मधुसूदनः<BR>
<FONT COLOR="GREEN" SIZE="-1">16</FONT>
 इन्द्रकर्मा महेन्द्रस तवं पद्मनाभॊ रणान्तकृत<BR>
&nbsp;&nbsp; शरण्यं शरणं च तवाम आहुर दिव्या महर्षयः<BR>
<FONT COLOR="GREEN" SIZE="-1">17</FONT>
 सहस्रशृङ्गॊ वेदात्मा शतजिह्वॊ महर्षभः<BR>
&nbsp;&nbsp; तवं यज्ञस तवं वषट्कारस तवम ओंकारः परंतप<BR>
<FONT COLOR="GREEN" SIZE="-1">18</FONT>
 परभवं निधनं वा ते न विदुः कॊ भवान इति<BR>
&nbsp;&nbsp; दृश्यसे सर्वभूतेषु बराह्मणेषु च गॊषु च<BR>
<FONT COLOR="GREEN" SIZE="-1">19</FONT>
 दिक्षु सर्वासु गगने पर्वतेषु वनेषु च<BR>
&nbsp;&nbsp; सहस्रचरणः शरीमाञ शतशीर्षः सहस्रधृक<BR>
<FONT COLOR="GREEN" SIZE="-1">20</FONT>
 तवं धारयसि भूतानि वसुधां च सपर्वताम<BR>
&nbsp;&nbsp; अन्ते पृथिव्याः सलिले दृश्यसे तवं महॊरगः<BR>
<FONT COLOR="GREEN" SIZE="-1">21</FONT>
 तरीँल लॊकान धारयन राम देवगन्धर्वदानवान<BR>
&nbsp;&nbsp; अहं ते हृदयं राम जिह्वा देवी सरस्वती<BR>
<FONT COLOR="GREEN" SIZE="-1">22</FONT>
 देवा गात्रेषु लॊमानि निर्मिता बरह्मणा परभॊ<BR>
&nbsp;&nbsp; निमेषस ते ऽभवद रात्रिर उन्मेषस ते ऽभवद दिवा<BR>
<FONT COLOR="GREEN" SIZE="-1">23</FONT>
 संस्कारास ते ऽभवन वेदा न तद अस्ति तवया विना<BR>
&nbsp;&nbsp; जगत सर्वं शरीरं ते सथैर्यमं ते वसुधातलम<BR>
<FONT COLOR="GREEN" SIZE="-1">24</FONT>
 अग्निः कॊपः परसादस ते सॊमः शरीवत्सलक्षण<BR>
&nbsp;&nbsp; तवया लॊकास तरयः करान्ताः पुराणे विक्रमैस तरिभिः<BR>
<FONT COLOR="GREEN" SIZE="-1">25</FONT>
 महेन्द्रश च कृतॊ राजा बलिं बद्ध्वा महासुरम<BR>
&nbsp;&nbsp; सीता लक्ष्मीर भवान विष्णुर देवः कृष्णः परजापतिः<BR>
<FONT COLOR="GREEN" SIZE="-1">26</FONT>
 वधार्थं रावणस्येह परविष्टॊ मानुषीं तनुम<BR>
&nbsp;&nbsp; तद इदं नः कृतं कार्यं तवया धर्मभृतां वर<BR>
<FONT COLOR="GREEN" SIZE="-1">27</FONT>
 निहतॊ रावणॊ राम परहृष्टॊ दिवम आक्रम<BR>
&nbsp;&nbsp; अमॊघं बलवीर्यं ते अमॊघस ते पराक्रमः<BR>
<FONT COLOR="GREEN" SIZE="-1">28</FONT>
 अमॊघास ते भविष्यन्ति भक्तिमन्तश च ये नराः<BR>
&nbsp;&nbsp; ये तवां देवं धरुवं भक्ताः पुराणं पुरुषॊत्तमम<BR>
<FONT COLOR="GREEN" SIZE="-1">29</FONT>
 ये नराः कीर्तयिष्यन्ति नास्ति तेषां पराभवः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6106.htm">Next: Chapter 106</A></CENTER>
</div>
</BODY>
</HTML>
