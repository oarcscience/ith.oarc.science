<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 10</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7009.htm">Previous</A>&nbsp;
<A HREF="rys7011.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 10
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 athābravīd dvijaṃ rāmaḥ kathaṃ te bhrātaro vane<BR>
&nbsp; kīdṛśaṃ tu tadā brahmaṃs tapaś cerur mahāvratāḥ<BR>
&nbsp;<FONT COLOR="GREEN" SIZE="-1">2</FONT>
 agastyas tv abravīt tatra rāmaṃ prayata mānasaṃ<BR>
&nbsp; tāṃs tān dharmavidhīṃs tatra bhrātaras te samāviśan<BR>
&nbsp;<FONT COLOR="GREEN" SIZE="-1">3</FONT>
 kumbhakarṇas tadā yatto nityaṃ dharmaparāyaṇaḥ<BR>
&nbsp; tatāpa graiṣmike kāle pañcasv agniṣv avasthitaḥ<BR>
&nbsp;<FONT COLOR="GREEN" SIZE="-1">4</FONT>
 varṣe meghodakaklinno vīrāsanam asevata<BR>
&nbsp; nityaṃ ca śaiśire kāle jalamadhyapratiśrayaḥ<BR>
&nbsp;<FONT COLOR="GREEN" SIZE="-1">5</FONT>
 evaṃ varṣasahasrāṇi daśa tasyāticakramuḥ<BR>
&nbsp; dharme prayatamānasya satpathe niṣṭhitasya ca<BR>
&nbsp;<FONT COLOR="GREEN" SIZE="-1">6</FONT>
 vibhīṣaṇas tu dharmātmā nityaṃ dharmaparaḥ śuciḥ<BR>
&nbsp; pañcavarṣasahasrāṇi pādenaikena tasthivān<BR>
&nbsp;<FONT COLOR="GREEN" SIZE="-1">7</FONT>
 samāpte niyame tasya nanṛtuś cāpsarogaṇāḥ<BR>
&nbsp; papāta puṣpavarṣaṃ ca kṣubhitāś cāpi devatāḥ<BR>
&nbsp;<FONT COLOR="GREEN" SIZE="-1">8</FONT>
 pañcavarṣasahasrāṇi sūryaṃ caivānvavartata<BR>
&nbsp; tasthau cordhvaśiro bāhuḥ svādhyāyadhṛtamānasaḥ<BR>
&nbsp;<FONT COLOR="GREEN" SIZE="-1">9</FONT>
 evaṃ vibhīṣaṇasyāpi gatāni niyatātmanaḥ<BR>
&nbsp; daśavarṣasahasrāṇi svargasthasyeva nandane<BR>
&nbsp;<FONT COLOR="GREEN" SIZE="-1">10</FONT>
 daśavarṣasahasraṃ tu nirāhāro daśānanaḥ<BR>
&nbsp;&nbsp; pūrṇe varṣasahasre tu śiraś cāgnau juhāva saḥ<BR>
<FONT COLOR="GREEN" SIZE="-1">11</FONT>
 evaṃ varṣasahasrāṇi nava tasyāticakramuḥ<BR>
&nbsp;&nbsp; śirāṃsi nava cāpy asya praviṣṭāni hutāśanam<BR>
<FONT COLOR="GREEN" SIZE="-1">12</FONT>
 atha varṣasahasre tu daśame daśamaṃ śiraḥ<BR>
&nbsp;&nbsp; chettukāmaḥ sa dharmātmā prāptaś cātra pitāmahaḥ<BR>
<FONT COLOR="GREEN" SIZE="-1">13</FONT>
 pitāmahas tu suprītaḥ sārdhaṃ devair upasthitaḥ<BR>
&nbsp;&nbsp; vatsa vatsa daśagrīva prīto 'smīty abhyabhāṣata<BR>
<FONT COLOR="GREEN" SIZE="-1">14</FONT>
 śīghraṃ varaya dharmajña varo yas te 'bhikāṅkṣitaḥ<BR>
&nbsp;&nbsp; kiṃ te kāmaṃ karomy adya na vṛthā te pariśramaḥ<BR>
<FONT COLOR="GREEN" SIZE="-1">15</FONT>
 tato 'bravīd daśagrīvaḥ prahṛṣṭenāntarātmanā<BR>
&nbsp;&nbsp; praṇamya śirasā devaṃ harṣagadgadayā girā<BR>
<FONT COLOR="GREEN" SIZE="-1">16</FONT>
 bhagavan prāṇināṃ nityaṃ nānyatra maraṇād bhayam<BR>
&nbsp;&nbsp; nāsti mṛtyusamaḥ śatrur amaratvam ato vṛṇe<BR>
<FONT COLOR="GREEN" SIZE="-1">17</FONT>
 suparṇanāgayakṣāṇāṃ daityadānavarakṣasām<BR>
&nbsp;&nbsp; avadhyaḥ syāṃ prajādhyakṣa devatānāṃ ca śāśvatam<BR>
<FONT COLOR="GREEN" SIZE="-1">18</FONT>
 na hi cintā mamānyeṣu prāṇiṣv amarapūjita<BR>
&nbsp;&nbsp; tṛṇabhūtā hi me sarve prāṇino mānuṣādayaḥ<BR>
<FONT COLOR="GREEN" SIZE="-1">19</FONT>
 evam uktas tu dharmātmā daśagrīveṇa rakṣasā<BR>
&nbsp;&nbsp; uvāca vacanaṃ rāma saha devaiḥ pitāmahaḥ<BR>
<FONT COLOR="GREEN" SIZE="-1">20</FONT>
 bhaviṣyaty evam evaitat tava rākṣasapuṃgava<BR>
&nbsp;&nbsp; śṛṇu cāpi vaco bhūyaḥ prītasyeha śubhaṃ mama<BR>
<FONT COLOR="GREEN" SIZE="-1">21</FONT>
 hutāni yāni śīrṣāṇi pūrvam agnau tvayānagha<BR>
&nbsp;&nbsp; punas tāni bhaviṣyanti tathaiva tava rākṣasa<BR>
<FONT COLOR="GREEN" SIZE="-1">22</FONT>
 evaṃ pitāmahoktasya daśagrīvasya rakṣasaḥ<BR>
&nbsp;&nbsp; agnau hutāni śīrṣāṇi yāni tāny utthitāni vai<BR>
<FONT COLOR="GREEN" SIZE="-1">23</FONT>
 evam uktvvā tu taṃ rāma daśagrīvaṃ prajāpatiḥ<BR>
&nbsp;&nbsp; vibhīṣaṇam athovāca vākyaṃ lokapitāmahaḥ<BR>
<FONT COLOR="GREEN" SIZE="-1">24</FONT>
 vibhīṣaṇa tvayā vatsa dharmasaṃhitabuddhinā<BR>
&nbsp;&nbsp; parituṣṭo 'smi dharmajña varaṃ varaya suvrata<BR>
<FONT COLOR="GREEN" SIZE="-1">25</FONT>
 vibhīṣaṇas tu dharmātmā vacanaṃ prāha sāñjaliḥ<BR>
&nbsp;&nbsp; vṛtaḥ sarvaguṇair nityaṃ candramā iva raśmibhiḥ<BR>
<FONT COLOR="GREEN" SIZE="-1">26</FONT>
 bhagavan kṛtakṛtyo 'haṃ yan me lokaguruḥ svayam<BR>
&nbsp;&nbsp; prīto yadi tvaṃ dātavyaṃ varaṃ me śṛṇu suvrata<BR>
<FONT COLOR="GREEN" SIZE="-1">27</FONT>
 yā yā me jāyate buddhir yeṣu yeṣv āśrameṣv iha<BR>
&nbsp;&nbsp; sā sā bhavatu dharmiṣṭhā taṃ taṃ dharmaṃ ca pālaye<BR>
<FONT COLOR="GREEN" SIZE="-1">28</FONT>
 eṣa me paramodāra varaḥ paramako mataḥ<BR>
&nbsp;&nbsp; na hi dharmābhiraktānāṃ loke kiṃ cana durlabham<BR>
<FONT COLOR="GREEN" SIZE="-1">29</FONT>
 atha prajāpatiḥ prīto vibhīṣaṇam uvāca ha<BR>
&nbsp;&nbsp; dharmiṣṭhas tvaṃ yathā vatsa tathā caitad bhaviṣyati<BR>
<FONT COLOR="GREEN" SIZE="-1">30</FONT>
 yasmād rākṣasayonau te jātasyāmitrakarṣaṇa<BR>
&nbsp;&nbsp; nādharme jāyate buddhir amaratvaṃ dadāmi te<BR>
<FONT COLOR="GREEN" SIZE="-1">31</FONT>
 kumbhakarṇāya tu varaṃ prayacchantam ariṃdama<BR>
&nbsp;&nbsp; prajāpatiṃ surāḥ sarve vākyaṃ prāñjalayo 'bruvan<BR>
<FONT COLOR="GREEN" SIZE="-1">32</FONT>
 na tāvat kumbhakarṇāya pradātavyo varas tvayā<BR>
&nbsp;&nbsp; jānīṣe hi yathā lokāṃs trāsayaty eṣa durmatiḥ<BR>
<FONT COLOR="GREEN" SIZE="-1">33</FONT>
 nandane 'psarasaḥ sapta mahendrānucarā daśa<BR>
&nbsp;&nbsp; anena bhakṣitā brahman ṛṣayo mānuṣās tathā<BR>
<FONT COLOR="GREEN" SIZE="-1">34</FONT>
 varavyājena moho 'smai dīyatām amitaprabha<BR>
&nbsp;&nbsp; lokānāṃ svasti caiva syād bhaved asya ca saṃnatiḥ<BR>
<FONT COLOR="GREEN" SIZE="-1">35</FONT>
 evam uktaḥ surair brahmācintayat padmasaṃbhavaḥ<BR>
&nbsp;&nbsp; cintitā copatasthe 'sya pārśvaṃ devī sarasvatī<BR>
<FONT COLOR="GREEN" SIZE="-1">36</FONT>
 prāñjaliḥ sā tu parśvasthā prāha vākyaṃ sarasvatī<BR>
&nbsp;&nbsp; iyam asmy āgatā devakiṃ kāryaṃ karavāṇy aham<BR>
<FONT COLOR="GREEN" SIZE="-1">37</FONT>
 prajāpatis tu tāṃ prāptāṃ prāha vākyaṃ sarasvatīm<BR>
&nbsp;&nbsp; vāṇi tvaṃ rākṣasendrasya bhava yā devatepsitā<BR>
<FONT COLOR="GREEN" SIZE="-1">38</FONT>
 tathety uktvā praviṣṭā sā prajāpatir athābravīt<BR>
&nbsp;&nbsp; kumbhakarṇa mahābāho varaṃ varaya yo mataḥ<BR>
<FONT COLOR="GREEN" SIZE="-1">39</FONT>
 kumbhakarṇas tu tad vākyaṃ śrutvā vacanam abravīt<BR>
&nbsp;&nbsp; svaptuṃ varṣāṇy anekāni devadeva mamepsitam<BR>
<FONT COLOR="GREEN" SIZE="-1">40</FONT>
 evam astv iti taṃ coktvā saha devaiḥ pitāmahaḥ<BR>
&nbsp;&nbsp; devī sarasvatī caivam uktvā taṃ prayayau divam<BR>
<FONT COLOR="GREEN" SIZE="-1">41</FONT>
 kumbhakarṇas tu duṣṭātmā cintayām āsa duḥkhitaḥ<BR>
&nbsp;&nbsp; kīrdṛśaṃ kiṃ nv idaṃ vākyaṃ mamādya vadanāc cyutam<BR>
<FONT COLOR="GREEN" SIZE="-1">42</FONT>
 evaṃ labdhavarāḥ sarve bhrātaro dīptatejasaḥ<BR>
&nbsp;&nbsp; śleṣmātakavanaṃ gatvā tatra te nyavasan sukham<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथाब्रवीद दविजं रामः कथं ते भरातरॊ वने<BR>
&nbsp; कीदृशं तु तदा बरह्मंस तपश चेरुर महाव्रताः<BR>
&nbsp;<FONT COLOR="GREEN" SIZE="-1">2</FONT>
 अगस्त्यस तव अब्रवीत तत्र रामं परयत मानसं<BR>
&nbsp; तांस तान धर्मविधींस तत्र भरातरस ते समाविशन<BR>
&nbsp;<FONT COLOR="GREEN" SIZE="-1">3</FONT>
 कुम्भकर्णस तदा यत्तॊ नित्यं धर्मपरायणः<BR>
&nbsp; तताप गरैष्मिके काले पञ्चस्व अग्निष्व अवस्थितः<BR>
&nbsp;<FONT COLOR="GREEN" SIZE="-1">4</FONT>
 वर्षे मेघॊदकक्लिन्नॊ वीरासनम असेवत<BR>
&nbsp; नित्यं च शैशिरे काले जलमध्यप्रतिश्रयः<BR>
&nbsp;<FONT COLOR="GREEN" SIZE="-1">5</FONT>
 एवं वर्षसहस्राणि दश तस्यातिचक्रमुः<BR>
&nbsp; धर्मे परयतमानस्य सत्पथे निष्ठितस्य च<BR>
&nbsp;<FONT COLOR="GREEN" SIZE="-1">6</FONT>
 विभीषणस तु धर्मात्मा नित्यं धर्मपरः शुचिः<BR>
&nbsp; पञ्चवर्षसहस्राणि पादेनैकेन तस्थिवान<BR>
&nbsp;<FONT COLOR="GREEN" SIZE="-1">7</FONT>
 समाप्ते नियमे तस्य ननृतुश चाप्सरॊगणाः<BR>
&nbsp; पपात पुष्पवर्षं च कषुभिताश चापि देवताः<BR>
&nbsp;<FONT COLOR="GREEN" SIZE="-1">8</FONT>
 पञ्चवर्षसहस्राणि सूर्यं चैवान्ववर्तत<BR>
&nbsp; तस्थौ चॊर्ध्वशिरॊ बाहुः सवाध्यायधृतमानसः<BR>
&nbsp;<FONT COLOR="GREEN" SIZE="-1">9</FONT>
 एवं विभीषणस्यापि गतानि नियतात्मनः<BR>
&nbsp; दशवर्षसहस्राणि सवर्गस्थस्येव नन्दने<BR>
&nbsp;<FONT COLOR="GREEN" SIZE="-1">10</FONT>
 दशवर्षसहस्रं तु निराहारॊ दशाननः<BR>
&nbsp;&nbsp; पूर्णे वर्षसहस्रे तु शिरश चाग्नौ जुहाव सः<BR>
<FONT COLOR="GREEN" SIZE="-1">11</FONT>
 एवं वर्षसहस्राणि नव तस्यातिचक्रमुः<BR>
&nbsp;&nbsp; शिरांसि नव चाप्य अस्य परविष्टानि हुताशनम<BR>
<FONT COLOR="GREEN" SIZE="-1">12</FONT>
 अथ वर्षसहस्रे तु दशमे दशमं शिरः<BR>
&nbsp;&nbsp; छेत्तुकामः स धर्मात्मा पराप्तश चात्र पितामहः<BR>
<FONT COLOR="GREEN" SIZE="-1">13</FONT>
 पितामहस तु सुप्रीतः सार्धं देवैर उपस्थितः<BR>
&nbsp;&nbsp; वत्स वत्स दशग्रीव परीतॊ ऽसमीत्य अभ्यभाषत<BR>
<FONT COLOR="GREEN" SIZE="-1">14</FONT>
 शीघ्रं वरय धर्मज्ञ वरॊ यस ते ऽभिकाङ्क्षितः<BR>
&nbsp;&nbsp; किं ते कामं करॊम्य अद्य न वृथा ते परिश्रमः<BR>
<FONT COLOR="GREEN" SIZE="-1">15</FONT>
 ततॊ ऽबरवीद दशग्रीवः परहृष्टेनान्तरात्मना<BR>
&nbsp;&nbsp; परणम्य शिरसा देवं हर्षगद्गदया गिरा<BR>
<FONT COLOR="GREEN" SIZE="-1">16</FONT>
 भगवन पराणिनां नित्यं नान्यत्र मरणाद भयम<BR>
&nbsp;&nbsp; नास्ति मृत्युसमः शत्रुर अमरत्वम अतॊ वृणे<BR>
<FONT COLOR="GREEN" SIZE="-1">17</FONT>
 सुपर्णनागयक्षाणां दैत्यदानवरक्षसाम<BR>
&nbsp;&nbsp; अवध्यः सयां परजाध्यक्ष देवतानां च शाश्वतम<BR>
<FONT COLOR="GREEN" SIZE="-1">18</FONT>
 न हि चिन्ता ममान्येषु पराणिष्व अमरपूजित<BR>
&nbsp;&nbsp; तृणभूता हि मे सर्वे पराणिनॊ मानुषादयः<BR>
<FONT COLOR="GREEN" SIZE="-1">19</FONT>
 एवम उक्तस तु धर्मात्मा दशग्रीवेण रक्षसा<BR>
&nbsp;&nbsp; उवाच वचनं राम सह देवैः पितामहः<BR>
<FONT COLOR="GREEN" SIZE="-1">20</FONT>
 भविष्यत्य एवम एवैतत तव राक्षसपुंगव<BR>
&nbsp;&nbsp; शृणु चापि वचॊ भूयः परीतस्येह शुभं मम<BR>
<FONT COLOR="GREEN" SIZE="-1">21</FONT>
 हुतानि यानि शीर्षाणि पूर्वम अग्नौ तवयानघ<BR>
&nbsp;&nbsp; पुनस तानि भविष्यन्ति तथैव तव राक्षस<BR>
<FONT COLOR="GREEN" SIZE="-1">22</FONT>
 एवं पितामहॊक्तस्य दशग्रीवस्य रक्षसः<BR>
&nbsp;&nbsp; अग्नौ हुतानि शीर्षाणि यानि तान्य उत्थितानि वै<BR>
<FONT COLOR="GREEN" SIZE="-1">23</FONT>
 एवम उक्त्व्वा तु तं राम दशग्रीवं परजापतिः<BR>
&nbsp;&nbsp; विभीषणम अथॊवाच वाक्यं लॊकपितामहः<BR>
<FONT COLOR="GREEN" SIZE="-1">24</FONT>
 विभीषण तवया वत्स धर्मसंहितबुद्धिना<BR>
&nbsp;&nbsp; परितुष्टॊ ऽसमि धर्मज्ञ वरं वरय सुव्रत<BR>
<FONT COLOR="GREEN" SIZE="-1">25</FONT>
 विभीषणस तु धर्मात्मा वचनं पराह साञ्जलिः<BR>
&nbsp;&nbsp; वृतः सर्वगुणैर नित्यं चन्द्रमा इव रश्मिभिः<BR>
<FONT COLOR="GREEN" SIZE="-1">26</FONT>
 भगवन कृतकृत्यॊ ऽहं यन मे लॊकगुरुः सवयम<BR>
&nbsp;&nbsp; परीतॊ यदि तवं दातव्यं वरं मे शृणु सुव्रत<BR>
<FONT COLOR="GREEN" SIZE="-1">27</FONT>
 या या मे जायते बुद्धिर येषु येष्व आश्रमेष्व इह<BR>
&nbsp;&nbsp; सा सा भवतु धर्मिष्ठा तं तं धर्मं च पालये<BR>
<FONT COLOR="GREEN" SIZE="-1">28</FONT>
 एष मे परमॊदार वरः परमकॊ मतः<BR>
&nbsp;&nbsp; न हि धर्माभिरक्तानां लॊके किं चन दुर्लभम<BR>
<FONT COLOR="GREEN" SIZE="-1">29</FONT>
 अथ परजापतिः परीतॊ विभीषणम उवाच ह<BR>
&nbsp;&nbsp; धर्मिष्ठस तवं यथा वत्स तथा चैतद भविष्यति<BR>
<FONT COLOR="GREEN" SIZE="-1">30</FONT>
 यस्माद राक्षसयॊनौ ते जातस्यामित्रकर्षण<BR>
&nbsp;&nbsp; नाधर्मे जायते बुद्धिर अमरत्वं ददामि ते<BR>
<FONT COLOR="GREEN" SIZE="-1">31</FONT>
 कुम्भकर्णाय तु वरं परयच्छन्तम अरिंदम<BR>
&nbsp;&nbsp; परजापतिं सुराः सर्वे वाक्यं पराञ्जलयॊ ऽबरुवन<BR>
<FONT COLOR="GREEN" SIZE="-1">32</FONT>
 न तावत कुम्भकर्णाय परदातव्यॊ वरस तवया<BR>
&nbsp;&nbsp; जानीषे हि यथा लॊकांस तरासयत्य एष दुर्मतिः<BR>
<FONT COLOR="GREEN" SIZE="-1">33</FONT>
 नन्दने ऽपसरसः सप्त महेन्द्रानुचरा दश<BR>
&nbsp;&nbsp; अनेन भक्षिता बरह्मन ऋषयॊ मानुषास तथा<BR>
<FONT COLOR="GREEN" SIZE="-1">34</FONT>
 वरव्याजेन मॊहॊ ऽसमै दीयताम अमितप्रभ<BR>
&nbsp;&nbsp; लॊकानां सवस्ति चैव सयाद भवेद अस्य च संनतिः<BR>
<FONT COLOR="GREEN" SIZE="-1">35</FONT>
 एवम उक्तः सुरैर बरह्माचिन्तयत पद्मसंभवः<BR>
&nbsp;&nbsp; चिन्तिता चॊपतस्थे ऽसय पार्श्वं देवी सरस्वती<BR>
<FONT COLOR="GREEN" SIZE="-1">36</FONT>
 पराञ्जलिः सा तु पर्श्वस्था पराह वाक्यं सरस्वती<BR>
&nbsp;&nbsp; इयम अस्म्य आगता देवकिं कार्यं करवाण्य अहम<BR>
<FONT COLOR="GREEN" SIZE="-1">37</FONT>
 परजापतिस तु तां पराप्तां पराह वाक्यं सरस्वतीम<BR>
&nbsp;&nbsp; वाणि तवं राक्षसेन्द्रस्य भव या देवतेप्सिता<BR>
<FONT COLOR="GREEN" SIZE="-1">38</FONT>
 तथेत्य उक्त्वा परविष्टा सा परजापतिर अथाब्रवीत<BR>
&nbsp;&nbsp; कुम्भकर्ण महाबाहॊ वरं वरय यॊ मतः<BR>
<FONT COLOR="GREEN" SIZE="-1">39</FONT>
 कुम्भकर्णस तु तद वाक्यं शरुत्वा वचनम अब्रवीत<BR>
&nbsp;&nbsp; सवप्तुं वर्षाण्य अनेकानि देवदेव ममेप्सितम<BR>
<FONT COLOR="GREEN" SIZE="-1">40</FONT>
 एवम अस्त्व इति तं चॊक्त्वा सह देवैः पितामहः<BR>
&nbsp;&nbsp; देवी सरस्वती चैवम उक्त्वा तं परययौ दिवम<BR>
<FONT COLOR="GREEN" SIZE="-1">41</FONT>
 कुम्भकर्णस तु दुष्टात्मा चिन्तयाम आस दुःखितः<BR>
&nbsp;&nbsp; कीर्दृशं किं नव इदं वाक्यं ममाद्य वदनाच चयुतम<BR>
<FONT COLOR="GREEN" SIZE="-1">42</FONT>
 एवं लब्धवराः सर्वे भरातरॊ दीप्ततेजसः<BR>
&nbsp;&nbsp; शलेष्मातकवनं गत्वा तत्र ते नयवसन सुखम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7011.htm">Next: Chapter 11</A></CENTER>
</div>
</BODY>
</HTML>
