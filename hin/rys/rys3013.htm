<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 13</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi03.htm">Book 3 Index</A><BR>
&nbsp;
<A HREF="rys3012.htm">Previous</A>&nbsp;
<A HREF="rys3014.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 13
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 atha pañcavaṭīṃ gacchann antarā raghunandanaḥ<BR>
&nbsp; āsasāda mahākāyaṃ gṛdhraṃ bhīmaparākramam<BR>
&nbsp;<FONT COLOR="GREEN" SIZE="-1">2</FONT>
 taṃ dṛṣṭvā tau mahābhāgau vanasthaṃ rāmalakṣmaṇau<BR>
&nbsp; menāte rākṣasaṃ pakṣiṃ bruvāṇau ko bhavān iti<BR>
&nbsp;<FONT COLOR="GREEN" SIZE="-1">3</FONT>
 sa tau madhurayā vācā saumyayā prīṇayann iva<BR>
&nbsp; uvāca vatsa māṃ viddhi vayasyaṃ pitur ātmanaḥ<BR>
&nbsp;<FONT COLOR="GREEN" SIZE="-1">4</FONT>
 sa taṃ pitṛsakhaṃ buddhvā pūjayām āsa rāghavaḥ<BR>
&nbsp; sa tasya kulam avyagram atha papraccha nāma ca<BR>
&nbsp;<FONT COLOR="GREEN" SIZE="-1">5</FONT>
 rāmasya vacanaṃ śrutvā kulam ātmānam eva ca<BR>
&nbsp; ācacakṣe dvijas tasmai sarvabhūtasamudbhavam<BR>
&nbsp;<FONT COLOR="GREEN" SIZE="-1">6</FONT>
 pūrvakāle mahābāho ye prajāpatayo 'bhavan<BR>
&nbsp; tān me nigadataḥ sarvān āditaḥ śṛṇu rāghava<BR>
&nbsp;<FONT COLOR="GREEN" SIZE="-1">7</FONT>
 kardamaḥ prathamas teṣāṃ vikṛtas tadanantaram<BR>
&nbsp; śeṣaś ca saṃśrayaś caiva bahuputraś ca vīryavān<BR>
&nbsp;<FONT COLOR="GREEN" SIZE="-1">8</FONT>
 sthāṇur marīcir atriś ca kratuś caiva mahābalaḥ<BR>
&nbsp; pulastyaś cāṅgirāś caiva pracetāḥ pulahas tathā<BR>
&nbsp;<FONT COLOR="GREEN" SIZE="-1">9</FONT>
 dakṣo vivasvān aparo 'riṣṭanemiś ca rāghava<BR>
&nbsp; kaśyapaś ca mahātejās teṣām āsīc ca paścimaḥ<BR>
&nbsp;<FONT COLOR="GREEN" SIZE="-1">10</FONT>
 prajāpates tu dakṣasya babhūvur iti naḥ śrutam<BR>
&nbsp;&nbsp; ṣaṣṭir duhitaro rāma yaśasvinyo mahāyaśaḥ<BR>
<FONT COLOR="GREEN" SIZE="-1">11</FONT>
 kaśyapaḥ pratijagrāha tāsām aṣṭau sumadhyamāḥ<BR>
&nbsp;&nbsp; aditiṃ ca ditiṃ caiva danūm api ca kālakām<BR>
<FONT COLOR="GREEN" SIZE="-1">12</FONT>
 tāmrāṃ krodhavaśāṃ caiva manuṃ cāpy analām api<BR>
&nbsp;&nbsp; tās tu kanyās tataḥ prītaḥ kaśyapaḥ punar abravīt<BR>
<FONT COLOR="GREEN" SIZE="-1">13</FONT>
 putrāṃs trailokyabhartṝn vai janayiṣyatha mat samān<BR>
&nbsp;&nbsp; aditis tan manā rāma ditiś ca danur eva ca<BR>
<FONT COLOR="GREEN" SIZE="-1">14</FONT>
 kālakā ca mahābāho śeṣās tv amanaso 'bhavan<BR>
&nbsp;&nbsp; adityāṃ jajñire devās trayastriṃśad ariṃdama<BR>
<FONT COLOR="GREEN" SIZE="-1">15</FONT>
 ādityā vasavo rudrā aśvinau ca paraṃtapa<BR>
&nbsp;&nbsp; ditis tv ajanayat putrān daityāṃs tāta yaśasvinaḥ<BR>
<FONT COLOR="GREEN" SIZE="-1">16</FONT>
 teṣām iyaṃ vasumatī purāsīt savanārṇavā<BR>
&nbsp;&nbsp; danus tv ajanayat putram aśvagrīvam ariṃdama<BR>
<FONT COLOR="GREEN" SIZE="-1">17</FONT>
 narakaṃ kālakaṃ caiva kālakāpi vyajāyata<BR>
&nbsp;&nbsp; krauñcīṃ bhāsīṃ tathā śyenīṃ dhṛtarāṣṭrīṃ tathā śukīm<BR>
<FONT COLOR="GREEN" SIZE="-1">18</FONT>
 tāmrāpi suṣuve kanyāḥ pañcaitā lokaviśrutāḥ<BR>
&nbsp;&nbsp; ulūkāñ janayat krauñcī bhāsī bhāsān vyajāyata<BR>
<FONT COLOR="GREEN" SIZE="-1">19</FONT>
 śyenī śyenāṃś ca gṛdhrāṃś ca vyajāyata sutejasaḥ<BR>
&nbsp;&nbsp; dhṛtarāṣṭrī tu haṃsāṃś ca kalahaṃsāṃś ca sarvaśaḥ<BR>
<FONT COLOR="GREEN" SIZE="-1">20</FONT>
 cakravākāṃś ca bhadraṃ te vijajñe sāpi bhāminī<BR>
&nbsp;&nbsp; śukī natāṃ vijajñe tu natāyā vinatā sutā<BR>
<FONT COLOR="GREEN" SIZE="-1">21</FONT>
 daśakrodhavaśā rāma vijajñe 'py ātmasaṃbhavāḥ<BR>
&nbsp;&nbsp; mṛgīṃ ca mṛgamandāṃ ca harīṃ bhadramadām api<BR>
<FONT COLOR="GREEN" SIZE="-1">22</FONT>
 mātaṅgīm atha śārdūlīṃ śvetāṃ ca surabhīṃ tathā<BR>
&nbsp;&nbsp; sarvalakṣaṇasaṃpannāṃ surasāṃ kadrukām api<BR>
<FONT COLOR="GREEN" SIZE="-1">23</FONT>
 apatyaṃ tu mṛgāḥ sarve mṛgyā naravarottama<BR>
&nbsp;&nbsp; ṛṣkāś ca mṛgamandāyāḥ sṛmarāś camarās tathā<BR>
<FONT COLOR="GREEN" SIZE="-1">24</FONT>
 tatas tv irāvatīṃ nāma jajñe bhadramadā sutām<BR>
&nbsp;&nbsp; tasyās tv airāvataḥ putro lokanātho mahāgajaḥ<BR>
<FONT COLOR="GREEN" SIZE="-1">25</FONT>
 haryāś ca harayo 'patyaṃ vānarāś ca tapasvinaḥ<BR>
&nbsp;&nbsp; golāṅgūlāṃś ca śārdūlī vyāghrāṃś cājanayat sutān<BR>
<FONT COLOR="GREEN" SIZE="-1">26</FONT>
 mātaṅgyās tv atha mātaṅgā apatyaṃ manujarṣabha<BR>
&nbsp;&nbsp; diśāgajaṃ tu śvetākṣaṃ śvetā vyajanayat sutam<BR>
<FONT COLOR="GREEN" SIZE="-1">27</FONT>
 tato duhitarau rāma surabhir devy ajāyata<BR>
&nbsp;&nbsp; rohiṇīṃ nāma bhadraṃ te gandharvīṃ ca yaśasvinīm<BR>
<FONT COLOR="GREEN" SIZE="-1">28</FONT>
 rohiṇy ajanayad gā vai gandharvī vājinaḥ sutān<BR>
&nbsp;&nbsp; surasājanayan nāgān rāma kadrūś ca pannagān<BR>
<FONT COLOR="GREEN" SIZE="-1">29</FONT>
 manur manuṣyāñ janayat kaśyapasya mahātmanaḥ<BR>
&nbsp;&nbsp; brāhmaṇān kṣatriyān vaiśyāñ śūdrāṃś ca manujarṣabha<BR>
<FONT COLOR="GREEN" SIZE="-1">30</FONT>
 mukhato brāhmaṇā jātā urasaḥ kṣatriyās tathā<BR>
&nbsp;&nbsp; ūrubhyāṃ jajñire vaiśyāḥ padbhyāṃ śūdrā iti śrutiḥ<BR>
<FONT COLOR="GREEN" SIZE="-1">31</FONT>
 sarvān puṇyaphalān vṛkṣān analāpi vyajāyata<BR>
&nbsp;&nbsp; vinatā ca śukī pautrī kadrūś ca surasā svasā<BR>
<FONT COLOR="GREEN" SIZE="-1">32</FONT>
 kadrūr nāgasahaskraṃ tu vijajñe dharaṇīdharam<BR>
&nbsp;&nbsp; dvau putrau vinatāyās tu garuḍo 'ruṇa eva ca<BR>
<FONT COLOR="GREEN" SIZE="-1">33</FONT>
 tasmāj jāto 'ham aruṇāt saṃpātiś ca mamāgrajaḥ<BR>
&nbsp;&nbsp; jaṭāyur iti māṃ viddhi śyenīputram ariṃdama<BR>
<FONT COLOR="GREEN" SIZE="-1">34</FONT>
 so 'haṃ vāsasahāyas te bhaviṣyāmi yadīcchasi<BR>
&nbsp;&nbsp; sītāṃ ca tāta rakṣiṣye tvayi yāte salakṣmaṇe<BR>
<FONT COLOR="GREEN" SIZE="-1">35</FONT>
 jaṭāyuṣaṃ tu pratipūjya rāghavo; mudā pariṣvajya ca saṃnato 'bhavat<BR>
&nbsp;&nbsp; pitur hi śuśrāva sakhitvam ātmavāñ; jaṭāyuṣā saṃkathitaṃ punaḥ punaḥ<BR>
<FONT COLOR="GREEN" SIZE="-1">36</FONT>
 sa tatra sītāṃ paridāya maithilīṃ; sahaiva tenātibalena pakṣiṇā<BR>
&nbsp;&nbsp; jagāma tāṃ pañcavaṭīṃ salakṣmaṇo; ripūn didhakṣañ śalabhān ivānalaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथ पञ्चवटीं गच्छन्न अन्तरा रघुनन्दनः<BR>
&nbsp; आससाद महाकायं गृध्रं भीमपराक्रमम<BR>
&nbsp;<FONT COLOR="GREEN" SIZE="-1">2</FONT>
 तं दृष्ट्वा तौ महाभागौ वनस्थं रामलक्ष्मणौ<BR>
&nbsp; मेनाते राक्षसं पक्षिं बरुवाणौ कॊ भवान इति<BR>
&nbsp;<FONT COLOR="GREEN" SIZE="-1">3</FONT>
 स तौ मधुरया वाचा सौम्यया परीणयन्न इव<BR>
&nbsp; उवाच वत्स मां विद्धि वयस्यं पितुर आत्मनः<BR>
&nbsp;<FONT COLOR="GREEN" SIZE="-1">4</FONT>
 स तं पितृसखं बुद्ध्वा पूजयाम आस राघवः<BR>
&nbsp; स तस्य कुलम अव्यग्रम अथ पप्रच्छ नाम च<BR>
&nbsp;<FONT COLOR="GREEN" SIZE="-1">5</FONT>
 रामस्य वचनं शरुत्वा कुलम आत्मानम एव च<BR>
&nbsp; आचचक्षे दविजस तस्मै सर्वभूतसमुद्भवम<BR>
&nbsp;<FONT COLOR="GREEN" SIZE="-1">6</FONT>
 पूर्वकाले महाबाहॊ ये परजापतयॊ ऽभवन<BR>
&nbsp; तान मे निगदतः सर्वान आदितः शृणु राघव<BR>
&nbsp;<FONT COLOR="GREEN" SIZE="-1">7</FONT>
 कर्दमः परथमस तेषां विकृतस तदनन्तरम<BR>
&nbsp; शेषश च संश्रयश चैव बहुपुत्रश च वीर्यवान<BR>
&nbsp;<FONT COLOR="GREEN" SIZE="-1">8</FONT>
 सथाणुर मरीचिर अत्रिश च करतुश चैव महाबलः<BR>
&nbsp; पुलस्त्यश चाङ्गिराश चैव परचेताः पुलहस तथा<BR>
&nbsp;<FONT COLOR="GREEN" SIZE="-1">9</FONT>
 दक्षॊ विवस्वान अपरॊ ऽरिष्टनेमिश च राघव<BR>
&nbsp; कश्यपश च महातेजास तेषाम आसीच च पश्चिमः<BR>
&nbsp;<FONT COLOR="GREEN" SIZE="-1">10</FONT>
 परजापतेस तु दक्षस्य बभूवुर इति नः शरुतम<BR>
&nbsp;&nbsp; षष्टिर दुहितरॊ राम यशस्विन्यॊ महायशः<BR>
<FONT COLOR="GREEN" SIZE="-1">11</FONT>
 कश्यपः परतिजग्राह तासाम अष्टौ सुमध्यमाः<BR>
&nbsp;&nbsp; अदितिं च दितिं चैव दनूम अपि च कालकाम<BR>
<FONT COLOR="GREEN" SIZE="-1">12</FONT>
 ताम्रां करॊधवशां चैव मनुं चाप्य अनलाम अपि<BR>
&nbsp;&nbsp; तास तु कन्यास ततः परीतः कश्यपः पुनर अब्रवीत<BR>
<FONT COLOR="GREEN" SIZE="-1">13</FONT>
 पुत्रांस तरैलॊक्यभर्तॄन वै जनयिष्यथ मत समान<BR>
&nbsp;&nbsp; अदितिस तन मना राम दितिश च दनुर एव च<BR>
<FONT COLOR="GREEN" SIZE="-1">14</FONT>
 कालका च महाबाहॊ शेषास तव अमनसॊ ऽभवन<BR>
&nbsp;&nbsp; अदित्यां जज्ञिरे देवास तरयस्त्रिंशद अरिंदम<BR>
<FONT COLOR="GREEN" SIZE="-1">15</FONT>
 आदित्या वसवॊ रुद्रा अश्विनौ च परंतप<BR>
&nbsp;&nbsp; दितिस तव अजनयत पुत्रान दैत्यांस तात यशस्विनः<BR>
<FONT COLOR="GREEN" SIZE="-1">16</FONT>
 तेषाम इयं वसुमती पुरासीत सवनार्णवा<BR>
&nbsp;&nbsp; दनुस तव अजनयत पुत्रम अश्वग्रीवम अरिंदम<BR>
<FONT COLOR="GREEN" SIZE="-1">17</FONT>
 नरकं कालकं चैव कालकापि वयजायत<BR>
&nbsp;&nbsp; करौञ्चीं भासीं तथा शयेनीं धृतराष्ट्रीं तथा शुकीम<BR>
<FONT COLOR="GREEN" SIZE="-1">18</FONT>
 ताम्रापि सुषुवे कन्याः पञ्चैता लॊकविश्रुताः<BR>
&nbsp;&nbsp; उलूकाञ जनयत करौञ्ची भासी भासान वयजायत<BR>
<FONT COLOR="GREEN" SIZE="-1">19</FONT>
 शयेनी शयेनांश च गृध्रांश च वयजायत सुतेजसः<BR>
&nbsp;&nbsp; धृतराष्ट्री तु हंसांश च कलहंसांश च सर्वशः<BR>
<FONT COLOR="GREEN" SIZE="-1">20</FONT>
 चक्रवाकांश च भद्रं ते विजज्ञे सापि भामिनी<BR>
&nbsp;&nbsp; शुकी नतां विजज्ञे तु नताया विनता सुता<BR>
<FONT COLOR="GREEN" SIZE="-1">21</FONT>
 दशक्रॊधवशा राम विजज्ञे ऽपय आत्मसंभवाः<BR>
&nbsp;&nbsp; मृगीं च मृगमन्दां च हरीं भद्रमदाम अपि<BR>
<FONT COLOR="GREEN" SIZE="-1">22</FONT>
 मातङ्गीम अथ शार्दूलीं शवेतां च सुरभीं तथा<BR>
&nbsp;&nbsp; सर्वलक्षणसंपन्नां सुरसां कद्रुकाम अपि<BR>
<FONT COLOR="GREEN" SIZE="-1">23</FONT>
 अपत्यं तु मृगाः सर्वे मृग्या नरवरॊत्तम<BR>
&nbsp;&nbsp; ऋष्काश च मृगमन्दायाः सृमराश चमरास तथा<BR>
<FONT COLOR="GREEN" SIZE="-1">24</FONT>
 ततस तव इरावतीं नाम जज्ञे भद्रमदा सुताम<BR>
&nbsp;&nbsp; तस्यास तव ऐरावतः पुत्रॊ लॊकनाथॊ महागजः<BR>
<FONT COLOR="GREEN" SIZE="-1">25</FONT>
 हर्याश च हरयॊ ऽपत्यं वानराश च तपस्विनः<BR>
&nbsp;&nbsp; गॊलाङ्गूलांश च शार्दूली वयाघ्रांश चाजनयत सुतान<BR>
<FONT COLOR="GREEN" SIZE="-1">26</FONT>
 मातङ्ग्यास तव अथ मातङ्गा अपत्यं मनुजर्षभ<BR>
&nbsp;&nbsp; दिशागजं तु शवेताक्षं शवेता वयजनयत सुतम<BR>
<FONT COLOR="GREEN" SIZE="-1">27</FONT>
 ततॊ दुहितरौ राम सुरभिर देव्य अजायत<BR>
&nbsp;&nbsp; रॊहिणीं नाम भद्रं ते गन्धर्वीं च यशस्विनीम<BR>
<FONT COLOR="GREEN" SIZE="-1">28</FONT>
 रॊहिण्य अजनयद गा वै गन्धर्वी वाजिनः सुतान<BR>
&nbsp;&nbsp; सुरसाजनयन नागान राम कद्रूश च पन्नगान<BR>
<FONT COLOR="GREEN" SIZE="-1">29</FONT>
 मनुर मनुष्याञ जनयत कश्यपस्य महात्मनः<BR>
&nbsp;&nbsp; बराह्मणान कषत्रियान वैश्याञ शूद्रांश च मनुजर्षभ<BR>
<FONT COLOR="GREEN" SIZE="-1">30</FONT>
 मुखतॊ बराह्मणा जाता उरसः कषत्रियास तथा<BR>
&nbsp;&nbsp; ऊरुभ्यां जज्ञिरे वैश्याः पद्भ्यां शूद्रा इति शरुतिः<BR>
<FONT COLOR="GREEN" SIZE="-1">31</FONT>
 सर्वान पुण्यफलान वृक्षान अनलापि वयजायत<BR>
&nbsp;&nbsp; विनता च शुकी पौत्री कद्रूश च सुरसा सवसा<BR>
<FONT COLOR="GREEN" SIZE="-1">32</FONT>
 कद्रूर नागसहस्क्रं तु विजज्ञे धरणीधरम<BR>
&nbsp;&nbsp; दवौ पुत्रौ विनतायास तु गरुडॊ ऽरुण एव च<BR>
<FONT COLOR="GREEN" SIZE="-1">33</FONT>
 तस्माज जातॊ ऽहम अरुणात संपातिश च ममाग्रजः<BR>
&nbsp;&nbsp; जटायुर इति मां विद्धि शयेनीपुत्रम अरिंदम<BR>
<FONT COLOR="GREEN" SIZE="-1">34</FONT>
 सॊ ऽहं वाससहायस ते भविष्यामि यदीच्छसि<BR>
&nbsp;&nbsp; सीतां च तात रक्षिष्ये तवयि याते सलक्ष्मणे<BR>
<FONT COLOR="GREEN" SIZE="-1">35</FONT>
 जटायुषं तु परतिपूज्य राघवॊ; मुदा परिष्वज्य च संनतॊ ऽभवत<BR>
&nbsp;&nbsp; पितुर हि शुश्राव सखित्वम आत्मवाञ; जटायुषा संकथितं पुनः पुनः<BR>
<FONT COLOR="GREEN" SIZE="-1">36</FONT>
 स तत्र सीतां परिदाय मैथिलीं; सहैव तेनातिबलेन पक्षिणा<BR>
&nbsp;&nbsp; जगाम तां पञ्चवटीं सलक्ष्मणॊ; रिपून दिधक्षञ शलभान इवानलः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3014.htm">Next: Chapter 14</A></CENTER>
</div>
</BODY>
</HTML>
