<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 5 Index](rysi05.md)  
  [Previous](rys5025)  [Next](rys5027.md) 

</div>

------------------------------------------------------------------------

Book 5  
Chapter 26

 1 sā rākṣasendrasya vaco niśamya; tad rāvaṇasyāpriyam apriyārtā  
  sītā vitatrāsa yathā vanānte; siṃhābhipannā gajarājakanyā  
 2 sā rākṣasī madhyagatā ca bhīrur; vāgbhir bhṛśaṃ rāvaṇatarjitā ca  
  kāntāramadhye vijane visṛṣṭā; bāleva kanyā vilalāpa sītā  
 3 satyaṃ batedaṃ pravadanti loke; nākālamṛtyur bhavatīti santaḥ  
  yatrāham evaṃ paribhartsyamānā; jīvāmi kiṃ cit kṣaṇam apy apuṇyā  
 4 sukhād vihīnaṃ bahuduḥkhapūrṇam; idaṃ tu nūnaṃ hṛdayaṃ sthiraṃ me  
  vidīryate yan na sahasradhādya; vajrāhataṃ śṛṅgam ivācalasya  
 5 naivāsti nūnaṃ mama doṣam atra; vadhyāham asyāpriyadarśanasya  
  bhāvaṃ na cāsyāham anupradātum; alaṃ dvijo mantram ivādvijāya  
 6 nūnaṃ mamāṅgāny acirād anāryaḥ; śastraiḥ śitaiś chetsyati
rākṣasendraḥ  
  tasminn anāgacchati lokanāthe; garbhasthajantor iva śalyakṛntaḥ  
 7 duḥkhaṃ batedaṃ mama duḥkhitāyā; māsau cirāyābhigamiṣyato dvau  
  baddhasya vadhyasya yathā niśānte; rājāparādhād iva taskarasya  
 8 hā rāma hā lakṣmaṇa hā sumitre; hā rāma mātaḥ saha me jananyā  
  eṣā vipadyāmy aham alpabhāgyā; mahārṇave naur iva mūḍha vātā  
 9 tarasvinau dhārayatā mṛgasya; sattvena rūpaṃ manujendraputrau  
  nūnaṃ viśastau mama kāraṇāt tau; siṃharṣabhau dvāv iva vaidyutena  
 10 nūnaṃ sa kālo mṛgarūpadhārī; mām alpabhāgyāṃ lulubhe tadānīm  
   yatrāryaputraṃ visasarja mūḍhā; rāmānujaṃ lakṣmaṇapūrvakaṃ ca  
11 hā rāma satyavrata dīrghavāho; hā pūrṇacandrapratimānavaktra  
   hā jīvalokasya hitaḥ priyaś ca; vadhyāṃ na māṃ vetsi hi rākṣasānām  
12 ananyadevatvam iyaṃ kṣamā ca; bhūmau ca śayyā niyamaś ca dharme  
   pativratātvaṃ viphalaṃ mamedaṃ; kṛtaṃ kṛtaghneṣv iva mānuṣāṇām  
13 mogho hi dharmaś carito mamāyaṃ; tathaikapatnītvam idaṃ nirartham  
   yā tvāṃ na paśyāmi kṛśā vivarṇā; hīnā tvayā saṃgamane nirāśā  
14 pitur nirdeśaṃ niyamena kṛtvā; vanān nivṛttaś caritavrataś ca  
   strībhis tu manye vipulekṣaṇābhiḥ; saṃraṃsyase vītabhayaḥ kṛtārthaḥ  
15 ahaṃ tu rāma tvayi jātakāmā; ciraṃ vināśāya nibaddhabhāvā  
   moghaṃ caritvātha tapovrataṃ ca; tyakṣyāmi dhig jīvitam alpabhāgyā  
16 sā jīvitaṃ kṣipram ahaṃ tyajeyaṃ; viṣeṇa śastreṇa śitena vāpi  
   viṣasya dātā na tu me 'sti kaś cic; chastrasya vā veśmani
rākṣasasya  
17 śokābhitaptā bahudhā vicintya; sītātha veṇyudgrathanaṃ gṛhītvā  
   udbadhya veṇyudgrathanena śīghram; ahaṃ gamiṣyāmi yamasya mūlam  
18 itīva sītā bahudhā vilapya; sarvātmanā rāmam anusmarantī  
   pravepamānā pariśuṣkavaktrā; nagottamaṃ puṣpitam āsasāda  
19 upasthitā sā mṛdur sarvagātrī; śākhāṃ gṛhītvātha nagasya tasya  
   tasyās tu rāmaṃ pravicintayantyā; rāmānujaṃ svaṃ ca kulaṃ
śubhāṅgyāḥ  
20 śokānimittāni tadā bahūni; dhairyārjitāni pravarāṇi loke  
   prādurnimittāni tadā babhūvuḥ; purāpi siddhāny upalakṣitāni  

 1 सा राक्षसेन्द्रस्य वचॊ निशम्य; तद रावणस्याप्रियम अप्रियार्ता  
  सीता वितत्रास यथा वनान्ते; सिंहाभिपन्ना गजराजकन्या  
 2 सा राक्षसी मध्यगता च भीरुर; वाग्भिर भृशं रावणतर्जिता च  
  कान्तारमध्ये विजने विसृष्टा; बालेव कन्या विललाप सीता  
 3 सत्यं बतेदं परवदन्ति लॊके; नाकालमृत्युर भवतीति सन्तः  
  यत्राहम एवं परिभर्त्स्यमाना; जीवामि किं चित कषणम अप्य अपुण्या  
 4 सुखाद विहीनं बहुदुःखपूर्णम; इदं तु नूनं हृदयं सथिरं मे  
  विदीर्यते यन न सहस्रधाद्य; वज्राहतं शृङ्गम इवाचलस्य  
 5 नैवास्ति नूनं मम दॊषम अत्र; वध्याहम अस्याप्रियदर्शनस्य  
  भावं न चास्याहम अनुप्रदातुम; अलं दविजॊ मन्त्रम इवाद्विजाय  
 6 नूनं ममाङ्गान्य अचिराद अनार्यः; शस्त्रैः शितैश छेत्स्यति
राक्षसेन्द्रः  
  तस्मिन्न अनागच्छति लॊकनाथे; गर्भस्थजन्तॊर इव शल्यकृन्तः  
 7 दुःखं बतेदं मम दुःखिताया; मासौ चिरायाभिगमिष्यतॊ दवौ  
  बद्धस्य वध्यस्य यथा निशान्ते; राजापराधाद इव तस्करस्य  
 8 हा राम हा लक्ष्मण हा सुमित्रे; हा राम मातः सह मे जनन्या  
  एषा विपद्याम्य अहम अल्पभाग्या; महार्णवे नौर इव मूढ वाता  
 9 तरस्विनौ धारयता मृगस्य; सत्त्वेन रूपं मनुजेन्द्रपुत्रौ  
  नूनं विशस्तौ मम कारणात तौ; सिंहर्षभौ दवाव इव वैद्युतेन  
 10 नूनं स कालॊ मृगरूपधारी; माम अल्पभाग्यां लुलुभे तदानीम  
   यत्रार्यपुत्रं विससर्ज मूढा; रामानुजं लक्ष्मणपूर्वकं च  
11 हा राम सत्यव्रत दीर्घवाहॊ; हा पूर्णचन्द्रप्रतिमानवक्त्र  
   हा जीवलॊकस्य हितः परियश च; वध्यां न मां वेत्सि हि राक्षसानाम  
12 अनन्यदेवत्वम इयं कषमा च; भूमौ च शय्या नियमश च धर्मे  
   पतिव्रतात्वं विफलं ममेदं; कृतं कृतघ्नेष्व इव मानुषाणाम  
13 मॊघॊ हि धर्मश चरितॊ ममायं; तथैकपत्नीत्वम इदं निरर्थम  
   या तवां न पश्यामि कृशा विवर्णा; हीना तवया संगमने निराशा  
14 पितुर निर्देशं नियमेन कृत्वा; वनान निवृत्तश चरितव्रतश च  
   सत्रीभिस तु मन्ये विपुलेक्षणाभिः; संरंस्यसे वीतभयः कृतार्थः  
15 अहं तु राम तवयि जातकामा; चिरं विनाशाय निबद्धभावा  
   मॊघं चरित्वाथ तपॊव्रतं च; तयक्ष्यामि धिग जीवितम अल्पभाग्या  
16 सा जीवितं कषिप्रम अहं तयजेयं; विषेण शस्त्रेण शितेन वापि  
   विषस्य दाता न तु मे ऽसति कश चिच; छस्त्रस्य वा वेश्मनि राक्षसस्य  
17 शॊकाभितप्ता बहुधा विचिन्त्य; सीताथ वेण्युद्ग्रथनं गृहीत्वा  
   उद्बध्य वेण्युद्ग्रथनेन शीघ्रम; अहं गमिष्यामि यमस्य मूलम  
18 इतीव सीता बहुधा विलप्य; सर्वात्मना रामम अनुस्मरन्ती  
   परवेपमाना परिशुष्कवक्त्रा; नगॊत्तमं पुष्पितम आससाद  
19 उपस्थिता सा मृदुर सर्वगात्री; शाखां गृहीत्वाथ नगस्य तस्य  
   तस्यास तु रामं परविचिन्तयन्त्या; रामानुजं सवं च कुलं शुभाङ्ग्याः  
20 शॊकानिमित्तानि तदा बहूनि; धैर्यार्जितानि परवराणि लॊके  
   परादुर्निमित्तानि तदा बभूवुः; पुरापि सिद्धान्य उपलक्षितानि  

<div class="filenav">

------------------------------------------------------------------------

[Next: Chapter 27](rys5027.md)

</div>
