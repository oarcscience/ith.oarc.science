<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 6 Index](rysi06.md)  
  [Previous](rys6066)  [Next](rys6068.md) 

</div>

------------------------------------------------------------------------

Book 6  
Chapter 67

 1 makarākṣaṃ hataṃ śrutvā rāvaṇaḥ samitiṃjayaḥ  
  ādideśātha saṃkruddho raṇāyendrajitaṃ sutam  
 2 jahi vīra mahāvīryau bhrātarau rāmalakṣmaṇau  
  adṛśyo dṛśyamāno vā sarvathā tvaṃ balādhikaḥ  
 3 tvam apratimakarmāṇam indraṃ jayasi saṃyuge  
  kiṃ punar mānuṣau dṛṣṭvā na vadhiṣyasi saṃyuge  
 4 tathokto rākṣasendreṇa pratigṛhya pitur vacaḥ  
  yajñabhūmau sa vidhivat pāvakaṃ juhuve ndrajit  
 5 juhvataś cāpi tatrāgniṃ raktoṣṇīṣadharāḥ striyaḥ  
  ājagmus tatra saṃbhrāntā rākṣasyo yatra rāvaṇiḥ  
 6 śastrāṇi śarapatrāṇi samidho 'tha vibhītakāḥ  
  lohitāni ca vāsāṃsi sruvaṃ kārṣṇāyasaṃ tathā  
 7 sarvato 'gniṃ samāstīrya śarapatraiḥ samantataḥ  
  chāgasya sarvakṛṣṇasya galaṃ jagrāha jīvataḥ  
 8 caruhomasamiddhasya vidhūmasya mahārciṣaḥ  
  babhūvus tāni liṅgāni vijayaṃ darśayanti ca  
 9 pradakṣiṇāvartaśikhas taptahāṭakasaṃnibhaḥ  
  havis tat pratijagrāha pāvakaḥ svayam utthitaḥ  
 10 hutvāgniṃ tarpayitvātha devadānavarākṣasān  
   āruroha rathaśreṣṭham antardhānagataṃ śubham  
11 sa vājibhiś caturbhis tu bāṇaiś ca niśitair yutaḥ  
   āropitamahācāpaḥ śuśubhe syandanottame  
12 jājvalyamāno vapuṣā tapanīyaparicchadaḥ  
   śaraiś candrārdhacandraiś ca sa rathaḥ samalaṃkṛtaḥ  
13 jāmbūnadamahākambur dīptapāvakasaṃnibhaḥ  
   babhūvendrajitaḥ ketur vaidūryasamalaṃkṛtaḥ  
14 tena cādityakalpena brahmāstreṇa ca pālitaḥ  
   sa babhūva durādharṣo rāvaṇiḥ sumahābalaḥ  
15 so 'bhiniryāya nagarād indrajit samitiṃjayaḥ  
   hutvāgniṃ rākṣasair mantrair antardhānagato 'bravīt  
16 adya hatvāhave yau tau mithyā pravrajitau vane  
   jayaṃ pitre pradāsyāmi rāvaṇāya raṇādhikam  
17 kṛtvā nirvānarām urvīṃ hatvā rāmaṃ salakṣmaṇam  
   kariṣye paramāṃ prītim ity uktvāntaradhīyata  
18 āpapātātha saṃkruddho daśagrīveṇa coditaḥ  
   tīkṣṇakārmukanārācais tīkṣṇas tv indraripū raṇe  
19 sa dadarśa mahāvīryau nāgau triśirasāv iva  
   sṛjantāv iṣujālāni vīrau vānaramadhyagau  
20 imau tāv iti saṃcintya sajyaṃ kṛtvā ca kārmukam  
   saṃtatāneṣudhārābhiḥ parjanya iva vṛṣṭimān  
21 sa tu vaihāyasaṃ prāpya saratho rāmalakṣmaṇau  
   acakṣur viṣaye tiṣṭhan vivyādha niśitaiḥ śaraiḥ  
22 tau tasya śaravegena parītau rāmalakṣmaṇau  
   dhanuṣī saśare kṛtvā divyam astraṃ pracakratuḥ  
23 pracchādayantau gaganaṃ śarajālair mahābalau  
   tam astraiḥ surasaṃkāśau naiva pasparśatuḥ śaraiḥ  
24 sa hi dhūmāndhakāraṃ ca cakre pracchādayan nabhaḥ  
   diśaś cāntardadhe śrīmān nīhāratamasāvṛtaḥ  
25 naiva jyātalanirghoṣo na ca nemikhurasvanaḥ  
   śuśruve caratas tasya na ca rūpaṃ prakāśate  
26 ghanāndhakāre timire śaravarṣam ivādbhutam  
   sa vavarṣa mahābāhur nārācaśaravṛṣṭibhiḥ  
27 sa rāmaṃ sūryasaṃkāśaiḥ śarair dattavaro bhṛśam  
   vivyādha samare kruddhaḥ sarvagātreṣu rāvaṇiḥ  
28 tau hanyamānau nārācair dhārābhir iva parvatau  
   hemapuṅkhān naravyāghrau tigmān mumucatuḥ śarān  
29 antarikṣaṃ samāsādya rāvaṇiṃ kaṅkapatriṇaḥ  
   nikṛtya patagā bhūmau petus te śoṇitokṣitāḥ  
30 atimātraṃ śaraugheṇa pīḍyamānau narottamau  
   tān iṣūn patato bhallair anekair nicakartatuḥ  
31 yato hi dadṛśāte tau śarān nipatitāñ śitān  
   tatas tato dāśarathī sasṛjāte 'stram uttamam  
32 rāvaṇis tu diśaḥ sarvā rathenātirathaḥ patan  
   vivyādha tau dāśarathī laghv astro niśitaiḥ śaraiḥ  
33 tenātividdhau tau vīrau rukmapuṅkhaiḥ susaṃhataiḥ  
   babhūvatur dāśarathī puṣpitāv iva kiṃśukau  
34 nāsya veda gatiṃ kaś cin na ca rūpaṃ dhanuḥ śarān  
   na cānyad viditaṃ kiṃ cit sūryasyevābhrasaṃplave  
35 tena viddhāś ca harayo nihatāś ca gatāsavaḥ  
   babhūvuḥ śataśas tatra patitā dharaṇītale  
36 lakṣmaṇas tu susaṃkruddho bhrātaraṃ vākyam abravīt  
   brāhmam astraṃ prayokṣyāmi vadhārthaṃ sarvarakṣasām  
37 tam uvāca tato rāmo lakṣmaṇaṃ śubhalakṣaṇam  
   naikasya heto rakṣāṃsi pṛthivyāṃ hantum arhasi  
38 ayudhyamānaṃ pracchannaṃ prāñjaliṃ śaraṇāgatam  
   palāyantaṃ pramattaṃ vā na tvaṃ hantum ihārhasi  
39 asyaiva tu vadhe yatnaṃ kariṣyāvo mahābala  
   ādekṣyāvo mahāvegān astrān āśīviṣopamān  
40 tam enaṃ māyinaṃ kṣudram antarhitarathaṃ balāt  
   rākṣasaṃ nihaniṣyanti dṛṣṭvā vānarayūthapāḥ  
41 yady eṣa bhūmiṃ viśate divaṃ vā; rasātalaṃ vāpi nabhastalaṃ vā  
   evaṃ nigūḍho 'pi mamāstradagdhaḥ; patiṣyate bhūmitale gatāsuḥ  
42 ity evam uktvā vacanaṃ mahātmā; raghupravīraḥ plavagarṣabhair vṛtaḥ  
   vadhāya raudrasya nṛśaṃsakarmaṇas; tadā mahātmā tvaritaṃ nirīkṣate  

 1 मकराक्षं हतं शरुत्वा रावणः समितिंजयः  
  आदिदेशाथ संक्रुद्धॊ रणायेन्द्रजितं सुतम  
 2 जहि वीर महावीर्यौ भरातरौ रामलक्ष्मणौ  
  अदृश्यॊ दृश्यमानॊ वा सर्वथा तवं बलाधिकः  
 3 तवम अप्रतिमकर्माणम इन्द्रं जयसि संयुगे  
  किं पुनर मानुषौ दृष्ट्वा न वधिष्यसि संयुगे  
 4 तथॊक्तॊ राक्षसेन्द्रेण परतिगृह्य पितुर वचः  
  यज्ञभूमौ स विधिवत पावकं जुहुवे नद्रजित  
 5 जुह्वतश चापि तत्राग्निं रक्तॊष्णीषधराः सत्रियः  
  आजग्मुस तत्र संभ्रान्ता राक्षस्यॊ यत्र रावणिः  
 6 शस्त्राणि शरपत्राणि समिधॊ ऽथ विभीतकाः  
  लॊहितानि च वासांसि सरुवं कार्ष्णायसं तथा  
 7 सर्वतॊ ऽगनिं समास्तीर्य शरपत्रैः समन्ततः  
  छागस्य सर्वकृष्णस्य गलं जग्राह जीवतः  
 8 चरुहॊमसमिद्धस्य विधूमस्य महार्चिषः  
  बभूवुस तानि लिङ्गानि विजयं दर्शयन्ति च  
 9 परदक्षिणावर्तशिखस तप्तहाटकसंनिभः  
  हविस तत परतिजग्राह पावकः सवयम उत्थितः  
 10 हुत्वाग्निं तर्पयित्वाथ देवदानवराक्षसान  
   आरुरॊह रथश्रेष्ठम अन्तर्धानगतं शुभम  
11 स वाजिभिश चतुर्भिस तु बाणैश च निशितैर युतः  
   आरॊपितमहाचापः शुशुभे सयन्दनॊत्तमे  
12 जाज्वल्यमानॊ वपुषा तपनीयपरिच्छदः  
   शरैश चन्द्रार्धचन्द्रैश च स रथः समलंकृतः  
13 जाम्बूनदमहाकम्बुर दीप्तपावकसंनिभः  
   बभूवेन्द्रजितः केतुर वैदूर्यसमलंकृतः  
14 तेन चादित्यकल्पेन बरह्मास्त्रेण च पालितः  
   स बभूव दुराधर्षॊ रावणिः सुमहाबलः  
15 सॊ ऽभिनिर्याय नगराद इन्द्रजित समितिंजयः  
   हुत्वाग्निं राक्षसैर मन्त्रैर अन्तर्धानगतॊ ऽबरवीत  
16 अद्य हत्वाहवे यौ तौ मिथ्या परव्रजितौ वने  
   जयं पित्रे परदास्यामि रावणाय रणाधिकम  
17 कृत्वा निर्वानराम उर्वीं हत्वा रामं सलक्ष्मणम  
   करिष्ये परमां परीतिम इत्य उक्त्वान्तरधीयत  
18 आपपाताथ संक्रुद्धॊ दशग्रीवेण चॊदितः  
   तीक्ष्णकार्मुकनाराचैस तीक्ष्णस तव इन्द्ररिपू रणे  
19 स ददर्श महावीर्यौ नागौ तरिशिरसाव इव  
   सृजन्ताव इषुजालानि वीरौ वानरमध्यगौ  
20 इमौ ताव इति संचिन्त्य सज्यं कृत्वा च कार्मुकम  
   संततानेषुधाराभिः पर्जन्य इव वृष्टिमान  
21 स तु वैहायसं पराप्य सरथॊ रामलक्ष्मणौ  
   अचक्षुर विषये तिष्ठन विव्याध निशितैः शरैः  
22 तौ तस्य शरवेगेन परीतौ रामलक्ष्मणौ  
   धनुषी सशरे कृत्वा दिव्यम अस्त्रं परचक्रतुः  
23 परच्छादयन्तौ गगनं शरजालैर महाबलौ  
   तम अस्त्रैः सुरसंकाशौ नैव पस्पर्शतुः शरैः  
24 स हि धूमान्धकारं च चक्रे परच्छादयन नभः  
   दिशश चान्तर्दधे शरीमान नीहारतमसावृतः  
25 नैव जयातलनिर्घॊषॊ न च नेमिखुरस्वनः  
   शुश्रुवे चरतस तस्य न च रूपं परकाशते  
26 घनान्धकारे तिमिरे शरवर्षम इवाद्भुतम  
   स ववर्ष महाबाहुर नाराचशरवृष्टिभिः  
27 स रामं सूर्यसंकाशैः शरैर दत्तवरॊ भृशम  
   विव्याध समरे करुद्धः सर्वगात्रेषु रावणिः  
28 तौ हन्यमानौ नाराचैर धाराभिर इव पर्वतौ  
   हेमपुङ्खान नरव्याघ्रौ तिग्मान मुमुचतुः शरान  
29 अन्तरिक्षं समासाद्य रावणिं कङ्कपत्रिणः  
   निकृत्य पतगा भूमौ पेतुस ते शॊणितॊक्षिताः  
30 अतिमात्रं शरौघेण पीड्यमानौ नरॊत्तमौ  
   तान इषून पततॊ भल्लैर अनेकैर निचकर्ततुः  
31 यतॊ हि ददृशाते तौ शरान निपतिताञ शितान  
   ततस ततॊ दाशरथी ससृजाते ऽसत्रम उत्तमम  
32 रावणिस तु दिशः सर्वा रथेनातिरथः पतन  
   विव्याध तौ दाशरथी लघ्व अस्त्रॊ निशितैः शरैः  
33 तेनातिविद्धौ तौ वीरौ रुक्मपुङ्खैः सुसंहतैः  
   बभूवतुर दाशरथी पुष्पिताव इव किंशुकौ  
34 नास्य वेद गतिं कश चिन न च रूपं धनुः शरान  
   न चान्यद विदितं किं चित सूर्यस्येवाभ्रसंप्लवे  
35 तेन विद्धाश च हरयॊ निहताश च गतासवः  
   बभूवुः शतशस तत्र पतिता धरणीतले  
36 लक्ष्मणस तु सुसंक्रुद्धॊ भरातरं वाक्यम अब्रवीत  
   बराह्मम अस्त्रं परयॊक्ष्यामि वधार्थं सर्वरक्षसाम  
37 तम उवाच ततॊ रामॊ लक्ष्मणं शुभलक्षणम  
   नैकस्य हेतॊ रक्षांसि पृथिव्यां हन्तुम अर्हसि  
38 अयुध्यमानं परच्छन्नं पराञ्जलिं शरणागतम  
   पलायन्तं परमत्तं वा न तवं हन्तुम इहार्हसि  
39 अस्यैव तु वधे यत्नं करिष्यावॊ महाबल  
   आदेक्ष्यावॊ महावेगान अस्त्रान आशीविषॊपमान  
40 तम एनं मायिनं कषुद्रम अन्तर्हितरथं बलात  
   राक्षसं निहनिष्यन्ति दृष्ट्वा वानरयूथपाः  
41 यद्य एष भूमिं विशते दिवं वा; रसातलं वापि नभस्तलं वा  
   एवं निगूढॊ ऽपि ममास्त्रदग्धः; पतिष्यते भूमितले गतासुः  
42 इत्य एवम उक्त्वा वचनं महात्मा; रघुप्रवीरः पलवगर्षभैर वृतः  
   वधाय रौद्रस्य नृशंसकर्मणस; तदा महात्मा तवरितं निरीक्षते  

<div class="filenav">

------------------------------------------------------------------------

[Next: Chapter 68](rys6068.md)

</div>
