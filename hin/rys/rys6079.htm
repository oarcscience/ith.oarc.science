<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 79</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6078.htm">Previous</A>&nbsp;
<A HREF="rys6080.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 79
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 rudhiraklinnagātras tu lakṣmaṇaḥ śubhalakṣaṇaḥ<BR>
&nbsp; babhūva hṛṣṭas taṃ hatvā śakrajetāram āhave<BR>
&nbsp;<FONT COLOR="GREEN" SIZE="-1">2</FONT>
 tataḥ sa jāmbavantaṃ ca hanūmantaṃ ca vīryavān<BR>
&nbsp; saṃnivartya mahātejās tāṃś ca sarvān vanaukasaḥ<BR>
&nbsp;<FONT COLOR="GREEN" SIZE="-1">3</FONT>
 ājagāma tataḥ śīghraṃ yatra sugrīvarāghavau<BR>
&nbsp; vibhīṣaṇam avaṣṭabhya hanūmantaṃ ca lakṣmaṇaḥ<BR>
&nbsp;<FONT COLOR="GREEN" SIZE="-1">4</FONT>
 tato rāmam abhikramya saumitrir abhivādya ca<BR>
&nbsp; tasthau bhrātṛsamīpasthaḥ śakrasyendrānujo yathā<BR>
&nbsp; ācacakṣe tadā vīro ghoram indrajito vadham<BR>
&nbsp;<FONT COLOR="GREEN" SIZE="-1">5</FONT>
 rāvaṇas tu śiraś chinnaṃ lakṣmaṇena mahātmanā<BR>
&nbsp; nyavedayata rāmāya tadā hṛṣṭo vibhīṣaṇaḥ<BR>
&nbsp;<FONT COLOR="GREEN" SIZE="-1">6</FONT>
 upaveśya tam utsaṅge pariṣvajyāvapīḍitam<BR>
&nbsp; mūrdhni cainam upāghrāya bhūyaḥ saṃspṛśya ca tvaran<BR>
&nbsp; uvāca lakṣmaṇaṃ vākyam āśvāsya puruṣarṣabhaḥ<BR>
&nbsp;<FONT COLOR="GREEN" SIZE="-1">7</FONT>
 kṛtaṃ paramakalyāṇaṃ karma duṣkarakāriṇā<BR>
&nbsp; niramitraḥ kṛto 'smy adya niryāsyati hi rāvaṇaḥ<BR>
&nbsp; balavyūhena mahatā śrutvā putraṃ nipātitam<BR>
&nbsp;<FONT COLOR="GREEN" SIZE="-1">8</FONT>
 taṃ putravadhasaṃtaptaṃ niryāntaṃ rākṣasādhipam<BR>
&nbsp; balenāvṛtya mahatā nihaniṣyāmi durjayam<BR>
&nbsp;<FONT COLOR="GREEN" SIZE="-1">9</FONT>
 tvayā lakṣmaṇa nāthena sītā ca pṛthivī ca me<BR>
&nbsp; na duṣprāpā hate tv adya śakrajetari cāhave<BR>
&nbsp;<FONT COLOR="GREEN" SIZE="-1">10</FONT>
 sa taṃ bhrātaram āśvāsya pāriṣvajya ca rāghavaḥ<BR>
&nbsp;&nbsp; rāmaḥ suṣeṇaṃ muditaḥ samābhāṣyedam abravīt<BR>
<FONT COLOR="GREEN" SIZE="-1">11</FONT>
 saśalyo 'yaṃ mahāprājñaḥ saumitrir mitravatsalaḥ<BR>
&nbsp;&nbsp; yathā bhavati susvasthas tathā tvaṃ samupācara<BR>
&nbsp;&nbsp; viśalyaḥ kriyatāṃ kṣipraṃ saumitriḥ savibhīṣaṇaḥ<BR>
<FONT COLOR="GREEN" SIZE="-1">12</FONT>
 kṛṣa vānarasainyānāṃ śūrāṇāṃ drumayodhinām<BR>
&nbsp;&nbsp; ye cānye 'tra ca yudhyantaḥ saśalyā vraṇinas tathā<BR>
&nbsp;&nbsp; te 'pi sarve prayatnena kriyantāṃ sukhinas tvayā<BR>
<FONT COLOR="GREEN" SIZE="-1">13</FONT>
 evam uktaḥ sa rāmeṇa mahātmā hariyūthapaḥ<BR>
&nbsp;&nbsp; lakṣmaṇāya dadau nastaḥ suṣeṇaḥ paramauṣadham<BR>
<FONT COLOR="GREEN" SIZE="-1">14</FONT>
 sa tasya gandham āghrāya viśalyaḥ samapadyata<BR>
&nbsp;&nbsp; tadā nirvedanaś caiva saṃrūḍhavraṇa eva ca<BR>
<FONT COLOR="GREEN" SIZE="-1">15</FONT>
 vibhīṣaṇa mukhānāṃ ca suhṛdāṃ rāghavājñayā<BR>
&nbsp;&nbsp; sarvavānaramukhyānāṃ cikitsāṃ sa tadākarot<BR>
<FONT COLOR="GREEN" SIZE="-1">16</FONT>
 tataḥ prakṛtim āpanno hṛtaśalyo gatavyathaḥ<BR>
&nbsp;&nbsp; saumitrir muditas tatra kṣaṇena vigatajvaraḥ<BR>
<FONT COLOR="GREEN" SIZE="-1">17</FONT>
 tathaiva rāmaḥ plavagādhipas tadā; vibhīṣaṇaś carkṣapatiś ca jāmbavān<BR>
&nbsp;&nbsp; avekṣya saumitrim arogam utthitaṃ; mudā sasainyaḥ suciraṃ jaharṣire<BR>
<FONT COLOR="GREEN" SIZE="-1">18</FONT>
 apūjayat karma sa lakṣmaṇasya; suduṣkaraṃ dāśarathir mahātmā<BR>
&nbsp;&nbsp; hṛṣṭā babhūvur yudhi yūthapendrā; niśamya taṃ śakrajitaṃ nipātitam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 रुधिरक्लिन्नगात्रस तु लक्ष्मणः शुभलक्षणः<BR>
&nbsp; बभूव हृष्टस तं हत्वा शक्रजेतारम आहवे<BR>
&nbsp;<FONT COLOR="GREEN" SIZE="-1">2</FONT>
 ततः स जाम्बवन्तं च हनूमन्तं च वीर्यवान<BR>
&nbsp; संनिवर्त्य महातेजास तांश च सर्वान वनौकसः<BR>
&nbsp;<FONT COLOR="GREEN" SIZE="-1">3</FONT>
 आजगाम ततः शीघ्रं यत्र सुग्रीवराघवौ<BR>
&nbsp; विभीषणम अवष्टभ्य हनूमन्तं च लक्ष्मणः<BR>
&nbsp;<FONT COLOR="GREEN" SIZE="-1">4</FONT>
 ततॊ रामम अभिक्रम्य सौमित्रिर अभिवाद्य च<BR>
&nbsp; तस्थौ भरातृसमीपस्थः शक्रस्येन्द्रानुजॊ यथा<BR>
&nbsp; आचचक्षे तदा वीरॊ घॊरम इन्द्रजितॊ वधम<BR>
&nbsp;<FONT COLOR="GREEN" SIZE="-1">5</FONT>
 रावणस तु शिरश छिन्नं लक्ष्मणेन महात्मना<BR>
&nbsp; नयवेदयत रामाय तदा हृष्टॊ विभीषणः<BR>
&nbsp;<FONT COLOR="GREEN" SIZE="-1">6</FONT>
 उपवेश्य तम उत्सङ्गे परिष्वज्यावपीडितम<BR>
&nbsp; मूर्ध्नि चैनम उपाघ्राय भूयः संस्पृश्य च तवरन<BR>
&nbsp; उवाच लक्ष्मणं वाक्यम आश्वास्य पुरुषर्षभः<BR>
&nbsp;<FONT COLOR="GREEN" SIZE="-1">7</FONT>
 कृतं परमकल्याणं कर्म दुष्करकारिणा<BR>
&nbsp; निरमित्रः कृतॊ ऽसम्य अद्य निर्यास्यति हि रावणः<BR>
&nbsp; बलव्यूहेन महता शरुत्वा पुत्रं निपातितम<BR>
&nbsp;<FONT COLOR="GREEN" SIZE="-1">8</FONT>
 तं पुत्रवधसंतप्तं निर्यान्तं राक्षसाधिपम<BR>
&nbsp; बलेनावृत्य महता निहनिष्यामि दुर्जयम<BR>
&nbsp;<FONT COLOR="GREEN" SIZE="-1">9</FONT>
 तवया लक्ष्मण नाथेन सीता च पृथिवी च मे<BR>
&nbsp; न दुष्प्रापा हते तव अद्य शक्रजेतरि चाहवे<BR>
&nbsp;<FONT COLOR="GREEN" SIZE="-1">10</FONT>
 स तं भरातरम आश्वास्य पारिष्वज्य च राघवः<BR>
&nbsp;&nbsp; रामः सुषेणं मुदितः समाभाष्येदम अब्रवीत<BR>
<FONT COLOR="GREEN" SIZE="-1">11</FONT>
 सशल्यॊ ऽयं महाप्राज्ञः सौमित्रिर मित्रवत्सलः<BR>
&nbsp;&nbsp; यथा भवति सुस्वस्थस तथा तवं समुपाचर<BR>
&nbsp;&nbsp; विशल्यः करियतां कषिप्रं सौमित्रिः सविभीषणः<BR>
<FONT COLOR="GREEN" SIZE="-1">12</FONT>
 कृष वानरसैन्यानां शूराणां दरुमयॊधिनाम<BR>
&nbsp;&nbsp; ये चान्ये ऽतर च युध्यन्तः सशल्या वरणिनस तथा<BR>
&nbsp;&nbsp; ते ऽपि सर्वे परयत्नेन करियन्तां सुखिनस तवया<BR>
<FONT COLOR="GREEN" SIZE="-1">13</FONT>
 एवम उक्तः स रामेण महात्मा हरियूथपः<BR>
&nbsp;&nbsp; लक्ष्मणाय ददौ नस्तः सुषेणः परमौषधम<BR>
<FONT COLOR="GREEN" SIZE="-1">14</FONT>
 स तस्य गन्धम आघ्राय विशल्यः समपद्यत<BR>
&nbsp;&nbsp; तदा निर्वेदनश चैव संरूढव्रण एव च<BR>
<FONT COLOR="GREEN" SIZE="-1">15</FONT>
 विभीषण मुखानां च सुहृदां राघवाज्ञया<BR>
&nbsp;&nbsp; सर्ववानरमुख्यानां चिकित्सां स तदाकरॊत<BR>
<FONT COLOR="GREEN" SIZE="-1">16</FONT>
 ततः परकृतिम आपन्नॊ हृतशल्यॊ गतव्यथः<BR>
&nbsp;&nbsp; सौमित्रिर मुदितस तत्र कषणेन विगतज्वरः<BR>
<FONT COLOR="GREEN" SIZE="-1">17</FONT>
 तथैव रामः पलवगाधिपस तदा; विभीषणश चर्क्षपतिश च जाम्बवान<BR>
&nbsp;&nbsp; अवेक्ष्य सौमित्रिम अरॊगम उत्थितं; मुदा ससैन्यः सुचिरं जहर्षिरे<BR>
<FONT COLOR="GREEN" SIZE="-1">18</FONT>
 अपूजयत कर्म स लक्ष्मणस्य; सुदुष्करं दाशरथिर महात्मा<BR>
&nbsp;&nbsp; हृष्टा बभूवुर युधि यूथपेन्द्रा; निशम्य तं शक्रजितं निपातितम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6080.htm">Next: Chapter 80</A></CENTER>
</div>
</BODY>
</HTML>
