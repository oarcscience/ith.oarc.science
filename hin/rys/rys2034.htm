<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 34</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi02.htm">Book 2 Index</A><BR>
&nbsp;
<A HREF="rys2033.htm">Previous</A>&nbsp;
<A HREF="rys2035.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 34
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 rāmasya tu vacaḥ śrutvā muniveṣadharaṃ ca tam<BR>
&nbsp; samīkṣya saha bhāryābhī rājā vigatacetanaḥ<BR>
&nbsp;<FONT COLOR="GREEN" SIZE="-1">2</FONT>
 nainaṃ duḥkhena saṃtaptaḥ pratyavaikṣata rāghavam<BR>
&nbsp; na cainam abhisaṃprekṣya pratyabhāṣata durmanāḥ<BR>
&nbsp;<FONT COLOR="GREEN" SIZE="-1">3</FONT>
 sa muhūrtam ivāsaṃjño duḥkhitaś ca mahīpatiḥ<BR>
&nbsp; vilalāpa mahābāhū rāmam evānucintayan<BR>
&nbsp;<FONT COLOR="GREEN" SIZE="-1">4</FONT>
 manye khalu mayā pūrvaṃ vivatsā bahavaḥ kṛtāḥ<BR>
&nbsp; prāṇino hiṃsitā vāpi tasmād idam upasthitam<BR>
&nbsp;<FONT COLOR="GREEN" SIZE="-1">5</FONT>
 na tv evānāgate kāle dehāc cyavati jīvitam<BR>
&nbsp; kaikeyyā kliśyamānasya mṛtyur mama na vidyate<BR>
&nbsp;<FONT COLOR="GREEN" SIZE="-1">6</FONT>
 yo 'haṃ pāvakasaṃkāśaṃ paśyāmi purataḥ sthitam<BR>
&nbsp; vihāya vasane sūkṣme tāpasācchādam ātmajam<BR>
&nbsp;<FONT COLOR="GREEN" SIZE="-1">7</FONT>
 ekasyāḥ khalu kaikeyyāḥ kṛte 'yaṃ kliśyate janaḥ<BR>
&nbsp; svārthe prayatamānāyāḥ saṃśritya nikṛtiṃ tv imām<BR>
&nbsp;<FONT COLOR="GREEN" SIZE="-1">8</FONT>
 evam uktvā tu vacanaṃ bāṣpeṇa pihitekṣṇaha<BR>
&nbsp; rāmeti sakṛd evoktvā vyāhartuṃ na śaśāka ha<BR>
&nbsp;<FONT COLOR="GREEN" SIZE="-1">9</FONT>
 saṃjñāṃ tu pratilabhyaiva muhūrtāt sa mahīpatiḥ<BR>
&nbsp; netrābhyām aśrupūrṇābhyāṃ sumantram idam abravīt<BR>
&nbsp;<FONT COLOR="GREEN" SIZE="-1">10</FONT>
 aupavāhyaṃ rathaṃ yuktvā tvam āyāhi hayottamaiḥ<BR>
&nbsp;&nbsp; prāpayainaṃ mahābhāgam ito janapadāt param<BR>
<FONT COLOR="GREEN" SIZE="-1">11</FONT>
 evaṃ manye guṇavatāṃ guṇānāṃ phalam ucyate<BR>
&nbsp;&nbsp; pitrā mātrā ca yat sādhur vīro nirvāsyate vanam<BR>
<FONT COLOR="GREEN" SIZE="-1">12</FONT>
 rājño vacanam ājñāya sumantraḥ śīghravikramaḥ<BR>
&nbsp;&nbsp; yojayitvāyayau tatra ratham aśvair alaṃkṛtam<BR>
<FONT COLOR="GREEN" SIZE="-1">13</FONT>
 taṃ rathaṃ rājaputrāya sūtaḥ kanakabhūṣitam<BR>
&nbsp;&nbsp; ācacakṣe 'ñjaliṃ kṛtvā yuktaṃ paramavājibhiḥ<BR>
<FONT COLOR="GREEN" SIZE="-1">14</FONT>
 rājā satvaram āhūya vyāpṛtaṃ vittasaṃcaye<BR>
&nbsp;&nbsp; uvāca deśakālajño niścitaṃ sarvataḥ śuci<BR>
<FONT COLOR="GREEN" SIZE="-1">15</FONT>
 vāsāṃsi ca mahārhāṇi bhūṣaṇāni varāṇi ca<BR>
&nbsp;&nbsp; varṣāṇy etāni saṃkhyāya vaidehyāḥ kṣipram ānaya<BR>
<FONT COLOR="GREEN" SIZE="-1">16</FONT>
 narendreṇaivam uktas tu gatvā kośagṛhaṃ tataḥ<BR>
&nbsp;&nbsp; prāyacchat sarvam āhṛtya sītāyai kṣipram eva tat<BR>
<FONT COLOR="GREEN" SIZE="-1">17</FONT>
 sā sujātā sujātāni vaidehī prasthitā vanam<BR>
&nbsp;&nbsp; bhūṣayām āsa gātrāṇi tair vicitrair vibhūṣaṇaiḥ<BR>
<FONT COLOR="GREEN" SIZE="-1">18</FONT>
 vyarājayata vaidehī veśma tat suvibhūṣitā<BR>
&nbsp;&nbsp; udyato 'ṃśumataḥ kāle khaṃ prabheva vivasvataḥ<BR>
<FONT COLOR="GREEN" SIZE="-1">19</FONT>
 tāṃ bhujābhyāṃ pariṣvajya śvaśrūr vacanam abravīt<BR>
&nbsp;&nbsp; anācarantīṃ kṛpaṇaṃ mūdhny upāghrāya maithilīm<BR>
<FONT COLOR="GREEN" SIZE="-1">20</FONT>
 asatyaḥ sarvaloke 'smin satataṃ satkṛtāḥ priyaiḥ<BR>
&nbsp;&nbsp; bhartāraṃ nānumanyante vinipātagataṃ striyaḥ<BR>
<FONT COLOR="GREEN" SIZE="-1">21</FONT>
 sa tvayā nāvamantavyaḥ putraḥ pravrājito mama<BR>
&nbsp;&nbsp; tava daivatam astv eṣa nirdhanaḥ sadhano 'pi vā<BR>
<FONT COLOR="GREEN" SIZE="-1">22</FONT>
 vijñāya vacanaṃ sītā tasyā dharmārthasaṃhitam<BR>
&nbsp;&nbsp; kṛtāñjalir uvācedaṃ śvaśrūm abhimukhe sthitā<BR>
<FONT COLOR="GREEN" SIZE="-1">23</FONT>
 kariṣye sarvam evāham āryā yad anuśāsti mām<BR>
&nbsp;&nbsp; abhijñāsmi yathā bhartur vartitavyaṃ śrutaṃ ca me<BR>
<FONT COLOR="GREEN" SIZE="-1">24</FONT>
 na mām asajjanenāryā samānayitum arhati<BR>
&nbsp;&nbsp; dharmād vicalituṃ nāham alaṃ candrād iva prabhā<BR>
<FONT COLOR="GREEN" SIZE="-1">25</FONT>
 nātantrī vādyate vīṇā nācakro vartate rathaḥ<BR>
&nbsp;&nbsp; nāpatiḥ sukham edhate yā syād api śatātmajā<BR>
<FONT COLOR="GREEN" SIZE="-1">26</FONT>
 mitaṃ dadāti hi pitā mitaṃ mātā mitaṃ sutaḥ<BR>
&nbsp;&nbsp; amitasya hi dātāraṃ bhartāraṃ kā na pūjayet<BR>
<FONT COLOR="GREEN" SIZE="-1">27</FONT>
 sāham evaṃgatā śreṣṭhā śrutadharmaparāvarā<BR>
&nbsp;&nbsp; ārye kim avamanyeyaṃ strīṇāṃ bhartā hi daivatam<BR>
<FONT COLOR="GREEN" SIZE="-1">28</FONT>
 sītāyā vacanaṃ śrutvā kausalyā hṛdayaṃgamam<BR>
&nbsp;&nbsp; śuddhasattvā mumocāśru sahasā duḥkhaharṣajam<BR>
<FONT COLOR="GREEN" SIZE="-1">29</FONT>
 tāṃ prāñjalir abhikramya mātṛmadhye 'tisatkṛtām<BR>
&nbsp;&nbsp; rāmaḥ paramadharmajño mātaraṃ vākyam abravīt<BR>
<FONT COLOR="GREEN" SIZE="-1">30</FONT>
 amba mā duḥkhitā bhūs tvaṃ paśya tvaṃ pitaraṃ mama<BR>
&nbsp;&nbsp; kṣayo hi vanavāsasya kṣipram eva bhaviṣyati<BR>
<FONT COLOR="GREEN" SIZE="-1">31</FONT>
 suptāyās te gamiṣyanti navavarṣāṇi pañca ca<BR>
&nbsp;&nbsp; sā samagram iha prāptaṃ māṃ drakṣyasi suhṛdvṛtam<BR>
<FONT COLOR="GREEN" SIZE="-1">32</FONT>
 etāvad abhinītārtham uktvā sa jananīṃ vacaḥ<BR>
&nbsp;&nbsp; trayaḥ śataśatārdhā hi dadarśāvekṣya mātaraḥ<BR>
<FONT COLOR="GREEN" SIZE="-1">33</FONT>
 tāś cāpi sa tathaivārtā mātṝr daśarathātmajaḥ<BR>
&nbsp;&nbsp; dharmayuktam idaṃ vākyaṃ nijagāda kṛtāñjaliḥ<BR>
<FONT COLOR="GREEN" SIZE="-1">34</FONT>
 saṃvāsāt paruṣaṃ kiṃ cid ajñānād vāpi yat kṛtam<BR>
&nbsp;&nbsp; tan me samanujānīta sarvāś cāmantrayāmi vaḥ<BR>
<FONT COLOR="GREEN" SIZE="-1">35</FONT>
 jajñe 'tha tāsāṃ saṃnādaḥ krauñcīnām iva niḥsvanaḥ<BR>
&nbsp;&nbsp; mānavendrasya bhāryāṇām evaṃ vadati rāghave<BR>
<FONT COLOR="GREEN" SIZE="-1">36</FONT>
 murajapaṇavameghaghoṣavad; daśarathaveśma babhūva yat purā<BR>
&nbsp;&nbsp; vilapita paridevanākulaṃ; vyasanagataṃ tad abhūt suduḥkhitam<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 रामस्य तु वचः शरुत्वा मुनिवेषधरं च तम<BR>
&nbsp; समीक्ष्य सह भार्याभी राजा विगतचेतनः<BR>
&nbsp;<FONT COLOR="GREEN" SIZE="-1">2</FONT>
 नैनं दुःखेन संतप्तः परत्यवैक्षत राघवम<BR>
&nbsp; न चैनम अभिसंप्रेक्ष्य परत्यभाषत दुर्मनाः<BR>
&nbsp;<FONT COLOR="GREEN" SIZE="-1">3</FONT>
 स मुहूर्तम इवासंज्ञॊ दुःखितश च महीपतिः<BR>
&nbsp; विललाप महाबाहू रामम एवानुचिन्तयन<BR>
&nbsp;<FONT COLOR="GREEN" SIZE="-1">4</FONT>
 मन्ये खलु मया पूर्वं विवत्सा बहवः कृताः<BR>
&nbsp; पराणिनॊ हिंसिता वापि तस्माद इदम उपस्थितम<BR>
&nbsp;<FONT COLOR="GREEN" SIZE="-1">5</FONT>
 न तव एवानागते काले देहाच चयवति जीवितम<BR>
&nbsp; कैकेय्या कलिश्यमानस्य मृत्युर मम न विद्यते<BR>
&nbsp;<FONT COLOR="GREEN" SIZE="-1">6</FONT>
 यॊ ऽहं पावकसंकाशं पश्यामि पुरतः सथितम<BR>
&nbsp; विहाय वसने सूक्ष्मे तापसाच्छादम आत्मजम<BR>
&nbsp;<FONT COLOR="GREEN" SIZE="-1">7</FONT>
 एकस्याः खलु कैकेय्याः कृते ऽयं कलिश्यते जनः<BR>
&nbsp; सवार्थे परयतमानायाः संश्रित्य निकृतिं तव इमाम<BR>
&nbsp;<FONT COLOR="GREEN" SIZE="-1">8</FONT>
 एवम उक्त्वा तु वचनं बाष्पेण पिहितेक्ष्णह<BR>
&nbsp; रामेति सकृद एवॊक्त्वा वयाहर्तुं न शशाक ह<BR>
&nbsp;<FONT COLOR="GREEN" SIZE="-1">9</FONT>
 संज्ञां तु परतिलभ्यैव मुहूर्तात स महीपतिः<BR>
&nbsp; नेत्राभ्याम अश्रुपूर्णाभ्यां सुमन्त्रम इदम अब्रवीत<BR>
&nbsp;<FONT COLOR="GREEN" SIZE="-1">10</FONT>
 औपवाह्यं रथं युक्त्वा तवम आयाहि हयॊत्तमैः<BR>
&nbsp;&nbsp; परापयैनं महाभागम इतॊ जनपदात परम<BR>
<FONT COLOR="GREEN" SIZE="-1">11</FONT>
 एवं मन्ये गुणवतां गुणानां फलम उच्यते<BR>
&nbsp;&nbsp; पित्रा मात्रा च यत साधुर वीरॊ निर्वास्यते वनम<BR>
<FONT COLOR="GREEN" SIZE="-1">12</FONT>
 राज्ञॊ वचनम आज्ञाय सुमन्त्रः शीघ्रविक्रमः<BR>
&nbsp;&nbsp; यॊजयित्वाययौ तत्र रथम अश्वैर अलंकृतम<BR>
<FONT COLOR="GREEN" SIZE="-1">13</FONT>
 तं रथं राजपुत्राय सूतः कनकभूषितम<BR>
&nbsp;&nbsp; आचचक्षे ऽञजलिं कृत्वा युक्तं परमवाजिभिः<BR>
<FONT COLOR="GREEN" SIZE="-1">14</FONT>
 राजा सत्वरम आहूय वयापृतं वित्तसंचये<BR>
&nbsp;&nbsp; उवाच देशकालज्ञॊ निश्चितं सर्वतः शुचि<BR>
<FONT COLOR="GREEN" SIZE="-1">15</FONT>
 वासांसि च महार्हाणि भूषणानि वराणि च<BR>
&nbsp;&nbsp; वर्षाण्य एतानि संख्याय वैदेह्याः कषिप्रम आनय<BR>
<FONT COLOR="GREEN" SIZE="-1">16</FONT>
 नरेन्द्रेणैवम उक्तस तु गत्वा कॊशगृहं ततः<BR>
&nbsp;&nbsp; परायच्छत सर्वम आहृत्य सीतायै कषिप्रम एव तत<BR>
<FONT COLOR="GREEN" SIZE="-1">17</FONT>
 सा सुजाता सुजातानि वैदेही परस्थिता वनम<BR>
&nbsp;&nbsp; भूषयाम आस गात्राणि तैर विचित्रैर विभूषणैः<BR>
<FONT COLOR="GREEN" SIZE="-1">18</FONT>
 वयराजयत वैदेही वेश्म तत सुविभूषिता<BR>
&nbsp;&nbsp; उद्यतॊ ऽंशुमतः काले खं परभेव विवस्वतः<BR>
<FONT COLOR="GREEN" SIZE="-1">19</FONT>
 तां भुजाभ्यां परिष्वज्य शवश्रूर वचनम अब्रवीत<BR>
&nbsp;&nbsp; अनाचरन्तीं कृपणं मूध्न्य उपाघ्राय मैथिलीम<BR>
<FONT COLOR="GREEN" SIZE="-1">20</FONT>
 असत्यः सर्वलॊके ऽसमिन सततं सत्कृताः परियैः<BR>
&nbsp;&nbsp; भर्तारं नानुमन्यन्ते विनिपातगतं सत्रियः<BR>
<FONT COLOR="GREEN" SIZE="-1">21</FONT>
 स तवया नावमन्तव्यः पुत्रः परव्राजितॊ मम<BR>
&nbsp;&nbsp; तव दैवतम अस्त्व एष निर्धनः सधनॊ ऽपि वा<BR>
<FONT COLOR="GREEN" SIZE="-1">22</FONT>
 विज्ञाय वचनं सीता तस्या धर्मार्थसंहितम<BR>
&nbsp;&nbsp; कृताञ्जलिर उवाचेदं शवश्रूम अभिमुखे सथिता<BR>
<FONT COLOR="GREEN" SIZE="-1">23</FONT>
 करिष्ये सर्वम एवाहम आर्या यद अनुशास्ति माम<BR>
&nbsp;&nbsp; अभिज्ञास्मि यथा भर्तुर वर्तितव्यं शरुतं च मे<BR>
<FONT COLOR="GREEN" SIZE="-1">24</FONT>
 न माम असज्जनेनार्या समानयितुम अर्हति<BR>
&nbsp;&nbsp; धर्माद विचलितुं नाहम अलं चन्द्राद इव परभा<BR>
<FONT COLOR="GREEN" SIZE="-1">25</FONT>
 नातन्त्री वाद्यते वीणा नाचक्रॊ वर्तते रथः<BR>
&nbsp;&nbsp; नापतिः सुखम एधते या सयाद अपि शतात्मजा<BR>
<FONT COLOR="GREEN" SIZE="-1">26</FONT>
 मितं ददाति हि पिता मितं माता मितं सुतः<BR>
&nbsp;&nbsp; अमितस्य हि दातारं भर्तारं का न पूजयेत<BR>
<FONT COLOR="GREEN" SIZE="-1">27</FONT>
 साहम एवंगता शरेष्ठा शरुतधर्मपरावरा<BR>
&nbsp;&nbsp; आर्ये किम अवमन्येयं सत्रीणां भर्ता हि दैवतम<BR>
<FONT COLOR="GREEN" SIZE="-1">28</FONT>
 सीताया वचनं शरुत्वा कौसल्या हृदयंगमम<BR>
&nbsp;&nbsp; शुद्धसत्त्वा मुमॊचाश्रु सहसा दुःखहर्षजम<BR>
<FONT COLOR="GREEN" SIZE="-1">29</FONT>
 तां पराञ्जलिर अभिक्रम्य मातृमध्ये ऽतिसत्कृताम<BR>
&nbsp;&nbsp; रामः परमधर्मज्ञॊ मातरं वाक्यम अब्रवीत<BR>
<FONT COLOR="GREEN" SIZE="-1">30</FONT>
 अम्ब मा दुःखिता भूस तवं पश्य तवं पितरं मम<BR>
&nbsp;&nbsp; कषयॊ हि वनवासस्य कषिप्रम एव भविष्यति<BR>
<FONT COLOR="GREEN" SIZE="-1">31</FONT>
 सुप्तायास ते गमिष्यन्ति नववर्षाणि पञ्च च<BR>
&nbsp;&nbsp; सा समग्रम इह पराप्तं मां दरक्ष्यसि सुहृद्वृतम<BR>
<FONT COLOR="GREEN" SIZE="-1">32</FONT>
 एतावद अभिनीतार्थम उक्त्वा स जननीं वचः<BR>
&nbsp;&nbsp; तरयः शतशतार्धा हि ददर्शावेक्ष्य मातरः<BR>
<FONT COLOR="GREEN" SIZE="-1">33</FONT>
 ताश चापि स तथैवार्ता मातॄर दशरथात्मजः<BR>
&nbsp;&nbsp; धर्मयुक्तम इदं वाक्यं निजगाद कृताञ्जलिः<BR>
<FONT COLOR="GREEN" SIZE="-1">34</FONT>
 संवासात परुषं किं चिद अज्ञानाद वापि यत कृतम<BR>
&nbsp;&nbsp; तन मे समनुजानीत सर्वाश चामन्त्रयामि वः<BR>
<FONT COLOR="GREEN" SIZE="-1">35</FONT>
 जज्ञे ऽथ तासां संनादः करौञ्चीनाम इव निःस्वनः<BR>
&nbsp;&nbsp; मानवेन्द्रस्य भार्याणाम एवं वदति राघवे<BR>
<FONT COLOR="GREEN" SIZE="-1">36</FONT>
 मुरजपणवमेघघॊषवद; दशरथवेश्म बभूव यत पुरा<BR>
&nbsp;&nbsp; विलपित परिदेवनाकुलं; वयसनगतं तद अभूत सुदुःखितम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2035.htm">Next: Chapter 35</A></CENTER>
</div>
</BODY>
</HTML>
