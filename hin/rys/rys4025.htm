<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 25</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4024.htm">Previous</A>&nbsp;
<A HREF="rys4026.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 25
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ śokābhisaṃtaptaṃ sugrīvaṃ klinnavāsanam<BR>
&nbsp; śākhāmṛgamahāmātrāḥ parivāryopatasthire<BR>
&nbsp;<FONT COLOR="GREEN" SIZE="-1">2</FONT>
 abhigamya mahābāhuṃ rāmam akliṣṭakāriṇam<BR>
&nbsp; sthitāḥ prāñjalayaḥ sarve pitāmaham ivarṣayaḥ<BR>
&nbsp;<FONT COLOR="GREEN" SIZE="-1">3</FONT>
 tataḥ kāñcanaśailābhas taruṇārkanibhānanaḥ<BR>
&nbsp; abravīt prāñjalir vākyaṃ hanumān mārutātmajaḥ<BR>
&nbsp;<FONT COLOR="GREEN" SIZE="-1">4</FONT>
 bhavatprasādāt sugrīvaḥ pitṛpaitāmahaṃ mahat<BR>
&nbsp; vānarāṇāṃ suduṣprāpaṃ prāpto rājyam idaṃ prabho<BR>
&nbsp;<FONT COLOR="GREEN" SIZE="-1">5</FONT>
 bhavatā samanujñātaḥ praviśya nagaraṃ śubham<BR>
&nbsp; saṃvidhāsyati kāryāṇi sarvāṇi sasuhṛjjanaḥ<BR>
&nbsp;<FONT COLOR="GREEN" SIZE="-1">6</FONT>
 snāto 'yaṃ vividhair gandhair auṣadhaiś ca yathāvidhi<BR>
&nbsp; arcayiṣyati ratnaiś ca mālyaiś ca tvāṃ viśeṣataḥ<BR>
&nbsp;<FONT COLOR="GREEN" SIZE="-1">7</FONT>
 imāṃ giriguhāṃ ramyām abhigantum ito 'rhasi<BR>
&nbsp; kuruṣva svāmi saṃbandhaṃ vānarān saṃpraharṣayan<BR>
&nbsp;<FONT COLOR="GREEN" SIZE="-1">8</FONT>
 evam ukto hanumatā rāghavaḥ paravīrahā<BR>
&nbsp; pratyuvāca hanūmantaṃ buddhimān vākyakovidaḥ<BR>
&nbsp;<FONT COLOR="GREEN" SIZE="-1">9</FONT>
 caturdaśasamāḥ saumya grāmaṃ vā yadi vā puram<BR>
&nbsp; na pravekṣyāmi hanuman pitur nirdeśapālakaḥ<BR>
&nbsp;<FONT COLOR="GREEN" SIZE="-1">10</FONT>
 susamṛddhāṃ guhāṃ divyāṃ sugrīvo vānararṣabhaḥ<BR>
&nbsp;&nbsp; praviṣṭo vidhivad vīraḥ kṣipraṃ rājye 'bhiṣicyatām<BR>
<FONT COLOR="GREEN" SIZE="-1">11</FONT>
 evam uktvā hanūmantaṃ rāmaḥ sugrīvam abravīt<BR>
&nbsp;&nbsp; imam apy aṅgadaṃ vīra yauvarājye 'bhiṣecaya<BR>
<FONT COLOR="GREEN" SIZE="-1">12</FONT>
 pūrvo 'yaṃ vārṣiko māsaḥ śrāvaṇaḥ salilāgamaḥ<BR>
&nbsp;&nbsp; pravṛttāḥ saumya catvāro māsā vārṣikasaṃjñitāḥ<BR>
<FONT COLOR="GREEN" SIZE="-1">13</FONT>
 nāyam udyogasamayaḥ praviśa tvaṃ purīṃ śubhām<BR>
&nbsp;&nbsp; asmin vatsyāmy ahaṃ saumya parvate sahalakṣmaṇaḥ<BR>
<FONT COLOR="GREEN" SIZE="-1">14</FONT>
 iyaṃ giriguhā ramyā viśālā yuktamārutā<BR>
&nbsp;&nbsp; prabhūtasalilā saumya prabhūtakamalotpalā<BR>
<FONT COLOR="GREEN" SIZE="-1">15</FONT>
 kārtike samanuprāpte tvaṃ rāvaṇavadhe yata<BR>
&nbsp;&nbsp; eṣa naḥ samayaḥ saumya praviśa tvaṃ svam ālayam<BR>
&nbsp;&nbsp; abhiṣiñcasva rājye ca suhṛdaḥ saṃpraharṣaya<BR>
<FONT COLOR="GREEN" SIZE="-1">16</FONT>
 iti rāmābhyanujñātaḥ sugrīvo vānararṣabhaḥ<BR>
&nbsp;&nbsp; praviveśa purīṃ ramyāṃ kiṣkindhāṃ vālipālitām<BR>
<FONT COLOR="GREEN" SIZE="-1">17</FONT>
 taṃ vānarasahasrāṇi praviṣṭaṃ vānareśvaram<BR>
&nbsp;&nbsp; abhivādya prahṛṣṭāni sarvataḥ paryavārayan<BR>
<FONT COLOR="GREEN" SIZE="-1">18</FONT>
 tataḥ prakṛtayaḥ sarvā dṛṣṭvā harigaṇeśvaram<BR>
&nbsp;&nbsp; praṇamya mūrdhnā patitā vasudhāyāṃ samāhitāḥ<BR>
<FONT COLOR="GREEN" SIZE="-1">19</FONT>
 sugrīvaḥ prakṛtīḥ sarvāḥ saṃbhāṣyotthāpya vīryavān<BR>
&nbsp;&nbsp; bhrātur antaḥpuraṃ saumyaṃ praviveśa mahābalaḥ<BR>
<FONT COLOR="GREEN" SIZE="-1">20</FONT>
 praviśya tv abhiniṣkrāntaṃ sugrīvaṃ vānararṣabham<BR>
&nbsp;&nbsp; abhyaṣiñcanta suhṛdaḥ sahasrākṣam ivāmarāḥ<BR>
<FONT COLOR="GREEN" SIZE="-1">21</FONT>
 tasya pāṇḍuram ājahruś chatraṃ hemapariṣkṛtam<BR>
&nbsp;&nbsp; śukle ca bālavyajane hemadaṇḍe yaśaskare<BR>
<FONT COLOR="GREEN" SIZE="-1">22</FONT>
 tathā sarvāṇi ratnāni sarvabījauṣadhāni ca<BR>
&nbsp;&nbsp; sakṣīrāṇāṃ ca vṛkṣāṇāṃ prarohān kusumāni ca<BR>
<FONT COLOR="GREEN" SIZE="-1">23</FONT>
 śuklāni caiva vastrāṇi śvetaṃ caivānulepanam<BR>
&nbsp;&nbsp; sugandhīni ca mālyāni sthalajāny ambujāni ca<BR>
<FONT COLOR="GREEN" SIZE="-1">24</FONT>
 candanāni ca divyāni gandhāṃś ca vividhān bahūn<BR>
&nbsp;&nbsp; akṣataṃ jātarūpaṃ ca priyaṅgumadhusarpiṣī<BR>
<FONT COLOR="GREEN" SIZE="-1">25</FONT>
 dadhicarma ca vaiyāghraṃ vārāhī cāpy upānahau<BR>
&nbsp;&nbsp; samālambhanam ādāya rocanāṃ samanaḥśilām<BR>
&nbsp;&nbsp; ājagmus tatra muditā varāḥ kanyās tu ṣoḍaśa<BR>
<FONT COLOR="GREEN" SIZE="-1">26</FONT>
 tatas te vānaraśreṣṭhaṃ yathākālaṃ yathāvidhi<BR>
&nbsp;&nbsp; ratnair vastraiś ca bhakṣyaiś ca toṣayitvā dvijarṣabhān<BR>
<FONT COLOR="GREEN" SIZE="-1">27</FONT>
 tataḥ kuśaparistīrṇaṃ samiddhaṃ jātavedasaṃ<BR>
&nbsp;&nbsp; mantrapūtena haviṣā hutvā mantravido janāḥ<BR>
<FONT COLOR="GREEN" SIZE="-1">28</FONT>
 tato hemapratiṣṭhāne varāstaraṇasaṃvṛte<BR>
&nbsp;&nbsp; prāsādaśikhare ramye citramālyopaśobhite<BR>
<FONT COLOR="GREEN" SIZE="-1">29</FONT>
 prāṅmukhaṃ vividhiar mantraiḥ sthāpayitvā varāsane<BR>
&nbsp;&nbsp; nadīnadebhyaḥ saṃhṛtya tīrthebhyaś ca samantataḥ<BR>
<FONT COLOR="GREEN" SIZE="-1">30</FONT>
 āhṛtya ca samudrebhyaḥ sarvebhyo vānararṣabhāḥ<BR>
&nbsp;&nbsp; apaḥ kanakakumbheṣu nidhāya vimalāḥ śubhāḥ<BR>
<FONT COLOR="GREEN" SIZE="-1">31</FONT>
 śubhair vṛṣabhaśṛṅgaiś ca kalaśaiś cāpi kāñcanaiḥ<BR>
&nbsp;&nbsp; śāstradṛṣṭena vidhinā maharṣivihitena ca<BR>
<FONT COLOR="GREEN" SIZE="-1">32</FONT>
 gajo gavākṣo gavayaḥ śarabho gandhamādanaḥ<BR>
&nbsp;&nbsp; maindaś ca dvividaś caiva hanūmāñ jāmbavān nalaḥ<BR>
<FONT COLOR="GREEN" SIZE="-1">33</FONT>
 abhyaṣiñcanta sugrīvaṃ prasannena sugandhinā<BR>
&nbsp;&nbsp; salilena sahasrākṣaṃ vasavo vāsavaṃ yathā<BR>
<FONT COLOR="GREEN" SIZE="-1">34</FONT>
 abhiṣikte tu sugrīve sarve vānarapuṃgavāḥ<BR>
&nbsp;&nbsp; pracukruśur mahātmāno hṛṣṭās tatra sahasraśaḥ<BR>
<FONT COLOR="GREEN" SIZE="-1">35</FONT>
 rāmasya tu vacaḥ kurvan sugrīvo haripuṃgavaḥ<BR>
&nbsp;&nbsp; aṅgadaṃ saṃpariṣvajya yauvarājye 'bhiṣecayat<BR>
<FONT COLOR="GREEN" SIZE="-1">36</FONT>
 aṅgade cābhiṣikte tu sānukrośāḥ plavaṃgamāḥ<BR>
&nbsp;&nbsp; sādhu sādhv iti sugrīvaṃ mahātmāno 'bhyapūjayan<BR>
<FONT COLOR="GREEN" SIZE="-1">37</FONT>
 hṛṣṭapuṣṭajanākīrṇā patākādhvajaśobhitā<BR>
&nbsp;&nbsp; babhūva nagarī ramyā kṣikindhā girigahvare<BR>
<FONT COLOR="GREEN" SIZE="-1">38</FONT>
 nivedya rāmāya tadā mahātmane; mahābhiṣekaṃ kapivāhinīpatiḥ<BR>
&nbsp;&nbsp; rumāṃ ca bhāryāṃ pratilabhya vīryavān; avāpa rājyaṃ tridaśādhipo yathā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः शॊकाभिसंतप्तं सुग्रीवं कलिन्नवासनम<BR>
&nbsp; शाखामृगमहामात्राः परिवार्यॊपतस्थिरे<BR>
&nbsp;<FONT COLOR="GREEN" SIZE="-1">2</FONT>
 अभिगम्य महाबाहुं रामम अक्लिष्टकारिणम<BR>
&nbsp; सथिताः पराञ्जलयः सर्वे पितामहम इवर्षयः<BR>
&nbsp;<FONT COLOR="GREEN" SIZE="-1">3</FONT>
 ततः काञ्चनशैलाभस तरुणार्कनिभाननः<BR>
&nbsp; अब्रवीत पराञ्जलिर वाक्यं हनुमान मारुतात्मजः<BR>
&nbsp;<FONT COLOR="GREEN" SIZE="-1">4</FONT>
 भवत्प्रसादात सुग्रीवः पितृपैतामहं महत<BR>
&nbsp; वानराणां सुदुष्प्रापं पराप्तॊ राज्यम इदं परभॊ<BR>
&nbsp;<FONT COLOR="GREEN" SIZE="-1">5</FONT>
 भवता समनुज्ञातः परविश्य नगरं शुभम<BR>
&nbsp; संविधास्यति कार्याणि सर्वाणि ससुहृज्जनः<BR>
&nbsp;<FONT COLOR="GREEN" SIZE="-1">6</FONT>
 सनातॊ ऽयं विविधैर गन्धैर औषधैश च यथाविधि<BR>
&nbsp; अर्चयिष्यति रत्नैश च माल्यैश च तवां विशेषतः<BR>
&nbsp;<FONT COLOR="GREEN" SIZE="-1">7</FONT>
 इमां गिरिगुहां रम्याम अभिगन्तुम इतॊ ऽरहसि<BR>
&nbsp; कुरुष्व सवामि संबन्धं वानरान संप्रहर्षयन<BR>
&nbsp;<FONT COLOR="GREEN" SIZE="-1">8</FONT>
 एवम उक्तॊ हनुमता राघवः परवीरहा<BR>
&nbsp; परत्युवाच हनूमन्तं बुद्धिमान वाक्यकॊविदः<BR>
&nbsp;<FONT COLOR="GREEN" SIZE="-1">9</FONT>
 चतुर्दशसमाः सौम्य गरामं वा यदि वा पुरम<BR>
&nbsp; न परवेक्ष्यामि हनुमन पितुर निर्देशपालकः<BR>
&nbsp;<FONT COLOR="GREEN" SIZE="-1">10</FONT>
 सुसमृद्धां गुहां दिव्यां सुग्रीवॊ वानरर्षभः<BR>
&nbsp;&nbsp; परविष्टॊ विधिवद वीरः कषिप्रं राज्ये ऽभिषिच्यताम<BR>
<FONT COLOR="GREEN" SIZE="-1">11</FONT>
 एवम उक्त्वा हनूमन्तं रामः सुग्रीवम अब्रवीत<BR>
&nbsp;&nbsp; इमम अप्य अङ्गदं वीर यौवराज्ये ऽभिषेचय<BR>
<FONT COLOR="GREEN" SIZE="-1">12</FONT>
 पूर्वॊ ऽयं वार्षिकॊ मासः शरावणः सलिलागमः<BR>
&nbsp;&nbsp; परवृत्ताः सौम्य चत्वारॊ मासा वार्षिकसंज्ञिताः<BR>
<FONT COLOR="GREEN" SIZE="-1">13</FONT>
 नायम उद्यॊगसमयः परविश तवं पुरीं शुभाम<BR>
&nbsp;&nbsp; अस्मिन वत्स्याम्य अहं सौम्य पर्वते सहलक्ष्मणः<BR>
<FONT COLOR="GREEN" SIZE="-1">14</FONT>
 इयं गिरिगुहा रम्या विशाला युक्तमारुता<BR>
&nbsp;&nbsp; परभूतसलिला सौम्य परभूतकमलॊत्पला<BR>
<FONT COLOR="GREEN" SIZE="-1">15</FONT>
 कार्तिके समनुप्राप्ते तवं रावणवधे यत<BR>
&nbsp;&nbsp; एष नः समयः सौम्य परविश तवं सवम आलयम<BR>
&nbsp;&nbsp; अभिषिञ्चस्व राज्ये च सुहृदः संप्रहर्षय<BR>
<FONT COLOR="GREEN" SIZE="-1">16</FONT>
 इति रामाभ्यनुज्ञातः सुग्रीवॊ वानरर्षभः<BR>
&nbsp;&nbsp; परविवेश पुरीं रम्यां किष्किन्धां वालिपालिताम<BR>
<FONT COLOR="GREEN" SIZE="-1">17</FONT>
 तं वानरसहस्राणि परविष्टं वानरेश्वरम<BR>
&nbsp;&nbsp; अभिवाद्य परहृष्टानि सर्वतः पर्यवारयन<BR>
<FONT COLOR="GREEN" SIZE="-1">18</FONT>
 ततः परकृतयः सर्वा दृष्ट्वा हरिगणेश्वरम<BR>
&nbsp;&nbsp; परणम्य मूर्ध्ना पतिता वसुधायां समाहिताः<BR>
<FONT COLOR="GREEN" SIZE="-1">19</FONT>
 सुग्रीवः परकृतीः सर्वाः संभाष्यॊत्थाप्य वीर्यवान<BR>
&nbsp;&nbsp; भरातुर अन्तःपुरं सौम्यं परविवेश महाबलः<BR>
<FONT COLOR="GREEN" SIZE="-1">20</FONT>
 परविश्य तव अभिनिष्क्रान्तं सुग्रीवं वानरर्षभम<BR>
&nbsp;&nbsp; अभ्यषिञ्चन्त सुहृदः सहस्राक्षम इवामराः<BR>
<FONT COLOR="GREEN" SIZE="-1">21</FONT>
 तस्य पाण्डुरम आजह्रुश छत्रं हेमपरिष्कृतम<BR>
&nbsp;&nbsp; शुक्ले च बालव्यजने हेमदण्डे यशस्करे<BR>
<FONT COLOR="GREEN" SIZE="-1">22</FONT>
 तथा सर्वाणि रत्नानि सर्वबीजौषधानि च<BR>
&nbsp;&nbsp; सक्षीराणां च वृक्षाणां पररॊहान कुसुमानि च<BR>
<FONT COLOR="GREEN" SIZE="-1">23</FONT>
 शुक्लानि चैव वस्त्राणि शवेतं चैवानुलेपनम<BR>
&nbsp;&nbsp; सुगन्धीनि च माल्यानि सथलजान्य अम्बुजानि च<BR>
<FONT COLOR="GREEN" SIZE="-1">24</FONT>
 चन्दनानि च दिव्यानि गन्धांश च विविधान बहून<BR>
&nbsp;&nbsp; अक्षतं जातरूपं च परियङ्गुमधुसर्पिषी<BR>
<FONT COLOR="GREEN" SIZE="-1">25</FONT>
 दधिचर्म च वैयाघ्रं वाराही चाप्य उपानहौ<BR>
&nbsp;&nbsp; समालम्भनम आदाय रॊचनां समनःशिलाम<BR>
&nbsp;&nbsp; आजग्मुस तत्र मुदिता वराः कन्यास तु षॊडश<BR>
<FONT COLOR="GREEN" SIZE="-1">26</FONT>
 ततस ते वानरश्रेष्ठं यथाकालं यथाविधि<BR>
&nbsp;&nbsp; रत्नैर वस्त्रैश च भक्ष्यैश च तॊषयित्वा दविजर्षभान<BR>
<FONT COLOR="GREEN" SIZE="-1">27</FONT>
 ततः कुशपरिस्तीर्णं समिद्धं जातवेदसं<BR>
&nbsp;&nbsp; मन्त्रपूतेन हविषा हुत्वा मन्त्रविदॊ जनाः<BR>
<FONT COLOR="GREEN" SIZE="-1">28</FONT>
 ततॊ हेमप्रतिष्ठाने वरास्तरणसंवृते<BR>
&nbsp;&nbsp; परासादशिखरे रम्ये चित्रमाल्यॊपशॊभिते<BR>
<FONT COLOR="GREEN" SIZE="-1">29</FONT>
 पराङ्मुखं विविधिर मन्त्रैः सथापयित्वा वरासने<BR>
&nbsp;&nbsp; नदीनदेभ्यः संहृत्य तीर्थेभ्यश च समन्ततः<BR>
<FONT COLOR="GREEN" SIZE="-1">30</FONT>
 आहृत्य च समुद्रेभ्यः सर्वेभ्यॊ वानरर्षभाः<BR>
&nbsp;&nbsp; अपः कनककुम्भेषु निधाय विमलाः शुभाः<BR>
<FONT COLOR="GREEN" SIZE="-1">31</FONT>
 शुभैर वृषभशृङ्गैश च कलशैश चापि काञ्चनैः<BR>
&nbsp;&nbsp; शास्त्रदृष्टेन विधिना महर्षिविहितेन च<BR>
<FONT COLOR="GREEN" SIZE="-1">32</FONT>
 गजॊ गवाक्षॊ गवयः शरभॊ गन्धमादनः<BR>
&nbsp;&nbsp; मैन्दश च दविविदश चैव हनूमाञ जाम्बवान नलः<BR>
<FONT COLOR="GREEN" SIZE="-1">33</FONT>
 अभ्यषिञ्चन्त सुग्रीवं परसन्नेन सुगन्धिना<BR>
&nbsp;&nbsp; सलिलेन सहस्राक्षं वसवॊ वासवं यथा<BR>
<FONT COLOR="GREEN" SIZE="-1">34</FONT>
 अभिषिक्ते तु सुग्रीवे सर्वे वानरपुंगवाः<BR>
&nbsp;&nbsp; परचुक्रुशुर महात्मानॊ हृष्टास तत्र सहस्रशः<BR>
<FONT COLOR="GREEN" SIZE="-1">35</FONT>
 रामस्य तु वचः कुर्वन सुग्रीवॊ हरिपुंगवः<BR>
&nbsp;&nbsp; अङ्गदं संपरिष्वज्य यौवराज्ये ऽभिषेचयत<BR>
<FONT COLOR="GREEN" SIZE="-1">36</FONT>
 अङ्गदे चाभिषिक्ते तु सानुक्रॊशाः पलवंगमाः<BR>
&nbsp;&nbsp; साधु साध्व इति सुग्रीवं महात्मानॊ ऽभयपूजयन<BR>
<FONT COLOR="GREEN" SIZE="-1">37</FONT>
 हृष्टपुष्टजनाकीर्णा पताकाध्वजशॊभिता<BR>
&nbsp;&nbsp; बभूव नगरी रम्या कषिकिन्धा गिरिगह्वरे<BR>
<FONT COLOR="GREEN" SIZE="-1">38</FONT>
 निवेद्य रामाय तदा महात्मने; महाभिषेकं कपिवाहिनीपतिः<BR>
&nbsp;&nbsp; रुमां च भार्यां परतिलभ्य वीर्यवान; अवाप राज्यं तरिदशाधिपॊ यथा<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4026.htm">Next: Chapter 26</A></CENTER>
</div>
</BODY>
</HTML>
