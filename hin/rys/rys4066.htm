<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 66</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4065.htm">Previous</A>&nbsp;
<A HREF="rys5001.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 66
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 saṃstūyamāno hanumān vyavardhata mahābalaḥ<BR>
&nbsp; samāvidhya ca lāṅgūlaṃ harṣāc ca balam eyivān<BR>
&nbsp;<FONT COLOR="GREEN" SIZE="-1">2</FONT>
 tasya saṃstūyamānasya sarvair vānarapuṃgavaiḥ<BR>
&nbsp; tejasāpūryamāṇasya rūpam āsīd anuttamam<BR>
&nbsp;<FONT COLOR="GREEN" SIZE="-1">3</FONT>
 yathā vijṛmbhate siṃho vivṛddho girigahvare<BR>
&nbsp; mārutasyaurasaḥ putras tathā saṃprati jṛmbhate<BR>
&nbsp;<FONT COLOR="GREEN" SIZE="-1">4</FONT>
 aśobhata mukhaṃ tasya jṛmbhamāṇasya dhīmataḥ<BR>
&nbsp; ambarīṣopamaṃ dīptaṃ vidhūma iva pāvakaḥ<BR>
&nbsp;<FONT COLOR="GREEN" SIZE="-1">5</FONT>
 harīṇām utthito madhyāt saṃprahṛṣṭatanūruhaḥ<BR>
&nbsp; abhivādya harīn vṛddhān hanumān idam abravīt<BR>
&nbsp;<FONT COLOR="GREEN" SIZE="-1">6</FONT>
 arujan parvatāgrāṇi hutāśanasakho 'nilaḥ<BR>
&nbsp; balavān aprameyaś ca vāyur ākāśagocaraḥ<BR>
&nbsp;<FONT COLOR="GREEN" SIZE="-1">7</FONT>
 tasyāhaṃ śīghravegasya śīghragasya mahātmanaḥ<BR>
&nbsp; mārutasyaurasaḥ putraḥ plavane nāsti me samaḥ<BR>
&nbsp;<FONT COLOR="GREEN" SIZE="-1">8</FONT>
 utsaheyaṃ hi vistīrṇam ālikhantam ivāmbaram<BR>
&nbsp; meruṃ girim asaṃgena parigantuṃ sahasraśaḥ<BR>
&nbsp;<FONT COLOR="GREEN" SIZE="-1">9</FONT>
 bāhuvegapraṇunnena sāgareṇāham utsahe<BR>
&nbsp; samāplāvayituṃ lokaṃ saparvatanadīhradam<BR>
&nbsp;<FONT COLOR="GREEN" SIZE="-1">10</FONT>
 mamorujaṅghāvegena bhaviṣyati samutthitaḥ<BR>
&nbsp;&nbsp; saṃmūrchitamahāgrāhaḥ samudro varuṇālayaḥ<BR>
<FONT COLOR="GREEN" SIZE="-1">11</FONT>
 pannagāśanam ākāśe patantaṃ pakṣisevitam<BR>
&nbsp;&nbsp; vainateyam ahaṃ śaktaḥ parigantuṃ sahasraśaḥ<BR>
<FONT COLOR="GREEN" SIZE="-1">12</FONT>
 udayāt prasthitaṃ vāpi jvalantaṃ raśmimālinam<BR>
&nbsp;&nbsp; anastamitam ādityam abhigantuṃ samutsahe<BR>
<FONT COLOR="GREEN" SIZE="-1">13</FONT>
 tato bhūmim asaṃspṛśya punar āgantum utsahe<BR>
&nbsp;&nbsp; pravegenaiva mahatā bhīmena plavagarṣabhāḥ<BR>
<FONT COLOR="GREEN" SIZE="-1">14</FONT>
 utsaheyam atikrāntuṃ sarvān ākāśagocarān<BR>
&nbsp;&nbsp; sāgaraṃ kṣobhayiṣyāmi dārayiṣyāmi medinīm<BR>
<FONT COLOR="GREEN" SIZE="-1">15</FONT>
 parvatān kampayiṣyāmi plavamānaḥ plavaṃgamāḥ<BR>
&nbsp;&nbsp; hariṣye coruvegena plavamāno mahārṇavam<BR>
<FONT COLOR="GREEN" SIZE="-1">16</FONT>
 latānāṃ vīrudhāṃ puṣpaṃ pādapānāṃ ca sarvaśaḥ<BR>
&nbsp;&nbsp; anuyāsyati mām adya plavamānaṃ vihāyasā<BR>
&nbsp;&nbsp; bhaviṣyati hi me panthāḥ svāteḥ panthā ivāmbare<BR>
<FONT COLOR="GREEN" SIZE="-1">17</FONT>
 carantaṃ ghoram ākāśam utpatiṣyantam eva ca<BR>
&nbsp;&nbsp; drakṣyanti nipatantaṃ ca sarvabhūtāni vānarāḥ<BR>
<FONT COLOR="GREEN" SIZE="-1">18</FONT>
 mahāmerupratīkāśaṃ māṃ drakṣyadhvaṃ plavaṃgamāḥ<BR>
&nbsp;&nbsp; divam āvṛtya gacchantaṃ grasamānam ivāmbaram<BR>
<FONT COLOR="GREEN" SIZE="-1">19</FONT>
 vidhamiṣyāmi jīmūtān kampayiṣyāmi parvatān<BR>
&nbsp;&nbsp; sāgaraṃ kṣobhayiṣyāmi plavamānaḥ samāhitaḥ<BR>
<FONT COLOR="GREEN" SIZE="-1">20</FONT>
 vainateyasya vā śaktir mama vā mārutasya vā<BR>
&nbsp;&nbsp; ṛte suparṇarājānaṃ mārutaṃ vā mahābalam<BR>
&nbsp;&nbsp; na hi bhūtaṃ prapaśyāmi yo māṃ plutam anuvrajet<BR>
<FONT COLOR="GREEN" SIZE="-1">21</FONT>
 nimeṣāntaramātreṇa nirālambhanam ambaram<BR>
&nbsp;&nbsp; sahasā nipatiṣyāmi ghanād vidyud ivotthitā<BR>
<FONT COLOR="GREEN" SIZE="-1">22</FONT>
 bhaviṣyati hi me rūpaṃ plavamānasya sāgaram<BR>
&nbsp;&nbsp; viṣṇoḥ prakramamāṇasya tadā trīn vikramān iva<BR>
<FONT COLOR="GREEN" SIZE="-1">23</FONT>
 buddhyā cāhaṃ prapaśyāmi manaś ceṣṭā ca me tathā<BR>
&nbsp;&nbsp; ahaṃ drakṣyāmi vaidehīṃ pramodadhvaṃ plavaṃgamāḥ<BR>
<FONT COLOR="GREEN" SIZE="-1">24</FONT>
 mārutasya samo vege garuḍasya samo jave<BR>
&nbsp;&nbsp; ayutaṃ yojanānāṃ tu gamiṣyāmīti me matiḥ<BR>
<FONT COLOR="GREEN" SIZE="-1">25</FONT>
 vāsavasya savajrasya brahmaṇo vā svayambhuvaḥ<BR>
&nbsp;&nbsp; vikramya sahasā hastād amṛtaṃ tad ihānaye<BR>
&nbsp;&nbsp; laṅkāṃ vāpi samutkṣipya gaccheyam iti me matiḥ<BR>
<FONT COLOR="GREEN" SIZE="-1">26</FONT>
 tam evaṃ vānaraśreṣṭhaṃ garjantam amitaujasaṃ<BR>
&nbsp;&nbsp; uvāca parisaṃhṛṣṭo jāmbavān harisattamaḥ<BR>
<FONT COLOR="GREEN" SIZE="-1">27</FONT>
 vīra kesariṇaḥ putra vegavan mārutātmaja<BR>
&nbsp;&nbsp; jñātīnāṃ vipulaṃ śokas tvayā tāta praṇāśitaḥ<BR>
<FONT COLOR="GREEN" SIZE="-1">28</FONT>
 tava kalyāṇarucayaḥ kapimukhyāḥ samāgatāḥ<BR>
&nbsp;&nbsp; maṅgalaṃ kāryasiddhyarthaṃ kariṣyanti samāhitāḥ<BR>
<FONT COLOR="GREEN" SIZE="-1">29</FONT>
 ṛṣīṇāṃ ca prasādena kapivṛddhamatena ca<BR>
&nbsp;&nbsp; gurūṇāṃ ca prasādena plavasva tvaṃ mahārṇavam<BR>
<FONT COLOR="GREEN" SIZE="-1">30</FONT>
 sthāsyāmaś caikapādena yāvadāgamanaṃ tava<BR>
&nbsp;&nbsp; tvadgatāni ca sarveṣāṃ jīvitāni vanaukasām<BR>
<FONT COLOR="GREEN" SIZE="-1">31</FONT>
 tatas tu hariśārdūlas tān uvāca vanaukasaḥ<BR>
&nbsp;&nbsp; neyaṃ mama mahī vegaṃ plavane dhārayiṣyati<BR>
<FONT COLOR="GREEN" SIZE="-1">32</FONT>
 etāni hi nagasyāsya śilāsaṃkaṭaśālinaḥ<BR>
&nbsp;&nbsp; śikharāṇi mahendrasya sthirāṇi ca mahānti ca<BR>
<FONT COLOR="GREEN" SIZE="-1">33</FONT>
 etāni mama niṣpeṣaṃ pādayoḥ patatāṃ varāḥ<BR>
&nbsp;&nbsp; plavato dhārayiṣyanti yojanānām itaḥ śatam<BR>
<FONT COLOR="GREEN" SIZE="-1">34</FONT>
 tatas tu mārutaprakhyaḥ sa harir mārutātmajaḥ<BR>
&nbsp;&nbsp; āruroha nagaśreṣṭhaṃ mahendram arimardanaḥ<BR>
<FONT COLOR="GREEN" SIZE="-1">35</FONT>
 vṛtaṃ nānāvidhair vṛkṣair mṛgasevitaśādvalam<BR>
&nbsp;&nbsp; latākusumasaṃbādhaṃ nityapuṣpaphaladrumam<BR>
<FONT COLOR="GREEN" SIZE="-1">36</FONT>
 siṃhaśārdūlacaritaṃ mattamātaṅgasevitam<BR>
&nbsp;&nbsp; mattadvijagaṇodghuṣṭaṃ salilotpīḍasaṃkulam<BR>
<FONT COLOR="GREEN" SIZE="-1">37</FONT>
 mahadbhir ucchritaṃ śṛṅgair mahendraṃ sa mahābalaḥ<BR>
&nbsp;&nbsp; vicacāra hariśreṣṭho mahendrasamavikramaḥ<BR>
<FONT COLOR="GREEN" SIZE="-1">38</FONT>
 pādābhyāṃ pīḍitas tena mahāśailo mahātmanā<BR>
&nbsp;&nbsp; rarāsa siṃhābhihato mahān matta iva dvipaḥ<BR>
<FONT COLOR="GREEN" SIZE="-1">39</FONT>
 mumoca salilotpīḍān viprakīrṇaśiloccayaḥ<BR>
&nbsp;&nbsp; vitrastamṛgamātaṅgaḥ prakampitamahādrumaḥ<BR>
<FONT COLOR="GREEN" SIZE="-1">40</FONT>
 nānāgandharvamithunaiḥ pānasaṃsargakarkaśaiḥ<BR>
&nbsp;&nbsp; utpatadbhir vihaṃgaiś ca vidyādharagaṇair api<BR>
<FONT COLOR="GREEN" SIZE="-1">41</FONT>
 tyajyamānamahāsānuḥ saṃnilīnamahoragaḥ<BR>
&nbsp;&nbsp; śailaśṛṅgaśilodghātas tadābhūt sa mahāgiriḥ<BR>
<FONT COLOR="GREEN" SIZE="-1">42</FONT>
 niḥśvasadbhis tadā tais tu bhujagair ardhaniḥsṛtaiḥ<BR>
&nbsp;&nbsp; sapatāka ivābhāti sa tadā dharaṇīdharaḥ<BR>
<FONT COLOR="GREEN" SIZE="-1">43</FONT>
 ṛṣibhis trāsa saṃbhrāntais tyajyamānaḥ śiloccayaḥ<BR>
&nbsp;&nbsp; sīdan mahati kāntāre sārthahīna ivādhvagaḥ<BR>
<FONT COLOR="GREEN" SIZE="-1">44</FONT>
 sa vegavān vegasamāhitātmā; haripravīraḥ paravīrahantā<BR>
&nbsp;&nbsp; manaḥ samādhāya mahānubhāvo; jagāma laṅkāṃ manasā manasvī<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 संस्तूयमानॊ हनुमान वयवर्धत महाबलः<BR>
&nbsp; समाविध्य च लाङ्गूलं हर्षाच च बलम एयिवान<BR>
&nbsp;<FONT COLOR="GREEN" SIZE="-1">2</FONT>
 तस्य संस्तूयमानस्य सर्वैर वानरपुंगवैः<BR>
&nbsp; तेजसापूर्यमाणस्य रूपम आसीद अनुत्तमम<BR>
&nbsp;<FONT COLOR="GREEN" SIZE="-1">3</FONT>
 यथा विजृम्भते सिंहॊ विवृद्धॊ गिरिगह्वरे<BR>
&nbsp; मारुतस्यौरसः पुत्रस तथा संप्रति जृम्भते<BR>
&nbsp;<FONT COLOR="GREEN" SIZE="-1">4</FONT>
 अशॊभत मुखं तस्य जृम्भमाणस्य धीमतः<BR>
&nbsp; अम्बरीषॊपमं दीप्तं विधूम इव पावकः<BR>
&nbsp;<FONT COLOR="GREEN" SIZE="-1">5</FONT>
 हरीणाम उत्थितॊ मध्यात संप्रहृष्टतनूरुहः<BR>
&nbsp; अभिवाद्य हरीन वृद्धान हनुमान इदम अब्रवीत<BR>
&nbsp;<FONT COLOR="GREEN" SIZE="-1">6</FONT>
 अरुजन पर्वताग्राणि हुताशनसखॊ ऽनिलः<BR>
&nbsp; बलवान अप्रमेयश च वायुर आकाशगॊचरः<BR>
&nbsp;<FONT COLOR="GREEN" SIZE="-1">7</FONT>
 तस्याहं शीघ्रवेगस्य शीघ्रगस्य महात्मनः<BR>
&nbsp; मारुतस्यौरसः पुत्रः पलवने नास्ति मे समः<BR>
&nbsp;<FONT COLOR="GREEN" SIZE="-1">8</FONT>
 उत्सहेयं हि विस्तीर्णम आलिखन्तम इवाम्बरम<BR>
&nbsp; मेरुं गिरिम असंगेन परिगन्तुं सहस्रशः<BR>
&nbsp;<FONT COLOR="GREEN" SIZE="-1">9</FONT>
 बाहुवेगप्रणुन्नेन सागरेणाहम उत्सहे<BR>
&nbsp; समाप्लावयितुं लॊकं सपर्वतनदीह्रदम<BR>
&nbsp;<FONT COLOR="GREEN" SIZE="-1">10</FONT>
 ममॊरुजङ्घावेगेन भविष्यति समुत्थितः<BR>
&nbsp;&nbsp; संमूर्छितमहाग्राहः समुद्रॊ वरुणालयः<BR>
<FONT COLOR="GREEN" SIZE="-1">11</FONT>
 पन्नगाशनम आकाशे पतन्तं पक्षिसेवितम<BR>
&nbsp;&nbsp; वैनतेयम अहं शक्तः परिगन्तुं सहस्रशः<BR>
<FONT COLOR="GREEN" SIZE="-1">12</FONT>
 उदयात परस्थितं वापि जवलन्तं रश्मिमालिनम<BR>
&nbsp;&nbsp; अनस्तमितम आदित्यम अभिगन्तुं समुत्सहे<BR>
<FONT COLOR="GREEN" SIZE="-1">13</FONT>
 ततॊ भूमिम असंस्पृश्य पुनर आगन्तुम उत्सहे<BR>
&nbsp;&nbsp; परवेगेनैव महता भीमेन पलवगर्षभाः<BR>
<FONT COLOR="GREEN" SIZE="-1">14</FONT>
 उत्सहेयम अतिक्रान्तुं सर्वान आकाशगॊचरान<BR>
&nbsp;&nbsp; सागरं कषॊभयिष्यामि दारयिष्यामि मेदिनीम<BR>
<FONT COLOR="GREEN" SIZE="-1">15</FONT>
 पर्वतान कम्पयिष्यामि पलवमानः पलवंगमाः<BR>
&nbsp;&nbsp; हरिष्ये चॊरुवेगेन पलवमानॊ महार्णवम<BR>
<FONT COLOR="GREEN" SIZE="-1">16</FONT>
 लतानां वीरुधां पुष्पं पादपानां च सर्वशः<BR>
&nbsp;&nbsp; अनुयास्यति माम अद्य पलवमानं विहायसा<BR>
&nbsp;&nbsp; भविष्यति हि मे पन्थाः सवातेः पन्था इवाम्बरे<BR>
<FONT COLOR="GREEN" SIZE="-1">17</FONT>
 चरन्तं घॊरम आकाशम उत्पतिष्यन्तम एव च<BR>
&nbsp;&nbsp; दरक्ष्यन्ति निपतन्तं च सर्वभूतानि वानराः<BR>
<FONT COLOR="GREEN" SIZE="-1">18</FONT>
 महामेरुप्रतीकाशं मां दरक्ष्यध्वं पलवंगमाः<BR>
&nbsp;&nbsp; दिवम आवृत्य गच्छन्तं गरसमानम इवाम्बरम<BR>
<FONT COLOR="GREEN" SIZE="-1">19</FONT>
 विधमिष्यामि जीमूतान कम्पयिष्यामि पर्वतान<BR>
&nbsp;&nbsp; सागरं कषॊभयिष्यामि पलवमानः समाहितः<BR>
<FONT COLOR="GREEN" SIZE="-1">20</FONT>
 वैनतेयस्य वा शक्तिर मम वा मारुतस्य वा<BR>
&nbsp;&nbsp; ऋते सुपर्णराजानं मारुतं वा महाबलम<BR>
&nbsp;&nbsp; न हि भूतं परपश्यामि यॊ मां पलुतम अनुव्रजेत<BR>
<FONT COLOR="GREEN" SIZE="-1">21</FONT>
 निमेषान्तरमात्रेण निरालम्भनम अम्बरम<BR>
&nbsp;&nbsp; सहसा निपतिष्यामि घनाद विद्युद इवॊत्थिता<BR>
<FONT COLOR="GREEN" SIZE="-1">22</FONT>
 भविष्यति हि मे रूपं पलवमानस्य सागरम<BR>
&nbsp;&nbsp; विष्णॊः परक्रममाणस्य तदा तरीन विक्रमान इव<BR>
<FONT COLOR="GREEN" SIZE="-1">23</FONT>
 बुद्ध्या चाहं परपश्यामि मनश चेष्टा च मे तथा<BR>
&nbsp;&nbsp; अहं दरक्ष्यामि वैदेहीं परमॊदध्वं पलवंगमाः<BR>
<FONT COLOR="GREEN" SIZE="-1">24</FONT>
 मारुतस्य समॊ वेगे गरुडस्य समॊ जवे<BR>
&nbsp;&nbsp; अयुतं यॊजनानां तु गमिष्यामीति मे मतिः<BR>
<FONT COLOR="GREEN" SIZE="-1">25</FONT>
 वासवस्य सवज्रस्य बरह्मणॊ वा सवयम्भुवः<BR>
&nbsp;&nbsp; विक्रम्य सहसा हस्ताद अमृतं तद इहानये<BR>
&nbsp;&nbsp; लङ्कां वापि समुत्क्षिप्य गच्छेयम इति मे मतिः<BR>
<FONT COLOR="GREEN" SIZE="-1">26</FONT>
 तम एवं वानरश्रेष्ठं गर्जन्तम अमितौजसं<BR>
&nbsp;&nbsp; उवाच परिसंहृष्टॊ जाम्बवान हरिसत्तमः<BR>
<FONT COLOR="GREEN" SIZE="-1">27</FONT>
 वीर केसरिणः पुत्र वेगवन मारुतात्मज<BR>
&nbsp;&nbsp; जञातीनां विपुलं शॊकस तवया तात परणाशितः<BR>
<FONT COLOR="GREEN" SIZE="-1">28</FONT>
 तव कल्याणरुचयः कपिमुख्याः समागताः<BR>
&nbsp;&nbsp; मङ्गलं कार्यसिद्ध्यर्थं करिष्यन्ति समाहिताः<BR>
<FONT COLOR="GREEN" SIZE="-1">29</FONT>
 ऋषीणां च परसादेन कपिवृद्धमतेन च<BR>
&nbsp;&nbsp; गुरूणां च परसादेन पलवस्व तवं महार्णवम<BR>
<FONT COLOR="GREEN" SIZE="-1">30</FONT>
 सथास्यामश चैकपादेन यावदागमनं तव<BR>
&nbsp;&nbsp; तवद्गतानि च सर्वेषां जीवितानि वनौकसाम<BR>
<FONT COLOR="GREEN" SIZE="-1">31</FONT>
 ततस तु हरिशार्दूलस तान उवाच वनौकसः<BR>
&nbsp;&nbsp; नेयं मम मही वेगं पलवने धारयिष्यति<BR>
<FONT COLOR="GREEN" SIZE="-1">32</FONT>
 एतानि हि नगस्यास्य शिलासंकटशालिनः<BR>
&nbsp;&nbsp; शिखराणि महेन्द्रस्य सथिराणि च महान्ति च<BR>
<FONT COLOR="GREEN" SIZE="-1">33</FONT>
 एतानि मम निष्पेषं पादयॊः पततां वराः<BR>
&nbsp;&nbsp; पलवतॊ धारयिष्यन्ति यॊजनानाम इतः शतम<BR>
<FONT COLOR="GREEN" SIZE="-1">34</FONT>
 ततस तु मारुतप्रख्यः स हरिर मारुतात्मजः<BR>
&nbsp;&nbsp; आरुरॊह नगश्रेष्ठं महेन्द्रम अरिमर्दनः<BR>
<FONT COLOR="GREEN" SIZE="-1">35</FONT>
 वृतं नानाविधैर वृक्षैर मृगसेवितशाद्वलम<BR>
&nbsp;&nbsp; लताकुसुमसंबाधं नित्यपुष्पफलद्रुमम<BR>
<FONT COLOR="GREEN" SIZE="-1">36</FONT>
 सिंहशार्दूलचरितं मत्तमातङ्गसेवितम<BR>
&nbsp;&nbsp; मत्तद्विजगणॊद्घुष्टं सलिलॊत्पीडसंकुलम<BR>
<FONT COLOR="GREEN" SIZE="-1">37</FONT>
 महद्भिर उच्छ्रितं शृङ्गैर महेन्द्रं स महाबलः<BR>
&nbsp;&nbsp; विचचार हरिश्रेष्ठॊ महेन्द्रसमविक्रमः<BR>
<FONT COLOR="GREEN" SIZE="-1">38</FONT>
 पादाभ्यां पीडितस तेन महाशैलॊ महात्मना<BR>
&nbsp;&nbsp; ररास सिंहाभिहतॊ महान मत्त इव दविपः<BR>
<FONT COLOR="GREEN" SIZE="-1">39</FONT>
 मुमॊच सलिलॊत्पीडान विप्रकीर्णशिलॊच्चयः<BR>
&nbsp;&nbsp; वित्रस्तमृगमातङ्गः परकम्पितमहाद्रुमः<BR>
<FONT COLOR="GREEN" SIZE="-1">40</FONT>
 नानागन्धर्वमिथुनैः पानसंसर्गकर्कशैः<BR>
&nbsp;&nbsp; उत्पतद्भिर विहंगैश च विद्याधरगणैर अपि<BR>
<FONT COLOR="GREEN" SIZE="-1">41</FONT>
 तयज्यमानमहासानुः संनिलीनमहॊरगः<BR>
&nbsp;&nbsp; शैलशृङ्गशिलॊद्घातस तदाभूत स महागिरिः<BR>
<FONT COLOR="GREEN" SIZE="-1">42</FONT>
 निःश्वसद्भिस तदा तैस तु भुजगैर अर्धनिःसृतैः<BR>
&nbsp;&nbsp; सपताक इवाभाति स तदा धरणीधरः<BR>
<FONT COLOR="GREEN" SIZE="-1">43</FONT>
 ऋषिभिस तरास संभ्रान्तैस तयज्यमानः शिलॊच्चयः<BR>
&nbsp;&nbsp; सीदन महति कान्तारे सार्थहीन इवाध्वगः<BR>
<FONT COLOR="GREEN" SIZE="-1">44</FONT>
 स वेगवान वेगसमाहितात्मा; हरिप्रवीरः परवीरहन्ता<BR>
&nbsp;&nbsp; मनः समाधाय महानुभावॊ; जगाम लङ्कां मनसा मनस्वी<BR>
</TD>
</TR>
</TABLE>
<P><P>
<P><div class="filenav">
<HR>
<CENTER>
<A HREF="rys5001.htm">Next: Chapter 1</A></CENTER>
</div>
</BODY>
</HTML>
