<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 2 Index](rysi02)  
  [Previous](rys2039)  [Next](rys2041) 

</div>

------------------------------------------------------------------------

Book 2  
Chapter 40

 1 anuraktā mahātmānaṃ rāmaṃ satyaparakramam  
  anujagmuḥ prayāntaṃ taṃ vanavāsāya mānavāḥ  
 2 nivartite 'pi ca balāt suhṛdvarge ca rājini  
  naiva te saṃnyavartanta rāmasyānugatā ratham  
 3 ayodhyānilayānāṃ hi puruṣāṇāṃ mahāyaśāḥ  
  babhūva guṇasaṃpannaḥ pūrṇacandra iva priyaḥ  
 4 sa yācyamānaḥ kākutsthaḥ svābhiḥ prakṛtibhis tadā  
  kurvāṇaḥ pitaraṃ satyaṃ vanam evānvapadyata  
 5 avekṣamāṇaḥ sasnehaṃ cakṣuṣā prapibann iva  
  uvāca rāmaḥ snehena tāḥ prajāḥ svāḥ prajā iva  
 6 yā prītir bahumānaś ca mayy ayodhyānivāsinām  
  matpriyārthaṃ viśeṣeṇa bharate sā niveśyatām  
 7 sa hi kalyāṇa cāritraḥ kaikeyyānandavardhanaḥ  
  kariṣyati yathāvad vaḥ priyāṇi ca hitāni ca  
 8 jñānavṛddho vayobālo mṛdur vīryaguṇānvitaḥ  
  anurūpaḥ sa vo bhartā bhaviṣyati bhayāpahaḥ  
 9 sa hi rājaguṇair yukto yuvarājaḥ samīkṣitaḥ  
  api cāpi mayā śiṣṭaiḥ kāryaṃ vo bhartṛśāsanam  
 10 na ca tapyed yathā cāsau vanavāsaṃ gate mayi  
   mahārājas tathā kāryo mama priyacikīrṣayā  
11 yathā yathā dāśarathir dharmam evāsthito 'bhavat  
   tathā tathā prakṛtayo rāmaṃ patim akāmayan  
12 bāṣpeṇa pihitaṃ dīnaṃ rāmaḥ saumitriṇā saha  
   cakarṣeva guṇair baddhvā janaṃ punar ivāsanam  
13 te dvijās trividhaṃ vṛddhā jñānena vayasaujasā  
   vayaḥprakampaśiraso dūrād ūcur idaṃ vacaḥ  
14 vahanto javanā rāmaṃ bho bho jātyās turaṃgamāḥ  
   nivartadhvaṃ na gantavyaṃ hitā bhavata bhartari  
   upavāhyas tu vo bhartā nāpavāhyaḥ purād vanam  
15 evam ārtapralāpāṃs tān vṛddhān pralapato dvijān  
   avekṣya sahasā rāmo rathād avatatāra ha  
16 padbhyām eva jagāmātha sasītaḥ sahalakṣmaṇaḥ  
   saṃnikṛṣṭapadanyāso rāmo vanaparāyaṇaḥ  
17 dvijātīṃs tu padātīṃs tān rāmaś cāritravatsalaḥ  
   na śaśāka ghṛṇācakṣuḥ parimoktuṃ rathena saḥ  
18 gacchantam eva taṃ dṛṣṭvā rāmaṃ saṃbhrāntamānasāḥ  
   ūcuḥ paramasaṃtaptā rāmaṃ vākyam idaṃ dvijāḥ  
19 brāhmaṇyaṃ kṛtsnam etat tvāṃ brahmaṇyam anugacchati  
   dvijaskandhādhirūḍhās tvām agnayo 'py anuyānty amī  
20 vājapeyasamutthāni chatrāṇy etāni paśya naḥ  
   pṛṣṭhato 'nuprayātāni haṃsān iva jalātyaye  
21 anavāptātapatrasya raśmisaṃtāpitasya te  
   ebhiś chāyāṃ kariṣyāmaḥ svaiś chatrair vājapeyikaiḥ  
22 yā hi naḥ satataṃ buddhir vedamantrānusāriṇī  
   tvatkṛte sā kṛtā vatsa vanavāsānusāriṇī  
23 hṛdayeṣv avatiṣṭhante vedā ye naḥ paraṃ dhanam  
   vatsyanty api gṛheṣv eva dārāś cāritrarakṣitāḥ  
24 na punar niścayaḥ kāryas tvadgatau sukṛtā matiḥ  
   tvayi dharmavyapekṣe tu kiṃ syād dharmam avekṣitum  
25 yācito no nivartasva haṃsaśuklaśiroruhaiḥ  
   śirobhir nibhṛtācāra mahīpatanapāṃśulaiḥ  
26 bahūnāṃ vitatā yajñā dvijānāṃ ya ihāgatāḥ  
   teṣāṃ samāptir āyattā tava vatsa nivartane  
27 bhaktimanti hi bhūtāni jaṃgamājaṃgamāni ca  
   yācamāneṣu teṣu tvaṃ bhaktiṃ bhakteṣu darśaya  
28 anugaṃtum aśaktās tvāṃ mūlair uddhṛtavegibhiḥ  
   unnatā vāyuvegena vikrośantīva pādapāḥ  
29 niśceṣṭāhārasaṃcārā vṛkṣaikasthānaviṣṭhitāḥ  
   pakṣiṇo 'pi prayācante sarvabhūtānukampinam  
30 evaṃ vikrośatāṃ teṣāṃ dvijātīnāṃ nivartane  
   dadṛśe tamasā tatra vārayantīva rāghavam  

 1 अनुरक्ता महात्मानं रामं सत्यपरक्रमम  
  अनुजग्मुः परयान्तं तं वनवासाय मानवाः  
 2 निवर्तिते ऽपि च बलात सुहृद्वर्गे च राजिनि  
  नैव ते संन्यवर्तन्त रामस्यानुगता रथम  
 3 अयॊध्यानिलयानां हि पुरुषाणां महायशाः  
  बभूव गुणसंपन्नः पूर्णचन्द्र इव परियः  
 4 स याच्यमानः काकुत्स्थः सवाभिः परकृतिभिस तदा  
  कुर्वाणः पितरं सत्यं वनम एवान्वपद्यत  
 5 अवेक्षमाणः सस्नेहं चक्षुषा परपिबन्न इव  
  उवाच रामः सनेहेन ताः परजाः सवाः परजा इव  
 6 या परीतिर बहुमानश च मय्य अयॊध्यानिवासिनाम  
  मत्प्रियार्थं विशेषेण भरते सा निवेश्यताम  
 7 स हि कल्याण चारित्रः कैकेय्यानन्दवर्धनः  
  करिष्यति यथावद वः परियाणि च हितानि च  
 8 जञानवृद्धॊ वयॊबालॊ मृदुर वीर्यगुणान्वितः  
  अनुरूपः स वॊ भर्ता भविष्यति भयापहः  
 9 स हि राजगुणैर युक्तॊ युवराजः समीक्षितः  
  अपि चापि मया शिष्टैः कार्यं वॊ भर्तृशासनम  
 10 न च तप्येद यथा चासौ वनवासं गते मयि  
   महाराजस तथा कार्यॊ मम परियचिकीर्षया  
11 यथा यथा दाशरथिर धर्मम एवास्थितॊ ऽभवत  
   तथा तथा परकृतयॊ रामं पतिम अकामयन  
12 बाष्पेण पिहितं दीनं रामः सौमित्रिणा सह  
   चकर्षेव गुणैर बद्ध्वा जनं पुनर इवासनम  
13 ते दविजास तरिविधं वृद्धा जञानेन वयसौजसा  
   वयःप्रकम्पशिरसॊ दूराद ऊचुर इदं वचः  
14 वहन्तॊ जवना रामं भॊ भॊ जात्यास तुरंगमाः  
   निवर्तध्वं न गन्तव्यं हिता भवत भर्तरि  
   उपवाह्यस तु वॊ भर्ता नापवाह्यः पुराद वनम  
15 एवम आर्तप्रलापांस तान वृद्धान परलपतॊ दविजान  
   अवेक्ष्य सहसा रामॊ रथाद अवततार ह  
16 पद्भ्याम एव जगामाथ ससीतः सहलक्ष्मणः  
   संनिकृष्टपदन्यासॊ रामॊ वनपरायणः  
17 दविजातींस तु पदातींस तान रामश चारित्रवत्सलः  
   न शशाक घृणाचक्षुः परिमॊक्तुं रथेन सः  
18 गच्छन्तम एव तं दृष्ट्वा रामं संभ्रान्तमानसाः  
   ऊचुः परमसंतप्ता रामं वाक्यम इदं दविजाः  
19 बराह्मण्यं कृत्स्नम एतत तवां बरह्मण्यम अनुगच्छति  
   दविजस्कन्धाधिरूढास तवाम अग्नयॊ ऽपय अनुयान्त्य अमी  
20 वाजपेयसमुत्थानि छत्राण्य एतानि पश्य नः  
   पृष्ठतॊ ऽनुप्रयातानि हंसान इव जलात्यये  
21 अनवाप्तातपत्रस्य रश्मिसंतापितस्य ते  
   एभिश छायां करिष्यामः सवैश छत्रैर वाजपेयिकैः  
22 या हि नः सततं बुद्धिर वेदमन्त्रानुसारिणी  
   तवत्कृते सा कृता वत्स वनवासानुसारिणी  
23 हृदयेष्व अवतिष्ठन्ते वेदा ये नः परं धनम  
   वत्स्यन्त्य अपि गृहेष्व एव दाराश चारित्ररक्षिताः  
24 न पुनर निश्चयः कार्यस तवद्गतौ सुकृता मतिः  
   तवयि धर्मव्यपेक्षे तु किं सयाद धर्मम अवेक्षितुम  
25 याचितॊ नॊ निवर्तस्व हंसशुक्लशिरॊरुहैः  
   शिरॊभिर निभृताचार महीपतनपांशुलैः  
26 बहूनां वितता यज्ञा दविजानां य इहागताः  
   तेषां समाप्तिर आयत्ता तव वत्स निवर्तने  
27 भक्तिमन्ति हि भूतानि जंगमाजंगमानि च  
   याचमानेषु तेषु तवं भक्तिं भक्तेषु दर्शय  
28 अनुगंतुम अशक्तास तवां मूलैर उद्धृतवेगिभिः  
   उन्नता वायुवेगेन विक्रॊशन्तीव पादपाः  
29 निश्चेष्टाहारसंचारा वृक्षैकस्थानविष्ठिताः  
   पक्षिणॊ ऽपि परयाचन्ते सर्वभूतानुकम्पिनम  
30 एवं विक्रॊशतां तेषां दविजातीनां निवर्तने  
   ददृशे तमसा तत्र वारयन्तीव राघवम  

<div class="filenav">

------------------------------------------------------------------------

[Next: Chapter 41](rys2041)

</div>
