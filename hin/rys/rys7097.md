<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 7 Index](rysi07.md)  
  [Previous](rys7096)  [Next](rys7098.md) 

</div>

------------------------------------------------------------------------

Book 7  
Chapter 97

 1 visṛjya lakṣmaṇaṃ rāmo duḥkhaśokasamanvitaḥ  
  purodhasaṃ mantriṇaś ca naigamāṃś cedam abravīt  
 2 adya rājye 'bhiṣekṣyāmi bharataṃ dharmavatsalam  
  ayodhyāyāṃ patiṃ vīraṃ tato yāsyāmy ahaṃ vanam  
 3 praveśayata saṃbhārān mā bhūt kālātyayo yathā  
  adyaivāhaṃ gamiṣyāmi lakṣmaṇena gatāṃ gatim  
 4 tac chrutvā rāghaveṇoktaṃ sarvāḥ prakṛtayo bhṛśam  
  mūrdhabhiḥ praṇatā bhūmau gatasattvā ivābhavan  
 5 bharataś ca visaṃjño 'bhūc chrutvā rāmasya bhāṣitam  
  rājyaṃ vigarhayām āsa rāghavaṃ cedam abravīt  
 6 satyena hi śape rājan svargaloke na caiva hi  
  na kāmaye yathā rājyaṃ tvāṃ vinā raghunandana  
 7 imau kuśīlavau rājann abhiṣiñca narādhipa  
  kosaleṣu kuśaṃ vīram uttareṣu tathā lavam  
 8 śatrughnasya tu gacchantu dūtās tvaritavikramāḥ  
  idaṃ gamanam asmākaṃ svargāyākhyāntu māciram  
 9 tac chrutvā bharatenoktaṃ dṛṣṭvā cāpi hy adho mukhān  
  paurān duḥkhena saṃtaptān vasiṣṭho vākyam abravīt  
 10 vatsa rāma imāḥ paśya dharaṇīṃ prakṛtīr gatāḥ  
   jñātvaiṣām īpsitaṃ kāryaṃ mā caiṣāṃ vipriyaṃ kṛthāḥ  
11 vasiṣṭhasya tu vākyena utthāpya prakṛtījanam  
   kiṃ karomīti kākutsthaḥ sarvān vacanam abravīt  
12 tataḥ sarvāḥ prakṛtayo rāmaṃ vacanam abruvan  
   gacchantam anugacchāmo yato rāma gamiṣyasi  
13 eṣā naḥ paramā prītir eṣa dharmaḥ paro mataḥ  
   hṛdgatā naḥ sadā tuṣṭis tavānugamane dṛḍhā  
14 paureṣu yadi te prītir yadi sneho hy anuttamaḥ  
   saputradārāḥ kākutstha samaṃ gacchāma satpatham  
15 tapovanaṃ vā durgaṃ vā nadīm ambhonidhiṃ tathā  
   vayaṃ te yadi na tyājyāḥ sarvān no naya īśvara  
16 sa teṣāṃ niścayaṃ jñātvā kṛtāntaṃ ca nirīkṣyaca  
   paurāṇāṃ dṛḍhabhaktiṃ ca bāḍham ity eva so 'bravīt  
17 evaṃ viniścayaṃ kṛtvā tasminn ahani rāghavaḥ  
   kosaleṣu kuśaṃ vīram uttareṣu tathā lavam  
18 abhiṣiñcan mahātmānāv ubhāv eva kuśīlavau  
   rathānāṃ tu sahasrāṇi trīṇi nāgāyutāni ca  
19 daśa cāśvasahasrāṇi ekaikasya dhanaṃ dadau  
   bahuratnau bahudhanau hṛṣṭapuṣṭajanāvṛtau  
20 abhiṣicya tu tau vīrau prasthāpya svapure tathā  
   dūtān saṃpreṣayām āsa śatrughnāya mahātmane  

 1 विसृज्य लक्ष्मणं रामॊ दुःखशॊकसमन्वितः  
  पुरॊधसं मन्त्रिणश च नैगमांश चेदम अब्रवीत  
 2 अद्य राज्ये ऽभिषेक्ष्यामि भरतं धर्मवत्सलम  
  अयॊध्यायां पतिं वीरं ततॊ यास्याम्य अहं वनम  
 3 परवेशयत संभारान मा भूत कालात्ययॊ यथा  
  अद्यैवाहं गमिष्यामि लक्ष्मणेन गतां गतिम  
 4 तच छरुत्वा राघवेणॊक्तं सर्वाः परकृतयॊ भृशम  
  मूर्धभिः परणता भूमौ गतसत्त्वा इवाभवन  
 5 भरतश च विसंज्ञॊ ऽभूच छरुत्वा रामस्य भाषितम  
  राज्यं विगर्हयाम आस राघवं चेदम अब्रवीत  
 6 सत्येन हि शपे राजन सवर्गलॊके न चैव हि  
  न कामये यथा राज्यं तवां विना रघुनन्दन  
 7 इमौ कुशीलवौ राजन्न अभिषिञ्च नराधिप  
  कॊसलेषु कुशं वीरम उत्तरेषु तथा लवम  
 8 शत्रुघ्नस्य तु गच्छन्तु दूतास तवरितविक्रमाः  
  इदं गमनम अस्माकं सवर्गायाख्यान्तु माचिरम  
 9 तच छरुत्वा भरतेनॊक्तं दृष्ट्वा चापि हय अधॊ मुखान  
  पौरान दुःखेन संतप्तान वसिष्ठॊ वाक्यम अब्रवीत  
 10 वत्स राम इमाः पश्य धरणीं परकृतीर गताः  
   जञात्वैषाम ईप्सितं कार्यं मा चैषां विप्रियं कृथाः  
11 वसिष्ठस्य तु वाक्येन उत्थाप्य परकृतीजनम  
   किं करॊमीति काकुत्स्थः सर्वान वचनम अब्रवीत  
12 ततः सर्वाः परकृतयॊ रामं वचनम अब्रुवन  
   गच्छन्तम अनुगच्छामॊ यतॊ राम गमिष्यसि  
13 एषा नः परमा परीतिर एष धर्मः परॊ मतः  
   हृद्गता नः सदा तुष्टिस तवानुगमने दृढा  
14 पौरेषु यदि ते परीतिर यदि सनेहॊ हय अनुत्तमः  
   सपुत्रदाराः काकुत्स्थ समं गच्छाम सत्पथम  
15 तपॊवनं वा दुर्गं वा नदीम अम्भॊनिधिं तथा  
   वयं ते यदि न तयाज्याः सर्वान नॊ नय ईश्वर  
16 स तेषां निश्चयं जञात्वा कृतान्तं च निरीक्ष्यच  
   पौराणां दृढभक्तिं च बाढम इत्य एव सॊ ऽबरवीत  
17 एवं विनिश्चयं कृत्वा तस्मिन्न अहनि राघवः  
   कॊसलेषु कुशं वीरम उत्तरेषु तथा लवम  
18 अभिषिञ्चन महात्मानाव उभाव एव कुशीलवौ  
   रथानां तु सहस्राणि तरीणि नागायुतानि च  
19 दश चाश्वसहस्राणि एकैकस्य धनं ददौ  
   बहुरत्नौ बहुधनौ हृष्टपुष्टजनावृतौ  
20 अभिषिच्य तु तौ वीरौ परस्थाप्य सवपुरे तथा  
   दूतान संप्रेषयाम आस शत्रुघ्नाय महात्मने  

<div class="filenav">

------------------------------------------------------------------------

[Next: Chapter 98](rys7098.md)

</div>
