<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 2 Index](rysi02.md)  
  [Previous](rys2056)  [Next](rys2058.md) 

</div>

------------------------------------------------------------------------

Book 2  
Chapter 57

 1 pratibuddho muhur tena śokopahatacetanaḥ  
  atha rājā daśarathaḥ sa cintām abhyapadyata  
 2 rāmalakṣmaṇayoś caiva vivāsād vāsavopamam  
  āviveśopasargas taṃ tamaḥ sūryam ivāsuram  
 3 sa rājā rajanīṃ ṣaṣṭhīṃ rāme pravrajite vanam  
  ardharātre daśarathaḥ saṃsmaran duṣkṛtaṃ kṛtam  
  kausalyāṃ putraśokārtām idaṃ vacanam abravīt  
 4 yad ācarati kalyāṇi śubhaṃ vā yadi vāśubham  
  tad eva labhate bhadre kartā karmajam ātmanaḥ  
 5 guru lāghavam arthānām ārambhe karmaṇāṃ phalam  
  doṣaṃ vā yo na jānāti sa bāla iti hocyate  
 6 kaś cid āmravaṇaṃ chittvā palāśāṃś ca niṣiñcati  
  puṣpaṃ dṛṣṭvā phale gṛdhnuḥ sa śocati phalāgame  
 7 so 'ham āmravaṇaṃ chittvā palāśāṃś ca nyaṣecayam  
  rāmaṃ phalāgame tyaktvā paścāc chocāmi durmatiḥ  
 8 labdhaśabdena kausalye kumāreṇa dhanuṣmatā  
  kumāraḥ śabdavedhīti mayā pāpam idaṃ kṛtam  
  tad idaṃ me 'nusaṃprāptaṃ devi duḥkhaṃ svayaṃ kṛtam  
 9 saṃmohād iha bālena yathā syād bhakṣitaṃ viṣam  
  evaṃ mamāpy avijñātaṃ śabdavedhyamayaṃ phalam  
 10 devy anūḍhā tvam abhavo yuvarājo bhavāmy aham  
   tataḥ prāvṛḍ anuprāptā madakāmavivardhinī  
11 upāsyahi rasān bhaumāṃs taptvā ca jagad aṃśubhiḥ  
   paretācaritāṃ bhīmāṃ ravir āviśate diśam  
12 uṣṇam antardadhe sadyaḥ snigdhā dadṛśire ghanāḥ  
   tato jahṛṣire sarve bhekasāraṅgabarhiṇaḥ  
13 patitenāmbhasā channaḥ patamānena cāsakṛt  
   ābabhau mattasāraṅgas toyarāśir ivācalaḥ  
14 tasminn atisukhe kāle dhanuṣmān iṣumān rathī  
   vyāyāma kṛtasaṃkalpaḥ sarayūm anvagāṃ nadīm  
15 nipāne mahiṣaṃ rātrau gajaṃ vābhyāgataṃ nadīm  
   anyaṃ vā śvāpadaṃ kaṃ cij jighāṃsur ajitendriyaḥ  
16 athāndhakāre tv aśrauṣaṃ jale kumbhasya paryataḥ  
   acakṣur viṣaye ghoṣaṃ vāraṇasyeva nardataḥ  
17 tato 'haṃ śaram uddhṛtya dīptam āśīviṣopamam  
   amuñcaṃ niśitaṃ bāṇam aham āśīviṣopamam  
18 tatra vāg uṣasi vyaktā prādurāsīd vanaukasaḥ  
   hā heti patatas toye vāg abhūt tatra mānuṣī  
   katham asmadvidhe śastraṃ nipatet tu tapasvini  
19 praviviktāṃ nadīṃ rātrāv udāhāro 'ham āgataḥ  
   iṣuṇābhihataḥ kena kasya vā kiṃ kṛtaṃ mayā  
20 ṛṣer hi nyasta daṇḍasya vane vanyena jīvataḥ  
   kathaṃ nu śastreṇa vadho madvidhasya vidhīyate  
21 jaṭābhāradharasyaiva valkalājinavāsasaḥ  
   ko vadhena mamārthī syāt kiṃ vāsyāpakṛtaṃ mayā  
22 evaṃ niṣphalam ārabdhaṃ kevalānarthasaṃhitam  
   na kaś cit sādhu manyeta yathaiva gurutalpagam  
23 nemaṃ tathānuśocāmi jīvitakṣayam ātmanaḥ  
   mātaraṃ pitaraṃ cobhāv anuśocāmi madvidhe  
24 tad etān mithunaṃ vṛddhaṃ cirakālabhṛtaṃ mayā  
   mayi pañcatvam āpanne kāṃ vṛttiṃ vartayiṣyati  
25 vṛddhau ca mātāpitarāv ahaṃ caikeṣuṇā hataḥ  
   kena sma nihatāḥ sarve subālenākṛtātmanā  
26 taṃ giraṃ karuṇāṃ śrutvā mama dharmānukāṅkṣiṇaḥ  
   karābhyāṃ saśaraṃ cāpaṃ vyathitasyāpatad bhuvi  
27 taṃ deśam aham āgamya dīnasattvaḥ sudurmanāḥ  
   apaśyam iṣuṇā tīre sarayvās tāpasaṃ hatam  
28 sa mām udvīkṣya netrābhyāṃ trastam asvasthacetasaṃ  
   ity uvāca vacaḥ krūraṃ didhakṣann iva tejasā  
29 kiṃ tavāpakṛtaṃ rājan vane nivasatā mayā  
   jihīrṣiur ambho gurvarthaṃ yad ahaṃ tāḍitas tvayā  
30 ekena khalu bāṇena marmaṇy abhihate mayi  
   dvāv andhau nihatau vṛddhau mātā janayitā ca me  
31 tau nūnaṃ durbalāv andhau matpratīkṣau pipāsitau  
   ciram āśākṛtāṃ tṛṣṇāṃ kaṣṭāṃ saṃdhārayiṣyataḥ  
32 na nūnaṃ tapaso vāsti phalayogaḥ śrutasya vā  
   pitā yan māṃ na jānāti śayānaṃ patitaṃ bhuvi  
33 jānann api ca kiṃ kuryād aśaktir aparikramaḥ  
   bhidyamānam ivāśaktas trātum anyo nago nagam  
34 pitus tvam eva me gatvā śīghram ācakṣva rāghava  
   na tvām anudahet kruddho vanaṃ vahnir ivaidhitaḥ  
35 iyam ekapadī rājan yato me pitur āśramaḥ  
   taṃ prasādaya gatvā tvaṃ na tvāṃ sa kupitaḥ śapet  
36 viśalyaṃ kuru māṃ rājan marma me niśitaḥ śaraḥ  
   ruṇaddhi mṛdu sotsedhaṃ tīram amburayo yathā  
37 na dvijātir ahaṃ rājan mā bhūt te manaso vyathā  
   śūdrāyām asmi vaiśyena jāto janapadādhipa  
38 itīva vadataḥ kṛcchrād bāṇābhihatamarmaṇaḥ  
   tasya tv ānamyamānasya taṃ bāṇam aham uddharam  
39 jalārdragātraṃ tu vilapya kṛcchān; marmavraṇaṃ saṃtatam ucchasantam  
   tataḥ sarayvāṃ tam ahaṃ śayānaṃ; samīkṣya bhadre subhṛśaṃ viṣaṇṇaḥ  

 1 परतिबुद्धॊ मुहुर तेन शॊकॊपहतचेतनः  
  अथ राजा दशरथः स चिन्ताम अभ्यपद्यत  
 2 रामलक्ष्मणयॊश चैव विवासाद वासवॊपमम  
  आविवेशॊपसर्गस तं तमः सूर्यम इवासुरम  
 3 स राजा रजनीं षष्ठीं रामे परव्रजिते वनम  
  अर्धरात्रे दशरथः संस्मरन दुष्कृतं कृतम  
  कौसल्यां पुत्रशॊकार्ताम इदं वचनम अब्रवीत  
 4 यद आचरति कल्याणि शुभं वा यदि वाशुभम  
  तद एव लभते भद्रे कर्ता कर्मजम आत्मनः  
 5 गुरु लाघवम अर्थानाम आरम्भे कर्मणां फलम  
  दॊषं वा यॊ न जानाति स बाल इति हॊच्यते  
 6 कश चिद आम्रवणं छित्त्वा पलाशांश च निषिञ्चति  
  पुष्पं दृष्ट्वा फले गृध्नुः स शॊचति फलागमे  
 7 सॊ ऽहम आम्रवणं छित्त्वा पलाशांश च नयषेचयम  
  रामं फलागमे तयक्त्वा पश्चाच छॊचामि दुर्मतिः  
 8 लब्धशब्देन कौसल्ये कुमारेण धनुष्मता  
  कुमारः शब्दवेधीति मया पापम इदं कृतम  
  तद इदं मे ऽनुसंप्राप्तं देवि दुःखं सवयं कृतम  
 9 संमॊहाद इह बालेन यथा सयाद भक्षितं विषम  
  एवं ममाप्य अविज्ञातं शब्दवेध्यमयं फलम  
 10 देव्य अनूढा तवम अभवॊ युवराजॊ भवाम्य अहम  
   ततः परावृड अनुप्राप्ता मदकामविवर्धिनी  
11 उपास्यहि रसान भौमांस तप्त्वा च जगद अंशुभिः  
   परेताचरितां भीमां रविर आविशते दिशम  
12 उष्णम अन्तर्दधे सद्यः सनिग्धा ददृशिरे घनाः  
   ततॊ जहृषिरे सर्वे भेकसारङ्गबर्हिणः  
13 पतितेनाम्भसा छन्नः पतमानेन चासकृत  
   आबभौ मत्तसारङ्गस तॊयराशिर इवाचलः  
14 तस्मिन्न अतिसुखे काले धनुष्मान इषुमान रथी  
   वयायाम कृतसंकल्पः सरयूम अन्वगां नदीम  
15 निपाने महिषं रात्रौ गजं वाभ्यागतं नदीम  
   अन्यं वा शवापदं कं चिज जिघांसुर अजितेन्द्रियः  
16 अथान्धकारे तव अश्रौषं जले कुम्भस्य पर्यतः  
   अचक्षुर विषये घॊषं वारणस्येव नर्दतः  
17 ततॊ ऽहं शरम उद्धृत्य दीप्तम आशीविषॊपमम  
   अमुञ्चं निशितं बाणम अहम आशीविषॊपमम  
18 तत्र वाग उषसि वयक्ता परादुरासीद वनौकसः  
   हा हेति पततस तॊये वाग अभूत तत्र मानुषी  
   कथम अस्मद्विधे शस्त्रं निपतेत तु तपस्विनि  
19 परविविक्तां नदीं रात्राव उदाहारॊ ऽहम आगतः  
   इषुणाभिहतः केन कस्य वा किं कृतं मया  
20 ऋषेर हि नयस्त दण्डस्य वने वन्येन जीवतः  
   कथं नु शस्त्रेण वधॊ मद्विधस्य विधीयते  
21 जटाभारधरस्यैव वल्कलाजिनवाससः  
   कॊ वधेन ममार्थी सयात किं वास्यापकृतं मया  
22 एवं निष्फलम आरब्धं केवलानर्थसंहितम  
   न कश चित साधु मन्येत यथैव गुरुतल्पगम  
23 नेमं तथानुशॊचामि जीवितक्षयम आत्मनः  
   मातरं पितरं चॊभाव अनुशॊचामि मद्विधे  
24 तद एतान मिथुनं वृद्धं चिरकालभृतं मया  
   मयि पञ्चत्वम आपन्ने कां वृत्तिं वर्तयिष्यति  
25 वृद्धौ च मातापितराव अहं चैकेषुणा हतः  
   केन सम निहताः सर्वे सुबालेनाकृतात्मना  
26 तं गिरं करुणां शरुत्वा मम धर्मानुकाङ्क्षिणः  
   कराभ्यां सशरं चापं वयथितस्यापतद भुवि  
27 तं देशम अहम आगम्य दीनसत्त्वः सुदुर्मनाः  
   अपश्यम इषुणा तीरे सरय्वास तापसं हतम  
28 स माम उद्वीक्ष्य नेत्राभ्यां तरस्तम अस्वस्थचेतसं  
   इत्य उवाच वचः करूरं दिधक्षन्न इव तेजसा  
29 किं तवापकृतं राजन वने निवसता मया  
   जिहीर्षिुर अम्भॊ गुर्वर्थं यद अहं ताडितस तवया  
30 एकेन खलु बाणेन मर्मण्य अभिहते मयि  
   दवाव अन्धौ निहतौ वृद्धौ माता जनयिता च मे  
31 तौ नूनं दुर्बलाव अन्धौ मत्प्रतीक्षौ पिपासितौ  
   चिरम आशाकृतां तृष्णां कष्टां संधारयिष्यतः  
32 न नूनं तपसॊ वास्ति फलयॊगः शरुतस्य वा  
   पिता यन मां न जानाति शयानं पतितं भुवि  
33 जानन्न अपि च किं कुर्याद अशक्तिर अपरिक्रमः  
   भिद्यमानम इवाशक्तस तरातुम अन्यॊ नगॊ नगम  
34 पितुस तवम एव मे गत्वा शीघ्रम आचक्ष्व राघव  
   न तवाम अनुदहेत करुद्धॊ वनं वह्निर इवैधितः  
35 इयम एकपदी राजन यतॊ मे पितुर आश्रमः  
   तं परसादय गत्वा तवं न तवां स कुपितः शपेत  
36 विशल्यं कुरु मां राजन मर्म मे निशितः शरः  
   रुणद्धि मृदु सॊत्सेधं तीरम अम्बुरयॊ यथा  
37 न दविजातिर अहं राजन मा भूत ते मनसॊ वयथा  
   शूद्रायाम अस्मि वैश्येन जातॊ जनपदाधिप  
38 इतीव वदतः कृच्छ्राद बाणाभिहतमर्मणः  
   तस्य तव आनम्यमानस्य तं बाणम अहम उद्धरम  
39 जलार्द्रगात्रं तु विलप्य कृच्छान; मर्मव्रणं संततम उच्छसन्तम  
   ततः सरय्वां तम अहं शयानं; समीक्ष्य भद्रे सुभृशं विषण्णः  

<div class="filenav">

------------------------------------------------------------------------

[Next: Chapter 58](rys2058.md)

</div>
