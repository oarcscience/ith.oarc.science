<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 21</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7020.htm">Previous</A>&nbsp;
<A HREF="rys7022.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 21
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 evaṃ saṃcintya viprendro jagāma laghuvikramaḥ<BR>
&nbsp; ākhyātuṃ tad yathāvṛttaṃ yamasya sadanaṃ prati<BR>
&nbsp;<FONT COLOR="GREEN" SIZE="-1">2</FONT>
 apaśyat sa yamaṃ tatra devam agnipuraskṛtam<BR>
&nbsp; vidhānam upatiṣṭhantaṃ prāṇino yasya yādṛśam<BR>
&nbsp;<FONT COLOR="GREEN" SIZE="-1">3</FONT>
 sa tu dṛṣṭvā yamaḥ prāptaṃ maharṣiṃ tatra nāradam<BR>
&nbsp; abravīt sukham āsīnam arghyam āvedya dharmataḥ<BR>
&nbsp;<FONT COLOR="GREEN" SIZE="-1">4</FONT>
 kac cit kṣemaṃ nu devarṣe kac cid dharmo na naśyati<BR>
&nbsp; kim āgamanakṛtyaṃ te devagandharvasevita<BR>
&nbsp;<FONT COLOR="GREEN" SIZE="-1">5</FONT>
 abravīt tu tadā vākyaṃ nārado bhagavān ṛṣiḥ<BR>
&nbsp; śrūyatām abhidhāsyāmi vidhānaṃ ca vidhīyatām<BR>
&nbsp;<FONT COLOR="GREEN" SIZE="-1">6</FONT>
 eṣa nāmnā daśagrīvaḥ pitṛrāja niśācaraḥ<BR>
&nbsp; upayāti vaśaṃ netuṃ vikramais tvāṃ sudurjayam<BR>
&nbsp;<FONT COLOR="GREEN" SIZE="-1">7</FONT>
 etena kāraṇenāhaṃ tvarito 'smy āgataḥ prabho<BR>
&nbsp; daṇḍapraharaṇasyādya tava kiṃ nu kariṣyati<BR>
&nbsp;<FONT COLOR="GREEN" SIZE="-1">8</FONT>
 etasminn antare dūrād aṃśumantam ivoditam<BR>
&nbsp; dadṛśe divyam āyāntaṃ vimānaṃ tasya rakṣasaḥ<BR>
&nbsp;<FONT COLOR="GREEN" SIZE="-1">9</FONT>
 taṃ deśaṃ prabhayā tasya puṣpakasya mahābalaḥ<BR>
&nbsp; kṛtvā vitimiraṃ sarvaṃ samīpaṃ samavartata<BR>
&nbsp;<FONT COLOR="GREEN" SIZE="-1">10</FONT>
 sa tv apaśyan mahābāhur daśagrīvas tatas tataḥ<BR>
&nbsp;&nbsp; prāṇinaḥ sukṛtaṃ karma bhuñjānāṃś caiva duṣkṛtam<BR>
<FONT COLOR="GREEN" SIZE="-1">11</FONT>
 tatas tān vadhyamānāṃs tu karmabhir duṣkṛtaiḥ svakaiḥ<BR>
&nbsp;&nbsp; rāvaṇo mocayām āsa vikrameṇa balād balī<BR>
<FONT COLOR="GREEN" SIZE="-1">12</FONT>
 preteṣu mucyamāneṣu rākṣasena balīyasā<BR>
&nbsp;&nbsp; pretagopāḥ susaṃrabdhā rākṣasendram abhidravan<BR>
<FONT COLOR="GREEN" SIZE="-1">13</FONT>
 te prāsaiḥ parighaiḥ śūlair mudgaraiḥ śaktitomaraiḥ<BR>
&nbsp;&nbsp; puṣpakaṃ samavarṣanta śūrāḥ śatasahasraśaḥ<BR>
<FONT COLOR="GREEN" SIZE="-1">14</FONT>
 tasyāsanāni prāsādān vedikāstaraṇāni ca<BR>
&nbsp;&nbsp; puṣpakasya babhañjus te śīghraṃ madhukarā iva<BR>
<FONT COLOR="GREEN" SIZE="-1">15</FONT>
 devaniṣṭhānabhūtaṃ tad vimānaṃ puṣpakaṃ mṛdhe<BR>
&nbsp;&nbsp; bhajyamānaṃ tathaivāsīd akṣayaṃ brahmatejasā<BR>
<FONT COLOR="GREEN" SIZE="-1">16</FONT>
 tatas te rāvaṇāmātyā yathākāmaṃ yathābalam<BR>
&nbsp;&nbsp; ayudhyanta mahāvīryāḥ sa ca rājā daśānanaḥ<BR>
<FONT COLOR="GREEN" SIZE="-1">17</FONT>
 te tu śoṇitadigdhāṅgāḥ sarvaśastrasamāhatāḥ<BR>
&nbsp;&nbsp; amātyā rākṣasendrasya cakrur āyodhanaṃ mahat<BR>
<FONT COLOR="GREEN" SIZE="-1">18</FONT>
 anyonyaṃ ca mahābhāgā jaghnuḥ praharaṇair yudhi<BR>
&nbsp;&nbsp; yamasya ca mahat sainyaṃ rākṣasasya ca mantriṇaḥ<BR>
<FONT COLOR="GREEN" SIZE="-1">19</FONT>
 amātyāṃs tāṃs tu saṃtyajya rākṣasasya mahaujasaḥ<BR>
&nbsp;&nbsp; tam eva samadhāvanta śūlavarṣair daśānanam<BR>
<FONT COLOR="GREEN" SIZE="-1">20</FONT>
 tataḥ śoṇitadigdhāṅgaḥ prahārair jarjarīkṛtaḥ<BR>
&nbsp;&nbsp; vimāne rākṣasaśreṣṭhaḥ phullāśoka ivābabhau<BR>
<FONT COLOR="GREEN" SIZE="-1">21</FONT>
 sa śūlāni gadāḥ prāsāñ śaktitomarasāyakān<BR>
&nbsp;&nbsp; musalāni śilāvṛkṣān mumocāstrabalād balī<BR>
<FONT COLOR="GREEN" SIZE="-1">22</FONT>
 tāṃs tu sarvān samākṣipya tad astram apahatya ca<BR>
&nbsp;&nbsp; jaghnus te rākṣasaṃ ghoram ekaṃ śatasahasrakaḥ<BR>
<FONT COLOR="GREEN" SIZE="-1">23</FONT>
 parivārya ca taṃ sarve śailaṃ meghotkarā iva<BR>
&nbsp;&nbsp; bhindipālaiś ca śūlaiś ca nirucchvāsam akārayan<BR>
<FONT COLOR="GREEN" SIZE="-1">24</FONT>
 vimuktakavacaḥ kruddho siktaḥ śoṇitavisravaiḥ<BR>
&nbsp;&nbsp; sa puṣpakaṃ parityajya pṛthivyām avatiṣṭhata<BR>
<FONT COLOR="GREEN" SIZE="-1">25</FONT>
 tataḥ sa kārmukī bāṇī pṛthivyāṃ rākṣasādhipaḥ<BR>
&nbsp;&nbsp; labdhasaṃjño muhūrtena kruddhas tasthau yathāntakaḥ<BR>
<FONT COLOR="GREEN" SIZE="-1">26</FONT>
 tataḥ pāśupataṃ divyam astraṃ saṃdhāya kārmuke<BR>
&nbsp;&nbsp; tiṣṭha tiṣṭheti tān uktvā tac cāpaṃ vyapakarṣata<BR>
<FONT COLOR="GREEN" SIZE="-1">27</FONT>
 jvālāmālī sa tu śaraḥ kravyādānugato raṇe<BR>
&nbsp;&nbsp; mukto gulmān drumāṃś caiva bhasmakṛtvā pradhāvati<BR>
<FONT COLOR="GREEN" SIZE="-1">28</FONT>
 te tasya tejasā dagdhāḥ sainyā vaivasvatasya tu<BR>
&nbsp;&nbsp; raṇe tasmin nipatitā dāvadagdhā nagā iva<BR>
<FONT COLOR="GREEN" SIZE="-1">29</FONT>
 tataḥ sa sacivaiḥ sārdhaṃ rākṣaso bhīmavikramaḥ<BR>
&nbsp;&nbsp; nanāda sumahānādaṃ kampayann iva medinīm<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 एवं संचिन्त्य विप्रेन्द्रॊ जगाम लघुविक्रमः<BR>
&nbsp; आख्यातुं तद यथावृत्तं यमस्य सदनं परति<BR>
&nbsp;<FONT COLOR="GREEN" SIZE="-1">2</FONT>
 अपश्यत स यमं तत्र देवम अग्निपुरस्कृतम<BR>
&nbsp; विधानम उपतिष्ठन्तं पराणिनॊ यस्य यादृशम<BR>
&nbsp;<FONT COLOR="GREEN" SIZE="-1">3</FONT>
 स तु दृष्ट्वा यमः पराप्तं महर्षिं तत्र नारदम<BR>
&nbsp; अब्रवीत सुखम आसीनम अर्घ्यम आवेद्य धर्मतः<BR>
&nbsp;<FONT COLOR="GREEN" SIZE="-1">4</FONT>
 कच चित कषेमं नु देवर्षे कच चिद धर्मॊ न नश्यति<BR>
&nbsp; किम आगमनकृत्यं ते देवगन्धर्वसेवित<BR>
&nbsp;<FONT COLOR="GREEN" SIZE="-1">5</FONT>
 अब्रवीत तु तदा वाक्यं नारदॊ भगवान ऋषिः<BR>
&nbsp; शरूयताम अभिधास्यामि विधानं च विधीयताम<BR>
&nbsp;<FONT COLOR="GREEN" SIZE="-1">6</FONT>
 एष नाम्ना दशग्रीवः पितृराज निशाचरः<BR>
&nbsp; उपयाति वशं नेतुं विक्रमैस तवां सुदुर्जयम<BR>
&nbsp;<FONT COLOR="GREEN" SIZE="-1">7</FONT>
 एतेन कारणेनाहं तवरितॊ ऽसम्य आगतः परभॊ<BR>
&nbsp; दण्डप्रहरणस्याद्य तव किं नु करिष्यति<BR>
&nbsp;<FONT COLOR="GREEN" SIZE="-1">8</FONT>
 एतस्मिन्न अन्तरे दूराद अंशुमन्तम इवॊदितम<BR>
&nbsp; ददृशे दिव्यम आयान्तं विमानं तस्य रक्षसः<BR>
&nbsp;<FONT COLOR="GREEN" SIZE="-1">9</FONT>
 तं देशं परभया तस्य पुष्पकस्य महाबलः<BR>
&nbsp; कृत्वा वितिमिरं सर्वं समीपं समवर्तत<BR>
&nbsp;<FONT COLOR="GREEN" SIZE="-1">10</FONT>
 स तव अपश्यन महाबाहुर दशग्रीवस ततस ततः<BR>
&nbsp;&nbsp; पराणिनः सुकृतं कर्म भुञ्जानांश चैव दुष्कृतम<BR>
<FONT COLOR="GREEN" SIZE="-1">11</FONT>
 ततस तान वध्यमानांस तु कर्मभिर दुष्कृतैः सवकैः<BR>
&nbsp;&nbsp; रावणॊ मॊचयाम आस विक्रमेण बलाद बली<BR>
<FONT COLOR="GREEN" SIZE="-1">12</FONT>
 परेतेषु मुच्यमानेषु राक्षसेन बलीयसा<BR>
&nbsp;&nbsp; परेतगॊपाः सुसंरब्धा राक्षसेन्द्रम अभिद्रवन<BR>
<FONT COLOR="GREEN" SIZE="-1">13</FONT>
 ते परासैः परिघैः शूलैर मुद्गरैः शक्तितॊमरैः<BR>
&nbsp;&nbsp; पुष्पकं समवर्षन्त शूराः शतसहस्रशः<BR>
<FONT COLOR="GREEN" SIZE="-1">14</FONT>
 तस्यासनानि परासादान वेदिकास्तरणानि च<BR>
&nbsp;&nbsp; पुष्पकस्य बभञ्जुस ते शीघ्रं मधुकरा इव<BR>
<FONT COLOR="GREEN" SIZE="-1">15</FONT>
 देवनिष्ठानभूतं तद विमानं पुष्पकं मृधे<BR>
&nbsp;&nbsp; भज्यमानं तथैवासीद अक्षयं बरह्मतेजसा<BR>
<FONT COLOR="GREEN" SIZE="-1">16</FONT>
 ततस ते रावणामात्या यथाकामं यथाबलम<BR>
&nbsp;&nbsp; अयुध्यन्त महावीर्याः स च राजा दशाननः<BR>
<FONT COLOR="GREEN" SIZE="-1">17</FONT>
 ते तु शॊणितदिग्धाङ्गाः सर्वशस्त्रसमाहताः<BR>
&nbsp;&nbsp; अमात्या राक्षसेन्द्रस्य चक्रुर आयॊधनं महत<BR>
<FONT COLOR="GREEN" SIZE="-1">18</FONT>
 अन्यॊन्यं च महाभागा जघ्नुः परहरणैर युधि<BR>
&nbsp;&nbsp; यमस्य च महत सैन्यं राक्षसस्य च मन्त्रिणः<BR>
<FONT COLOR="GREEN" SIZE="-1">19</FONT>
 अमात्यांस तांस तु संत्यज्य राक्षसस्य महौजसः<BR>
&nbsp;&nbsp; तम एव समधावन्त शूलवर्षैर दशाननम<BR>
<FONT COLOR="GREEN" SIZE="-1">20</FONT>
 ततः शॊणितदिग्धाङ्गः परहारैर जर्जरीकृतः<BR>
&nbsp;&nbsp; विमाने राक्षसश्रेष्ठः फुल्लाशॊक इवाबभौ<BR>
<FONT COLOR="GREEN" SIZE="-1">21</FONT>
 स शूलानि गदाः परासाञ शक्तितॊमरसायकान<BR>
&nbsp;&nbsp; मुसलानि शिलावृक्षान मुमॊचास्त्रबलाद बली<BR>
<FONT COLOR="GREEN" SIZE="-1">22</FONT>
 तांस तु सर्वान समाक्षिप्य तद अस्त्रम अपहत्य च<BR>
&nbsp;&nbsp; जघ्नुस ते राक्षसं घॊरम एकं शतसहस्रकः<BR>
<FONT COLOR="GREEN" SIZE="-1">23</FONT>
 परिवार्य च तं सर्वे शैलं मेघॊत्करा इव<BR>
&nbsp;&nbsp; भिन्दिपालैश च शूलैश च निरुच्छ्वासम अकारयन<BR>
<FONT COLOR="GREEN" SIZE="-1">24</FONT>
 विमुक्तकवचः करुद्धॊ सिक्तः शॊणितविस्रवैः<BR>
&nbsp;&nbsp; स पुष्पकं परित्यज्य पृथिव्याम अवतिष्ठत<BR>
<FONT COLOR="GREEN" SIZE="-1">25</FONT>
 ततः स कार्मुकी बाणी पृथिव्यां राक्षसाधिपः<BR>
&nbsp;&nbsp; लब्धसंज्ञॊ मुहूर्तेन करुद्धस तस्थौ यथान्तकः<BR>
<FONT COLOR="GREEN" SIZE="-1">26</FONT>
 ततः पाशुपतं दिव्यम अस्त्रं संधाय कार्मुके<BR>
&nbsp;&nbsp; तिष्ठ तिष्ठेति तान उक्त्वा तच चापं वयपकर्षत<BR>
<FONT COLOR="GREEN" SIZE="-1">27</FONT>
 जवालामाली स तु शरः करव्यादानुगतॊ रणे<BR>
&nbsp;&nbsp; मुक्तॊ गुल्मान दरुमांश चैव भस्मकृत्वा परधावति<BR>
<FONT COLOR="GREEN" SIZE="-1">28</FONT>
 ते तस्य तेजसा दग्धाः सैन्या वैवस्वतस्य तु<BR>
&nbsp;&nbsp; रणे तस्मिन निपतिता दावदग्धा नगा इव<BR>
<FONT COLOR="GREEN" SIZE="-1">29</FONT>
 ततः स सचिवैः सार्धं राक्षसॊ भीमविक्रमः<BR>
&nbsp;&nbsp; ननाद सुमहानादं कम्पयन्न इव मेदिनीम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7022.htm">Next: Chapter 22</A></CENTER>
</div>
</BODY>
</HTML>
