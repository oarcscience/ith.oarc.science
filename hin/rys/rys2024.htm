<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 2: Chapter 24</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi02.htm">Book 2 Index</A><BR>
&nbsp;
<A HREF="rys2023.htm">Previous</A>&nbsp;
<A HREF="rys2025.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 2<BR>Chapter 24
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 evam uktā tu vaidehī priyārhā priyavādinī<BR>
&nbsp; praṇayād eva saṃkruddhā bhartāram idam abravīt<BR>
&nbsp;<FONT COLOR="GREEN" SIZE="-1">2</FONT>
 āryaputra pitā mātā bhrātā putras tathā snuṣā<BR>
&nbsp; svāni puṇyāni bhuñjānāḥ svaṃ svaṃ bhāgyam upāsate<BR>
&nbsp;<FONT COLOR="GREEN" SIZE="-1">3</FONT>
 bhartur bhāgyaṃ tu bhāryaikā prāpnoti puruṣarṣabha<BR>
&nbsp; ataś caivāham ādiṣṭā vane vastavyam ity api<BR>
&nbsp;<FONT COLOR="GREEN" SIZE="-1">4</FONT>
 na pitā nātmajo nātmā na mātā na sakhījanaḥ<BR>
&nbsp; iha pretya ca nārīṇāṃ patir eko gatiḥ sadā<BR>
&nbsp;<FONT COLOR="GREEN" SIZE="-1">5</FONT>
 yadi tvaṃ prasthito durgaṃ vanam adyaiva rāghava<BR>
&nbsp; agratas te gamiṣyāmi mṛdnantī kuśakaṇṭakān<BR>
&nbsp;<FONT COLOR="GREEN" SIZE="-1">6</FONT>
 īrṣyā roṣau bahiṣkṛtya bhuktaśeṣam ivodakam<BR>
&nbsp; naya māṃ vīra viśrabdhaḥ pāpaṃ mayi na vidyate<BR>
&nbsp;<FONT COLOR="GREEN" SIZE="-1">7</FONT>
 prāsādāgrair vimānair vā vaihāyasagatena vā<BR>
&nbsp; sarvāvasthāgatā bhartuḥ pādacchāyā viśiṣyate<BR>
&nbsp;<FONT COLOR="GREEN" SIZE="-1">8</FONT>
 anuśiṣṭāsmi mātrā ca pitrā ca vividhāśrayam<BR>
&nbsp; nāsmi saṃprati vaktavyā vartitavyaṃ yathā mayā<BR>
&nbsp;<FONT COLOR="GREEN" SIZE="-1">9</FONT>
 sukhaṃ vane nivatsyāmi yathaiva bhavane pituḥ<BR>
&nbsp; acintayantī trīṁl lokāṃś cintayantī pativratam<BR>
&nbsp;<FONT COLOR="GREEN" SIZE="-1">10</FONT>
 śuśrūṣamāṇā te nityaṃ niyatā brahmacāriṇī<BR>
&nbsp;&nbsp; saha raṃsye tvayā vīra vaneṣu madhugandhiṣu<BR>
<FONT COLOR="GREEN" SIZE="-1">11</FONT>
 tvaṃ hi kartuṃ vane śakto rāma saṃparipālanam<BR>
&nbsp;&nbsp; anyasya pai janasyeha kiṃ punar mama mānada<BR>
<FONT COLOR="GREEN" SIZE="-1">12</FONT>
 phalamūlāśanā nityaṃ bhaviṣyāmi na saṃśayaḥ<BR>
&nbsp;&nbsp; na te duḥkhaṃ kariṣyāmi nivasantī saha tvayā<BR>
<FONT COLOR="GREEN" SIZE="-1">13</FONT>
 icchāmi saritaḥ śailān palvalāni vanāni ca<BR>
&nbsp;&nbsp; draṣṭuṃ sarvatra nirbhītā tvayā nāthena dhīmatā<BR>
<FONT COLOR="GREEN" SIZE="-1">14</FONT>
 haṃsakāraṇḍavākīrṇāḥ padminīḥ sādhupuṣpitāḥ<BR>
&nbsp;&nbsp; iccheyaṃ sukhinī draṣṭuṃ tvayā vīreṇa saṃgatā<BR>
<FONT COLOR="GREEN" SIZE="-1">15</FONT>
 saha tvayā viśālākṣa raṃsye paramanandinī<BR>
&nbsp;&nbsp; evaṃ varṣasahasrāṇāṃ śataṃ vāhaṃ tvayā saha<BR>
<FONT COLOR="GREEN" SIZE="-1">16</FONT>
 svarge 'pi ca vinā vāso bhavitā yadi rāghava<BR>
&nbsp;&nbsp; tvayā mama naravyāghra nāhaṃ tam api rocaye<BR>
<FONT COLOR="GREEN" SIZE="-1">17</FONT>
 ahaṃ gamiṣyāmi vanaṃ sudurgamaṃ; mṛgāyutaṃ vānaravāraṇair yutam<BR>
&nbsp;&nbsp; vane nivatsyāmi yathā pitur gṛhe; tavaiva pādāv upagṛhya saṃmatā<BR>
<FONT COLOR="GREEN" SIZE="-1">18</FONT>
 ananyabhāvām anuraktacetasaṃ; tvayā viyuktāṃ maraṇāya niścitām<BR>
&nbsp;&nbsp; nayasva māṃ sādhu kuruṣva yācanāṃ; na te mayāto gurutā bhaviṣyati<BR>
<FONT COLOR="GREEN" SIZE="-1">19</FONT>
 tathā bruvāṇām api dharmavatsalo; na ca sma sītāṃ nṛvaro ninīṣati<BR>
&nbsp;&nbsp; uvāca caināṃ bahu saṃnivartane; vane nivāsasya ca duḥkhitāṃ prati<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 एवम उक्ता तु वैदेही परियार्हा परियवादिनी<BR>
&nbsp; परणयाद एव संक्रुद्धा भर्तारम इदम अब्रवीत<BR>
&nbsp;<FONT COLOR="GREEN" SIZE="-1">2</FONT>
 आर्यपुत्र पिता माता भराता पुत्रस तथा सनुषा<BR>
&nbsp; सवानि पुण्यानि भुञ्जानाः सवं सवं भाग्यम उपासते<BR>
&nbsp;<FONT COLOR="GREEN" SIZE="-1">3</FONT>
 भर्तुर भाग्यं तु भार्यैका पराप्नॊति पुरुषर्षभ<BR>
&nbsp; अतश चैवाहम आदिष्टा वने वस्तव्यम इत्य अपि<BR>
&nbsp;<FONT COLOR="GREEN" SIZE="-1">4</FONT>
 न पिता नात्मजॊ नात्मा न माता न सखीजनः<BR>
&nbsp; इह परेत्य च नारीणां पतिर एकॊ गतिः सदा<BR>
&nbsp;<FONT COLOR="GREEN" SIZE="-1">5</FONT>
 यदि तवं परस्थितॊ दुर्गं वनम अद्यैव राघव<BR>
&nbsp; अग्रतस ते गमिष्यामि मृद्नन्ती कुशकण्टकान<BR>
&nbsp;<FONT COLOR="GREEN" SIZE="-1">6</FONT>
 ईर्ष्या रॊषौ बहिष्कृत्य भुक्तशेषम इवॊदकम<BR>
&nbsp; नय मां वीर विश्रब्धः पापं मयि न विद्यते<BR>
&nbsp;<FONT COLOR="GREEN" SIZE="-1">7</FONT>
 परासादाग्रैर विमानैर वा वैहायसगतेन वा<BR>
&nbsp; सर्वावस्थागता भर्तुः पादच्छाया विशिष्यते<BR>
&nbsp;<FONT COLOR="GREEN" SIZE="-1">8</FONT>
 अनुशिष्टास्मि मात्रा च पित्रा च विविधाश्रयम<BR>
&nbsp; नास्मि संप्रति वक्तव्या वर्तितव्यं यथा मया<BR>
&nbsp;<FONT COLOR="GREEN" SIZE="-1">9</FONT>
 सुखं वने निवत्स्यामि यथैव भवने पितुः<BR>
&nbsp; अचिन्तयन्ती तरीँल लॊकांश चिन्तयन्ती पतिव्रतम<BR>
&nbsp;<FONT COLOR="GREEN" SIZE="-1">10</FONT>
 शुश्रूषमाणा ते नित्यं नियता बरह्मचारिणी<BR>
&nbsp;&nbsp; सह रंस्ये तवया वीर वनेषु मधुगन्धिषु<BR>
<FONT COLOR="GREEN" SIZE="-1">11</FONT>
 तवं हि कर्तुं वने शक्तॊ राम संपरिपालनम<BR>
&nbsp;&nbsp; अन्यस्य पै जनस्येह किं पुनर मम मानद<BR>
<FONT COLOR="GREEN" SIZE="-1">12</FONT>
 फलमूलाशना नित्यं भविष्यामि न संशयः<BR>
&nbsp;&nbsp; न ते दुःखं करिष्यामि निवसन्ती सह तवया<BR>
<FONT COLOR="GREEN" SIZE="-1">13</FONT>
 इच्छामि सरितः शैलान पल्वलानि वनानि च<BR>
&nbsp;&nbsp; दरष्टुं सर्वत्र निर्भीता तवया नाथेन धीमता<BR>
<FONT COLOR="GREEN" SIZE="-1">14</FONT>
 हंसकारण्डवाकीर्णाः पद्मिनीः साधुपुष्पिताः<BR>
&nbsp;&nbsp; इच्छेयं सुखिनी दरष्टुं तवया वीरेण संगता<BR>
<FONT COLOR="GREEN" SIZE="-1">15</FONT>
 सह तवया विशालाक्ष रंस्ये परमनन्दिनी<BR>
&nbsp;&nbsp; एवं वर्षसहस्राणां शतं वाहं तवया सह<BR>
<FONT COLOR="GREEN" SIZE="-1">16</FONT>
 सवर्गे ऽपि च विना वासॊ भविता यदि राघव<BR>
&nbsp;&nbsp; तवया मम नरव्याघ्र नाहं तम अपि रॊचये<BR>
<FONT COLOR="GREEN" SIZE="-1">17</FONT>
 अहं गमिष्यामि वनं सुदुर्गमं; मृगायुतं वानरवारणैर युतम<BR>
&nbsp;&nbsp; वने निवत्स्यामि यथा पितुर गृहे; तवैव पादाव उपगृह्य संमता<BR>
<FONT COLOR="GREEN" SIZE="-1">18</FONT>
 अनन्यभावाम अनुरक्तचेतसं; तवया वियुक्तां मरणाय निश्चिताम<BR>
&nbsp;&nbsp; नयस्व मां साधु कुरुष्व याचनां; न ते मयातॊ गुरुता भविष्यति<BR>
<FONT COLOR="GREEN" SIZE="-1">19</FONT>
 तथा बरुवाणाम अपि धर्मवत्सलॊ; न च सम सीतां नृवरॊ निनीषति<BR>
&nbsp;&nbsp; उवाच चैनां बहु संनिवर्तने; वने निवासस्य च दुःखितां परति<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys2025.htm">Next: Chapter 25</A></CENTER>
</div>
</BODY>
</HTML>
