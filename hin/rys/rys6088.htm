<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 88</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6087.htm">Previous</A>&nbsp;
<A HREF="rys6089.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 88
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tasmin pratihate 'stre tu rāvaṇo rākṣasādhipaḥ<BR>
&nbsp; krodhaṃ ca dviguṇaṃ cakre krodhāc cāstram anantaram<BR>
&nbsp;<FONT COLOR="GREEN" SIZE="-1">2</FONT>
 mayena vihitaṃ raudram anyad astraṃ mahādyutiḥ<BR>
&nbsp; utsraṣṭuṃ rāvaṇo ghoraṃ rāghavāya pracakrame<BR>
&nbsp;<FONT COLOR="GREEN" SIZE="-1">3</FONT>
 tataḥ śūlāni niścerur gadāś ca musalāni ca<BR>
&nbsp; kārmukād dīpyamānāni vajrasārāṇi sarvaśaḥ<BR>
&nbsp;<FONT COLOR="GREEN" SIZE="-1">4</FONT>
 kūṭamudgarapāśāś ca dīptāś cāśanayas tathā<BR>
&nbsp; niṣpetur vividhās tīkṣṇā vātā iva yugakṣaye<BR>
&nbsp;<FONT COLOR="GREEN" SIZE="-1">5</FONT>
 tad astraṃ rāghavaḥ śrīmān uttamāstravidāṃ varaḥ<BR>
&nbsp; jaghāna paramāstreṇa gandharveṇa mahādyutiḥ<BR>
&nbsp;<FONT COLOR="GREEN" SIZE="-1">6</FONT>
 tasmin pratihate 'stre tu rāghaveṇa mahātmanā<BR>
&nbsp; rāvaṇaḥ krodhatāmrākṣaḥ sauram astram udīrayat<BR>
&nbsp;<FONT COLOR="GREEN" SIZE="-1">7</FONT>
 tataś cakrāṇi niṣpetur bhāsvarāṇi mahānti ca<BR>
&nbsp; kārmukād bhīmavegasya daśagrīvasya dhīmataḥ<BR>
&nbsp;<FONT COLOR="GREEN" SIZE="-1">8</FONT>
 tair āsīd gaganaṃ dīptaṃ saṃpatadbhir itas tataḥ<BR>
&nbsp; patadbhiś ca diśo dīptaiś candrasūryagrahair iva<BR>
&nbsp;<FONT COLOR="GREEN" SIZE="-1">9</FONT>
 tāni ciccheda bāṇaughaiś cakrāṇi tu sa rāghavaḥ<BR>
&nbsp; āyudhāni vicitrāṇi rāvaṇasya camūmukhe<BR>
&nbsp;<FONT COLOR="GREEN" SIZE="-1">10</FONT>
 tad astraṃ tu hataṃ dṛṣṭvā rāvaṇo rākṣasādhipaḥ<BR>
&nbsp;&nbsp; vivyādha daśabhir bāṇai rāmaṃ sarveṣu marmasu<BR>
<FONT COLOR="GREEN" SIZE="-1">11</FONT>
 sa viddho daśabhir bāṇair mahākārmukaniḥsṛtaiḥ<BR>
&nbsp;&nbsp; rāvaṇena mahātejā na prākampata rāghavaḥ<BR>
<FONT COLOR="GREEN" SIZE="-1">12</FONT>
 tato vivyādha gātreṣu sarveṣu samitiṃjayaḥ<BR>
&nbsp;&nbsp; rāghavas tu susaṃkruddho rāvaṇaṃ bahubhiḥ śaraiḥ<BR>
<FONT COLOR="GREEN" SIZE="-1">13</FONT>
 etasminn antare kruddho rāghavasyānujo balī<BR>
&nbsp;&nbsp; lakṣmaṇaḥ sāyakān sapta jagrāha paravīrahā<BR>
<FONT COLOR="GREEN" SIZE="-1">14</FONT>
 taiḥ sāyakair mahāvegai rāvaṇasya mahādyutiḥ<BR>
&nbsp;&nbsp; dhvajaṃ manuṣyaśīrṣaṃ tu tasya ciccheda naikadhā<BR>
<FONT COLOR="GREEN" SIZE="-1">15</FONT>
 sāratheś cāpi bāṇena śiro jvalitakuṇḍalam<BR>
&nbsp;&nbsp; jahāra lakṣmaṇaḥ śrīmān nairṛtasya mahābalaḥ<BR>
<FONT COLOR="GREEN" SIZE="-1">16</FONT>
 tasya bāṇaiś ca ciccheda dhanur gajakaropamam<BR>
&nbsp;&nbsp; lakṣmaṇo rākṣasendrasya pañcabhir niśitaiḥ śaraiḥ<BR>
<FONT COLOR="GREEN" SIZE="-1">17</FONT>
 nīlameghanibhāṃś cāsya sadaśvān parvatopamān<BR>
&nbsp;&nbsp; jaghānāplutya gadayā rāvaṇasya vibhīṣaṇaḥ<BR>
<FONT COLOR="GREEN" SIZE="-1">18</FONT>
 hatāśvād vegavān vegād avaplutya mahārathāt<BR>
&nbsp;&nbsp; krodham āhārayat tīvraṃ bhrātaraṃ prati rāvaṇaḥ<BR>
<FONT COLOR="GREEN" SIZE="-1">19</FONT>
 tataḥ śaktiṃ mahāśaktir dīptāṃ dīptāśanīm iva<BR>
&nbsp;&nbsp; vibhīṣaṇāya cikṣepa rākṣasendraḥ pratāpavān<BR>
<FONT COLOR="GREEN" SIZE="-1">20</FONT>
 aprāptām eva tāṃ bāṇais tribhiś ciccheda lakṣmaṇaḥ<BR>
&nbsp;&nbsp; athodatiṣṭhat saṃnādo vānarāṇāṃ tadā raṇe<BR>
<FONT COLOR="GREEN" SIZE="-1">21</FONT>
 sa papāta tridhā chinnā śaktiḥ kāñcanamālinī<BR>
&nbsp;&nbsp; savisphuliṅgā jvalitā maholkeva divaś cyutā<BR>
<FONT COLOR="GREEN" SIZE="-1">22</FONT>
 tataḥ saṃbhāvitatarāṃ kālenāpi durāsadām<BR>
&nbsp;&nbsp; jagrāha vipulāṃ śaktiṃ dīpyamānāṃ svatejasā<BR>
<FONT COLOR="GREEN" SIZE="-1">23</FONT>
 sā veginā balavatā rāvaṇena durātmanā<BR>
&nbsp;&nbsp; jajvāla sumahāghorā śakrāśanisamaprabhā<BR>
<FONT COLOR="GREEN" SIZE="-1">24</FONT>
 etasminn antare vīro lakṣmaṇas taṃ vibhīṣaṇam<BR>
&nbsp;&nbsp; prāṇasaṃśayam āpannaṃ tūrṇam evābhyapadyata<BR>
<FONT COLOR="GREEN" SIZE="-1">25</FONT>
 taṃ vimokṣayituṃ vīraś cāpam āyamya lakṣmaṇaḥ<BR>
&nbsp;&nbsp; rāvaṇaṃ śaktihastaṃ taṃ śaravarṣair avākirat<BR>
<FONT COLOR="GREEN" SIZE="-1">26</FONT>
 kīryamāṇaḥ śaraugheṇa visṛṣṭtena mahātmanā<BR>
&nbsp;&nbsp; na prahartuṃ manaś cakre vimukhīkṛtavikramaḥ<BR>
<FONT COLOR="GREEN" SIZE="-1">27</FONT>
 mokṣitaṃ bhrātaraṃ dṛṣṭvā lakṣmaṇena sa rāvaṇaḥ<BR>
&nbsp;&nbsp; lakṣmaṇābhimukhas tiṣṭhann idaṃ vacanam abravīt<BR>
<FONT COLOR="GREEN" SIZE="-1">28</FONT>
 mokṣitas te balaślāghin yasmād evaṃ vibhīṣaṇaḥ<BR>
&nbsp;&nbsp; vimucya rākṣasaṃ śaktis tvayīyaṃ vinipātyate<BR>
<FONT COLOR="GREEN" SIZE="-1">29</FONT>
 eṣā te hṛdayaṃ bhittvā śaktir lohitalakṣaṇā<BR>
&nbsp;&nbsp; madbāhuparighotsṛṣṭā prāṇān ādāya yāsyati<BR>
<FONT COLOR="GREEN" SIZE="-1">30</FONT>
 ity evam uktvā tāṃ śaktim aṣṭaghaṇṭāṃ mahāsvanām<BR>
&nbsp;&nbsp; mayena māyāvihitām amoghāṃ śatrughātinīm<BR>
<FONT COLOR="GREEN" SIZE="-1">31</FONT>
 lakṣmaṇāya samuddiśya jvalantīm iva tejasā<BR>
&nbsp;&nbsp; rāvaṇaḥ paramakruddhaś cikṣepa ca nanāda ca<BR>
<FONT COLOR="GREEN" SIZE="-1">32</FONT>
 sā kṣiptā bhīmavegena śakrāśanisamasvanā<BR>
&nbsp;&nbsp; śaktir abhyapatad vegāl lakṣmaṇaṃ raṇamūrdhani<BR>
<FONT COLOR="GREEN" SIZE="-1">33</FONT>
 tām anuvyāharac chaktim āpatantīṃ sa rāghavaḥ<BR>
&nbsp;&nbsp; svastyas tu lakṣmaṇāyeti moghā bhava hatodyamā<BR>
<FONT COLOR="GREEN" SIZE="-1">34</FONT>
 nyapatat sā mahāvegā lakṣmaṇasya mahorasi<BR>
&nbsp;&nbsp; jihvevoragarājasya dīpyamānā mahādyutiḥ<BR>
<FONT COLOR="GREEN" SIZE="-1">35</FONT>
 tato rāvaṇavegena sudūram avagāḍhayā<BR>
&nbsp;&nbsp; śaktyā nirbhinnahṛdayaḥ papāta bhuvi lakṣmaṇaḥ<BR>
<FONT COLOR="GREEN" SIZE="-1">36</FONT>
 tadavasthaṃ samīpastho lakṣmaṇaṃ prekṣya rāghavaḥ<BR>
&nbsp;&nbsp; bhrātṛsnehān mahātejā viṣaṇṇahṛdayo 'bhavat<BR>
<FONT COLOR="GREEN" SIZE="-1">37</FONT>
 sa muhūrtam anudhyāya bāṣpavyākulalocanaḥ<BR>
&nbsp;&nbsp; babhūva saṃrabdhataro yugānta iva pāvakaḥ<BR>
<FONT COLOR="GREEN" SIZE="-1">38</FONT>
 na viṣādasya kālo 'yam iti saṃcintya rāghavaḥ<BR>
&nbsp;&nbsp; cakre sutumulaṃ yuddhaṃ rāvaṇasya vadhe dhṛtaḥ<BR>
<FONT COLOR="GREEN" SIZE="-1">39</FONT>
 sa dadarśa tato rāmaḥ śaktyā bhinnaṃ mahāhave<BR>
&nbsp;&nbsp; lakṣmaṇaṃ rudhirādigdhaṃ sapannagam ivācalam<BR>
<FONT COLOR="GREEN" SIZE="-1">40</FONT>
 tām api prahitāṃ śaktiṃ rāvaṇena balīyasā<BR>
&nbsp;&nbsp; yatnatas te hariśreṣṭhā na śekur avamarditum<BR>
&nbsp;&nbsp; arditāś caiva bāṇaughaiḥ kṣiprahastena rakṣasā<BR>
<FONT COLOR="GREEN" SIZE="-1">41</FONT>
 saumitriṃ sā vinirbhidya praviṣṭā dharaṇītalam<BR>
&nbsp;&nbsp; tāṃ karābhyāṃ parāmṛśya rāmaḥ śaktiṃ bhayāvahām<BR>
&nbsp;&nbsp; babhañja samare kruddho balavad vicakarṣa ca<BR>
<FONT COLOR="GREEN" SIZE="-1">42</FONT>
 tasya niṣkarṣataḥ śaktiṃ rāvaṇena balīyasā<BR>
&nbsp;&nbsp; śarāḥ sarveṣu gātreṣu pātitā marmabhedinaḥ<BR>
<FONT COLOR="GREEN" SIZE="-1">43</FONT>
 acintayitvā tān bāṇān samāśliṣyā ca lakṣmaṇam<BR>
&nbsp;&nbsp; abravīc ca hanūmantaṃ sugrīvaṃ caiva rāghavaḥ<BR>
&nbsp;&nbsp; lakṣmaṇaṃ parivāryeha tiṣṭhadhvaṃ vānarottamāḥ<BR>
<FONT COLOR="GREEN" SIZE="-1">44</FONT>
 parākramasya kālo 'yaṃ saṃprāpto me cirepsitaḥ<BR>
&nbsp;&nbsp; pāpātmāyaṃ daśagrīvo vadhyatāṃ pāpaniścayaḥ<BR>
&nbsp;&nbsp; kāṅkṣitaḥ stokakasyeva gharmānte meghadarśanam<BR>
<FONT COLOR="GREEN" SIZE="-1">45</FONT>
 asmin muhūrte nacirāt satyaṃ pratiśṛṇomi vaḥ<BR>
&nbsp;&nbsp; arāvaṇam arāmaṃ vā jagad drakṣyatha vānarāḥ<BR>
<FONT COLOR="GREEN" SIZE="-1">46</FONT>
 rājyanāśaṃ vane vāsaṃ daṇḍake paridhāvanam<BR>
&nbsp;&nbsp; vaidehyāś ca parāmarśaṃ rakṣobhiś ca samāgamam<BR>
<FONT COLOR="GREEN" SIZE="-1">47</FONT>
 prāptaṃ duḥkhaṃ mahad ghoraṃ kleśaṃ ca nirayopamam<BR>
&nbsp;&nbsp; adya sarvam ahaṃ tyakṣye hatvā taṃ rāvaṇaṃ raṇe<BR>
<FONT COLOR="GREEN" SIZE="-1">48</FONT>
 yadarthaṃ vānaraṃ sainyaṃ samānītam idaṃ mayā<BR>
&nbsp;&nbsp; sugrīvaś ca kṛto rājye nihatvā vālinaṃ raṇe<BR>
<FONT COLOR="GREEN" SIZE="-1">49</FONT>
 yadarthaṃ sāgaraḥ krāntaḥ setur baddhaś ca sāgare<BR>
&nbsp;&nbsp; so 'yam adya raṇe pāpaś cakṣurviṣayam āgataḥ<BR>
<FONT COLOR="GREEN" SIZE="-1">50</FONT>
 cakṣurviṣayam āgamya nāyaṃ jīvitum arhati<BR>
&nbsp;&nbsp; dṛṣṭiṃ dṛṣṭiviṣasyeva sarpasya mama rāvaṇaḥ<BR>
<FONT COLOR="GREEN" SIZE="-1">51</FONT>
 svasthāḥ paśyata durdharṣā yuddhaṃ vānarapuṃgavāḥ<BR>
&nbsp;&nbsp; āsīnāḥ parvatāgreṣu mamedaṃ rāvaṇasya ca<BR>
<FONT COLOR="GREEN" SIZE="-1">52</FONT>
 adya rāmasya rāmatvaṃ paśyantu mama saṃyuge<BR>
&nbsp;&nbsp; trayo lokāḥ sagandharvāḥ sadevāḥ sarṣicāraṇāḥ<BR>
<FONT COLOR="GREEN" SIZE="-1">53</FONT>
 adya karma kariṣyāmi yal lokāḥ sacarācarāḥ<BR>
&nbsp;&nbsp; sadevāḥ kathayiṣyanti yāvad bhūmir dhariṣyati<BR>
<FONT COLOR="GREEN" SIZE="-1">54</FONT>
 evam uktvā śitair bāṇais taptakāñcanabhūṣaṇaiḥ<BR>
&nbsp;&nbsp; ājaghāna daśagrīvaṃ raṇe rāmaḥ samāhitaḥ<BR>
<FONT COLOR="GREEN" SIZE="-1">55</FONT>
 atha pradīptair nārācair musalaiś cāpi rāvaṇaḥ<BR>
&nbsp;&nbsp; abhyavarṣat tadā rāmaṃ dhārābhir iva toyadaḥ<BR>
<FONT COLOR="GREEN" SIZE="-1">56</FONT>
 rāmarāvaṇamuktānām anyonyam abhinighnatām<BR>
&nbsp;&nbsp; śarāṇāṃ ca śarāṇāṃ ca babhūva tumulaḥ svanaḥ<BR>
<FONT COLOR="GREEN" SIZE="-1">57</FONT>
 te bhinnāś ca vikīrṇāś ca rāmarāvaṇayoḥ śarāḥ<BR>
&nbsp;&nbsp; antarikṣāt pradīptāgrā nipetur dharaṇītale<BR>
<FONT COLOR="GREEN" SIZE="-1">58</FONT>
 tayor jyātalanirghoṣo rāmarāvaṇayor mahān<BR>
&nbsp;&nbsp; trāsanaḥ sarvabūtānāṃ sa babhūvādbhutopamaḥ<BR>
<FONT COLOR="GREEN" SIZE="-1">59</FONT>
 sa kīryamāṇaḥ śarajālavṛṣṭibhir; mahātmanā dīptadhanuṣmatārditaḥ<BR>
&nbsp;&nbsp; bhayāt pradudrāva sametya rāvaṇo; yathānilenābhihato balāhakaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तस्मिन परतिहते ऽसत्रे तु रावणॊ राक्षसाधिपः<BR>
&nbsp; करॊधं च दविगुणं चक्रे करॊधाच चास्त्रम अनन्तरम<BR>
&nbsp;<FONT COLOR="GREEN" SIZE="-1">2</FONT>
 मयेन विहितं रौद्रम अन्यद अस्त्रं महाद्युतिः<BR>
&nbsp; उत्स्रष्टुं रावणॊ घॊरं राघवाय परचक्रमे<BR>
&nbsp;<FONT COLOR="GREEN" SIZE="-1">3</FONT>
 ततः शूलानि निश्चेरुर गदाश च मुसलानि च<BR>
&nbsp; कार्मुकाद दीप्यमानानि वज्रसाराणि सर्वशः<BR>
&nbsp;<FONT COLOR="GREEN" SIZE="-1">4</FONT>
 कूटमुद्गरपाशाश च दीप्ताश चाशनयस तथा<BR>
&nbsp; निष्पेतुर विविधास तीक्ष्णा वाता इव युगक्षये<BR>
&nbsp;<FONT COLOR="GREEN" SIZE="-1">5</FONT>
 तद अस्त्रं राघवः शरीमान उत्तमास्त्रविदां वरः<BR>
&nbsp; जघान परमास्त्रेण गन्धर्वेण महाद्युतिः<BR>
&nbsp;<FONT COLOR="GREEN" SIZE="-1">6</FONT>
 तस्मिन परतिहते ऽसत्रे तु राघवेण महात्मना<BR>
&nbsp; रावणः करॊधताम्राक्षः सौरम अस्त्रम उदीरयत<BR>
&nbsp;<FONT COLOR="GREEN" SIZE="-1">7</FONT>
 ततश चक्राणि निष्पेतुर भास्वराणि महान्ति च<BR>
&nbsp; कार्मुकाद भीमवेगस्य दशग्रीवस्य धीमतः<BR>
&nbsp;<FONT COLOR="GREEN" SIZE="-1">8</FONT>
 तैर आसीद गगनं दीप्तं संपतद्भिर इतस ततः<BR>
&nbsp; पतद्भिश च दिशॊ दीप्तैश चन्द्रसूर्यग्रहैर इव<BR>
&nbsp;<FONT COLOR="GREEN" SIZE="-1">9</FONT>
 तानि चिच्छेद बाणौघैश चक्राणि तु स राघवः<BR>
&nbsp; आयुधानि विचित्राणि रावणस्य चमूमुखे<BR>
&nbsp;<FONT COLOR="GREEN" SIZE="-1">10</FONT>
 तद अस्त्रं तु हतं दृष्ट्वा रावणॊ राक्षसाधिपः<BR>
&nbsp;&nbsp; विव्याध दशभिर बाणै रामं सर्वेषु मर्मसु<BR>
<FONT COLOR="GREEN" SIZE="-1">11</FONT>
 स विद्धॊ दशभिर बाणैर महाकार्मुकनिःसृतैः<BR>
&nbsp;&nbsp; रावणेन महातेजा न पराकम्पत राघवः<BR>
<FONT COLOR="GREEN" SIZE="-1">12</FONT>
 ततॊ विव्याध गात्रेषु सर्वेषु समितिंजयः<BR>
&nbsp;&nbsp; राघवस तु सुसंक्रुद्धॊ रावणं बहुभिः शरैः<BR>
<FONT COLOR="GREEN" SIZE="-1">13</FONT>
 एतस्मिन्न अन्तरे करुद्धॊ राघवस्यानुजॊ बली<BR>
&nbsp;&nbsp; लक्ष्मणः सायकान सप्त जग्राह परवीरहा<BR>
<FONT COLOR="GREEN" SIZE="-1">14</FONT>
 तैः सायकैर महावेगै रावणस्य महाद्युतिः<BR>
&nbsp;&nbsp; धवजं मनुष्यशीर्षं तु तस्य चिच्छेद नैकधा<BR>
<FONT COLOR="GREEN" SIZE="-1">15</FONT>
 सारथेश चापि बाणेन शिरॊ जवलितकुण्डलम<BR>
&nbsp;&nbsp; जहार लक्ष्मणः शरीमान नैरृतस्य महाबलः<BR>
<FONT COLOR="GREEN" SIZE="-1">16</FONT>
 तस्य बाणैश च चिच्छेद धनुर गजकरॊपमम<BR>
&nbsp;&nbsp; लक्ष्मणॊ राक्षसेन्द्रस्य पञ्चभिर निशितैः शरैः<BR>
<FONT COLOR="GREEN" SIZE="-1">17</FONT>
 नीलमेघनिभांश चास्य सदश्वान पर्वतॊपमान<BR>
&nbsp;&nbsp; जघानाप्लुत्य गदया रावणस्य विभीषणः<BR>
<FONT COLOR="GREEN" SIZE="-1">18</FONT>
 हताश्वाद वेगवान वेगाद अवप्लुत्य महारथात<BR>
&nbsp;&nbsp; करॊधम आहारयत तीव्रं भरातरं परति रावणः<BR>
<FONT COLOR="GREEN" SIZE="-1">19</FONT>
 ततः शक्तिं महाशक्तिर दीप्तां दीप्ताशनीम इव<BR>
&nbsp;&nbsp; विभीषणाय चिक्षेप राक्षसेन्द्रः परतापवान<BR>
<FONT COLOR="GREEN" SIZE="-1">20</FONT>
 अप्राप्ताम एव तां बाणैस तरिभिश चिच्छेद लक्ष्मणः<BR>
&nbsp;&nbsp; अथॊदतिष्ठत संनादॊ वानराणां तदा रणे<BR>
<FONT COLOR="GREEN" SIZE="-1">21</FONT>
 स पपात तरिधा छिन्ना शक्तिः काञ्चनमालिनी<BR>
&nbsp;&nbsp; सविस्फुलिङ्गा जवलिता महॊल्केव दिवश चयुता<BR>
<FONT COLOR="GREEN" SIZE="-1">22</FONT>
 ततः संभाविततरां कालेनापि दुरासदाम<BR>
&nbsp;&nbsp; जग्राह विपुलां शक्तिं दीप्यमानां सवतेजसा<BR>
<FONT COLOR="GREEN" SIZE="-1">23</FONT>
 सा वेगिना बलवता रावणेन दुरात्मना<BR>
&nbsp;&nbsp; जज्वाल सुमहाघॊरा शक्राशनिसमप्रभा<BR>
<FONT COLOR="GREEN" SIZE="-1">24</FONT>
 एतस्मिन्न अन्तरे वीरॊ लक्ष्मणस तं विभीषणम<BR>
&nbsp;&nbsp; पराणसंशयम आपन्नं तूर्णम एवाभ्यपद्यत<BR>
<FONT COLOR="GREEN" SIZE="-1">25</FONT>
 तं विमॊक्षयितुं वीरश चापम आयम्य लक्ष्मणः<BR>
&nbsp;&nbsp; रावणं शक्तिहस्तं तं शरवर्षैर अवाकिरत<BR>
<FONT COLOR="GREEN" SIZE="-1">26</FONT>
 कीर्यमाणः शरौघेण विसृष्ट्तेन महात्मना<BR>
&nbsp;&nbsp; न परहर्तुं मनश चक्रे विमुखीकृतविक्रमः<BR>
<FONT COLOR="GREEN" SIZE="-1">27</FONT>
 मॊक्षितं भरातरं दृष्ट्वा लक्ष्मणेन स रावणः<BR>
&nbsp;&nbsp; लक्ष्मणाभिमुखस तिष्ठन्न इदं वचनम अब्रवीत<BR>
<FONT COLOR="GREEN" SIZE="-1">28</FONT>
 मॊक्षितस ते बलश्लाघिन यस्माद एवं विभीषणः<BR>
&nbsp;&nbsp; विमुच्य राक्षसं शक्तिस तवयीयं विनिपात्यते<BR>
<FONT COLOR="GREEN" SIZE="-1">29</FONT>
 एषा ते हृदयं भित्त्वा शक्तिर लॊहितलक्षणा<BR>
&nbsp;&nbsp; मद्बाहुपरिघॊत्सृष्टा पराणान आदाय यास्यति<BR>
<FONT COLOR="GREEN" SIZE="-1">30</FONT>
 इत्य एवम उक्त्वा तां शक्तिम अष्टघण्टां महास्वनाम<BR>
&nbsp;&nbsp; मयेन मायाविहिताम अमॊघां शत्रुघातिनीम<BR>
<FONT COLOR="GREEN" SIZE="-1">31</FONT>
 लक्ष्मणाय समुद्दिश्य जवलन्तीम इव तेजसा<BR>
&nbsp;&nbsp; रावणः परमक्रुद्धश चिक्षेप च ननाद च<BR>
<FONT COLOR="GREEN" SIZE="-1">32</FONT>
 सा कषिप्ता भीमवेगेन शक्राशनिसमस्वना<BR>
&nbsp;&nbsp; शक्तिर अभ्यपतद वेगाल लक्ष्मणं रणमूर्धनि<BR>
<FONT COLOR="GREEN" SIZE="-1">33</FONT>
 ताम अनुव्याहरच छक्तिम आपतन्तीं स राघवः<BR>
&nbsp;&nbsp; सवस्त्यस तु लक्ष्मणायेति मॊघा भव हतॊद्यमा<BR>
<FONT COLOR="GREEN" SIZE="-1">34</FONT>
 नयपतत सा महावेगा लक्ष्मणस्य महॊरसि<BR>
&nbsp;&nbsp; जिह्वेवॊरगराजस्य दीप्यमाना महाद्युतिः<BR>
<FONT COLOR="GREEN" SIZE="-1">35</FONT>
 ततॊ रावणवेगेन सुदूरम अवगाढया<BR>
&nbsp;&nbsp; शक्त्या निर्भिन्नहृदयः पपात भुवि लक्ष्मणः<BR>
<FONT COLOR="GREEN" SIZE="-1">36</FONT>
 तदवस्थं समीपस्थॊ लक्ष्मणं परेक्ष्य राघवः<BR>
&nbsp;&nbsp; भरातृस्नेहान महातेजा विषण्णहृदयॊ ऽभवत<BR>
<FONT COLOR="GREEN" SIZE="-1">37</FONT>
 स मुहूर्तम अनुध्याय बाष्पव्याकुललॊचनः<BR>
&nbsp;&nbsp; बभूव संरब्धतरॊ युगान्त इव पावकः<BR>
<FONT COLOR="GREEN" SIZE="-1">38</FONT>
 न विषादस्य कालॊ ऽयम इति संचिन्त्य राघवः<BR>
&nbsp;&nbsp; चक्रे सुतुमुलं युद्धं रावणस्य वधे धृतः<BR>
<FONT COLOR="GREEN" SIZE="-1">39</FONT>
 स ददर्श ततॊ रामः शक्त्या भिन्नं महाहवे<BR>
&nbsp;&nbsp; लक्ष्मणं रुधिरादिग्धं सपन्नगम इवाचलम<BR>
<FONT COLOR="GREEN" SIZE="-1">40</FONT>
 ताम अपि परहितां शक्तिं रावणेन बलीयसा<BR>
&nbsp;&nbsp; यत्नतस ते हरिश्रेष्ठा न शेकुर अवमर्दितुम<BR>
&nbsp;&nbsp; अर्दिताश चैव बाणौघैः कषिप्रहस्तेन रक्षसा<BR>
<FONT COLOR="GREEN" SIZE="-1">41</FONT>
 सौमित्रिं सा विनिर्भिद्य परविष्टा धरणीतलम<BR>
&nbsp;&nbsp; तां कराभ्यां परामृश्य रामः शक्तिं भयावहाम<BR>
&nbsp;&nbsp; बभञ्ज समरे करुद्धॊ बलवद विचकर्ष च<BR>
<FONT COLOR="GREEN" SIZE="-1">42</FONT>
 तस्य निष्कर्षतः शक्तिं रावणेन बलीयसा<BR>
&nbsp;&nbsp; शराः सर्वेषु गात्रेषु पातिता मर्मभेदिनः<BR>
<FONT COLOR="GREEN" SIZE="-1">43</FONT>
 अचिन्तयित्वा तान बाणान समाश्लिष्या च लक्ष्मणम<BR>
&nbsp;&nbsp; अब्रवीच च हनूमन्तं सुग्रीवं चैव राघवः<BR>
&nbsp;&nbsp; लक्ष्मणं परिवार्येह तिष्ठध्वं वानरॊत्तमाः<BR>
<FONT COLOR="GREEN" SIZE="-1">44</FONT>
 पराक्रमस्य कालॊ ऽयं संप्राप्तॊ मे चिरेप्सितः<BR>
&nbsp;&nbsp; पापात्मायं दशग्रीवॊ वध्यतां पापनिश्चयः<BR>
&nbsp;&nbsp; काङ्क्षितः सतॊककस्येव घर्मान्ते मेघदर्शनम<BR>
<FONT COLOR="GREEN" SIZE="-1">45</FONT>
 अस्मिन मुहूर्ते नचिरात सत्यं परतिशृणॊमि वः<BR>
&nbsp;&nbsp; अरावणम अरामं वा जगद दरक्ष्यथ वानराः<BR>
<FONT COLOR="GREEN" SIZE="-1">46</FONT>
 राज्यनाशं वने वासं दण्डके परिधावनम<BR>
&nbsp;&nbsp; वैदेह्याश च परामर्शं रक्षॊभिश च समागमम<BR>
<FONT COLOR="GREEN" SIZE="-1">47</FONT>
 पराप्तं दुःखं महद घॊरं कलेशं च निरयॊपमम<BR>
&nbsp;&nbsp; अद्य सर्वम अहं तयक्ष्ये हत्वा तं रावणं रणे<BR>
<FONT COLOR="GREEN" SIZE="-1">48</FONT>
 यदर्थं वानरं सैन्यं समानीतम इदं मया<BR>
&nbsp;&nbsp; सुग्रीवश च कृतॊ राज्ये निहत्वा वालिनं रणे<BR>
<FONT COLOR="GREEN" SIZE="-1">49</FONT>
 यदर्थं सागरः करान्तः सेतुर बद्धश च सागरे<BR>
&nbsp;&nbsp; सॊ ऽयम अद्य रणे पापश चक्षुर्विषयम आगतः<BR>
<FONT COLOR="GREEN" SIZE="-1">50</FONT>
 चक्षुर्विषयम आगम्य नायं जीवितुम अर्हति<BR>
&nbsp;&nbsp; दृष्टिं दृष्टिविषस्येव सर्पस्य मम रावणः<BR>
<FONT COLOR="GREEN" SIZE="-1">51</FONT>
 सवस्थाः पश्यत दुर्धर्षा युद्धं वानरपुंगवाः<BR>
&nbsp;&nbsp; आसीनाः पर्वताग्रेषु ममेदं रावणस्य च<BR>
<FONT COLOR="GREEN" SIZE="-1">52</FONT>
 अद्य रामस्य रामत्वं पश्यन्तु मम संयुगे<BR>
&nbsp;&nbsp; तरयॊ लॊकाः सगन्धर्वाः सदेवाः सर्षिचारणाः<BR>
<FONT COLOR="GREEN" SIZE="-1">53</FONT>
 अद्य कर्म करिष्यामि यल लॊकाः सचराचराः<BR>
&nbsp;&nbsp; सदेवाः कथयिष्यन्ति यावद भूमिर धरिष्यति<BR>
<FONT COLOR="GREEN" SIZE="-1">54</FONT>
 एवम उक्त्वा शितैर बाणैस तप्तकाञ्चनभूषणैः<BR>
&nbsp;&nbsp; आजघान दशग्रीवं रणे रामः समाहितः<BR>
<FONT COLOR="GREEN" SIZE="-1">55</FONT>
 अथ परदीप्तैर नाराचैर मुसलैश चापि रावणः<BR>
&nbsp;&nbsp; अभ्यवर्षत तदा रामं धाराभिर इव तॊयदः<BR>
<FONT COLOR="GREEN" SIZE="-1">56</FONT>
 रामरावणमुक्तानाम अन्यॊन्यम अभिनिघ्नताम<BR>
&nbsp;&nbsp; शराणां च शराणां च बभूव तुमुलः सवनः<BR>
<FONT COLOR="GREEN" SIZE="-1">57</FONT>
 ते भिन्नाश च विकीर्णाश च रामरावणयॊः शराः<BR>
&nbsp;&nbsp; अन्तरिक्षात परदीप्ताग्रा निपेतुर धरणीतले<BR>
<FONT COLOR="GREEN" SIZE="-1">58</FONT>
 तयॊर जयातलनिर्घॊषॊ रामरावणयॊर महान<BR>
&nbsp;&nbsp; तरासनः सर्वबूतानां स बभूवाद्भुतॊपमः<BR>
<FONT COLOR="GREEN" SIZE="-1">59</FONT>
 स कीर्यमाणः शरजालवृष्टिभिर; महात्मना दीप्तधनुष्मतार्दितः<BR>
&nbsp;&nbsp; भयात परदुद्राव समेत्य रावणॊ; यथानिलेनाभिहतॊ बलाहकः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6089.htm">Next: Chapter 89</A></CENTER>
</div>
</BODY>
</HTML>
