<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 65</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6064.htm">Previous</A>&nbsp;
<A HREF="rys6066.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 65
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 nikumbhaṃ ca hataṃ śrutvā kumbhaṃ ca vinipātitam<BR>
&nbsp; rāvaṇaḥ paramāmarṣī prajajvālānalo yathā<BR>
&nbsp;<FONT COLOR="GREEN" SIZE="-1">2</FONT>
 nairṛtaḥ krodhaśokābhyāṃ dvābhyāṃ tu parimūrchitaḥ<BR>
&nbsp; kharaputraṃ viśālākṣaṃ makarākṣam acodayat<BR>
&nbsp;<FONT COLOR="GREEN" SIZE="-1">3</FONT>
 gaccha putra mayājñapto balenābhisamanvitaḥ<BR>
&nbsp; rāghavaṃ lakṣmaṇaṃ caiva jahi tau savanaukasau<BR>
&nbsp;<FONT COLOR="GREEN" SIZE="-1">4</FONT>
 rāvaṇasya vacaḥ śrutvā śūro mānī kharātmajaḥ<BR>
&nbsp; bāḍham ity abravīd dhṛṣṭo makarākṣo niśācaraḥ<BR>
&nbsp;<FONT COLOR="GREEN" SIZE="-1">5</FONT>
 so 'bhivādya daśagrīvaṃ kṛtvā cāpi pradakṣiṇam<BR>
&nbsp; nirjagāma gṛhāc chubhrād rāvaṇasyājñayā balī<BR>
&nbsp;<FONT COLOR="GREEN" SIZE="-1">6</FONT>
 samīpasthaṃ balādhyakṣaṃ kharaputro 'bravīd idam<BR>
&nbsp; ratham ānīyatāṃ śīghraṃ sainyaṃ cānīyatāṃ tvarāt<BR>
&nbsp;<FONT COLOR="GREEN" SIZE="-1">7</FONT>
 tasya tadvacanaṃ śrutvā balādhyakṣo niśācaraḥ<BR>
&nbsp; syandanaṃ ca balaṃ caiva samīpaṃ pratyapādayat<BR>
&nbsp;<FONT COLOR="GREEN" SIZE="-1">8</FONT>
 pradakṣiṇaṃ rathaṃ kṛtvā āruroha niśācaraḥ<BR>
&nbsp; sūtaṃ saṃcodayām āsa śīghraṃ me ratham āvaha<BR>
&nbsp;<FONT COLOR="GREEN" SIZE="-1">9</FONT>
 atha tān rākṣasān sarvān makarākṣo 'bravīd idam<BR>
&nbsp; yūyaṃ sarve prayudhyadhvaṃ purastān mama rākṣasāḥ<BR>
&nbsp;<FONT COLOR="GREEN" SIZE="-1">10</FONT>
 ahaṃ rākṣasarājena rāvaṇena mahātmanā<BR>
&nbsp;&nbsp; ājñaptaḥ samare hantuṃ tāv ubhau rāmalakṣmaṇau<BR>
<FONT COLOR="GREEN" SIZE="-1">11</FONT>
 adya rāmaṃ vadhiṣyāmi lakṣmaṇaṃ ca niśācarāḥ<BR>
&nbsp;&nbsp; śākhāmṛgaṃ ca sugrīvaṃ vānarāṃś ca śarottamaiḥ<BR>
<FONT COLOR="GREEN" SIZE="-1">12</FONT>
 adya śūlanipātaiś ca vānarāṇāṃ mahācamūm<BR>
&nbsp;&nbsp; pradahiṣyāmi saṃprāptāṃ śuṣkendhanam ivānalaḥ<BR>
<FONT COLOR="GREEN" SIZE="-1">13</FONT>
 makarākṣasya tac chrutvā vacanaṃ te niśācarāḥ<BR>
&nbsp;&nbsp; sarve nānāyudhopetā balavantaḥ samāhitāḥ<BR>
<FONT COLOR="GREEN" SIZE="-1">14</FONT>
 te kāmarūpiṇaḥ śūrā daṃṣṭriṇaḥ piṅgalekṣaṇāḥ<BR>
&nbsp;&nbsp; mātaṃgā iva nardanto dhvastakeśā bhayānakāḥ<BR>
<FONT COLOR="GREEN" SIZE="-1">15</FONT>
 parivārya mahākāyā mahākāyaṃ kharātmajam<BR>
&nbsp;&nbsp; abhijagmus tadā hṛṣṭāś cālayanto vasuṃdharām<BR>
<FONT COLOR="GREEN" SIZE="-1">16</FONT>
 śaṅkhabherīsahasrāṇām āhatānāṃ samantataḥ<BR>
&nbsp;&nbsp; kṣveḍitāsphoṭitānāṃ ca tataḥ śabdo mahān abhūt<BR>
<FONT COLOR="GREEN" SIZE="-1">17</FONT>
 prabhraṣṭo 'tha karāt tasya pratodaḥ sārathes tadā<BR>
&nbsp;&nbsp; papāta sahasā caiva dhvajas tasya ca rakṣasaḥ<BR>
<FONT COLOR="GREEN" SIZE="-1">18</FONT>
 tasya te rathasaṃyuktā hayā vikramavarjitāḥ<BR>
&nbsp;&nbsp; caraṇair ākulair gatvā dīnāḥ sāsramukhā yayuḥ<BR>
<FONT COLOR="GREEN" SIZE="-1">19</FONT>
 pravāti pavanas tasya sapāṃsuḥ kharadāruṇaḥ<BR>
&nbsp;&nbsp; niryāṇe tasya raudrasya makarākṣasya durmateḥ<BR>
<FONT COLOR="GREEN" SIZE="-1">20</FONT>
 tāni dṛṣṭvā nimittāni rākṣasā vīryavattamāḥ<BR>
&nbsp;&nbsp; acintyanirgatāḥ sarve yatra tau rāmalakṣmaṇau<BR>
<FONT COLOR="GREEN" SIZE="-1">21</FONT>
 ghanagajamahiṣāṅgatulyavarṇāḥ; samaramukheṣv asakṛd gadāsibhinnāḥ<BR>
&nbsp;&nbsp; aham aham iti yuddhakauśalās te; rajanicarāḥ paribabhramur nadantaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 निकुम्भं च हतं शरुत्वा कुम्भं च विनिपातितम<BR>
&nbsp; रावणः परमामर्षी परजज्वालानलॊ यथा<BR>
&nbsp;<FONT COLOR="GREEN" SIZE="-1">2</FONT>
 नैरृतः करॊधशॊकाभ्यां दवाभ्यां तु परिमूर्छितः<BR>
&nbsp; खरपुत्रं विशालाक्षं मकराक्षम अचॊदयत<BR>
&nbsp;<FONT COLOR="GREEN" SIZE="-1">3</FONT>
 गच्छ पुत्र मयाज्ञप्तॊ बलेनाभिसमन्वितः<BR>
&nbsp; राघवं लक्ष्मणं चैव जहि तौ सवनौकसौ<BR>
&nbsp;<FONT COLOR="GREEN" SIZE="-1">4</FONT>
 रावणस्य वचः शरुत्वा शूरॊ मानी खरात्मजः<BR>
&nbsp; बाढम इत्य अब्रवीद धृष्टॊ मकराक्षॊ निशाचरः<BR>
&nbsp;<FONT COLOR="GREEN" SIZE="-1">5</FONT>
 सॊ ऽभिवाद्य दशग्रीवं कृत्वा चापि परदक्षिणम<BR>
&nbsp; निर्जगाम गृहाच छुभ्राद रावणस्याज्ञया बली<BR>
&nbsp;<FONT COLOR="GREEN" SIZE="-1">6</FONT>
 समीपस्थं बलाध्यक्षं खरपुत्रॊ ऽबरवीद इदम<BR>
&nbsp; रथम आनीयतां शीघ्रं सैन्यं चानीयतां तवरात<BR>
&nbsp;<FONT COLOR="GREEN" SIZE="-1">7</FONT>
 तस्य तद्वचनं शरुत्वा बलाध्यक्षॊ निशाचरः<BR>
&nbsp; सयन्दनं च बलं चैव समीपं परत्यपादयत<BR>
&nbsp;<FONT COLOR="GREEN" SIZE="-1">8</FONT>
 परदक्षिणं रथं कृत्वा आरुरॊह निशाचरः<BR>
&nbsp; सूतं संचॊदयाम आस शीघ्रं मे रथम आवह<BR>
&nbsp;<FONT COLOR="GREEN" SIZE="-1">9</FONT>
 अथ तान राक्षसान सर्वान मकराक्षॊ ऽबरवीद इदम<BR>
&nbsp; यूयं सर्वे परयुध्यध्वं पुरस्तान मम राक्षसाः<BR>
&nbsp;<FONT COLOR="GREEN" SIZE="-1">10</FONT>
 अहं राक्षसराजेन रावणेन महात्मना<BR>
&nbsp;&nbsp; आज्ञप्तः समरे हन्तुं ताव उभौ रामलक्ष्मणौ<BR>
<FONT COLOR="GREEN" SIZE="-1">11</FONT>
 अद्य रामं वधिष्यामि लक्ष्मणं च निशाचराः<BR>
&nbsp;&nbsp; शाखामृगं च सुग्रीवं वानरांश च शरॊत्तमैः<BR>
<FONT COLOR="GREEN" SIZE="-1">12</FONT>
 अद्य शूलनिपातैश च वानराणां महाचमूम<BR>
&nbsp;&nbsp; परदहिष्यामि संप्राप्तां शुष्केन्धनम इवानलः<BR>
<FONT COLOR="GREEN" SIZE="-1">13</FONT>
 मकराक्षस्य तच छरुत्वा वचनं ते निशाचराः<BR>
&nbsp;&nbsp; सर्वे नानायुधॊपेता बलवन्तः समाहिताः<BR>
<FONT COLOR="GREEN" SIZE="-1">14</FONT>
 ते कामरूपिणः शूरा दंष्ट्रिणः पिङ्गलेक्षणाः<BR>
&nbsp;&nbsp; मातंगा इव नर्दन्तॊ धवस्तकेशा भयानकाः<BR>
<FONT COLOR="GREEN" SIZE="-1">15</FONT>
 परिवार्य महाकाया महाकायं खरात्मजम<BR>
&nbsp;&nbsp; अभिजग्मुस तदा हृष्टाश चालयन्तॊ वसुंधराम<BR>
<FONT COLOR="GREEN" SIZE="-1">16</FONT>
 शङ्खभेरीसहस्राणाम आहतानां समन्ततः<BR>
&nbsp;&nbsp; कष्वेडितास्फॊटितानां च ततः शब्दॊ महान अभूत<BR>
<FONT COLOR="GREEN" SIZE="-1">17</FONT>
 परभ्रष्टॊ ऽथ करात तस्य परतॊदः सारथेस तदा<BR>
&nbsp;&nbsp; पपात सहसा चैव धवजस तस्य च रक्षसः<BR>
<FONT COLOR="GREEN" SIZE="-1">18</FONT>
 तस्य ते रथसंयुक्ता हया विक्रमवर्जिताः<BR>
&nbsp;&nbsp; चरणैर आकुलैर गत्वा दीनाः सास्रमुखा ययुः<BR>
<FONT COLOR="GREEN" SIZE="-1">19</FONT>
 परवाति पवनस तस्य सपांसुः खरदारुणः<BR>
&nbsp;&nbsp; निर्याणे तस्य रौद्रस्य मकराक्षस्य दुर्मतेः<BR>
<FONT COLOR="GREEN" SIZE="-1">20</FONT>
 तानि दृष्ट्वा निमित्तानि राक्षसा वीर्यवत्तमाः<BR>
&nbsp;&nbsp; अचिन्त्यनिर्गताः सर्वे यत्र तौ रामलक्ष्मणौ<BR>
<FONT COLOR="GREEN" SIZE="-1">21</FONT>
 घनगजमहिषाङ्गतुल्यवर्णाः; समरमुखेष्व असकृद गदासिभिन्नाः<BR>
&nbsp;&nbsp; अहम अहम इति युद्धकौशलास ते; रजनिचराः परिबभ्रमुर नदन्तः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6066.htm">Next: Chapter 66</A></CENTER>
</div>
</BODY>
</HTML>
