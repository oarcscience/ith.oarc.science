<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 96</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7095.htm">Previous</A>&nbsp;
<A HREF="rys7097.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 96
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 avāṅmukham atho dīnaṃ dṛṣṭvā somam ivāplutam<BR>
&nbsp; rāghavaṃ lakṣmaṇo vākyaṃ hṛṣṭo madhuram abravīt<BR>
&nbsp;<FONT COLOR="GREEN" SIZE="-1">2</FONT>
 na saṃtāpaṃ mahābāho madarthaṃ kartum arhasi<BR>
&nbsp; pūrvanirmāṇabaddhā hi kālasya gatir īdṛśī<BR>
&nbsp;<FONT COLOR="GREEN" SIZE="-1">3</FONT>
 jahi māṃ saumya visrabdaḥ pratijñāṃ paripālaya<BR>
&nbsp; hīnapratijñāḥ kākutstha prayānti narakaṃ narāḥ<BR>
&nbsp;<FONT COLOR="GREEN" SIZE="-1">4</FONT>
 yadi prītir mahārāja yady anugrāhyatā mayi<BR>
&nbsp; jahi māṃ nirviśaṅkas tvaṃ dharmaṃ vardhaya rāghava<BR>
&nbsp;<FONT COLOR="GREEN" SIZE="-1">5</FONT>
 lakṣmaṇena tathoktas tu rāmaḥ pracalitendriyaḥ<BR>
&nbsp; mantriṇaḥ samupānīya tathaiva ca purodhasaṃ<BR>
&nbsp;<FONT COLOR="GREEN" SIZE="-1">6</FONT>
 abravīc ca yathāvṛttaṃ teṣāṃ madhye narādhipaḥ<BR>
&nbsp; durvāso'bhigamaṃ caiva pratijñāṃ tāpasasya ca<BR>
&nbsp;<FONT COLOR="GREEN" SIZE="-1">7</FONT>
 tac chrutvā mantriṇaḥ sarve sopādhyāyāḥ samāsata<BR>
&nbsp; vasiṣṭhas tu mahātejā vākyam etad uvāca ha<BR>
&nbsp;<FONT COLOR="GREEN" SIZE="-1">8</FONT>
 dṛṣṭam etan mahābāho kṣayaṃ te lomaharṣaṇam<BR>
&nbsp; lakṣmaṇena viyogaś ca tava rāma mahāyaśaḥ<BR>
&nbsp;<FONT COLOR="GREEN" SIZE="-1">9</FONT>
 tyajainaṃ balavān kālo mā pratijñāṃ vṛthā kṛthāḥ<BR>
&nbsp; vinaṣṭāyāṃ pratijñāyāṃ dharmo hi vilayaṃ vrajet<BR>
&nbsp;<FONT COLOR="GREEN" SIZE="-1">10</FONT>
 tato dharme vinaṣṭe tu trailokye sacarācaram<BR>
&nbsp;&nbsp; sadevarṣigaṇaṃ sarvaṃ vinaśyeta na saṃśayaḥ<BR>
<FONT COLOR="GREEN" SIZE="-1">11</FONT>
 sa tvaṃ puruṣaśārdūla trailokyasyābhipālanam<BR>
&nbsp;&nbsp; lakṣmaṇasya vadhenādya jagat svasthaṃ kuruṣva ha<BR>
<FONT COLOR="GREEN" SIZE="-1">12</FONT>
 teṣāṃ tat samavetānāṃ vākyaṃ dharmārthasaṃhitam<BR>
&nbsp;&nbsp; śrutvā pariṣado madhye rāmo lakṣmaṇam abravīt<BR>
<FONT COLOR="GREEN" SIZE="-1">13</FONT>
 visarjaye tvāṃ saumitre mā bhūd dharmaviparyayaḥ<BR>
&nbsp;&nbsp; tyāgo vadho vā vihitaḥ sādhūnām ubhayaṃ samam<BR>
<FONT COLOR="GREEN" SIZE="-1">14</FONT>
 rāmeṇa bhāṣite vākye bāṣpavyākulitekṣaṇaḥ<BR>
&nbsp;&nbsp; lakṣmaṇas tvaritaḥ prāyāt svagṛhaṃ na viveśa ha<BR>
<FONT COLOR="GREEN" SIZE="-1">15</FONT>
 sa gatvā sarayūtīram upaspṛśya kṛtāñjaliḥ<BR>
&nbsp;&nbsp; nigṛhya sarvasrotāṃsi niḥśvāsaṃ na mumoca ha<BR>
<FONT COLOR="GREEN" SIZE="-1">16</FONT>
 anucchvasantaṃ yuktaṃ taṃ saśakrāḥ sāpsarogaṇāḥ<BR>
&nbsp;&nbsp; devāḥ sarṣigaṇāḥ sarve puṣpair avakiraṃs tadā<BR>
<FONT COLOR="GREEN" SIZE="-1">17</FONT>
 adṛśyaṃ sarvam anujaiḥ saśarīraṃ mahābalam<BR>
&nbsp;&nbsp; pragṛhya lakṣmaṇaṃ śakro divaṃ saṃpraviveśa ha<BR>
<FONT COLOR="GREEN" SIZE="-1">18</FONT>
 tato viṣṇoś caturbhāgam āgataṃ surasattamāḥ<BR>
&nbsp;&nbsp; hṛṣṭāḥ pramuditāḥ sarve 'pūjayan ṛṣibhiḥ saha<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अवाङ्मुखम अथॊ दीनं दृष्ट्वा सॊमम इवाप्लुतम<BR>
&nbsp; राघवं लक्ष्मणॊ वाक्यं हृष्टॊ मधुरम अब्रवीत<BR>
&nbsp;<FONT COLOR="GREEN" SIZE="-1">2</FONT>
 न संतापं महाबाहॊ मदर्थं कर्तुम अर्हसि<BR>
&nbsp; पूर्वनिर्माणबद्धा हि कालस्य गतिर ईदृशी<BR>
&nbsp;<FONT COLOR="GREEN" SIZE="-1">3</FONT>
 जहि मां सौम्य विस्रब्दः परतिज्ञां परिपालय<BR>
&nbsp; हीनप्रतिज्ञाः काकुत्स्थ परयान्ति नरकं नराः<BR>
&nbsp;<FONT COLOR="GREEN" SIZE="-1">4</FONT>
 यदि परीतिर महाराज यद्य अनुग्राह्यता मयि<BR>
&nbsp; जहि मां निर्विशङ्कस तवं धर्मं वर्धय राघव<BR>
&nbsp;<FONT COLOR="GREEN" SIZE="-1">5</FONT>
 लक्ष्मणेन तथॊक्तस तु रामः परचलितेन्द्रियः<BR>
&nbsp; मन्त्रिणः समुपानीय तथैव च पुरॊधसं<BR>
&nbsp;<FONT COLOR="GREEN" SIZE="-1">6</FONT>
 अब्रवीच च यथावृत्तं तेषां मध्ये नराधिपः<BR>
&nbsp; दुर्वासॊऽभिगमं चैव परतिज्ञां तापसस्य च<BR>
&nbsp;<FONT COLOR="GREEN" SIZE="-1">7</FONT>
 तच छरुत्वा मन्त्रिणः सर्वे सॊपाध्यायाः समासत<BR>
&nbsp; वसिष्ठस तु महातेजा वाक्यम एतद उवाच ह<BR>
&nbsp;<FONT COLOR="GREEN" SIZE="-1">8</FONT>
 दृष्टम एतन महाबाहॊ कषयं ते लॊमहर्षणम<BR>
&nbsp; लक्ष्मणेन वियॊगश च तव राम महायशः<BR>
&nbsp;<FONT COLOR="GREEN" SIZE="-1">9</FONT>
 तयजैनं बलवान कालॊ मा परतिज्ञां वृथा कृथाः<BR>
&nbsp; विनष्टायां परतिज्ञायां धर्मॊ हि विलयं वरजेत<BR>
&nbsp;<FONT COLOR="GREEN" SIZE="-1">10</FONT>
 ततॊ धर्मे विनष्टे तु तरैलॊक्ये सचराचरम<BR>
&nbsp;&nbsp; सदेवर्षिगणं सर्वं विनश्येत न संशयः<BR>
<FONT COLOR="GREEN" SIZE="-1">11</FONT>
 स तवं पुरुषशार्दूल तरैलॊक्यस्याभिपालनम<BR>
&nbsp;&nbsp; लक्ष्मणस्य वधेनाद्य जगत सवस्थं कुरुष्व ह<BR>
<FONT COLOR="GREEN" SIZE="-1">12</FONT>
 तेषां तत समवेतानां वाक्यं धर्मार्थसंहितम<BR>
&nbsp;&nbsp; शरुत्वा परिषदॊ मध्ये रामॊ लक्ष्मणम अब्रवीत<BR>
<FONT COLOR="GREEN" SIZE="-1">13</FONT>
 विसर्जये तवां सौमित्रे मा भूद धर्मविपर्ययः<BR>
&nbsp;&nbsp; तयागॊ वधॊ वा विहितः साधूनाम उभयं समम<BR>
<FONT COLOR="GREEN" SIZE="-1">14</FONT>
 रामेण भाषिते वाक्ये बाष्पव्याकुलितेक्षणः<BR>
&nbsp;&nbsp; लक्ष्मणस तवरितः परायात सवगृहं न विवेश ह<BR>
<FONT COLOR="GREEN" SIZE="-1">15</FONT>
 स गत्वा सरयूतीरम उपस्पृश्य कृताञ्जलिः<BR>
&nbsp;&nbsp; निगृह्य सर्वस्रॊतांसि निःश्वासं न मुमॊच ह<BR>
<FONT COLOR="GREEN" SIZE="-1">16</FONT>
 अनुच्छ्वसन्तं युक्तं तं सशक्राः साप्सरॊगणाः<BR>
&nbsp;&nbsp; देवाः सर्षिगणाः सर्वे पुष्पैर अवकिरंस तदा<BR>
<FONT COLOR="GREEN" SIZE="-1">17</FONT>
 अदृश्यं सर्वम अनुजैः सशरीरं महाबलम<BR>
&nbsp;&nbsp; परगृह्य लक्ष्मणं शक्रॊ दिवं संप्रविवेश ह<BR>
<FONT COLOR="GREEN" SIZE="-1">18</FONT>
 ततॊ विष्णॊश चतुर्भागम आगतं सुरसत्तमाः<BR>
&nbsp;&nbsp; हृष्टाः परमुदिताः सर्वे ऽपूजयन ऋषिभिः सह<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7097.htm">Next: Chapter 97</A></CENTER>
</div>
</BODY>
</HTML>
