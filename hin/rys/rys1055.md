<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 1 Index](rysi01)  
  [Previous](rys1054)  [Next](rys1056) 

</div>

------------------------------------------------------------------------

Book 1  
Chapter 55

 1 evam ukto vasiṣṭhena viśvāmitro mahābalaḥ  
  āgneyam astram utkṣipya tiṣṭha tiṣṭheti cābravīt  
 2 vasiṣṭho bhagavān krodhād idaṃ vacanam abravīt  
 3 kṣatrabandho sthito 'smy eṣa yad balaṃ tad vidarśaya  
  nāśayāmy eṣa te darpaṃ śastrasya tava gādhija  
 4 kva ca te kṣatriyabalaṃ kva ca brahmabalaṃ mahat  
  paśya brahmabalaṃ divyaṃ mama kṣatriyapāṃsana  
 5 tasyāstraṃ gādhiputrasya ghoram āgneyam uttamam  
  brahmadaṇḍena tac chāntam agner vega ivāmbhasā  
 6 vāruṇaṃ caiva raudraṃ ca aindraṃ pāśupataṃ tathā  
  aiṣīkaṃ cāpi cikṣepa ruṣito gādhinandanaḥ  
 7 mānavaṃ mohanaṃ caiva gāndharvaṃ svāpanaṃ tathā  
  jṛmbhaṇaṃ mohanaṃ caiva saṃtāpanavilāpane  
 8 śoṣaṇaṃ dāraṇaṃ caiva vajram astraṃ sudurjayam  
  brahmapāśaṃ kālapāśaṃ vāruṇaṃ pāśam eva ca  
 9 pinākāstraṃ ca dayitaṃ śuṣkārdre aśanī tathā  
  daṇḍāstram atha paiśācaṃ krauñcam astraṃ tathāiva ca  
 10 dharmacakraṃ kālacakraṃ viṣṇucakraṃ tathaiva ca  
   vāyavyaṃ mathanaṃ caiva astraṃ hayaśiras tathā  
11 śaktidvayaṃ ca cikṣepa kaṅkālaṃ musalaṃ tathā  
   vaidyādharaṃ mahāstraṃ ca kālāstram atha dāruṇam  
12 triśūlam astraṃ ghoraṃ ca kāpālam atha kaṅkaṇam  
   etāny astrāṇi cikṣepa sarvāṇi raghunandana  
13 vasiṣṭhe japatāṃ śreṣṭhe tad adbhutam ivābhavat  
   tāni sarvāṇi daṇḍena grasate brahmaṇaḥ sutaḥ  
14 teṣu śānteṣu brahmāstraṃ kṣiptavān gādhinandanaḥ  
   tad astram udyataṃ dṛṣṭvā devāḥ sāgnipurogamāḥ  
15 devarṣayaś ca saṃbhrāntā gandharvāḥ samahoragāḥ  
   trailokyam āsīt saṃtrastaṃ brahmāstre samudīrite  
16 tad apy astraṃ mahāghoraṃ brāhmaṃ brāhmeṇa tejasā  
   vasiṣṭho grasate sarvaṃ brahmadaṇḍena rāghava  
17 brahmāstraṃ grasamānasya vasiṣṭhasya mahātmanaḥ  
   trailokyamohanaṃ raudraṃ rūpam āsīt sudāruṇam  
18 romakūpeṣu sarveṣu vasiṣṭhasya mahātmanaḥ  
   marīcya iva niṣpetur agner dhūmākulārciṣaḥ  
19 prājvalad brahmadaṇḍaś ca vasiṣṭhasya karodyataḥ  
   vidhūma iva kālāgnir yamadaṇḍa ivāparaḥ  
20 tato 'stuvan munigaṇā vasiṣṭhaṃ japatāṃ varam  
   amoghaṃ te balaṃ brahmaṃs tejo dhāraya tejasā  
21 nigṛhītas tvayā brahman viśvāmitro mahātapāḥ  
   prasīda japatāṃ śreṣṭha lokāḥ santu gatavyathāḥ  
22 evam ukto mahātejāḥ śamaṃ cakre mahātapāḥ  
   viśvāmitro 'pi nikṛto viniḥśvasyedam abravīt  
23 dhig balaṃ kṣatriyabalaṃ brahmatejobalaṃ balam  
   ekena brahmadaṇḍena sarvāstrāṇi hatāni me  
24 tad etat samavekṣyāhaṃ prasannendriyamānasaḥ  
   tapo mahat samāsthāsye yad vai brahmatvakārakam  

 1 एवम उक्तॊ वसिष्ठेन विश्वामित्रॊ महाबलः  
  आग्नेयम अस्त्रम उत्क्षिप्य तिष्ठ तिष्ठेति चाब्रवीत  
 2 वसिष्ठॊ भगवान करॊधाद इदं वचनम अब्रवीत  
 3 कषत्रबन्धॊ सथितॊ ऽसम्य एष यद बलं तद विदर्शय  
  नाशयाम्य एष ते दर्पं शस्त्रस्य तव गाधिज  
 4 कव च ते कषत्रियबलं कव च बरह्मबलं महत  
  पश्य बरह्मबलं दिव्यं मम कषत्रियपांसन  
 5 तस्यास्त्रं गाधिपुत्रस्य घॊरम आग्नेयम उत्तमम  
  बरह्मदण्डेन तच छान्तम अग्नेर वेग इवाम्भसा  
 6 वारुणं चैव रौद्रं च ऐन्द्रं पाशुपतं तथा  
  ऐषीकं चापि चिक्षेप रुषितॊ गाधिनन्दनः  
 7 मानवं मॊहनं चैव गान्धर्वं सवापनं तथा  
  जृम्भणं मॊहनं चैव संतापनविलापने  
 8 शॊषणं दारणं चैव वज्रम अस्त्रं सुदुर्जयम  
  बरह्मपाशं कालपाशं वारुणं पाशम एव च  
 9 पिनाकास्त्रं च दयितं शुष्कार्द्रे अशनी तथा  
  दण्डास्त्रम अथ पैशाचं करौञ्चम अस्त्रं तथािव च  
 10 धर्मचक्रं कालचक्रं विष्णुचक्रं तथैव च  
   वायव्यं मथनं चैव अस्त्रं हयशिरस तथा  
11 शक्तिद्वयं च चिक्षेप कङ्कालं मुसलं तथा  
   वैद्याधरं महास्त्रं च कालास्त्रम अथ दारुणम  
12 तरिशूलम अस्त्रं घॊरं च कापालम अथ कङ्कणम  
   एतान्य अस्त्राणि चिक्षेप सर्वाणि रघुनन्दन  
13 वसिष्ठे जपतां शरेष्ठे तद अद्भुतम इवाभवत  
   तानि सर्वाणि दण्डेन गरसते बरह्मणः सुतः  
14 तेषु शान्तेषु बरह्मास्त्रं कषिप्तवान गाधिनन्दनः  
   तद अस्त्रम उद्यतं दृष्ट्वा देवाः साग्निपुरॊगमाः  
15 देवर्षयश च संभ्रान्ता गन्धर्वाः समहॊरगाः  
   तरैलॊक्यम आसीत संत्रस्तं बरह्मास्त्रे समुदीरिते  
16 तद अप्य अस्त्रं महाघॊरं बराह्मं बराह्मेण तेजसा  
   वसिष्ठॊ गरसते सर्वं बरह्मदण्डेन राघव  
17 बरह्मास्त्रं गरसमानस्य वसिष्ठस्य महात्मनः  
   तरैलॊक्यमॊहनं रौद्रं रूपम आसीत सुदारुणम  
18 रॊमकूपेषु सर्वेषु वसिष्ठस्य महात्मनः  
   मरीच्य इव निष्पेतुर अग्नेर धूमाकुलार्चिषः  
19 पराज्वलद बरह्मदण्डश च वसिष्ठस्य करॊद्यतः  
   विधूम इव कालाग्निर यमदण्ड इवापरः  
20 ततॊ ऽसतुवन मुनिगणा वसिष्ठं जपतां वरम  
   अमॊघं ते बलं बरह्मंस तेजॊ धारय तेजसा  
21 निगृहीतस तवया बरह्मन विश्वामित्रॊ महातपाः  
   परसीद जपतां शरेष्ठ लॊकाः सन्तु गतव्यथाः  
22 एवम उक्तॊ महातेजाः शमं चक्रे महातपाः  
   विश्वामित्रॊ ऽपि निकृतॊ विनिःश्वस्येदम अब्रवीत  
23 धिग बलं कषत्रियबलं बरह्मतेजॊबलं बलम  
   एकेन बरह्मदण्डेन सर्वास्त्राणि हतानि मे  
24 तद एतत समवेक्ष्याहं परसन्नेन्द्रियमानसः  
   तपॊ महत समास्थास्ये यद वै बरह्मत्वकारकम  

<div class="filenav">

------------------------------------------------------------------------

[Next: Chapter 56](rys1056)

</div>
