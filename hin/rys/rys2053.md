<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 2 Index](rysi02.md)  
  [Previous](rys2052)  [Next](rys2054.md) 

</div>

------------------------------------------------------------------------

Book 2  
Chapter 53

 1 mama tv aśvā nivṛttasya na prāvartanta vartmani  
  uṣṇam aśru vimuñcanto rāme saṃprasthite vanam  
 2 ubhābhyāṃ rājaputrābhyām atha kṛtvāham ajñalim  
  prasthito ratham āsthāya tad duḥkham api dhārayan  
 3 guheva sārdhaṃ tatraiva sthito 'smi divasān bahūn  
  āśayā yadi māṃ rāmaḥ punaḥ śabdāpayed iti  
 4 viṣaye te mahārāja rāmavyasanakarśitāḥ  
  api vṛkṣāḥ parimlānaḥ sapuṣpāṅkurakorakāḥ  
 5 na ca sarpanti sattvāni vyālā na prasaranti ca  
  rāmaśokābhibhūtaṃ tan niṣkūjam abhavad vanam  
 6 līnapuṣkarapatrāś ca narendra kaluṣodakāḥ  
  saṃtaptapadmāḥ padminyo līnamīnavihaṃgamāḥ  
 7 jalajāni ca puṣpāṇi mālyāni sthalajāni ca  
  nādya bhānty alpagandhīni phalāni ca yathā puram  
 8 praviśantam ayodhyāṃ māṃ na kaś cid abhinandati  
  narā rāmam apaśyanto niḥśvasanti muhur muhuḥ  
 9 harmyair vimānaiḥ prāsādair avekṣya ratham āgatam  
  hāhākārakṛtā nāryo rāmādarśanakarśitāḥ  
 10 āyatair vimalair netrair aśruvegapariplutaiḥ  
   anyonyam abhivīkṣante vyaktam ārtatarāḥ striyaḥ  
11 nāmitrāṇāṃ na mitrāṇām udāsīnajanasya ca  
   aham ārtatayā kaṃ cid viśeṣaṃ nopalakṣaye  
12 aprahṛṣṭamanuṣyā ca dīnanāgaturaṃgamā  
   ārtasvaraparimlānā viniḥśvasitaniḥsvanā  
13 nirānandā mahārāja rāmapravrājanātulā  
   kausalyā putra hīneva ayodhyā pratibhāti mā  
14 sūtasya vacanaṃ śrutvā vācā paramadīnayā  
   bāṣpopahatayā rājā taṃ sūtam idam abravīt  
15 kaikeyyā viniyuktena pāpābhijanabhāvayā  
   mayā na mantrakuśalair vṛddhaiḥ saha samarthitam  
16 na suhṛdbhir na cāmātyair mantrayitvā na naigamaiḥ  
   mayāyam arthaḥ saṃmohāt strīhetoḥ sahasā kṛtaḥ  
17 bhavitavyatayā nūnam idaṃ vā vyasanaṃ mahat  
   kulasyāsya vināśāya prāptaṃ sūta yadṛcchayā  
18 sūta yady asti te kiṃ cin mayāpi sukṛtaṃ kṛtam  
   tvaṃ prāpayāśu māṃ rāmaṃ prāṇāḥ saṃtvarayanti mām  
19 yad yad yāpi mamaivājñā nivartayatu rāghavam  
   na śakṣyāmi vinā rāma muhūrtam api jīvitum  
20 atha vāpi mahābāhur gato dūraṃ bhaviṣyati  
   mām eva ratham āropya śīghraṃ rāmāya darśaya  
21 vṛttadaṃṣṭro maheṣvāsaḥ kvāsau lakṣmaṇapūrvajaḥ  
   yadi jīvāmi sādhv enaṃ paśyeyaṃ saha sītayā  
22 lohitākṣaṃ mahābāhum āmuktamaṇikuṇḍalam  
   rāmaṃ yadi na paśyāmi gamiṣyāmi yamakṣayam  
23 ato nu kiṃ duḥkhataraṃ yo 'ham ikṣvākunandanam  
   imām avasthām āpanno neha paśyāmi rāghavam  
24 hā rāma rāmānuja hā hā vaidehi tapasvinī  
   na māṃ jānīta duḥkhena mriyamāṇam anāthavat  
   dustaro jīvatā devi mayāyaṃ śokasāgaraḥ  
25 aśobhanaṃ yo 'ham ihādya rāghavaṃ; didṛkṣamāṇo na labhe salakṣmaṇam  
   itīva rājā vilapan mahāyaśāḥ; papāta tūrṇaṃ śayane sa mūrchitaḥ  
26 iti vilapati pārthive pranaṣṭe; karuṇataraṃ dviguṇaṃ ca rāmahetoḥ  
   vacanam anuniśamya tasya devī; bhayam agamat punar eva rāmamātā  

 1 मम तव अश्वा निवृत्तस्य न परावर्तन्त वर्त्मनि  
  उष्णम अश्रु विमुञ्चन्तॊ रामे संप्रस्थिते वनम  
 2 उभाभ्यां राजपुत्राभ्याम अथ कृत्वाहम अज्ञलिम  
  परस्थितॊ रथम आस्थाय तद दुःखम अपि धारयन  
 3 गुहेव सार्धं तत्रैव सथितॊ ऽसमि दिवसान बहून  
  आशया यदि मां रामः पुनः शब्दापयेद इति  
 4 विषये ते महाराज रामव्यसनकर्शिताः  
  अपि वृक्षाः परिम्लानः सपुष्पाङ्कुरकॊरकाः  
 5 न च सर्पन्ति सत्त्वानि वयाला न परसरन्ति च  
  रामशॊकाभिभूतं तन निष्कूजम अभवद वनम  
 6 लीनपुष्करपत्राश च नरेन्द्र कलुषॊदकाः  
  संतप्तपद्माः पद्मिन्यॊ लीनमीनविहंगमाः  
 7 जलजानि च पुष्पाणि माल्यानि सथलजानि च  
  नाद्य भान्त्य अल्पगन्धीनि फलानि च यथा पुरम  
 8 परविशन्तम अयॊध्यां मां न कश चिद अभिनन्दति  
  नरा रामम अपश्यन्तॊ निःश्वसन्ति मुहुर मुहुः  
 9 हर्म्यैर विमानैः परासादैर अवेक्ष्य रथम आगतम  
  हाहाकारकृता नार्यॊ रामादर्शनकर्शिताः  
 10 आयतैर विमलैर नेत्रैर अश्रुवेगपरिप्लुतैः  
   अन्यॊन्यम अभिवीक्षन्ते वयक्तम आर्ततराः सत्रियः  
11 नामित्राणां न मित्राणाम उदासीनजनस्य च  
   अहम आर्ततया कं चिद विशेषं नॊपलक्षये  
12 अप्रहृष्टमनुष्या च दीननागतुरंगमा  
   आर्तस्वरपरिम्लाना विनिःश्वसितनिःस्वना  
13 निरानन्दा महाराज रामप्रव्राजनातुला  
   कौसल्या पुत्र हीनेव अयॊध्या परतिभाति मा  
14 सूतस्य वचनं शरुत्वा वाचा परमदीनया  
   बाष्पॊपहतया राजा तं सूतम इदम अब्रवीत  
15 कैकेय्या विनियुक्तेन पापाभिजनभावया  
   मया न मन्त्रकुशलैर वृद्धैः सह समर्थितम  
16 न सुहृद्भिर न चामात्यैर मन्त्रयित्वा न नैगमैः  
   मयायम अर्थः संमॊहात सत्रीहेतॊः सहसा कृतः  
17 भवितव्यतया नूनम इदं वा वयसनं महत  
   कुलस्यास्य विनाशाय पराप्तं सूत यदृच्छया  
18 सूत यद्य अस्ति ते किं चिन मयापि सुकृतं कृतम  
   तवं परापयाशु मां रामं पराणाः संत्वरयन्ति माम  
19 यद यद यापि ममैवाज्ञा निवर्तयतु राघवम  
   न शक्ष्यामि विना राम मुहूर्तम अपि जीवितुम  
20 अथ वापि महाबाहुर गतॊ दूरं भविष्यति  
   माम एव रथम आरॊप्य शीघ्रं रामाय दर्शय  
21 वृत्तदंष्ट्रॊ महेष्वासः कवासौ लक्ष्मणपूर्वजः  
   यदि जीवामि साध्व एनं पश्येयं सह सीतया  
22 लॊहिताक्षं महाबाहुम आमुक्तमणिकुण्डलम  
   रामं यदि न पश्यामि गमिष्यामि यमक्षयम  
23 अतॊ नु किं दुःखतरं यॊ ऽहम इक्ष्वाकुनन्दनम  
   इमाम अवस्थाम आपन्नॊ नेह पश्यामि राघवम  
24 हा राम रामानुज हा हा वैदेहि तपस्विनी  
   न मां जानीत दुःखेन मरियमाणम अनाथवत  
   दुस्तरॊ जीवता देवि मयायं शॊकसागरः  
25 अशॊभनं यॊ ऽहम इहाद्य राघवं; दिदृक्षमाणॊ न लभे सलक्ष्मणम  
   इतीव राजा विलपन महायशाः; पपात तूर्णं शयने स मूर्छितः  
26 इति विलपति पार्थिवे परनष्टे; करुणतरं दविगुणं च रामहेतॊः  
   वचनम अनुनिशम्य तस्य देवी; भयम अगमत पुनर एव राममाता  

<div class="filenav">

------------------------------------------------------------------------

[Next: Chapter 54](rys2054.md)

</div>
