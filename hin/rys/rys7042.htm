<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 42</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7041.htm">Previous</A>&nbsp;
<A HREF="rys7043.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 42
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tatropaviṣṭaṃ rājānam upāsante vicakṣaṇāḥ<BR>
&nbsp; kathānāṃ bahurūpāṇāṃ hāsya kārāḥ samantataḥ<BR>
&nbsp;<FONT COLOR="GREEN" SIZE="-1">2</FONT>
 vijayo madhumattaś ca kāśyapaḥ piṅgalaḥ kuśaḥ<BR>
&nbsp; surājiḥ kāliyo bhadro dantavakraḥ samāgadhaḥ<BR>
&nbsp;<FONT COLOR="GREEN" SIZE="-1">3</FONT>
 ete kathā bahuvidhā parihāsasamanvitāḥ<BR>
&nbsp; kathayanti sma saṃhṛṣṭā rāghavasya mahātmanaḥ<BR>
&nbsp;<FONT COLOR="GREEN" SIZE="-1">4</FONT>
 tataḥ kathāyāṃ kasyāṃ cid rāghavaḥ samabhāṣata<BR>
&nbsp; kāḥ kathā nagare bhadra vartante viṣayeṣu ca<BR>
&nbsp;<FONT COLOR="GREEN" SIZE="-1">5</FONT>
 mām āśritāni kāny āhuḥ paurajānapadā janāḥ<BR>
&nbsp; kiṃ ca sītāṃ samāśritya bharataṃ kiṃ nu lakṣmaṇam<BR>
&nbsp;<FONT COLOR="GREEN" SIZE="-1">6</FONT>
 kiṃ nu śatrughnam āśritya kaikeyīṃ mātaraṃ ca me<BR>
&nbsp; vaktavyatāṃ ca rājāno nave rājye vrajanti hi<BR>
&nbsp;<FONT COLOR="GREEN" SIZE="-1">7</FONT>
 evam ukte tu rāmeṇa bhadraḥ prāñjalir abravīt<BR>
&nbsp; sthitāḥ kathāḥ śubhā rājan vartante puravāsinām<BR>
&nbsp;<FONT COLOR="GREEN" SIZE="-1">8</FONT>
 ayaṃ tu vijayaḥ saumya daśagrīvavadhāśritaḥ<BR>
&nbsp; bhūyiṣṭhaṃ svapure pauraiḥ kathyate puruṣarṣabha<BR>
&nbsp;<FONT COLOR="GREEN" SIZE="-1">9</FONT>
 evam uktas tu bhadreṇa rāghavo vākyam abravīt<BR>
&nbsp; kathayasva yathā tathyaṃ sarvaṃ niravaśeṣataḥ<BR>
&nbsp;<FONT COLOR="GREEN" SIZE="-1">10</FONT>
 śubhāśubhāni vākyāni yāny āhuḥ puravāsinaḥ<BR>
&nbsp;&nbsp; śrutvedānīṃ śubhaṃ kuryāṃ na kuryām aśubhāni ca<BR>
<FONT COLOR="GREEN" SIZE="-1">11</FONT>
 kathayasva ca visrabdho nirbhayo vigatajvaraḥ<BR>
&nbsp;&nbsp; kathayante yathā paurā janā janapadeṣu ca<BR>
<FONT COLOR="GREEN" SIZE="-1">12</FONT>
 rāghaveṇaivam uktas tu bhadraḥ suruciraṃ vacaḥ<BR>
&nbsp;&nbsp; pratyuvāca mahābāhuṃ prāñjaliḥ susamāhitaḥ<BR>
<FONT COLOR="GREEN" SIZE="-1">13</FONT>
 śṛṇu rājan yathā paurāḥ kathayanti śubhāśubham<BR>
&nbsp;&nbsp; catvarāpaṇarathyāsu vaneṣūpavaneṣu ca<BR>
<FONT COLOR="GREEN" SIZE="-1">14</FONT>
 duṣkaraṃ kṛtavān rāmaḥ samudre setubandhanam<BR>
&nbsp;&nbsp; akṛtaṃ pūrvakaiḥ kaiś cid devair api sadānavaiḥ<BR>
<FONT COLOR="GREEN" SIZE="-1">15</FONT>
 rāvaṇaś ca durādharṣo hataḥ sabalavāhanaḥ<BR>
&nbsp;&nbsp; vānarāś ca vaśaṃ nītā ṛṣkāś ca saha rākṣasaiḥ<BR>
<FONT COLOR="GREEN" SIZE="-1">16</FONT>
 hatvā ca rāvaṇaṃ yuddhe sītām āhṛtya rāghavaḥ<BR>
&nbsp;&nbsp; amarṣaṃ pṛṣṭhataḥ kṛtvā svaveśma punar ānayat<BR>
<FONT COLOR="GREEN" SIZE="-1">17</FONT>
 kīdṛśaṃ hṛdaye tasya sītāsaṃbhogajaṃ sukham<BR>
&nbsp;&nbsp; aṅkam āropya hi purā rāvaṇena balād dhṛtām<BR>
<FONT COLOR="GREEN" SIZE="-1">18</FONT>
 laṅkām api punar nītām aśokavanikāṃ gatām<BR>
&nbsp;&nbsp; rakṣasāṃ vaśam āpannāṃ kathaṃ rāmo na kutsate<BR>
<FONT COLOR="GREEN" SIZE="-1">19</FONT>
 asmākam api dāreṣu sahanīyaṃ bhaviṣyati<BR>
&nbsp;&nbsp; yathā hi kurute rājā prajā tam anuvartate<BR>
<FONT COLOR="GREEN" SIZE="-1">20</FONT>
 evaṃ bahuvidhā vāco vadanti puravāsinaḥ<BR>
&nbsp;&nbsp; nagareṣu ca sarveṣu rājañ janapadeṣu ca<BR>
<FONT COLOR="GREEN" SIZE="-1">21</FONT>
 tasyaitad bhāṣitaṃ śrutvā rāghavaḥ paramārtavat<BR>
&nbsp;&nbsp; uvāca sarvān suhṛdaḥ katham etan nivedyatām<BR>
<FONT COLOR="GREEN" SIZE="-1">22</FONT>
 sarve tu śirasā bhūmāv abhivādya praṇamya ca<BR>
&nbsp;&nbsp; pratyūcū rāghavaṃ dīnam evam etan na saṃśayaḥ<BR>
<FONT COLOR="GREEN" SIZE="-1">23</FONT>
 śrutvā tu vākyaṃ kākutsthaḥ sarveṣāṃ samudīritam<BR>
&nbsp;&nbsp; visarjayām āsa tadā sarvāṃs tāñ śatrutāpanaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तत्रॊपविष्टं राजानम उपासन्ते विचक्षणाः<BR>
&nbsp; कथानां बहुरूपाणां हास्य काराः समन्ततः<BR>
&nbsp;<FONT COLOR="GREEN" SIZE="-1">2</FONT>
 विजयॊ मधुमत्तश च काश्यपः पिङ्गलः कुशः<BR>
&nbsp; सुराजिः कालियॊ भद्रॊ दन्तवक्रः समागधः<BR>
&nbsp;<FONT COLOR="GREEN" SIZE="-1">3</FONT>
 एते कथा बहुविधा परिहाससमन्विताः<BR>
&nbsp; कथयन्ति सम संहृष्टा राघवस्य महात्मनः<BR>
&nbsp;<FONT COLOR="GREEN" SIZE="-1">4</FONT>
 ततः कथायां कस्यां चिद राघवः समभाषत<BR>
&nbsp; काः कथा नगरे भद्र वर्तन्ते विषयेषु च<BR>
&nbsp;<FONT COLOR="GREEN" SIZE="-1">5</FONT>
 माम आश्रितानि कान्य आहुः पौरजानपदा जनाः<BR>
&nbsp; किं च सीतां समाश्रित्य भरतं किं नु लक्ष्मणम<BR>
&nbsp;<FONT COLOR="GREEN" SIZE="-1">6</FONT>
 किं नु शत्रुघ्नम आश्रित्य कैकेयीं मातरं च मे<BR>
&nbsp; वक्तव्यतां च राजानॊ नवे राज्ये वरजन्ति हि<BR>
&nbsp;<FONT COLOR="GREEN" SIZE="-1">7</FONT>
 एवम उक्ते तु रामेण भद्रः पराञ्जलिर अब्रवीत<BR>
&nbsp; सथिताः कथाः शुभा राजन वर्तन्ते पुरवासिनाम<BR>
&nbsp;<FONT COLOR="GREEN" SIZE="-1">8</FONT>
 अयं तु विजयः सौम्य दशग्रीववधाश्रितः<BR>
&nbsp; भूयिष्ठं सवपुरे पौरैः कथ्यते पुरुषर्षभ<BR>
&nbsp;<FONT COLOR="GREEN" SIZE="-1">9</FONT>
 एवम उक्तस तु भद्रेण राघवॊ वाक्यम अब्रवीत<BR>
&nbsp; कथयस्व यथा तथ्यं सर्वं निरवशेषतः<BR>
&nbsp;<FONT COLOR="GREEN" SIZE="-1">10</FONT>
 शुभाशुभानि वाक्यानि यान्य आहुः पुरवासिनः<BR>
&nbsp;&nbsp; शरुत्वेदानीं शुभं कुर्यां न कुर्याम अशुभानि च<BR>
<FONT COLOR="GREEN" SIZE="-1">11</FONT>
 कथयस्व च विस्रब्धॊ निर्भयॊ विगतज्वरः<BR>
&nbsp;&nbsp; कथयन्ते यथा पौरा जना जनपदेषु च<BR>
<FONT COLOR="GREEN" SIZE="-1">12</FONT>
 राघवेणैवम उक्तस तु भद्रः सुरुचिरं वचः<BR>
&nbsp;&nbsp; परत्युवाच महाबाहुं पराञ्जलिः सुसमाहितः<BR>
<FONT COLOR="GREEN" SIZE="-1">13</FONT>
 शृणु राजन यथा पौराः कथयन्ति शुभाशुभम<BR>
&nbsp;&nbsp; चत्वरापणरथ्यासु वनेषूपवनेषु च<BR>
<FONT COLOR="GREEN" SIZE="-1">14</FONT>
 दुष्करं कृतवान रामः समुद्रे सेतुबन्धनम<BR>
&nbsp;&nbsp; अकृतं पूर्वकैः कैश चिद देवैर अपि सदानवैः<BR>
<FONT COLOR="GREEN" SIZE="-1">15</FONT>
 रावणश च दुराधर्षॊ हतः सबलवाहनः<BR>
&nbsp;&nbsp; वानराश च वशं नीता ऋष्काश च सह राक्षसैः<BR>
<FONT COLOR="GREEN" SIZE="-1">16</FONT>
 हत्वा च रावणं युद्धे सीताम आहृत्य राघवः<BR>
&nbsp;&nbsp; अमर्षं पृष्ठतः कृत्वा सववेश्म पुनर आनयत<BR>
<FONT COLOR="GREEN" SIZE="-1">17</FONT>
 कीदृशं हृदये तस्य सीतासंभॊगजं सुखम<BR>
&nbsp;&nbsp; अङ्कम आरॊप्य हि पुरा रावणेन बलाद धृताम<BR>
<FONT COLOR="GREEN" SIZE="-1">18</FONT>
 लङ्काम अपि पुनर नीताम अशॊकवनिकां गताम<BR>
&nbsp;&nbsp; रक्षसां वशम आपन्नां कथं रामॊ न कुत्सते<BR>
<FONT COLOR="GREEN" SIZE="-1">19</FONT>
 अस्माकम अपि दारेषु सहनीयं भविष्यति<BR>
&nbsp;&nbsp; यथा हि कुरुते राजा परजा तम अनुवर्तते<BR>
<FONT COLOR="GREEN" SIZE="-1">20</FONT>
 एवं बहुविधा वाचॊ वदन्ति पुरवासिनः<BR>
&nbsp;&nbsp; नगरेषु च सर्वेषु राजञ जनपदेषु च<BR>
<FONT COLOR="GREEN" SIZE="-1">21</FONT>
 तस्यैतद भाषितं शरुत्वा राघवः परमार्तवत<BR>
&nbsp;&nbsp; उवाच सर्वान सुहृदः कथम एतन निवेद्यताम<BR>
<FONT COLOR="GREEN" SIZE="-1">22</FONT>
 सर्वे तु शिरसा भूमाव अभिवाद्य परणम्य च<BR>
&nbsp;&nbsp; परत्यूचू राघवं दीनम एवम एतन न संशयः<BR>
<FONT COLOR="GREEN" SIZE="-1">23</FONT>
 शरुत्वा तु वाक्यं काकुत्स्थः सर्वेषां समुदीरितम<BR>
&nbsp;&nbsp; विसर्जयाम आस तदा सर्वांस ताञ शत्रुतापनः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7043.htm">Next: Chapter 43</A></CENTER>
</div>
</BODY>
</HTML>
