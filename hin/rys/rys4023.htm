<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 23</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4022.htm">Previous</A>&nbsp;
<A HREF="rys4024.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 23
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ samupajighrantī kapirājasya tanmukham<BR>
&nbsp; patiṃ lokāc cyutaṃ tārā mṛtaṃ vacanam abravīt<BR>
&nbsp;<FONT COLOR="GREEN" SIZE="-1">2</FONT>
 śeṣe tvaṃ viṣame duḥkham akṛtvā vacanaṃ mama<BR>
&nbsp; upalopacite vīra suduḥkhe vasudhātale<BR>
&nbsp;<FONT COLOR="GREEN" SIZE="-1">3</FONT>
 mattaḥ priyatarā nūnaṃ vānarendra mahī tava<BR>
&nbsp; śeṣe hi tāṃ pariṣvajya māṃ ca na pratibhāṣase<BR>
&nbsp;<FONT COLOR="GREEN" SIZE="-1">4</FONT>
 sugrīva eva vikrānto vīra sāhasika priya<BR>
&nbsp; ṛkṣavānaramukhyās tvāṃ balinaṃ paryupāsate<BR>
&nbsp;<FONT COLOR="GREEN" SIZE="-1">5</FONT>
 eṣāṃ vilapitaṃ kṛcchram aṅgadasya ca śocataḥ<BR>
&nbsp; mama cemāṃ giraṃ śrutvā kiṃ tvaṃ na pratibudhyase<BR>
&nbsp;<FONT COLOR="GREEN" SIZE="-1">6</FONT>
 idaṃ tac chūraśayanaṃ yatra śeṣe hato yudhi<BR>
&nbsp; śāyitā nihatā yatra tvayaiva ripavaḥ purā<BR>
&nbsp;<FONT COLOR="GREEN" SIZE="-1">7</FONT>
 viśuddhasattvābhijana priyayuddha mama priya<BR>
&nbsp; mām anāthāṃ vihāyaikāṃ gatas tvam asi mānada<BR>
&nbsp;<FONT COLOR="GREEN" SIZE="-1">8</FONT>
 śūrāya na pradātavyā kanyā khalu vipaścitā<BR>
&nbsp; śūrabhāryāṃ hatāṃ paśya sadyo māṃ vidhavāṃ kṛtām<BR>
&nbsp;<FONT COLOR="GREEN" SIZE="-1">9</FONT>
 avabhagnaś ca me māno bhagnā me śāśvatī gatiḥ<BR>
&nbsp; agādhe ca nimagnāsmi vipule śokasāgare<BR>
&nbsp;<FONT COLOR="GREEN" SIZE="-1">10</FONT>
 aśmasāramayaṃ nūnam idaṃ me hṛdayaṃ dṛḍham<BR>
&nbsp;&nbsp; bhartāraṃ nihataṃ dṛṣṭvā yan nādya śatadhā gatam<BR>
<FONT COLOR="GREEN" SIZE="-1">11</FONT>
 suhṛc caiva hi bhartā ca prakṛtyā ca mama priyaḥ<BR>
&nbsp;&nbsp; āhave ca parākrāntaḥ śūraḥ pañcatvam āgataḥ<BR>
<FONT COLOR="GREEN" SIZE="-1">12</FONT>
 patihīnā tu yā nārī kāmaṃ bhavatu putriṇī<BR>
&nbsp;&nbsp; dhanadhānyaiḥ supūrṇāpi vidhavety ucyate budhaiḥ<BR>
<FONT COLOR="GREEN" SIZE="-1">13</FONT>
 svagātraprabhave vīra śeṣe rudhiramaṇḍale<BR>
&nbsp;&nbsp; kṛmirāgaparistome tvam evaṃ śayane yathā<BR>
<FONT COLOR="GREEN" SIZE="-1">14</FONT>
 reṇuśoṇitasaṃvītaṃ gātraṃ tava samantataḥ<BR>
&nbsp;&nbsp; parirabdhuṃ na śaknomi bhujābhyāṃ plavagarṣabha<BR>
<FONT COLOR="GREEN" SIZE="-1">15</FONT>
 kṛtakṛtyo 'dya sugrīvo vaire 'sminn atidāruṇe<BR>
&nbsp;&nbsp; yasya rāmavimuktena hṛtam ekeṣuṇā bhayam<BR>
<FONT COLOR="GREEN" SIZE="-1">16</FONT>
 śareṇa hṛdi lagnena gātrasaṃsparśane tava<BR>
&nbsp;&nbsp; vāryāmi tvāṃ nirīkṣantī tvayi pañcatvam āgate<BR>
<FONT COLOR="GREEN" SIZE="-1">17</FONT>
 udbabarha śaraṃ nīlas tasya gātragataṃ tadā<BR>
&nbsp;&nbsp; girigahvarasaṃlīnaṃ dīptam āśīviṣaṃ yathā<BR>
<FONT COLOR="GREEN" SIZE="-1">18</FONT>
 tasya niṣkṛṣyamāṇasya bāṇasya ca babhau dyutiḥ<BR>
&nbsp;&nbsp; astamastakasaṃruddho raśmir dinakarād iva<BR>
<FONT COLOR="GREEN" SIZE="-1">19</FONT>
 petuḥ kṣatajadhārās tu vraṇebhyas tasya sarvaśaḥ<BR>
&nbsp;&nbsp; tāmragairikasaṃpṛktā dhārā iva dharādharāt<BR>
<FONT COLOR="GREEN" SIZE="-1">20</FONT>
 avakīrṇaṃ vimārjantī bhartāraṃ raṇareṇunā<BR>
&nbsp;&nbsp; asrair nayanajaiḥ śūraṃ siṣecāstrasamāhatam<BR>
<FONT COLOR="GREEN" SIZE="-1">21</FONT>
 rudhirokṣitasarvāṅgaṃ dṛṣṭvā vinihataṃ patim<BR>
&nbsp;&nbsp; uvāca tārā piṅgākṣaṃ putram aṅgadam aṅganā<BR>
<FONT COLOR="GREEN" SIZE="-1">22</FONT>
 avasthāṃ paścimāṃ paśya pituḥ putra sudāruṇām<BR>
&nbsp;&nbsp; saṃprasaktasya vairasya gato 'ntaḥ pāpakarmaṇā<BR>
<FONT COLOR="GREEN" SIZE="-1">23</FONT>
 bālasūryodayatanuṃ prayāntaṃ yamasādanam<BR>
&nbsp;&nbsp; abhivādaya rājānaṃ pitaraṃ putra mānadam<BR>
<FONT COLOR="GREEN" SIZE="-1">24</FONT>
 evam uktaḥ samutthāya jagrāha caraṇau pituḥ<BR>
&nbsp;&nbsp; bhujābhyāṃ pīnavṛtābhyām aṅgado 'ham iti bruvan<BR>
<FONT COLOR="GREEN" SIZE="-1">25</FONT>
 abhivādayamānaṃ tvām aṅgadaṃ tvaṃ yathāpurā<BR>
&nbsp;&nbsp; dīrghāyur bhava putreti kimarthaṃ nābhibhāṣase<BR>
<FONT COLOR="GREEN" SIZE="-1">26</FONT>
 ahaṃ putrasahāyā tvām upāse gatacetanam<BR>
&nbsp;&nbsp; siṃhena nihataṃ sadyo gauḥ savatseva govṛṣam<BR>
<FONT COLOR="GREEN" SIZE="-1">27</FONT>
 iṣṭvā saṃgrāmayajñena nānāpraharaṇāmbhasā<BR>
&nbsp;&nbsp; asminn avabhṛthe snātaḥ kathaṃ patnyā mayā vinā<BR>
<FONT COLOR="GREEN" SIZE="-1">28</FONT>
 yā dattā devarājena tava tuṣṭena saṃyuge<BR>
&nbsp;&nbsp; śātakumbhamayīṃ mālāṃ tāṃ te paśyāmi neha kim<BR>
<FONT COLOR="GREEN" SIZE="-1">29</FONT>
 rājaśrīr na jahāti tvāṃ gatāsum api mānada<BR>
&nbsp;&nbsp; sūryasyāvartamānasya śailarājam iva prabhā<BR>
<FONT COLOR="GREEN" SIZE="-1">30</FONT>
 na me vacaḥ pathyam idaṃ tvayā kṛtaṃ; na cāsmi śaktā hi nivāraṇe tava<BR>
&nbsp;&nbsp; hatā saputrāsmi hatena saṃyuge; saha tvayā śrīr vijahāti mām iha<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः समुपजिघ्रन्ती कपिराजस्य तन्मुखम<BR>
&nbsp; पतिं लॊकाच चयुतं तारा मृतं वचनम अब्रवीत<BR>
&nbsp;<FONT COLOR="GREEN" SIZE="-1">2</FONT>
 शेषे तवं विषमे दुःखम अकृत्वा वचनं मम<BR>
&nbsp; उपलॊपचिते वीर सुदुःखे वसुधातले<BR>
&nbsp;<FONT COLOR="GREEN" SIZE="-1">3</FONT>
 मत्तः परियतरा नूनं वानरेन्द्र मही तव<BR>
&nbsp; शेषे हि तां परिष्वज्य मां च न परतिभाषसे<BR>
&nbsp;<FONT COLOR="GREEN" SIZE="-1">4</FONT>
 सुग्रीव एव विक्रान्तॊ वीर साहसिक परिय<BR>
&nbsp; ऋक्षवानरमुख्यास तवां बलिनं पर्युपासते<BR>
&nbsp;<FONT COLOR="GREEN" SIZE="-1">5</FONT>
 एषां विलपितं कृच्छ्रम अङ्गदस्य च शॊचतः<BR>
&nbsp; मम चेमां गिरं शरुत्वा किं तवं न परतिबुध्यसे<BR>
&nbsp;<FONT COLOR="GREEN" SIZE="-1">6</FONT>
 इदं तच छूरशयनं यत्र शेषे हतॊ युधि<BR>
&nbsp; शायिता निहता यत्र तवयैव रिपवः पुरा<BR>
&nbsp;<FONT COLOR="GREEN" SIZE="-1">7</FONT>
 विशुद्धसत्त्वाभिजन परिययुद्ध मम परिय<BR>
&nbsp; माम अनाथां विहायैकां गतस तवम असि मानद<BR>
&nbsp;<FONT COLOR="GREEN" SIZE="-1">8</FONT>
 शूराय न परदातव्या कन्या खलु विपश्चिता<BR>
&nbsp; शूरभार्यां हतां पश्य सद्यॊ मां विधवां कृताम<BR>
&nbsp;<FONT COLOR="GREEN" SIZE="-1">9</FONT>
 अवभग्नश च मे मानॊ भग्ना मे शाश्वती गतिः<BR>
&nbsp; अगाधे च निमग्नास्मि विपुले शॊकसागरे<BR>
&nbsp;<FONT COLOR="GREEN" SIZE="-1">10</FONT>
 अश्मसारमयं नूनम इदं मे हृदयं दृढम<BR>
&nbsp;&nbsp; भर्तारं निहतं दृष्ट्वा यन नाद्य शतधा गतम<BR>
<FONT COLOR="GREEN" SIZE="-1">11</FONT>
 सुहृच चैव हि भर्ता च परकृत्या च मम परियः<BR>
&nbsp;&nbsp; आहवे च पराक्रान्तः शूरः पञ्चत्वम आगतः<BR>
<FONT COLOR="GREEN" SIZE="-1">12</FONT>
 पतिहीना तु या नारी कामं भवतु पुत्रिणी<BR>
&nbsp;&nbsp; धनधान्यैः सुपूर्णापि विधवेत्य उच्यते बुधैः<BR>
<FONT COLOR="GREEN" SIZE="-1">13</FONT>
 सवगात्रप्रभवे वीर शेषे रुधिरमण्डले<BR>
&nbsp;&nbsp; कृमिरागपरिस्तॊमे तवम एवं शयने यथा<BR>
<FONT COLOR="GREEN" SIZE="-1">14</FONT>
 रेणुशॊणितसंवीतं गात्रं तव समन्ततः<BR>
&nbsp;&nbsp; परिरब्धुं न शक्नॊमि भुजाभ्यां पलवगर्षभ<BR>
<FONT COLOR="GREEN" SIZE="-1">15</FONT>
 कृतकृत्यॊ ऽदय सुग्रीवॊ वैरे ऽसमिन्न अतिदारुणे<BR>
&nbsp;&nbsp; यस्य रामविमुक्तेन हृतम एकेषुणा भयम<BR>
<FONT COLOR="GREEN" SIZE="-1">16</FONT>
 शरेण हृदि लग्नेन गात्रसंस्पर्शने तव<BR>
&nbsp;&nbsp; वार्यामि तवां निरीक्षन्ती तवयि पञ्चत्वम आगते<BR>
<FONT COLOR="GREEN" SIZE="-1">17</FONT>
 उद्बबर्ह शरं नीलस तस्य गात्रगतं तदा<BR>
&nbsp;&nbsp; गिरिगह्वरसंलीनं दीप्तम आशीविषं यथा<BR>
<FONT COLOR="GREEN" SIZE="-1">18</FONT>
 तस्य निष्कृष्यमाणस्य बाणस्य च बभौ दयुतिः<BR>
&nbsp;&nbsp; अस्तमस्तकसंरुद्धॊ रश्मिर दिनकराद इव<BR>
<FONT COLOR="GREEN" SIZE="-1">19</FONT>
 पेतुः कषतजधारास तु वरणेभ्यस तस्य सर्वशः<BR>
&nbsp;&nbsp; ताम्रगैरिकसंपृक्ता धारा इव धराधरात<BR>
<FONT COLOR="GREEN" SIZE="-1">20</FONT>
 अवकीर्णं विमार्जन्ती भर्तारं रणरेणुना<BR>
&nbsp;&nbsp; अस्रैर नयनजैः शूरं सिषेचास्त्रसमाहतम<BR>
<FONT COLOR="GREEN" SIZE="-1">21</FONT>
 रुधिरॊक्षितसर्वाङ्गं दृष्ट्वा विनिहतं पतिम<BR>
&nbsp;&nbsp; उवाच तारा पिङ्गाक्षं पुत्रम अङ्गदम अङ्गना<BR>
<FONT COLOR="GREEN" SIZE="-1">22</FONT>
 अवस्थां पश्चिमां पश्य पितुः पुत्र सुदारुणाम<BR>
&nbsp;&nbsp; संप्रसक्तस्य वैरस्य गतॊ ऽनतः पापकर्मणा<BR>
<FONT COLOR="GREEN" SIZE="-1">23</FONT>
 बालसूर्यॊदयतनुं परयान्तं यमसादनम<BR>
&nbsp;&nbsp; अभिवादय राजानं पितरं पुत्र मानदम<BR>
<FONT COLOR="GREEN" SIZE="-1">24</FONT>
 एवम उक्तः समुत्थाय जग्राह चरणौ पितुः<BR>
&nbsp;&nbsp; भुजाभ्यां पीनवृताभ्याम अङ्गदॊ ऽहम इति बरुवन<BR>
<FONT COLOR="GREEN" SIZE="-1">25</FONT>
 अभिवादयमानं तवाम अङ्गदं तवं यथापुरा<BR>
&nbsp;&nbsp; दीर्घायुर भव पुत्रेति किमर्थं नाभिभाषसे<BR>
<FONT COLOR="GREEN" SIZE="-1">26</FONT>
 अहं पुत्रसहाया तवाम उपासे गतचेतनम<BR>
&nbsp;&nbsp; सिंहेन निहतं सद्यॊ गौः सवत्सेव गॊवृषम<BR>
<FONT COLOR="GREEN" SIZE="-1">27</FONT>
 इष्ट्वा संग्रामयज्ञेन नानाप्रहरणाम्भसा<BR>
&nbsp;&nbsp; अस्मिन्न अवभृथे सनातः कथं पत्न्या मया विना<BR>
<FONT COLOR="GREEN" SIZE="-1">28</FONT>
 या दत्ता देवराजेन तव तुष्टेन संयुगे<BR>
&nbsp;&nbsp; शातकुम्भमयीं मालां तां ते पश्यामि नेह किम<BR>
<FONT COLOR="GREEN" SIZE="-1">29</FONT>
 राजश्रीर न जहाति तवां गतासुम अपि मानद<BR>
&nbsp;&nbsp; सूर्यस्यावर्तमानस्य शैलराजम इव परभा<BR>
<FONT COLOR="GREEN" SIZE="-1">30</FONT>
 न मे वचः पथ्यम इदं तवया कृतं; न चास्मि शक्ता हि निवारणे तव<BR>
&nbsp;&nbsp; हता सपुत्रास्मि हतेन संयुगे; सह तवया शरीर विजहाति माम इह<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4024.htm">Next: Chapter 24</A></CENTER>
</div>
</BODY>
</HTML>
