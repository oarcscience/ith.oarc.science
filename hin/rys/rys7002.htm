<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 2</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7001.htm">Previous</A>&nbsp;
<A HREF="rys7003.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 2
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tasya tadvacanaṃ śrutvā rāghavasya mahātmanaḥ<BR>
&nbsp; kumbhayonir mahātejā vākyam etad uvāca ha<BR>
&nbsp;<FONT COLOR="GREEN" SIZE="-1">2</FONT>
 śṛṇu rājan yathāvṛttaṃ yasya tejobalaṃ mahat<BR>
&nbsp; jaghāna ca ripūn yuddhe yathāvadhyaś ca śatrubhiḥ<BR>
&nbsp;<FONT COLOR="GREEN" SIZE="-1">3</FONT>
 ahaṃ te rāvaṇasyedaṃ kulaṃ janma ca rāghava<BR>
&nbsp; varapradānaṃ ca tathā tasmai dattaṃ bravīmi te<BR>
&nbsp;<FONT COLOR="GREEN" SIZE="-1">4</FONT>
 purā kṛtayuge rāma prajāpatisutaḥ prabhuḥ<BR>
&nbsp; pulastyo nāma brahmarṣiḥ sākṣād iva pitāmahaḥ<BR>
&nbsp;<FONT COLOR="GREEN" SIZE="-1">5</FONT>
 nānukīrtyā guṇās tasya dharmataḥ śīlatas tathā<BR>
&nbsp; prajāpateḥ putra iti vaktuṃ śakyaṃ hi nāmataḥ<BR>
&nbsp;<FONT COLOR="GREEN" SIZE="-1">6</FONT>
 sa tu dharmaprasaṅgena meroḥ pārśve mahāgireḥ<BR>
&nbsp; tṛṇabindvāśramaṃ gatvā nyavasan munipuṃgavaḥ<BR>
&nbsp;<FONT COLOR="GREEN" SIZE="-1">7</FONT>
 tapas tepe sa dharmātmā svādhyāyaniyatendriyaḥ<BR>
&nbsp; gatvāśramapadaṃ tasya vighnaṃ kurvanti kanyakāḥ<BR>
&nbsp;<FONT COLOR="GREEN" SIZE="-1">8</FONT>
 devapannagakanyāś ca rājarṣitanayāś ca yāḥ<BR>
&nbsp; krīḍantyo 'psarasaś caiva taṃ deśam upapedire<BR>
&nbsp;<FONT COLOR="GREEN" SIZE="-1">9</FONT>
 sarvartuṣūpabhogyatvād ramyatvāt kānanasya ca<BR>
&nbsp; nityaśas tās tu taṃ deśaṃ gatvā krīḍanti kanyakāḥ<BR>
&nbsp;<FONT COLOR="GREEN" SIZE="-1">10</FONT>
 atha ruṣṭo mahātejā vyājahāra mahāmuniḥ<BR>
&nbsp;&nbsp; yā me darśanam āgacchet sā garbhaṃ dhārayiṣyati<BR>
<FONT COLOR="GREEN" SIZE="-1">11</FONT>
 tās tu sarvāḥ pratigatāḥ śrutvā vākyaṃ mahātmanaḥ<BR>
&nbsp;&nbsp; brahmaśāpabhayād bhītās taṃ deśaṃ nopacakramuḥ<BR>
<FONT COLOR="GREEN" SIZE="-1">12</FONT>
 tṛṇabindos tu rājarṣes tanayā na śṛṇoti tat<BR>
&nbsp;&nbsp; gatvāśramapadaṃ tasya vicacāra sunirbhayā<BR>
<FONT COLOR="GREEN" SIZE="-1">13</FONT>
 tasminn eva tu kāle sa prajāpatyo mahān ṛṣiḥ<BR>
&nbsp;&nbsp; svādhyāyam akarot tatra tapasā dyotitaprabhaḥ<BR>
<FONT COLOR="GREEN" SIZE="-1">14</FONT>
 sā tu vedadhvaniṃ śrutvā dṛṣṭvā caiva tapodhanam<BR>
&nbsp;&nbsp; abhavat pāṇḍudehā sā suvyañjitaśarīrajā<BR>
<FONT COLOR="GREEN" SIZE="-1">15</FONT>
 dṛṣṭvā paramasaṃvignā sā tu tadrūpam ātmanaḥ<BR>
&nbsp;&nbsp; idaṃ me kiṃ nv iti jñātvā pitur gatvāgrataḥ sthitāḥ<BR>
<FONT COLOR="GREEN" SIZE="-1">16</FONT>
 tāṃ tu dṛṣṭvā tathā bhūtāṃ tṛṇabindur athābravīt<BR>
&nbsp;&nbsp; kiṃ tam etat tv asadṛśaṃ dhārayasy ātmano vapuḥ<BR>
<FONT COLOR="GREEN" SIZE="-1">17</FONT>
 sā tu kṛtvāñjaliṃ dīnā kanyovāca tapodhanam<BR>
&nbsp;&nbsp; na jāne kāraṇaṃ tāta yena me rūpam īdṛśam<BR>
<FONT COLOR="GREEN" SIZE="-1">18</FONT>
 kiṃ tu pūrvaṃ gatāsmy ekā maharṣer bhāvitātmanaḥ<BR>
&nbsp;&nbsp; pulastyasyāśramaṃ divyam anveṣṭuṃ svasakhījanam<BR>
<FONT COLOR="GREEN" SIZE="-1">19</FONT>
 na ca paśyāmy ahaṃ tatra kāṃ cid apy āgatāṃ sakhīm<BR>
&nbsp;&nbsp; rūpasya tu viparyāsaṃ dṛṣṭvā cāham ihāgatā<BR>
<FONT COLOR="GREEN" SIZE="-1">20</FONT>
 tṛṇabindus tu rājarṣis tapasā dyotitaprabhaḥ<BR>
&nbsp;&nbsp; dhyānaṃ viveśa tac cāpi apaśyad ṛṣikarmajam<BR>
<FONT COLOR="GREEN" SIZE="-1">21</FONT>
 sa tu vijñāya taṃ śāpaṃ maharṣer bhāvitātmanaḥ<BR>
&nbsp;&nbsp; gṛhītvā tanayāṃ gatvā pulastyam idam abravīt<BR>
<FONT COLOR="GREEN" SIZE="-1">22</FONT>
 bhagamaṃs tanayāṃ me tvaṃ guṇaiḥ svair eva bhūṣitām<BR>
&nbsp;&nbsp; bhikṣāṃ pratigṛhāṇemāṃ maharṣe svayam udyatām<BR>
<FONT COLOR="GREEN" SIZE="-1">23</FONT>
 tapaścaraṇayuktasya śrāmyamāṇendriyasya te<BR>
&nbsp;&nbsp; śuśrūṣā tat parā nityaṃ bhaviṣyati na saṃśayaḥ<BR>
<FONT COLOR="GREEN" SIZE="-1">24</FONT>
 taṃ bruvāṇaṃ tu tadvākyaṃ rājarṣiṃ dhārmikaṃ tadā<BR>
&nbsp;&nbsp; jighṛkṣur abbravīt kanyāṃ bāḍham ity eva sa dvijaḥ<BR>
<FONT COLOR="GREEN" SIZE="-1">25</FONT>
 dattvā tu sa gato rājā svam āśramapadaṃ tadā<BR>
&nbsp;&nbsp; sāpi tatrāvasat kanyā toṣayantī patiṃ guṇaiḥ<BR>
&nbsp;&nbsp; prītaḥ sa tu mahātejā vākyam etad uvāca ha<BR>
<FONT COLOR="GREEN" SIZE="-1">26</FONT>
 parituṣṭo 'smi bhadraṃ te guṇānāṃ saṃpadā bhṛśam<BR>
&nbsp;&nbsp; tasmāt te viramāmy adya putram ātmasamaṃ guṇaiḥ<BR>
&nbsp;&nbsp; ubhayor vaṃśakartāraṃ paulastya iti viśrutam<BR>
<FONT COLOR="GREEN" SIZE="-1">27</FONT>
 yasmāt tu viśruto vedas tvayehābhyasyato mama<BR>
&nbsp;&nbsp; tasmāt sa viśravā nāma bhaviṣyati na saṃśayaḥ<BR>
<FONT COLOR="GREEN" SIZE="-1">28</FONT>
 evam uktā tu sā kanyā prahṛṣṭenāntarātmanā<BR>
&nbsp;&nbsp; acireṇaiva kālena sūtā viśravasaṃ sutam<BR>
<FONT COLOR="GREEN" SIZE="-1">29</FONT>
 sa tu lokatraye khyātaḥ śaucadharmasamanvitaḥ<BR>
&nbsp;&nbsp; piteva tapasā yukto viśravā munipuṃgavaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तस्य तद्वचनं शरुत्वा राघवस्य महात्मनः<BR>
&nbsp; कुम्भयॊनिर महातेजा वाक्यम एतद उवाच ह<BR>
&nbsp;<FONT COLOR="GREEN" SIZE="-1">2</FONT>
 शृणु राजन यथावृत्तं यस्य तेजॊबलं महत<BR>
&nbsp; जघान च रिपून युद्धे यथावध्यश च शत्रुभिः<BR>
&nbsp;<FONT COLOR="GREEN" SIZE="-1">3</FONT>
 अहं ते रावणस्येदं कुलं जन्म च राघव<BR>
&nbsp; वरप्रदानं च तथा तस्मै दत्तं बरवीमि ते<BR>
&nbsp;<FONT COLOR="GREEN" SIZE="-1">4</FONT>
 पुरा कृतयुगे राम परजापतिसुतः परभुः<BR>
&nbsp; पुलस्त्यॊ नाम बरह्मर्षिः साक्षाद इव पितामहः<BR>
&nbsp;<FONT COLOR="GREEN" SIZE="-1">5</FONT>
 नानुकीर्त्या गुणास तस्य धर्मतः शीलतस तथा<BR>
&nbsp; परजापतेः पुत्र इति वक्तुं शक्यं हि नामतः<BR>
&nbsp;<FONT COLOR="GREEN" SIZE="-1">6</FONT>
 स तु धर्मप्रसङ्गेन मेरॊः पार्श्वे महागिरेः<BR>
&nbsp; तृणबिन्द्वाश्रमं गत्वा नयवसन मुनिपुंगवः<BR>
&nbsp;<FONT COLOR="GREEN" SIZE="-1">7</FONT>
 तपस तेपे स धर्मात्मा सवाध्यायनियतेन्द्रियः<BR>
&nbsp; गत्वाश्रमपदं तस्य विघ्नं कुर्वन्ति कन्यकाः<BR>
&nbsp;<FONT COLOR="GREEN" SIZE="-1">8</FONT>
 देवपन्नगकन्याश च राजर्षितनयाश च याः<BR>
&nbsp; करीडन्त्यॊ ऽपसरसश चैव तं देशम उपपेदिरे<BR>
&nbsp;<FONT COLOR="GREEN" SIZE="-1">9</FONT>
 सर्वर्तुषूपभॊग्यत्वाद रम्यत्वात काननस्य च<BR>
&nbsp; नित्यशस तास तु तं देशं गत्वा करीडन्ति कन्यकाः<BR>
&nbsp;<FONT COLOR="GREEN" SIZE="-1">10</FONT>
 अथ रुष्टॊ महातेजा वयाजहार महामुनिः<BR>
&nbsp;&nbsp; या मे दर्शनम आगच्छेत सा गर्भं धारयिष्यति<BR>
<FONT COLOR="GREEN" SIZE="-1">11</FONT>
 तास तु सर्वाः परतिगताः शरुत्वा वाक्यं महात्मनः<BR>
&nbsp;&nbsp; बरह्मशापभयाद भीतास तं देशं नॊपचक्रमुः<BR>
<FONT COLOR="GREEN" SIZE="-1">12</FONT>
 तृणबिन्दॊस तु राजर्षेस तनया न शृणॊति तत<BR>
&nbsp;&nbsp; गत्वाश्रमपदं तस्य विचचार सुनिर्भया<BR>
<FONT COLOR="GREEN" SIZE="-1">13</FONT>
 तस्मिन्न एव तु काले स परजापत्यॊ महान ऋषिः<BR>
&nbsp;&nbsp; सवाध्यायम अकरॊत तत्र तपसा दयॊतितप्रभः<BR>
<FONT COLOR="GREEN" SIZE="-1">14</FONT>
 सा तु वेदध्वनिं शरुत्वा दृष्ट्वा चैव तपॊधनम<BR>
&nbsp;&nbsp; अभवत पाण्डुदेहा सा सुव्यञ्जितशरीरजा<BR>
<FONT COLOR="GREEN" SIZE="-1">15</FONT>
 दृष्ट्वा परमसंविग्ना सा तु तद्रूपम आत्मनः<BR>
&nbsp;&nbsp; इदं मे किं नव इति जञात्वा पितुर गत्वाग्रतः सथिताः<BR>
<FONT COLOR="GREEN" SIZE="-1">16</FONT>
 तां तु दृष्ट्वा तथा भूतां तृणबिन्दुर अथाब्रवीत<BR>
&nbsp;&nbsp; किं तम एतत तव असदृशं धारयस्य आत्मनॊ वपुः<BR>
<FONT COLOR="GREEN" SIZE="-1">17</FONT>
 सा तु कृत्वाञ्जलिं दीना कन्यॊवाच तपॊधनम<BR>
&nbsp;&nbsp; न जाने कारणं तात येन मे रूपम ईदृशम<BR>
<FONT COLOR="GREEN" SIZE="-1">18</FONT>
 किं तु पूर्वं गतास्म्य एका महर्षेर भावितात्मनः<BR>
&nbsp;&nbsp; पुलस्त्यस्याश्रमं दिव्यम अन्वेष्टुं सवसखीजनम<BR>
<FONT COLOR="GREEN" SIZE="-1">19</FONT>
 न च पश्याम्य अहं तत्र कां चिद अप्य आगतां सखीम<BR>
&nbsp;&nbsp; रूपस्य तु विपर्यासं दृष्ट्वा चाहम इहागता<BR>
<FONT COLOR="GREEN" SIZE="-1">20</FONT>
 तृणबिन्दुस तु राजर्षिस तपसा दयॊतितप्रभः<BR>
&nbsp;&nbsp; धयानं विवेश तच चापि अपश्यद ऋषिकर्मजम<BR>
<FONT COLOR="GREEN" SIZE="-1">21</FONT>
 स तु विज्ञाय तं शापं महर्षेर भावितात्मनः<BR>
&nbsp;&nbsp; गृहीत्वा तनयां गत्वा पुलस्त्यम इदम अब्रवीत<BR>
<FONT COLOR="GREEN" SIZE="-1">22</FONT>
 भगमंस तनयां मे तवं गुणैः सवैर एव भूषिताम<BR>
&nbsp;&nbsp; भिक्षां परतिगृहाणेमां महर्षे सवयम उद्यताम<BR>
<FONT COLOR="GREEN" SIZE="-1">23</FONT>
 तपश्चरणयुक्तस्य शराम्यमाणेन्द्रियस्य ते<BR>
&nbsp;&nbsp; शुश्रूषा तत परा नित्यं भविष्यति न संशयः<BR>
<FONT COLOR="GREEN" SIZE="-1">24</FONT>
 तं बरुवाणं तु तद्वाक्यं राजर्षिं धार्मिकं तदा<BR>
&nbsp;&nbsp; जिघृक्षुर अब्ब्रवीत कन्यां बाढम इत्य एव स दविजः<BR>
<FONT COLOR="GREEN" SIZE="-1">25</FONT>
 दत्त्वा तु स गतॊ राजा सवम आश्रमपदं तदा<BR>
&nbsp;&nbsp; सापि तत्रावसत कन्या तॊषयन्ती पतिं गुणैः<BR>
&nbsp;&nbsp; परीतः स तु महातेजा वाक्यम एतद उवाच ह<BR>
<FONT COLOR="GREEN" SIZE="-1">26</FONT>
 परितुष्टॊ ऽसमि भद्रं ते गुणानां संपदा भृशम<BR>
&nbsp;&nbsp; तस्मात ते विरमाम्य अद्य पुत्रम आत्मसमं गुणैः<BR>
&nbsp;&nbsp; उभयॊर वंशकर्तारं पौलस्त्य इति विश्रुतम<BR>
<FONT COLOR="GREEN" SIZE="-1">27</FONT>
 यस्मात तु विश्रुतॊ वेदस तवयेहाभ्यस्यतॊ मम<BR>
&nbsp;&nbsp; तस्मात स विश्रवा नाम भविष्यति न संशयः<BR>
<FONT COLOR="GREEN" SIZE="-1">28</FONT>
 एवम उक्ता तु सा कन्या परहृष्टेनान्तरात्मना<BR>
&nbsp;&nbsp; अचिरेणैव कालेन सूता विश्रवसं सुतम<BR>
<FONT COLOR="GREEN" SIZE="-1">29</FONT>
 स तु लॊकत्रये खयातः शौचधर्मसमन्वितः<BR>
&nbsp;&nbsp; पितेव तपसा युक्तॊ विश्रवा मुनिपुंगवः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7003.htm">Next: Chapter 3</A></CENTER>
</div>
</BODY>
</HTML>
