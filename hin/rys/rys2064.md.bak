<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 2 Index](rysi02.md)  
  [Previous](rys2063)  [Next](rys2065.md) 

</div>

------------------------------------------------------------------------

Book 2  
Chapter 64

 1 bharate bruvati svapnaṃ dūtās te klāntavāhanāḥ  
  praviśyāsahyaparikhaṃ ramyaṃ rājagṛhaṃ puram  
 2 samāgamya tu rājñā ca rājaputreṇa cārcitāḥ  
  rājñaḥ pādau gṛhītvā tu tam ūcur bharataṃ vacaḥ  
 3 purohitas tvā kuśalaṃ prāha sarve ca mantriṇaḥ  
  tvaramāṇaś ca niryāhi kṛtyam ātyayikaṃ tvayā  
 4 atra viṃśatikoṭyas tu nṛpater mātulasya te  
  daśakoṭyas tu saṃpūrṇās tathaiva ca nṛpātmaja  
 5 pratigṛhya ca tat sarvaṃ svanuraktaḥ suhṛjjane  
  dūtān uvāca bharataḥ kāmaiḥ saṃpratipūjya tān  
 6 kac cit sukuśalī rājā pitā daśaratho mama  
  kac cic cārāgatā rāme lakṣmaṇe vā mahātmani  
 7 āryā ca dharmaniratā dharmajñā dharmadarśinī  
  arogā cāpi kausalyā mātā rāmasya dhīmataḥ  
 8 kac cit sumitrā dharmajñā jananī lakṣmaṇasya yā  
  śatrughnasya ca vīrasya sārogā cāpi madhyamā  
 9 ātmakāmā sadā caṇḍī krodhanā prājñamāninī  
  arogā cāpi kaikeyī mātā me kim uvāca ha  
 10 evam uktās tu te dūtā bharatena mahātmanā  
   ūcuḥ saṃpraśritaṃ vākyam idaṃ taṃ bharataṃ tadā  
   kuśalās te naravyāghra yeṣāṃ kuśalam icchasi  
11 bharataś cāpi tān dūtān evam ukto 'bhyabhāṣata  
   āpṛcche 'haṃ mahārājaṃ dūtāḥ saṃtvarayanti mām  
12 evam uktvā tu tān dūtān bharataḥ pārthivātmajaḥ  
   dūtaiḥ saṃcodito vākyaṃ mātāmaham uvāca ha  
13 rājan pitur gamiṣyāmi sakāśaṃ dūtacoditaḥ  
   punar apy aham eṣyāmi yadā me tvaṃ smariṣyasi  
14 bharatenaivam uktas tu nṛpo mātāmahas tadā  
   tam uvāca śubhaṃ vākyaṃ śirasy āghrāya rāghavam  
15 gaccha tātānujāne tvāṃ kaikeyī suprajās tvayā  
   mātaraṃ kuśalaṃ brūyāḥ pitaraṃ ca paraṃtapa  
16 purohitaṃ ca kuśalaṃ ye cānye dvijasattamāḥ  
   tau ca tāta maheṣvāsau bhrātaru rāmalakṣmaṇau  
17 tasmai hastyuttamāṃś citrān kambalān ajināni ca  
   abhisatkṛtya kaikeyo bharatāya dhanaṃ dadau  
18 rukma niṣkasahasre dve ṣoḍaśāśvaśatāni ca  
   satkṛtya kaikeyī putraṃ kekayo dhanam ādiśat  
19 tathāmātyān abhipretān viśvāsyāṃś ca guṇānvitān  
   dadāv aśvapatiḥ śīghraṃ bharatāyānuyāyinaḥ  
20 airāvatān aindraśirān nāgān vai priyadarśanān  
   kharāñ śīghrān susaṃyuktān mātulo 'smai dhanaṃ dadau  
21 antaḥpure 'tisaṃvṛddhān vyāghravīryabalānvitān  
   daṃṣṭrāyudhān mahākāyāñ śunaś copāyanaṃ dadau  
22 sa mātāmaham āpṛcchya mātulaṃ ca yudhājitam  
   ratham āruhya bharataḥ śatrughnasahito yayau  
23 rathān maṇḍalacakrāṃś ca yojayitvā paraḥśatam  
   uṣṭrago'śvakharair bhṛtyā bharataṃ yāntam anvayuḥ  
24 balena gupto bharato mahātmā; sahāryakasyātmasamair amātyaiḥ  
   ādāya śatrughnam apetaśatrur; gṛhād yayau siddha ivendralokāt  

 1 भरते बरुवति सवप्नं दूतास ते कलान्तवाहनाः  
  परविश्यासह्यपरिखं रम्यं राजगृहं पुरम  
 2 समागम्य तु राज्ञा च राजपुत्रेण चार्चिताः  
  राज्ञः पादौ गृहीत्वा तु तम ऊचुर भरतं वचः  
 3 पुरॊहितस तवा कुशलं पराह सर्वे च मन्त्रिणः  
  तवरमाणश च निर्याहि कृत्यम आत्ययिकं तवया  
 4 अत्र विंशतिकॊट्यस तु नृपतेर मातुलस्य ते  
  दशकॊट्यस तु संपूर्णास तथैव च नृपात्मज  
 5 परतिगृह्य च तत सर्वं सवनुरक्तः सुहृज्जने  
  दूतान उवाच भरतः कामैः संप्रतिपूज्य तान  
 6 कच चित सुकुशली राजा पिता दशरथॊ मम  
  कच चिच चारागता रामे लक्ष्मणे वा महात्मनि  
 7 आर्या च धर्मनिरता धर्मज्ञा धर्मदर्शिनी  
  अरॊगा चापि कौसल्या माता रामस्य धीमतः  
 8 कच चित सुमित्रा धर्मज्ञा जननी लक्ष्मणस्य या  
  शत्रुघ्नस्य च वीरस्य सारॊगा चापि मध्यमा  
 9 आत्मकामा सदा चण्डी करॊधना पराज्ञमानिनी  
  अरॊगा चापि कैकेयी माता मे किम उवाच ह  
 10 एवम उक्तास तु ते दूता भरतेन महात्मना  
   ऊचुः संप्रश्रितं वाक्यम इदं तं भरतं तदा  
   कुशलास ते नरव्याघ्र येषां कुशलम इच्छसि  
11 भरतश चापि तान दूतान एवम उक्तॊ ऽभयभाषत  
   आपृच्छे ऽहं महाराजं दूताः संत्वरयन्ति माम  
12 एवम उक्त्वा तु तान दूतान भरतः पार्थिवात्मजः  
   दूतैः संचॊदितॊ वाक्यं मातामहम उवाच ह  
13 राजन पितुर गमिष्यामि सकाशं दूतचॊदितः  
   पुनर अप्य अहम एष्यामि यदा मे तवं समरिष्यसि  
14 भरतेनैवम उक्तस तु नृपॊ मातामहस तदा  
   तम उवाच शुभं वाक्यं शिरस्य आघ्राय राघवम  
15 गच्छ तातानुजाने तवां कैकेयी सुप्रजास तवया  
   मातरं कुशलं बरूयाः पितरं च परंतप  
16 पुरॊहितं च कुशलं ये चान्ये दविजसत्तमाः  
   तौ च तात महेष्वासौ भरातरु रामलक्ष्मणौ  
17 तस्मै हस्त्युत्तमांश चित्रान कम्बलान अजिनानि च  
   अभिसत्कृत्य कैकेयॊ भरताय धनं ददौ  
18 रुक्म निष्कसहस्रे दवे षॊडशाश्वशतानि च  
   सत्कृत्य कैकेयी पुत्रं केकयॊ धनम आदिशत  
19 तथामात्यान अभिप्रेतान विश्वास्यांश च गुणान्वितान  
   ददाव अश्वपतिः शीघ्रं भरतायानुयायिनः  
20 ऐरावतान ऐन्द्रशिरान नागान वै परियदर्शनान  
   खराञ शीघ्रान सुसंयुक्तान मातुलॊ ऽसमै धनं ददौ  
21 अन्तःपुरे ऽतिसंवृद्धान वयाघ्रवीर्यबलान्वितान  
   दंष्ट्रायुधान महाकायाञ शुनश चॊपायनं ददौ  
22 स मातामहम आपृच्छ्य मातुलं च युधाजितम  
   रथम आरुह्य भरतः शत्रुघ्नसहितॊ ययौ  
23 रथान मण्डलचक्रांश च यॊजयित्वा परःशतम  
   उष्ट्रगॊऽशवखरैर भृत्या भरतं यान्तम अन्वयुः  
24 बलेन गुप्तॊ भरतॊ महात्मा; सहार्यकस्यात्मसमैर अमात्यैः  
   आदाय शत्रुघ्नम अपेतशत्रुर; गृहाद ययौ सिद्ध इवेन्द्रलॊकात  

<div class="filenav">

------------------------------------------------------------------------

[Next: Chapter 65](rys2065.md)

</div>
