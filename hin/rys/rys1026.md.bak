<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 1 Index](rysi01.md)  
  [Previous](rys1025)  [Next](rys1027.md) 

</div>

------------------------------------------------------------------------

Book 1  
Chapter 26

 1 atha tāṃ rajanīm uṣya viśvāmiro mahāyaśāḥ  
  prahasya rāghavaṃ vākyam uvāca madhurākṣaram  
 2 patituṣṭo 'smi bhadraṃ te rājaputra mahāyaśaḥ  
  prītyā paramayā yukto dadāmy astrāṇi sarvaśaḥ  
 3 devāsuragaṇān vāpi sagandharvoragān api  
  yair amitrān prasahyājau vaśīkṛtya jayiṣyasi  
 4 tāni divyāni bhadraṃ te dadāmy astrāṇi sarvaśaḥ  
  daṇḍacakraṃ mahad divyaṃ tava dāsyāmi rāghava  
 5 dharmacakraṃ tato vīra kālacakraṃ tathaiva ca  
  viṣṇucakraṃ tathātyugram aindraṃ cakraṃ tathaiva ca  
 6 vajram astraṃ naraśreṣṭha śaivaṃ śūlavaraṃ tathā  
  astraṃ brahmaśiraś caiva aiṣīkam api rāghava  
 7 dadāmi te mahābāho brāhmam astram anuttamam  
  gade dve caiva kākutstha modakī śikharī ubhe  
 8 pradīpte naraśārdūla prayacchāmi nṛpātmaja  
  dharmapāśam ahaṃ rāma kālapāśaṃ tathaiva ca  
 9 vāruṇaṃ pāśam astraṃ ca dadāny aham anuttamam  
  aśanī dve prayacchāmi śuṣkārdre raghunandana  
 10 dadāmi cāstraṃ painākam astraṃ nārāyaṇaṃ tathā  
   āgneyam astra dayitaṃ śikharaṃ nāma nāmataḥ  
11 vāyavyaṃ prathamaṃ nāma dadāmi tava rāghava  
   astraṃ hayaśiro nāma krauñcam astraṃ tathaiva ca  
12 śakti dvayaṃ ca kākutstha dadāmi tava cānagha  
   kaṅkālaṃ musalaṃ ghoraṃ kāpālam atha kaṅkaṇam  
13 dhārayanty asurā yāni dadāmy etāni sarvaśaḥ  
   vaidyādharaṃ mahāstraṃ ca nandanaṃ nāma nāmataḥ  
14 asiratnaṃ mahābāho dadāmi nṛvarātmaja  
   gāndharvam astraṃ dayitaṃ mānavaṃ nāma nāmataḥ  
15 prasvāpanapraśamane dadmi sauraṃ ca rāghava  
   darpaṇaṃ śoṣaṇaṃ caiva saṃtāpanavilāpane  
16 madanaṃ caiva durdharṣaṃ kandarpadayitaṃ tathā  
   paiśācam astraṃ dayitaṃ mohanaṃ nāma nāmataḥ  
   pratīccha naraśārdūla rājaputra mahāyaśaḥ  
17 tāmasaṃ naraśārdūla saumanaṃ ca mahābalam  
   saṃvartaṃ caiva durdharṣaṃ mausalaṃ ca nṛpātmaja  
18 satyam astraṃ mahābāho tathā māyādharaṃ param  
   ghoraṃ tejaḥprabhaṃ nāma paratejo'pakarṣaṇam  
19 somāstraṃ śiśiraṃ nāma tvāṣṭram astraṃ sudāmanam  
   dāruṇaṃ ca bhagasyāpi śīteṣum atha mānavam  
20 etān nāma mahābāho kāmarūpān mahābalān  
   gṛhāṇa paramodārān kṣipram eva nṛpātmaja  
21 sthitas tu prāṅmukho bhūtvā śucir nivaratas tadā  
   dadau rāmāya suprīto mantragrāmam anuttamam  
22 japatas tu munes tasya viśvāmitrasya dhīmataḥ  
   upatasthur mahārhāṇi sarvāṇy astrāṇi rāghavam  
23 ūcuś ca muditā rāmaṃ sarve prāñjalayas tadā  
   ime sma paramodāra kiṃkarās tava rāghava  
24 pratigṛhya ca kākutsthaḥ samālabhya ca pāṇinā  
   manasā me bhaviṣyadhvam iti tāny abhyacodayat  
25 tataḥ prītamanā rāmo viśvāmitraṃ mahāmunim  
   abhivādya mahātejā gamanāyopacakrame  

 1 अथ तां रजनीम उष्य विश्वामिरॊ महायशाः  
  परहस्य राघवं वाक्यम उवाच मधुराक्षरम  
 2 पतितुष्टॊ ऽसमि भद्रं ते राजपुत्र महायशः  
  परीत्या परमया युक्तॊ ददाम्य अस्त्राणि सर्वशः  
 3 देवासुरगणान वापि सगन्धर्वॊरगान अपि  
  यैर अमित्रान परसह्याजौ वशीकृत्य जयिष्यसि  
 4 तानि दिव्यानि भद्रं ते ददाम्य अस्त्राणि सर्वशः  
  दण्डचक्रं महद दिव्यं तव दास्यामि राघव  
 5 धर्मचक्रं ततॊ वीर कालचक्रं तथैव च  
  विष्णुचक्रं तथात्युग्रम ऐन्द्रं चक्रं तथैव च  
 6 वज्रम अस्त्रं नरश्रेष्ठ शैवं शूलवरं तथा  
  अस्त्रं बरह्मशिरश चैव ऐषीकम अपि राघव  
 7 ददामि ते महाबाहॊ बराह्मम अस्त्रम अनुत्तमम  
  गदे दवे चैव काकुत्स्थ मॊदकी शिखरी उभे  
 8 परदीप्ते नरशार्दूल परयच्छामि नृपात्मज  
  धर्मपाशम अहं राम कालपाशं तथैव च  
 9 वारुणं पाशम अस्त्रं च ददान्य अहम अनुत्तमम  
  अशनी दवे परयच्छामि शुष्कार्द्रे रघुनन्दन  
 10 ददामि चास्त्रं पैनाकम अस्त्रं नारायणं तथा  
   आग्नेयम अस्त्र दयितं शिखरं नाम नामतः  
11 वायव्यं परथमं नाम ददामि तव राघव  
   अस्त्रं हयशिरॊ नाम करौञ्चम अस्त्रं तथैव च  
12 शक्ति दवयं च काकुत्स्थ ददामि तव चानघ  
   कङ्कालं मुसलं घॊरं कापालम अथ कङ्कणम  
13 धारयन्त्य असुरा यानि ददाम्य एतानि सर्वशः  
   वैद्याधरं महास्त्रं च नन्दनं नाम नामतः  
14 असिरत्नं महाबाहॊ ददामि नृवरात्मज  
   गान्धर्वम अस्त्रं दयितं मानवं नाम नामतः  
15 परस्वापनप्रशमने दद्मि सौरं च राघव  
   दर्पणं शॊषणं चैव संतापनविलापने  
16 मदनं चैव दुर्धर्षं कन्दर्पदयितं तथा  
   पैशाचम अस्त्रं दयितं मॊहनं नाम नामतः  
   परतीच्छ नरशार्दूल राजपुत्र महायशः  
17 तामसं नरशार्दूल सौमनं च महाबलम  
   संवर्तं चैव दुर्धर्षं मौसलं च नृपात्मज  
18 सत्यम अस्त्रं महाबाहॊ तथा मायाधरं परम  
   घॊरं तेजःप्रभं नाम परतेजॊऽपकर्षणम  
19 सॊमास्त्रं शिशिरं नाम तवाष्ट्रम अस्त्रं सुदामनम  
   दारुणं च भगस्यापि शीतेषुम अथ मानवम  
20 एतान नाम महाबाहॊ कामरूपान महाबलान  
   गृहाण परमॊदारान कषिप्रम एव नृपात्मज  
21 सथितस तु पराङ्मुखॊ भूत्वा शुचिर निवरतस तदा  
   ददौ रामाय सुप्रीतॊ मन्त्रग्रामम अनुत्तमम  
22 जपतस तु मुनेस तस्य विश्वामित्रस्य धीमतः  
   उपतस्थुर महार्हाणि सर्वाण्य अस्त्राणि राघवम  
23 ऊचुश च मुदिता रामं सर्वे पराञ्जलयस तदा  
   इमे सम परमॊदार किंकरास तव राघव  
24 परतिगृह्य च काकुत्स्थः समालभ्य च पाणिना  
   मनसा मे भविष्यध्वम इति तान्य अभ्यचॊदयत  
25 ततः परीतमना रामॊ विश्वामित्रं महामुनिम  
   अभिवाद्य महातेजा गमनायॊपचक्रमे  

<div class="filenav">

------------------------------------------------------------------------

[Next: Chapter 27](rys1027.md)

</div>
