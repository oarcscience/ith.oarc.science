<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 5 Index](rysi05.md)  
  [Previous](rys5005)  [Next](rys5007.md) 

</div>

------------------------------------------------------------------------

Book 5  
Chapter 6

 1 sa veśmajālaṃ balavān dadarśa; vyāsaktavaidūryasuvarṇajālam  
  yathā mahat prāvṛṣi meghajālaṃ; vidyutpinaddhaṃ savihaṃgajālam  
 2 niveśanānāṃ vividhāś ca śālāḥ; pradhānaśaṅkhāyudhacāpaśālāḥ  
  manoharāś cāpi punar viśālā; dadarśa veśmādriṣu candraśālāḥ  
 3 gṛhāṇi nānāvasurājitāni; devāsuraiś cāpi supūjitāni  
  sarvaiś ca doṣaiḥ parivarjitāni; kapir dadarśa svabalārjitāni  
 4 tāni prayatnābhisamāhitāni; mayena sākṣād iva nirmitāni  
  mahītale sarvaguṇottarāṇi; dadarśa laṅkādhipater gṛhāṇi  
 5 tato dadarśocchritamegharūpaṃ; manoharaṃ kāñcanacārurūpam  
  rakṣo'dhipasyātmabalānurūpaṃ; gṛhottamaṃ hy apratirūparūpam  
 6 mahītale svargam iva prakīrṇaṃ; śriyā jvalantaṃ bahuratnakīrṇam  
  nānātarūṇāṃ kusumāvakīrṇaṃ; girer ivāgraṃ rajasāvakīrṇam  
 7 nārīpravekair iva dīpyamānaṃ; taḍidbhir ambhodavad arcyamānam  
  haṃsapravekair iva vāhyamānaṃ; śriyā yutaṃ khe sukṛtāṃ vimānam  
 8 yathā nagāgraṃ bahudhātucitraṃ; yathā nabhaś ca grahacandracitram  
  dadarśa yuktīkṛtameghacitraṃ; vimānaratnaṃ bahuratnacitram  
 9 mahī kṛtā parvatarājipūrṇā; śailāḥ kṛtā vṛkṣavitānapūrṇāḥ  
  vṛkṣāḥ kṛtāḥ puṣpavitānapūrṇāḥ; puṣpaṃ kṛtaṃ kesarapatrapūrṇam  
 10 kṛtāni veśmāni ca pāṇḍurāṇi; tathā supuṣpā api puṣkariṇyaḥ  
   punaś ca padmāni sakesarāṇi; dhanyāni citrāṇi tathā vanāni  
11 puṣpāhvayaṃ nāma virājamānaṃ; ratnaprabhābhiś ca vivardhamānam  
   veśmottamānām api coccamānaṃ; mahākapis tatra mahāvimānam  
12 kṛtāś ca vaidūryamayā vihaṃgā; rūpyapravālaiś ca tathā vihaṃgāḥ  
   citrāś ca nānāvasubhir bhujaṃgā; jātyānurūpās turagāḥ śubhāṅgāḥ  
13 pravālajāmbūnadapuṣpapakṣāḥ; salīlam āvarjitajihmapakṣāḥ  
   kāmasya sākṣād iva bhānti pakṣāḥ; kṛtā vihaṃgāḥ sumukhāḥ supakṣāḥ  
14 niyujyamānāś ca gajāḥ suhastāḥ; sakesarāś cotpalapatrahastāḥ  
   babhūva devī ca kṛtā suhastā; lakṣmīs tathā padmini padmahastā  
15 itīva tad gṛham abhigamya śobhanaṃ; savismayo nagam iva
cāruśobhanam  
   punaś ca tat paramasugandhi sundaraṃ; himātyaye nagam iva
cārukandaram  
16 tataḥ sa tāṃ kapir abhipatya pūjitāṃ; caran purīṃ
daśamukhabāhupālitām  
   adṛśya tāṃ janakasutāṃ supūjitāṃ; suduḥkhitāṃ patiguṇaveganirjitām  
17 tatas tadā bahuvidhabhāvitātmanaḥ; kṛtātmano janakasutāṃ
suvartmanaḥ  
   apaśyato 'bhavad atiduḥkhitaṃ manaḥ; sucakṣuṣaḥ pravicarato
mahātmanaḥ  

 1 स वेश्मजालं बलवान ददर्श; वयासक्तवैदूर्यसुवर्णजालम  
  यथा महत परावृषि मेघजालं; विद्युत्पिनद्धं सविहंगजालम  
 2 निवेशनानां विविधाश च शालाः; परधानशङ्खायुधचापशालाः  
  मनॊहराश चापि पुनर विशाला; ददर्श वेश्माद्रिषु चन्द्रशालाः  
 3 गृहाणि नानावसुराजितानि; देवासुरैश चापि सुपूजितानि  
  सर्वैश च दॊषैः परिवर्जितानि; कपिर ददर्श सवबलार्जितानि  
 4 तानि परयत्नाभिसमाहितानि; मयेन साक्षाद इव निर्मितानि  
  महीतले सर्वगुणॊत्तराणि; ददर्श लङ्काधिपतेर गृहाणि  
 5 ततॊ ददर्शॊच्छ्रितमेघरूपं; मनॊहरं काञ्चनचारुरूपम  
  रक्षॊऽधिपस्यात्मबलानुरूपं; गृहॊत्तमं हय अप्रतिरूपरूपम  
 6 महीतले सवर्गम इव परकीर्णं; शरिया जवलन्तं बहुरत्नकीर्णम  
  नानातरूणां कुसुमावकीर्णं; गिरेर इवाग्रं रजसावकीर्णम  
 7 नारीप्रवेकैर इव दीप्यमानं; तडिद्भिर अम्भॊदवद अर्च्यमानम  
  हंसप्रवेकैर इव वाह्यमानं; शरिया युतं खे सुकृतां विमानम  
 8 यथा नगाग्रं बहुधातुचित्रं; यथा नभश च गरहचन्द्रचित्रम  
  ददर्श युक्तीकृतमेघचित्रं; विमानरत्नं बहुरत्नचित्रम  
 9 मही कृता पर्वतराजिपूर्णा; शैलाः कृता वृक्षवितानपूर्णाः  
  वृक्षाः कृताः पुष्पवितानपूर्णाः; पुष्पं कृतं केसरपत्रपूर्णम  
 10 कृतानि वेश्मानि च पाण्डुराणि; तथा सुपुष्पा अपि पुष्करिण्यः  
   पुनश च पद्मानि सकेसराणि; धन्यानि चित्राणि तथा वनानि  
11 पुष्पाह्वयं नाम विराजमानं; रत्नप्रभाभिश च विवर्धमानम  
   वेश्मॊत्तमानाम अपि चॊच्चमानं; महाकपिस तत्र महाविमानम  
12 कृताश च वैदूर्यमया विहंगा; रूप्यप्रवालैश च तथा विहंगाः  
   चित्राश च नानावसुभिर भुजंगा; जात्यानुरूपास तुरगाः शुभाङ्गाः  
13 परवालजाम्बूनदपुष्पपक्षाः; सलीलम आवर्जितजिह्मपक्षाः  
   कामस्य साक्षाद इव भान्ति पक्षाः; कृता विहंगाः सुमुखाः सुपक्षाः  
14 नियुज्यमानाश च गजाः सुहस्ताः; सकेसराश चॊत्पलपत्रहस्ताः  
   बभूव देवी च कृता सुहस्ता; लक्ष्मीस तथा पद्मिनि पद्महस्ता  
15 इतीव तद गृहम अभिगम्य शॊभनं; सविस्मयॊ नगम इव चारुशॊभनम  
   पुनश च तत परमसुगन्धि सुन्दरं; हिमात्यये नगम इव चारुकन्दरम  
16 ततः स तां कपिर अभिपत्य पूजितां; चरन पुरीं दशमुखबाहुपालिताम  
   अदृश्य तां जनकसुतां सुपूजितां; सुदुःखितां पतिगुणवेगनिर्जिताम  
17 ततस तदा बहुविधभावितात्मनः; कृतात्मनॊ जनकसुतां सुवर्त्मनः  
   अपश्यतॊ ऽभवद अतिदुःखितं मनः; सुचक्षुषः परविचरतॊ महात्मनः  

<div class="filenav">

------------------------------------------------------------------------

[Next: Chapter 7](rys5007.md)

</div>
