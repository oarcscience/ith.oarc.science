<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 6 Index](rysi06.md)  
  [Previous](rys6063)  [Next](rys6065.md) 

</div>

------------------------------------------------------------------------

Book 6  
Chapter 64

 1 nikumbho bhrātaraṃ dṛṣṭvā sugrīveṇa nipātitam  
  pradahann iva kopena vānarendram avaikṣata  
 2 tataḥ sragdāmasaṃnaddhaṃ dattapañcāṅgulaṃ śubham  
  ādade parighaṃ vīro nagendraśikharopamam  
 3 hemapaṭṭaparikṣiptaṃ vajravidrumabhūṣitam  
  yamadaṇḍopamaṃ bhīmaṃ rakṣasāṃ bhayanāśanam  
 4 tam āvidhya mahātejāḥ śakradhvajasamaṃ raṇe  
  vinanāda vivṛttāsyo nikumbho bhīmavikramaḥ  
 5 urogatena niṣkeṇa bhujasthair aṅgadair api  
  kuṇḍalābhyāṃ ca mṛṣṭābhyāṃ mālayā ca vicitrayā  
 6 nikumbho bhūṣaṇair bhāti tena sma parigheṇa ca  
  yathendradhanuṣā meghaḥ savidyutstanayitnumān  
 7 parighāgreṇa pusphoṭa vātagranthir mahātmanaḥ  
  prajajvāla saghoṣaś ca vidhūma iva pāvakaḥ  
 8 nagaryā viṭapāvatyā gandharvabhavanottamaiḥ  
  saha caivāmarāvatyā sarvaiś ca bhavanaiḥ saha  
 9 satārāgaṇanakṣatraṃ sacandraṃ samahāgraham  
  nikumbhaparighāghūrṇaṃ bhramatīva nabhastalam  
 10 durāsadaś ca saṃjajñe parighābharaṇaprabhaḥ  
   krodhendhano nikumbhāgnir yugāntāgnir ivotthitaḥ  
11 rākṣasā vānarāś cāpi na śekuḥ spandituṃ bhayāt  
   hanūmaṃs tu vivṛtyoras tasthau pramukhato balī  
12 parighopamabāhus tu parighaṃ bhāskaraprabham  
   balī balavatas tasya pātayām āsa vakṣasi  
13 sthire tasyorasi vyūḍhe parighaḥ śatadhā kṛtaḥ  
   viśīryamāṇaḥ sahasā ulkā śatam ivāmbare  
14 sa tu tena prahāreṇa cacāla ca mahākapiḥ  
   parigheṇa samādhūto yathā bhūmicale 'calaḥ  
15 sa tathābhihatas tena hanūmān plavagottamaḥ  
   muṣṭiṃ saṃvartayām āsa balenātimahābalaḥ  
16 tam udyamya mahātejā nikumbhorasi vīryavān  
   abhicikṣepa vegena vegavān vāyuvikramaḥ  
17 tataḥ pusphoṭa carmāsya prasusrāva ca śoṇitam  
   muṣṭinā tena saṃjajñe jvālā vidyud ivotthitā  
18 sa tu tena prahāreṇa nikumbho vicacāla ha  
   svasthaś cāpi nijagrāha hanūmantaṃ mahābalam  
19 vicukruśus tadā saṃkhye bhīmaṃ laṅkānivāsinaḥ  
   nikumbhenoddhṛtaṃ dṛṣṭvā hanūmantaṃ mahābalam  
20 sa tathā hriyamāṇo 'pi kumbhakarṇātmajena hi  
   ājaghānānilasuto vajravegena muṣṭinā  
21 ātmānaṃ mocayitvātha kṣitāv abhyavapadyata  
   hanūmān unmamathāśu nikumbhaṃ mārutātmajaḥ  
22 nikṣipya paramāyatto nikumbhaṃ niṣpipeṣa ca  
   utpatya cāsya vegena papātorasi vīryavān  
23 parigṛhya ca bāhubhyāṃ parivṛtya śirodharām  
   utpāṭayām āsa śiro bhairavaṃ nadato mahat  
24 atha vinadati sādite nikumbhe; pavanasutena raṇe babhūva yuddham  
   daśarathasutarākṣasendracamvor; bhṛśataram āgataroṣayoḥ subhīmam  

 1 निकुम्भॊ भरातरं दृष्ट्वा सुग्रीवेण निपातितम  
  परदहन्न इव कॊपेन वानरेन्द्रम अवैक्षत  
 2 ततः सरग्दामसंनद्धं दत्तपञ्चाङ्गुलं शुभम  
  आददे परिघं वीरॊ नगेन्द्रशिखरॊपमम  
 3 हेमपट्टपरिक्षिप्तं वज्रविद्रुमभूषितम  
  यमदण्डॊपमं भीमं रक्षसां भयनाशनम  
 4 तम आविध्य महातेजाः शक्रध्वजसमं रणे  
  विननाद विवृत्तास्यॊ निकुम्भॊ भीमविक्रमः  
 5 उरॊगतेन निष्केण भुजस्थैर अङ्गदैर अपि  
  कुण्डलाभ्यां च मृष्टाभ्यां मालया च विचित्रया  
 6 निकुम्भॊ भूषणैर भाति तेन सम परिघेण च  
  यथेन्द्रधनुषा मेघः सविद्युत्स्तनयित्नुमान  
 7 परिघाग्रेण पुस्फॊट वातग्रन्थिर महात्मनः  
  परजज्वाल सघॊषश च विधूम इव पावकः  
 8 नगर्या विटपावत्या गन्धर्वभवनॊत्तमैः  
  सह चैवामरावत्या सर्वैश च भवनैः सह  
 9 सतारागणनक्षत्रं सचन्द्रं समहाग्रहम  
  निकुम्भपरिघाघूर्णं भरमतीव नभस्तलम  
 10 दुरासदश च संजज्ञे परिघाभरणप्रभः  
   करॊधेन्धनॊ निकुम्भाग्निर युगान्ताग्निर इवॊत्थितः  
11 राक्षसा वानराश चापि न शेकुः सपन्दितुं भयात  
   हनूमंस तु विवृत्यॊरस तस्थौ परमुखतॊ बली  
12 परिघॊपमबाहुस तु परिघं भास्करप्रभम  
   बली बलवतस तस्य पातयाम आस वक्षसि  
13 सथिरे तस्यॊरसि वयूढे परिघः शतधा कृतः  
   विशीर्यमाणः सहसा उल्का शतम इवाम्बरे  
14 स तु तेन परहारेण चचाल च महाकपिः  
   परिघेण समाधूतॊ यथा भूमिचले ऽचलः  
15 स तथाभिहतस तेन हनूमान पलवगॊत्तमः  
   मुष्टिं संवर्तयाम आस बलेनातिमहाबलः  
16 तम उद्यम्य महातेजा निकुम्भॊरसि वीर्यवान  
   अभिचिक्षेप वेगेन वेगवान वायुविक्रमः  
17 ततः पुस्फॊट चर्मास्य परसुस्राव च शॊणितम  
   मुष्टिना तेन संजज्ञे जवाला विद्युद इवॊत्थिता  
18 स तु तेन परहारेण निकुम्भॊ विचचाल ह  
   सवस्थश चापि निजग्राह हनूमन्तं महाबलम  
19 विचुक्रुशुस तदा संख्ये भीमं लङ्कानिवासिनः  
   निकुम्भेनॊद्धृतं दृष्ट्वा हनूमन्तं महाबलम  
20 स तथा हरियमाणॊ ऽपि कुम्भकर्णात्मजेन हि  
   आजघानानिलसुतॊ वज्रवेगेन मुष्टिना  
21 आत्मानं मॊचयित्वाथ कषिताव अभ्यवपद्यत  
   हनूमान उन्ममथाशु निकुम्भं मारुतात्मजः  
22 निक्षिप्य परमायत्तॊ निकुम्भं निष्पिपेष च  
   उत्पत्य चास्य वेगेन पपातॊरसि वीर्यवान  
23 परिगृह्य च बाहुभ्यां परिवृत्य शिरॊधराम  
   उत्पाटयाम आस शिरॊ भैरवं नदतॊ महत  
24 अथ विनदति सादिते निकुम्भे; पवनसुतेन रणे बभूव युद्धम  
   दशरथसुतराक्षसेन्द्रचम्वॊर; भृशतरम आगतरॊषयॊः सुभीमम  

<div class="filenav">

------------------------------------------------------------------------

[Next: Chapter 65](rys6065.md)

</div>
