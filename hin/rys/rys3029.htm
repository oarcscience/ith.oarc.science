<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 29</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi03.htm">Book 3 Index</A><BR>
&nbsp;
<A HREF="rys3028.htm">Previous</A>&nbsp;
<A HREF="rys3030.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 29
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 bhittvā tu tāṃ gadāṃ bāṇai rāghavo dharmavatsalaḥ<BR>
&nbsp; smayamānaḥ kharaṃ vākyaṃ saṃrabdham idam abravīt<BR>
&nbsp;<FONT COLOR="GREEN" SIZE="-1">2</FONT>
 etat te balasarvasvaṃ darśitaṃ rākṣasādhama<BR>
&nbsp; śaktihīnataro matto vṛthā tvam upagarjitam<BR>
&nbsp;<FONT COLOR="GREEN" SIZE="-1">3</FONT>
 eṣā bāṇavinirbhinnā gadā bhūmitalaṃ gatā<BR>
&nbsp; abhidhānapragalbhasya tava pratyayaghātinī<BR>
&nbsp;<FONT COLOR="GREEN" SIZE="-1">4</FONT>
 yat tvayoktaṃ vinaṣṭānām idam aśrupramārjanam<BR>
&nbsp; rākṣasānāṃ karomīti mithyā tad api te vacaḥ<BR>
&nbsp;<FONT COLOR="GREEN" SIZE="-1">5</FONT>
 nīcasya kṣudraśīlasya mithyāvṛttasya rakṣasaḥ<BR>
&nbsp; prāṇān apahariṣyāmi garutmān amṛtaṃ yathā<BR>
&nbsp;<FONT COLOR="GREEN" SIZE="-1">6</FONT>
 adya te bhinnakaṇṭhasya phenabudbudabhūṣitam<BR>
&nbsp; vidāritasya madbāṇair mahī pāsyati śoṇitam<BR>
&nbsp;<FONT COLOR="GREEN" SIZE="-1">7</FONT>
 pāṃsurūṣitasarvāṅgaḥ srastanyastabhujadvayaḥ<BR>
&nbsp; svapsyase gāṃ samāśliṣya durlabhāṃ pramadām iva<BR>
&nbsp;<FONT COLOR="GREEN" SIZE="-1">8</FONT>
 pravṛddhanidre śayite tvayi rākṣasapāṃsane<BR>
&nbsp; bhaviṣyanty aśaraṇyānāṃ śaraṇyā daṇḍakā ime<BR>
&nbsp;<FONT COLOR="GREEN" SIZE="-1">9</FONT>
 janasthāne hatasthāne tava rākṣasamaccharaiḥ<BR>
&nbsp; nirbhayā vicariṣyanti sarvato munayo vane<BR>
&nbsp;<FONT COLOR="GREEN" SIZE="-1">10</FONT>
 adya viprasariṣyanti rākṣasyo hatabāndhavāḥ<BR>
&nbsp;&nbsp; bāṣpārdravadanā dīnā bhayād anyabhayāvahāḥ<BR>
<FONT COLOR="GREEN" SIZE="-1">11</FONT>
 adya śokarasajñās tā bhaviṣyanti niśācara<BR>
&nbsp;&nbsp; anurūpakulāḥ patnyo yāsāṃ tvaṃ patir īdṛśaḥ<BR>
<FONT COLOR="GREEN" SIZE="-1">12</FONT>
 nṛśaṃsaśīla kṣudrātman nityaṃ brāhmaṇakaṇṭaka<BR>
&nbsp;&nbsp; tvatkṛte śaṅkitair agnau munibhiḥ pātyate haviḥ<BR>
<FONT COLOR="GREEN" SIZE="-1">13</FONT>
 tam evam abhisaṃrabdhaṃ bruvāṇaṃ rāghavaṃ raṇe<BR>
&nbsp;&nbsp; kharo nirbhartsayām āsa roṣāt kharatara svanaḥ<BR>
<FONT COLOR="GREEN" SIZE="-1">14</FONT>
 dṛḍhaṃ khalv avalipto 'si bhayeṣv api ca nirbhayaḥ<BR>
&nbsp;&nbsp; vācyāvācyaṃ tato hi tvaṃ mṛtyuvaśyo na budhyase<BR>
<FONT COLOR="GREEN" SIZE="-1">15</FONT>
 kālapāśaparikṣiptā bhavanti puruṣā hi ye<BR>
&nbsp;&nbsp; kāryākāryaṃ na jānanti te nirastaṣaḍindriyāḥ<BR>
<FONT COLOR="GREEN" SIZE="-1">16</FONT>
 evam uktvā tato rāmaṃ saṃrudhya bhṛkuṭiṃ tataḥ<BR>
&nbsp;&nbsp; sa dadarśa mahāsālam avidūre niśācaraḥ<BR>
<FONT COLOR="GREEN" SIZE="-1">17</FONT>
 raṇe praharaṇasyārthe sarvato hy avalokayan<BR>
&nbsp;&nbsp; sa tam utpāṭayām āsa saṃdṛśya daśanacchadam<BR>
<FONT COLOR="GREEN" SIZE="-1">18</FONT>
 taṃ samutkṣipya bāhubhyāṃ vinarditvā mahābalaḥ<BR>
&nbsp;&nbsp; rāmam uddiśya cikṣepa hatas tvam iti cābravīt<BR>
<FONT COLOR="GREEN" SIZE="-1">19</FONT>
 tam āpatantaṃ bāṇaughaiś chittvā rāmaḥ pratāpavān<BR>
&nbsp;&nbsp; roṣam āhārayat tīvraṃ nihantuṃ samare kharam<BR>
<FONT COLOR="GREEN" SIZE="-1">20</FONT>
 jātasvedas tato rāmo roṣād raktāntalocanaḥ<BR>
&nbsp;&nbsp; nirbibheda sahasreṇa bāṇānāṃ samare kharam<BR>
<FONT COLOR="GREEN" SIZE="-1">21</FONT>
 tasya bāṇāntarād raktaṃ bahu susrāva phenilam<BR>
&nbsp;&nbsp; gireḥ prasravaṇasyeva toyadhārāparisravaḥ<BR>
<FONT COLOR="GREEN" SIZE="-1">22</FONT>
 vihvalaḥ sa kṛto bāṇaiḥ kharo rāmeṇa saṃyuge<BR>
&nbsp;&nbsp; matto rudhiragandhena tam evābhyadravad drutam<BR>
<FONT COLOR="GREEN" SIZE="-1">23</FONT>
 tam āpatantaṃ saṃrabdhaṃ kṛtāstro rudhirāplutam<BR>
&nbsp;&nbsp; apasarpat pratipadaṃ kiṃ cit tvaritavikramaḥ<BR>
<FONT COLOR="GREEN" SIZE="-1">24</FONT>
 tataḥ pāvakasaṃkāśaṃ badhāya samare śaram<BR>
&nbsp;&nbsp; kharasya rāmo jagrāha brahmadaṇḍam ivāparam<BR>
<FONT COLOR="GREEN" SIZE="-1">25</FONT>
 sa tad dattaṃ maghavatā surarājena dhīmatā<BR>
&nbsp;&nbsp; saṃdadhe ca sa dharmātmā mumoca ca kharaṃ prati<BR>
<FONT COLOR="GREEN" SIZE="-1">26</FONT>
 sa vimukto mahābāṇo nirghātasamaniḥsvanaḥ<BR>
&nbsp;&nbsp; rāmeṇa dhanur udyamya kharasyorasi cāpatat<BR>
<FONT COLOR="GREEN" SIZE="-1">27</FONT>
 sa papāta kharo bhūmau dahyamānaḥ śarāgninā<BR>
&nbsp;&nbsp; rudreṇaiva vinirdagdhaḥ śvetāraṇye yathāndhakaḥ<BR>
<FONT COLOR="GREEN" SIZE="-1">28</FONT>
 sa vṛtra iva vajreṇa phenena namucir yathāa<BR>
&nbsp;&nbsp; balo vendrāśanihato nipapāta hataḥ kharaḥ<BR>
<FONT COLOR="GREEN" SIZE="-1">29</FONT>
 tato rājarṣayaḥ sarve saṃgatāḥ paramarṣayaḥ<BR>
&nbsp;&nbsp; sabhājya muditā rāmam idaṃ vacanam abruvan<BR>
<FONT COLOR="GREEN" SIZE="-1">30</FONT>
 etadarthaṃ mahātejā mahendraḥ pākaśāsanaḥ<BR>
&nbsp;&nbsp; śarabhaṅgāśramaṃ puṇyam ājagāma puraṃdaraḥ<BR>
<FONT COLOR="GREEN" SIZE="-1">31</FONT>
 ānītas tvam imaṃ deśam upāyena maharṣibhiḥ<BR>
&nbsp;&nbsp; eṣāṃ vadhārthaṃ krūrāṇāṃ rakṣasāṃ pāpakarmaṇām<BR>
<FONT COLOR="GREEN" SIZE="-1">32</FONT>
 tad idaṃ naḥ kṛtaṃ kāryaṃ tvayā daśarathātmaja<BR>
&nbsp;&nbsp; sukhaṃ dharmaṃ cariṣyanti daṇḍakeṣu maharṣayaḥ<BR>
<FONT COLOR="GREEN" SIZE="-1">33</FONT>
 etasminn antare vīro lakṣmaṇaḥ saha sītayā<BR>
&nbsp;&nbsp; giridurgād viniṣkramya saṃviveśāśramaṃ sukhī<BR>
<FONT COLOR="GREEN" SIZE="-1">34</FONT>
 tato rāmas tu vijayī pūjyamāno maharṣibhiḥ<BR>
&nbsp;&nbsp; praviveśāśramaṃ vīro lakṣmaṇenābhivāditaḥ<BR>
<FONT COLOR="GREEN" SIZE="-1">35</FONT>
 taṃ dṛṣṭvā śatruhantāraṃ maharṣīṇāṃ sukhāvaham<BR>
&nbsp;&nbsp; babhūva hṛṣṭā vaidehī bhartāraṃ pariṣasvaje<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 भित्त्वा तु तां गदां बाणै राघवॊ धर्मवत्सलः<BR>
&nbsp; समयमानः खरं वाक्यं संरब्धम इदम अब्रवीत<BR>
&nbsp;<FONT COLOR="GREEN" SIZE="-1">2</FONT>
 एतत ते बलसर्वस्वं दर्शितं राक्षसाधम<BR>
&nbsp; शक्तिहीनतरॊ मत्तॊ वृथा तवम उपगर्जितम<BR>
&nbsp;<FONT COLOR="GREEN" SIZE="-1">3</FONT>
 एषा बाणविनिर्भिन्ना गदा भूमितलं गता<BR>
&nbsp; अभिधानप्रगल्भस्य तव परत्ययघातिनी<BR>
&nbsp;<FONT COLOR="GREEN" SIZE="-1">4</FONT>
 यत तवयॊक्तं विनष्टानाम इदम अश्रुप्रमार्जनम<BR>
&nbsp; राक्षसानां करॊमीति मिथ्या तद अपि ते वचः<BR>
&nbsp;<FONT COLOR="GREEN" SIZE="-1">5</FONT>
 नीचस्य कषुद्रशीलस्य मिथ्यावृत्तस्य रक्षसः<BR>
&nbsp; पराणान अपहरिष्यामि गरुत्मान अमृतं यथा<BR>
&nbsp;<FONT COLOR="GREEN" SIZE="-1">6</FONT>
 अद्य ते भिन्नकण्ठस्य फेनबुद्बुदभूषितम<BR>
&nbsp; विदारितस्य मद्बाणैर मही पास्यति शॊणितम<BR>
&nbsp;<FONT COLOR="GREEN" SIZE="-1">7</FONT>
 पांसुरूषितसर्वाङ्गः सरस्तन्यस्तभुजद्वयः<BR>
&nbsp; सवप्स्यसे गां समाश्लिष्य दुर्लभां परमदाम इव<BR>
&nbsp;<FONT COLOR="GREEN" SIZE="-1">8</FONT>
 परवृद्धनिद्रे शयिते तवयि राक्षसपांसने<BR>
&nbsp; भविष्यन्त्य अशरण्यानां शरण्या दण्डका इमे<BR>
&nbsp;<FONT COLOR="GREEN" SIZE="-1">9</FONT>
 जनस्थाने हतस्थाने तव राक्षसमच्छरैः<BR>
&nbsp; निर्भया विचरिष्यन्ति सर्वतॊ मुनयॊ वने<BR>
&nbsp;<FONT COLOR="GREEN" SIZE="-1">10</FONT>
 अद्य विप्रसरिष्यन्ति राक्षस्यॊ हतबान्धवाः<BR>
&nbsp;&nbsp; बाष्पार्द्रवदना दीना भयाद अन्यभयावहाः<BR>
<FONT COLOR="GREEN" SIZE="-1">11</FONT>
 अद्य शॊकरसज्ञास ता भविष्यन्ति निशाचर<BR>
&nbsp;&nbsp; अनुरूपकुलाः पत्न्यॊ यासां तवं पतिर ईदृशः<BR>
<FONT COLOR="GREEN" SIZE="-1">12</FONT>
 नृशंसशील कषुद्रात्मन नित्यं बराह्मणकण्टक<BR>
&nbsp;&nbsp; तवत्कृते शङ्कितैर अग्नौ मुनिभिः पात्यते हविः<BR>
<FONT COLOR="GREEN" SIZE="-1">13</FONT>
 तम एवम अभिसंरब्धं बरुवाणं राघवं रणे<BR>
&nbsp;&nbsp; खरॊ निर्भर्त्सयाम आस रॊषात खरतर सवनः<BR>
<FONT COLOR="GREEN" SIZE="-1">14</FONT>
 दृढं खल्व अवलिप्तॊ ऽसि भयेष्व अपि च निर्भयः<BR>
&nbsp;&nbsp; वाच्यावाच्यं ततॊ हि तवं मृत्युवश्यॊ न बुध्यसे<BR>
<FONT COLOR="GREEN" SIZE="-1">15</FONT>
 कालपाशपरिक्षिप्ता भवन्ति पुरुषा हि ये<BR>
&nbsp;&nbsp; कार्याकार्यं न जानन्ति ते निरस्तषडिन्द्रियाः<BR>
<FONT COLOR="GREEN" SIZE="-1">16</FONT>
 एवम उक्त्वा ततॊ रामं संरुध्य भृकुटिं ततः<BR>
&nbsp;&nbsp; स ददर्श महासालम अविदूरे निशाचरः<BR>
<FONT COLOR="GREEN" SIZE="-1">17</FONT>
 रणे परहरणस्यार्थे सर्वतॊ हय अवलॊकयन<BR>
&nbsp;&nbsp; स तम उत्पाटयाम आस संदृश्य दशनच्छदम<BR>
<FONT COLOR="GREEN" SIZE="-1">18</FONT>
 तं समुत्क्षिप्य बाहुभ्यां विनर्दित्वा महाबलः<BR>
&nbsp;&nbsp; रामम उद्दिश्य चिक्षेप हतस तवम इति चाब्रवीत<BR>
<FONT COLOR="GREEN" SIZE="-1">19</FONT>
 तम आपतन्तं बाणौघैश छित्त्वा रामः परतापवान<BR>
&nbsp;&nbsp; रॊषम आहारयत तीव्रं निहन्तुं समरे खरम<BR>
<FONT COLOR="GREEN" SIZE="-1">20</FONT>
 जातस्वेदस ततॊ रामॊ रॊषाद रक्तान्तलॊचनः<BR>
&nbsp;&nbsp; निर्बिभेद सहस्रेण बाणानां समरे खरम<BR>
<FONT COLOR="GREEN" SIZE="-1">21</FONT>
 तस्य बाणान्तराद रक्तं बहु सुस्राव फेनिलम<BR>
&nbsp;&nbsp; गिरेः परस्रवणस्येव तॊयधारापरिस्रवः<BR>
<FONT COLOR="GREEN" SIZE="-1">22</FONT>
 विह्वलः स कृतॊ बाणैः खरॊ रामेण संयुगे<BR>
&nbsp;&nbsp; मत्तॊ रुधिरगन्धेन तम एवाभ्यद्रवद दरुतम<BR>
<FONT COLOR="GREEN" SIZE="-1">23</FONT>
 तम आपतन्तं संरब्धं कृतास्त्रॊ रुधिराप्लुतम<BR>
&nbsp;&nbsp; अपसर्पत परतिपदं किं चित तवरितविक्रमः<BR>
<FONT COLOR="GREEN" SIZE="-1">24</FONT>
 ततः पावकसंकाशं बधाय समरे शरम<BR>
&nbsp;&nbsp; खरस्य रामॊ जग्राह बरह्मदण्डम इवापरम<BR>
<FONT COLOR="GREEN" SIZE="-1">25</FONT>
 स तद दत्तं मघवता सुरराजेन धीमता<BR>
&nbsp;&nbsp; संदधे च स धर्मात्मा मुमॊच च खरं परति<BR>
<FONT COLOR="GREEN" SIZE="-1">26</FONT>
 स विमुक्तॊ महाबाणॊ निर्घातसमनिःस्वनः<BR>
&nbsp;&nbsp; रामेण धनुर उद्यम्य खरस्यॊरसि चापतत<BR>
<FONT COLOR="GREEN" SIZE="-1">27</FONT>
 स पपात खरॊ भूमौ दह्यमानः शराग्निना<BR>
&nbsp;&nbsp; रुद्रेणैव विनिर्दग्धः शवेतारण्ये यथान्धकः<BR>
<FONT COLOR="GREEN" SIZE="-1">28</FONT>
 स वृत्र इव वज्रेण फेनेन नमुचिर यथा<BR>
&nbsp;&nbsp; बलॊ वेन्द्राशनिहतॊ निपपात हतः खरः<BR>
<FONT COLOR="GREEN" SIZE="-1">29</FONT>
 ततॊ राजर्षयः सर्वे संगताः परमर्षयः<BR>
&nbsp;&nbsp; सभाज्य मुदिता रामम इदं वचनम अब्रुवन<BR>
<FONT COLOR="GREEN" SIZE="-1">30</FONT>
 एतदर्थं महातेजा महेन्द्रः पाकशासनः<BR>
&nbsp;&nbsp; शरभङ्गाश्रमं पुण्यम आजगाम पुरंदरः<BR>
<FONT COLOR="GREEN" SIZE="-1">31</FONT>
 आनीतस तवम इमं देशम उपायेन महर्षिभिः<BR>
&nbsp;&nbsp; एषां वधार्थं करूराणां रक्षसां पापकर्मणाम<BR>
<FONT COLOR="GREEN" SIZE="-1">32</FONT>
 तद इदं नः कृतं कार्यं तवया दशरथात्मज<BR>
&nbsp;&nbsp; सुखं धर्मं चरिष्यन्ति दण्डकेषु महर्षयः<BR>
<FONT COLOR="GREEN" SIZE="-1">33</FONT>
 एतस्मिन्न अन्तरे वीरॊ लक्ष्मणः सह सीतया<BR>
&nbsp;&nbsp; गिरिदुर्गाद विनिष्क्रम्य संविवेशाश्रमं सुखी<BR>
<FONT COLOR="GREEN" SIZE="-1">34</FONT>
 ततॊ रामस तु विजयी पूज्यमानॊ महर्षिभिः<BR>
&nbsp;&nbsp; परविवेशाश्रमं वीरॊ लक्ष्मणेनाभिवादितः<BR>
<FONT COLOR="GREEN" SIZE="-1">35</FONT>
 तं दृष्ट्वा शत्रुहन्तारं महर्षीणां सुखावहम<BR>
&nbsp;&nbsp; बभूव हृष्टा वैदेही भर्तारं परिषस्वजे<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3030.htm">Next: Chapter 30</A></CENTER>
</div>
</BODY>
</HTML>
