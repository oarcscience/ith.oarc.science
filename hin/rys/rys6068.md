<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 6 Index](rysi06)  
  [Previous](rys6067)  [Next](rys6069) 

</div>

------------------------------------------------------------------------

Book 6  
Chapter 68

 1 vijñāya tu manas tasya rāghavasya mahātmanaḥ  
  saṃnivṛtyāhavāt tasmāt praviveśa puraṃ tataḥ  
 2 so 'nusmṛtya vadhaṃ teṣāṃ rākṣasānāṃ tarasvinām  
  krodhatāmrekṣaṇaḥ śūro nirjagāma mahādyutiḥ  
 3 sa paścimena dvāreṇa niryayau rākṣasair vṛtaḥ  
  indrajit tu mahāvīryaḥ paulastyo devakaṇṭakaḥ  
 4 indrajit tu tato dṛṣṭvā bhrātarau rāmalakṣmaṇau  
  raṇāyābhyudyatau vīrau māyāṃ prāduṣkarot tadā  
 5 indrajit tu rathe sthāpya sītāṃ māyāmayīṃ tadā  
  balena mahatāvṛtya tasyā vadham arocayat  
 6 mohanārthaṃ tu sarveṣāṃ buddhiṃ kṛtvā sudurmatiḥ  
  hantuṃ sītāṃ vyavasito vānarābhimukho yayau  
 7 taṃ dṛṣṭvā tv abhiniryāntaṃ nagaryāḥ kānanaukasaḥ  
  utpetur abhisaṃkruddhāḥ śilāhastā yuyutsavaḥ  
 8 hanūmān puratas teṣāṃ jagāma kapikuñjaraḥ  
  pragṛhya sumahac chṛṅgaṃ parvatasya durāsadam  
 9 sa dadarśa hatānandāṃ sītām indrajito rathe  
  ekaveṇīdharāṃ dīnām upavāsakṛśānanām  
 10 parikliṣṭaikavasanām amṛjāṃ rāghavapriyām  
   rajomalābhyām āliptaiḥ sarvagātrair varastriyam  
11 tāṃ nirīkṣya muhūrtaṃ tu maithilīm adhyavasya ca  
   bāṣpaparyākulamukho hanūmān vyathito 'bhavat  
12 abravīt tāṃ tu śokārtāṃ nirānandāṃ tapasvinām  
   dṛṣṭvā rathe stitāṃ sītāṃ rākṣasendrasutāśritām  
13 kiṃ samarthitam asyeti cintayan sa mahākapiḥ  
   saha tair vānaraśreṣṭhair abhyadhāvata rāvaṇim  
14 tad vānarabalaṃ dṛṣṭvā rāvaṇiḥ krodhamūrchitaḥ  
   kṛtvā viśokaṃ nistriṃśaṃ mūrdhni sītāṃ parāmṛśat  
15 taṃ striyaṃ paśyatāṃ teṣāṃ tāḍayām āsa rāvaṇiḥ  
   krośantīṃ rāma rāmeti māyayā yojitāṃ rathe  
16 gṛhītamūrdhajāṃ dṛṣṭvā hanūmān dainyam āgataḥ  
   duḥkhajaṃ vārinetrābhyām utsṛjan mārutātmajaḥ  
   abravīt paruṣaṃ vākyaṃ krodhād rakṣo'dhipātmajam  
17 durātmann ātmanāśāya keśapakṣe parāmṛśaḥ  
   brahmarṣīṇāṃ kule jāto rākṣasīṃ yonim āśritaḥ  
   dhik tvāṃ pāpasamācāraṃ yasya te matir īdṛśī  
18 nṛśaṃsānārya durvṛtta kṣudra pāpaparākrama  
   anāryasyedṛśaṃ karma ghṛṇā te nāsti nirghṛṇa  
19 cyutā gṛhāc ca rājyāc ca rāmahastāc ca maithilī  
   kiṃ tavaiṣāparāddhā hi yad enāṃ hantum icchasi  
20 sītāṃ ca hatvā na ciraṃ jīviṣyasi kathaṃ cana  
   vadhārhakarmaṇānena mama hastagato hy asi  
21 ye ca strīghātināṃ lokā lokavadhyaiś ca kutsitāḥ  
   iha jīvitam utsṛjya pretya tān pratilapsyase  
22 iti bruvāṇo hanumān sāyudhair haribhir vṛtaḥ  
   abhyadhāvata saṃkruddho rākṣasendrasutaṃ prati  
23 āpatantaṃ mahāvīryaṃ tad anīkaṃ vanaukasām  
   rakṣasāṃ bhīmavegānām anīkena nyavārayat  
24 sa tāṃ bāṇasahasreṇa vikṣobhya harivāhinīm  
   hariśreṣṭhaṃ hanūmantam indrajit pratyuvāca ha  
25 sugrīvas tvaṃ ca rāmaś ca yannimittam ihāgatāḥ  
   tāṃ haniṣyāmi vaidehīm adyaiva tava paśyataḥ  
26 imāṃ hatvā tato rāmaṃ lakṣmaṇaṃ tvāṃ ca vānara  
   sugrīvaṃ ca vadhiṣyāmi taṃ cānāryaṃ vibhīṣaṇam  
27 na hantavyāḥ striyaś ceti yad bravīṣi plavaṃgama  
   pīḍā karam amitrāṇāṃ yat syāt kartavyam eta tat  
28 tam evam uktvā rudatīṃ sītāṃ māyāmayīṃ tataḥ  
   śitadhāreṇa khaḍgena nijaghānendrajit svayam  
29 yajñopavītamārgeṇa chinnā tena tapasvinī  
   sā pṛthivyāṃ pṛthuśroṇī papāta priyadarśanā  
30 tām indrajitstriyaṃ hatvā hanūmantam uvāca ha  
   mayā rāmasya paśyemāṃ kopena ca niṣūditām  
31 tataḥ khaḍgena mahatā hatvā tām indrajit svayam  
   hṛṣṭaḥ sa ratham āsthāya vinanāda mahāsvanam  
32 vānarāḥ śuśruvuḥ śabdam adūre pratyavasthitāḥ  
   vyāditāsyasya nadatas tad durgaṃ saṃśritasya tu  
33 tathā tu sītāṃ vinihatya durmatiḥ; prahṛṣṭacetāḥ sa babhūva rāvaṇiḥ  
   taṃ hṛṣṭarūpaṃ samudīkṣya vānarā; viṣaṇṇarūpāḥ samabhipradudruvuḥ  

 1 विज्ञाय तु मनस तस्य राघवस्य महात्मनः  
  संनिवृत्याहवात तस्मात परविवेश पुरं ततः  
 2 सॊ ऽनुस्मृत्य वधं तेषां राक्षसानां तरस्विनाम  
  करॊधताम्रेक्षणः शूरॊ निर्जगाम महाद्युतिः  
 3 स पश्चिमेन दवारेण निर्ययौ राक्षसैर वृतः  
  इन्द्रजित तु महावीर्यः पौलस्त्यॊ देवकण्टकः  
 4 इन्द्रजित तु ततॊ दृष्ट्वा भरातरौ रामलक्ष्मणौ  
  रणायाभ्युद्यतौ वीरौ मायां परादुष्करॊत तदा  
 5 इन्द्रजित तु रथे सथाप्य सीतां मायामयीं तदा  
  बलेन महतावृत्य तस्या वधम अरॊचयत  
 6 मॊहनार्थं तु सर्वेषां बुद्धिं कृत्वा सुदुर्मतिः  
  हन्तुं सीतां वयवसितॊ वानराभिमुखॊ ययौ  
 7 तं दृष्ट्वा तव अभिनिर्यान्तं नगर्याः काननौकसः  
  उत्पेतुर अभिसंक्रुद्धाः शिलाहस्ता युयुत्सवः  
 8 हनूमान पुरतस तेषां जगाम कपिकुञ्जरः  
  परगृह्य सुमहच छृङ्गं पर्वतस्य दुरासदम  
 9 स ददर्श हतानन्दां सीताम इन्द्रजितॊ रथे  
  एकवेणीधरां दीनाम उपवासकृशाननाम  
 10 परिक्लिष्टैकवसनाम अमृजां राघवप्रियाम  
   रजॊमलाभ्याम आलिप्तैः सर्वगात्रैर वरस्त्रियम  
11 तां निरीक्ष्य मुहूर्तं तु मैथिलीम अध्यवस्य च  
   बाष्पपर्याकुलमुखॊ हनूमान वयथितॊ ऽभवत  
12 अब्रवीत तां तु शॊकार्तां निरानन्दां तपस्विनाम  
   दृष्ट्वा रथे सतितां सीतां राक्षसेन्द्रसुताश्रिताम  
13 किं समर्थितम अस्येति चिन्तयन स महाकपिः  
   सह तैर वानरश्रेष्ठैर अभ्यधावत रावणिम  
14 तद वानरबलं दृष्ट्वा रावणिः करॊधमूर्छितः  
   कृत्वा विशॊकं निस्त्रिंशं मूर्ध्नि सीतां परामृशत  
15 तं सत्रियं पश्यतां तेषां ताडयाम आस रावणिः  
   करॊशन्तीं राम रामेति मायया यॊजितां रथे  
16 गृहीतमूर्धजां दृष्ट्वा हनूमान दैन्यम आगतः  
   दुःखजं वारिनेत्राभ्याम उत्सृजन मारुतात्मजः  
   अब्रवीत परुषं वाक्यं करॊधाद रक्षॊऽधिपात्मजम  
17 दुरात्मन्न आत्मनाशाय केशपक्षे परामृशः  
   बरह्मर्षीणां कुले जातॊ राक्षसीं यॊनिम आश्रितः  
   धिक तवां पापसमाचारं यस्य ते मतिर ईदृशी  
18 नृशंसानार्य दुर्वृत्त कषुद्र पापपराक्रम  
   अनार्यस्येदृशं कर्म घृणा ते नास्ति निर्घृण  
19 चयुता गृहाच च राज्याच च रामहस्ताच च मैथिली  
   किं तवैषापराद्धा हि यद एनां हन्तुम इच्छसि  
20 सीतां च हत्वा न चिरं जीविष्यसि कथं चन  
   वधार्हकर्मणानेन मम हस्तगतॊ हय असि  
21 ये च सत्रीघातिनां लॊका लॊकवध्यैश च कुत्सिताः  
   इह जीवितम उत्सृज्य परेत्य तान परतिलप्स्यसे  
22 इति बरुवाणॊ हनुमान सायुधैर हरिभिर वृतः  
   अभ्यधावत संक्रुद्धॊ राक्षसेन्द्रसुतं परति  
23 आपतन्तं महावीर्यं तद अनीकं वनौकसाम  
   रक्षसां भीमवेगानाम अनीकेन नयवारयत  
24 स तां बाणसहस्रेण विक्षॊभ्य हरिवाहिनीम  
   हरिश्रेष्ठं हनूमन्तम इन्द्रजित परत्युवाच ह  
25 सुग्रीवस तवं च रामश च यन्निमित्तम इहागताः  
   तां हनिष्यामि वैदेहीम अद्यैव तव पश्यतः  
26 इमां हत्वा ततॊ रामं लक्ष्मणं तवां च वानर  
   सुग्रीवं च वधिष्यामि तं चानार्यं विभीषणम  
27 न हन्तव्याः सत्रियश चेति यद बरवीषि पलवंगम  
   पीडा करम अमित्राणां यत सयात कर्तव्यम एत तत  
28 तम एवम उक्त्वा रुदतीं सीतां मायामयीं ततः  
   शितधारेण खड्गेन निजघानेन्द्रजित सवयम  
29 यज्ञॊपवीतमार्गेण छिन्ना तेन तपस्विनी  
   सा पृथिव्यां पृथुश्रॊणी पपात परियदर्शना  
30 ताम इन्द्रजित्स्त्रियं हत्वा हनूमन्तम उवाच ह  
   मया रामस्य पश्येमां कॊपेन च निषूदिताम  
31 ततः खड्गेन महता हत्वा ताम इन्द्रजित सवयम  
   हृष्टः स रथम आस्थाय विननाद महास्वनम  
32 वानराः शुश्रुवुः शब्दम अदूरे परत्यवस्थिताः  
   वयादितास्यस्य नदतस तद दुर्गं संश्रितस्य तु  
33 तथा तु सीतां विनिहत्य दुर्मतिः; परहृष्टचेताः स बभूव रावणिः  
   तं हृष्टरूपं समुदीक्ष्य वानरा; विषण्णरूपाः समभिप्रदुद्रुवुः  

<div class="filenav">

------------------------------------------------------------------------

[Next: Chapter 69](rys6069)

</div>
