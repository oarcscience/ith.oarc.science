<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 11</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6010.htm">Previous</A>&nbsp;
<A HREF="rys6012.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 11
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ity uktvā paruṣaṃ vākyaṃ rāvaṇaṃ rāvaṇānujaḥ<BR>
&nbsp; ājagāma muhūrtena yatra rāmaḥ salakṣmaṇaḥ<BR>
&nbsp;<FONT COLOR="GREEN" SIZE="-1">2</FONT>
 taṃ meruśikharākāraṃ dīptām iva śatahradām<BR>
&nbsp; gaganasthaṃ mahīsthās te dadṛśur vānarādhipāḥ<BR>
&nbsp;<FONT COLOR="GREEN" SIZE="-1">3</FONT>
 tam ātmapañcamaṃ dṛṣṭvā sugrīvo vānarādhipaḥ<BR>
&nbsp; vānaraiḥ saha durdharṣaś cintayām āsa buddhimān<BR>
&nbsp;<FONT COLOR="GREEN" SIZE="-1">4</FONT>
 cintayitvā muhūrtaṃ tu vānarāṃs tān uvāca ha<BR>
&nbsp; hanūmatpramukhān sarvān idaṃ vacanam uttamam<BR>
&nbsp;<FONT COLOR="GREEN" SIZE="-1">5</FONT>
 eṣa sarvāyudhopetaś caturbhiḥ saha rākṣasaiḥ<BR>
&nbsp; rākṣaso 'bhyeti paśyadhvam asmān hantuṃ na saṃśayaḥ<BR>
&nbsp;<FONT COLOR="GREEN" SIZE="-1">6</FONT>
 sugrīvasya vacaḥ śrutvā sarve te vānarottamāḥ<BR>
&nbsp; sālān udyamya śailāṃś ca idaṃ vacanam abruvan<BR>
&nbsp;<FONT COLOR="GREEN" SIZE="-1">7</FONT>
 śīghraṃ vyādiśa no rājan vadhāyaiṣāṃ durātmanām<BR>
&nbsp; nipatantu hatāś caite dharaṇyām alpajīvitāḥ<BR>
&nbsp;<FONT COLOR="GREEN" SIZE="-1">8</FONT>
 teṣāṃ saṃbhāṣamāṇānām anyonyaṃ sa vibhīṣaṇaḥ<BR>
&nbsp; uttaraṃ tīram āsādya khastha eva vyatiṣṭhata<BR>
&nbsp;<FONT COLOR="GREEN" SIZE="-1">9</FONT>
 uvāca ca mahāprājñaḥ svareṇa mahatā mahān<BR>
&nbsp; sugrīvaṃ tāṃś ca saṃprekṣya khastha eva vibhīṣaṇaḥ<BR>
&nbsp;<FONT COLOR="GREEN" SIZE="-1">10</FONT>
 rāvaṇo nāma durvṛtto rākṣaso rākṣaseśvaraḥ<BR>
&nbsp;&nbsp; tasyāham anujo bhrātā vibhīṣaṇa iti śrutaḥ<BR>
<FONT COLOR="GREEN" SIZE="-1">11</FONT>
 tena sītā janasthānād dhṛtā hatvā jaṭāyuṣam<BR>
&nbsp;&nbsp; ruddhvā ca vivaśā dīnā rākṣasībhiḥ surakṣitā<BR>
<FONT COLOR="GREEN" SIZE="-1">12</FONT>
 tam ahaṃ hetubhir vākyair vividhaiś ca nyadarśayam<BR>
&nbsp;&nbsp; sādhu niryātyatāṃ sītā rāmāyeti punaḥ punaḥ<BR>
<FONT COLOR="GREEN" SIZE="-1">13</FONT>
 sa ca na pratijagrāha rāvaṇaḥ kālacoditaḥ<BR>
&nbsp;&nbsp; ucyamāno hitaṃ vākyaṃ viparīta ivauṣadham<BR>
<FONT COLOR="GREEN" SIZE="-1">14</FONT>
 so 'haṃ paruṣitas tena dāsavac cāvamānitaḥ<BR>
&nbsp;&nbsp; tyaktvā putrāṃś ca dārāṃś ca rāghavaṃ śaraṇaṃ gataḥ<BR>
<FONT COLOR="GREEN" SIZE="-1">15</FONT>
 sarvalokaśaraṇyāya rāghavāya mahātmane<BR>
&nbsp;&nbsp; nivedayata māṃ kṣipraṃ vibhīṣaṇam upasthitam<BR>
<FONT COLOR="GREEN" SIZE="-1">16</FONT>
 etat tu vacanaṃ śrutvā sugrīvo laghuvikramaḥ<BR>
&nbsp;&nbsp; lakṣmaṇasyāgrato rāmaṃ saṃrabdham idam abravīt<BR>
<FONT COLOR="GREEN" SIZE="-1">17</FONT>
 rāvaṇasyānujo bhrātā vibhīṣaṇa iti śrutaḥ<BR>
&nbsp;&nbsp; caturbhiḥ saha rakṣobhir bhavantaṃ śaraṇaṃ gataḥ<BR>
<FONT COLOR="GREEN" SIZE="-1">18</FONT>
 rāvaṇena praṇihitaṃ tam avehi vibhīṣaṇam<BR>
&nbsp;&nbsp; tasyāhaṃ nigrahaṃ manye kṣamaṃ kṣamavatāṃ vara<BR>
<FONT COLOR="GREEN" SIZE="-1">19</FONT>
 rākṣaso jihmayā buddhyā saṃdiṣṭo 'yam upasthitaḥ<BR>
&nbsp;&nbsp; prahartuṃ māyayā channo viśvaste tvayi rāghava<BR>
<FONT COLOR="GREEN" SIZE="-1">20</FONT>
 badhyatām eṣa tīvreṇa daṇḍena sacivaiḥ saha<BR>
&nbsp;&nbsp; rāvaṇasya nṛśaṃsasya bhrātā hy eṣa vibhīṣaṇaḥ<BR>
<FONT COLOR="GREEN" SIZE="-1">21</FONT>
 evam uktvā tu taṃ rāmaṃ saṃrabdho vāhinīpatiḥ<BR>
&nbsp;&nbsp; vākyajño vākyakuśalaṃ tato maunam upāgamat<BR>
<FONT COLOR="GREEN" SIZE="-1">22</FONT>
 sugrīvasya tu tad vākyaṃ śrutvā rāmo mahābalaḥ<BR>
&nbsp;&nbsp; samīpasthān uvācedaṃ hanūmatpramukhān harīn<BR>
<FONT COLOR="GREEN" SIZE="-1">23</FONT>
 yad uktaṃ kapirājena rāvaṇāvarajaṃ prati<BR>
&nbsp;&nbsp; vākyaṃ hetumad atyarthaṃ bhavadbhir api tac chrutam<BR>
<FONT COLOR="GREEN" SIZE="-1">24</FONT>
 suhṛdā hy arthakṛccheṣu yuktaṃ buddhimatā satā<BR>
&nbsp;&nbsp; samarthenāpi saṃdeṣṭuṃ śāśvatīṃ bhūtim icchatā<BR>
<FONT COLOR="GREEN" SIZE="-1">25</FONT>
 ity evaṃ paripṛṣṭās te svaṃ svaṃ matam atandritāḥ<BR>
&nbsp;&nbsp; sopacāraṃ tadā rāmam ūcur hitacikīrṣavaḥ<BR>
<FONT COLOR="GREEN" SIZE="-1">26</FONT>
 ajñātaṃ nāsti te kiṃ cit triṣu lokeṣu rāghava<BR>
&nbsp;&nbsp; ātmānaṃ pūjayan rāma pṛcchasy asmān suhṛttayā<BR>
<FONT COLOR="GREEN" SIZE="-1">27</FONT>
 tvaṃ hi satyavrataḥ śūro dhārmiko dṛḍhavikramaḥ<BR>
&nbsp;&nbsp; parīkṣya kārā smṛtimān nisṛṣṭātmā suhṛtsu ca<BR>
<FONT COLOR="GREEN" SIZE="-1">28</FONT>
 tasmād ekaikaśas tāvad bruvantu sacivās tava<BR>
&nbsp;&nbsp; hetuto matisaṃpannāḥ samarthāś ca punaḥ punaḥ<BR>
<FONT COLOR="GREEN" SIZE="-1">29</FONT>
 ity ukte rāghavāyātha matimān aṅgado 'grataḥ<BR>
&nbsp;&nbsp; vibhīṣaṇaparīkṣārtham uvāca vacanaṃ hariḥ<BR>
<FONT COLOR="GREEN" SIZE="-1">30</FONT>
 śatroḥ sakāśāt saṃprāptaḥ sarvathā śaṅkya eva hi<BR>
&nbsp;&nbsp; viśvāsayogyaḥ sahasā na kartavyo vibhīṣaṇaḥ<BR>
<FONT COLOR="GREEN" SIZE="-1">31</FONT>
 chādayitvātmabhāvaṃ hi caranti śaṭhabuddhayaḥ<BR>
&nbsp;&nbsp; praharanti ca randhreṣu so 'narthaḥ sumahān bhavet<BR>
<FONT COLOR="GREEN" SIZE="-1">32</FONT>
 arthānarthau viniścitya vyavasāyaṃ bhajeta ha<BR>
&nbsp;&nbsp; guṇataḥ saṃgrahaṃ kuryād doṣatas tu visarjayet<BR>
<FONT COLOR="GREEN" SIZE="-1">33</FONT>
 yadi doṣo mahāṃs tasmiṃs tyajyatām aviśaṅkitam<BR>
&nbsp;&nbsp; guṇān vāpi bahūñ jñātvā saṃgrahaḥ kriyatāṃ nṛpa<BR>
<FONT COLOR="GREEN" SIZE="-1">34</FONT>
 śarabhas tv atha niścitya sārthaṃ vacanam abravīt<BR>
&nbsp;&nbsp; kṣipram asmin naravyāghra cāraḥ pratividhīyatām<BR>
<FONT COLOR="GREEN" SIZE="-1">35</FONT>
 praṇidhāya hi cāreṇa yathāvat sūkṣmabuddhinā<BR>
&nbsp;&nbsp; parīkṣya ca tataḥ kāryo yathānyāyaṃ parigrahaḥ<BR>
<FONT COLOR="GREEN" SIZE="-1">36</FONT>
 jāmbavāṃs tv atha saṃprekṣya śāstrabuddhyā vicakṣaṇaḥ<BR>
&nbsp;&nbsp; vākyaṃ vijñāpayām āsa guṇavad doṣavarjitam<BR>
<FONT COLOR="GREEN" SIZE="-1">37</FONT>
 baddhavairāc ca pāpāc ca rākṣasendrād vibhīṣaṇaḥ<BR>
&nbsp;&nbsp; adeśa kāle saṃprāptaḥ sarvathā śaṅkyatām ayam<BR>
<FONT COLOR="GREEN" SIZE="-1">38</FONT>
 tato maindas tu saṃprekṣya nayāpanayakovidaḥ<BR>
&nbsp;&nbsp; vākyaṃ vacanasaṃpanno babhāṣe hetumattaram<BR>
<FONT COLOR="GREEN" SIZE="-1">39</FONT>
 vacanaṃ nāma tasyaiṣa rāvaṇasya vibhīṣaṇaḥ<BR>
&nbsp;&nbsp; pṛcchyatāṃ madhureṇāyaṃ śanair naravareśvara<BR>
<FONT COLOR="GREEN" SIZE="-1">40</FONT>
 bhāvam asya tu vijñāya tatas tattvaṃ kariṣyasi<BR>
&nbsp;&nbsp; yadi dṛṣṭo na duṣṭo vā buddhipūrvaṃ nararṣabha<BR>
<FONT COLOR="GREEN" SIZE="-1">41</FONT>
 atha saṃskārasaṃpanno hanūmān sacivottamaḥ<BR>
&nbsp;&nbsp; uvāca vacanaṃ ślakṣṇam arthavan madhuraṃ laghu<BR>
<FONT COLOR="GREEN" SIZE="-1">42</FONT>
 na bhavantaṃ matiśreṣṭhaṃ samarthaṃ vadatāṃ varam<BR>
&nbsp;&nbsp; atiśāyayituṃ śakto bṛhaspatir api bruvan<BR>
<FONT COLOR="GREEN" SIZE="-1">43</FONT>
 na vādān nāpi saṃgharṣān nādhikyān na ca kāmataḥ<BR>
&nbsp;&nbsp; vakṣyāmi vacanaṃ rājan yathārthaṃ rāmagauravāt<BR>
<FONT COLOR="GREEN" SIZE="-1">44</FONT>
 arthānarthanimittaṃ hi yad uktaṃ sacivais tava<BR>
&nbsp;&nbsp; tatra doṣaṃ prapaśyāmi kriyā na hy upapadyate<BR>
<FONT COLOR="GREEN" SIZE="-1">45</FONT>
 ṛte niyogāt sāmarthyam avaboddhuṃ na śakyate<BR>
&nbsp;&nbsp; sahasā viniyogo hi doṣavān pratibhāti me<BR>
<FONT COLOR="GREEN" SIZE="-1">46</FONT>
 cārapraṇihitaṃ yuktaṃ yad uktaṃ sacivais tava<BR>
&nbsp;&nbsp; arthasyāsaṃbhavāt tatra kāraṇaṃ nopapadyate<BR>
<FONT COLOR="GREEN" SIZE="-1">47</FONT>
 adeśa kāle saṃprāpta ity ayaṃ yad vibhīṣaṇaḥ<BR>
&nbsp;&nbsp; vivakṣā cātra me 'stīyaṃ tāṃ nibodha yathā mati<BR>
<FONT COLOR="GREEN" SIZE="-1">48</FONT>
 sa eṣa deśaḥ kālaś ca bhavatīha yathā tathā<BR>
&nbsp;&nbsp; puruṣāt puruṣaṃ prāpya tathā doṣaguṇāv api<BR>
<FONT COLOR="GREEN" SIZE="-1">49</FONT>
 daurātmyaṃ rāvaṇe dṛṣṭvā vikramaṃ ca tathā tvayi<BR>
&nbsp;&nbsp; yuktam āgamanaṃ tasya sadṛśaṃ tasya buddhitaḥ<BR>
<FONT COLOR="GREEN" SIZE="-1">50</FONT>
 ajñātarūpaiḥ puruṣaiḥ sa rājan pṛcchyatām iti<BR>
&nbsp;&nbsp; yad uktam atra me prekṣā kā cid asti samīkṣitā<BR>
<FONT COLOR="GREEN" SIZE="-1">51</FONT>
 pṛcchyamāno viśaṅketa sahasā buddhimān vacaḥ<BR>
&nbsp;&nbsp; tatra mitraṃ praduṣyeta mithyapṛṣṭaṃ sukhāgatam<BR>
<FONT COLOR="GREEN" SIZE="-1">52</FONT>
 aśakyaḥ sahasā rājan bhāvo vettuṃ parasya vai<BR>
&nbsp;&nbsp; antaḥ svabhāvair gītais tair naipuṇyaṃ paśyatā bhṛśam<BR>
<FONT COLOR="GREEN" SIZE="-1">53</FONT>
 na tv asya bruvato jātu lakṣyate duṣṭabhāvatā<BR>
&nbsp;&nbsp; prasannaṃ vadanaṃ cāpi tasmān me nāsti saṃśayaḥ<BR>
<FONT COLOR="GREEN" SIZE="-1">54</FONT>
 aśaṅkitamatiḥ svastho na śaṭhaḥ parisarpati<BR>
&nbsp;&nbsp; na cāsya duṣṭā vāk cāpi tasmān nāstīha saṃśayaḥ<BR>
<FONT COLOR="GREEN" SIZE="-1">55</FONT>
 ākāraś chādyamāno 'pi na śakyo vinigūhitum<BR>
&nbsp;&nbsp; balād dhi vivṛṇoty eva bhāvam antargataṃ nṛṇām<BR>
<FONT COLOR="GREEN" SIZE="-1">56</FONT>
 deśakālopapannaṃ ca kāryaṃ kāryavidāṃ vara<BR>
&nbsp;&nbsp; saphalaṃ kurute kṣipraṃ prayogeṇābhisaṃhitam<BR>
<FONT COLOR="GREEN" SIZE="-1">57</FONT>
 udyogaṃ tava saṃprekṣya mithyāvṛttaṃ ca rāvaṇam<BR>
&nbsp;&nbsp; vālinaś ca vadhaṃ śrutvā sugrīvaṃ cābhiṣecitam<BR>
<FONT COLOR="GREEN" SIZE="-1">58</FONT>
 rājyaṃ prārthayamānaś ca buddhipūrvam ihāgataḥ<BR>
&nbsp;&nbsp; etāvat tu puraskṛtya yujyate tv asya saṃgrahaḥ<BR>
<FONT COLOR="GREEN" SIZE="-1">59</FONT>
 yathāśakti mayoktaṃ tu rākṣasasyārjavaṃ prati<BR>
&nbsp;&nbsp; tvaṃ pramāṇaṃ tu śeṣasya śrutvā buddhimatāṃ vara<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 इत्य उक्त्वा परुषं वाक्यं रावणं रावणानुजः<BR>
&nbsp; आजगाम मुहूर्तेन यत्र रामः सलक्ष्मणः<BR>
&nbsp;<FONT COLOR="GREEN" SIZE="-1">2</FONT>
 तं मेरुशिखराकारं दीप्ताम इव शतह्रदाम<BR>
&nbsp; गगनस्थं महीस्थास ते ददृशुर वानराधिपाः<BR>
&nbsp;<FONT COLOR="GREEN" SIZE="-1">3</FONT>
 तम आत्मपञ्चमं दृष्ट्वा सुग्रीवॊ वानराधिपः<BR>
&nbsp; वानरैः सह दुर्धर्षश चिन्तयाम आस बुद्धिमान<BR>
&nbsp;<FONT COLOR="GREEN" SIZE="-1">4</FONT>
 चिन्तयित्वा मुहूर्तं तु वानरांस तान उवाच ह<BR>
&nbsp; हनूमत्प्रमुखान सर्वान इदं वचनम उत्तमम<BR>
&nbsp;<FONT COLOR="GREEN" SIZE="-1">5</FONT>
 एष सर्वायुधॊपेतश चतुर्भिः सह राक्षसैः<BR>
&nbsp; राक्षसॊ ऽभयेति पश्यध्वम अस्मान हन्तुं न संशयः<BR>
&nbsp;<FONT COLOR="GREEN" SIZE="-1">6</FONT>
 सुग्रीवस्य वचः शरुत्वा सर्वे ते वानरॊत्तमाः<BR>
&nbsp; सालान उद्यम्य शैलांश च इदं वचनम अब्रुवन<BR>
&nbsp;<FONT COLOR="GREEN" SIZE="-1">7</FONT>
 शीघ्रं वयादिश नॊ राजन वधायैषां दुरात्मनाम<BR>
&nbsp; निपतन्तु हताश चैते धरण्याम अल्पजीविताः<BR>
&nbsp;<FONT COLOR="GREEN" SIZE="-1">8</FONT>
 तेषां संभाषमाणानाम अन्यॊन्यं स विभीषणः<BR>
&nbsp; उत्तरं तीरम आसाद्य खस्थ एव वयतिष्ठत<BR>
&nbsp;<FONT COLOR="GREEN" SIZE="-1">9</FONT>
 उवाच च महाप्राज्ञः सवरेण महता महान<BR>
&nbsp; सुग्रीवं तांश च संप्रेक्ष्य खस्थ एव विभीषणः<BR>
&nbsp;<FONT COLOR="GREEN" SIZE="-1">10</FONT>
 रावणॊ नाम दुर्वृत्तॊ राक्षसॊ राक्षसेश्वरः<BR>
&nbsp;&nbsp; तस्याहम अनुजॊ भराता विभीषण इति शरुतः<BR>
<FONT COLOR="GREEN" SIZE="-1">11</FONT>
 तेन सीता जनस्थानाद धृता हत्वा जटायुषम<BR>
&nbsp;&nbsp; रुद्ध्वा च विवशा दीना राक्षसीभिः सुरक्षिता<BR>
<FONT COLOR="GREEN" SIZE="-1">12</FONT>
 तम अहं हेतुभिर वाक्यैर विविधैश च नयदर्शयम<BR>
&nbsp;&nbsp; साधु निर्यात्यतां सीता रामायेति पुनः पुनः<BR>
<FONT COLOR="GREEN" SIZE="-1">13</FONT>
 स च न परतिजग्राह रावणः कालचॊदितः<BR>
&nbsp;&nbsp; उच्यमानॊ हितं वाक्यं विपरीत इवौषधम<BR>
<FONT COLOR="GREEN" SIZE="-1">14</FONT>
 सॊ ऽहं परुषितस तेन दासवच चावमानितः<BR>
&nbsp;&nbsp; तयक्त्वा पुत्रांश च दारांश च राघवं शरणं गतः<BR>
<FONT COLOR="GREEN" SIZE="-1">15</FONT>
 सर्वलॊकशरण्याय राघवाय महात्मने<BR>
&nbsp;&nbsp; निवेदयत मां कषिप्रं विभीषणम उपस्थितम<BR>
<FONT COLOR="GREEN" SIZE="-1">16</FONT>
 एतत तु वचनं शरुत्वा सुग्रीवॊ लघुविक्रमः<BR>
&nbsp;&nbsp; लक्ष्मणस्याग्रतॊ रामं संरब्धम इदम अब्रवीत<BR>
<FONT COLOR="GREEN" SIZE="-1">17</FONT>
 रावणस्यानुजॊ भराता विभीषण इति शरुतः<BR>
&nbsp;&nbsp; चतुर्भिः सह रक्षॊभिर भवन्तं शरणं गतः<BR>
<FONT COLOR="GREEN" SIZE="-1">18</FONT>
 रावणेन परणिहितं तम अवेहि विभीषणम<BR>
&nbsp;&nbsp; तस्याहं निग्रहं मन्ये कषमं कषमवतां वर<BR>
<FONT COLOR="GREEN" SIZE="-1">19</FONT>
 राक्षसॊ जिह्मया बुद्ध्या संदिष्टॊ ऽयम उपस्थितः<BR>
&nbsp;&nbsp; परहर्तुं मायया छन्नॊ विश्वस्ते तवयि राघव<BR>
<FONT COLOR="GREEN" SIZE="-1">20</FONT>
 बध्यताम एष तीव्रेण दण्डेन सचिवैः सह<BR>
&nbsp;&nbsp; रावणस्य नृशंसस्य भराता हय एष विभीषणः<BR>
<FONT COLOR="GREEN" SIZE="-1">21</FONT>
 एवम उक्त्वा तु तं रामं संरब्धॊ वाहिनीपतिः<BR>
&nbsp;&nbsp; वाक्यज्ञॊ वाक्यकुशलं ततॊ मौनम उपागमत<BR>
<FONT COLOR="GREEN" SIZE="-1">22</FONT>
 सुग्रीवस्य तु तद वाक्यं शरुत्वा रामॊ महाबलः<BR>
&nbsp;&nbsp; समीपस्थान उवाचेदं हनूमत्प्रमुखान हरीन<BR>
<FONT COLOR="GREEN" SIZE="-1">23</FONT>
 यद उक्तं कपिराजेन रावणावरजं परति<BR>
&nbsp;&nbsp; वाक्यं हेतुमद अत्यर्थं भवद्भिर अपि तच छरुतम<BR>
<FONT COLOR="GREEN" SIZE="-1">24</FONT>
 सुहृदा हय अर्थकृच्छेषु युक्तं बुद्धिमता सता<BR>
&nbsp;&nbsp; समर्थेनापि संदेष्टुं शाश्वतीं भूतिम इच्छता<BR>
<FONT COLOR="GREEN" SIZE="-1">25</FONT>
 इत्य एवं परिपृष्टास ते सवं सवं मतम अतन्द्रिताः<BR>
&nbsp;&nbsp; सॊपचारं तदा रामम ऊचुर हितचिकीर्षवः<BR>
<FONT COLOR="GREEN" SIZE="-1">26</FONT>
 अज्ञातं नास्ति ते किं चित तरिषु लॊकेषु राघव<BR>
&nbsp;&nbsp; आत्मानं पूजयन राम पृच्छस्य अस्मान सुहृत्तया<BR>
<FONT COLOR="GREEN" SIZE="-1">27</FONT>
 तवं हि सत्यव्रतः शूरॊ धार्मिकॊ दृढविक्रमः<BR>
&nbsp;&nbsp; परीक्ष्य कारा समृतिमान निसृष्टात्मा सुहृत्सु च<BR>
<FONT COLOR="GREEN" SIZE="-1">28</FONT>
 तस्माद एकैकशस तावद बरुवन्तु सचिवास तव<BR>
&nbsp;&nbsp; हेतुतॊ मतिसंपन्नाः समर्थाश च पुनः पुनः<BR>
<FONT COLOR="GREEN" SIZE="-1">29</FONT>
 इत्य उक्ते राघवायाथ मतिमान अङ्गदॊ ऽगरतः<BR>
&nbsp;&nbsp; विभीषणपरीक्षार्थम उवाच वचनं हरिः<BR>
<FONT COLOR="GREEN" SIZE="-1">30</FONT>
 शत्रॊः सकाशात संप्राप्तः सर्वथा शङ्क्य एव हि<BR>
&nbsp;&nbsp; विश्वासयॊग्यः सहसा न कर्तव्यॊ विभीषणः<BR>
<FONT COLOR="GREEN" SIZE="-1">31</FONT>
 छादयित्वात्मभावं हि चरन्ति शठबुद्धयः<BR>
&nbsp;&nbsp; परहरन्ति च रन्ध्रेषु सॊ ऽनर्थः सुमहान भवेत<BR>
<FONT COLOR="GREEN" SIZE="-1">32</FONT>
 अर्थानर्थौ विनिश्चित्य वयवसायं भजेत ह<BR>
&nbsp;&nbsp; गुणतः संग्रहं कुर्याद दॊषतस तु विसर्जयेत<BR>
<FONT COLOR="GREEN" SIZE="-1">33</FONT>
 यदि दॊषॊ महांस तस्मिंस तयज्यताम अविशङ्कितम<BR>
&nbsp;&nbsp; गुणान वापि बहूञ जञात्वा संग्रहः करियतां नृप<BR>
<FONT COLOR="GREEN" SIZE="-1">34</FONT>
 शरभस तव अथ निश्चित्य सार्थं वचनम अब्रवीत<BR>
&nbsp;&nbsp; कषिप्रम अस्मिन नरव्याघ्र चारः परतिविधीयताम<BR>
<FONT COLOR="GREEN" SIZE="-1">35</FONT>
 परणिधाय हि चारेण यथावत सूक्ष्मबुद्धिना<BR>
&nbsp;&nbsp; परीक्ष्य च ततः कार्यॊ यथान्यायं परिग्रहः<BR>
<FONT COLOR="GREEN" SIZE="-1">36</FONT>
 जाम्बवांस तव अथ संप्रेक्ष्य शास्त्रबुद्ध्या विचक्षणः<BR>
&nbsp;&nbsp; वाक्यं विज्ञापयाम आस गुणवद दॊषवर्जितम<BR>
<FONT COLOR="GREEN" SIZE="-1">37</FONT>
 बद्धवैराच च पापाच च राक्षसेन्द्राद विभीषणः<BR>
&nbsp;&nbsp; अदेश काले संप्राप्तः सर्वथा शङ्क्यताम अयम<BR>
<FONT COLOR="GREEN" SIZE="-1">38</FONT>
 ततॊ मैन्दस तु संप्रेक्ष्य नयापनयकॊविदः<BR>
&nbsp;&nbsp; वाक्यं वचनसंपन्नॊ बभाषे हेतुमत्तरम<BR>
<FONT COLOR="GREEN" SIZE="-1">39</FONT>
 वचनं नाम तस्यैष रावणस्य विभीषणः<BR>
&nbsp;&nbsp; पृच्छ्यतां मधुरेणायं शनैर नरवरेश्वर<BR>
<FONT COLOR="GREEN" SIZE="-1">40</FONT>
 भावम अस्य तु विज्ञाय ततस तत्त्वं करिष्यसि<BR>
&nbsp;&nbsp; यदि दृष्टॊ न दुष्टॊ वा बुद्धिपूर्वं नरर्षभ<BR>
<FONT COLOR="GREEN" SIZE="-1">41</FONT>
 अथ संस्कारसंपन्नॊ हनूमान सचिवॊत्तमः<BR>
&nbsp;&nbsp; उवाच वचनं शलक्ष्णम अर्थवन मधुरं लघु<BR>
<FONT COLOR="GREEN" SIZE="-1">42</FONT>
 न भवन्तं मतिश्रेष्ठं समर्थं वदतां वरम<BR>
&nbsp;&nbsp; अतिशाययितुं शक्तॊ बृहस्पतिर अपि बरुवन<BR>
<FONT COLOR="GREEN" SIZE="-1">43</FONT>
 न वादान नापि संघर्षान नाधिक्यान न च कामतः<BR>
&nbsp;&nbsp; वक्ष्यामि वचनं राजन यथार्थं रामगौरवात<BR>
<FONT COLOR="GREEN" SIZE="-1">44</FONT>
 अर्थानर्थनिमित्तं हि यद उक्तं सचिवैस तव<BR>
&nbsp;&nbsp; तत्र दॊषं परपश्यामि करिया न हय उपपद्यते<BR>
<FONT COLOR="GREEN" SIZE="-1">45</FONT>
 ऋते नियॊगात सामर्थ्यम अवबॊद्धुं न शक्यते<BR>
&nbsp;&nbsp; सहसा विनियॊगॊ हि दॊषवान परतिभाति मे<BR>
<FONT COLOR="GREEN" SIZE="-1">46</FONT>
 चारप्रणिहितं युक्तं यद उक्तं सचिवैस तव<BR>
&nbsp;&nbsp; अर्थस्यासंभवात तत्र कारणं नॊपपद्यते<BR>
<FONT COLOR="GREEN" SIZE="-1">47</FONT>
 अदेश काले संप्राप्त इत्य अयं यद विभीषणः<BR>
&nbsp;&nbsp; विवक्षा चात्र मे ऽसतीयं तां निबॊध यथा मति<BR>
<FONT COLOR="GREEN" SIZE="-1">48</FONT>
 स एष देशः कालश च भवतीह यथा तथा<BR>
&nbsp;&nbsp; पुरुषात पुरुषं पराप्य तथा दॊषगुणाव अपि<BR>
<FONT COLOR="GREEN" SIZE="-1">49</FONT>
 दौरात्म्यं रावणे दृष्ट्वा विक्रमं च तथा तवयि<BR>
&nbsp;&nbsp; युक्तम आगमनं तस्य सदृशं तस्य बुद्धितः<BR>
<FONT COLOR="GREEN" SIZE="-1">50</FONT>
 अज्ञातरूपैः पुरुषैः स राजन पृच्छ्यताम इति<BR>
&nbsp;&nbsp; यद उक्तम अत्र मे परेक्षा का चिद अस्ति समीक्षिता<BR>
<FONT COLOR="GREEN" SIZE="-1">51</FONT>
 पृच्छ्यमानॊ विशङ्केत सहसा बुद्धिमान वचः<BR>
&nbsp;&nbsp; तत्र मित्रं परदुष्येत मिथ्यपृष्टं सुखागतम<BR>
<FONT COLOR="GREEN" SIZE="-1">52</FONT>
 अशक्यः सहसा राजन भावॊ वेत्तुं परस्य वै<BR>
&nbsp;&nbsp; अन्तः सवभावैर गीतैस तैर नैपुण्यं पश्यता भृशम<BR>
<FONT COLOR="GREEN" SIZE="-1">53</FONT>
 न तव अस्य बरुवतॊ जातु लक्ष्यते दुष्टभावता<BR>
&nbsp;&nbsp; परसन्नं वदनं चापि तस्मान मे नास्ति संशयः<BR>
<FONT COLOR="GREEN" SIZE="-1">54</FONT>
 अशङ्कितमतिः सवस्थॊ न शठः परिसर्पति<BR>
&nbsp;&nbsp; न चास्य दुष्टा वाक चापि तस्मान नास्तीह संशयः<BR>
<FONT COLOR="GREEN" SIZE="-1">55</FONT>
 आकारश छाद्यमानॊ ऽपि न शक्यॊ विनिगूहितुम<BR>
&nbsp;&nbsp; बलाद धि विवृणॊत्य एव भावम अन्तर्गतं नृणाम<BR>
<FONT COLOR="GREEN" SIZE="-1">56</FONT>
 देशकालॊपपन्नं च कार्यं कार्यविदां वर<BR>
&nbsp;&nbsp; सफलं कुरुते कषिप्रं परयॊगेणाभिसंहितम<BR>
<FONT COLOR="GREEN" SIZE="-1">57</FONT>
 उद्यॊगं तव संप्रेक्ष्य मिथ्यावृत्तं च रावणम<BR>
&nbsp;&nbsp; वालिनश च वधं शरुत्वा सुग्रीवं चाभिषेचितम<BR>
<FONT COLOR="GREEN" SIZE="-1">58</FONT>
 राज्यं परार्थयमानश च बुद्धिपूर्वम इहागतः<BR>
&nbsp;&nbsp; एतावत तु पुरस्कृत्य युज्यते तव अस्य संग्रहः<BR>
<FONT COLOR="GREEN" SIZE="-1">59</FONT>
 यथाशक्ति मयॊक्तं तु राक्षसस्यार्जवं परति<BR>
&nbsp;&nbsp; तवं परमाणं तु शेषस्य शरुत्वा बुद्धिमतां वर<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6012.htm">Next: Chapter 12</A></CENTER>
</div>
</BODY>
</HTML>
