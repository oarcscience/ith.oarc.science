<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 7 Index](rysi07.md)  
  [Previous](rys7041)  [Next](rys7043.md) 

</div>

------------------------------------------------------------------------

Book 7  
Chapter 42

 1 tatropaviṣṭaṃ rājānam upāsante vicakṣaṇāḥ  
  kathānāṃ bahurūpāṇāṃ hāsya kārāḥ samantataḥ  
 2 vijayo madhumattaś ca kāśyapaḥ piṅgalaḥ kuśaḥ  
  surājiḥ kāliyo bhadro dantavakraḥ samāgadhaḥ  
 3 ete kathā bahuvidhā parihāsasamanvitāḥ  
  kathayanti sma saṃhṛṣṭā rāghavasya mahātmanaḥ  
 4 tataḥ kathāyāṃ kasyāṃ cid rāghavaḥ samabhāṣata  
  kāḥ kathā nagare bhadra vartante viṣayeṣu ca  
 5 mām āśritāni kāny āhuḥ paurajānapadā janāḥ  
  kiṃ ca sītāṃ samāśritya bharataṃ kiṃ nu lakṣmaṇam  
 6 kiṃ nu śatrughnam āśritya kaikeyīṃ mātaraṃ ca me  
  vaktavyatāṃ ca rājāno nave rājye vrajanti hi  
 7 evam ukte tu rāmeṇa bhadraḥ prāñjalir abravīt  
  sthitāḥ kathāḥ śubhā rājan vartante puravāsinām  
 8 ayaṃ tu vijayaḥ saumya daśagrīvavadhāśritaḥ  
  bhūyiṣṭhaṃ svapure pauraiḥ kathyate puruṣarṣabha  
 9 evam uktas tu bhadreṇa rāghavo vākyam abravīt  
  kathayasva yathā tathyaṃ sarvaṃ niravaśeṣataḥ  
 10 śubhāśubhāni vākyāni yāny āhuḥ puravāsinaḥ  
   śrutvedānīṃ śubhaṃ kuryāṃ na kuryām aśubhāni ca  
11 kathayasva ca visrabdho nirbhayo vigatajvaraḥ  
   kathayante yathā paurā janā janapadeṣu ca  
12 rāghaveṇaivam uktas tu bhadraḥ suruciraṃ vacaḥ  
   pratyuvāca mahābāhuṃ prāñjaliḥ susamāhitaḥ  
13 śṛṇu rājan yathā paurāḥ kathayanti śubhāśubham  
   catvarāpaṇarathyāsu vaneṣūpavaneṣu ca  
14 duṣkaraṃ kṛtavān rāmaḥ samudre setubandhanam  
   akṛtaṃ pūrvakaiḥ kaiś cid devair api sadānavaiḥ  
15 rāvaṇaś ca durādharṣo hataḥ sabalavāhanaḥ  
   vānarāś ca vaśaṃ nītā ṛṣkāś ca saha rākṣasaiḥ  
16 hatvā ca rāvaṇaṃ yuddhe sītām āhṛtya rāghavaḥ  
   amarṣaṃ pṛṣṭhataḥ kṛtvā svaveśma punar ānayat  
17 kīdṛśaṃ hṛdaye tasya sītāsaṃbhogajaṃ sukham  
   aṅkam āropya hi purā rāvaṇena balād dhṛtām  
18 laṅkām api punar nītām aśokavanikāṃ gatām  
   rakṣasāṃ vaśam āpannāṃ kathaṃ rāmo na kutsate  
19 asmākam api dāreṣu sahanīyaṃ bhaviṣyati  
   yathā hi kurute rājā prajā tam anuvartate  
20 evaṃ bahuvidhā vāco vadanti puravāsinaḥ  
   nagareṣu ca sarveṣu rājañ janapadeṣu ca  
21 tasyaitad bhāṣitaṃ śrutvā rāghavaḥ paramārtavat  
   uvāca sarvān suhṛdaḥ katham etan nivedyatām  
22 sarve tu śirasā bhūmāv abhivādya praṇamya ca  
   pratyūcū rāghavaṃ dīnam evam etan na saṃśayaḥ  
23 śrutvā tu vākyaṃ kākutsthaḥ sarveṣāṃ samudīritam  
   visarjayām āsa tadā sarvāṃs tāñ śatrutāpanaḥ  

 1 तत्रॊपविष्टं राजानम उपासन्ते विचक्षणाः  
  कथानां बहुरूपाणां हास्य काराः समन्ततः  
 2 विजयॊ मधुमत्तश च काश्यपः पिङ्गलः कुशः  
  सुराजिः कालियॊ भद्रॊ दन्तवक्रः समागधः  
 3 एते कथा बहुविधा परिहाससमन्विताः  
  कथयन्ति सम संहृष्टा राघवस्य महात्मनः  
 4 ततः कथायां कस्यां चिद राघवः समभाषत  
  काः कथा नगरे भद्र वर्तन्ते विषयेषु च  
 5 माम आश्रितानि कान्य आहुः पौरजानपदा जनाः  
  किं च सीतां समाश्रित्य भरतं किं नु लक्ष्मणम  
 6 किं नु शत्रुघ्नम आश्रित्य कैकेयीं मातरं च मे  
  वक्तव्यतां च राजानॊ नवे राज्ये वरजन्ति हि  
 7 एवम उक्ते तु रामेण भद्रः पराञ्जलिर अब्रवीत  
  सथिताः कथाः शुभा राजन वर्तन्ते पुरवासिनाम  
 8 अयं तु विजयः सौम्य दशग्रीववधाश्रितः  
  भूयिष्ठं सवपुरे पौरैः कथ्यते पुरुषर्षभ  
 9 एवम उक्तस तु भद्रेण राघवॊ वाक्यम अब्रवीत  
  कथयस्व यथा तथ्यं सर्वं निरवशेषतः  
 10 शुभाशुभानि वाक्यानि यान्य आहुः पुरवासिनः  
   शरुत्वेदानीं शुभं कुर्यां न कुर्याम अशुभानि च  
11 कथयस्व च विस्रब्धॊ निर्भयॊ विगतज्वरः  
   कथयन्ते यथा पौरा जना जनपदेषु च  
12 राघवेणैवम उक्तस तु भद्रः सुरुचिरं वचः  
   परत्युवाच महाबाहुं पराञ्जलिः सुसमाहितः  
13 शृणु राजन यथा पौराः कथयन्ति शुभाशुभम  
   चत्वरापणरथ्यासु वनेषूपवनेषु च  
14 दुष्करं कृतवान रामः समुद्रे सेतुबन्धनम  
   अकृतं पूर्वकैः कैश चिद देवैर अपि सदानवैः  
15 रावणश च दुराधर्षॊ हतः सबलवाहनः  
   वानराश च वशं नीता ऋष्काश च सह राक्षसैः  
16 हत्वा च रावणं युद्धे सीताम आहृत्य राघवः  
   अमर्षं पृष्ठतः कृत्वा सववेश्म पुनर आनयत  
17 कीदृशं हृदये तस्य सीतासंभॊगजं सुखम  
   अङ्कम आरॊप्य हि पुरा रावणेन बलाद धृताम  
18 लङ्काम अपि पुनर नीताम अशॊकवनिकां गताम  
   रक्षसां वशम आपन्नां कथं रामॊ न कुत्सते  
19 अस्माकम अपि दारेषु सहनीयं भविष्यति  
   यथा हि कुरुते राजा परजा तम अनुवर्तते  
20 एवं बहुविधा वाचॊ वदन्ति पुरवासिनः  
   नगरेषु च सर्वेषु राजञ जनपदेषु च  
21 तस्यैतद भाषितं शरुत्वा राघवः परमार्तवत  
   उवाच सर्वान सुहृदः कथम एतन निवेद्यताम  
22 सर्वे तु शिरसा भूमाव अभिवाद्य परणम्य च  
   परत्यूचू राघवं दीनम एवम एतन न संशयः  
23 शरुत्वा तु वाक्यं काकुत्स्थः सर्वेषां समुदीरितम  
   विसर्जयाम आस तदा सर्वांस ताञ शत्रुतापनः  

<div class="filenav">

------------------------------------------------------------------------

[Next: Chapter 43](rys7043.md)

</div>
