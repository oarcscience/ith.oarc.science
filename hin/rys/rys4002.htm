<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 2</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4001.htm">Previous</A>&nbsp;
<A HREF="rys4003.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 2
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tau tu dṛṣṭvā mahātmānau bhrātarau rāmalakṣmaṇau<BR>
&nbsp; varāyudhadharau vīrau sugrīvaḥ śaṅkito 'bhavat<BR>
&nbsp;<FONT COLOR="GREEN" SIZE="-1">2</FONT>
 udvignahṛdayaḥ sarvā diśaḥ samavalokayan<BR>
&nbsp; na vyatiṣṭhata kasmiṃś cid deśe vānarapuṃgavaḥ<BR>
&nbsp;<FONT COLOR="GREEN" SIZE="-1">3</FONT>
 naiva cakre manaḥ sthāne vīkṣamāṇo mahābalau<BR>
&nbsp; kapeḥ paramabhītasya cittaṃ vyavasasāda ha<BR>
&nbsp;<FONT COLOR="GREEN" SIZE="-1">4</FONT>
 cintayitvā sa dharmātmā vimṛśya gurulāghavam<BR>
&nbsp; sugrīvaḥ paramodvignaḥ sarvair anucaraiḥ saha<BR>
&nbsp;<FONT COLOR="GREEN" SIZE="-1">5</FONT>
 tataḥ sa sacivebhyas tu sugrīvaḥ plavagādhipaḥ<BR>
&nbsp; śaśaṃsa paramodvignaḥ paśyaṃs tau rāmalakṣmaṇau<BR>
&nbsp;<FONT COLOR="GREEN" SIZE="-1">6</FONT>
 etau vanam idaṃ durgaṃ vālipraṇihitau dhruvam<BR>
&nbsp; chadmanā cīravasanau pracarantāv ihāgatau<BR>
&nbsp;<FONT COLOR="GREEN" SIZE="-1">7</FONT>
 tataḥ sugrīvasacivā dṛṣṭvā paramadhanvinau<BR>
&nbsp; jagmur giritaṭāt tasmād anyac chikharam uttamam<BR>
&nbsp;<FONT COLOR="GREEN" SIZE="-1">8</FONT>
 te kṣipram abhigamyātha yūthapā yūthaparṣabham<BR>
&nbsp; harayo vānaraśreṣṭhaṃ parivāryopatasthire<BR>
&nbsp;<FONT COLOR="GREEN" SIZE="-1">9</FONT>
 ekam ekāyanagatāḥ plavamānā girer girim<BR>
&nbsp; prakampayanto vegena girīṇāṃ śikharāṇi ca<BR>
&nbsp;<FONT COLOR="GREEN" SIZE="-1">10</FONT>
 tataḥ śākhāmṛgāḥ sarve plavamānā mahābalāḥ<BR>
&nbsp;&nbsp; babhañjuś ca nagāṃs tatra puṣpitān durgasaṃśritān<BR>
<FONT COLOR="GREEN" SIZE="-1">11</FONT>
 āplavanto harivarāḥ sarvatas taṃ mahāgirim<BR>
&nbsp;&nbsp; mṛgamārjāraśārdūlāṃs trāsayanto yayus tadā<BR>
<FONT COLOR="GREEN" SIZE="-1">12</FONT>
 tataḥ sugrīvasacivāḥ parvatendraṃ samāśritāḥ<BR>
&nbsp;&nbsp; saṃgamya kapimukhyena sarve prāñjalayaḥ sthitāḥ<BR>
<FONT COLOR="GREEN" SIZE="-1">13</FONT>
 tatas taṃ bhayasaṃtrastaṃ vālikilbiṣaśaṅkitam<BR>
&nbsp;&nbsp; uvāca hanumān vākyaṃ sugrīvaṃ vākyakovidaḥ<BR>
<FONT COLOR="GREEN" SIZE="-1">14</FONT>
 yasmād udvignacetās tvaṃ pradruto haripuṃgava<BR>
&nbsp;&nbsp; taṃ krūradarśanaṃ krūraṃ neha paśyāmi vālinam<BR>
<FONT COLOR="GREEN" SIZE="-1">15</FONT>
 yasmāt tava bhayaṃ saumya pūrvajāt pāpakarmaṇaḥ<BR>
&nbsp;&nbsp; sa neha vālī duṣṭātmā na te paśyāmy ahaṃ bhayam<BR>
<FONT COLOR="GREEN" SIZE="-1">16</FONT>
 aho śākhāmṛgatvaṃ te vyaktam eva plavaṃgama<BR>
&nbsp;&nbsp; laghucittatayātmānaṃ na sthāpayasi yo matau<BR>
<FONT COLOR="GREEN" SIZE="-1">17</FONT>
 buddhivijñānasaṃpanna iṅgitaiḥ sarvam ācara<BR>
&nbsp;&nbsp; na hy abuddhiṃ gato rājā sarvabhūtāni śāsti hi<BR>
<FONT COLOR="GREEN" SIZE="-1">18</FONT>
 sugrīvas tu śubhaṃ vākyaṃ śrutvā sarvaṃ hanūmataḥ<BR>
&nbsp;&nbsp; tataḥ śubhataraṃ vākyaṃ hanūmantam uvāca ha<BR>
<FONT COLOR="GREEN" SIZE="-1">19</FONT>
 dīrghabāhū viśālākṣau śaracāpāsidhāriṇau<BR>
&nbsp;&nbsp; kasya na syād bhayaṃ dṛṣṭvā etau surasutopamau<BR>
<FONT COLOR="GREEN" SIZE="-1">20</FONT>
 vālipraṇihitāv etau śaṅke 'haṃ puruṣottamau<BR>
&nbsp;&nbsp; rājāno bahumitrāś ca viśvāso nātra hi kṣamaḥ<BR>
<FONT COLOR="GREEN" SIZE="-1">21</FONT>
 arayaś ca manuṣyeṇa vijñeyāś channacāriṇaḥ<BR>
&nbsp;&nbsp; viśvastānām aviśvastāś chidreṣu praharanti hi<BR>
<FONT COLOR="GREEN" SIZE="-1">22</FONT>
 kṛtyeṣu vālī medhāvī rājāno bahudarśanāḥ<BR>
&nbsp;&nbsp; bhavanti parahantāras te jñeyāḥ prākṛtair naraiḥ<BR>
<FONT COLOR="GREEN" SIZE="-1">23</FONT>
 tau tvayā prākṛtenaiva gatvā jñeyau plavaṃgama<BR>
&nbsp;&nbsp; śaṅkitānāṃ prakāraiś ca rūpavyābhāṣaṇena ca<BR>
<FONT COLOR="GREEN" SIZE="-1">24</FONT>
 lakṣayasva tayor bhāvaṃ prahṛṣṭamanasau yadi<BR>
&nbsp;&nbsp; viśvāsayan praśaṃsābhir iṅgitaiś ca punaḥ punaḥ<BR>
<FONT COLOR="GREEN" SIZE="-1">25</FONT>
 mamaivābhimukhaṃ sthitvā pṛccha tvaṃ haripuṃgava<BR>
&nbsp;&nbsp; prayojanaṃ praveśasya vanasyāsya dhanurdharau<BR>
<FONT COLOR="GREEN" SIZE="-1">26</FONT>
 śuddhātmānau yadi tv etau jānīhi tvaṃ plavaṃgama<BR>
&nbsp;&nbsp; vyābhāṣitair vā rūpair vā vijñeyā duṣṭatānayoḥ<BR>
<FONT COLOR="GREEN" SIZE="-1">27</FONT>
 ity evaṃ kapirājena saṃdiṣṭo mārutātmajaḥ<BR>
&nbsp;&nbsp; cakāra gamane buddhiṃ yatra tau rāmalakṣmaṇau<BR>
<FONT COLOR="GREEN" SIZE="-1">28</FONT>
 tatheti saṃpūjya vacas tu tasya; kapeḥ subhītasya durāsadasya<BR>
&nbsp;&nbsp; mahānubhāvo hanumān yayau tadā; sa yatra rāmo 'tibalaś ca lakṣmaṇaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तौ तु दृष्ट्वा महात्मानौ भरातरौ रामलक्ष्मणौ<BR>
&nbsp; वरायुधधरौ वीरौ सुग्रीवः शङ्कितॊ ऽभवत<BR>
&nbsp;<FONT COLOR="GREEN" SIZE="-1">2</FONT>
 उद्विग्नहृदयः सर्वा दिशः समवलॊकयन<BR>
&nbsp; न वयतिष्ठत कस्मिंश चिद देशे वानरपुंगवः<BR>
&nbsp;<FONT COLOR="GREEN" SIZE="-1">3</FONT>
 नैव चक्रे मनः सथाने वीक्षमाणॊ महाबलौ<BR>
&nbsp; कपेः परमभीतस्य चित्तं वयवससाद ह<BR>
&nbsp;<FONT COLOR="GREEN" SIZE="-1">4</FONT>
 चिन्तयित्वा स धर्मात्मा विमृश्य गुरुलाघवम<BR>
&nbsp; सुग्रीवः परमॊद्विग्नः सर्वैर अनुचरैः सह<BR>
&nbsp;<FONT COLOR="GREEN" SIZE="-1">5</FONT>
 ततः स सचिवेभ्यस तु सुग्रीवः पलवगाधिपः<BR>
&nbsp; शशंस परमॊद्विग्नः पश्यंस तौ रामलक्ष्मणौ<BR>
&nbsp;<FONT COLOR="GREEN" SIZE="-1">6</FONT>
 एतौ वनम इदं दुर्गं वालिप्रणिहितौ धरुवम<BR>
&nbsp; छद्मना चीरवसनौ परचरन्ताव इहागतौ<BR>
&nbsp;<FONT COLOR="GREEN" SIZE="-1">7</FONT>
 ततः सुग्रीवसचिवा दृष्ट्वा परमधन्विनौ<BR>
&nbsp; जग्मुर गिरितटात तस्माद अन्यच छिखरम उत्तमम<BR>
&nbsp;<FONT COLOR="GREEN" SIZE="-1">8</FONT>
 ते कषिप्रम अभिगम्याथ यूथपा यूथपर्षभम<BR>
&nbsp; हरयॊ वानरश्रेष्ठं परिवार्यॊपतस्थिरे<BR>
&nbsp;<FONT COLOR="GREEN" SIZE="-1">9</FONT>
 एकम एकायनगताः पलवमाना गिरेर गिरिम<BR>
&nbsp; परकम्पयन्तॊ वेगेन गिरीणां शिखराणि च<BR>
&nbsp;<FONT COLOR="GREEN" SIZE="-1">10</FONT>
 ततः शाखामृगाः सर्वे पलवमाना महाबलाः<BR>
&nbsp;&nbsp; बभञ्जुश च नगांस तत्र पुष्पितान दुर्गसंश्रितान<BR>
<FONT COLOR="GREEN" SIZE="-1">11</FONT>
 आप्लवन्तॊ हरिवराः सर्वतस तं महागिरिम<BR>
&nbsp;&nbsp; मृगमार्जारशार्दूलांस तरासयन्तॊ ययुस तदा<BR>
<FONT COLOR="GREEN" SIZE="-1">12</FONT>
 ततः सुग्रीवसचिवाः पर्वतेन्द्रं समाश्रिताः<BR>
&nbsp;&nbsp; संगम्य कपिमुख्येन सर्वे पराञ्जलयः सथिताः<BR>
<FONT COLOR="GREEN" SIZE="-1">13</FONT>
 ततस तं भयसंत्रस्तं वालिकिल्बिषशङ्कितम<BR>
&nbsp;&nbsp; उवाच हनुमान वाक्यं सुग्रीवं वाक्यकॊविदः<BR>
<FONT COLOR="GREEN" SIZE="-1">14</FONT>
 यस्माद उद्विग्नचेतास तवं परद्रुतॊ हरिपुंगव<BR>
&nbsp;&nbsp; तं करूरदर्शनं करूरं नेह पश्यामि वालिनम<BR>
<FONT COLOR="GREEN" SIZE="-1">15</FONT>
 यस्मात तव भयं सौम्य पूर्वजात पापकर्मणः<BR>
&nbsp;&nbsp; स नेह वाली दुष्टात्मा न ते पश्याम्य अहं भयम<BR>
<FONT COLOR="GREEN" SIZE="-1">16</FONT>
 अहॊ शाखामृगत्वं ते वयक्तम एव पलवंगम<BR>
&nbsp;&nbsp; लघुचित्ततयात्मानं न सथापयसि यॊ मतौ<BR>
<FONT COLOR="GREEN" SIZE="-1">17</FONT>
 बुद्धिविज्ञानसंपन्न इङ्गितैः सर्वम आचर<BR>
&nbsp;&nbsp; न हय अबुद्धिं गतॊ राजा सर्वभूतानि शास्ति हि<BR>
<FONT COLOR="GREEN" SIZE="-1">18</FONT>
 सुग्रीवस तु शुभं वाक्यं शरुत्वा सर्वं हनूमतः<BR>
&nbsp;&nbsp; ततः शुभतरं वाक्यं हनूमन्तम उवाच ह<BR>
<FONT COLOR="GREEN" SIZE="-1">19</FONT>
 दीर्घबाहू विशालाक्षौ शरचापासिधारिणौ<BR>
&nbsp;&nbsp; कस्य न सयाद भयं दृष्ट्वा एतौ सुरसुतॊपमौ<BR>
<FONT COLOR="GREEN" SIZE="-1">20</FONT>
 वालिप्रणिहिताव एतौ शङ्के ऽहं पुरुषॊत्तमौ<BR>
&nbsp;&nbsp; राजानॊ बहुमित्राश च विश्वासॊ नात्र हि कषमः<BR>
<FONT COLOR="GREEN" SIZE="-1">21</FONT>
 अरयश च मनुष्येण विज्ञेयाश छन्नचारिणः<BR>
&nbsp;&nbsp; विश्वस्तानाम अविश्वस्ताश छिद्रेषु परहरन्ति हि<BR>
<FONT COLOR="GREEN" SIZE="-1">22</FONT>
 कृत्येषु वाली मेधावी राजानॊ बहुदर्शनाः<BR>
&nbsp;&nbsp; भवन्ति परहन्तारस ते जञेयाः पराकृतैर नरैः<BR>
<FONT COLOR="GREEN" SIZE="-1">23</FONT>
 तौ तवया पराकृतेनैव गत्वा जञेयौ पलवंगम<BR>
&nbsp;&nbsp; शङ्कितानां परकारैश च रूपव्याभाषणेन च<BR>
<FONT COLOR="GREEN" SIZE="-1">24</FONT>
 लक्षयस्व तयॊर भावं परहृष्टमनसौ यदि<BR>
&nbsp;&nbsp; विश्वासयन परशंसाभिर इङ्गितैश च पुनः पुनः<BR>
<FONT COLOR="GREEN" SIZE="-1">25</FONT>
 ममैवाभिमुखं सथित्वा पृच्छ तवं हरिपुंगव<BR>
&nbsp;&nbsp; परयॊजनं परवेशस्य वनस्यास्य धनुर्धरौ<BR>
<FONT COLOR="GREEN" SIZE="-1">26</FONT>
 शुद्धात्मानौ यदि तव एतौ जानीहि तवं पलवंगम<BR>
&nbsp;&nbsp; वयाभाषितैर वा रूपैर वा विज्ञेया दुष्टतानयॊः<BR>
<FONT COLOR="GREEN" SIZE="-1">27</FONT>
 इत्य एवं कपिराजेन संदिष्टॊ मारुतात्मजः<BR>
&nbsp;&nbsp; चकार गमने बुद्धिं यत्र तौ रामलक्ष्मणौ<BR>
<FONT COLOR="GREEN" SIZE="-1">28</FONT>
 तथेति संपूज्य वचस तु तस्य; कपेः सुभीतस्य दुरासदस्य<BR>
&nbsp;&nbsp; महानुभावॊ हनुमान ययौ तदा; स यत्र रामॊ ऽतिबलश च लक्ष्मणः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4003.htm">Next: Chapter 3</A></CENTER>
</div>
</BODY>
</HTML>
