<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 17</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4016.htm">Previous</A>&nbsp;
<A HREF="rys4018.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 17
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tataḥ śareṇābhihato rāmeṇa raṇakarkaśaḥ<BR>
&nbsp; papāta sahasā vālī nikṛtta iva pādapaḥ<BR>
&nbsp;<FONT COLOR="GREEN" SIZE="-1">2</FONT>
 sa bhūmau nyastasarvāṅgas taptakāñcanabhūṣaṇaḥ<BR>
&nbsp; apatad devarājasya muktaraśmir iva dhvajaḥ<BR>
&nbsp;<FONT COLOR="GREEN" SIZE="-1">3</FONT>
 tasmin nipatite bhūmau haryṛṣāṇāṃ gaṇeśvare<BR>
&nbsp; naṣṭacandram iva vyoma na vyarājata bhūtalam<BR>
&nbsp;<FONT COLOR="GREEN" SIZE="-1">4</FONT>
 bhūmau nipatitasyāpi tasya dehaṃ mahātmanaḥ<BR>
&nbsp; na śrīr jahāti na prāṇā na tejo na parākramaḥ<BR>
&nbsp;<FONT COLOR="GREEN" SIZE="-1">5</FONT>
 śakradattā varā mālā kāñcanī ratnabhūṣitā<BR>
&nbsp; dadhāra harimukhyasya prāṇāṃs tejaḥ śriyaṃ ca sā<BR>
&nbsp;<FONT COLOR="GREEN" SIZE="-1">6</FONT>
 sa tayā mālayā vīro haimayā hariyūthapaḥ<BR>
&nbsp; saṃdhyānugataparyantaḥ payodhara ivābhavat<BR>
&nbsp;<FONT COLOR="GREEN" SIZE="-1">7</FONT>
 tasya mālā ca dehaś ca marmaghātī ca yaḥ śaraḥ<BR>
&nbsp; tridheva racitā lakṣmīḥ patitasyāpi śobhate<BR>
&nbsp;<FONT COLOR="GREEN" SIZE="-1">8</FONT>
 tad astraṃ tasya vīrasya svargamārgaprabhāvanam<BR>
&nbsp; rāmabāṇāsanakṣiptam āvahat paramāṃ gatim<BR>
&nbsp;<FONT COLOR="GREEN" SIZE="-1">9</FONT>
 taṃ tathā patitaṃ saṃkhye gatārciṣam ivānalam<BR>
&nbsp; yayātim iva puṇyānte devalokāt paricyutam<BR>
&nbsp;<FONT COLOR="GREEN" SIZE="-1">10</FONT>
 ādityam iva kālena yugānte bhuvi pātitam<BR>
&nbsp;&nbsp; mahendram iva durdharṣaṃ mahendram iva duḥsaham<BR>
<FONT COLOR="GREEN" SIZE="-1">11</FONT>
 mahendraputraṃ patitaṃ vālinaṃ hemamālinam<BR>
&nbsp;&nbsp; siṃhoraskaṃ mahābāhuṃ dīptāsyaṃ harilocanam<BR>
&nbsp;&nbsp; lakṣmaṇānugato rāmo dadarśopasasarpa ca<BR>
<FONT COLOR="GREEN" SIZE="-1">12</FONT>
 sa dṛṣṭvā rāghavaṃ vālī lakṣmaṇaṃ ca mahābalam<BR>
&nbsp;&nbsp; abravīt praśritaṃ vākyaṃ paruṣaṃ dharmasaṃhitam<BR>
<FONT COLOR="GREEN" SIZE="-1">13</FONT>
 parāṅmukhavadhaṃ kṛtvā ko nu prāptas tvayā guṇaḥ<BR>
&nbsp;&nbsp; yad ahaṃ yuddhasaṃrabdhas tvatkṛte nidhanaṃ gataḥ<BR>
<FONT COLOR="GREEN" SIZE="-1">14</FONT>
 kulīnaḥ sattvasaṃpannas tejasvī caritavrataḥ<BR>
&nbsp;&nbsp; rāmaḥ karuṇavedī ca prajānāṃ ca hite rataḥ<BR>
<FONT COLOR="GREEN" SIZE="-1">15</FONT>
 sānukrośo mahotsāhaḥ samayajño dṛḍhavrataḥ<BR>
&nbsp;&nbsp; iti te sarvabhūtāni kathayanti yaśo bhuvi<BR>
<FONT COLOR="GREEN" SIZE="-1">16</FONT>
 tān guṇān saṃpradhāryāham agryaṃ cābhijanaṃ tava<BR>
&nbsp;&nbsp; tārayā pratiṣiddhaḥ san sugrīveṇa samāgataḥ<BR>
<FONT COLOR="GREEN" SIZE="-1">17</FONT>
 na mām anyena saṃrabdhaṃ pramattaṃ veddhum arhasi<BR>
&nbsp;&nbsp; iti me buddhir utpannā babhūvādarśane tava<BR>
<FONT COLOR="GREEN" SIZE="-1">18</FONT>
 na tvāṃ vinihatātmānaṃ dharmadhvajam adhārmikam<BR>
&nbsp;&nbsp; jāne pāpasamācāraṃ tṛṇaiḥ kūpam ivāvṛtam<BR>
<FONT COLOR="GREEN" SIZE="-1">19</FONT>
 satāṃ veṣadharaṃ pāpaṃ pracchannam iva pāvakam<BR>
&nbsp;&nbsp; nāhaṃ tvām abhijānāni dharmacchadmābhisaṃvṛtam<BR>
<FONT COLOR="GREEN" SIZE="-1">20</FONT>
 viṣaye vā pure vā te yadā nāpakaromy aham<BR>
&nbsp;&nbsp; na ca tvāṃ pratijāne 'haṃ kasmāt tvaṃ haṃsy akilbiṣam<BR>
<FONT COLOR="GREEN" SIZE="-1">21</FONT>
 phalamūlāśanaṃ nityaṃ vānaraṃ vanagocaram<BR>
&nbsp;&nbsp; mām ihāpratiyudhyantam anyena ca samāgatam<BR>
<FONT COLOR="GREEN" SIZE="-1">22</FONT>
 tvaṃ narādhipateḥ putraḥ pratītaḥ priyadarśanaḥ<BR>
&nbsp;&nbsp; liṅgam apy asti te rājan dṛśyate dharmasaṃhitam<BR>
<FONT COLOR="GREEN" SIZE="-1">23</FONT>
 kaḥ kṣatriyakule jātaḥ śrutavān naṣṭasaṃśayaḥ<BR>
&nbsp;&nbsp; dharmaliṅga praticchannaḥ krūraṃ karma samācaret<BR>
<FONT COLOR="GREEN" SIZE="-1">24</FONT>
 rāma rājakule jāto dharmavān iti viśrutaḥ<BR>
&nbsp;&nbsp; abhavyo bhavyarūpeṇa kimarthaṃ paridhāvasi<BR>
<FONT COLOR="GREEN" SIZE="-1">25</FONT>
 sāma dānaṃ kṣamā dharmaḥ satyaṃ dhṛtiparākramau<BR>
&nbsp;&nbsp; pārthivānāṃ guṇā rājan daṇḍaś cāpy apakāriṣu<BR>
<FONT COLOR="GREEN" SIZE="-1">26</FONT>
 vayaṃ vanacarā rāma mṛgā mūlaphalāśanāḥ<BR>
&nbsp;&nbsp; eṣā prakṛtir asmākaṃ puruṣas tvaṃ nareśvaraḥ<BR>
<FONT COLOR="GREEN" SIZE="-1">27</FONT>
 bhūmir hiraṇyaṃ rūpyaṃ ca nigrahe kāraṇāni ca<BR>
&nbsp;&nbsp; tatra kas te vane lobho madīyeṣu phaleṣu vā<BR>
<FONT COLOR="GREEN" SIZE="-1">28</FONT>
 nayaś ca vinayaś cobhau nigrahānugrahāv api<BR>
&nbsp;&nbsp; rājavṛttir asaṃkīrṇā na nṛpāḥ kāmavṛttayaḥ<BR>
<FONT COLOR="GREEN" SIZE="-1">29</FONT>
 tvaṃ tu kāmapradhānaś ca kopanaś cānavasthitaḥ<BR>
&nbsp;&nbsp; rājavṛttaiś ca saṃkīrṇaḥ śarāsanaparāyaṇaḥ<BR>
<FONT COLOR="GREEN" SIZE="-1">30</FONT>
 na te 'sty apacitir dharme nārthe buddhir avasthitā<BR>
&nbsp;&nbsp; indriyaiḥ kāmavṛttaḥ san kṛṣyase manujeśvara<BR>
<FONT COLOR="GREEN" SIZE="-1">31</FONT>
 hatvā bāṇena kākutstha mām ihānaparādhinam<BR>
&nbsp;&nbsp; kiṃ vakṣyasi satāṃ madhye karma kṛtvā jugupsitam<BR>
<FONT COLOR="GREEN" SIZE="-1">32</FONT>
 rājahā brahmahā goghnaś coraḥ prāṇivadhe rataḥ<BR>
&nbsp;&nbsp; nāstikaḥ parivettā ca sarve nirayagāminaḥ<BR>
<FONT COLOR="GREEN" SIZE="-1">33</FONT>
 adhāryaṃ carma me sadbhī romāṇy asthi ca varjitam<BR>
&nbsp;&nbsp; abhakṣyāṇi ca māṃsāni tvadvidhair dharmacāribhiḥ<BR>
<FONT COLOR="GREEN" SIZE="-1">34</FONT>
 pañca pañcanakhā bhakṣyā brahmakṣatreṇa rāghava<BR>
&nbsp;&nbsp; śalyakaḥ śvāvidho godhā śaśaḥ kūrmaś ca pañcamaḥ<BR>
<FONT COLOR="GREEN" SIZE="-1">35</FONT>
 carma cāsthi ca me rājan na spṛśanti manīṣiṇaḥ<BR>
&nbsp;&nbsp; abhakṣyāṇi ca māṃsāni so 'haṃ pañcanakho hataḥ<BR>
<FONT COLOR="GREEN" SIZE="-1">36</FONT>
 tvayā nāthena kākutstha na sanāthā vasuṃdharā<BR>
&nbsp;&nbsp; pramadā śīlasaṃpannā dhūrtena patitā yathā<BR>
<FONT COLOR="GREEN" SIZE="-1">37</FONT>
 śaṭho naikṛtikaḥ kṣudro mithyā praśritamānasaḥ<BR>
&nbsp;&nbsp; kathaṃ daśarathena tvaṃ jātaḥ pāpo mahātmanā<BR>
<FONT COLOR="GREEN" SIZE="-1">38</FONT>
 chinnacāritryakakṣyeṇa satāṃ dharmātivartinā<BR>
&nbsp;&nbsp; tyaktadharmāṅkuśenāhaṃ nihato rāmahastinā<BR>
<FONT COLOR="GREEN" SIZE="-1">39</FONT>
 dṛśyamānas tu yudhyethā mayā yudhi nṛpātmaja<BR>
&nbsp;&nbsp; adya vaivasvataṃ devaṃ paśyes tvaṃ nihato mayā<BR>
<FONT COLOR="GREEN" SIZE="-1">40</FONT>
 tvayādṛśyena tu raṇe nihato 'haṃ durāsadaḥ<BR>
&nbsp;&nbsp; prasuptaḥ pannageneva naraḥ pānavaśaṃ gataḥ<BR>
<FONT COLOR="GREEN" SIZE="-1">41</FONT>
 sugrīvapriyakāmena yad ahaṃ nihatas tvayā<BR>
&nbsp;&nbsp; kaṇṭhe baddhvā pradadyāṃ te 'nihataṃ rāvaṇaṃ raṇe<BR>
<FONT COLOR="GREEN" SIZE="-1">42</FONT>
 nyastāṃ sāgaratoye vā pātāle vāpi maithilīm<BR>
&nbsp;&nbsp; jānayeyaṃ tavādeśāc chvetām aśvatarīm iva<BR>
<FONT COLOR="GREEN" SIZE="-1">43</FONT>
 yuktaṃ yat prapnuyād rājyaṃ sugrīvaḥ svargate mayi<BR>
&nbsp;&nbsp; ayuktaṃ yad adharmeṇa tvayāhaṃ nihato raṇe<BR>
<FONT COLOR="GREEN" SIZE="-1">44</FONT>
 kāmam evaṃvidhaṃ lokaḥ kālena viniyujyate<BR>
&nbsp;&nbsp; kṣamaṃ ced bhavatā prāptam uttaraṃ sādhu cintyatām<BR>
<FONT COLOR="GREEN" SIZE="-1">45</FONT>
 ity evam uktvā pariśuṣkavaktraḥ; śarābhighātād vyathito mahātmā<BR>
&nbsp;&nbsp; samīkṣya rāmaṃ ravisaṃnikāśaṃ; tūṣṇīṃ babhūvāmararājasūnuḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 ततः शरेणाभिहतॊ रामेण रणकर्कशः<BR>
&nbsp; पपात सहसा वाली निकृत्त इव पादपः<BR>
&nbsp;<FONT COLOR="GREEN" SIZE="-1">2</FONT>
 स भूमौ नयस्तसर्वाङ्गस तप्तकाञ्चनभूषणः<BR>
&nbsp; अपतद देवराजस्य मुक्तरश्मिर इव धवजः<BR>
&nbsp;<FONT COLOR="GREEN" SIZE="-1">3</FONT>
 तस्मिन निपतिते भूमौ हर्यृषाणां गणेश्वरे<BR>
&nbsp; नष्टचन्द्रम इव वयॊम न वयराजत भूतलम<BR>
&nbsp;<FONT COLOR="GREEN" SIZE="-1">4</FONT>
 भूमौ निपतितस्यापि तस्य देहं महात्मनः<BR>
&nbsp; न शरीर जहाति न पराणा न तेजॊ न पराक्रमः<BR>
&nbsp;<FONT COLOR="GREEN" SIZE="-1">5</FONT>
 शक्रदत्ता वरा माला काञ्चनी रत्नभूषिता<BR>
&nbsp; दधार हरिमुख्यस्य पराणांस तेजः शरियं च सा<BR>
&nbsp;<FONT COLOR="GREEN" SIZE="-1">6</FONT>
 स तया मालया वीरॊ हैमया हरियूथपः<BR>
&nbsp; संध्यानुगतपर्यन्तः पयॊधर इवाभवत<BR>
&nbsp;<FONT COLOR="GREEN" SIZE="-1">7</FONT>
 तस्य माला च देहश च मर्मघाती च यः शरः<BR>
&nbsp; तरिधेव रचिता लक्ष्मीः पतितस्यापि शॊभते<BR>
&nbsp;<FONT COLOR="GREEN" SIZE="-1">8</FONT>
 तद अस्त्रं तस्य वीरस्य सवर्गमार्गप्रभावनम<BR>
&nbsp; रामबाणासनक्षिप्तम आवहत परमां गतिम<BR>
&nbsp;<FONT COLOR="GREEN" SIZE="-1">9</FONT>
 तं तथा पतितं संख्ये गतार्चिषम इवानलम<BR>
&nbsp; ययातिम इव पुण्यान्ते देवलॊकात परिच्युतम<BR>
&nbsp;<FONT COLOR="GREEN" SIZE="-1">10</FONT>
 आदित्यम इव कालेन युगान्ते भुवि पातितम<BR>
&nbsp;&nbsp; महेन्द्रम इव दुर्धर्षं महेन्द्रम इव दुःसहम<BR>
<FONT COLOR="GREEN" SIZE="-1">11</FONT>
 महेन्द्रपुत्रं पतितं वालिनं हेममालिनम<BR>
&nbsp;&nbsp; सिंहॊरस्कं महाबाहुं दीप्तास्यं हरिलॊचनम<BR>
&nbsp;&nbsp; लक्ष्मणानुगतॊ रामॊ ददर्शॊपससर्प च<BR>
<FONT COLOR="GREEN" SIZE="-1">12</FONT>
 स दृष्ट्वा राघवं वाली लक्ष्मणं च महाबलम<BR>
&nbsp;&nbsp; अब्रवीत परश्रितं वाक्यं परुषं धर्मसंहितम<BR>
<FONT COLOR="GREEN" SIZE="-1">13</FONT>
 पराङ्मुखवधं कृत्वा कॊ नु पराप्तस तवया गुणः<BR>
&nbsp;&nbsp; यद अहं युद्धसंरब्धस तवत्कृते निधनं गतः<BR>
<FONT COLOR="GREEN" SIZE="-1">14</FONT>
 कुलीनः सत्त्वसंपन्नस तेजस्वी चरितव्रतः<BR>
&nbsp;&nbsp; रामः करुणवेदी च परजानां च हिते रतः<BR>
<FONT COLOR="GREEN" SIZE="-1">15</FONT>
 सानुक्रॊशॊ महॊत्साहः समयज्ञॊ दृढव्रतः<BR>
&nbsp;&nbsp; इति ते सर्वभूतानि कथयन्ति यशॊ भुवि<BR>
<FONT COLOR="GREEN" SIZE="-1">16</FONT>
 तान गुणान संप्रधार्याहम अग्र्यं चाभिजनं तव<BR>
&nbsp;&nbsp; तारया परतिषिद्धः सन सुग्रीवेण समागतः<BR>
<FONT COLOR="GREEN" SIZE="-1">17</FONT>
 न माम अन्येन संरब्धं परमत्तं वेद्धुम अर्हसि<BR>
&nbsp;&nbsp; इति मे बुद्धिर उत्पन्ना बभूवादर्शने तव<BR>
<FONT COLOR="GREEN" SIZE="-1">18</FONT>
 न तवां विनिहतात्मानं धर्मध्वजम अधार्मिकम<BR>
&nbsp;&nbsp; जाने पापसमाचारं तृणैः कूपम इवावृतम<BR>
<FONT COLOR="GREEN" SIZE="-1">19</FONT>
 सतां वेषधरं पापं परच्छन्नम इव पावकम<BR>
&nbsp;&nbsp; नाहं तवाम अभिजानानि धर्मच्छद्माभिसंवृतम<BR>
<FONT COLOR="GREEN" SIZE="-1">20</FONT>
 विषये वा पुरे वा ते यदा नापकरॊम्य अहम<BR>
&nbsp;&nbsp; न च तवां परतिजाने ऽहं कस्मात तवं हंस्य अकिल्बिषम<BR>
<FONT COLOR="GREEN" SIZE="-1">21</FONT>
 फलमूलाशनं नित्यं वानरं वनगॊचरम<BR>
&nbsp;&nbsp; माम इहाप्रतियुध्यन्तम अन्येन च समागतम<BR>
<FONT COLOR="GREEN" SIZE="-1">22</FONT>
 तवं नराधिपतेः पुत्रः परतीतः परियदर्शनः<BR>
&nbsp;&nbsp; लिङ्गम अप्य अस्ति ते राजन दृश्यते धर्मसंहितम<BR>
<FONT COLOR="GREEN" SIZE="-1">23</FONT>
 कः कषत्रियकुले जातः शरुतवान नष्टसंशयः<BR>
&nbsp;&nbsp; धर्मलिङ्ग परतिच्छन्नः करूरं कर्म समाचरेत<BR>
<FONT COLOR="GREEN" SIZE="-1">24</FONT>
 राम राजकुले जातॊ धर्मवान इति विश्रुतः<BR>
&nbsp;&nbsp; अभव्यॊ भव्यरूपेण किमर्थं परिधावसि<BR>
<FONT COLOR="GREEN" SIZE="-1">25</FONT>
 साम दानं कषमा धर्मः सत्यं धृतिपराक्रमौ<BR>
&nbsp;&nbsp; पार्थिवानां गुणा राजन दण्डश चाप्य अपकारिषु<BR>
<FONT COLOR="GREEN" SIZE="-1">26</FONT>
 वयं वनचरा राम मृगा मूलफलाशनाः<BR>
&nbsp;&nbsp; एषा परकृतिर अस्माकं पुरुषस तवं नरेश्वरः<BR>
<FONT COLOR="GREEN" SIZE="-1">27</FONT>
 भूमिर हिरण्यं रूप्यं च निग्रहे कारणानि च<BR>
&nbsp;&nbsp; तत्र कस ते वने लॊभॊ मदीयेषु फलेषु वा<BR>
<FONT COLOR="GREEN" SIZE="-1">28</FONT>
 नयश च विनयश चॊभौ निग्रहानुग्रहाव अपि<BR>
&nbsp;&nbsp; राजवृत्तिर असंकीर्णा न नृपाः कामवृत्तयः<BR>
<FONT COLOR="GREEN" SIZE="-1">29</FONT>
 तवं तु कामप्रधानश च कॊपनश चानवस्थितः<BR>
&nbsp;&nbsp; राजवृत्तैश च संकीर्णः शरासनपरायणः<BR>
<FONT COLOR="GREEN" SIZE="-1">30</FONT>
 न ते ऽसत्य अपचितिर धर्मे नार्थे बुद्धिर अवस्थिता<BR>
&nbsp;&nbsp; इन्द्रियैः कामवृत्तः सन कृष्यसे मनुजेश्वर<BR>
<FONT COLOR="GREEN" SIZE="-1">31</FONT>
 हत्वा बाणेन काकुत्स्थ माम इहानपराधिनम<BR>
&nbsp;&nbsp; किं वक्ष्यसि सतां मध्ये कर्म कृत्वा जुगुप्सितम<BR>
<FONT COLOR="GREEN" SIZE="-1">32</FONT>
 राजहा बरह्महा गॊघ्नश चॊरः पराणिवधे रतः<BR>
&nbsp;&nbsp; नास्तिकः परिवेत्ता च सर्वे निरयगामिनः<BR>
<FONT COLOR="GREEN" SIZE="-1">33</FONT>
 अधार्यं चर्म मे सद्भी रॊमाण्य अस्थि च वर्जितम<BR>
&nbsp;&nbsp; अभक्ष्याणि च मांसानि तवद्विधैर धर्मचारिभिः<BR>
<FONT COLOR="GREEN" SIZE="-1">34</FONT>
 पञ्च पञ्चनखा भक्ष्या बरह्मक्षत्रेण राघव<BR>
&nbsp;&nbsp; शल्यकः शवाविधॊ गॊधा शशः कूर्मश च पञ्चमः<BR>
<FONT COLOR="GREEN" SIZE="-1">35</FONT>
 चर्म चास्थि च मे राजन न सपृशन्ति मनीषिणः<BR>
&nbsp;&nbsp; अभक्ष्याणि च मांसानि सॊ ऽहं पञ्चनखॊ हतः<BR>
<FONT COLOR="GREEN" SIZE="-1">36</FONT>
 तवया नाथेन काकुत्स्थ न सनाथा वसुंधरा<BR>
&nbsp;&nbsp; परमदा शीलसंपन्ना धूर्तेन पतिता यथा<BR>
<FONT COLOR="GREEN" SIZE="-1">37</FONT>
 शठॊ नैकृतिकः कषुद्रॊ मिथ्या परश्रितमानसः<BR>
&nbsp;&nbsp; कथं दशरथेन तवं जातः पापॊ महात्मना<BR>
<FONT COLOR="GREEN" SIZE="-1">38</FONT>
 छिन्नचारित्र्यकक्ष्येण सतां धर्मातिवर्तिना<BR>
&nbsp;&nbsp; तयक्तधर्माङ्कुशेनाहं निहतॊ रामहस्तिना<BR>
<FONT COLOR="GREEN" SIZE="-1">39</FONT>
 दृश्यमानस तु युध्येथा मया युधि नृपात्मज<BR>
&nbsp;&nbsp; अद्य वैवस्वतं देवं पश्येस तवं निहतॊ मया<BR>
<FONT COLOR="GREEN" SIZE="-1">40</FONT>
 तवयादृश्येन तु रणे निहतॊ ऽहं दुरासदः<BR>
&nbsp;&nbsp; परसुप्तः पन्नगेनेव नरः पानवशं गतः<BR>
<FONT COLOR="GREEN" SIZE="-1">41</FONT>
 सुग्रीवप्रियकामेन यद अहं निहतस तवया<BR>
&nbsp;&nbsp; कण्ठे बद्ध्वा परदद्यां ते ऽनिहतं रावणं रणे<BR>
<FONT COLOR="GREEN" SIZE="-1">42</FONT>
 नयस्तां सागरतॊये वा पाताले वापि मैथिलीम<BR>
&nbsp;&nbsp; जानयेयं तवादेशाच छवेताम अश्वतरीम इव<BR>
<FONT COLOR="GREEN" SIZE="-1">43</FONT>
 युक्तं यत परप्नुयाद राज्यं सुग्रीवः सवर्गते मयि<BR>
&nbsp;&nbsp; अयुक्तं यद अधर्मेण तवयाहं निहतॊ रणे<BR>
<FONT COLOR="GREEN" SIZE="-1">44</FONT>
 कामम एवंविधं लॊकः कालेन विनियुज्यते<BR>
&nbsp;&nbsp; कषमं चेद भवता पराप्तम उत्तरं साधु चिन्त्यताम<BR>
<FONT COLOR="GREEN" SIZE="-1">45</FONT>
 इत्य एवम उक्त्वा परिशुष्कवक्त्रः; शराभिघाताद वयथितॊ महात्मा<BR>
&nbsp;&nbsp; समीक्ष्य रामं रविसंनिकाशं; तूष्णीं बभूवामरराजसूनुः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4018.htm">Next: Chapter 18</A></CENTER>
</div>
</BODY>
</HTML>
