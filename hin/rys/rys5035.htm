<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 35</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5034.htm">Previous</A>&nbsp;
<A HREF="rys5036.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 35
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sītā tadvacanaṃ śrutvā pūrṇacandranibhānanā<BR>
&nbsp; hanūmantam uvācedaṃ dharmārthasahitaṃ vacaḥ<BR>
&nbsp;<FONT COLOR="GREEN" SIZE="-1">2</FONT>
 amṛtaṃ viṣasaṃsṛṣṭaṃ tvayā vānarabhāṣitam<BR>
&nbsp; yac ca nānyamanā rāmo yac ca śokaparāyaṇaḥ<BR>
&nbsp;<FONT COLOR="GREEN" SIZE="-1">3</FONT>
 aiśvarye vā suvistīrṇe vyasane vā sudāruṇe<BR>
&nbsp; rajjveva puruṣaṃ baddhvā kṛtāntaḥ parikarṣati<BR>
&nbsp;<FONT COLOR="GREEN" SIZE="-1">4</FONT>
 vidhir nūnam asaṃhāryaḥ prāṇināṃ plavagottama<BR>
&nbsp; saumitriṃ māṃ ca rāmaṃ ca vyasanaiḥ paśya mohitān<BR>
&nbsp;<FONT COLOR="GREEN" SIZE="-1">5</FONT>
 śokasyāsya kadā pāraṃ rāghavo 'dhigamiṣyati<BR>
&nbsp; plavamānaḥ pariśrānto hatanauḥ sāgare yathā<BR>
&nbsp;<FONT COLOR="GREEN" SIZE="-1">6</FONT>
 rākṣasānāṃ kṣayaṃ kṛtvā sūdayitvā ca rāvaṇam<BR>
&nbsp; laṅkām unmūlitāṃ kṛtvā kadā drakṣyati māṃ patiḥ<BR>
&nbsp;<FONT COLOR="GREEN" SIZE="-1">7</FONT>
 sa vācyaḥ saṃtvarasveti yāvad eva na pūryate<BR>
&nbsp; ayaṃ saṃvatsaraḥ kālas tāvad dhi mama jīvitam<BR>
&nbsp;<FONT COLOR="GREEN" SIZE="-1">8</FONT>
 vartate daśamo māso dvau tu śeṣau plavaṃgama<BR>
&nbsp; rāvaṇena nṛśaṃsena samayo yaḥ kṛto mama<BR>
&nbsp;<FONT COLOR="GREEN" SIZE="-1">9</FONT>
 vibhīṣaṇena ca bhrātrā mama niryātanaṃ prati<BR>
&nbsp; anunītaḥ prayatnena na ca tat kurute matim<BR>
&nbsp;<FONT COLOR="GREEN" SIZE="-1">10</FONT>
 mama pratipradānaṃ hi rāvaṇasya na rocate<BR>
&nbsp;&nbsp; rāvaṇaṃ mārgate saṃkhye mṛtyuḥ kālavaśaṃ gatam<BR>
<FONT COLOR="GREEN" SIZE="-1">11</FONT>
 jyeṣṭhā kanyānalā nama vibhīṣaṇasutā kape<BR>
&nbsp;&nbsp; tayā mamaitad ākhyātaṃ mātrā prahitayā svayam<BR>
<FONT COLOR="GREEN" SIZE="-1">12</FONT>
 avindhyo nāma medhāvī vidvān rākṣasapuṃgavaḥ<BR>
&nbsp;&nbsp; dhṛtimāñ śīlavān vṛddho rāvaṇasya susaṃmataḥ<BR>
<FONT COLOR="GREEN" SIZE="-1">13</FONT>
 rāmāt kṣayam anuprāptaṃ rakṣasāṃ pratyacodayat<BR>
&nbsp;&nbsp; na ca tasyāpi duṣṭātmā śṛṇoti vacanaṃ hitam<BR>
<FONT COLOR="GREEN" SIZE="-1">14</FONT>
 āśaṃseti hariśreṣṭha kṣipraṃ māṃ prāpsyate patiḥ<BR>
&nbsp;&nbsp; antarātmā hi me śuddhas tasmiṃś ca bahavo guṇāḥ<BR>
<FONT COLOR="GREEN" SIZE="-1">15</FONT>
 utsāhaḥ pauruṣaṃ sattvam ānṛśaṃsyaṃ kṛtajñatā<BR>
&nbsp;&nbsp; vikramaś ca prabhāvaś ca santi vānararāghave<BR>
<FONT COLOR="GREEN" SIZE="-1">16</FONT>
 caturdaśasahasrāṇi rākṣasānāṃ jaghāna yaḥ<BR>
&nbsp;&nbsp; janasthāne vinā bhrātrā śatruḥ kas tasya nodvijet<BR>
<FONT COLOR="GREEN" SIZE="-1">17</FONT>
 na sa śakyas tulayituṃ vyasanaiḥ puruṣarṣabhaḥ<BR>
&nbsp;&nbsp; ahaṃ tasyānubhāvajñā śakrasyeva pulomajā<BR>
<FONT COLOR="GREEN" SIZE="-1">18</FONT>
 śarajālāṃśumāñ śūraḥ kape rāmadivākaraḥ<BR>
&nbsp;&nbsp; śatrurakṣomayaṃ toyam upaśoṣaṃ nayiṣyati<BR>
<FONT COLOR="GREEN" SIZE="-1">19</FONT>
 iti saṃjalpamānāṃ tāṃ rāmārthe śokakarśitām<BR>
&nbsp;&nbsp; aśrusaṃpūrṇavadanām uvāca hanumān kapiḥ<BR>
<FONT COLOR="GREEN" SIZE="-1">20</FONT>
 śrutvaiva tu vaco mahyaṃ kṣipram eṣyati rāghavaḥ<BR>
&nbsp;&nbsp; camūṃ prakarṣan mahatīṃ haryṛkṣagaṇasaṃkulām<BR>
<FONT COLOR="GREEN" SIZE="-1">21</FONT>
 atha vā mocayiṣyāmi tām adyaiva hi rākṣasāt<BR>
&nbsp;&nbsp; asmād duḥkhād upāroha mama pṛṣṭham anindite<BR>
<FONT COLOR="GREEN" SIZE="-1">22</FONT>
 tvaṃ hi pṛṣṭhagatāṃ kṛtvā saṃtariṣyāmi sāgaram<BR>
&nbsp;&nbsp; śaktir asti hi me voḍhuṃ laṅkām api sarāvaṇām<BR>
<FONT COLOR="GREEN" SIZE="-1">23</FONT>
 ahaṃ prasravaṇasthāya rāghavāyādya maithili<BR>
&nbsp;&nbsp; prāpayiṣyāmi śakrāya havyaṃ hutam ivānalaḥ<BR>
<FONT COLOR="GREEN" SIZE="-1">24</FONT>
 drakṣyasy adyaiva vaidehi rāghavaṃ sahalakṣmaṇam<BR>
&nbsp;&nbsp; vyavasāya samāyuktaṃ viṣṇuṃ daityavadhe yathā<BR>
<FONT COLOR="GREEN" SIZE="-1">25</FONT>
 tvaddarśanakṛtotsāham āśramasthaṃ mahābalam<BR>
&nbsp;&nbsp; puraṃdaram ivāsīnaṃ nāgarājasya mūrdhani<BR>
<FONT COLOR="GREEN" SIZE="-1">26</FONT>
 pṛṣṭham āroha me devi mā vikāṅkṣasva śobhane<BR>
&nbsp;&nbsp; yogam anviccha rāmeṇa śaśāṅkeneva rohiṇī<BR>
<FONT COLOR="GREEN" SIZE="-1">27</FONT>
 kathayantīva candreṇa sūryeṇeva suvarcalā<BR>
&nbsp;&nbsp; matpṛṣṭham adhiruhya tvaṃ tarākāśamahārṇavam<BR>
<FONT COLOR="GREEN" SIZE="-1">28</FONT>
 na hi me saṃprayātasya tvām ito nayato 'ṅgane<BR>
&nbsp;&nbsp; anugantuṃ gatiṃ śaktāḥ sarve laṅkānivāsinaḥ<BR>
<FONT COLOR="GREEN" SIZE="-1">29</FONT>
 yathaivāham iha prāptas tathaivāham asaṃśayam<BR>
&nbsp;&nbsp; yāsyāmi paśya vaidehi tvām udyamya vihāyasaṃ<BR>
<FONT COLOR="GREEN" SIZE="-1">30</FONT>
 maithilī tu hariśreṣṭhāc chrutvā vacanam adbhutam<BR>
&nbsp;&nbsp; harṣavismitasarvāṅgī hanūmantam athābravīt<BR>
<FONT COLOR="GREEN" SIZE="-1">31</FONT>
 hanūman dūram adhvanaṃ kathaṃ māṃ voḍhum icchasi<BR>
&nbsp;&nbsp; tad eva khalu te manye kapitvaṃ hariyūthapa<BR>
<FONT COLOR="GREEN" SIZE="-1">32</FONT>
 kathaṃ vālpaśarīras tvaṃ mām ito netum icchasi<BR>
&nbsp;&nbsp; sakāśaṃ mānavendrasya bhartur me plavagarṣabha<BR>
<FONT COLOR="GREEN" SIZE="-1">33</FONT>
 sītāyā vacanaṃ śrutvā hanūmān mārutātmajaḥ<BR>
&nbsp;&nbsp; cintayām āsa lakṣmīvān navaṃ paribhavaṃ kṛtam<BR>
<FONT COLOR="GREEN" SIZE="-1">34</FONT>
 na me jānāti sattvaṃ vā prabhāvaṃ vāsitekṣaṇā<BR>
&nbsp;&nbsp; tasmāt paśyatu vaidehī yad rūpaṃ mama kāmataḥ<BR>
<FONT COLOR="GREEN" SIZE="-1">35</FONT>
 iti saṃcintya hanumāṃs tadā plavagasattamaḥ<BR>
&nbsp;&nbsp; darśayām āsa vaidehyāḥ svarūpam arimardanaḥ<BR>
<FONT COLOR="GREEN" SIZE="-1">36</FONT>
 sa tasmāt pādapād dhīmān āplutya plavagarṣabhaḥ<BR>
&nbsp;&nbsp; tato vardhitum ārebhe sītāpratyayakāraṇāt<BR>
<FONT COLOR="GREEN" SIZE="-1">37</FONT>
 merumandārasaṃkāśo babhau dīptānalaprabhaḥ<BR>
&nbsp;&nbsp; agrato vyavatasthe ca sītāyā vānararṣabhaḥ<BR>
<FONT COLOR="GREEN" SIZE="-1">38</FONT>
 hariḥ parvatasaṃkāśas tāmravaktro mahābalaḥ<BR>
&nbsp;&nbsp; vajradaṃṣṭranakho bhīmo vaidehīm idam abravīt<BR>
<FONT COLOR="GREEN" SIZE="-1">39</FONT>
 saparvatavanoddeśāṃ sāṭṭaprākāratoraṇām<BR>
&nbsp;&nbsp; laṅkām imāṃ sanathāṃ vā nayituṃ śaktir asti me<BR>
<FONT COLOR="GREEN" SIZE="-1">40</FONT>
 tad avasthāpya tāṃ buddhir alaṃ devi vikāṅkṣayā<BR>
&nbsp;&nbsp; viśokaṃ kuru vaidehi rāghavaṃ sahalakṣmaṇam<BR>
<FONT COLOR="GREEN" SIZE="-1">41</FONT>
 taṃ dṛṣṭvācalasaṃkāśam uvāca janakātmajā<BR>
&nbsp;&nbsp; padmapatraviśālākṣī mārutasyaurasaṃ sutam<BR>
<FONT COLOR="GREEN" SIZE="-1">42</FONT>
 tava sattvaṃ balaṃ caiva vijānāmi mahākape<BR>
&nbsp;&nbsp; vāyor iva gatiṃ cāpi tejaś cāgnir ivādbhutam<BR>
<FONT COLOR="GREEN" SIZE="-1">43</FONT>
 prākṛto 'nyaḥ kathaṃ cemāṃ bhūmim āgantum arhati<BR>
&nbsp;&nbsp; udadher aprameyasya pāraṃ vānarapuṃgava<BR>
<FONT COLOR="GREEN" SIZE="-1">44</FONT>
 jānāmi gamane śaktiṃ nayane cāpi te mama<BR>
&nbsp;&nbsp; avaśyaṃ sāmpradhāryāśu kāryasiddhir ihātmanaḥ<BR>
<FONT COLOR="GREEN" SIZE="-1">45</FONT>
 ayuktaṃ tu kapiśreṣṭha mayā gantuṃ tvayā saha<BR>
&nbsp;&nbsp; vāyuvegasavegasya vego māṃ mohayet tava<BR>
<FONT COLOR="GREEN" SIZE="-1">46</FONT>
 aham ākāśam āsaktā upary upari sāgaram<BR>
&nbsp;&nbsp; prapateyaṃ hi te pṛṣṭhād bhayād vegena gacchataḥ<BR>
<FONT COLOR="GREEN" SIZE="-1">47</FONT>
 patitā sāgare cāhaṃ timinakrajhaṣākule<BR>
&nbsp;&nbsp; bhayeyam āśu vivaśā yādasām annam uttamam<BR>
<FONT COLOR="GREEN" SIZE="-1">48</FONT>
 na ca śakṣye tvayā sārdhaṃ gantuṃ śatruvināśana<BR>
&nbsp;&nbsp; kalatravati saṃdehas tvayy api syād asaṃśayam<BR>
<FONT COLOR="GREEN" SIZE="-1">49</FONT>
 hriyamāṇāṃ tu māṃ dṛṣṭvā rākṣasā bhīmavikramāḥ<BR>
&nbsp;&nbsp; anugaccheyur ādiṣṭā rāvaṇena durātmanā<BR>
<FONT COLOR="GREEN" SIZE="-1">50</FONT>
 tais tvaṃ parivṛtaḥ śūraiḥ śūlam udgara pāṇibhiḥ<BR>
&nbsp;&nbsp; bhaves tvaṃ saṃśayaṃ prāpto mayā vīra kalatravān<BR>
<FONT COLOR="GREEN" SIZE="-1">51</FONT>
 sāyudhā bahavo vyomni rākṣasās tvaṃ nirāyudhaḥ<BR>
&nbsp;&nbsp; kathaṃ śakṣyasi saṃyātuṃ māṃ caiva parirakṣitum<BR>
<FONT COLOR="GREEN" SIZE="-1">52</FONT>
 yudhyamānasya rakṣobhis tatas taiḥ krūrakarmabhiḥ<BR>
&nbsp;&nbsp; prapateyaṃ hi te pṛṣṭhad bhayārtā kapisattama<BR>
<FONT COLOR="GREEN" SIZE="-1">53</FONT>
 atha rakṣāṃsi bhīmāni mahānti balavanti ca<BR>
&nbsp;&nbsp; kathaṃ cit sāmparāye tvāṃ jayeyuḥ kapisattama<BR>
<FONT COLOR="GREEN" SIZE="-1">54</FONT>
 atha vā yudhyamānasya pateyaṃ vimukhasya te<BR>
&nbsp;&nbsp; patitāṃ ca gṛhītvā māṃ nayeyuḥ pāparākṣasāḥ<BR>
<FONT COLOR="GREEN" SIZE="-1">55</FONT>
 māṃ vā hareyus tvaddhastād viśaseyur athāpi vā<BR>
&nbsp;&nbsp; avyavasthau hi dṛśyete yuddhe jayaparājayau<BR>
<FONT COLOR="GREEN" SIZE="-1">56</FONT>
 ahaṃ vāpi vipadyeyaṃ rakṣobhir abhitarjitā<BR>
&nbsp;&nbsp; tvatprayatno hariśreṣṭha bhaven niṣphala eva tu<BR>
<FONT COLOR="GREEN" SIZE="-1">57</FONT>
 kāmaṃ tvam api paryāpto nihantuṃ sarvarākṣasān<BR>
&nbsp;&nbsp; rāghavasya yaśo hīyet tvayā śastais tu rākṣasaiḥ<BR>
<FONT COLOR="GREEN" SIZE="-1">58</FONT>
 atha vādāya rakṣāṃsi nyasyeyuḥ saṃvṛte hi mām<BR>
&nbsp;&nbsp; yatra te nābhijānīyur harayo nāpi rāghavaḥ<BR>
<FONT COLOR="GREEN" SIZE="-1">59</FONT>
 ārambhas tu madartho 'yaṃ tatas tava nirarthakaḥ<BR>
&nbsp;&nbsp; tvayā hi saha rāmasya mahān āgamane guṇaḥ<BR>
<FONT COLOR="GREEN" SIZE="-1">60</FONT>
 mayi jīvitam āyattaṃ rāghavasya mahātmanaḥ<BR>
&nbsp;&nbsp; bhrātṝṇāṃ ca mahābāho tava rājakulasya ca<BR>
<FONT COLOR="GREEN" SIZE="-1">61</FONT>
 tau nirāśau madarthe tu śokasaṃtāpakarśitau<BR>
&nbsp;&nbsp; saha sarvarkṣaharibhis tyakṣyataḥ prāṇasaṃgraham<BR>
<FONT COLOR="GREEN" SIZE="-1">62</FONT>
 bhartur bhaktiṃ puraskṛtya rāmād anyasya vānara<BR>
&nbsp;&nbsp; nāhaṃ spraṣṭuṃ padā gātram iccheyaṃ vānarottama<BR>
<FONT COLOR="GREEN" SIZE="-1">63</FONT>
 yad ahaṃ gātrasaṃsparśaṃ rāvaṇasya gatā balāt<BR>
&nbsp;&nbsp; anīśā kiṃ kariṣyāmi vināthā vivaśā satī<BR>
<FONT COLOR="GREEN" SIZE="-1">64</FONT>
 yadi rāmo daśagrīvam iha hatvā sarākṣasaṃ<BR>
&nbsp;&nbsp; mām ito gṛhya gaccheta tat tasya sadṛśaṃ bhavet<BR>
<FONT COLOR="GREEN" SIZE="-1">65</FONT>
 śrutā hi dṛṣṭāś ca mayā parākramā; mahātmanas tasya raṇāvamardinaḥ<BR>
&nbsp;&nbsp; na devagandharvabhujaṃgarākṣasā; bhavanti rāmeṇa samā hi saṃyuge<BR>
<FONT COLOR="GREEN" SIZE="-1">66</FONT>
 samīkṣya taṃ saṃyati citrakārmukaṃ; mahābalaṃ vāsavatulyavikramam<BR>
&nbsp;&nbsp; salakṣmaṇaṃ ko viṣaheta rāghavaṃ; hutāśanaṃ dīptam ivānileritam<BR>
<FONT COLOR="GREEN" SIZE="-1">67</FONT>
 salakṣmaṇaṃ rāghavam ājimardanaṃ; diśāgajaṃ mattam iva vyavasthitam<BR>
&nbsp;&nbsp; saheta ko vānaramukhya saṃyuge; yugāntasūryapratimaṃ śarārciṣam<BR>
<FONT COLOR="GREEN" SIZE="-1">68</FONT>
 sa me hariśreṣṭha salakṣmaṇaṃ patiṃ; sayūthapaṃ kṣipram ihopapādaya<BR>
&nbsp;&nbsp; cirāya rāmaṃ prati śokakarśitāṃ; kuruṣva māṃ vānaramukhya harṣitām<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 सीता तद्वचनं शरुत्वा पूर्णचन्द्रनिभानना<BR>
&nbsp; हनूमन्तम उवाचेदं धर्मार्थसहितं वचः<BR>
&nbsp;<FONT COLOR="GREEN" SIZE="-1">2</FONT>
 अमृतं विषसंसृष्टं तवया वानरभाषितम<BR>
&nbsp; यच च नान्यमना रामॊ यच च शॊकपरायणः<BR>
&nbsp;<FONT COLOR="GREEN" SIZE="-1">3</FONT>
 ऐश्वर्ये वा सुविस्तीर्णे वयसने वा सुदारुणे<BR>
&nbsp; रज्ज्वेव पुरुषं बद्ध्वा कृतान्तः परिकर्षति<BR>
&nbsp;<FONT COLOR="GREEN" SIZE="-1">4</FONT>
 विधिर नूनम असंहार्यः पराणिनां पलवगॊत्तम<BR>
&nbsp; सौमित्रिं मां च रामं च वयसनैः पश्य मॊहितान<BR>
&nbsp;<FONT COLOR="GREEN" SIZE="-1">5</FONT>
 शॊकस्यास्य कदा पारं राघवॊ ऽधिगमिष्यति<BR>
&nbsp; पलवमानः परिश्रान्तॊ हतनौः सागरे यथा<BR>
&nbsp;<FONT COLOR="GREEN" SIZE="-1">6</FONT>
 राक्षसानां कषयं कृत्वा सूदयित्वा च रावणम<BR>
&nbsp; लङ्काम उन्मूलितां कृत्वा कदा दरक्ष्यति मां पतिः<BR>
&nbsp;<FONT COLOR="GREEN" SIZE="-1">7</FONT>
 स वाच्यः संत्वरस्वेति यावद एव न पूर्यते<BR>
&nbsp; अयं संवत्सरः कालस तावद धि मम जीवितम<BR>
&nbsp;<FONT COLOR="GREEN" SIZE="-1">8</FONT>
 वर्तते दशमॊ मासॊ दवौ तु शेषौ पलवंगम<BR>
&nbsp; रावणेन नृशंसेन समयॊ यः कृतॊ मम<BR>
&nbsp;<FONT COLOR="GREEN" SIZE="-1">9</FONT>
 विभीषणेन च भरात्रा मम निर्यातनं परति<BR>
&nbsp; अनुनीतः परयत्नेन न च तत कुरुते मतिम<BR>
&nbsp;<FONT COLOR="GREEN" SIZE="-1">10</FONT>
 मम परतिप्रदानं हि रावणस्य न रॊचते<BR>
&nbsp;&nbsp; रावणं मार्गते संख्ये मृत्युः कालवशं गतम<BR>
<FONT COLOR="GREEN" SIZE="-1">11</FONT>
 जयेष्ठा कन्यानला नम विभीषणसुता कपे<BR>
&nbsp;&nbsp; तया ममैतद आख्यातं मात्रा परहितया सवयम<BR>
<FONT COLOR="GREEN" SIZE="-1">12</FONT>
 अविन्ध्यॊ नाम मेधावी विद्वान राक्षसपुंगवः<BR>
&nbsp;&nbsp; धृतिमाञ शीलवान वृद्धॊ रावणस्य सुसंमतः<BR>
<FONT COLOR="GREEN" SIZE="-1">13</FONT>
 रामात कषयम अनुप्राप्तं रक्षसां परत्यचॊदयत<BR>
&nbsp;&nbsp; न च तस्यापि दुष्टात्मा शृणॊति वचनं हितम<BR>
<FONT COLOR="GREEN" SIZE="-1">14</FONT>
 आशंसेति हरिश्रेष्ठ कषिप्रं मां पराप्स्यते पतिः<BR>
&nbsp;&nbsp; अन्तरात्मा हि मे शुद्धस तस्मिंश च बहवॊ गुणाः<BR>
<FONT COLOR="GREEN" SIZE="-1">15</FONT>
 उत्साहः पौरुषं सत्त्वम आनृशंस्यं कृतज्ञता<BR>
&nbsp;&nbsp; विक्रमश च परभावश च सन्ति वानरराघवे<BR>
<FONT COLOR="GREEN" SIZE="-1">16</FONT>
 चतुर्दशसहस्राणि राक्षसानां जघान यः<BR>
&nbsp;&nbsp; जनस्थाने विना भरात्रा शत्रुः कस तस्य नॊद्विजेत<BR>
<FONT COLOR="GREEN" SIZE="-1">17</FONT>
 न स शक्यस तुलयितुं वयसनैः पुरुषर्षभः<BR>
&nbsp;&nbsp; अहं तस्यानुभावज्ञा शक्रस्येव पुलॊमजा<BR>
<FONT COLOR="GREEN" SIZE="-1">18</FONT>
 शरजालांशुमाञ शूरः कपे रामदिवाकरः<BR>
&nbsp;&nbsp; शत्रुरक्षॊमयं तॊयम उपशॊषं नयिष्यति<BR>
<FONT COLOR="GREEN" SIZE="-1">19</FONT>
 इति संजल्पमानां तां रामार्थे शॊककर्शिताम<BR>
&nbsp;&nbsp; अश्रुसंपूर्णवदनाम उवाच हनुमान कपिः<BR>
<FONT COLOR="GREEN" SIZE="-1">20</FONT>
 शरुत्वैव तु वचॊ मह्यं कषिप्रम एष्यति राघवः<BR>
&nbsp;&nbsp; चमूं परकर्षन महतीं हर्यृक्षगणसंकुलाम<BR>
<FONT COLOR="GREEN" SIZE="-1">21</FONT>
 अथ वा मॊचयिष्यामि ताम अद्यैव हि राक्षसात<BR>
&nbsp;&nbsp; अस्माद दुःखाद उपारॊह मम पृष्ठम अनिन्दिते<BR>
<FONT COLOR="GREEN" SIZE="-1">22</FONT>
 तवं हि पृष्ठगतां कृत्वा संतरिष्यामि सागरम<BR>
&nbsp;&nbsp; शक्तिर अस्ति हि मे वॊढुं लङ्काम अपि सरावणाम<BR>
<FONT COLOR="GREEN" SIZE="-1">23</FONT>
 अहं परस्रवणस्थाय राघवायाद्य मैथिलि<BR>
&nbsp;&nbsp; परापयिष्यामि शक्राय हव्यं हुतम इवानलः<BR>
<FONT COLOR="GREEN" SIZE="-1">24</FONT>
 दरक्ष्यस्य अद्यैव वैदेहि राघवं सहलक्ष्मणम<BR>
&nbsp;&nbsp; वयवसाय समायुक्तं विष्णुं दैत्यवधे यथा<BR>
<FONT COLOR="GREEN" SIZE="-1">25</FONT>
 तवद्दर्शनकृतॊत्साहम आश्रमस्थं महाबलम<BR>
&nbsp;&nbsp; पुरंदरम इवासीनं नागराजस्य मूर्धनि<BR>
<FONT COLOR="GREEN" SIZE="-1">26</FONT>
 पृष्ठम आरॊह मे देवि मा विकाङ्क्षस्व शॊभने<BR>
&nbsp;&nbsp; यॊगम अन्विच्छ रामेण शशाङ्केनेव रॊहिणी<BR>
<FONT COLOR="GREEN" SIZE="-1">27</FONT>
 कथयन्तीव चन्द्रेण सूर्येणेव सुवर्चला<BR>
&nbsp;&nbsp; मत्पृष्ठम अधिरुह्य तवं तराकाशमहार्णवम<BR>
<FONT COLOR="GREEN" SIZE="-1">28</FONT>
 न हि मे संप्रयातस्य तवाम इतॊ नयतॊ ऽङगने<BR>
&nbsp;&nbsp; अनुगन्तुं गतिं शक्ताः सर्वे लङ्कानिवासिनः<BR>
<FONT COLOR="GREEN" SIZE="-1">29</FONT>
 यथैवाहम इह पराप्तस तथैवाहम असंशयम<BR>
&nbsp;&nbsp; यास्यामि पश्य वैदेहि तवाम उद्यम्य विहायसं<BR>
<FONT COLOR="GREEN" SIZE="-1">30</FONT>
 मैथिली तु हरिश्रेष्ठाच छरुत्वा वचनम अद्भुतम<BR>
&nbsp;&nbsp; हर्षविस्मितसर्वाङ्गी हनूमन्तम अथाब्रवीत<BR>
<FONT COLOR="GREEN" SIZE="-1">31</FONT>
 हनूमन दूरम अध्वनं कथं मां वॊढुम इच्छसि<BR>
&nbsp;&nbsp; तद एव खलु ते मन्ये कपित्वं हरियूथप<BR>
<FONT COLOR="GREEN" SIZE="-1">32</FONT>
 कथं वाल्पशरीरस तवं माम इतॊ नेतुम इच्छसि<BR>
&nbsp;&nbsp; सकाशं मानवेन्द्रस्य भर्तुर मे पलवगर्षभ<BR>
<FONT COLOR="GREEN" SIZE="-1">33</FONT>
 सीताया वचनं शरुत्वा हनूमान मारुतात्मजः<BR>
&nbsp;&nbsp; चिन्तयाम आस लक्ष्मीवान नवं परिभवं कृतम<BR>
<FONT COLOR="GREEN" SIZE="-1">34</FONT>
 न मे जानाति सत्त्वं वा परभावं वासितेक्षणा<BR>
&nbsp;&nbsp; तस्मात पश्यतु वैदेही यद रूपं मम कामतः<BR>
<FONT COLOR="GREEN" SIZE="-1">35</FONT>
 इति संचिन्त्य हनुमांस तदा पलवगसत्तमः<BR>
&nbsp;&nbsp; दर्शयाम आस वैदेह्याः सवरूपम अरिमर्दनः<BR>
<FONT COLOR="GREEN" SIZE="-1">36</FONT>
 स तस्मात पादपाद धीमान आप्लुत्य पलवगर्षभः<BR>
&nbsp;&nbsp; ततॊ वर्धितुम आरेभे सीताप्रत्ययकारणात<BR>
<FONT COLOR="GREEN" SIZE="-1">37</FONT>
 मेरुमन्दारसंकाशॊ बभौ दीप्तानलप्रभः<BR>
&nbsp;&nbsp; अग्रतॊ वयवतस्थे च सीताया वानरर्षभः<BR>
<FONT COLOR="GREEN" SIZE="-1">38</FONT>
 हरिः पर्वतसंकाशस ताम्रवक्त्रॊ महाबलः<BR>
&nbsp;&nbsp; वज्रदंष्ट्रनखॊ भीमॊ वैदेहीम इदम अब्रवीत<BR>
<FONT COLOR="GREEN" SIZE="-1">39</FONT>
 सपर्वतवनॊद्देशां साट्टप्राकारतॊरणाम<BR>
&nbsp;&nbsp; लङ्काम इमां सनथां वा नयितुं शक्तिर अस्ति मे<BR>
<FONT COLOR="GREEN" SIZE="-1">40</FONT>
 तद अवस्थाप्य तां बुद्धिर अलं देवि विकाङ्क्षया<BR>
&nbsp;&nbsp; विशॊकं कुरु वैदेहि राघवं सहलक्ष्मणम<BR>
<FONT COLOR="GREEN" SIZE="-1">41</FONT>
 तं दृष्ट्वाचलसंकाशम उवाच जनकात्मजा<BR>
&nbsp;&nbsp; पद्मपत्रविशालाक्षी मारुतस्यौरसं सुतम<BR>
<FONT COLOR="GREEN" SIZE="-1">42</FONT>
 तव सत्त्वं बलं चैव विजानामि महाकपे<BR>
&nbsp;&nbsp; वायॊर इव गतिं चापि तेजश चाग्निर इवाद्भुतम<BR>
<FONT COLOR="GREEN" SIZE="-1">43</FONT>
 पराकृतॊ ऽनयः कथं चेमां भूमिम आगन्तुम अर्हति<BR>
&nbsp;&nbsp; उदधेर अप्रमेयस्य पारं वानरपुंगव<BR>
<FONT COLOR="GREEN" SIZE="-1">44</FONT>
 जानामि गमने शक्तिं नयने चापि ते मम<BR>
&nbsp;&nbsp; अवश्यं साम्प्रधार्याशु कार्यसिद्धिर इहात्मनः<BR>
<FONT COLOR="GREEN" SIZE="-1">45</FONT>
 अयुक्तं तु कपिश्रेष्ठ मया गन्तुं तवया सह<BR>
&nbsp;&nbsp; वायुवेगसवेगस्य वेगॊ मां मॊहयेत तव<BR>
<FONT COLOR="GREEN" SIZE="-1">46</FONT>
 अहम आकाशम आसक्ता उपर्य उपरि सागरम<BR>
&nbsp;&nbsp; परपतेयं हि ते पृष्ठाद भयाद वेगेन गच्छतः<BR>
<FONT COLOR="GREEN" SIZE="-1">47</FONT>
 पतिता सागरे चाहं तिमिनक्रझषाकुले<BR>
&nbsp;&nbsp; भयेयम आशु विवशा यादसाम अन्नम उत्तमम<BR>
<FONT COLOR="GREEN" SIZE="-1">48</FONT>
 न च शक्ष्ये तवया सार्धं गन्तुं शत्रुविनाशन<BR>
&nbsp;&nbsp; कलत्रवति संदेहस तवय्य अपि सयाद असंशयम<BR>
<FONT COLOR="GREEN" SIZE="-1">49</FONT>
 हरियमाणां तु मां दृष्ट्वा राक्षसा भीमविक्रमाः<BR>
&nbsp;&nbsp; अनुगच्छेयुर आदिष्टा रावणेन दुरात्मना<BR>
<FONT COLOR="GREEN" SIZE="-1">50</FONT>
 तैस तवं परिवृतः शूरैः शूलम उद्गर पाणिभिः<BR>
&nbsp;&nbsp; भवेस तवं संशयं पराप्तॊ मया वीर कलत्रवान<BR>
<FONT COLOR="GREEN" SIZE="-1">51</FONT>
 सायुधा बहवॊ वयॊम्नि राक्षसास तवं निरायुधः<BR>
&nbsp;&nbsp; कथं शक्ष्यसि संयातुं मां चैव परिरक्षितुम<BR>
<FONT COLOR="GREEN" SIZE="-1">52</FONT>
 युध्यमानस्य रक्षॊभिस ततस तैः करूरकर्मभिः<BR>
&nbsp;&nbsp; परपतेयं हि ते पृष्ठद भयार्ता कपिसत्तम<BR>
<FONT COLOR="GREEN" SIZE="-1">53</FONT>
 अथ रक्षांसि भीमानि महान्ति बलवन्ति च<BR>
&nbsp;&nbsp; कथं चित साम्पराये तवां जयेयुः कपिसत्तम<BR>
<FONT COLOR="GREEN" SIZE="-1">54</FONT>
 अथ वा युध्यमानस्य पतेयं विमुखस्य ते<BR>
&nbsp;&nbsp; पतितां च गृहीत्वा मां नयेयुः पापराक्षसाः<BR>
<FONT COLOR="GREEN" SIZE="-1">55</FONT>
 मां वा हरेयुस तवद्धस्ताद विशसेयुर अथापि वा<BR>
&nbsp;&nbsp; अव्यवस्थौ हि दृश्येते युद्धे जयपराजयौ<BR>
<FONT COLOR="GREEN" SIZE="-1">56</FONT>
 अहं वापि विपद्येयं रक्षॊभिर अभितर्जिता<BR>
&nbsp;&nbsp; तवत्प्रयत्नॊ हरिश्रेष्ठ भवेन निष्फल एव तु<BR>
<FONT COLOR="GREEN" SIZE="-1">57</FONT>
 कामं तवम अपि पर्याप्तॊ निहन्तुं सर्वराक्षसान<BR>
&nbsp;&nbsp; राघवस्य यशॊ हीयेत तवया शस्तैस तु राक्षसैः<BR>
<FONT COLOR="GREEN" SIZE="-1">58</FONT>
 अथ वादाय रक्षांसि नयस्येयुः संवृते हि माम<BR>
&nbsp;&nbsp; यत्र ते नाभिजानीयुर हरयॊ नापि राघवः<BR>
<FONT COLOR="GREEN" SIZE="-1">59</FONT>
 आरम्भस तु मदर्थॊ ऽयं ततस तव निरर्थकः<BR>
&nbsp;&nbsp; तवया हि सह रामस्य महान आगमने गुणः<BR>
<FONT COLOR="GREEN" SIZE="-1">60</FONT>
 मयि जीवितम आयत्तं राघवस्य महात्मनः<BR>
&nbsp;&nbsp; भरातॄणां च महाबाहॊ तव राजकुलस्य च<BR>
<FONT COLOR="GREEN" SIZE="-1">61</FONT>
 तौ निराशौ मदर्थे तु शॊकसंतापकर्शितौ<BR>
&nbsp;&nbsp; सह सर्वर्क्षहरिभिस तयक्ष्यतः पराणसंग्रहम<BR>
<FONT COLOR="GREEN" SIZE="-1">62</FONT>
 भर्तुर भक्तिं पुरस्कृत्य रामाद अन्यस्य वानर<BR>
&nbsp;&nbsp; नाहं सप्रष्टुं पदा गात्रम इच्छेयं वानरॊत्तम<BR>
<FONT COLOR="GREEN" SIZE="-1">63</FONT>
 यद अहं गात्रसंस्पर्शं रावणस्य गता बलात<BR>
&nbsp;&nbsp; अनीशा किं करिष्यामि विनाथा विवशा सती<BR>
<FONT COLOR="GREEN" SIZE="-1">64</FONT>
 यदि रामॊ दशग्रीवम इह हत्वा सराक्षसं<BR>
&nbsp;&nbsp; माम इतॊ गृह्य गच्छेत तत तस्य सदृशं भवेत<BR>
<FONT COLOR="GREEN" SIZE="-1">65</FONT>
 शरुता हि दृष्टाश च मया पराक्रमा; महात्मनस तस्य रणावमर्दिनः<BR>
&nbsp;&nbsp; न देवगन्धर्वभुजंगराक्षसा; भवन्ति रामेण समा हि संयुगे<BR>
<FONT COLOR="GREEN" SIZE="-1">66</FONT>
 समीक्ष्य तं संयति चित्रकार्मुकं; महाबलं वासवतुल्यविक्रमम<BR>
&nbsp;&nbsp; सलक्ष्मणं कॊ विषहेत राघवं; हुताशनं दीप्तम इवानिलेरितम<BR>
<FONT COLOR="GREEN" SIZE="-1">67</FONT>
 सलक्ष्मणं राघवम आजिमर्दनं; दिशागजं मत्तम इव वयवस्थितम<BR>
&nbsp;&nbsp; सहेत कॊ वानरमुख्य संयुगे; युगान्तसूर्यप्रतिमं शरार्चिषम<BR>
<FONT COLOR="GREEN" SIZE="-1">68</FONT>
 स मे हरिश्रेष्ठ सलक्ष्मणं पतिं; सयूथपं कषिप्रम इहॊपपादय<BR>
&nbsp;&nbsp; चिराय रामं परति शॊककर्शितां; कुरुष्व मां वानरमुख्य हर्षिताम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5036.htm">Next: Chapter 36</A></CENTER>
</div>
</BODY>
</HTML>
