<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 23</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7022.htm">Previous</A>&nbsp;
<A HREF="rys7024.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 23
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 sa tu jitvā daśagrīvo yamaṃ tridaśapuṃgavam<BR>
&nbsp; rāvaṇas tu jayaślāghī svasahāyān dadarśa ha<BR>
&nbsp;<FONT COLOR="GREEN" SIZE="-1">2</FONT>
 jayena vardhayitvā ca mārīcapramukhās tataḥ<BR>
&nbsp; puṣpakaṃ bhejire sarve sāntvitā ravaṇena ha<BR>
&nbsp;<FONT COLOR="GREEN" SIZE="-1">3</FONT>
 tato rasātalaṃ hṛṣṭaḥ praviṣṭaḥ payaso nidhim<BR>
&nbsp; daityoraga gaṇādhyuṣṭaṃ varuṇena surakṣitam<BR>
&nbsp;<FONT COLOR="GREEN" SIZE="-1">4</FONT>
 sa tu bhogavatīṃ gatvā purīṃ vāsukipālitām<BR>
&nbsp; sthāpya nāgān vaśe kṛtvā yayau maṇimatīṃ purīm<BR>
&nbsp;<FONT COLOR="GREEN" SIZE="-1">5</FONT>
 nivātakavacās tatra daityā labdhavarā vasan<BR>
&nbsp; rākṣasas tān samāsādya yuddhena samupāhvayat<BR>
&nbsp;<FONT COLOR="GREEN" SIZE="-1">6</FONT>
 te tu sarve suvikrāntā daiteyā balaśālinaḥ<BR>
&nbsp; nānāpraharaṇās tatra prayuddhā yuddhadurmadāḥ<BR>
&nbsp;<FONT COLOR="GREEN" SIZE="-1">7</FONT>
 teṣāṃ tu yudhyamānānāṃ sāgraḥ saṃvatsaro gataḥ<BR>
&nbsp; na cānyatarayos tatra vijayo vā kṣayo 'pi vā<BR>
&nbsp;<FONT COLOR="GREEN" SIZE="-1">8</FONT>
 tataḥ pitāmahas tatra trailokyagatir avyayaḥ<BR>
&nbsp; ājagāma drutaṃ devo vimānavaram āsthitaḥ<BR>
&nbsp;<FONT COLOR="GREEN" SIZE="-1">9</FONT>
 nivātakavacānāṃ tu nivārya raṇakarma tat<BR>
&nbsp; vṛddhaḥ pitāmaho vākyam uvāca viditārthavat<BR>
&nbsp;<FONT COLOR="GREEN" SIZE="-1">10</FONT>
 na hy ayaṃ rāvaṇo yuddhe śakyo jetuṃ surāsuraiḥ<BR>
&nbsp;&nbsp; na bhavantaḥ kṣayaṃ netuṃ śakyāḥ sendraiḥ surāsuraiḥ<BR>
<FONT COLOR="GREEN" SIZE="-1">11</FONT>
 rākṣasasya sakhitvaṃ vai bhavadbhiḥ saha rocate<BR>
&nbsp;&nbsp; avibhaktā hi sarvārthāḥ suhṛdāṃ nātra saṃśayaḥ<BR>
<FONT COLOR="GREEN" SIZE="-1">12</FONT>
 tato 'gnisākṣikaṃ sakhyaṃ kṛtavāṃs tatra rāvaṇaḥ<BR>
&nbsp;&nbsp; nivātakavacaiḥ sārdhaṃ prītimān abhavat tadā<BR>
<FONT COLOR="GREEN" SIZE="-1">13</FONT>
 arcitas tair yathānyāyaṃ saṃvatsarasukhoṣitaḥ<BR>
&nbsp;&nbsp; svapurān nirviśeṣaṃ ca pūjāṃ prāpto daśānanaḥ<BR>
<FONT COLOR="GREEN" SIZE="-1">14</FONT>
 sa tūpadhārya māyānāṃ śatam ekonam ātmavān<BR>
&nbsp;&nbsp; salilendrapurānveṣī sa babhrāma rasātalam<BR>
<FONT COLOR="GREEN" SIZE="-1">15</FONT>
 tato 'śmanagaraṃ nāma kālakeyābhirakṣitam<BR>
&nbsp;&nbsp; taṃ vijitya muhūrtena jaghne daityāṃś catuḥśatam<BR>
<FONT COLOR="GREEN" SIZE="-1">16</FONT>
 tataḥ pāṇḍurameghābhaṃ kailāsam iva saṃsthitam<BR>
&nbsp;&nbsp; varuṇasyālayaṃ divyam apaśyad rākṣasādhipaḥ<BR>
<FONT COLOR="GREEN" SIZE="-1">17</FONT>
 kṣarantīṃ ca payo nityaṃ surabhiṃ gām avasthitām<BR>
&nbsp;&nbsp; yasyāḥ payoviniṣyandāt kṣīrodo nāma sāgaraḥ<BR>
<FONT COLOR="GREEN" SIZE="-1">18</FONT>
 yasmāc candraḥ prabhavati śītaraśmiḥ prajāhitaḥ<BR>
&nbsp;&nbsp; yaṃ samāsādya jīvanti phenapāḥ paramarṣayaḥ<BR>
&nbsp;&nbsp; amṛtaṃ yatra cotpannaṃ surā cāpi surāśinām<BR>
<FONT COLOR="GREEN" SIZE="-1">19</FONT>
 yāṃ bruvanti narā loke surabhiṃ nāma nāmataḥ<BR>
&nbsp;&nbsp; pradakṣiṇaṃ tu tāṃ kṛtvā rāvaṇaḥ paramādbhutām<BR>
&nbsp;&nbsp; praviveśa mahāghoraṃ guptaṃ bahuvidhair balaiḥ<BR>
<FONT COLOR="GREEN" SIZE="-1">20</FONT>
 tato dhārāśatākīrṇaṃ śāradābhranibhaṃ tadā<BR>
&nbsp;&nbsp; nityaprahṛṣṭaṃ dadṛśe varuṇasya gṛhottamam<BR>
<FONT COLOR="GREEN" SIZE="-1">21</FONT>
 tato hatvā balādhyakṣān samare taiś ca tāḍitaḥ<BR>
&nbsp;&nbsp; abravīt kva gato yo vo rājā śīghraṃ nivedyatām<BR>
<FONT COLOR="GREEN" SIZE="-1">22</FONT>
 yuddhārthī rāvaṇaḥ prāptas tasya yuddhaṃ pradīyatām<BR>
&nbsp;&nbsp; vada vā na bhayaṃ te 'sti nirjito 'smīti sāñjaliḥ<BR>
<FONT COLOR="GREEN" SIZE="-1">23</FONT>
 etasminn antare kruddhā varuṇasya mahātmanaḥ<BR>
&nbsp;&nbsp; putrāḥ pautrāś ca niṣkrāman gauś ca puṣkara eva ca<BR>
<FONT COLOR="GREEN" SIZE="-1">24</FONT>
 te tu vīryaguṇopetā balaiḥ parivṛtāḥ svakaiḥ<BR>
&nbsp;&nbsp; yuktvā rathān kāmagamān udyadbhāskaravarcasaḥ<BR>
<FONT COLOR="GREEN" SIZE="-1">25</FONT>
 tato yuddhaṃ samabhavad dāruṇaṃ lomaharṣaṇam<BR>
&nbsp;&nbsp; salilendrasya putrāṇāṃ rāvaṇasya ca rakṣasaḥ<BR>
<FONT COLOR="GREEN" SIZE="-1">26</FONT>
 amātyais tu mahāvīryair daśagrīvasya rakṣasaḥ<BR>
&nbsp;&nbsp; vāruṇaṃ tad balaṃ kṛtsnaṃ kṣaṇena vinipātitam<BR>
<FONT COLOR="GREEN" SIZE="-1">27</FONT>
 samīkṣya svabalaṃ saṃkhye varuṇasyā sutās tadā<BR>
&nbsp;&nbsp; arditāḥ śarajālena nivṛttā raṇakarmaṇaḥ<BR>
<FONT COLOR="GREEN" SIZE="-1">28</FONT>
 mahītalagatās te tu rāvaṇaṃ dṛśya puṣpake<BR>
&nbsp;&nbsp; ākāśam āśu viviśuḥ syandanaiḥ śīghragāmibhiḥ<BR>
<FONT COLOR="GREEN" SIZE="-1">29</FONT>
 mahad āsīt tatas teṣāṃ tulyaṃ sthānam avāpya tat<BR>
&nbsp;&nbsp; ākāśayuddhaṃ tumulaṃ devadānavayor iva<BR>
<FONT COLOR="GREEN" SIZE="-1">30</FONT>
 tatas te rāvaṇaṃ yudhe śaraiḥ pāvakasaṃnibhaiḥ<BR>
&nbsp;&nbsp; vimukhīkṛtya saṃhṛṣṭā vinedur vividhān ravān<BR>
<FONT COLOR="GREEN" SIZE="-1">31</FONT>
 tato mahodaraḥ kruddho rājānaṃ dṛśya dharṣitam<BR>
&nbsp;&nbsp; tyaktvā mṛtyubhayaṃ vīro yuddhakāṅkṣī vyalokayat<BR>
<FONT COLOR="GREEN" SIZE="-1">32</FONT>
 tena teṣāṃ hayā ye ca kāmagāḥ pavanopamāḥ<BR>
&nbsp;&nbsp; mahodareṇa gadayā hatās te prayayuḥ kṣitim<BR>
<FONT COLOR="GREEN" SIZE="-1">33</FONT>
 teṣāṃ varuṇasūnūnāṃ hatvā yodhān hayāṃś ca tān<BR>
&nbsp;&nbsp; mumocāśu mahānādaṃ virathān prekṣya tān sthitān<BR>
<FONT COLOR="GREEN" SIZE="-1">34</FONT>
 te tu teṣāṃ rathāḥ sāśvāḥ saha sārathibhir varaiḥ<BR>
&nbsp;&nbsp; mahodareṇa nihatāḥ patitāḥ pṛthivītale<BR>
<FONT COLOR="GREEN" SIZE="-1">35</FONT>
 te tu tyaktvā rathān putrā varuṇasya mahātmanaḥ<BR>
&nbsp;&nbsp; ākāśe viṣṭhitāḥ śūrāḥ svaprabhāvān na vivyathuḥ<BR>
<FONT COLOR="GREEN" SIZE="-1">36</FONT>
 dhanūṃṣi kṛtvā sajyāni vinirbhidya mahodaram<BR>
&nbsp;&nbsp; rāvaṇaṃ samare kruddhāḥ sahitāḥ samabhidravan<BR>
<FONT COLOR="GREEN" SIZE="-1">37</FONT>
 tataḥ kruddho daśagrīvaḥ kālāgnir iva viṣṭhitaḥ<BR>
&nbsp;&nbsp; śaravarṣaṃ mahāvegaṃ teṣāṃ marmasv apātayat<BR>
<FONT COLOR="GREEN" SIZE="-1">38</FONT>
 musalāni vicitrāṇi tato bhallaśatāni ca<BR>
&nbsp;&nbsp; paṭṭasāṃś caiva śaktīś ca śataghnīs tomarāṃs tathā<BR>
&nbsp;&nbsp; pātayām āsa durdharṣas teṣām upari viṣṭhitaḥ<BR>
<FONT COLOR="GREEN" SIZE="-1">39</FONT>
 atha viddhās tu te vīrā viniṣpetuḥ padātayaḥ<BR>
<FONT COLOR="GREEN" SIZE="-1">40</FONT>
 tato rakṣo mahānādaṃ muktvā hanti sma vāruṇān<BR>
&nbsp;&nbsp; nānāpraharaṇair ghorair dhārāpātair ivāmbudaḥ<BR>
<FONT COLOR="GREEN" SIZE="-1">41</FONT>
 tatas te vimukhāḥ sarve patitā dharaṇītale<BR>
&nbsp;&nbsp; raṇāt svapuruṣaiḥ śīghraṃ gṛhāṇy eva praveśitāḥ<BR>
<FONT COLOR="GREEN" SIZE="-1">42</FONT>
 tān abravīt tato rakṣo varuṇāya nivedyatām<BR>
&nbsp;&nbsp; rāvaṇaṃ cābravīn mantrī prabhāso nāma vāruṇaḥ<BR>
<FONT COLOR="GREEN" SIZE="-1">43</FONT>
 gataḥ khalu mahātejā brahmalokaṃ jaleśvaraḥ<BR>
&nbsp;&nbsp; gāndharvaṃ varuṇaḥ śrotuṃ yaṃ tvam āhvayase yudhi<BR>
<FONT COLOR="GREEN" SIZE="-1">44</FONT>
 tat kiṃ tava vṛthā vīra pariśrāmya gate nṛpe<BR>
&nbsp;&nbsp; ye tu saṃnihitā vīrāḥ kumārās te parājitāḥ<BR>
<FONT COLOR="GREEN" SIZE="-1">45</FONT>
 rākṣasendras tu tac chrutvā nāma viśrāvya cātmanaḥ<BR>
&nbsp;&nbsp; harṣān nādaṃ vimuñcan vai niṣkrānto varuṇālayāt<BR>
<FONT COLOR="GREEN" SIZE="-1">46</FONT>
 āgatas tu pathā yena tenaiva vinivṛtya saḥ<BR>
&nbsp;&nbsp; laṅkām abhimukho rakṣo nabhastalagato yayau<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 स तु जित्वा दशग्रीवॊ यमं तरिदशपुंगवम<BR>
&nbsp; रावणस तु जयश्लाघी सवसहायान ददर्श ह<BR>
&nbsp;<FONT COLOR="GREEN" SIZE="-1">2</FONT>
 जयेन वर्धयित्वा च मारीचप्रमुखास ततः<BR>
&nbsp; पुष्पकं भेजिरे सर्वे सान्त्विता रवणेन ह<BR>
&nbsp;<FONT COLOR="GREEN" SIZE="-1">3</FONT>
 ततॊ रसातलं हृष्टः परविष्टः पयसॊ निधिम<BR>
&nbsp; दैत्यॊरग गणाध्युष्टं वरुणेन सुरक्षितम<BR>
&nbsp;<FONT COLOR="GREEN" SIZE="-1">4</FONT>
 स तु भॊगवतीं गत्वा पुरीं वासुकिपालिताम<BR>
&nbsp; सथाप्य नागान वशे कृत्वा ययौ मणिमतीं पुरीम<BR>
&nbsp;<FONT COLOR="GREEN" SIZE="-1">5</FONT>
 निवातकवचास तत्र दैत्या लब्धवरा वसन<BR>
&nbsp; राक्षसस तान समासाद्य युद्धेन समुपाह्वयत<BR>
&nbsp;<FONT COLOR="GREEN" SIZE="-1">6</FONT>
 ते तु सर्वे सुविक्रान्ता दैतेया बलशालिनः<BR>
&nbsp; नानाप्रहरणास तत्र परयुद्धा युद्धदुर्मदाः<BR>
&nbsp;<FONT COLOR="GREEN" SIZE="-1">7</FONT>
 तेषां तु युध्यमानानां साग्रः संवत्सरॊ गतः<BR>
&nbsp; न चान्यतरयॊस तत्र विजयॊ वा कषयॊ ऽपि वा<BR>
&nbsp;<FONT COLOR="GREEN" SIZE="-1">8</FONT>
 ततः पितामहस तत्र तरैलॊक्यगतिर अव्ययः<BR>
&nbsp; आजगाम दरुतं देवॊ विमानवरम आस्थितः<BR>
&nbsp;<FONT COLOR="GREEN" SIZE="-1">9</FONT>
 निवातकवचानां तु निवार्य रणकर्म तत<BR>
&nbsp; वृद्धः पितामहॊ वाक्यम उवाच विदितार्थवत<BR>
&nbsp;<FONT COLOR="GREEN" SIZE="-1">10</FONT>
 न हय अयं रावणॊ युद्धे शक्यॊ जेतुं सुरासुरैः<BR>
&nbsp;&nbsp; न भवन्तः कषयं नेतुं शक्याः सेन्द्रैः सुरासुरैः<BR>
<FONT COLOR="GREEN" SIZE="-1">11</FONT>
 राक्षसस्य सखित्वं वै भवद्भिः सह रॊचते<BR>
&nbsp;&nbsp; अविभक्ता हि सर्वार्थाः सुहृदां नात्र संशयः<BR>
<FONT COLOR="GREEN" SIZE="-1">12</FONT>
 ततॊ ऽगनिसाक्षिकं सख्यं कृतवांस तत्र रावणः<BR>
&nbsp;&nbsp; निवातकवचैः सार्धं परीतिमान अभवत तदा<BR>
<FONT COLOR="GREEN" SIZE="-1">13</FONT>
 अर्चितस तैर यथान्यायं संवत्सरसुखॊषितः<BR>
&nbsp;&nbsp; सवपुरान निर्विशेषं च पूजां पराप्तॊ दशाननः<BR>
<FONT COLOR="GREEN" SIZE="-1">14</FONT>
 स तूपधार्य मायानां शतम एकॊनम आत्मवान<BR>
&nbsp;&nbsp; सलिलेन्द्रपुरान्वेषी स बभ्राम रसातलम<BR>
<FONT COLOR="GREEN" SIZE="-1">15</FONT>
 ततॊ ऽशमनगरं नाम कालकेयाभिरक्षितम<BR>
&nbsp;&nbsp; तं विजित्य मुहूर्तेन जघ्ने दैत्यांश चतुःशतम<BR>
<FONT COLOR="GREEN" SIZE="-1">16</FONT>
 ततः पाण्डुरमेघाभं कैलासम इव संस्थितम<BR>
&nbsp;&nbsp; वरुणस्यालयं दिव्यम अपश्यद राक्षसाधिपः<BR>
<FONT COLOR="GREEN" SIZE="-1">17</FONT>
 कषरन्तीं च पयॊ नित्यं सुरभिं गाम अवस्थिताम<BR>
&nbsp;&nbsp; यस्याः पयॊविनिष्यन्दात कषीरॊदॊ नाम सागरः<BR>
<FONT COLOR="GREEN" SIZE="-1">18</FONT>
 यस्माच चन्द्रः परभवति शीतरश्मिः परजाहितः<BR>
&nbsp;&nbsp; यं समासाद्य जीवन्ति फेनपाः परमर्षयः<BR>
&nbsp;&nbsp; अमृतं यत्र चॊत्पन्नं सुरा चापि सुराशिनाम<BR>
<FONT COLOR="GREEN" SIZE="-1">19</FONT>
 यां बरुवन्ति नरा लॊके सुरभिं नाम नामतः<BR>
&nbsp;&nbsp; परदक्षिणं तु तां कृत्वा रावणः परमाद्भुताम<BR>
&nbsp;&nbsp; परविवेश महाघॊरं गुप्तं बहुविधैर बलैः<BR>
<FONT COLOR="GREEN" SIZE="-1">20</FONT>
 ततॊ धाराशताकीर्णं शारदाभ्रनिभं तदा<BR>
&nbsp;&nbsp; नित्यप्रहृष्टं ददृशे वरुणस्य गृहॊत्तमम<BR>
<FONT COLOR="GREEN" SIZE="-1">21</FONT>
 ततॊ हत्वा बलाध्यक्षान समरे तैश च ताडितः<BR>
&nbsp;&nbsp; अब्रवीत कव गतॊ यॊ वॊ राजा शीघ्रं निवेद्यताम<BR>
<FONT COLOR="GREEN" SIZE="-1">22</FONT>
 युद्धार्थी रावणः पराप्तस तस्य युद्धं परदीयताम<BR>
&nbsp;&nbsp; वद वा न भयं ते ऽसति निर्जितॊ ऽसमीति साञ्जलिः<BR>
<FONT COLOR="GREEN" SIZE="-1">23</FONT>
 एतस्मिन्न अन्तरे करुद्धा वरुणस्य महात्मनः<BR>
&nbsp;&nbsp; पुत्राः पौत्राश च निष्क्रामन गौश च पुष्कर एव च<BR>
<FONT COLOR="GREEN" SIZE="-1">24</FONT>
 ते तु वीर्यगुणॊपेता बलैः परिवृताः सवकैः<BR>
&nbsp;&nbsp; युक्त्वा रथान कामगमान उद्यद्भास्करवर्चसः<BR>
<FONT COLOR="GREEN" SIZE="-1">25</FONT>
 ततॊ युद्धं समभवद दारुणं लॊमहर्षणम<BR>
&nbsp;&nbsp; सलिलेन्द्रस्य पुत्राणां रावणस्य च रक्षसः<BR>
<FONT COLOR="GREEN" SIZE="-1">26</FONT>
 अमात्यैस तु महावीर्यैर दशग्रीवस्य रक्षसः<BR>
&nbsp;&nbsp; वारुणं तद बलं कृत्स्नं कषणेन विनिपातितम<BR>
<FONT COLOR="GREEN" SIZE="-1">27</FONT>
 समीक्ष्य सवबलं संख्ये वरुणस्या सुतास तदा<BR>
&nbsp;&nbsp; अर्दिताः शरजालेन निवृत्ता रणकर्मणः<BR>
<FONT COLOR="GREEN" SIZE="-1">28</FONT>
 महीतलगतास ते तु रावणं दृश्य पुष्पके<BR>
&nbsp;&nbsp; आकाशम आशु विविशुः सयन्दनैः शीघ्रगामिभिः<BR>
<FONT COLOR="GREEN" SIZE="-1">29</FONT>
 महद आसीत ततस तेषां तुल्यं सथानम अवाप्य तत<BR>
&nbsp;&nbsp; आकाशयुद्धं तुमुलं देवदानवयॊर इव<BR>
<FONT COLOR="GREEN" SIZE="-1">30</FONT>
 ततस ते रावणं युधे शरैः पावकसंनिभैः<BR>
&nbsp;&nbsp; विमुखीकृत्य संहृष्टा विनेदुर विविधान रवान<BR>
<FONT COLOR="GREEN" SIZE="-1">31</FONT>
 ततॊ महॊदरः करुद्धॊ राजानं दृश्य धर्षितम<BR>
&nbsp;&nbsp; तयक्त्वा मृत्युभयं वीरॊ युद्धकाङ्क्षी वयलॊकयत<BR>
<FONT COLOR="GREEN" SIZE="-1">32</FONT>
 तेन तेषां हया ये च कामगाः पवनॊपमाः<BR>
&nbsp;&nbsp; महॊदरेण गदया हतास ते परययुः कषितिम<BR>
<FONT COLOR="GREEN" SIZE="-1">33</FONT>
 तेषां वरुणसूनूनां हत्वा यॊधान हयांश च तान<BR>
&nbsp;&nbsp; मुमॊचाशु महानादं विरथान परेक्ष्य तान सथितान<BR>
<FONT COLOR="GREEN" SIZE="-1">34</FONT>
 ते तु तेषां रथाः साश्वाः सह सारथिभिर वरैः<BR>
&nbsp;&nbsp; महॊदरेण निहताः पतिताः पृथिवीतले<BR>
<FONT COLOR="GREEN" SIZE="-1">35</FONT>
 ते तु तयक्त्वा रथान पुत्रा वरुणस्य महात्मनः<BR>
&nbsp;&nbsp; आकाशे विष्ठिताः शूराः सवप्रभावान न विव्यथुः<BR>
<FONT COLOR="GREEN" SIZE="-1">36</FONT>
 धनूंषि कृत्वा सज्यानि विनिर्भिद्य महॊदरम<BR>
&nbsp;&nbsp; रावणं समरे करुद्धाः सहिताः समभिद्रवन<BR>
<FONT COLOR="GREEN" SIZE="-1">37</FONT>
 ततः करुद्धॊ दशग्रीवः कालाग्निर इव विष्ठितः<BR>
&nbsp;&nbsp; शरवर्षं महावेगं तेषां मर्मस्व अपातयत<BR>
<FONT COLOR="GREEN" SIZE="-1">38</FONT>
 मुसलानि विचित्राणि ततॊ भल्लशतानि च<BR>
&nbsp;&nbsp; पट्टसांश चैव शक्तीश च शतघ्नीस तॊमरांस तथा<BR>
&nbsp;&nbsp; पातयाम आस दुर्धर्षस तेषाम उपरि विष्ठितः<BR>
<FONT COLOR="GREEN" SIZE="-1">39</FONT>
 अथ विद्धास तु ते वीरा विनिष्पेतुः पदातयः<BR>
<FONT COLOR="GREEN" SIZE="-1">40</FONT>
 ततॊ रक्षॊ महानादं मुक्त्वा हन्ति सम वारुणान<BR>
&nbsp;&nbsp; नानाप्रहरणैर घॊरैर धारापातैर इवाम्बुदः<BR>
<FONT COLOR="GREEN" SIZE="-1">41</FONT>
 ततस ते विमुखाः सर्वे पतिता धरणीतले<BR>
&nbsp;&nbsp; रणात सवपुरुषैः शीघ्रं गृहाण्य एव परवेशिताः<BR>
<FONT COLOR="GREEN" SIZE="-1">42</FONT>
 तान अब्रवीत ततॊ रक्षॊ वरुणाय निवेद्यताम<BR>
&nbsp;&nbsp; रावणं चाब्रवीन मन्त्री परभासॊ नाम वारुणः<BR>
<FONT COLOR="GREEN" SIZE="-1">43</FONT>
 गतः खलु महातेजा बरह्मलॊकं जलेश्वरः<BR>
&nbsp;&nbsp; गान्धर्वं वरुणः शरॊतुं यं तवम आह्वयसे युधि<BR>
<FONT COLOR="GREEN" SIZE="-1">44</FONT>
 तत किं तव वृथा वीर परिश्राम्य गते नृपे<BR>
&nbsp;&nbsp; ये तु संनिहिता वीराः कुमारास ते पराजिताः<BR>
<FONT COLOR="GREEN" SIZE="-1">45</FONT>
 राक्षसेन्द्रस तु तच छरुत्वा नाम विश्राव्य चात्मनः<BR>
&nbsp;&nbsp; हर्षान नादं विमुञ्चन वै निष्क्रान्तॊ वरुणालयात<BR>
<FONT COLOR="GREEN" SIZE="-1">46</FONT>
 आगतस तु पथा येन तेनैव विनिवृत्य सः<BR>
&nbsp;&nbsp; लङ्काम अभिमुखॊ रक्षॊ नभस्तलगतॊ ययौ<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7024.htm">Next: Chapter 24</A></CENTER>
</div>
</BODY>
</HTML>
