<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 7 Index](rysi07)  
  [Previous](rys7011)  [Next](rys7013) 

</div>

------------------------------------------------------------------------

Book 7  
Chapter 12

 1 rākṣasendro 'bhiṣiktas tu bhrātṛbhyāṃ sahitas tadā  
  tataḥ pradānaṃ rākṣasyā bhaginyāḥ samacintayat  
 2 dadau tāṃ kālakeyāya dānavendrāya rākṣasīm  
  svasāṃ śūrpaṇakhāṃ nāma vidyujjihvāya nāmataḥ  
 3 atha dattvā svasāraṃ sa mṛgayāṃ paryaṭan nṛpaḥ  
  tatrāpaśyat tato rāma mayaṃ nāma diteḥ sutam  
 4 kanyāsahāyaṃ taṃ dṛṣṭvā daśagrīvo niśācaraḥ  
  apṛcchat ko bhavan eko nirmanuṣya mṛge vane  
 5 mayas tv athābravīd rāma pṛcchantaṃ taṃ niśācaram  
  śrūyatāṃ sarvam ākhyāsye yathāvṛttam idaṃ mama  
 6 hemā nāmāpsarās tāta śrutapūrvā yadi tvayā  
  daivatair mama sā dattā paulomīva śatakratoḥ  
 7 tasyāṃ saktamanās tāta pañcavarṣaśatāny aham  
  sā ca daivata kāryeṇa gatā varṣaṃ caturdaśam  
 8 tasyāḥ kṛte ca hemāyāḥ sarvaṃ hemapuraṃ mayā  
  vajravaidūryacitraṃ ca māyayā nirmitaṃ tadā  
 9 tatrāham aratiṃ vindaṃs tayā hīnaḥ suduḥkhitaḥ  
  tasmāt purād duhitaraṃ gṛhītvā vanam āgataḥ  
 10 iyaṃ mamātmajā rājaṃs tasyāḥ kukṣau vivardhitā  
   bhartāram anayā sārdham asyāḥ prāpto 'smi mārgitum  
11 kanyāpitṛtvaṃ duḥkhaṃ hi narāṇāṃ mānakāṅkṣiṇām  
   kanyā hi dve kule nityaṃ saṃśaye sthāpya tiṣṭhati  
12 dvau sutau tu mama tv asyāṃ bhāryāyāṃ saṃbabhūvatuḥ  
   māyāvī prathamas tāta dundubhis tadanantaram  
13 etat te sarvam ākhyātaṃ yāthātathyena pṛcchataḥ  
   tvām idānīṃ kathaṃ tāta jānīyāṃ ko bhavān iti  
14 evam ukto rākṣasendro vinītam idam abravīt  
   ahaṃ paulastya tanayo daśagrīvaś ca nāmataḥ  
15 brahmarṣes taṃ sutaṃ jñātvā mayo harṣam upāgataḥ  
   dātuṃ duhitaraṃ tasya rocayām āsa tatra vai  
16 prahasan prāha daityendro rākṣasendram idaṃ vacaḥ  
   iyaṃ mamātmajā rājan hemayāpsarasā dhṛtā  
   kanyā mandodarī nāma patnyarthaṃ pratigṛhyatām  
17 bāḍham ity eva taṃ rāma daśagrīvo 'bhyabhāṣata  
   prajvālya tatra caivāgnim akarot pāṇisaṃgraham  
18 na hi tasya mayo rāma śāpābhijñas tapodhanāt  
   viditvā tena sā dattā tasya paitāmahaṃ kulam  
19 amoghāṃ tasya śaktiṃ ca pradadau paramādbhutām  
   pareṇa tapasā labdhāṃ jagnivāṁl lakṣmaṇaṃ yayā  
20 evaṃ sa kṛtadāro vai laṅkāyām īśvaraḥ prabhuḥ  
   gatvā tu nagaraṃ bhārye bhrātṛbhyāṃ samudāvahat  
21 vairocanasya dauhitrīṃ vajrajvāleti nāmataḥ  
   tāṃ bhāryāṃ kumbhakarṇasya rāvaṇaḥ samudāvahat  
22 gandharvarājasya sutāṃ śailūṣasya mahātmana  
   saramā nāma dharmajño lebhe bhāryāṃ vibhīṣaṇaḥ  
23 tīre tu sarasaḥ sā vai saṃjajñe mānasasya ca  
   mānasaṃ ca saras tāta vavṛdhe jaladāgame  
24 mātrā tu tasyāḥ kanyāyāḥ snehanākranditaṃ vacaḥ  
   saro mā vardhatety uktaṃ tataḥ sā saramābhavat  
25 evaṃ te kṛtadārā vai remire tatra rākṣasāḥ  
   svāṃ svāṃ bhāryām upādāya gandharvā iva nandane  
26 tato mandodarī putraṃ meghanādam asūyata  
   sa eṣa indrajin nāma yuṣmābhir abhidhīyate  
27 jātamātreṇa hi purā tena rākṣasasūnunā  
   rudatā sumahān mukto nādo jaladharopamaḥ  
28 jaḍīkṛtāyāṃ laṅkāyāṃ tena nādena tasya vai  
   pitā tasyākaron nāma meghanāda iti svayam  
29 so 'vardhata tadā rāma rāvaṇāntaḥpure śubhe  
   rakṣyamāṇo varastrībhiś channaḥ kāṣṭhair ivānalaḥ  

 1 राक्षसेन्द्रॊ ऽभिषिक्तस तु भरातृभ्यां सहितस तदा  
  ततः परदानं राक्षस्या भगिन्याः समचिन्तयत  
 2 ददौ तां कालकेयाय दानवेन्द्राय राक्षसीम  
  सवसां शूर्पणखां नाम विद्युज्जिह्वाय नामतः  
 3 अथ दत्त्वा सवसारं स मृगयां पर्यटन नृपः  
  तत्रापश्यत ततॊ राम मयं नाम दितेः सुतम  
 4 कन्यासहायं तं दृष्ट्वा दशग्रीवॊ निशाचरः  
  अपृच्छत कॊ भवन एकॊ निर्मनुष्य मृगे वने  
 5 मयस तव अथाब्रवीद राम पृच्छन्तं तं निशाचरम  
  शरूयतां सर्वम आख्यास्ये यथावृत्तम इदं मम  
 6 हेमा नामाप्सरास तात शरुतपूर्वा यदि तवया  
  दैवतैर मम सा दत्ता पौलॊमीव शतक्रतॊः  
 7 तस्यां सक्तमनास तात पञ्चवर्षशतान्य अहम  
  सा च दैवत कार्येण गता वर्षं चतुर्दशम  
 8 तस्याः कृते च हेमायाः सर्वं हेमपुरं मया  
  वज्रवैदूर्यचित्रं च मायया निर्मितं तदा  
 9 तत्राहम अरतिं विन्दंस तया हीनः सुदुःखितः  
  तस्मात पुराद दुहितरं गृहीत्वा वनम आगतः  
 10 इयं ममात्मजा राजंस तस्याः कुक्षौ विवर्धिता  
   भर्तारम अनया सार्धम अस्याः पराप्तॊ ऽसमि मार्गितुम  
11 कन्यापितृत्वं दुःखं हि नराणां मानकाङ्क्षिणाम  
   कन्या हि दवे कुले नित्यं संशये सथाप्य तिष्ठति  
12 दवौ सुतौ तु मम तव अस्यां भार्यायां संबभूवतुः  
   मायावी परथमस तात दुन्दुभिस तदनन्तरम  
13 एतत ते सर्वम आख्यातं याथातथ्येन पृच्छतः  
   तवाम इदानीं कथं तात जानीयां कॊ भवान इति  
14 एवम उक्तॊ राक्षसेन्द्रॊ विनीतम इदम अब्रवीत  
   अहं पौलस्त्य तनयॊ दशग्रीवश च नामतः  
15 बरह्मर्षेस तं सुतं जञात्वा मयॊ हर्षम उपागतः  
   दातुं दुहितरं तस्य रॊचयाम आस तत्र वै  
16 परहसन पराह दैत्येन्द्रॊ राक्षसेन्द्रम इदं वचः  
   इयं ममात्मजा राजन हेमयाप्सरसा धृता  
   कन्या मन्दॊदरी नाम पत्न्यर्थं परतिगृह्यताम  
17 बाढम इत्य एव तं राम दशग्रीवॊ ऽभयभाषत  
   परज्वाल्य तत्र चैवाग्निम अकरॊत पाणिसंग्रहम  
18 न हि तस्य मयॊ राम शापाभिज्ञस तपॊधनात  
   विदित्वा तेन सा दत्ता तस्य पैतामहं कुलम  
19 अमॊघां तस्य शक्तिं च परददौ परमाद्भुताम  
   परेण तपसा लब्धां जग्निवाँल लक्ष्मणं यया  
20 एवं स कृतदारॊ वै लङ्कायाम ईश्वरः परभुः  
   गत्वा तु नगरं भार्ये भरातृभ्यां समुदावहत  
21 वैरॊचनस्य दौहित्रीं वज्रज्वालेति नामतः  
   तां भार्यां कुम्भकर्णस्य रावणः समुदावहत  
22 गन्धर्वराजस्य सुतां शैलूषस्य महात्मन  
   सरमा नाम धर्मज्ञॊ लेभे भार्यां विभीषणः  
23 तीरे तु सरसः सा वै संजज्ञे मानसस्य च  
   मानसं च सरस तात ववृधे जलदागमे  
24 मात्रा तु तस्याः कन्यायाः सनेहनाक्रन्दितं वचः  
   सरॊ मा वर्धतेत्य उक्तं ततः सा सरमाभवत  
25 एवं ते कृतदारा वै रेमिरे तत्र राक्षसाः  
   सवां सवां भार्याम उपादाय गन्धर्वा इव नन्दने  
26 ततॊ मन्दॊदरी पुत्रं मेघनादम असूयत  
   स एष इन्द्रजिन नाम युष्माभिर अभिधीयते  
27 जातमात्रेण हि पुरा तेन राक्षससूनुना  
   रुदता सुमहान मुक्तॊ नादॊ जलधरॊपमः  
28 जडीकृतायां लङ्कायां तेन नादेन तस्य वै  
   पिता तस्याकरॊन नाम मेघनाद इति सवयम  
29 सॊ ऽवर्धत तदा राम रावणान्तःपुरे शुभे  
   रक्ष्यमाणॊ वरस्त्रीभिश छन्नः काष्ठैर इवानलः  

<div class="filenav">

------------------------------------------------------------------------

[Next: Chapter 13](rys7013)

</div>
