<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 5 Index](rysi05)  
  [Previous](rys5016)  [Next](rys5018) 

</div>

------------------------------------------------------------------------

Book 5  
Chapter 17

 1 tasminn eva tataḥ kāle rājaputrī tv aninditā  
  rūpayauvanasaṃpannaṃ bhūṣaṇottamabhūṣitam  
 2 tato dṛṣṭvaiva vaidehī rāvaṇaṃ rākṣasādhipam  
  prāvepata varārohā pravāte kadalī yathā  
 3 ūrubhyām udaraṃ chādya bāhubhyāṃ ca payodharau  
  upaviṣṭā viśālākṣī rudantī varavarṇinī  
 4 daśagrīvas tu vaidehīṃ rakṣitāṃ rākṣasīgaṇaiḥ  
  dadarśa dīnāṃ duḥkhārtaṃ nāvaṃ sannām ivārṇave  
 5 asaṃvṛtāyām āsīnāṃ dharaṇyāṃ saṃśitavratām  
  chinnāṃ prapatitāṃ bhūmau śākhām iva vanaspateḥ  
  malamaṇḍanadigdhāṅgīṃ maṇḍanārhām amaṇḍitām  
 6 samīpaṃ rājasiṃhasya rāmasya viditātmanaḥ  
  saṃkalpahayasaṃyuktair yāntīm iva manorathaiḥ  
 7 śuṣyantīṃ rudatīm ekāṃ dhyānaśokaparāyaṇām  
  duḥkhasyāntam apaśyantīṃ rāmāṃ rāmam anuvratām  
 8 veṣṭamānām athāviṣṭāṃ pannagendravadhūm iva  
  dhūpyamānāṃ graheṇeva rohiṇīṃ dhūmaketunā  
 9 vṛttaśīle kule jātām ācāravati dhārmike  
  punaḥ saṃskāram āpannāṃ jātam iva ca duṣkule  
 10 sannām iva mahākīrtiṃ śraddhām iva vimānitām  
   prajñām iva parikṣīṇām āśāṃ pratihatām iva  
11 āyatīm iva vidhvastām ājñāṃ pratihatām iva  
   dīptām iva diśaṃ kāle pūjām apahṛtām iva  
12 padminīm iva vidhvastāṃ hataśūrāṃ camūm iva  
   prabhām iva tapodhvastām upakṣīṇām ivāpagām  
13 vedīm iva parāmṛṣṭāṃ śāntām agniśikhām iva  
   paurṇamāsīm iva niśāṃ rāhugrastendumaṇḍalām  
14 utkṛṣṭaparṇakamalāṃ vitrāsitavihaṃgamām  
   hastihastaparāmṛṣṭām ākulāṃ padminīm iva  
15 patiśokāturāṃ śuṣkāṃ nadīṃ visrāvitām iva  
   parayā mṛjayā hīnāṃ kṛṣṇapakṣe niśām iva  
16 sukumārīṃ sujātāṅgīṃ ratnagarbhagṛhocitām  
   tapyamānām ivoṣṇena mṛṇālīm aciroddhṛtām  
17 gṛhītāmālitāṃ stambhe yūthapena vinākṛtām  
   niḥśvasantīṃ suduḥkhārtāṃ gajarājavadhūm iva  
18 ekayā dīrghayā veṇyā śobhamānām ayatnataḥ  
   nīlayā nīradāpāye vanarājyā mahīm iva  
19 upavāsena śokena dhyānena ca bhayena ca  
   parikṣīṇāṃ kṛśāṃ dīnām alpāhārāṃ tapodhanām  
20 āyācamānāṃ duḥkhārtāṃ prāñjaliṃ devatām iva  
   bhāvena raghumukhyasya daśagrīvaparābhavam  
21 samīkṣamāṇāṃ rudatīm aninditāṃ; supakṣmatāmrāyataśuklalocanām  
   anuvratāṃ rāmam atīva maithilīṃ; pralobhayām āsa vadhāya rāvaṇaḥ  

 1 तस्मिन्न एव ततः काले राजपुत्री तव अनिन्दिता  
  रूपयौवनसंपन्नं भूषणॊत्तमभूषितम  
 2 ततॊ दृष्ट्वैव वैदेही रावणं राक्षसाधिपम  
  परावेपत वरारॊहा परवाते कदली यथा  
 3 ऊरुभ्याम उदरं छाद्य बाहुभ्यां च पयॊधरौ  
  उपविष्टा विशालाक्षी रुदन्ती वरवर्णिनी  
 4 दशग्रीवस तु वैदेहीं रक्षितां राक्षसीगणैः  
  ददर्श दीनां दुःखार्तं नावं सन्नाम इवार्णवे  
 5 असंवृतायाम आसीनां धरण्यां संशितव्रताम  
  छिन्नां परपतितां भूमौ शाखाम इव वनस्पतेः  
  मलमण्डनदिग्धाङ्गीं मण्डनार्हाम अमण्डिताम  
 6 समीपं राजसिंहस्य रामस्य विदितात्मनः  
  संकल्पहयसंयुक्तैर यान्तीम इव मनॊरथैः  
 7 शुष्यन्तीं रुदतीम एकां धयानशॊकपरायणाम  
  दुःखस्यान्तम अपश्यन्तीं रामां रामम अनुव्रताम  
 8 वेष्टमानाम अथाविष्टां पन्नगेन्द्रवधूम इव  
  धूप्यमानां गरहेणेव रॊहिणीं धूमकेतुना  
 9 वृत्तशीले कुले जाताम आचारवति धार्मिके  
  पुनः संस्कारम आपन्नां जातम इव च दुष्कुले  
 10 सन्नाम इव महाकीर्तिं शरद्धाम इव विमानिताम  
   परज्ञाम इव परिक्षीणाम आशां परतिहताम इव  
11 आयतीम इव विध्वस्ताम आज्ञां परतिहताम इव  
   दीप्ताम इव दिशं काले पूजाम अपहृताम इव  
12 पद्मिनीम इव विध्वस्तां हतशूरां चमूम इव  
   परभाम इव तपॊध्वस्ताम उपक्षीणाम इवापगाम  
13 वेदीम इव परामृष्टां शान्ताम अग्निशिखाम इव  
   पौर्णमासीम इव निशां राहुग्रस्तेन्दुमण्डलाम  
14 उत्कृष्टपर्णकमलां वित्रासितविहंगमाम  
   हस्तिहस्तपरामृष्टाम आकुलां पद्मिनीम इव  
15 पतिशॊकातुरां शुष्कां नदीं विस्राविताम इव  
   परया मृजया हीनां कृष्णपक्षे निशाम इव  
16 सुकुमारीं सुजाताङ्गीं रत्नगर्भगृहॊचिताम  
   तप्यमानाम इवॊष्णेन मृणालीम अचिरॊद्धृताम  
17 गृहीतामालितां सतम्भे यूथपेन विनाकृताम  
   निःश्वसन्तीं सुदुःखार्तां गजराजवधूम इव  
18 एकया दीर्घया वेण्या शॊभमानाम अयत्नतः  
   नीलया नीरदापाये वनराज्या महीम इव  
19 उपवासेन शॊकेन धयानेन च भयेन च  
   परिक्षीणां कृशां दीनाम अल्पाहारां तपॊधनाम  
20 आयाचमानां दुःखार्तां पराञ्जलिं देवताम इव  
   भावेन रघुमुख्यस्य दशग्रीवपराभवम  
21 समीक्षमाणां रुदतीम अनिन्दितां; सुपक्ष्मताम्रायतशुक्ललॊचनाम  
   अनुव्रतां रामम अतीव मैथिलीं; परलॊभयाम आस वधाय रावणः  

<div class="filenav">

------------------------------------------------------------------------

[Next: Chapter 18](rys5018)

</div>
