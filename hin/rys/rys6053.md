<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 6 Index](rysi06.md)  
  [Previous](rys6052)  [Next](rys6054.md) 

</div>

------------------------------------------------------------------------

Book 6  
Chapter 53

 1 sa tathoktas tu nirbhartsya kumbhakarṇo mahodaram  
  abravīd rākṣasaśreṣṭhaṃ bhrātaraṃ rāvaṇaṃ tataḥ  
 2 so 'haṃ tava bhayaṃ ghoraṃ vadhāt tasya durātmanaḥ  
  rāmasyādya pramārjāmi nirvairas tvaṃ sukhībhava  
 3 garjanti na vṛthā śūra nirjalā iva toyadāḥ  
  paśya saṃpādyamānaṃ tu garjitaṃ yudhi karmaṇā  
 4 na marṣayati cātmānaṃ saṃbhāvayati nātmanā  
  adarśayitvā śūrās tu karma kurvanti duṣkaram  
 5 viklavānām abuddhīnāṃ rājñāṃ paṇḍitamāninām  
  śṛṇvatām ādita idaṃ tvadvidhānāṃ mahodara  
 6 yuddhe kāpuruṣair nityaṃ bhavadbhiḥ priyavādibhiḥ  
  rājānam anugacchadbhiḥ kṛtyam etad vināśitam  
 7 rājaśeṣā kṛtā laṅkā kṣīṇaḥ kośo balaṃ hatam  
  rājānam imam āsādya suhṛccihnam amitrakam  
 8 eṣa niryāmy ahaṃ yuddham udyataḥ śatrunirjaye  
  durnayaṃ bhavatām adya samīkartuṃ mahāhave  
 9 evam uktavato vākyaṃ kumbhakarṇasya dhīmataḥ  
  pratyuvāca tato vākyaṃ prahasan rākṣasādhipaḥ  
 10 mahodaro 'yaṃ rāmāt tu paritrasto na saṃśayaḥ  
   na hi rocayate tāta yuddhaṃ yuddhaviśārada  
11 kaś cin me tvatsamo nāsti sauhṛdena balena ca  
   gaccha śatruvadhāya tvaṃ kumbhakarṇajayāya ca  
12 ādade niśitaṃ śūlaṃ vegāc chatrunibarhaṇaḥ  
   sarvakālāyasaṃ dīptaṃ taptakāñcanabhūṣaṇam  
13 indrāśanisamaṃ bhīmaṃ vajrapratimagauravam  
   devadānavagandharvayakṣakiṃnarasūdanam  
14 raktamālya mahādāma svataś codgatapāvakam  
   ādāya niśitaṃ śūlaṃ śatruśoṇitarañjitam  
   kumbhakarṇo mahātejā rāvaṇaṃ vākyam abravīt  
15 gamiṣyāmy aham ekākī tiṣṭhatv iha balaṃ mahat  
   adya tān kṣudhitaḥ kruddho bhakṣayiṣyāmi vānarān  
16 kumbhakarṇavacaḥ śrutvā rāvaṇo vākyam abravīt  
   sainyaiḥ parivṛto gaccha śūlamudgalapāṇibhiḥ  
17 vānarā hi mahātmānaḥ śīghrāś ca vyavasāyinaḥ  
   ekākinaṃ pramattaṃ vā nayeyur daśanaiḥ kṣayam  
18 tasmāt paramadurdharṣaiḥ sainyaiḥ parivṛto vraja  
   rakṣasām ahitaṃ sarvaṃ śatrupakṣaṃ nisūdaya  
19 athāsanāt samutpatya srajaṃ maṇikṛtāntarām  
   ābabandha mahātejāḥ kumbhakarṇasya rāvaṇaḥ  
20 aṅgadān aṅgulīveṣṭān varāṇy ābharaṇāni ca  
   hāraṃ ca śaśisaṃkāśam ābabandha mahātmanaḥ  
21 divyāni ca sugandhīni mālyadāmāni rāvaṇaḥ  
   śrotre cāsajjayām āsa śrīmatī cāsya kuṇḍale  
22 kāñcanāṅgadakeyūro niṣkābharaṇabhūṣitaḥ  
   kumbhakarṇo bṛhatkarṇaḥ suhuto 'gnir ivābabhau  
23 śroṇīsūtreṇa mahatā mecakena virājitaḥ  
   amṛtotpādane naddho bhujaṃgeneva mandaraḥ  
24 sa kāñcanaṃ bhārasahaṃ nivātaṃ; vidyutprabhaṃ dīptam ivātmabhāsā  
   ābadhyamānaḥ kavacaṃ rarāja; saṃdhyābhrasaṃvīta ivādrirājaḥ  
25 sarvābharaṇanaddhāṅgaḥ śūlapāṇiḥ sa rākṣasaḥ  
   trivikramakṛtotsāho nārāyaṇa ivābabhau  
26 bhrātaraṃ saṃpariṣvajya kṛtvā cāpi pradakṣiṇam  
   praṇamya śirasā tasmai saṃpratasthe mahābaliḥ  
   tam āśīrbhiḥ praśastābhiḥ preṣayām āsa rāvaṇaḥ  
27 śaṅkhadundubhinirghoṣaiḥ sainyaiś cāpi varāyudhaiḥ  
   taṃ gajaiś ca turaṃgaiś ca syandanaiś cāmbudasvanaiḥ  
   anujagmur mahātmānaṃ rathino rathināṃ varam  
28 sarpair uṣṭraiḥ kharair aśvaiḥ siṃhadvipamṛgadvijaiḥ  
   anujagmuś ca taṃ ghoraṃ kumbhakarṇaṃ mahābalam  
29 sa puṣpavarṇair avakīryamāṇo; dhṛtātapatraḥ śitaśūlapāṇiḥ  
   madotkaṭaḥ śoṇitagandhamatto; viniryayau dānavadevaśatruḥ  
30 padātayaś a bahavo mahānādā mahābalāḥ  
   anvayū rākṣasā bhīmā bhīmākṣāḥ śastrapāṇayaḥ  
31 raktākṣāḥ sumahākāyā nīlāñjanacayopamāḥ  
   śūrān udyamya khaḍgāṃś ca niśitāṃś ca paraśvadhān  
32 bahuvyāmāṃś ca vipulān kṣepaṇīyān durāsadān  
   tālaskandhāṃś ca vipulān kṣepaṇīyān durāsadān  
33 athānyad vapur ādāya dāruṇaṃ lomaharṣaṇam  
   niṣpapāta mahātejāḥ kumbhakarṇo mahābalaḥ  
34 dhanuḥśataparīṇāhaḥ sa ṣaṭśatasamucchitaḥ  
   raudraḥ śakaṭacakrākṣo mahāparvatasaṃnibhaḥ  
35 saṃnipatya ca rakṣāṃsi dagdhaśailopamo mahān  
   kumbhakarṇo mahāvaktraḥ prahasann idam abravīt  
36 adya vānaramukhyānāṃ tāni yūthāni bhāgaśaḥ  
   nirdahiṣyāmi saṃkruddhaḥ śalabhān iva pāvakaḥ  
37 nāparādhyanti me kāmaṃ vānarā vanacāriṇaḥ  
   jātir asmadvidhānāṃ sā purodyānavibhūṣaṇam  
38 purarodhasya mūlaṃ tu rāghavaḥ sahalakṣmaṇaḥ  
   hate tasmin hataṃ sarvaṃ taṃ vadhiṣyāmi saṃyuge  
39 evaṃ tasya bruvāṇasya kumbhakarṇasya rākṣasāḥ  
   nādaṃ cakrur mahāghoraṃ kampayanta ivārṇavam  
40 tasya niṣpatatas tūrṇaṃ kumbhakarṇasya dhīmataḥ  
   babhūvur ghorarūpāṇi nimittāni samantataḥ  
41 ulkāśaniyutā meghā vineduś ca sudāruṇāḥ  
   sasāgaravanā caiva vasudhā samakampata  
42 ghorarūpāḥ śivā neduḥ sajvālakavalair mukhaiḥ  
   maṇḍalāny apasavyāni babandhuś ca vihaṃgamāḥ  
43 niṣpapāta ca gṛdhre 'sya śūle vai pathi gacchataḥ  
   prāsphuran nayanaṃ cāsya savyo bāhur akampata  
44 niṣpapāta tadā coklā jvalantī bhīmanisvanā  
   ādityo niṣprabhaś cāsīn na pravāti sukho 'nilaḥ  
45 acintayan mahotpātān utthitāṁl lomaharṣaṇān  
   niryayau kumbhakarṇas tu kṛtāntabalacoditaḥ  
46 sa laṅghayitvā prākāraṃ padbhyāṃ parvatasaṃnibhaḥ  
   dadarśābhraghanaprakhyaṃ vānarānīkam adbhutam  
47 te dṛṣṭvā rākṣasaśreṣṭhaṃ vānarāḥ parvatopamam  
   vāyununnā iva ghanā yayuḥ sarvā diśas tadā  
48 tad vānarānīkam atipracaṇḍaṃ; diśo dravad bhinnam ivābhrajālam  
   sa kumbhakarṇaḥ samavekṣya harṣān; nanāda bhūyo ghanavad ghanābhaḥ  
49 te tasya ghoraṃ ninadaṃ niśamya; yathā ninādaṃ divi vāridasya  
   petur dharaṇyāṃ bahavaḥ plavaṃgā; nikṛttamūlā iva sālavṛkṣāḥ  
50 vipulaparighavān sa kumbhakarṇo; ripunidhanāya viniḥsṛto mahātmā  
   kapi gaṇabhayam ādadat subhīmaṃ; prabhur iva kiṃkaradaṇḍavān
yugānte  

 1 स तथॊक्तस तु निर्भर्त्स्य कुम्भकर्णॊ महॊदरम  
  अब्रवीद राक्षसश्रेष्ठं भरातरं रावणं ततः  
 2 सॊ ऽहं तव भयं घॊरं वधात तस्य दुरात्मनः  
  रामस्याद्य परमार्जामि निर्वैरस तवं सुखीभव  
 3 गर्जन्ति न वृथा शूर निर्जला इव तॊयदाः  
  पश्य संपाद्यमानं तु गर्जितं युधि कर्मणा  
 4 न मर्षयति चात्मानं संभावयति नात्मना  
  अदर्शयित्वा शूरास तु कर्म कुर्वन्ति दुष्करम  
 5 विक्लवानाम अबुद्धीनां राज्ञां पण्डितमानिनाम  
  शृण्वताम आदित इदं तवद्विधानां महॊदर  
 6 युद्धे कापुरुषैर नित्यं भवद्भिः परियवादिभिः  
  राजानम अनुगच्छद्भिः कृत्यम एतद विनाशितम  
 7 राजशेषा कृता लङ्का कषीणः कॊशॊ बलं हतम  
  राजानम इमम आसाद्य सुहृच्चिह्नम अमित्रकम  
 8 एष निर्याम्य अहं युद्धम उद्यतः शत्रुनिर्जये  
  दुर्नयं भवताम अद्य समीकर्तुं महाहवे  
 9 एवम उक्तवतॊ वाक्यं कुम्भकर्णस्य धीमतः  
  परत्युवाच ततॊ वाक्यं परहसन राक्षसाधिपः  
 10 महॊदरॊ ऽयं रामात तु परित्रस्तॊ न संशयः  
   न हि रॊचयते तात युद्धं युद्धविशारद  
11 कश चिन मे तवत्समॊ नास्ति सौहृदेन बलेन च  
   गच्छ शत्रुवधाय तवं कुम्भकर्णजयाय च  
12 आददे निशितं शूलं वेगाच छत्रुनिबर्हणः  
   सर्वकालायसं दीप्तं तप्तकाञ्चनभूषणम  
13 इन्द्राशनिसमं भीमं वज्रप्रतिमगौरवम  
   देवदानवगन्धर्वयक्षकिंनरसूदनम  
14 रक्तमाल्य महादाम सवतश चॊद्गतपावकम  
   आदाय निशितं शूलं शत्रुशॊणितरञ्जितम  
   कुम्भकर्णॊ महातेजा रावणं वाक्यम अब्रवीत  
15 गमिष्याम्य अहम एकाकी तिष्ठत्व इह बलं महत  
   अद्य तान कषुधितः करुद्धॊ भक्षयिष्यामि वानरान  
16 कुम्भकर्णवचः शरुत्वा रावणॊ वाक्यम अब्रवीत  
   सैन्यैः परिवृतॊ गच्छ शूलमुद्गलपाणिभिः  
17 वानरा हि महात्मानः शीघ्राश च वयवसायिनः  
   एकाकिनं परमत्तं वा नयेयुर दशनैः कषयम  
18 तस्मात परमदुर्धर्षैः सैन्यैः परिवृतॊ वरज  
   रक्षसाम अहितं सर्वं शत्रुपक्षं निसूदय  
19 अथासनात समुत्पत्य सरजं मणिकृतान्तराम  
   आबबन्ध महातेजाः कुम्भकर्णस्य रावणः  
20 अङ्गदान अङ्गुलीवेष्टान वराण्य आभरणानि च  
   हारं च शशिसंकाशम आबबन्ध महात्मनः  
21 दिव्यानि च सुगन्धीनि माल्यदामानि रावणः  
   शरॊत्रे चासज्जयाम आस शरीमती चास्य कुण्डले  
22 काञ्चनाङ्गदकेयूरॊ निष्काभरणभूषितः  
   कुम्भकर्णॊ बृहत्कर्णः सुहुतॊ ऽगनिर इवाबभौ  
23 शरॊणीसूत्रेण महता मेचकेन विराजितः  
   अमृतॊत्पादने नद्धॊ भुजंगेनेव मन्दरः  
24 स काञ्चनं भारसहं निवातं; विद्युत्प्रभं दीप्तम इवात्मभासा  
   आबध्यमानः कवचं रराज; संध्याभ्रसंवीत इवाद्रिराजः  
25 सर्वाभरणनद्धाङ्गः शूलपाणिः स राक्षसः  
   तरिविक्रमकृतॊत्साहॊ नारायण इवाबभौ  
26 भरातरं संपरिष्वज्य कृत्वा चापि परदक्षिणम  
   परणम्य शिरसा तस्मै संप्रतस्थे महाबलिः  
   तम आशीर्भिः परशस्ताभिः परेषयाम आस रावणः  
27 शङ्खदुन्दुभिनिर्घॊषैः सैन्यैश चापि वरायुधैः  
   तं गजैश च तुरंगैश च सयन्दनैश चाम्बुदस्वनैः  
   अनुजग्मुर महात्मानं रथिनॊ रथिनां वरम  
28 सर्पैर उष्ट्रैः खरैर अश्वैः सिंहद्विपमृगद्विजैः  
   अनुजग्मुश च तं घॊरं कुम्भकर्णं महाबलम  
29 स पुष्पवर्णैर अवकीर्यमाणॊ; धृतातपत्रः शितशूलपाणिः  
   मदॊत्कटः शॊणितगन्धमत्तॊ; विनिर्ययौ दानवदेवशत्रुः  
30 पदातयश अ बहवॊ महानादा महाबलाः  
   अन्वयू राक्षसा भीमा भीमाक्षाः शस्त्रपाणयः  
31 रक्ताक्षाः सुमहाकाया नीलाञ्जनचयॊपमाः  
   शूरान उद्यम्य खड्गांश च निशितांश च परश्वधान  
32 बहुव्यामांश च विपुलान कषेपणीयान दुरासदान  
   तालस्कन्धांश च विपुलान कषेपणीयान दुरासदान  
33 अथान्यद वपुर आदाय दारुणं लॊमहर्षणम  
   निष्पपात महातेजाः कुम्भकर्णॊ महाबलः  
34 धनुःशतपरीणाहः स षट्शतसमुच्छितः  
   रौद्रः शकटचक्राक्षॊ महापर्वतसंनिभः  
35 संनिपत्य च रक्षांसि दग्धशैलॊपमॊ महान  
   कुम्भकर्णॊ महावक्त्रः परहसन्न इदम अब्रवीत  
36 अद्य वानरमुख्यानां तानि यूथानि भागशः  
   निर्दहिष्यामि संक्रुद्धः शलभान इव पावकः  
37 नापराध्यन्ति मे कामं वानरा वनचारिणः  
   जातिर अस्मद्विधानां सा पुरॊद्यानविभूषणम  
38 पुररॊधस्य मूलं तु राघवः सहलक्ष्मणः  
   हते तस्मिन हतं सर्वं तं वधिष्यामि संयुगे  
39 एवं तस्य बरुवाणस्य कुम्भकर्णस्य राक्षसाः  
   नादं चक्रुर महाघॊरं कम्पयन्त इवार्णवम  
40 तस्य निष्पततस तूर्णं कुम्भकर्णस्य धीमतः  
   बभूवुर घॊररूपाणि निमित्तानि समन्ततः  
41 उल्काशनियुता मेघा विनेदुश च सुदारुणाः  
   ससागरवना चैव वसुधा समकम्पत  
42 घॊररूपाः शिवा नेदुः सज्वालकवलैर मुखैः  
   मण्डलान्य अपसव्यानि बबन्धुश च विहंगमाः  
43 निष्पपात च गृध्रे ऽसय शूले वै पथि गच्छतः  
   परास्फुरन नयनं चास्य सव्यॊ बाहुर अकम्पत  
44 निष्पपात तदा चॊक्ला जवलन्ती भीमनिस्वना  
   आदित्यॊ निष्प्रभश चासीन न परवाति सुखॊ ऽनिलः  
45 अचिन्तयन महॊत्पातान उत्थिताँल लॊमहर्षणान  
   निर्ययौ कुम्भकर्णस तु कृतान्तबलचॊदितः  
46 स लङ्घयित्वा पराकारं पद्भ्यां पर्वतसंनिभः  
   ददर्शाभ्रघनप्रख्यं वानरानीकम अद्भुतम  
47 ते दृष्ट्वा राक्षसश्रेष्ठं वानराः पर्वतॊपमम  
   वायुनुन्ना इव घना ययुः सर्वा दिशस तदा  
48 तद वानरानीकम अतिप्रचण्डं; दिशॊ दरवद भिन्नम इवाभ्रजालम  
   स कुम्भकर्णः समवेक्ष्य हर्षान; ननाद भूयॊ घनवद घनाभः  
49 ते तस्य घॊरं निनदं निशम्य; यथा निनादं दिवि वारिदस्य  
   पेतुर धरण्यां बहवः पलवंगा; निकृत्तमूला इव सालवृक्षाः  
50 विपुलपरिघवान स कुम्भकर्णॊ; रिपुनिधनाय विनिःसृतॊ महात्मा  
   कपि गणभयम आददत सुभीमं; परभुर इव किंकरदण्डवान युगान्ते  

<div class="filenav">

------------------------------------------------------------------------

[Next: Chapter 54](rys6054.md)

</div>
