<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 4: Chapter 43</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi04.htm">Book 4 Index</A><BR>
&nbsp;
<A HREF="rys4042.htm">Previous</A>&nbsp;
<A HREF="rys4044.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 4<BR>Chapter 43
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 viśeṣeṇa tu sugrīvo hanumatyartham uktavān<BR>
&nbsp; sa hi tasmin hariśreṣṭhe niścitārtho 'rthasādhane<BR>
&nbsp;<FONT COLOR="GREEN" SIZE="-1">2</FONT>
 na bhūmau nāntarikṣe vā nāmbare nāmarālaye<BR>
&nbsp; nāpsu vā gatisaṃgaṃ te paśyāmi haripuṃgava<BR>
&nbsp;<FONT COLOR="GREEN" SIZE="-1">3</FONT>
 sāsurāḥ sahagandharvāḥ sanāganaradevatāḥ<BR>
&nbsp; viditāḥ sarvalokās te sasāgaradharādharāḥ<BR>
&nbsp;<FONT COLOR="GREEN" SIZE="-1">4</FONT>
 gatir vegaś ca tejaś ca lāghavaṃ ca mahākape<BR>
&nbsp; pitus te sadṛśaṃ vīra mārutasya mahaujasaḥ<BR>
&nbsp;<FONT COLOR="GREEN" SIZE="-1">5</FONT>
 tejasā vāpi te bhūtaṃ samaṃ bhuvi na vidyate<BR>
&nbsp; tad yathā labhyate sītā tattvam evopapādaya<BR>
&nbsp;<FONT COLOR="GREEN" SIZE="-1">6</FONT>
 tvayy eva hanumann asti balaṃ buddhiḥ parākramaḥ<BR>
&nbsp; deśakālānuvṛttaś ca nayaś ca nayapaṇḍita<BR>
&nbsp;<FONT COLOR="GREEN" SIZE="-1">7</FONT>
 tataḥ kāryasamāsaṃgam avagamya hanūmati<BR>
&nbsp; viditvā hanumantaṃ ca cintayām āsa rāghavaḥ<BR>
&nbsp;<FONT COLOR="GREEN" SIZE="-1">8</FONT>
 sarvathā niścitārtho 'yaṃ hanūmati harīśvaraḥ<BR>
&nbsp; niścitārthataraś cāpi hanūmān kāryasādhane<BR>
&nbsp;<FONT COLOR="GREEN" SIZE="-1">9</FONT>
 tad evaṃ prasthitasyāsya parijñātasya karmabhiḥ<BR>
&nbsp; bhartrā parigṛhītasya dhruvaḥ kāryaphalodayaḥ<BR>
&nbsp;<FONT COLOR="GREEN" SIZE="-1">10</FONT>
 taṃ samīkṣya mahātejā vyavasāyottaraṃ harim<BR>
&nbsp;&nbsp; kṛtārtha iva saṃvṛttaḥ prahṛṣṭendriyamānasaḥ<BR>
<FONT COLOR="GREEN" SIZE="-1">11</FONT>
 dadau tasya tataḥ prītaḥ svanāmāṅkopaśobhitam<BR>
&nbsp;&nbsp; aṅgulīyam abhijñānaṃ rājaputryāḥ paraṃtapaḥ<BR>
<FONT COLOR="GREEN" SIZE="-1">12</FONT>
 anena tvāṃ hariśreṣṭha cihnena janakātmajā<BR>
&nbsp;&nbsp; matsakāśād anuprāptam anudvignānupaśyati<BR>
<FONT COLOR="GREEN" SIZE="-1">13</FONT>
 vyavasāyaś ca te vīra sattvayuktaś ca vikramaḥ<BR>
&nbsp;&nbsp; sugrīvasya ca saṃdeśaḥ siddhiṃ kathayatīva me<BR>
<FONT COLOR="GREEN" SIZE="-1">14</FONT>
 sa tad gṛhya hariśreṣṭhaḥ sthāpya mūrdhni kṛtāñjaliḥ<BR>
&nbsp;&nbsp; vanditvā caraṇau caiva prasthitaḥ plavagottamaḥ<BR>
<FONT COLOR="GREEN" SIZE="-1">15</FONT>
 sa tat prakarṣan hariṇāṃ balaṃ mahad; babhūva vīraḥ pavanātmajaḥ kapi<BR>
&nbsp;&nbsp; gatāmbude vyomni viśuddhamaṇḍalaḥ; śaśīva nakṣatragaṇopaśobhitaḥ<BR>
<FONT COLOR="GREEN" SIZE="-1">16</FONT>
 atibalabalam āśritas tavāhaṃ; harivaravikramavikramair analpaiḥ<BR>
&nbsp;&nbsp; pavanasuta yathābhigamyate sā; janakasutā hanumaṃs tathā kuruṣva<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 विशेषेण तु सुग्रीवॊ हनुमत्यर्थम उक्तवान<BR>
&nbsp; स हि तस्मिन हरिश्रेष्ठे निश्चितार्थॊ ऽरथसाधने<BR>
&nbsp;<FONT COLOR="GREEN" SIZE="-1">2</FONT>
 न भूमौ नान्तरिक्षे वा नाम्बरे नामरालये<BR>
&nbsp; नाप्सु वा गतिसंगं ते पश्यामि हरिपुंगव<BR>
&nbsp;<FONT COLOR="GREEN" SIZE="-1">3</FONT>
 सासुराः सहगन्धर्वाः सनागनरदेवताः<BR>
&nbsp; विदिताः सर्वलॊकास ते ससागरधराधराः<BR>
&nbsp;<FONT COLOR="GREEN" SIZE="-1">4</FONT>
 गतिर वेगश च तेजश च लाघवं च महाकपे<BR>
&nbsp; पितुस ते सदृशं वीर मारुतस्य महौजसः<BR>
&nbsp;<FONT COLOR="GREEN" SIZE="-1">5</FONT>
 तेजसा वापि ते भूतं समं भुवि न विद्यते<BR>
&nbsp; तद यथा लभ्यते सीता तत्त्वम एवॊपपादय<BR>
&nbsp;<FONT COLOR="GREEN" SIZE="-1">6</FONT>
 तवय्य एव हनुमन्न अस्ति बलं बुद्धिः पराक्रमः<BR>
&nbsp; देशकालानुवृत्तश च नयश च नयपण्डित<BR>
&nbsp;<FONT COLOR="GREEN" SIZE="-1">7</FONT>
 ततः कार्यसमासंगम अवगम्य हनूमति<BR>
&nbsp; विदित्वा हनुमन्तं च चिन्तयाम आस राघवः<BR>
&nbsp;<FONT COLOR="GREEN" SIZE="-1">8</FONT>
 सर्वथा निश्चितार्थॊ ऽयं हनूमति हरीश्वरः<BR>
&nbsp; निश्चितार्थतरश चापि हनूमान कार्यसाधने<BR>
&nbsp;<FONT COLOR="GREEN" SIZE="-1">9</FONT>
 तद एवं परस्थितस्यास्य परिज्ञातस्य कर्मभिः<BR>
&nbsp; भर्त्रा परिगृहीतस्य धरुवः कार्यफलॊदयः<BR>
&nbsp;<FONT COLOR="GREEN" SIZE="-1">10</FONT>
 तं समीक्ष्य महातेजा वयवसायॊत्तरं हरिम<BR>
&nbsp;&nbsp; कृतार्थ इव संवृत्तः परहृष्टेन्द्रियमानसः<BR>
<FONT COLOR="GREEN" SIZE="-1">11</FONT>
 ददौ तस्य ततः परीतः सवनामाङ्कॊपशॊभितम<BR>
&nbsp;&nbsp; अङ्गुलीयम अभिज्ञानं राजपुत्र्याः परंतपः<BR>
<FONT COLOR="GREEN" SIZE="-1">12</FONT>
 अनेन तवां हरिश्रेष्ठ चिह्नेन जनकात्मजा<BR>
&nbsp;&nbsp; मत्सकाशाद अनुप्राप्तम अनुद्विग्नानुपश्यति<BR>
<FONT COLOR="GREEN" SIZE="-1">13</FONT>
 वयवसायश च ते वीर सत्त्वयुक्तश च विक्रमः<BR>
&nbsp;&nbsp; सुग्रीवस्य च संदेशः सिद्धिं कथयतीव मे<BR>
<FONT COLOR="GREEN" SIZE="-1">14</FONT>
 स तद गृह्य हरिश्रेष्ठः सथाप्य मूर्ध्नि कृताञ्जलिः<BR>
&nbsp;&nbsp; वन्दित्वा चरणौ चैव परस्थितः पलवगॊत्तमः<BR>
<FONT COLOR="GREEN" SIZE="-1">15</FONT>
 स तत परकर्षन हरिणां बलं महद; बभूव वीरः पवनात्मजः कपि<BR>
&nbsp;&nbsp; गताम्बुदे वयॊम्नि विशुद्धमण्डलः; शशीव नक्षत्रगणॊपशॊभितः<BR>
<FONT COLOR="GREEN" SIZE="-1">16</FONT>
 अतिबलबलम आश्रितस तवाहं; हरिवरविक्रमविक्रमैर अनल्पैः<BR>
&nbsp;&nbsp; पवनसुत यथाभिगम्यते सा; जनकसुता हनुमंस तथा कुरुष्व<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys4044.htm">Next: Chapter 44</A></CENTER>
</div>
</BODY>
</HTML>
