<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 7: Chapter 3</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi07.htm">Book 7 Index</A><BR>
&nbsp;
<A HREF="rys7002.htm">Previous</A>&nbsp;
<A HREF="rys7004.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 7<BR>Chapter 3
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 atha putraḥ pulastyasya viśravā munipuṃgavaḥ<BR>
&nbsp; acireṇaiva kālena piteva tapasi sthitaḥ<BR>
&nbsp;<FONT COLOR="GREEN" SIZE="-1">2</FONT>
 satyavāñ śīlavān dakṣaḥ svādhyāyanirataḥ śuciḥ<BR>
&nbsp; sarvabhogeṣv asaṃsakto nityaṃ dharmaparāyaṇaḥ<BR>
&nbsp;<FONT COLOR="GREEN" SIZE="-1">3</FONT>
 jñātvā tasya tu tadvṛttaṃ bharadvājo mahān ṛṣiḥ<BR>
&nbsp; dadau viśravase bhāryāṃ svāṃ sutāṃ devavarṇinīm<BR>
&nbsp;<FONT COLOR="GREEN" SIZE="-1">4</FONT>
 pratigṛhya tu dharmeṇa bharadvājasutāṃ tadā<BR>
&nbsp; mudā paramayā yukto viśravā munipuṃgavaḥ<BR>
&nbsp;<FONT COLOR="GREEN" SIZE="-1">5</FONT>
 sa tasyāṃ vīryasaṃpanam apatyaṃ paramādbhutam<BR>
&nbsp; janayām āsa dharmātmā sarvair brahmaguṇair yutam<BR>
&nbsp;<FONT COLOR="GREEN" SIZE="-1">6</FONT>
 tasmiñ jāte tu saṃhṛṣṭaḥ sa babhūva pitāmahaḥ<BR>
&nbsp; nāma cāsyākarot prītaḥ sārdhaṃ devarṣibhis tadā<BR>
&nbsp;<FONT COLOR="GREEN" SIZE="-1">7</FONT>
 yasmād viśravaso 'patyaṃ sādṛśyād viśravā iva<BR>
&nbsp; tasmād vaiśvaraṇo nāma bhaviṣyaty eṣa viśrutaḥ<BR>
&nbsp;<FONT COLOR="GREEN" SIZE="-1">8</FONT>
 sa tu vaiśravaṇas tatra tapovanagatas tadā<BR>
&nbsp; avardhata mahātejā hutāhutir ivānalaḥ<BR>
&nbsp;<FONT COLOR="GREEN" SIZE="-1">9</FONT>
 tasyāśramapadasthasya buddhir jajñe mahātmanaḥ<BR>
&nbsp; cariṣye niyato dharmaṃ dharmo hi paramā gatiḥ<BR>
&nbsp;<FONT COLOR="GREEN" SIZE="-1">10</FONT>
 sa tu varṣasahasrāṇi tapas taptvā mahāvane<BR>
&nbsp;&nbsp; pūrṇe varṣasahasre tu taṃ taṃ vidhim avartata<BR>
<FONT COLOR="GREEN" SIZE="-1">11</FONT>
 jalāśī mārutāhāro nirāhāras tathaiva ca<BR>
&nbsp;&nbsp; evaṃ varṣasahasrāṇi jagmus tāny eva varṣavat<BR>
<FONT COLOR="GREEN" SIZE="-1">12</FONT>
 atha prīto mahātejāḥ sendraiḥ suragaṇaiḥ saha<BR>
&nbsp;&nbsp; gatvā tasyāśramapadaṃ brahmedaṃ vākyam abravīt<BR>
<FONT COLOR="GREEN" SIZE="-1">13</FONT>
 parituṣṭo 'smi te vatsa karmaṇānena suvrata<BR>
&nbsp;&nbsp; varaṃ vṛṇīṣva bhadraṃ te varārhas tvaṃ hi me mataḥ<BR>
<FONT COLOR="GREEN" SIZE="-1">14</FONT>
 athābravīd vaiśravaṇaḥ pitāmaham upasthitam<BR>
&nbsp;&nbsp; bhagavaṁl lokapālatvam iccheyaṃ vittarakṣaṇam<BR>
<FONT COLOR="GREEN" SIZE="-1">15</FONT>
 tato 'bravīd vaiśravaṇaṃ parituṣṭena cetasā<BR>
&nbsp;&nbsp; brahmā suragaṇaiḥ sārdhaṃ bāḍham ity eva hṛṣṭavat<BR>
<FONT COLOR="GREEN" SIZE="-1">16</FONT>
 ahaṃ hi lokapālānāṃ caturthaṃ sraṣṭum udyataḥ<BR>
&nbsp;&nbsp; yamendravaruṇānāṃ hi padaṃ yat tava cepsitam<BR>
<FONT COLOR="GREEN" SIZE="-1">17</FONT>
 tatkṛtaṃ gaccha dharmajña dhaneśatvam avāpnuhi<BR>
&nbsp;&nbsp; yamendravaruṇānāṃ hi caturtho 'dya bhaviṣyasi<BR>
<FONT COLOR="GREEN" SIZE="-1">18</FONT>
 etac ca puṣpakaṃ nāma vimānaṃ sūryasaṃnibham<BR>
&nbsp;&nbsp; pratigṛhṇīṣva yānārthaṃ tridaśaiḥ samatāṃ vraja<BR>
<FONT COLOR="GREEN" SIZE="-1">19</FONT>
 svasti te 'stu gamiṣyāmaḥ sarva eva yathāgatam<BR>
&nbsp;&nbsp; kṛtakṛtyā vayaṃ tāta dattvā tava mahāvaram<BR>
<FONT COLOR="GREEN" SIZE="-1">20</FONT>
 gateṣu brahmapūrveṣu deveṣv atha nabhastalam<BR>
&nbsp;&nbsp; dhaneśaḥ pitaraṃ prāha vinayāt praṇato vacaḥ<BR>
<FONT COLOR="GREEN" SIZE="-1">21</FONT>
 bhagavaṁl labdhavān asmi varaṃ kamalayonitaḥ<BR>
&nbsp;&nbsp; nivāsaṃ na tu me devo vidadhe sa prajāpatiḥ<BR>
<FONT COLOR="GREEN" SIZE="-1">22</FONT>
 tat paśya bhagavan kaṃ cid deśaṃ vāsāya naḥ prabho<BR>
&nbsp;&nbsp; na ca pīḍā bhaved yatra prāṇino yasya kasya cit<BR>
<FONT COLOR="GREEN" SIZE="-1">23</FONT>
 evam uktas tu putreṇa viśravā munipuṃgavaḥ<BR>
&nbsp;&nbsp; vacanaṃ prāha dharmajña śrūyatām iti dharmavit<BR>
<FONT COLOR="GREEN" SIZE="-1">24</FONT>
 laṅkā nāma purī ramyā nirmitā viśvakarmaṇā<BR>
&nbsp;&nbsp; rākṣasānāṃ nivāsārthaṃ yathendrasyāmarāvatī<BR>
<FONT COLOR="GREEN" SIZE="-1">25</FONT>
 ramaṇīyā purī sā hi rukmavaidūryatoraṇā<BR>
&nbsp;&nbsp; rākṣasaiḥ sā parityaktā purā viṣṇubhayārditaiḥ<BR>
&nbsp;&nbsp; śūnyā rakṣogaṇaiḥ sarvai rasātalatalaṃ gataiḥ<BR>
<FONT COLOR="GREEN" SIZE="-1">26</FONT>
 sa tvaṃ tatra nivāsāya rocayasva matiṃ svakām<BR>
&nbsp;&nbsp; nirdoṣas tatra te vāso na ca bādhāsti kasya cit<BR>
<FONT COLOR="GREEN" SIZE="-1">27</FONT>
 etac chrutvā tu dharmātmā dharmiṣṭhaṃ vacanaṃ pituḥ<BR>
&nbsp;&nbsp; niveśayām āsa tadā laṅkāṃ parvatamūrdhani<BR>
<FONT COLOR="GREEN" SIZE="-1">28</FONT>
 nairṛtānāṃ sahasrais tu hṛṣṭaiḥ pramuditaiḥ sadā<BR>
&nbsp;&nbsp; acireṇaikakālena saṃpūrṇā tasya śāsanāt<BR>
<FONT COLOR="GREEN" SIZE="-1">29</FONT>
 atha tatrāvasat prīto dharmātmā nairṛtādhipaḥ<BR>
&nbsp;&nbsp; samudraparidhānāyāṃ laṅkāyāṃ viśravātmajaḥ<BR>
<FONT COLOR="GREEN" SIZE="-1">30</FONT>
 kāle kāle vinītātmā puṣpakeṇa dhaneśvaraḥ<BR>
&nbsp;&nbsp; abhyagacchat susaṃhṛṣṭaḥ pitaraṃ mātaraṃ ca saḥ<BR>
<FONT COLOR="GREEN" SIZE="-1">31</FONT>
 sa devagandharvagaṇair abhiṣṭutas; tathaiva siddhaiḥ saha cāraṇair api<BR>
&nbsp;&nbsp; gabhastibhiḥ sūrya ivaujasā vṛtaḥ; pituḥ samīpaṃ prayayau śriyā vṛtaḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथ पुत्रः पुलस्त्यस्य विश्रवा मुनिपुंगवः<BR>
&nbsp; अचिरेणैव कालेन पितेव तपसि सथितः<BR>
&nbsp;<FONT COLOR="GREEN" SIZE="-1">2</FONT>
 सत्यवाञ शीलवान दक्षः सवाध्यायनिरतः शुचिः<BR>
&nbsp; सर्वभॊगेष्व असंसक्तॊ नित्यं धर्मपरायणः<BR>
&nbsp;<FONT COLOR="GREEN" SIZE="-1">3</FONT>
 जञात्वा तस्य तु तद्वृत्तं भरद्वाजॊ महान ऋषिः<BR>
&nbsp; ददौ विश्रवसे भार्यां सवां सुतां देववर्णिनीम<BR>
&nbsp;<FONT COLOR="GREEN" SIZE="-1">4</FONT>
 परतिगृह्य तु धर्मेण भरद्वाजसुतां तदा<BR>
&nbsp; मुदा परमया युक्तॊ विश्रवा मुनिपुंगवः<BR>
&nbsp;<FONT COLOR="GREEN" SIZE="-1">5</FONT>
 स तस्यां वीर्यसंपनम अपत्यं परमाद्भुतम<BR>
&nbsp; जनयाम आस धर्मात्मा सर्वैर बरह्मगुणैर युतम<BR>
&nbsp;<FONT COLOR="GREEN" SIZE="-1">6</FONT>
 तस्मिञ जाते तु संहृष्टः स बभूव पितामहः<BR>
&nbsp; नाम चास्याकरॊत परीतः सार्धं देवर्षिभिस तदा<BR>
&nbsp;<FONT COLOR="GREEN" SIZE="-1">7</FONT>
 यस्माद विश्रवसॊ ऽपत्यं सादृश्याद विश्रवा इव<BR>
&nbsp; तस्माद वैश्वरणॊ नाम भविष्यत्य एष विश्रुतः<BR>
&nbsp;<FONT COLOR="GREEN" SIZE="-1">8</FONT>
 स तु वैश्रवणस तत्र तपॊवनगतस तदा<BR>
&nbsp; अवर्धत महातेजा हुताहुतिर इवानलः<BR>
&nbsp;<FONT COLOR="GREEN" SIZE="-1">9</FONT>
 तस्याश्रमपदस्थस्य बुद्धिर जज्ञे महात्मनः<BR>
&nbsp; चरिष्ये नियतॊ धर्मं धर्मॊ हि परमा गतिः<BR>
&nbsp;<FONT COLOR="GREEN" SIZE="-1">10</FONT>
 स तु वर्षसहस्राणि तपस तप्त्वा महावने<BR>
&nbsp;&nbsp; पूर्णे वर्षसहस्रे तु तं तं विधिम अवर्तत<BR>
<FONT COLOR="GREEN" SIZE="-1">11</FONT>
 जलाशी मारुताहारॊ निराहारस तथैव च<BR>
&nbsp;&nbsp; एवं वर्षसहस्राणि जग्मुस तान्य एव वर्षवत<BR>
<FONT COLOR="GREEN" SIZE="-1">12</FONT>
 अथ परीतॊ महातेजाः सेन्द्रैः सुरगणैः सह<BR>
&nbsp;&nbsp; गत्वा तस्याश्रमपदं बरह्मेदं वाक्यम अब्रवीत<BR>
<FONT COLOR="GREEN" SIZE="-1">13</FONT>
 परितुष्टॊ ऽसमि ते वत्स कर्मणानेन सुव्रत<BR>
&nbsp;&nbsp; वरं वृणीष्व भद्रं ते वरार्हस तवं हि मे मतः<BR>
<FONT COLOR="GREEN" SIZE="-1">14</FONT>
 अथाब्रवीद वैश्रवणः पितामहम उपस्थितम<BR>
&nbsp;&nbsp; भगवँल लॊकपालत्वम इच्छेयं वित्तरक्षणम<BR>
<FONT COLOR="GREEN" SIZE="-1">15</FONT>
 ततॊ ऽबरवीद वैश्रवणं परितुष्टेन चेतसा<BR>
&nbsp;&nbsp; बरह्मा सुरगणैः सार्धं बाढम इत्य एव हृष्टवत<BR>
<FONT COLOR="GREEN" SIZE="-1">16</FONT>
 अहं हि लॊकपालानां चतुर्थं सरष्टुम उद्यतः<BR>
&nbsp;&nbsp; यमेन्द्रवरुणानां हि पदं यत तव चेप्सितम<BR>
<FONT COLOR="GREEN" SIZE="-1">17</FONT>
 तत्कृतं गच्छ धर्मज्ञ धनेशत्वम अवाप्नुहि<BR>
&nbsp;&nbsp; यमेन्द्रवरुणानां हि चतुर्थॊ ऽदय भविष्यसि<BR>
<FONT COLOR="GREEN" SIZE="-1">18</FONT>
 एतच च पुष्पकं नाम विमानं सूर्यसंनिभम<BR>
&nbsp;&nbsp; परतिगृह्णीष्व यानार्थं तरिदशैः समतां वरज<BR>
<FONT COLOR="GREEN" SIZE="-1">19</FONT>
 सवस्ति ते ऽसतु गमिष्यामः सर्व एव यथागतम<BR>
&nbsp;&nbsp; कृतकृत्या वयं तात दत्त्वा तव महावरम<BR>
<FONT COLOR="GREEN" SIZE="-1">20</FONT>
 गतेषु बरह्मपूर्वेषु देवेष्व अथ नभस्तलम<BR>
&nbsp;&nbsp; धनेशः पितरं पराह विनयात परणतॊ वचः<BR>
<FONT COLOR="GREEN" SIZE="-1">21</FONT>
 भगवँल लब्धवान अस्मि वरं कमलयॊनितः<BR>
&nbsp;&nbsp; निवासं न तु मे देवॊ विदधे स परजापतिः<BR>
<FONT COLOR="GREEN" SIZE="-1">22</FONT>
 तत पश्य भगवन कं चिद देशं वासाय नः परभॊ<BR>
&nbsp;&nbsp; न च पीडा भवेद यत्र पराणिनॊ यस्य कस्य चित<BR>
<FONT COLOR="GREEN" SIZE="-1">23</FONT>
 एवम उक्तस तु पुत्रेण विश्रवा मुनिपुंगवः<BR>
&nbsp;&nbsp; वचनं पराह धर्मज्ञ शरूयताम इति धर्मवित<BR>
<FONT COLOR="GREEN" SIZE="-1">24</FONT>
 लङ्का नाम पुरी रम्या निर्मिता विश्वकर्मणा<BR>
&nbsp;&nbsp; राक्षसानां निवासार्थं यथेन्द्रस्यामरावती<BR>
<FONT COLOR="GREEN" SIZE="-1">25</FONT>
 रमणीया पुरी सा हि रुक्मवैदूर्यतॊरणा<BR>
&nbsp;&nbsp; राक्षसैः सा परित्यक्ता पुरा विष्णुभयार्दितैः<BR>
&nbsp;&nbsp; शून्या रक्षॊगणैः सर्वै रसातलतलं गतैः<BR>
<FONT COLOR="GREEN" SIZE="-1">26</FONT>
 स तवं तत्र निवासाय रॊचयस्व मतिं सवकाम<BR>
&nbsp;&nbsp; निर्दॊषस तत्र ते वासॊ न च बाधास्ति कस्य चित<BR>
<FONT COLOR="GREEN" SIZE="-1">27</FONT>
 एतच छरुत्वा तु धर्मात्मा धर्मिष्ठं वचनं पितुः<BR>
&nbsp;&nbsp; निवेशयाम आस तदा लङ्कां पर्वतमूर्धनि<BR>
<FONT COLOR="GREEN" SIZE="-1">28</FONT>
 नैरृतानां सहस्रैस तु हृष्टैः परमुदितैः सदा<BR>
&nbsp;&nbsp; अचिरेणैककालेन संपूर्णा तस्य शासनात<BR>
<FONT COLOR="GREEN" SIZE="-1">29</FONT>
 अथ तत्रावसत परीतॊ धर्मात्मा नैरृताधिपः<BR>
&nbsp;&nbsp; समुद्रपरिधानायां लङ्कायां विश्रवात्मजः<BR>
<FONT COLOR="GREEN" SIZE="-1">30</FONT>
 काले काले विनीतात्मा पुष्पकेण धनेश्वरः<BR>
&nbsp;&nbsp; अभ्यगच्छत सुसंहृष्टः पितरं मातरं च सः<BR>
<FONT COLOR="GREEN" SIZE="-1">31</FONT>
 स देवगन्धर्वगणैर अभिष्टुतस; तथैव सिद्धैः सह चारणैर अपि<BR>
&nbsp;&nbsp; गभस्तिभिः सूर्य इवौजसा वृतः; पितुः समीपं परययौ शरिया वृतः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys7004.htm">Next: Chapter 4</A></CENTER>
</div>
</BODY>
</HTML>
