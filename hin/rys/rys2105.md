<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 2 Index](rysi02.md)  
  [Previous](rys2104)  [Next](rys2106.md) 

</div>

------------------------------------------------------------------------

Book 2  
Chapter 105

 1 tataḥ śirasi kṛtvā tu pāduke bharatas tadā  
  āruroha rathaṃ hṛṣṭaḥ śatrughnena samanvitaḥ  
 2 vasiṣṭho vāmadevaś ca jābāliś ca dṛḍhavrataḥ  
  agrataḥ prayayuḥ sarve mantriṇo mantrapūjitāḥ  
 3 mandākinīṃ nadīṃ ramyāṃ prāṅmukhās te yayus tadā  
  pradakṣiṇaṃ ca kurvāṇāś citrakūṭaṃ mahāgirim  
 4 paśyan dhātusahasrāṇi ramyāṇi vividhāni ca  
  prayayau tasya pārśvena sasainyo bharatas tadā  
 5 adūrāc citrakūṭasya dadarśa bharatas tadā  
  āśramaṃ yatra sa munir bharadvājaḥ kṛtālayaḥ  
 6 sa tam āśramam āgamya bharadvājasya buddhimān  
  avatīrya rathāt pādau vavande kulanandanaḥ  
 7 tato hṛṣṭo bharadvājo bharataṃ vākyam abravīt  
  api kṛtyaṃ kṛtaṃ tāta rāmeṇa ca samāgatam  
 8 evam uktas tu bharato bharadvājena dhīmatā  
  pratyuvāca bharadvājaṃ bharato dharmavatsalaḥ  
 9 sa yācyamāno guruṇā mayā ca dṛḍhavikramaḥ  
  rāghavaḥ paramaprīto vasiṣṭhaṃ vākyam abravīt  
 10 pituḥ pratijñāṃ tām eva pālayiṣyāmi tattvataḥ  
   caturdaśa hi varṣāṇi ya pratijñā pitur mama  
11 evam ukto mahāprājño vasiṣṭhaḥ pratyuvāca ha  
   vākyajño vākyakuśalaṃ rāghavaṃ vacanaṃ mahat  
12 ete prayaccha saṃhṛṣṭaḥ pāduke hemabhūṣite  
   ayodhyāyāṃ mahāprājña yogakṣemakare tava  
13 evam ukto vasiṣṭhena rāghavaḥ prāṅmukhaḥ sthitaḥ  
   pāduke hemavikṛte mama rājyāya te dadau  
14 nivṛtto 'ham anujñāto rāmeṇa sumahātmanā  
   ayodhyām eva gacchāmi gṛhītvā pāduke śubhe  
15 etac chrutvā śubhaṃ vākyaṃ bharatasya mahātmanaḥ  
   bharadvājaḥ śubhataraṃ munir vākyam udāharat  
16 naitac citraṃ naravyāghra śīlavṛttavatāṃ vara  
   yad āryaṃ tvayi tiṣṭhet tu nimne vṛṣṭim ivodakam  
17 amṛtaḥ sa mahābāhuḥ pitā daśarathas tava  
   yasya tvam īdṛśaḥ putro dharmātmā dharmavatsalaḥ  
18 tam ṛṣiṃ tu mahātmānam uktavākyaṃ kṛtāñjaliḥ  
   āmantrayitum ārebhe caraṇāv upagṛhya ca  
19 tataḥ pradakṣiṇaṃ kṛtvā bharadvājaṃ punaḥ punaḥ  
   bharatas tu yayau śrīmān ayodhyāṃ saha mantribhiḥ  
20 yānaiś ca śakaṭaiś caiva hayaiś nāgaiś ca sā camūḥ  
   punar nivṛttā vistīrṇā bharatasyānuyāyinī  
21 tatas te yamunāṃ divyāṃ nadīṃ tīrtvormimālinīm  
   dadṛśus tāṃ punaḥ sarve gaṅgāṃ śivajalāṃ nadīm  
22 tāṃ ramyajalasaṃpūrṇāṃ saṃtīrya saha bāndhavaḥ  
   śṛṅgaverapuraṃ ramyaṃ praviveśa sasainikaḥ  
23 śṛṅgaverapurād bhūya ayodhyāṃ saṃdadarśa ha  
   bharato duḥkhasaṃtaptaḥ sārathiṃ cedam abravīt  
24 sārathe paśya vidhvastā ayodhyā na prakāśate  
   nirākārā nirānandā dīnā pratihatasvanā  

 1 ततः शिरसि कृत्वा तु पादुके भरतस तदा  
  आरुरॊह रथं हृष्टः शत्रुघ्नेन समन्वितः  
 2 वसिष्ठॊ वामदेवश च जाबालिश च दृढव्रतः  
  अग्रतः परययुः सर्वे मन्त्रिणॊ मन्त्रपूजिताः  
 3 मन्दाकिनीं नदीं रम्यां पराङ्मुखास ते ययुस तदा  
  परदक्षिणं च कुर्वाणाश चित्रकूटं महागिरिम  
 4 पश्यन धातुसहस्राणि रम्याणि विविधानि च  
  परययौ तस्य पार्श्वेन ससैन्यॊ भरतस तदा  
 5 अदूराच चित्रकूटस्य ददर्श भरतस तदा  
  आश्रमं यत्र स मुनिर भरद्वाजः कृतालयः  
 6 स तम आश्रमम आगम्य भरद्वाजस्य बुद्धिमान  
  अवतीर्य रथात पादौ ववन्दे कुलनन्दनः  
 7 ततॊ हृष्टॊ भरद्वाजॊ भरतं वाक्यम अब्रवीत  
  अपि कृत्यं कृतं तात रामेण च समागतम  
 8 एवम उक्तस तु भरतॊ भरद्वाजेन धीमता  
  परत्युवाच भरद्वाजं भरतॊ धर्मवत्सलः  
 9 स याच्यमानॊ गुरुणा मया च दृढविक्रमः  
  राघवः परमप्रीतॊ वसिष्ठं वाक्यम अब्रवीत  
 10 पितुः परतिज्ञां ताम एव पालयिष्यामि तत्त्वतः  
   चतुर्दश हि वर्षाणि य परतिज्ञा पितुर मम  
11 एवम उक्तॊ महाप्राज्ञॊ वसिष्ठः परत्युवाच ह  
   वाक्यज्ञॊ वाक्यकुशलं राघवं वचनं महत  
12 एते परयच्छ संहृष्टः पादुके हेमभूषिते  
   अयॊध्यायां महाप्राज्ञ यॊगक्षेमकरे तव  
13 एवम उक्तॊ वसिष्ठेन राघवः पराङ्मुखः सथितः  
   पादुके हेमविकृते मम राज्याय ते ददौ  
14 निवृत्तॊ ऽहम अनुज्ञातॊ रामेण सुमहात्मना  
   अयॊध्याम एव गच्छामि गृहीत्वा पादुके शुभे  
15 एतच छरुत्वा शुभं वाक्यं भरतस्य महात्मनः  
   भरद्वाजः शुभतरं मुनिर वाक्यम उदाहरत  
16 नैतच चित्रं नरव्याघ्र शीलवृत्तवतां वर  
   यद आर्यं तवयि तिष्ठेत तु निम्ने वृष्टिम इवॊदकम  
17 अमृतः स महाबाहुः पिता दशरथस तव  
   यस्य तवम ईदृशः पुत्रॊ धर्मात्मा धर्मवत्सलः  
18 तम ऋषिं तु महात्मानम उक्तवाक्यं कृताञ्जलिः  
   आमन्त्रयितुम आरेभे चरणाव उपगृह्य च  
19 ततः परदक्षिणं कृत्वा भरद्वाजं पुनः पुनः  
   भरतस तु ययौ शरीमान अयॊध्यां सह मन्त्रिभिः  
20 यानैश च शकटैश चैव हयैश नागैश च सा चमूः  
   पुनर निवृत्ता विस्तीर्णा भरतस्यानुयायिनी  
21 ततस ते यमुनां दिव्यां नदीं तीर्त्वॊर्मिमालिनीम  
   ददृशुस तां पुनः सर्वे गङ्गां शिवजलां नदीम  
22 तां रम्यजलसंपूर्णां संतीर्य सह बान्धवः  
   शृङ्गवेरपुरं रम्यं परविवेश ससैनिकः  
23 शृङ्गवेरपुराद भूय अयॊध्यां संददर्श ह  
   भरतॊ दुःखसंतप्तः सारथिं चेदम अब्रवीत  
24 सारथे पश्य विध्वस्ता अयॊध्या न परकाशते  
   निराकारा निरानन्दा दीना परतिहतस्वना  

<div class="filenav">

------------------------------------------------------------------------

[Next: Chapter 106](rys2106.md)

</div>
