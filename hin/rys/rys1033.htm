<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 1: Chapter 33</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi01.htm">Book 1 Index</A><BR>
&nbsp;
<A HREF="rys1032.htm">Previous</A>&nbsp;
<A HREF="rys1034.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 1<BR>Chapter 33
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 kṛtodvāhe gate tasmin brahmadatte ca rāghava<BR>
&nbsp; aputraḥ putralābhāya pautrīm iṣṭim akalpayat<BR>
&nbsp;<FONT COLOR="GREEN" SIZE="-1">2</FONT>
 iṣṭyāṃ tu vartamānāyāṃ kuśanābhaṃ mahīpatim<BR>
&nbsp; uvāca paramaprītaḥ kuśo brahmasutas tadā<BR>
&nbsp;<FONT COLOR="GREEN" SIZE="-1">3</FONT>
 putras te sadṛśaḥ putra bhaviṣyati sudhārmikaḥ<BR>
&nbsp; gādhiṃ prāpsyasi tena tvaṃ kīrtiṃ loke ca śāśvatīm<BR>
&nbsp;<FONT COLOR="GREEN" SIZE="-1">4</FONT>
 evam uktvā kuśo rāma kuśanābhaṃ mahīpatim<BR>
&nbsp; jagāmākāśam āviśya brahmalokaṃ sanātanam<BR>
&nbsp;<FONT COLOR="GREEN" SIZE="-1">5</FONT>
 kasya cit tv atha kālasya kuśanābhasya dhīmataḥ<BR>
&nbsp; jajñe paramadharmiṣṭho gādhir ity eva nāmataḥ<BR>
&nbsp;<FONT COLOR="GREEN" SIZE="-1">6</FONT>
 sa pitā mama kākutstha gādhiḥ paramadhārmikaḥ<BR>
&nbsp; kuśavaṃśaprasūto 'smi kauśiko raghunandana<BR>
&nbsp;<FONT COLOR="GREEN" SIZE="-1">7</FONT>
 pūrvajā bhaginī cāpi mama rāghava suvratā<BR>
&nbsp; nāmnā satyavatī nāma ṛcīke pratipāditā<BR>
&nbsp;<FONT COLOR="GREEN" SIZE="-1">8</FONT>
 saśarīrā gatā svargaṃ bhartāram anuvartinī<BR>
&nbsp; kauśikī paramodārā sā pravṛttā mahānadī<BR>
&nbsp;<FONT COLOR="GREEN" SIZE="-1">9</FONT>
 divyā puṇyodakā ramyā himavantam upāśritā<BR>
&nbsp; lokasya hitakāmārthaṃ pravṛttā bhaginī mama<BR>
&nbsp;<FONT COLOR="GREEN" SIZE="-1">10</FONT>
 tato 'haṃ himavatpārśve vasāmi niyataḥ sukham<BR>
&nbsp;&nbsp; bhaginyāḥ snehasaṃyuktaḥ kauśikyā raghunandana<BR>
<FONT COLOR="GREEN" SIZE="-1">11</FONT>
 sā tu satyavatī puṇyā satye dharme pratiṣṭhitā<BR>
&nbsp;&nbsp; pativratā mahābhāgā kauśikī saritāṃ varā<BR>
<FONT COLOR="GREEN" SIZE="-1">12</FONT>
 ahaṃ hi niyamād rāma hitvā tāṃ samupāgataḥ<BR>
&nbsp;&nbsp; siddhāśramam anuprāpya siddho 'smi tava tejasā<BR>
<FONT COLOR="GREEN" SIZE="-1">13</FONT>
 eṣā rāma mamotpattiḥ svasya vaṃśasya kīrtitā<BR>
&nbsp;&nbsp; deśasya ca mahābāho yan māṃ tvaṃ paripṛcchasi<BR>
<FONT COLOR="GREEN" SIZE="-1">14</FONT>
 gato 'rdharātraḥ kākutstha kathāḥ kathayato mama<BR>
&nbsp;&nbsp; nidrām abhyehi bhadraṃ te mā bhūd vighno 'dhvanīha naḥ<BR>
<FONT COLOR="GREEN" SIZE="-1">15</FONT>
 niṣpandās taravaḥ sarve nilīnā mṛgapakṣiṇaḥ<BR>
&nbsp;&nbsp; naiśena tamasā vyāptā diśaś ca raghunandana<BR>
<FONT COLOR="GREEN" SIZE="-1">16</FONT>
 śanair viyujyate saṃdhyā nabho netrair ivāvṛtam<BR>
&nbsp;&nbsp; nakṣatratārāgahanaṃ jyotirbhir avabhāsate<BR>
<FONT COLOR="GREEN" SIZE="-1">17</FONT>
 uttiṣṭhati ca śītāṃśuḥ śaśī lokatamonudaḥ<BR>
&nbsp;&nbsp; hlādayan prāṇināṃ loke manāṃsi prabhayā vibho<BR>
<FONT COLOR="GREEN" SIZE="-1">18</FONT>
 naiśāni sarvabhūtāni pracaranti tatas tataḥ<BR>
&nbsp;&nbsp; yakṣarākṣasasaṃghāś ca raudrāś ca piśitāśanāḥ<BR>
<FONT COLOR="GREEN" SIZE="-1">19</FONT>
 evam uktvā mahātejā virarāma mahāmuniḥ<BR>
&nbsp;&nbsp; sādhu sādhv iti taṃ sarve munayo hy abhyapūjayan<BR>
<FONT COLOR="GREEN" SIZE="-1">20</FONT>
 rāmo 'pi saha saumitriḥ kiṃ cid āgatavismayaḥ<BR>
&nbsp;&nbsp; praśasya muniśārdūlaṃ nidrāṃ samupasevate<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 कृतॊद्वाहे गते तस्मिन बरह्मदत्ते च राघव<BR>
&nbsp; अपुत्रः पुत्रलाभाय पौत्रीम इष्टिम अकल्पयत<BR>
&nbsp;<FONT COLOR="GREEN" SIZE="-1">2</FONT>
 इष्ट्यां तु वर्तमानायां कुशनाभं महीपतिम<BR>
&nbsp; उवाच परमप्रीतः कुशॊ बरह्मसुतस तदा<BR>
&nbsp;<FONT COLOR="GREEN" SIZE="-1">3</FONT>
 पुत्रस ते सदृशः पुत्र भविष्यति सुधार्मिकः<BR>
&nbsp; गाधिं पराप्स्यसि तेन तवं कीर्तिं लॊके च शाश्वतीम<BR>
&nbsp;<FONT COLOR="GREEN" SIZE="-1">4</FONT>
 एवम उक्त्वा कुशॊ राम कुशनाभं महीपतिम<BR>
&nbsp; जगामाकाशम आविश्य बरह्मलॊकं सनातनम<BR>
&nbsp;<FONT COLOR="GREEN" SIZE="-1">5</FONT>
 कस्य चित तव अथ कालस्य कुशनाभस्य धीमतः<BR>
&nbsp; जज्ञे परमधर्मिष्ठॊ गाधिर इत्य एव नामतः<BR>
&nbsp;<FONT COLOR="GREEN" SIZE="-1">6</FONT>
 स पिता मम काकुत्स्थ गाधिः परमधार्मिकः<BR>
&nbsp; कुशवंशप्रसूतॊ ऽसमि कौशिकॊ रघुनन्दन<BR>
&nbsp;<FONT COLOR="GREEN" SIZE="-1">7</FONT>
 पूर्वजा भगिनी चापि मम राघव सुव्रता<BR>
&nbsp; नाम्ना सत्यवती नाम ऋचीके परतिपादिता<BR>
&nbsp;<FONT COLOR="GREEN" SIZE="-1">8</FONT>
 सशरीरा गता सवर्गं भर्तारम अनुवर्तिनी<BR>
&nbsp; कौशिकी परमॊदारा सा परवृत्ता महानदी<BR>
&nbsp;<FONT COLOR="GREEN" SIZE="-1">9</FONT>
 दिव्या पुण्यॊदका रम्या हिमवन्तम उपाश्रिता<BR>
&nbsp; लॊकस्य हितकामार्थं परवृत्ता भगिनी मम<BR>
&nbsp;<FONT COLOR="GREEN" SIZE="-1">10</FONT>
 ततॊ ऽहं हिमवत्पार्श्वे वसामि नियतः सुखम<BR>
&nbsp;&nbsp; भगिन्याः सनेहसंयुक्तः कौशिक्या रघुनन्दन<BR>
<FONT COLOR="GREEN" SIZE="-1">11</FONT>
 सा तु सत्यवती पुण्या सत्ये धर्मे परतिष्ठिता<BR>
&nbsp;&nbsp; पतिव्रता महाभागा कौशिकी सरितां वरा<BR>
<FONT COLOR="GREEN" SIZE="-1">12</FONT>
 अहं हि नियमाद राम हित्वा तां समुपागतः<BR>
&nbsp;&nbsp; सिद्धाश्रमम अनुप्राप्य सिद्धॊ ऽसमि तव तेजसा<BR>
<FONT COLOR="GREEN" SIZE="-1">13</FONT>
 एषा राम ममॊत्पत्तिः सवस्य वंशस्य कीर्तिता<BR>
&nbsp;&nbsp; देशस्य च महाबाहॊ यन मां तवं परिपृच्छसि<BR>
<FONT COLOR="GREEN" SIZE="-1">14</FONT>
 गतॊ ऽरधरात्रः काकुत्स्थ कथाः कथयतॊ मम<BR>
&nbsp;&nbsp; निद्राम अभ्येहि भद्रं ते मा भूद विघ्नॊ ऽधवनीह नः<BR>
<FONT COLOR="GREEN" SIZE="-1">15</FONT>
 निष्पन्दास तरवः सर्वे निलीना मृगपक्षिणः<BR>
&nbsp;&nbsp; नैशेन तमसा वयाप्ता दिशश च रघुनन्दन<BR>
<FONT COLOR="GREEN" SIZE="-1">16</FONT>
 शनैर वियुज्यते संध्या नभॊ नेत्रैर इवावृतम<BR>
&nbsp;&nbsp; नक्षत्रतारागहनं जयॊतिर्भिर अवभासते<BR>
<FONT COLOR="GREEN" SIZE="-1">17</FONT>
 उत्तिष्ठति च शीतांशुः शशी लॊकतमॊनुदः<BR>
&nbsp;&nbsp; हलादयन पराणिनां लॊके मनांसि परभया विभॊ<BR>
<FONT COLOR="GREEN" SIZE="-1">18</FONT>
 नैशानि सर्वभूतानि परचरन्ति ततस ततः<BR>
&nbsp;&nbsp; यक्षराक्षससंघाश च रौद्राश च पिशिताशनाः<BR>
<FONT COLOR="GREEN" SIZE="-1">19</FONT>
 एवम उक्त्वा महातेजा विरराम महामुनिः<BR>
&nbsp;&nbsp; साधु साध्व इति तं सर्वे मुनयॊ हय अभ्यपूजयन<BR>
<FONT COLOR="GREEN" SIZE="-1">20</FONT>
 रामॊ ऽपि सह सौमित्रिः किं चिद आगतविस्मयः<BR>
&nbsp;&nbsp; परशस्य मुनिशार्दूलं निद्रां समुपसेवते<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys1034.htm">Next: Chapter 34</A></CENTER>
</div>
</BODY>
</HTML>
