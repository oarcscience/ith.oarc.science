<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 6: Chapter 97</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi06.htm">Book 6 Index</A><BR>
&nbsp;
<A HREF="rys6096.htm">Previous</A>&nbsp;
<A HREF="rys6098.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 6<BR>Chapter 97
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 atha saṃsmārayām āsa rāghavaṃ mātalis tadā<BR>
&nbsp; ajānann iva kiṃ vīra tvam enam anuvartase<BR>
&nbsp;<FONT COLOR="GREEN" SIZE="-1">2</FONT>
 visṛjāsmai vadhāya tvam astraṃ paitāmahaṃ prabho<BR>
&nbsp; vināśakālaḥ kathito yaḥ suraiḥ so 'dya vartate<BR>
&nbsp;<FONT COLOR="GREEN" SIZE="-1">3</FONT>
 tataḥ saṃsmārito rāmas tena vākyena mātaleḥ<BR>
&nbsp; jagrāha sa śaraṃ dīptaṃ niśvasantam ivoragam<BR>
&nbsp;<FONT COLOR="GREEN" SIZE="-1">4</FONT>
 yam asmai prathamaṃ prādād agastyo bhagavān ṛṣiḥ<BR>
&nbsp; brahmadattaṃ mahad bāṇam amoghaṃ yudhi vīryavān<BR>
&nbsp;<FONT COLOR="GREEN" SIZE="-1">5</FONT>
 brahmaṇā nirmitaṃ pūrvam indrārtham amitaujasā<BR>
&nbsp; dattaṃ surapateḥ pūrvaṃ trilokajayakāṅkṣiṇaḥ<BR>
&nbsp;<FONT COLOR="GREEN" SIZE="-1">6</FONT>
 yasya vājeṣu pavanaḥ phale pāvakabhāskarau<BR>
&nbsp; śarīram ākāśamayaṃ gaurave merumandarau<BR>
&nbsp;<FONT COLOR="GREEN" SIZE="-1">7</FONT>
 jājvalyamānaṃ vapuṣā supuṅkhaṃ hemabhūṣitam<BR>
&nbsp; tejasā sarvabhūtānāṃ kṛtaṃ bhāskaravarcasaṃ<BR>
&nbsp;<FONT COLOR="GREEN" SIZE="-1">8</FONT>
 sadhūmam iva kālāgniṃ dīptam āśīviṣaṃ yathā<BR>
&nbsp; rathanāgāśvavṛndānāṃ bhedanaṃ kṣiprakāriṇam<BR>
&nbsp;<FONT COLOR="GREEN" SIZE="-1">9</FONT>
 dvārāṇāṃ parighāṇāṃ ca girīṇām api bhedanam<BR>
&nbsp; nānārudhirasiktāṅgaṃ medodigdhaṃ sudāruṇam<BR>
&nbsp;<FONT COLOR="GREEN" SIZE="-1">10</FONT>
 vajrasāraṃ mahānādaṃ nānāsamitidāruṇam<BR>
&nbsp;&nbsp; sarvavitrāsanaṃ bhīmaṃ śvasantam iva pannagam<BR>
<FONT COLOR="GREEN" SIZE="-1">11</FONT>
 kaṅkagṛdhrabalānāṃ ca gomāyugaṇarakṣasām<BR>
&nbsp;&nbsp; nityaṃ bhakṣapradaṃ yuddhe yamarūpaṃ bhayāvaham<BR>
<FONT COLOR="GREEN" SIZE="-1">12</FONT>
 nandanaṃ vānarendrāṇāṃ rakṣasām avasādanam<BR>
&nbsp;&nbsp; vājitaṃ vividhair vājaiś cārucitrair garutmataḥ<BR>
<FONT COLOR="GREEN" SIZE="-1">13</FONT>
 tam uttameṣuṃ lokānām ikṣvākubhayanāśanam<BR>
&nbsp;&nbsp; dviṣatāṃ kīrtiharaṇaṃ praharṣakaram ātmanaḥ<BR>
<FONT COLOR="GREEN" SIZE="-1">14</FONT>
 abhimantrya tato rāmas taṃ maheṣuṃ mahābalaḥ<BR>
&nbsp;&nbsp; vedaproktena vidhinā saṃdadhe kārmuke balī<BR>
<FONT COLOR="GREEN" SIZE="-1">15</FONT>
 sa rāvaṇāya saṃkruddho bhṛśam āyamya kārmukam<BR>
&nbsp;&nbsp; cikṣepa param āyattas taṃ śaraṃ marmaghātinam<BR>
<FONT COLOR="GREEN" SIZE="-1">16</FONT>
 sa vajra iva durdharṣo vajrabāhuvisarjitaḥ<BR>
&nbsp;&nbsp; kṛtānta iva cāvāryo nyapatad rāvaṇorasi<BR>
<FONT COLOR="GREEN" SIZE="-1">17</FONT>
 sa visṛṣṭo mahāvegaḥ śarīrāntakaraḥ śaraḥ<BR>
&nbsp;&nbsp; bibheda hṛdayaṃ tasya rāvaṇasya durātmanaḥ<BR>
<FONT COLOR="GREEN" SIZE="-1">18</FONT>
 rudhirāktaḥ sa vegena jīvitāntakaraḥ śaraḥ<BR>
&nbsp;&nbsp; rāvaṇasya haran prāṇān viveśa dharaṇītalam<BR>
<FONT COLOR="GREEN" SIZE="-1">19</FONT>
 sa śaro rāvaṇaṃ hatvā rudhirārdrakṛtacchaviḥ<BR>
&nbsp;&nbsp; kṛtakarmā nibhṛtavat svatūṇīṃ punar āviśat<BR>
<FONT COLOR="GREEN" SIZE="-1">20</FONT>
 tasya hastād dhatasyāśu kārmukaṃ tat sasāyakam<BR>
&nbsp;&nbsp; nipapāta saha prāṇair bhraśyamānasya jīvitāt<BR>
<FONT COLOR="GREEN" SIZE="-1">21</FONT>
 gatāsur bhīmavegas tu nairṛtendro mahādyutiḥ<BR>
&nbsp;&nbsp; papāta syandanād bhūmau vṛtro vajrahato yathā<BR>
<FONT COLOR="GREEN" SIZE="-1">22</FONT>
 taṃ dṛṣṭvā patitaṃ bhūmau hataśeṣā niśācarāḥ<BR>
&nbsp;&nbsp; hatanāthā bhayatrastāḥ sarvataḥ saṃpradudruvuḥ<BR>
<FONT COLOR="GREEN" SIZE="-1">23</FONT>
 nardantaś cābhipetus tān vānarā drumayodhinaḥ<BR>
&nbsp;&nbsp; daśagrīvavadhaṃ dṛṣṭvā vijayaṃ rāghavasya ca<BR>
<FONT COLOR="GREEN" SIZE="-1">24</FONT>
 arditā vānarair hṛṣṭair laṅkām abhyapatan bhayāt<BR>
&nbsp;&nbsp; hatāśrayatvāt karuṇair bāṣpaprasravaṇair mukhaiḥ<BR>
<FONT COLOR="GREEN" SIZE="-1">25</FONT>
 tato vineduḥ saṃhṛṣṭā vānarā jitakāśinaḥ<BR>
&nbsp;&nbsp; vadanto rāghavajayaṃ rāvaṇasya ca taṃ vadham<BR>
<FONT COLOR="GREEN" SIZE="-1">26</FONT>
 athāntarikṣe vyanadat saumyas tridaśadundubhiḥ<BR>
&nbsp;&nbsp; divyagandhavahas tatra mārutaḥ susukho vavau<BR>
<FONT COLOR="GREEN" SIZE="-1">27</FONT>
 nipapātāntarikṣāc ca puṣpavṛṣṭis tadā bhuvi<BR>
&nbsp;&nbsp; kirantī rāghavarathaṃ duravāpā manoharāḥ<BR>
<FONT COLOR="GREEN" SIZE="-1">28</FONT>
 rāghavas tava saṃyuktā gagane ca viśuśruve<BR>
&nbsp;&nbsp; sādhu sādhv iti vāg agryā devatānāṃ mahātmanām<BR>
<FONT COLOR="GREEN" SIZE="-1">29</FONT>
 āviveśa mahān harṣo devānāṃ cāraṇaiḥ saha<BR>
&nbsp;&nbsp; rāvaṇe nihate raudre sarvalokabhayaṃkare<BR>
<FONT COLOR="GREEN" SIZE="-1">30</FONT>
 tataḥ sakāmaṃ sugrīvam aṅgadaṃ ca mahābalam<BR>
&nbsp;&nbsp; cakāra rāghavaḥ prīto hatvā rākṣasapuṃgavam<BR>
<FONT COLOR="GREEN" SIZE="-1">31</FONT>
 tataḥ prajagmuḥ praśamaṃ marudgaṇā; diśaḥ prasedur vimalaṃ nabho 'bhavat<BR>
&nbsp;&nbsp; mahī cakampe na ca mārutā vavuḥ; sthiraprabhaś cāpy abhavad divākaraḥ<BR>
<FONT COLOR="GREEN" SIZE="-1">32</FONT>
 tatas tu sugrīvavibhīṣaṇādayaḥ; suhṛdviśeṣāḥ sahalakṣmaṇās tadā<BR>
&nbsp;&nbsp; sametya hṛṣṭā vijayena rāghavaṃ; raṇe 'bhirāmaṃ vidhinābhyapūjayan<BR>
<FONT COLOR="GREEN" SIZE="-1">33</FONT>
 sa tu nihataripuḥ sthirapratijñaḥ; svajanabalābhivṛto raṇe rarāja<BR>
&nbsp;&nbsp; raghukulanṛpanandano mahaujās; tridaśagaṇair abhisaṃvṛto yathendraḥ<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 अथ संस्मारयाम आस राघवं मातलिस तदा<BR>
&nbsp; अजानन्न इव किं वीर तवम एनम अनुवर्तसे<BR>
&nbsp;<FONT COLOR="GREEN" SIZE="-1">2</FONT>
 विसृजास्मै वधाय तवम अस्त्रं पैतामहं परभॊ<BR>
&nbsp; विनाशकालः कथितॊ यः सुरैः सॊ ऽदय वर्तते<BR>
&nbsp;<FONT COLOR="GREEN" SIZE="-1">3</FONT>
 ततः संस्मारितॊ रामस तेन वाक्येन मातलेः<BR>
&nbsp; जग्राह स शरं दीप्तं निश्वसन्तम इवॊरगम<BR>
&nbsp;<FONT COLOR="GREEN" SIZE="-1">4</FONT>
 यम अस्मै परथमं परादाद अगस्त्यॊ भगवान ऋषिः<BR>
&nbsp; बरह्मदत्तं महद बाणम अमॊघं युधि वीर्यवान<BR>
&nbsp;<FONT COLOR="GREEN" SIZE="-1">5</FONT>
 बरह्मणा निर्मितं पूर्वम इन्द्रार्थम अमितौजसा<BR>
&nbsp; दत्तं सुरपतेः पूर्वं तरिलॊकजयकाङ्क्षिणः<BR>
&nbsp;<FONT COLOR="GREEN" SIZE="-1">6</FONT>
 यस्य वाजेषु पवनः फले पावकभास्करौ<BR>
&nbsp; शरीरम आकाशमयं गौरवे मेरुमन्दरौ<BR>
&nbsp;<FONT COLOR="GREEN" SIZE="-1">7</FONT>
 जाज्वल्यमानं वपुषा सुपुङ्खं हेमभूषितम<BR>
&nbsp; तेजसा सर्वभूतानां कृतं भास्करवर्चसं<BR>
&nbsp;<FONT COLOR="GREEN" SIZE="-1">8</FONT>
 सधूमम इव कालाग्निं दीप्तम आशीविषं यथा<BR>
&nbsp; रथनागाश्ववृन्दानां भेदनं कषिप्रकारिणम<BR>
&nbsp;<FONT COLOR="GREEN" SIZE="-1">9</FONT>
 दवाराणां परिघाणां च गिरीणाम अपि भेदनम<BR>
&nbsp; नानारुधिरसिक्ताङ्गं मेदॊदिग्धं सुदारुणम<BR>
&nbsp;<FONT COLOR="GREEN" SIZE="-1">10</FONT>
 वज्रसारं महानादं नानासमितिदारुणम<BR>
&nbsp;&nbsp; सर्ववित्रासनं भीमं शवसन्तम इव पन्नगम<BR>
<FONT COLOR="GREEN" SIZE="-1">11</FONT>
 कङ्कगृध्रबलानां च गॊमायुगणरक्षसाम<BR>
&nbsp;&nbsp; नित्यं भक्षप्रदं युद्धे यमरूपं भयावहम<BR>
<FONT COLOR="GREEN" SIZE="-1">12</FONT>
 नन्दनं वानरेन्द्राणां रक्षसाम अवसादनम<BR>
&nbsp;&nbsp; वाजितं विविधैर वाजैश चारुचित्रैर गरुत्मतः<BR>
<FONT COLOR="GREEN" SIZE="-1">13</FONT>
 तम उत्तमेषुं लॊकानाम इक्ष्वाकुभयनाशनम<BR>
&nbsp;&nbsp; दविषतां कीर्तिहरणं परहर्षकरम आत्मनः<BR>
<FONT COLOR="GREEN" SIZE="-1">14</FONT>
 अभिमन्त्र्य ततॊ रामस तं महेषुं महाबलः<BR>
&nbsp;&nbsp; वेदप्रॊक्तेन विधिना संदधे कार्मुके बली<BR>
<FONT COLOR="GREEN" SIZE="-1">15</FONT>
 स रावणाय संक्रुद्धॊ भृशम आयम्य कार्मुकम<BR>
&nbsp;&nbsp; चिक्षेप परम आयत्तस तं शरं मर्मघातिनम<BR>
<FONT COLOR="GREEN" SIZE="-1">16</FONT>
 स वज्र इव दुर्धर्षॊ वज्रबाहुविसर्जितः<BR>
&nbsp;&nbsp; कृतान्त इव चावार्यॊ नयपतद रावणॊरसि<BR>
<FONT COLOR="GREEN" SIZE="-1">17</FONT>
 स विसृष्टॊ महावेगः शरीरान्तकरः शरः<BR>
&nbsp;&nbsp; बिभेद हृदयं तस्य रावणस्य दुरात्मनः<BR>
<FONT COLOR="GREEN" SIZE="-1">18</FONT>
 रुधिराक्तः स वेगेन जीवितान्तकरः शरः<BR>
&nbsp;&nbsp; रावणस्य हरन पराणान विवेश धरणीतलम<BR>
<FONT COLOR="GREEN" SIZE="-1">19</FONT>
 स शरॊ रावणं हत्वा रुधिरार्द्रकृतच्छविः<BR>
&nbsp;&nbsp; कृतकर्मा निभृतवत सवतूणीं पुनर आविशत<BR>
<FONT COLOR="GREEN" SIZE="-1">20</FONT>
 तस्य हस्ताद धतस्याशु कार्मुकं तत ससायकम<BR>
&nbsp;&nbsp; निपपात सह पराणैर भरश्यमानस्य जीवितात<BR>
<FONT COLOR="GREEN" SIZE="-1">21</FONT>
 गतासुर भीमवेगस तु नैरृतेन्द्रॊ महाद्युतिः<BR>
&nbsp;&nbsp; पपात सयन्दनाद भूमौ वृत्रॊ वज्रहतॊ यथा<BR>
<FONT COLOR="GREEN" SIZE="-1">22</FONT>
 तं दृष्ट्वा पतितं भूमौ हतशेषा निशाचराः<BR>
&nbsp;&nbsp; हतनाथा भयत्रस्ताः सर्वतः संप्रदुद्रुवुः<BR>
<FONT COLOR="GREEN" SIZE="-1">23</FONT>
 नर्दन्तश चाभिपेतुस तान वानरा दरुमयॊधिनः<BR>
&nbsp;&nbsp; दशग्रीववधं दृष्ट्वा विजयं राघवस्य च<BR>
<FONT COLOR="GREEN" SIZE="-1">24</FONT>
 अर्दिता वानरैर हृष्टैर लङ्काम अभ्यपतन भयात<BR>
&nbsp;&nbsp; हताश्रयत्वात करुणैर बाष्पप्रस्रवणैर मुखैः<BR>
<FONT COLOR="GREEN" SIZE="-1">25</FONT>
 ततॊ विनेदुः संहृष्टा वानरा जितकाशिनः<BR>
&nbsp;&nbsp; वदन्तॊ राघवजयं रावणस्य च तं वधम<BR>
<FONT COLOR="GREEN" SIZE="-1">26</FONT>
 अथान्तरिक्षे वयनदत सौम्यस तरिदशदुन्दुभिः<BR>
&nbsp;&nbsp; दिव्यगन्धवहस तत्र मारुतः सुसुखॊ ववौ<BR>
<FONT COLOR="GREEN" SIZE="-1">27</FONT>
 निपपातान्तरिक्षाच च पुष्पवृष्टिस तदा भुवि<BR>
&nbsp;&nbsp; किरन्ती राघवरथं दुरवापा मनॊहराः<BR>
<FONT COLOR="GREEN" SIZE="-1">28</FONT>
 राघवस तव संयुक्ता गगने च विशुश्रुवे<BR>
&nbsp;&nbsp; साधु साध्व इति वाग अग्र्या देवतानां महात्मनाम<BR>
<FONT COLOR="GREEN" SIZE="-1">29</FONT>
 आविवेश महान हर्षॊ देवानां चारणैः सह<BR>
&nbsp;&nbsp; रावणे निहते रौद्रे सर्वलॊकभयंकरे<BR>
<FONT COLOR="GREEN" SIZE="-1">30</FONT>
 ततः सकामं सुग्रीवम अङ्गदं च महाबलम<BR>
&nbsp;&nbsp; चकार राघवः परीतॊ हत्वा राक्षसपुंगवम<BR>
<FONT COLOR="GREEN" SIZE="-1">31</FONT>
 ततः परजग्मुः परशमं मरुद्गणा; दिशः परसेदुर विमलं नभॊ ऽभवत<BR>
&nbsp;&nbsp; मही चकम्पे न च मारुता ववुः; सथिरप्रभश चाप्य अभवद दिवाकरः<BR>
<FONT COLOR="GREEN" SIZE="-1">32</FONT>
 ततस तु सुग्रीवविभीषणादयः; सुहृद्विशेषाः सहलक्ष्मणास तदा<BR>
&nbsp;&nbsp; समेत्य हृष्टा विजयेन राघवं; रणे ऽभिरामं विधिनाभ्यपूजयन<BR>
<FONT COLOR="GREEN" SIZE="-1">33</FONT>
 स तु निहतरिपुः सथिरप्रतिज्ञः; सवजनबलाभिवृतॊ रणे रराज<BR>
&nbsp;&nbsp; रघुकुलनृपनन्दनॊ महौजास; तरिदशगणैर अभिसंवृतॊ यथेन्द्रः<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys6098.htm">Next: Chapter 98</A></CENTER>
</div>
</BODY>
</HTML>
