<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 34</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi03.htm">Book 3 Index</A><BR>
&nbsp;
<A HREF="rys3033.htm">Previous</A>&nbsp;
<A HREF="rys3035.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 34
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 mārīca śrūyatāṃ tāta vacanaṃ mama bhāṣataḥ<BR>
&nbsp; ārto 'smi mama cārtasya bhavān hi paramā gatiḥ<BR>
&nbsp;<FONT COLOR="GREEN" SIZE="-1">2</FONT>
 jānīṣe tvaṃ janasthānaṃ bhrātā yatra kharo mama<BR>
&nbsp; dūṣaṇaś ca mahābāhuḥ svasā śūrpaṇakhā ca me<BR>
&nbsp;<FONT COLOR="GREEN" SIZE="-1">3</FONT>
 triśirāś ca mahātejā rākṣasaḥ piśitāśanaḥ<BR>
&nbsp; anye ca bahavaḥ śūrā labdhalakṣā niśācarāḥ<BR>
&nbsp;<FONT COLOR="GREEN" SIZE="-1">4</FONT>
 vasanti manniyogena adhivāsaṃ ca rākṣasaḥ<BR>
&nbsp; bādhamānā mahāraṇye munīn ye dharmacāriṇaḥ<BR>
&nbsp;<FONT COLOR="GREEN" SIZE="-1">5</FONT>
 caturdaśa sahasrāṇi rakṣasāṃ bhīmakarmaṇām<BR>
&nbsp; śūrāṇāṃ labdhalakṣāṇāṃ kharacittānuvartinām<BR>
&nbsp;<FONT COLOR="GREEN" SIZE="-1">6</FONT>
 te tv idānīṃ janasthāne vasamānā mahābalāḥ<BR>
&nbsp; saṃgatāḥ param āyattā rāmeṇa saha saṃyuge<BR>
&nbsp;<FONT COLOR="GREEN" SIZE="-1">7</FONT>
 tena saṃjātaroṣeṇa rāmeṇa raṇamūrdhani<BR>
&nbsp; anuktvā paruṣaṃ kiṃ cic charair vyāpāritaṃ dhanuḥ<BR>
&nbsp;<FONT COLOR="GREEN" SIZE="-1">8</FONT>
 caturdaśa sahasrāṇi rakṣasāṃ bhīmakarmaṇām<BR>
&nbsp; nihatāni śarais tīkṣṇair mānuṣeṇa padātinā<BR>
&nbsp;<FONT COLOR="GREEN" SIZE="-1">9</FONT>
 kharaś ca nihataḥ saṃkhye dūṣaṇaś ca nipātitaḥ<BR>
&nbsp; hatvā triśirasaṃ cāpi nirbhayā daṇḍakāḥ kṛtāḥ<BR>
&nbsp;<FONT COLOR="GREEN" SIZE="-1">10</FONT>
 pitrā nirastaḥ kruddhena sabhāryaḥ kṣīṇajīvitaḥ<BR>
&nbsp;&nbsp; sa hantā tasya sainyasya rāmaḥ kṣatriyapāṃsanaḥ<BR>
<FONT COLOR="GREEN" SIZE="-1">11</FONT>
 aśīlaḥ karkaśas tīkṣṇo mūrkho lubdho 'jitendriyaḥ<BR>
&nbsp;&nbsp; tyaktadharmas tv adharmātmā bhūtānām ahite rataḥ<BR>
<FONT COLOR="GREEN" SIZE="-1">12</FONT>
 yena vairaṃ vināraṇye sattvam āśritya kevalam<BR>
&nbsp;&nbsp; karṇanāsāpahāreṇa bhaginī me virūpitā<BR>
<FONT COLOR="GREEN" SIZE="-1">13</FONT>
 tasya bhāryāṃ janasthānāt sītāṃ surasutopamām<BR>
&nbsp;&nbsp; ānayiṣyāmi vikramya sahāyas tatra me bhava<BR>
<FONT COLOR="GREEN" SIZE="-1">14</FONT>
 tvayā hy ahaṃ sahāyena pārśvasthena mahābala<BR>
&nbsp;&nbsp; bhrātṛbhiś ca surān yuddhe samagrān nābhicintaye<BR>
<FONT COLOR="GREEN" SIZE="-1">15</FONT>
 tat sahāyo bhava tvaṃ me samartho hy asi rākṣasa<BR>
&nbsp;&nbsp; vīrye yuddhe ca darpe ca na hy asti sadṛśas tava<BR>
<FONT COLOR="GREEN" SIZE="-1">16</FONT>
 etadartham ahaṃ prāptas tvatsamīpaṃ niśācara<BR>
&nbsp;&nbsp; śṛṇu tat karma sāhāyye yat kāryaṃ vacanān mama<BR>
<FONT COLOR="GREEN" SIZE="-1">17</FONT>
 sauvarṇas tvaṃ mṛgo bhūtvā citro rajatabindubhiḥ<BR>
&nbsp;&nbsp; āśrame tasya rāmasya sītāyāḥ pramukhe cara<BR>
<FONT COLOR="GREEN" SIZE="-1">18</FONT>
 tvāṃ tu niḥsaṃśayaṃ sītā dṛṣṭvā tu mṛgarūpiṇam<BR>
&nbsp;&nbsp; gṛhyatām iti bhartāraṃ lakṣmaṇaṃ cābhidhāsyati<BR>
<FONT COLOR="GREEN" SIZE="-1">19</FONT>
 tatas tayor apāye tu śūnye sītāṃ yathāsukham<BR>
&nbsp;&nbsp; nirābādho hariṣyāmi rāhuś candraprabhām iva<BR>
<FONT COLOR="GREEN" SIZE="-1">20</FONT>
 tataḥ paścāt sukhaṃ rāme bhāryāharaṇakarśite<BR>
&nbsp;&nbsp; visrabdhaṃ prahariṣyāmi kṛtārthenāntarātmanā<BR>
<FONT COLOR="GREEN" SIZE="-1">21</FONT>
 tasya rāmakathāṃ śrutvā mārīcasya mahātmanaḥ<BR>
&nbsp;&nbsp; śuṣkaṃ samabhavad vaktraṃ paritrasto babhūva ca<BR>
<FONT COLOR="GREEN" SIZE="-1">22</FONT>
 sa rāvaṇaṃ trastaviṣaṇṇacetā; mahāvane rāmaparākramajñaḥ<BR>
&nbsp;&nbsp; kṛtāñjalis tattvam uvāca vākyaṃ; hitaṃ ca tasmai hitam ātmanaś ca<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 मारीच शरूयतां तात वचनं मम भाषतः<BR>
&nbsp; आर्तॊ ऽसमि मम चार्तस्य भवान हि परमा गतिः<BR>
&nbsp;<FONT COLOR="GREEN" SIZE="-1">2</FONT>
 जानीषे तवं जनस्थानं भराता यत्र खरॊ मम<BR>
&nbsp; दूषणश च महाबाहुः सवसा शूर्पणखा च मे<BR>
&nbsp;<FONT COLOR="GREEN" SIZE="-1">3</FONT>
 तरिशिराश च महातेजा राक्षसः पिशिताशनः<BR>
&nbsp; अन्ये च बहवः शूरा लब्धलक्षा निशाचराः<BR>
&nbsp;<FONT COLOR="GREEN" SIZE="-1">4</FONT>
 वसन्ति मन्नियॊगेन अधिवासं च राक्षसः<BR>
&nbsp; बाधमाना महारण्ये मुनीन ये धर्मचारिणः<BR>
&nbsp;<FONT COLOR="GREEN" SIZE="-1">5</FONT>
 चतुर्दश सहस्राणि रक्षसां भीमकर्मणाम<BR>
&nbsp; शूराणां लब्धलक्षाणां खरचित्तानुवर्तिनाम<BR>
&nbsp;<FONT COLOR="GREEN" SIZE="-1">6</FONT>
 ते तव इदानीं जनस्थाने वसमाना महाबलाः<BR>
&nbsp; संगताः परम आयत्ता रामेण सह संयुगे<BR>
&nbsp;<FONT COLOR="GREEN" SIZE="-1">7</FONT>
 तेन संजातरॊषेण रामेण रणमूर्धनि<BR>
&nbsp; अनुक्त्वा परुषं किं चिच छरैर वयापारितं धनुः<BR>
&nbsp;<FONT COLOR="GREEN" SIZE="-1">8</FONT>
 चतुर्दश सहस्राणि रक्षसां भीमकर्मणाम<BR>
&nbsp; निहतानि शरैस तीक्ष्णैर मानुषेण पदातिना<BR>
&nbsp;<FONT COLOR="GREEN" SIZE="-1">9</FONT>
 खरश च निहतः संख्ये दूषणश च निपातितः<BR>
&nbsp; हत्वा तरिशिरसं चापि निर्भया दण्डकाः कृताः<BR>
&nbsp;<FONT COLOR="GREEN" SIZE="-1">10</FONT>
 पित्रा निरस्तः करुद्धेन सभार्यः कषीणजीवितः<BR>
&nbsp;&nbsp; स हन्ता तस्य सैन्यस्य रामः कषत्रियपांसनः<BR>
<FONT COLOR="GREEN" SIZE="-1">11</FONT>
 अशीलः कर्कशस तीक्ष्णॊ मूर्खॊ लुब्धॊ ऽजितेन्द्रियः<BR>
&nbsp;&nbsp; तयक्तधर्मस तव अधर्मात्मा भूतानाम अहिते रतः<BR>
<FONT COLOR="GREEN" SIZE="-1">12</FONT>
 येन वैरं विनारण्ये सत्त्वम आश्रित्य केवलम<BR>
&nbsp;&nbsp; कर्णनासापहारेण भगिनी मे विरूपिता<BR>
<FONT COLOR="GREEN" SIZE="-1">13</FONT>
 तस्य भार्यां जनस्थानात सीतां सुरसुतॊपमाम<BR>
&nbsp;&nbsp; आनयिष्यामि विक्रम्य सहायस तत्र मे भव<BR>
<FONT COLOR="GREEN" SIZE="-1">14</FONT>
 तवया हय अहं सहायेन पार्श्वस्थेन महाबल<BR>
&nbsp;&nbsp; भरातृभिश च सुरान युद्धे समग्रान नाभिचिन्तये<BR>
<FONT COLOR="GREEN" SIZE="-1">15</FONT>
 तत सहायॊ भव तवं मे समर्थॊ हय असि राक्षस<BR>
&nbsp;&nbsp; वीर्ये युद्धे च दर्पे च न हय अस्ति सदृशस तव<BR>
<FONT COLOR="GREEN" SIZE="-1">16</FONT>
 एतदर्थम अहं पराप्तस तवत्समीपं निशाचर<BR>
&nbsp;&nbsp; शृणु तत कर्म साहाय्ये यत कार्यं वचनान मम<BR>
<FONT COLOR="GREEN" SIZE="-1">17</FONT>
 सौवर्णस तवं मृगॊ भूत्वा चित्रॊ रजतबिन्दुभिः<BR>
&nbsp;&nbsp; आश्रमे तस्य रामस्य सीतायाः परमुखे चर<BR>
<FONT COLOR="GREEN" SIZE="-1">18</FONT>
 तवां तु निःसंशयं सीता दृष्ट्वा तु मृगरूपिणम<BR>
&nbsp;&nbsp; गृह्यताम इति भर्तारं लक्ष्मणं चाभिधास्यति<BR>
<FONT COLOR="GREEN" SIZE="-1">19</FONT>
 ततस तयॊर अपाये तु शून्ये सीतां यथासुखम<BR>
&nbsp;&nbsp; निराबाधॊ हरिष्यामि राहुश चन्द्रप्रभाम इव<BR>
<FONT COLOR="GREEN" SIZE="-1">20</FONT>
 ततः पश्चात सुखं रामे भार्याहरणकर्शिते<BR>
&nbsp;&nbsp; विस्रब्धं परहरिष्यामि कृतार्थेनान्तरात्मना<BR>
<FONT COLOR="GREEN" SIZE="-1">21</FONT>
 तस्य रामकथां शरुत्वा मारीचस्य महात्मनः<BR>
&nbsp;&nbsp; शुष्कं समभवद वक्त्रं परित्रस्तॊ बभूव च<BR>
<FONT COLOR="GREEN" SIZE="-1">22</FONT>
 स रावणं तरस्तविषण्णचेता; महावने रामपराक्रमज्ञः<BR>
&nbsp;&nbsp; कृताञ्जलिस तत्त्वम उवाच वाक्यं; हितं च तस्मै हितम आत्मनश च<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3035.htm">Next: Chapter 35</A></CENTER>
</div>
</BODY>
</HTML>
