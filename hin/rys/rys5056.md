<div class="filenav">

[![](../../cdshop/ithlogo.png)](../../index)  
[Intangible Textual Heritage](../../index)  [Hinduism](../index) 
[Index](index)   
[Book 5 Index](rysi05)  
  [Previous](rys5055)  [Next](rys5057) 

</div>

------------------------------------------------------------------------

Book 5  
Chapter 56

 1 tatas tasya gireḥ śṛṅge mahendrasya mahābalāḥ  
  hanumatpramukhāḥ prītiṃ harayo jagmur uttamām  
 2 taṃ tataḥ pratisaṃhṛṣṭaḥ prītimantaṃ mahākapim  
  jāmbavān kāryavṛttāntam apṛcchad anilātmajam  
 3 kathaṃ dṛṣṭā tvayā devī kathaṃ vā tatra vartate  
  tasyāṃ vā sa kathaṃ vṛttaḥ krūrakarmā daśānanaḥ  
 4 tattvataḥ sarvam etan naḥ prabrūhi tvaṃ mahākape  
  śrutārthāś cintayiṣyāmo bhūyaḥ kāryaviniścayam  
 5 yaś cārthas tatra vaktavyo gatair asmābhir ātmavān  
  rakṣitavyaṃ ca yat tatra tad bhavān vyākarotu naḥ  
 6 sa niyuktas tatas tena saṃprahṛṣṭatanūruhaḥ  
  namasyañ śirasā devyai sītāyai pratyabhāṣata  
 7 pratyakṣam eva bhavatāṃ mahendrāgrāt kham āplutaḥ  
  udadher dakṣiṇaṃ pāraṃ kāṅkṣamāṇaḥ samāhitaḥ  
 8 gacchataś ca hi me ghoraṃ vighnarūpam ivābhavat  
  kāñcanaṃ śikharaṃ divyaṃ paśyāmi sumanoharam  
 9 sthitaṃ panthānam āvṛtya mene vighnaṃ ca taṃ nagam  
 10 upasaṃgamya taṃ divyaṃ kāñcanaṃ nagasattamam  
   kṛtā me manasā buddhir bhettavyo 'yaṃ mayeti ca  
11 prahataṃ ca mayā tasya lāṅgūlena mahāgireḥ  
   śikharaṃ sūryasaṃkāśaṃ vyaśīryata sahasradhā  
12 vyavasāyaṃ ca me buddhvā sa hovāca mahāgiriḥ  
   putreti madhurāṃ bāṇīṃ manaḥprahlādayann iva  
13 pitṛvyaṃ cāpi māṃ viddhi sakhāyaṃ mātariśvanaḥ  
   mainākam iti vikhyātaṃ nivasantaṃ mahodadhau  
14 pakṣvavantaḥ purā putra babhūvuḥ parvatottamāḥ  
   chandataḥ pṛthivīṃ cerur bādhamānāḥ samantataḥ  
15 śrutvā nagānāṃ caritaṃ mahendraḥ pākaśāsanaḥ  
   ciccheda bhagavān pakṣān vajreṇaiṣāṃ sahasraśaḥ  
16 ahaṃ tu mokṣitas tasmāt tava pitrā mahātmanā  
   mārutena tadā vatsa prakṣipto 'smi mahārṇave  
17 rāmasya ca mayā sāhye vartitavyam ariṃdama  
   rāmo dharmabhṛtāṃ śreṣṭho mahendrasamavikramaḥ  
18 etac chrutvā mayā tasya mainākasya mahātmanaḥ  
   kāryam āvedya tu girer uddhataṃ ca mano mama  
19 tena cāham anujñāto mainākena mahātmanā  
   uttamaṃ javam āsthāya śeṣam adhvānam āsthitaḥ  
20 tato 'haṃ suciraṃ kālaṃ vegenābhyagamaṃ pathi  
   tataḥ paśyāmy ahaṃ devīṃ surasāṃ nāgamātaram  
21 samudramadhye sā devī vacanaṃ mām abhāṣata  
   mama bhakṣyaḥ pradiṣṭas tvam amārair harisattamam  
   tatas tvāṃ bhakṣayiṣyāmi vihitas tvaṃ cirasya me  
22 evam uktaḥ surasayā prāñjaliḥ praṇataḥ sthitaḥ  
   vivarṇavadano bhūtvā vākyaṃ cedam udīrayam  
23 rāmo dāśarathiḥ śrīmān praviṣṭo daṇḍakāvanam  
   lakṣmaṇena saha bhrātrā sītayā ca paraṃtapaḥ  
24 tasya sītā hṛtā bhāryā rāvaṇena durātmanā  
   tasyāḥ sakāśaṃ dūto 'haṃ gamiṣye rāmaśāsanāt  
25 kartum arhasi rāmasya sāhyaṃ viṣayavāsini  
26 atha vā maithilīṃ dṛṣṭvā rāmaṃ cākliṣṭakāriṇam  
   āgamiṣyāmi te vaktraṃ satyaṃ pratiśṛṇoti me  
27 evam uktā mayā sā tu surasā kāmarūpiṇī  
   abravīn nātivarteta kaś cid eṣa varo mama  
28 evam uktaḥ surasayā daśayojanam āyataḥ  
   tato 'rdhaguṇavistāro babhūvāhaṃ kṣaṇena tu  
29 matpramāṇānurūpaṃ ca vyāditaṃ tanmukhaṃ tayā  
   tad dṛṣṭvā vyāditaṃ tv āsyaṃ hrasvaṃ hy akaravaṃ vapuḥ  
30 tasmin muhūrte ca punar babhūvāṅguṣṭhasaṃmitaḥ  
   abhipatyāśu tad vaktraṃ nirgato 'haṃ tataḥ kṣaṇāt  
31 abravīt surasā devī svena rūpeṇa māṃ punaḥ  
   arthasiddhyai hariśreṣṭha gaccha saumya yathāsukham  
32 samānaya ca vaidehīṃ rāghaveṇa mahātmanā  
   sukhī bhava mahābāho prītāsmi tava vānara  
33 tato 'haṃ sādhu sādhvīti sarvabhūtaiḥ praśaṃsitaḥ  
   tato 'ntarikṣaṃ vipulaṃ pluto 'haṃ garuḍo yathā  
34 chāyā me nigṛhītā ca na ca paśyāmi kiṃ cana  
   so 'haṃ vigatavegas tu diśo daśa vilokayan  
   na kiṃ cit tatra paśyāmi yena me 'pahṛtā gatiḥ  
35 tato me buddhir utpannā kiṃ nāma gamane mama  
   īdṛśo vighna utpanno rūpaṃ yatra na dṛśyate  
36 adho bhāgena me dṛṣṭiḥ śocatā pātitā mayā  
   tato 'drākṣam ahaṃ bhīmāṃ rākṣasīṃ salile śayām  
37 prahasya ca mahānādam ukto 'haṃ bhīmayā tayā  
   avasthitam asaṃbhrāntam idaṃ vākyam aśobhanam  
38 kvāsi gantā mahākāya kṣudhitāyā mamepsitaḥ  
   bhakṣaḥ prīṇaya me dehaṃ ciram āhāravarjitam  
39 bāḍham ity eva tāṃ vāṇīṃ pratyagṛhṇām ahaṃ tataḥ  
   āsya pramāṇād adhikaṃ tasyāḥ kāyam apūrayam  
40 tasyāś cāsyaṃ mahad bhīmaṃ vardhate mama bhakṣaṇe  
   na ca māṃ sā tu bubudhe mama vā vikṛtaṃ kṛtam  
41 tato 'haṃ vipulaṃ rūpaṃ saṃkṣipya nimiṣāntarāt  
   tasyā hṛdayam ādāya prapatāmi nabhastalam  
42 sā visṛṣṭabhujā bhīmā papāta lavaṇāmbhasi  
   mayā parvatasaṃkāśā nikṛttahṛdayā satī  
43 śṛṇomi khagatānāṃ ca siddhānāṃ cāraṇaiḥ saha  
   rākṣasī siṃhikā bhīmā kṣipraṃ hanumatā hṛtā  
44 tāṃ hatvā punar evāhaṃ kṛtyam ātyayikaṃ smaran  
   gatvā ca mahad adhvānaṃ paśyāmi nagamaṇḍitam  
   dakṣiṇaṃ tīram udadher laṅkā yatra ca sā purī  
45 astaṃ dinakare yāte rakṣasāṃ nilayaṃ purīm  
   praviṣṭo 'ham avijñāto rakṣobhir bhīmavikramaiḥ  
46 tatrāhaṃ sarvarātraṃ tu vicinvañ janakātmajām  
   rāvaṇāntaḥpuragato na cāpaśyaṃ sumadhyamām  
47 tataḥ sītām apaśyaṃs tu rāvaṇasya niveśane  
   śokasāgaram āsādya na pāram upalakṣaye  
48 śocatā ca mayā dṛṣṭaṃ prākāreṇa samāvṛtam  
   kāñcanena vikṛṣṭena gṛhopavanam uttamam  
49 sa prākāram avaplutya paśyāmi bahupādapam  
50 aśokavanikāmadhye śiṃśapāpādapo mahān  
   tam āruhya ca paśyāmi kāñcanaṃ kadalī vanam  
51 adūrāc chiṃśapāvṛkṣāt paśyāmi vanavarṇinīm  
   śyāmāṃ kamalapatrākṣīm upavāsakṛśānanām  
52 rākṣasībhir virūpābhiḥ krūrābhir abhisaṃvṛtām  
   māṃsaśoṇitabhakṣyābhir vyāghrībhir hariṇīṃ yathā  
53 tāṃ dṛṣṭvā tādṛśīṃ nārīṃ rāmapatnīm aninditām  
   tatraiva śiṃśapāvṛkṣe paśyann aham avasthitaḥ  
54 tato halahalāśabdaṃ kāñcīnūpuramiśritam  
   śṛṇomy adhikagambhīraṃ rāvaṇasya niveśane  
55 tato 'haṃ paramodvignaḥ svarūpaṃ pratyasaṃharam  
   ahaṃ ca śiṃśapāvṛkṣe pakṣīva gahane sthitaḥ  
56 tato rāvaṇadārāś ca rāvaṇaś ca mahābalaḥ  
   taṃ deśaṃ samanuprāptā yatra sītābhavat sthitā  
57 taṃ dṛṣṭvātha varārohā sītā rakṣogaṇeśvaram  
   saṃkucyorū stanau pīnau bāhubhyāṃ parirabhya ca  
58 tām uvāca daśagrīvaḥ sītāṃ paramaduḥkhitām  
   avākśirāḥ prapatito bahu manyasva mām iti  
59 yadi cet tvaṃ tu māṃ darpān nābhinandasi garvite  
   dvimāsānantaraṃ sīte pāsyāmi rudhiraṃ tava  
60 etac chrutvā vacas tasya rāvaṇasya durātmanaḥ  
   uvāca paramakruddhā sītā vacanam uttamam  
61 rākṣasādhama rāmasya bhāryām amitatejasaḥ  
   ikṣvākukulanāthasya snuṣāṃ daśarathasya ca  
   avācyaṃ vadato jihvā kathaṃ na patitā tava  
62 kiṃsvid vīryaṃ tavānārya yo māṃ bhartur asaṃnidhau  
   apahṛtyāgataḥ pāpa tenādṛṣṭo mahātmanā  
63 na tvaṃ rāmasya sadṛśo dāsye 'py asyā na yujyase  
   yajñīyaḥ satyavāk caiva raṇaślāghī ca rāghavaḥ  
64 jānakyā paruṣaṃ vākyam evam ukto daśānanaḥ  
   jajvāla sahasā kopāc citāstha iva pāvakaḥ  
65 vivṛtya nayane krūre muṣṭim udyamya dakṣiṇam  
   maithilīṃ hantum ārabdhaḥ strībhir hāhākṛtaṃ tadā  
66 strīṇāṃ madhyāt samutpatya tasya bhāryā durātmanaḥ  
   varā mandodarī nāma tayā sa pratiṣedhitaḥ  
67 uktaś ca madhurāṃ vāṇīṃ tayā sa madanārditaḥ  
   sītayā tava kiṃ kāryaṃ mahendrasamavikrama  
   mayā saha ramasvādya madviśiṣṭā na jānakī  
68 devagandharvakanyābhir yakṣakanyābhir eva ca  
   sārdhaṃ prabho ramasveha sītayā kiṃ kariṣyasi  
69 tatas tābhiḥ sametābhir nārībhiḥ sa mahābalaḥ  
   utthāpya sahasā nīto bhavanaṃ svaṃ niśācaraḥ  
70 yāte tasmin daśagrīve rākṣasyo vikṛtānanāḥ  
   sītāṃ nirbhartsayām āsur vākyaiḥ krūraiḥ sudāruṇaiḥ  
71 tṛṇavad bhāṣitaṃ tāsāṃ gaṇayām āsa jānakī  
   tarjitaṃ ca tadā tāsāṃ sītāṃ prāpya nirarthakam  
72 vṛthāgarjitaniśceṣṭā rākṣasyaḥ piśitāśanāḥ  
   rāvaṇāya śaśaṃsus tāḥ sītāvyavasitaṃ mahat  
73 tatas tāḥ sahitāḥ sarvā vihatāśā nirudyamāḥ  
   parikṣipya samantāt tāṃ nidrāvaśam upāgatāḥ  
74 tāsu caiva prasuptāsu sītā bhartṛhite ratā  
   vilapya karuṇaṃ dīnā praśuśoca suduḥkhitā  
75 tāṃ cāhaṃ tādṛśīṃ dṛṣṭvā sītāyā dāruṇāṃ daśām  
   cintayām āsa viśrānto na ca me nirvṛtaṃ manaḥ  
76 saṃbhāṣaṇārthe ca mayā jānakyāś cintito vidhiḥ  
   ikṣvākukulavaṃśas tu tato mama puraskṛtaḥ  
77 śrutvā tu gaditāṃ vācaṃ rājarṣigaṇapūjitām  
   pratyabhāṣata māṃ devī bāṣpaiḥ pihitalocanā  
78 kas tvaṃ kena kathaṃ ceha prāpto vānarapuṃgava  
   kā ca rāmeṇa te prītis tan me śaṃsitum arhasi  
79 tasyās tadvacanaṃ śrutvā aham apy abruvaṃ vacaḥ  
   devi rāmasya bhartus te sahāyo bhīmavikramaḥ  
   sugrīvo nāma vikrānto vānarendo mahābalaḥ  
80 tasya māṃ viddhi bhṛtyaṃ tvaṃ hanūmantam ihāgatam  
   bhartrāhaṃ prahitas tubhyaṃ rāmeṇākliṣṭakarmaṇā  
81 idaṃ ca puruṣavyāghraḥ śrīmān dāśarathiḥ svayam  
   aṅgulīyam abhijñānam adāt tubhyaṃ yaśasvini  
82 tad icchāmi tvayājñaptaṃ devi kiṃ karavāṇy aham  
   rāmalakṣmaṇayoḥ pārśvaṃ nayāmi tvāṃ kim uttaram  
83 etac chrutvā viditvā ca sītā janakanandinī  
   āha rāvaṇam utsādya rāghavo māṃ nayatv iti  
84 praṇamya śirasā devīm aham āryām aninditām  
   rāghavasya manohlādam abhijñānam ayāciṣam  
85 evam uktā varārohā maṇipravaram uttamam  
   prāyacchat paramodvignā vācā māṃ saṃdideśa ha  
86 tatas tasyai praṇamyāhaṃ rājaputryai samāhitaḥ  
   pradakṣiṇaṃ parikrāmam ihābhyudgatamānasaḥ  
87 uttaraṃ punar evāha niścitya manasā tadā  
   hanūman mama vṛttāntaṃ vaktum arhasi rāghave  
88 yathā śrutvaiva nacirāt tāv ubhau rāmalakṣmaṇau  
   sugrīvasahitau vīrāv upeyātāṃ tathā kuru  
89 yady anyathā bhaved etad dvau māsau jīvitaṃ mama  
   na māṃ drakṣyati kākutstho mriye sāham anāthavat  
90 tac chrutvā karuṇaṃ vākyaṃ krodho mām abhyavartata  
   uttaraṃ ca mayā dṛṣṭaṃ kāryaśeṣam anantaram  
91 tato 'vardhata me kāyas tadā parvatasaṃnibhaḥ  
   yuddhakāṅkṣī vanaṃ tac ca vināśayitum ārabhe  
92 tad bhagnaṃ vanaṣaṇḍaṃ tu bhrāntatrastamṛgadvijam  
   pratibuddhā nirīkṣante rākṣasyo vikṛtānanāḥ  
93 māṃ ca dṛṣṭvā vane tasmin samāgamya tatas tataḥ  
   tāḥ samabhyāgatāḥ kṣipraṃ rāvaṇāyācacakṣire  
94 rājan vanam idaṃ durgaṃ tava bhagnaṃ durātmanā  
   vānareṇa hy avijñāya tava vīryaṃ mahābala  
95 durbuddhes tasya rājendra tava vipriyakāriṇaḥ  
   vadham ājñāpaya kṣipraṃ yathāsau vilayaṃ vrajet  
96 tac chrutvā rākṣasendreṇa visṛṣṭā bhṛśadurjayāḥ  
   rākṣasāḥ kiṃkarā nāma rāvaṇasya mano'nugāḥ  
97 teṣām aśītisāhasraṃ śūlamudgarapāṇinām  
   mayā tasmin vanoddeśe parigheṇa niṣūditam  
98 teṣāṃ tu hataśeṣā ye te gatā laghuvikramāḥ  
   nihataṃ ca mayā sainyaṃ rāvaṇāyācacakṣire  
99 tato me buddhir utpannā caityaprāsādam ākramam  
100 tatrasthān rākṣasān hatvā śataṃ stambhena vai punaḥ  
   lalāma bhūto laṅkāyā mayā vidhvaṃsito ruṣā  
101 tataḥ prahastasya sutaṃ jambumālinam ādiśat  
102 tam ahaṃ balasaṃpannaṃ rākṣasaṃ raṇakovidam  
   parigheṇātighoreṇa sūdayāmi sahānugam  
103 tac chrutvā rākṣasendras tu mantriputrān mahābalān  
   padātibalasaṃpannān preṣayām āsa rāvaṇaḥ  
   parigheṇaiva tān sarvān nayāmi yamasādanam  
104 mantriputrān hatāñ śrutvā samare laghuvikramān  
   pañcasenāgragāñ śūrān preṣayām āsa rāvaṇaḥ  
   tān ahaṃ saha sainyān vai sarvān evābhyasūdayam  
105 tataḥ punar daśagrīvaḥ putram akṣaṃ mahābalam  
   bahubhī rākasaiḥ sārdhaṃ preṣayām āsa saṃyuge  
106 taṃ tu mandodarī putraṃ kumāraṃ raṇapaṇḍitam  
   sahasā khaṃ samutkrāntaṃ pādayoś ca gṛhītavān  
   carmāsinaṃ śataguṇaṃ bhrāmayitvā vyapeṣayam  
107 tam akṣam āgataṃ bhagnaṃ niśamya sa daśānanaḥ  
   tata indrajitaṃ nāma dvitīyaṃ rāvaṇaḥ sutam  
   vyādideśa susaṃkruddho balinaṃ yuddhadurmadam  
108 tasyāpy ahaṃ balaṃ sarvaṃ taṃ ca rākṣasapuṃgavam  
   naṣṭaujasaṃ raṇe kṛtvā paraṃ harṣam upāgamam  
109 mahatā hi mahābāhuḥ pratyayena mahābalaḥ  
   preṣito rāvaṇenaiṣa saha vīrair madotkaṭaiḥ  
110 brāhmeṇāstreṇa sa tu māṃ prabadhnāc cātivegataḥ  
   rajjūbhir abhibadhnanti tato māṃ tatra rākṣasāḥ  
111 rāvaṇasya samīpaṃ ca gṛhītvā mām upānayan  
   dṛṣṭvā saṃbhāṣitaś cāhaṃ rāvaṇena durātmanā  
112 pṛṣṭaś ca laṅkāgamanaṃ rākṣasānāṃ ca tad vadham  
   tat sarvaṃ ca mayā tatra sītārtham iti jalpitam  
113 asyāhaṃ darśanākāṅkṣī prāptas tvadbhavanaṃ vibho  
   mārutasyaurasaḥ putro vānaro hanumān aham  
114 rāmadūtaṃ ca māṃ viddhi sugrīvasacivaṃ kapim  
   so 'haṃ dautyena rāmasya tvatsamīpam ihāgataḥ  
115 śṛṇu cāpi samādeśaṃ yad ahaṃ prabravīmi te  
   rākṣaseśa harīśas tvāṃ vākyam āha samāhitam  
   dharmārthakāmasahitaṃ hitaṃ pathyam ivāśanam  
116 vasato ṛṣyamūke me parvate vipuladrume  
   rāghavo raṇavikrānto mitratvaṃ samupāgataḥ  
117 tena me kathitaṃ rājan bhāryā me rakṣasā hṛtā  
   tatra sāhāyyahetor me samayaṃ kartum arhasi  
118 vālinā hṛtarājyena sugrīveṇa saha prabhuḥ  
   cakre 'gnisākṣikaṃ sakyaṃ rāghavaḥ sahalakṣmaṇaḥ  
119 tena vālinam utsādya śareṇaikena saṃyuge  
   vānarāṇāṃ mahārājaḥ kṛtaḥ saṃplavatāṃ prabhuḥ  
120 tasya sāhāyyam asmābhiḥ kāryaṃ sarvātmanā tv iha  
   tena prasthāpitas tubhyaṃ samīpam iha dharmataḥ  
121 kṣipram ānīyatāṃ sītā dīyatāṃ rāghavasya ca  
   yāvan na harayo vīrā vidhamanti balaṃ tava  
122 vānarāṇāṃ prabhavo hi na kena viditaḥ purā  
   devatānāṃ sakāśaṃ ca ye gacchanti nimantritāḥ  
123 iti vānararājas tvām āhety abhihito mayā  
   mām aikṣata tato ruṣṭaś cakṣuṣā pradahann iva  
124 tena vadhyo 'ham ājñapto rakṣasā raudrakarmaṇā  
125 tato vibhīṣaṇo nāma tasya bhrātā mahāmatiḥ  
   tena rākṣasarājo 'sau yācito mama kāraṇāt  
126 dūtavadhyā na dṛṣṭā hi rājaśāstreṣu rākṣasa  
   dūtena veditavyaṃ ca yathārthaṃ hitavādinā  
127 sumahaty aparādhe 'pi dūtasyātulavikramaḥ  
   virūpakaraṇaṃ dṛṣṭaṃ na vadho 'stīha śāstrataḥ  
128 vibhīṣaṇenaivam ukto rāvaṇaḥ saṃdideśa tān  
   rākṣasān etad evādya lāṅgūlaṃ dahyatām iti  
129 tatas tasya vacaḥ śrutvā mama pucchaṃ samantataḥ  
   veṣṭitaṃ śaṇavalkaiś ca paṭaiḥ kārpāsakais tathā  
130 rākṣasāḥ siddhasaṃnāhās tatas te caṇḍavikramāḥ  
   tad ādīpyanta me pucchaṃ hanantaḥ kāṣṭhamuṣṭibhiḥ  
131 baddhasya bahubhiḥ pāśair yantritasya ca rākṣasaiḥ  
   na me pīḍā bhavet kā cid didṛkṣor nagarīṃ divā  
132 tatas te rākṣasāḥ śūrā baddhaṃ mām agnisaṃvṛtam  
   aghoṣayan rājamārge nagaradvāram āgatāḥ  
133 tato 'haṃ sumahad rūpaṃ saṃkṣipya punar ātmanaḥ  
   vimocayitvā taṃ bandhaṃ prakṛtiṣṭhaḥ sthitaḥ punaḥ  
134 āyasaṃ parighaṃ gṛhya tāni rakṣāṃsy asūdayam  
   tatas tan nagaradvāraṃ vegenāplutavān aham  
135 pucchena ca pradīptena tāṃ purīṃ sāṭṭagopurām  
   dahāmy aham asaṃbhrānto yugāntāgnir iva prajāḥ  
136 dagdhvā laṅkāṃ punaś caiva śaṅkā mām abhyavartata  
   dahatā ca mayā laṅkāṃ daghdā sītā na saṃśayaḥ  
137 athāhaṃ vācam aśrauṣaṃ cāraṇānāṃ śubhākṣarām  
   jānakī na ca dagdheti vismayodantabhāṣiṇām  
138 tato me buddhir utpannā śrutvā tām adbhutāṃ giram  
   punar dṛṣṭā ca vaidehī visṛṣṭaś ca tayā punaḥ  
139 rāghavasya prabhāvena bhavatāṃ caiva tejasā  
   sugrīvasya ca kāryārthaṃ mayā sarvam anuṣṭhitam  
140 etat sarvaṃ mayā tatra yathāvad upapāditam  
   atra yan na kṛtaṃ śeṣaṃ tat sarvaṃ kriyatām iti  

 1 ततस तस्य गिरेः शृङ्गे महेन्द्रस्य महाबलाः  
  हनुमत्प्रमुखाः परीतिं हरयॊ जग्मुर उत्तमाम  
 2 तं ततः परतिसंहृष्टः परीतिमन्तं महाकपिम  
  जाम्बवान कार्यवृत्तान्तम अपृच्छद अनिलात्मजम  
 3 कथं दृष्टा तवया देवी कथं वा तत्र वर्तते  
  तस्यां वा स कथं वृत्तः करूरकर्मा दशाननः  
 4 तत्त्वतः सर्वम एतन नः परब्रूहि तवं महाकपे  
  शरुतार्थाश चिन्तयिष्यामॊ भूयः कार्यविनिश्चयम  
 5 यश चार्थस तत्र वक्तव्यॊ गतैर अस्माभिर आत्मवान  
  रक्षितव्यं च यत तत्र तद भवान वयाकरॊतु नः  
 6 स नियुक्तस ततस तेन संप्रहृष्टतनूरुहः  
  नमस्यञ शिरसा देव्यै सीतायै परत्यभाषत  
 7 परत्यक्षम एव भवतां महेन्द्राग्रात खम आप्लुतः  
  उदधेर दक्षिणं पारं काङ्क्षमाणः समाहितः  
 8 गच्छतश च हि मे घॊरं विघ्नरूपम इवाभवत  
  काञ्चनं शिखरं दिव्यं पश्यामि सुमनॊहरम  
 9 सथितं पन्थानम आवृत्य मेने विघ्नं च तं नगम  
 10 उपसंगम्य तं दिव्यं काञ्चनं नगसत्तमम  
   कृता मे मनसा बुद्धिर भेत्तव्यॊ ऽयं मयेति च  
11 परहतं च मया तस्य लाङ्गूलेन महागिरेः  
   शिखरं सूर्यसंकाशं वयशीर्यत सहस्रधा  
12 वयवसायं च मे बुद्ध्वा स हॊवाच महागिरिः  
   पुत्रेति मधुरां बाणीं मनःप्रह्लादयन्न इव  
13 पितृव्यं चापि मां विद्धि सखायं मातरिश्वनः  
   मैनाकम इति विख्यातं निवसन्तं महॊदधौ  
14 पक्ष्ववन्तः पुरा पुत्र बभूवुः पर्वतॊत्तमाः  
   छन्दतः पृथिवीं चेरुर बाधमानाः समन्ततः  
15 शरुत्वा नगानां चरितं महेन्द्रः पाकशासनः  
   चिच्छेद भगवान पक्षान वज्रेणैषां सहस्रशः  
16 अहं तु मॊक्षितस तस्मात तव पित्रा महात्मना  
   मारुतेन तदा वत्स परक्षिप्तॊ ऽसमि महार्णवे  
17 रामस्य च मया साह्ये वर्तितव्यम अरिंदम  
   रामॊ धर्मभृतां शरेष्ठॊ महेन्द्रसमविक्रमः  
18 एतच छरुत्वा मया तस्य मैनाकस्य महात्मनः  
   कार्यम आवेद्य तु गिरेर उद्धतं च मनॊ मम  
19 तेन चाहम अनुज्ञातॊ मैनाकेन महात्मना  
   उत्तमं जवम आस्थाय शेषम अध्वानम आस्थितः  
20 ततॊ ऽहं सुचिरं कालं वेगेनाभ्यगमं पथि  
   ततः पश्याम्य अहं देवीं सुरसां नागमातरम  
21 समुद्रमध्ये सा देवी वचनं माम अभाषत  
   मम भक्ष्यः परदिष्टस तवम अमारैर हरिसत्तमम  
   ततस तवां भक्षयिष्यामि विहितस तवं चिरस्य मे  
22 एवम उक्तः सुरसया पराञ्जलिः परणतः सथितः  
   विवर्णवदनॊ भूत्वा वाक्यं चेदम उदीरयम  
23 रामॊ दाशरथिः शरीमान परविष्टॊ दण्डकावनम  
   लक्ष्मणेन सह भरात्रा सीतया च परंतपः  
24 तस्य सीता हृता भार्या रावणेन दुरात्मना  
   तस्याः सकाशं दूतॊ ऽहं गमिष्ये रामशासनात  
25 कर्तुम अर्हसि रामस्य साह्यं विषयवासिनि  
26 अथ वा मैथिलीं दृष्ट्वा रामं चाक्लिष्टकारिणम  
   आगमिष्यामि ते वक्त्रं सत्यं परतिशृणॊति मे  
27 एवम उक्ता मया सा तु सुरसा कामरूपिणी  
   अब्रवीन नातिवर्तेत कश चिद एष वरॊ मम  
28 एवम उक्तः सुरसया दशयॊजनम आयतः  
   ततॊ ऽरधगुणविस्तारॊ बभूवाहं कषणेन तु  
29 मत्प्रमाणानुरूपं च वयादितं तन्मुखं तया  
   तद दृष्ट्वा वयादितं तव आस्यं हरस्वं हय अकरवं वपुः  
30 तस्मिन मुहूर्ते च पुनर बभूवाङ्गुष्ठसंमितः  
   अभिपत्याशु तद वक्त्रं निर्गतॊ ऽहं ततः कषणात  
31 अब्रवीत सुरसा देवी सवेन रूपेण मां पुनः  
   अर्थसिद्ध्यै हरिश्रेष्ठ गच्छ सौम्य यथासुखम  
32 समानय च वैदेहीं राघवेण महात्मना  
   सुखी भव महाबाहॊ परीतास्मि तव वानर  
33 ततॊ ऽहं साधु साध्वीति सर्वभूतैः परशंसितः  
   ततॊ ऽनतरिक्षं विपुलं पलुतॊ ऽहं गरुडॊ यथा  
34 छाया मे निगृहीता च न च पश्यामि किं चन  
   सॊ ऽहं विगतवेगस तु दिशॊ दश विलॊकयन  
   न किं चित तत्र पश्यामि येन मे ऽपहृता गतिः  
35 ततॊ मे बुद्धिर उत्पन्ना किं नाम गमने मम  
   ईदृशॊ विघ्न उत्पन्नॊ रूपं यत्र न दृश्यते  
36 अधॊ भागेन मे दृष्टिः शॊचता पातिता मया  
   ततॊ ऽदराक्षम अहं भीमां राक्षसीं सलिले शयाम  
37 परहस्य च महानादम उक्तॊ ऽहं भीमया तया  
   अवस्थितम असंभ्रान्तम इदं वाक्यम अशॊभनम  
38 कवासि गन्ता महाकाय कषुधिताया ममेप्सितः  
   भक्षः परीणय मे देहं चिरम आहारवर्जितम  
39 बाढम इत्य एव तां वाणीं परत्यगृह्णाम अहं ततः  
   आस्य परमाणाद अधिकं तस्याः कायम अपूरयम  
40 तस्याश चास्यं महद भीमं वर्धते मम भक्षणे  
   न च मां सा तु बुबुधे मम वा विकृतं कृतम  
41 ततॊ ऽहं विपुलं रूपं संक्षिप्य निमिषान्तरात  
   तस्या हृदयम आदाय परपतामि नभस्तलम  
42 सा विसृष्टभुजा भीमा पपात लवणाम्भसि  
   मया पर्वतसंकाशा निकृत्तहृदया सती  
43 शृणॊमि खगतानां च सिद्धानां चारणैः सह  
   राक्षसी सिंहिका भीमा कषिप्रं हनुमता हृता  
44 तां हत्वा पुनर एवाहं कृत्यम आत्ययिकं समरन  
   गत्वा च महद अध्वानं पश्यामि नगमण्डितम  
   दक्षिणं तीरम उदधेर लङ्का यत्र च सा पुरी  
45 अस्तं दिनकरे याते रक्षसां निलयं पुरीम  
   परविष्टॊ ऽहम अविज्ञातॊ रक्षॊभिर भीमविक्रमैः  
46 तत्राहं सर्वरात्रं तु विचिन्वञ जनकात्मजाम  
   रावणान्तःपुरगतॊ न चापश्यं सुमध्यमाम  
47 ततः सीताम अपश्यंस तु रावणस्य निवेशने  
   शॊकसागरम आसाद्य न पारम उपलक्षये  
48 शॊचता च मया दृष्टं पराकारेण समावृतम  
   काञ्चनेन विकृष्टेन गृहॊपवनम उत्तमम  
49 स पराकारम अवप्लुत्य पश्यामि बहुपादपम  
50 अशॊकवनिकामध्ये शिंशपापादपॊ महान  
   तम आरुह्य च पश्यामि काञ्चनं कदली वनम  
51 अदूराच छिंशपावृक्षात पश्यामि वनवर्णिनीम  
   शयामां कमलपत्राक्षीम उपवासकृशाननाम  
52 राक्षसीभिर विरूपाभिः करूराभिर अभिसंवृताम  
   मांसशॊणितभक्ष्याभिर वयाघ्रीभिर हरिणीं यथा  
53 तां दृष्ट्वा तादृशीं नारीं रामपत्नीम अनिन्दिताम  
   तत्रैव शिंशपावृक्षे पश्यन्न अहम अवस्थितः  
54 ततॊ हलहलाशब्दं काञ्चीनूपुरमिश्रितम  
   शृणॊम्य अधिकगम्भीरं रावणस्य निवेशने  
55 ततॊ ऽहं परमॊद्विग्नः सवरूपं परत्यसंहरम  
   अहं च शिंशपावृक्षे पक्षीव गहने सथितः  
56 ततॊ रावणदाराश च रावणश च महाबलः  
   तं देशं समनुप्राप्ता यत्र सीताभवत सथिता  
57 तं दृष्ट्वाथ वरारॊहा सीता रक्षॊगणेश्वरम  
   संकुच्यॊरू सतनौ पीनौ बाहुभ्यां परिरभ्य च  
58 ताम उवाच दशग्रीवः सीतां परमदुःखिताम  
   अवाक्शिराः परपतितॊ बहु मन्यस्व माम इति  
59 यदि चेत तवं तु मां दर्पान नाभिनन्दसि गर्विते  
   दविमासानन्तरं सीते पास्यामि रुधिरं तव  
60 एतच छरुत्वा वचस तस्य रावणस्य दुरात्मनः  
   उवाच परमक्रुद्धा सीता वचनम उत्तमम  
61 राक्षसाधम रामस्य भार्याम अमिततेजसः  
   इक्ष्वाकुकुलनाथस्य सनुषां दशरथस्य च  
   अवाच्यं वदतॊ जिह्वा कथं न पतिता तव  
62 किंस्विद वीर्यं तवानार्य यॊ मां भर्तुर असंनिधौ  
   अपहृत्यागतः पाप तेनादृष्टॊ महात्मना  
63 न तवं रामस्य सदृशॊ दास्ये ऽपय अस्या न युज्यसे  
   यज्ञीयः सत्यवाक चैव रणश्लाघी च राघवः  
64 जानक्या परुषं वाक्यम एवम उक्तॊ दशाननः  
   जज्वाल सहसा कॊपाच चितास्थ इव पावकः  
65 विवृत्य नयने करूरे मुष्टिम उद्यम्य दक्षिणम  
   मैथिलीं हन्तुम आरब्धः सत्रीभिर हाहाकृतं तदा  
66 सत्रीणां मध्यात समुत्पत्य तस्य भार्या दुरात्मनः  
   वरा मन्दॊदरी नाम तया स परतिषेधितः  
67 उक्तश च मधुरां वाणीं तया स मदनार्दितः  
   सीतया तव किं कार्यं महेन्द्रसमविक्रम  
   मया सह रमस्वाद्य मद्विशिष्टा न जानकी  
68 देवगन्धर्वकन्याभिर यक्षकन्याभिर एव च  
   सार्धं परभॊ रमस्वेह सीतया किं करिष्यसि  
69 ततस ताभिः समेताभिर नारीभिः स महाबलः  
   उत्थाप्य सहसा नीतॊ भवनं सवं निशाचरः  
70 याते तस्मिन दशग्रीवे राक्षस्यॊ विकृताननाः  
   सीतां निर्भर्त्सयाम आसुर वाक्यैः करूरैः सुदारुणैः  
71 तृणवद भाषितं तासां गणयाम आस जानकी  
   तर्जितं च तदा तासां सीतां पराप्य निरर्थकम  
72 वृथागर्जितनिश्चेष्टा राक्षस्यः पिशिताशनाः  
   रावणाय शशंसुस ताः सीताव्यवसितं महत  
73 ततस ताः सहिताः सर्वा विहताशा निरुद्यमाः  
   परिक्षिप्य समन्तात तां निद्रावशम उपागताः  
74 तासु चैव परसुप्तासु सीता भर्तृहिते रता  
   विलप्य करुणं दीना परशुशॊच सुदुःखिता  
75 तां चाहं तादृशीं दृष्ट्वा सीताया दारुणां दशाम  
   चिन्तयाम आस विश्रान्तॊ न च मे निर्वृतं मनः  
76 संभाषणार्थे च मया जानक्याश चिन्तितॊ विधिः  
   इक्ष्वाकुकुलवंशस तु ततॊ मम पुरस्कृतः  
77 शरुत्वा तु गदितां वाचं राजर्षिगणपूजिताम  
   परत्यभाषत मां देवी बाष्पैः पिहितलॊचना  
78 कस तवं केन कथं चेह पराप्तॊ वानरपुंगव  
   का च रामेण ते परीतिस तन मे शंसितुम अर्हसि  
79 तस्यास तद्वचनं शरुत्वा अहम अप्य अब्रुवं वचः  
   देवि रामस्य भर्तुस ते सहायॊ भीमविक्रमः  
   सुग्रीवॊ नाम विक्रान्तॊ वानरेन्दॊ महाबलः  
80 तस्य मां विद्धि भृत्यं तवं हनूमन्तम इहागतम  
   भर्त्राहं परहितस तुभ्यं रामेणाक्लिष्टकर्मणा  
81 इदं च पुरुषव्याघ्रः शरीमान दाशरथिः सवयम  
   अङ्गुलीयम अभिज्ञानम अदात तुभ्यं यशस्विनि  
82 तद इच्छामि तवयाज्ञप्तं देवि किं करवाण्य अहम  
   रामलक्ष्मणयॊः पार्श्वं नयामि तवां किम उत्तरम  
83 एतच छरुत्वा विदित्वा च सीता जनकनन्दिनी  
   आह रावणम उत्साद्य राघवॊ मां नयत्व इति  
84 परणम्य शिरसा देवीम अहम आर्याम अनिन्दिताम  
   राघवस्य मनॊह्लादम अभिज्ञानम अयाचिषम  
85 एवम उक्ता वरारॊहा मणिप्रवरम उत्तमम  
   परायच्छत परमॊद्विग्ना वाचा मां संदिदेश ह  
86 ततस तस्यै परणम्याहं राजपुत्र्यै समाहितः  
   परदक्षिणं परिक्रामम इहाभ्युद्गतमानसः  
87 उत्तरं पुनर एवाह निश्चित्य मनसा तदा  
   हनूमन मम वृत्तान्तं वक्तुम अर्हसि राघवे  
88 यथा शरुत्वैव नचिरात ताव उभौ रामलक्ष्मणौ  
   सुग्रीवसहितौ वीराव उपेयातां तथा कुरु  
89 यद्य अन्यथा भवेद एतद दवौ मासौ जीवितं मम  
   न मां दरक्ष्यति काकुत्स्थॊ मरिये साहम अनाथवत  
90 तच छरुत्वा करुणं वाक्यं करॊधॊ माम अभ्यवर्तत  
   उत्तरं च मया दृष्टं कार्यशेषम अनन्तरम  
91 ततॊ ऽवर्धत मे कायस तदा पर्वतसंनिभः  
   युद्धकाङ्क्षी वनं तच च विनाशयितुम आरभे  
92 तद भग्नं वनषण्डं तु भरान्तत्रस्तमृगद्विजम  
   परतिबुद्धा निरीक्षन्ते राक्षस्यॊ विकृताननाः  
93 मां च दृष्ट्वा वने तस्मिन समागम्य ततस ततः  
   ताः समभ्यागताः कषिप्रं रावणायाचचक्षिरे  
94 राजन वनम इदं दुर्गं तव भग्नं दुरात्मना  
   वानरेण हय अविज्ञाय तव वीर्यं महाबल  
95 दुर्बुद्धेस तस्य राजेन्द्र तव विप्रियकारिणः  
   वधम आज्ञापय कषिप्रं यथासौ विलयं वरजेत  
96 तच छरुत्वा राक्षसेन्द्रेण विसृष्टा भृशदुर्जयाः  
   राक्षसाः किंकरा नाम रावणस्य मनॊऽनुगाः  
97 तेषाम अशीतिसाहस्रं शूलमुद्गरपाणिनाम  
   मया तस्मिन वनॊद्देशे परिघेण निषूदितम  
98 तेषां तु हतशेषा ये ते गता लघुविक्रमाः  
   निहतं च मया सैन्यं रावणायाचचक्षिरे  
99 ततॊ मे बुद्धिर उत्पन्ना चैत्यप्रासादम आक्रमम  
100 तत्रस्थान राक्षसान हत्वा शतं सतम्भेन वै पुनः  
   ललाम भूतॊ लङ्काया मया विध्वंसितॊ रुषा  
101 ततः परहस्तस्य सुतं जम्बुमालिनम आदिशत  
102 तम अहं बलसंपन्नं राक्षसं रणकॊविदम  
   परिघेणातिघॊरेण सूदयामि सहानुगम  
103 तच छरुत्वा राक्षसेन्द्रस तु मन्त्रिपुत्रान महाबलान  
   पदातिबलसंपन्नान परेषयाम आस रावणः  
   परिघेणैव तान सर्वान नयामि यमसादनम  
104 मन्त्रिपुत्रान हताञ शरुत्वा समरे लघुविक्रमान  
   पञ्चसेनाग्रगाञ शूरान परेषयाम आस रावणः  
   तान अहं सह सैन्यान वै सर्वान एवाभ्यसूदयम  
105 ततः पुनर दशग्रीवः पुत्रम अक्षं महाबलम  
   बहुभी राकसैः सार्धं परेषयाम आस संयुगे  
106 तं तु मन्दॊदरी पुत्रं कुमारं रणपण्डितम  
   सहसा खं समुत्क्रान्तं पादयॊश च गृहीतवान  
   चर्मासिनं शतगुणं भरामयित्वा वयपेषयम  
107 तम अक्षम आगतं भग्नं निशम्य स दशाननः  
   तत इन्द्रजितं नाम दवितीयं रावणः सुतम  
   वयादिदेश सुसंक्रुद्धॊ बलिनं युद्धदुर्मदम  
108 तस्याप्य अहं बलं सर्वं तं च राक्षसपुंगवम  
   नष्टौजसं रणे कृत्वा परं हर्षम उपागमम  
109 महता हि महाबाहुः परत्ययेन महाबलः  
   परेषितॊ रावणेनैष सह वीरैर मदॊत्कटैः  
110 बराह्मेणास्त्रेण स तु मां परबध्नाच चातिवेगतः  
   रज्जूभिर अभिबध्नन्ति ततॊ मां तत्र राक्षसाः  
111 रावणस्य समीपं च गृहीत्वा माम उपानयन  
   दृष्ट्वा संभाषितश चाहं रावणेन दुरात्मना  
112 पृष्टश च लङ्कागमनं राक्षसानां च तद वधम  
   तत सर्वं च मया तत्र सीतार्थम इति जल्पितम  
113 अस्याहं दर्शनाकाङ्क्षी पराप्तस तवद्भवनं विभॊ  
   मारुतस्यौरसः पुत्रॊ वानरॊ हनुमान अहम  
114 रामदूतं च मां विद्धि सुग्रीवसचिवं कपिम  
   सॊ ऽहं दौत्येन रामस्य तवत्समीपम इहागतः  
115 शृणु चापि समादेशं यद अहं परब्रवीमि ते  
   राक्षसेश हरीशस तवां वाक्यम आह समाहितम  
   धर्मार्थकामसहितं हितं पथ्यम इवाशनम  
116 वसतॊ ऋष्यमूके मे पर्वते विपुलद्रुमे  
   राघवॊ रणविक्रान्तॊ मित्रत्वं समुपागतः  
117 तेन मे कथितं राजन भार्या मे रक्षसा हृता  
   तत्र साहाय्यहेतॊर मे समयं कर्तुम अर्हसि  
118 वालिना हृतराज्येन सुग्रीवेण सह परभुः  
   चक्रे ऽगनिसाक्षिकं सक्यं राघवः सहलक्ष्मणः  
119 तेन वालिनम उत्साद्य शरेणैकेन संयुगे  
   वानराणां महाराजः कृतः संप्लवतां परभुः  
120 तस्य साहाय्यम अस्माभिः कार्यं सर्वात्मना तव इह  
   तेन परस्थापितस तुभ्यं समीपम इह धर्मतः  
121 कषिप्रम आनीयतां सीता दीयतां राघवस्य च  
   यावन न हरयॊ वीरा विधमन्ति बलं तव  
122 वानराणां परभवॊ हि न केन विदितः पुरा  
   देवतानां सकाशं च ये गच्छन्ति निमन्त्रिताः  
123 इति वानरराजस तवाम आहेत्य अभिहितॊ मया  
   माम ऐक्षत ततॊ रुष्टश चक्षुषा परदहन्न इव  
124 तेन वध्यॊ ऽहम आज्ञप्तॊ रक्षसा रौद्रकर्मणा  
125 ततॊ विभीषणॊ नाम तस्य भराता महामतिः  
   तेन राक्षसराजॊ ऽसौ याचितॊ मम कारणात  
126 दूतवध्या न दृष्टा हि राजशास्त्रेषु राक्षस  
   दूतेन वेदितव्यं च यथार्थं हितवादिना  
127 सुमहत्य अपराधे ऽपि दूतस्यातुलविक्रमः  
   विरूपकरणं दृष्टं न वधॊ ऽसतीह शास्त्रतः  
128 विभीषणेनैवम उक्तॊ रावणः संदिदेश तान  
   राक्षसान एतद एवाद्य लाङ्गूलं दह्यताम इति  
129 ततस तस्य वचः शरुत्वा मम पुच्छं समन्ततः  
   वेष्टितं शणवल्कैश च पटैः कार्पासकैस तथा  
130 राक्षसाः सिद्धसंनाहास ततस ते चण्डविक्रमाः  
   तद आदीप्यन्त मे पुच्छं हनन्तः काष्ठमुष्टिभिः  
131 बद्धस्य बहुभिः पाशैर यन्त्रितस्य च राक्षसैः  
   न मे पीडा भवेत का चिद दिदृक्षॊर नगरीं दिवा  
132 ततस ते राक्षसाः शूरा बद्धं माम अग्निसंवृतम  
   अघॊषयन राजमार्गे नगरद्वारम आगताः  
133 ततॊ ऽहं सुमहद रूपं संक्षिप्य पुनर आत्मनः  
   विमॊचयित्वा तं बन्धं परकृतिष्ठः सथितः पुनः  
134 आयसं परिघं गृह्य तानि रक्षांस्य असूदयम  
   ततस तन नगरद्वारं वेगेनाप्लुतवान अहम  
135 पुच्छेन च परदीप्तेन तां पुरीं साट्टगॊपुराम  
   दहाम्य अहम असंभ्रान्तॊ युगान्ताग्निर इव परजाः  
136 दग्ध्वा लङ्कां पुनश चैव शङ्का माम अभ्यवर्तत  
   दहता च मया लङ्कां दघ्दा सीता न संशयः  
137 अथाहं वाचम अश्रौषं चारणानां शुभाक्षराम  
   जानकी न च दग्धेति विस्मयॊदन्तभाषिणाम  
138 ततॊ मे बुद्धिर उत्पन्ना शरुत्वा ताम अद्भुतां गिरम  
   पुनर दृष्टा च वैदेही विसृष्टश च तया पुनः  
139 राघवस्य परभावेन भवतां चैव तेजसा  
   सुग्रीवस्य च कार्यार्थं मया सर्वम अनुष्ठितम  
140 एतत सर्वं मया तत्र यथावद उपपादितम  
   अत्र यन न कृतं शेषं तत सर्वं करियताम इति  

<div class="filenav">

------------------------------------------------------------------------

[Next: Chapter 57](rys5057)

</div>
