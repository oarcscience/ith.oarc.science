<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 5: Chapter 58</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi05.htm">Book 5 Index</A><BR>
&nbsp;
<A HREF="rys5057.htm">Previous</A>&nbsp;
<A HREF="rys5059.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 5<BR>Chapter 58
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tasya tadvacanaṃ śrutvā vālisūnur abhāṣata<BR>
&nbsp; jāmbavatpramukhān sarvān anujñāpya mahākapīn<BR>
&nbsp;<FONT COLOR="GREEN" SIZE="-1">2</FONT>
 asminn evaṃgate kārye bhavatāṃ ca nivedite<BR>
&nbsp; nyāyyaṃ sma saha vaidehyā draṣṭuṃ tau pārthivātmajau<BR>
&nbsp;<FONT COLOR="GREEN" SIZE="-1">3</FONT>
 aham eko 'pi paryāptaḥ sarākṣasagaṇāṃ purīm<BR>
&nbsp; tāṃ laṅkāṃ tarasā hantuṃ rāvaṇaṃ ca mahābalam<BR>
&nbsp;<FONT COLOR="GREEN" SIZE="-1">4</FONT>
 kiṃ punaḥ sahito vīrair balavadbhiḥ kṛtātmabhiḥ<BR>
&nbsp; kṛtāstraiḥ plavagaiḥ śaktair bhavadbhir vijayaiṣibhiḥ<BR>
&nbsp;<FONT COLOR="GREEN" SIZE="-1">5</FONT>
 ahaṃ tu rāvaṇaṃ yuddhe sasainyaṃ sapuraḥsaram<BR>
&nbsp; saputraṃ vidhamiṣyāmi sahodarayutaṃ yudhi<BR>
&nbsp;<FONT COLOR="GREEN" SIZE="-1">6</FONT>
 brāhmam aindraṃ ca raudraṃ ca vāyavyaṃ vāruṇaṃ tathā<BR>
&nbsp; yadi śakrajito 'strāṇi durnirīkṣyāṇi saṃyuge<BR>
&nbsp; tāny ahaṃ vidhamiṣyāmi nihaniṣyāmi rākṣasān<BR>
&nbsp;<FONT COLOR="GREEN" SIZE="-1">7</FONT>
 bhavatām abhyanujñāto vikramo me ruṇaddhi tam<BR>
&nbsp;<FONT COLOR="GREEN" SIZE="-1">8</FONT>
 mayātulā visṛṣṭā hi śailavṛṣṭir nirantarā<BR>
&nbsp; devān api raṇe hanyāt kiṃ punas tān niśācarān<BR>
&nbsp;<FONT COLOR="GREEN" SIZE="-1">9</FONT>
 sāgaro 'py atiyād velāṃ mandaraḥ pracaled api<BR>
&nbsp; na jāmbavantaṃ samare kampayed arivāhinī<BR>
&nbsp;<FONT COLOR="GREEN" SIZE="-1">10</FONT>
 sarvarākṣasasaṃghānāṃ rākṣasā ye ca pūrvakāḥ<BR>
&nbsp;&nbsp; alam eko vināśāya vīro vāyusutaḥ kapiḥ<BR>
<FONT COLOR="GREEN" SIZE="-1">11</FONT>
 panasasyoruvegena nīlasya ca mahātmanaḥ<BR>
&nbsp;&nbsp; mandaro 'py avaśīryeta kiṃ punar yudhi rākṣasāḥ<BR>
<FONT COLOR="GREEN" SIZE="-1">12</FONT>
 sadevāsurayuddheṣu gandharvoragapakṣiṣu<BR>
&nbsp;&nbsp; maindasya pratiyoddhāraṃ śaṃsata dvividasya vā<BR>
<FONT COLOR="GREEN" SIZE="-1">13</FONT>
 aśviputrau mahāvegāv etau plavagasattamau<BR>
&nbsp;&nbsp; pitāmahavarotsekāt paramaṃ darpam āsthitau<BR>
<FONT COLOR="GREEN" SIZE="-1">14</FONT>
 aśvinor mānanārthaṃ hi sarvalokapitāmahaḥ<BR>
&nbsp;&nbsp; sarvāvadhyatvam atulam anayor dattavān purā<BR>
<FONT COLOR="GREEN" SIZE="-1">15</FONT>
 varotsekena mattau ca pramathya mahatīṃ camūm<BR>
&nbsp;&nbsp; surāṇām amṛtaṃ vīrau pītavantau plavaṃgamau<BR>
<FONT COLOR="GREEN" SIZE="-1">16</FONT>
 etāv eva hi saṃkruddhau savājirathakuñjarām<BR>
&nbsp;&nbsp; laṅkāṃ nāśayituṃ śaktau sarve tiṣṭhantu vānarāḥ<BR>
<FONT COLOR="GREEN" SIZE="-1">17</FONT>
 ayuktaṃ tu vinā devīṃ dṛṣṭabadbhiḥ plavaṃgamāḥ<BR>
&nbsp;&nbsp; samīpaṃ gantum asmābhī rāghavasya mahātmanaḥ<BR>
<FONT COLOR="GREEN" SIZE="-1">18</FONT>
 dṛṣṭā devī na cānītā iti tatra nivedanam<BR>
&nbsp;&nbsp; ayuktam iva paśyāmi bhavadbhiḥ khyātavikramaiḥ<BR>
<FONT COLOR="GREEN" SIZE="-1">19</FONT>
 na hi vaḥ plavate kaś cin nāpi kaś cit parākrame<BR>
&nbsp;&nbsp; tulyaḥ sāmaradaityeṣu lokeṣu harisattamāḥ<BR>
<FONT COLOR="GREEN" SIZE="-1">20</FONT>
 teṣv evaṃ hatavīreṣu rākṣaseṣu hanūmatā<BR>
&nbsp;&nbsp; kim anyad atra kartavyaṃ gṛhītvā yāma jānakīm<BR>
<FONT COLOR="GREEN" SIZE="-1">21</FONT>
 tam evaṃ kṛtasaṃkalpaṃ jāmbavān harisattamaḥ<BR>
&nbsp;&nbsp; uvāca paramaprīto vākyam arthavad arthavit<BR>
<FONT COLOR="GREEN" SIZE="-1">22</FONT>
 na tāvad eṣā matir akṣamā no; yathā bhavān paśyati rājaputra<BR>
&nbsp;&nbsp; yathā tu rāmasya matir niviṣṭā; tathā bhavān paśyatu kāryasiddhim<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तस्य तद्वचनं शरुत्वा वालिसूनुर अभाषत<BR>
&nbsp; जाम्बवत्प्रमुखान सर्वान अनुज्ञाप्य महाकपीन<BR>
&nbsp;<FONT COLOR="GREEN" SIZE="-1">2</FONT>
 अस्मिन्न एवंगते कार्ये भवतां च निवेदिते<BR>
&nbsp; नयाय्यं सम सह वैदेह्या दरष्टुं तौ पार्थिवात्मजौ<BR>
&nbsp;<FONT COLOR="GREEN" SIZE="-1">3</FONT>
 अहम एकॊ ऽपि पर्याप्तः सराक्षसगणां पुरीम<BR>
&nbsp; तां लङ्कां तरसा हन्तुं रावणं च महाबलम<BR>
&nbsp;<FONT COLOR="GREEN" SIZE="-1">4</FONT>
 किं पुनः सहितॊ वीरैर बलवद्भिः कृतात्मभिः<BR>
&nbsp; कृतास्त्रैः पलवगैः शक्तैर भवद्भिर विजयैषिभिः<BR>
&nbsp;<FONT COLOR="GREEN" SIZE="-1">5</FONT>
 अहं तु रावणं युद्धे ससैन्यं सपुरःसरम<BR>
&nbsp; सपुत्रं विधमिष्यामि सहॊदरयुतं युधि<BR>
&nbsp;<FONT COLOR="GREEN" SIZE="-1">6</FONT>
 बराह्मम ऐन्द्रं च रौद्रं च वायव्यं वारुणं तथा<BR>
&nbsp; यदि शक्रजितॊ ऽसत्राणि दुर्निरीक्ष्याणि संयुगे<BR>
&nbsp; तान्य अहं विधमिष्यामि निहनिष्यामि राक्षसान<BR>
&nbsp;<FONT COLOR="GREEN" SIZE="-1">7</FONT>
 भवताम अभ्यनुज्ञातॊ विक्रमॊ मे रुणद्धि तम<BR>
&nbsp;<FONT COLOR="GREEN" SIZE="-1">8</FONT>
 मयातुला विसृष्टा हि शैलवृष्टिर निरन्तरा<BR>
&nbsp; देवान अपि रणे हन्यात किं पुनस तान निशाचरान<BR>
&nbsp;<FONT COLOR="GREEN" SIZE="-1">9</FONT>
 सागरॊ ऽपय अतियाद वेलां मन्दरः परचलेद अपि<BR>
&nbsp; न जाम्बवन्तं समरे कम्पयेद अरिवाहिनी<BR>
&nbsp;<FONT COLOR="GREEN" SIZE="-1">10</FONT>
 सर्वराक्षससंघानां राक्षसा ये च पूर्वकाः<BR>
&nbsp;&nbsp; अलम एकॊ विनाशाय वीरॊ वायुसुतः कपिः<BR>
<FONT COLOR="GREEN" SIZE="-1">11</FONT>
 पनसस्यॊरुवेगेन नीलस्य च महात्मनः<BR>
&nbsp;&nbsp; मन्दरॊ ऽपय अवशीर्येत किं पुनर युधि राक्षसाः<BR>
<FONT COLOR="GREEN" SIZE="-1">12</FONT>
 सदेवासुरयुद्धेषु गन्धर्वॊरगपक्षिषु<BR>
&nbsp;&nbsp; मैन्दस्य परतियॊद्धारं शंसत दविविदस्य वा<BR>
<FONT COLOR="GREEN" SIZE="-1">13</FONT>
 अश्विपुत्रौ महावेगाव एतौ पलवगसत्तमौ<BR>
&nbsp;&nbsp; पितामहवरॊत्सेकात परमं दर्पम आस्थितौ<BR>
<FONT COLOR="GREEN" SIZE="-1">14</FONT>
 अश्विनॊर माननार्थं हि सर्वलॊकपितामहः<BR>
&nbsp;&nbsp; सर्वावध्यत्वम अतुलम अनयॊर दत्तवान पुरा<BR>
<FONT COLOR="GREEN" SIZE="-1">15</FONT>
 वरॊत्सेकेन मत्तौ च परमथ्य महतीं चमूम<BR>
&nbsp;&nbsp; सुराणाम अमृतं वीरौ पीतवन्तौ पलवंगमौ<BR>
<FONT COLOR="GREEN" SIZE="-1">16</FONT>
 एताव एव हि संक्रुद्धौ सवाजिरथकुञ्जराम<BR>
&nbsp;&nbsp; लङ्कां नाशयितुं शक्तौ सर्वे तिष्ठन्तु वानराः<BR>
<FONT COLOR="GREEN" SIZE="-1">17</FONT>
 अयुक्तं तु विना देवीं दृष्टबद्भिः पलवंगमाः<BR>
&nbsp;&nbsp; समीपं गन्तुम अस्माभी राघवस्य महात्मनः<BR>
<FONT COLOR="GREEN" SIZE="-1">18</FONT>
 दृष्टा देवी न चानीता इति तत्र निवेदनम<BR>
&nbsp;&nbsp; अयुक्तम इव पश्यामि भवद्भिः खयातविक्रमैः<BR>
<FONT COLOR="GREEN" SIZE="-1">19</FONT>
 न हि वः पलवते कश चिन नापि कश चित पराक्रमे<BR>
&nbsp;&nbsp; तुल्यः सामरदैत्येषु लॊकेषु हरिसत्तमाः<BR>
<FONT COLOR="GREEN" SIZE="-1">20</FONT>
 तेष्व एवं हतवीरेषु राक्षसेषु हनूमता<BR>
&nbsp;&nbsp; किम अन्यद अत्र कर्तव्यं गृहीत्वा याम जानकीम<BR>
<FONT COLOR="GREEN" SIZE="-1">21</FONT>
 तम एवं कृतसंकल्पं जाम्बवान हरिसत्तमः<BR>
&nbsp;&nbsp; उवाच परमप्रीतॊ वाक्यम अर्थवद अर्थवित<BR>
<FONT COLOR="GREEN" SIZE="-1">22</FONT>
 न तावद एषा मतिर अक्षमा नॊ; यथा भवान पश्यति राजपुत्र<BR>
&nbsp;&nbsp; यथा तु रामस्य मतिर निविष्टा; तथा भवान पश्यतु कार्यसिद्धिम<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys5059.htm">Next: Chapter 59</A></CENTER>
</div>
</BODY>
</HTML>
