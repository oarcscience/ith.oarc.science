<HTML>
<HEAD>
<META HTTP-EQUIV="Content-Type" CONTENT="text/html; charset=UTF-8">
<META name="description" content="The Ramayana at Intangible Textual Heritage (in Sanskrit)">
<META name="keywords" content="Ramayana Hinduism Vedic Sanskrit">
<TITLE>The Ramayana in Sanskrit: Book 3: Chapter 50</TITLE>
</HEAD>
<BODY>
<CENTER>
<div class="filenav">
<A HREF="../../index.htm"><IMG SRC="../../cdshop/ithlogo.png" BORDER="0"></A><BR>
<A HREF="../../index.htm">Intangible Textual Heritage</A>&nbsp;
<A HREF="../index.htm">Hinduism</A>&nbsp;
<A HREF="index.htm">Index</A>&nbsp;
<BR><A HREF="rysi03.htm">Book 3 Index</A><BR>
&nbsp;
<A HREF="rys3049.htm">Previous</A>&nbsp;
<A HREF="rys3051.htm">Next</A>&nbsp;
</CENTER>
</div>
<HR>
</P>
<H3 ALIGN="CENTER">Book 3<BR>Chapter 50
</H1><TABLE WIDTH="100%"
<TR>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 tam alpajīvitaṃ bhūmau sphurantaṃ rākṣasādhipaḥ<BR>
&nbsp; dadarśa gṛdhraṃ patitaṃ samīpe rāghavāśramāt<BR>
&nbsp;<FONT COLOR="GREEN" SIZE="-1">2</FONT>
 sā tu tārādhipamukhī rāvaṇena samīkṣya tam<BR>
&nbsp; gṛdhrarājaṃ vinihataṃ vilalāpa suduḥkhitā<BR>
&nbsp;<FONT COLOR="GREEN" SIZE="-1">3</FONT>
 nimittaṃ lakṣaṇajñānaṃ śakunisvaradarśanam<BR>
&nbsp; avaśyaṃ sukhaduḥkheṣu narāṇāṃ pratidṛśyate<BR>
&nbsp;<FONT COLOR="GREEN" SIZE="-1">4</FONT>
 na nūnaṃ rāma jānāsi mahad vyasanam ātmajaḥ<BR>
&nbsp; dhāvanti nūnaṃ kākutstha madarthaṃ mṛgapakṣiṇaḥ<BR>
&nbsp;<FONT COLOR="GREEN" SIZE="-1">5</FONT>
 trāhi mām adya kākutstha lakṣmaṇeti varāṅganā<BR>
&nbsp; susaṃtrastā samākrandac chṛṇvatāṃ tu yathāntike<BR>
&nbsp;<FONT COLOR="GREEN" SIZE="-1">6</FONT>
 tāṃ kliṣṭamālyābharaṇāṃ vilapantīm anāthavat<BR>
&nbsp; abhyadhāvata vaidehīṃ rāvaṇo rākṣasādhipaḥ<BR>
&nbsp;<FONT COLOR="GREEN" SIZE="-1">7</FONT>
 tāṃ latām iva veṣṭantīm āliṅgantīṃ mahādrumān<BR>
&nbsp; muñca muñceti bahuśaḥ pravadan rākṣasādhipaḥ<BR>
&nbsp;<FONT COLOR="GREEN" SIZE="-1">8</FONT>
 krośantīṃ rāma rāmeti rāmeṇa rahitāṃ vane<BR>
&nbsp; jīvitāntāya keśeṣu jagrāhāntakasaṃnibhaḥ<BR>
&nbsp;<FONT COLOR="GREEN" SIZE="-1">9</FONT>
 pradharṣitāyāṃ vaidehyāṃ babhūva sacarācaram<BR>
&nbsp; jagat sarvam amaryādaṃ tamasāndhena saṃvṛtam<BR>
&nbsp;<FONT COLOR="GREEN" SIZE="-1">10</FONT>
 dṛṣṭvā sītāṃ parāmṛṣṭāṃ dīnāṃ divyena cakṣuṣā<BR>
&nbsp;&nbsp; kṛtaṃ kāryam iti śrīmān vyājahāra pitāmahaḥ<BR>
<FONT COLOR="GREEN" SIZE="-1">11</FONT>
 prahṛṣṭā vyathitāś cāsan sarve te paramarṣayaḥ<BR>
&nbsp;&nbsp; dṛṣṭvā sītāṃ parāmṛṣṭāṃ daṇḍakāraṇyavāsinaḥ<BR>
<FONT COLOR="GREEN" SIZE="-1">12</FONT>
 sa tu tāṃ rāma rāmeti rudantīṃ lakṣmaṇeti ca<BR>
&nbsp;&nbsp; jagāmākāśam ādāya rāvaṇo rākṣasādhipaḥ<BR>
<FONT COLOR="GREEN" SIZE="-1">13</FONT>
 taptābharaṇasarvāṅgī pītakauśeyavāsanī<BR>
&nbsp;&nbsp; rarāja rājaputrī tu vidyut saudāmanī yathā<BR>
<FONT COLOR="GREEN" SIZE="-1">14</FONT>
 uddhūtena ca vastreṇa tasyāḥ pītena rāvaṇaḥ<BR>
&nbsp;&nbsp; adhikaṃ paribabhrāja girir dīpa ivāgninā<BR>
<FONT COLOR="GREEN" SIZE="-1">15</FONT>
 tasyāḥ paramakalyāṇyās tāmrāṇi surabhīṇi ca<BR>
&nbsp;&nbsp; padmapatrāṇi vaidehyā abhyakīryanta rāvaṇam<BR>
<FONT COLOR="GREEN" SIZE="-1">16</FONT>
 tasyāḥ kauśeyam uddhūtam ākāśe kanakaprabham<BR>
&nbsp;&nbsp; babhau cādityarāgeṇa tāmram abhram ivātape<BR>
<FONT COLOR="GREEN" SIZE="-1">17</FONT>
 tasyās tad vimalaṃ vaktram ākāśe rāvaṇāṅkagam<BR>
&nbsp;&nbsp; na rarāja vinā rāmaṃ vinālam iva paṅkajam<BR>
<FONT COLOR="GREEN" SIZE="-1">18</FONT>
 babhūva jaladaṃ nīlaṃ bhittvā candra ivoditaḥ<BR>
&nbsp;&nbsp; sulalāṭaṃ sukeśāntaṃ padmagarbhābham avraṇam<BR>
&nbsp;&nbsp; śuklaiḥ suvimalair dantaiḥ prabhāvadbhir alaṃkṛtam<BR>
<FONT COLOR="GREEN" SIZE="-1">19</FONT>
 ruditaṃ vyapamṛṣṭāstraṃ candravat priyadarśanam<BR>
&nbsp;&nbsp; sunāsaṃ cārutāmrauṣṭham ākāṣe hāṭakaprabham<BR>
<FONT COLOR="GREEN" SIZE="-1">20</FONT>
 rākṣasendrasamādhūtaṃ tasyās tad vacanaṃ śubham<BR>
&nbsp;&nbsp; śuśubhe na vinā rāmaṃ divā candra ivoditaḥ<BR>
<FONT COLOR="GREEN" SIZE="-1">21</FONT>
 sā hemavarṇā nīlāṅgaṃ maithilī rākṣasādhipam<BR>
&nbsp;&nbsp; śuśubhe kāñcanī kāñcī nīlaṃ maṇim ivāśritā<BR>
<FONT COLOR="GREEN" SIZE="-1">22</FONT>
 sā padmagaurī hemābhā rāvaṇaṃ janakātmajā<BR>
&nbsp;&nbsp; vidyudghanam ivāviśya śuśubhe taptabhūṣaṇā<BR>
<FONT COLOR="GREEN" SIZE="-1">23</FONT>
 tasyā bhūṣaṇaghoṣeṇa vaidehyā rākṣasādhipaḥ<BR>
&nbsp;&nbsp; babhūva vimalo nīlaḥ saghoṣa iva toyadaḥ<BR>
<FONT COLOR="GREEN" SIZE="-1">24</FONT>
 uttamāṅgacyutā tasyāḥ puṣpavṛṣṭiḥ samantataḥ<BR>
&nbsp;&nbsp; sītāyā hriyamāṇāyāḥ papāta dharaṇītale<BR>
<FONT COLOR="GREEN" SIZE="-1">25</FONT>
 sā tu rāvaṇavegena puṣpavṛṣṭiḥ samantataḥ<BR>
&nbsp;&nbsp; samādhūtā daśagrīvaṃ punar evābhyavartata<BR>
<FONT COLOR="GREEN" SIZE="-1">26</FONT>
 abhyavartata puṣpāṇāṃ dhārā vaiśravaṇānujam<BR>
&nbsp;&nbsp; nakṣatramālāvimalā meruṃ nagam ivottamam<BR>
<FONT COLOR="GREEN" SIZE="-1">27</FONT>
 caraṇān nūpuraṃ bhraṣṭaṃ vaidehyā ratnabhūṣitam<BR>
&nbsp;&nbsp; vidyunmaṇḍalasaṃkāśaṃ papāta madhurasvanam<BR>
<FONT COLOR="GREEN" SIZE="-1">28</FONT>
 tarupravālaraktā sā nīlāṅgaṃ rākṣaseśvaram<BR>
&nbsp;&nbsp; prāśobhayata vaidehī gajaṃ kaṣyeva kāñcanī<BR>
<FONT COLOR="GREEN" SIZE="-1">29</FONT>
 tāṃ maholkām ivākāśe dīpyamānāṃ svatejasā<BR>
&nbsp;&nbsp; jahārākāśam āviśya sītāṃ vaiśravaṇānujaḥ<BR>
<FONT COLOR="GREEN" SIZE="-1">30</FONT>
 tasyās tāny agnivarṇāni bhūṣaṇāni mahītale<BR>
&nbsp;&nbsp; saghoṣāṇy avakīryanta kṣīṇās tārā ivāmbarāt<BR>
<FONT COLOR="GREEN" SIZE="-1">31</FONT>
 tasyāḥ stanāntarād bhraṣṭo hāras tārādhipadyutiḥ<BR>
&nbsp;&nbsp; vaidehyā nipatan bhāti gaṅgeva gaganāc cyutā<BR>
<FONT COLOR="GREEN" SIZE="-1">32</FONT>
 utpāta vātābhihatā nānādvija gaṇāyutāḥ<BR>
&nbsp;&nbsp; mā bhair iti vidhūtāgrā vyājahrur iva pādapāḥ<BR>
<FONT COLOR="GREEN" SIZE="-1">33</FONT>
 nalinyo dhvastakamalās trastamīnajale carāḥ<BR>
&nbsp;&nbsp; sakhīm iva gatotsāhāṃ śocantīva sma maithilīm<BR>
<FONT COLOR="GREEN" SIZE="-1">34</FONT>
 samantād abhisaṃpatya siṃhavyāghramṛgadvijāḥ<BR>
&nbsp;&nbsp; anvadhāvaṃs tadā roṣāt sītācchāyānugāminaḥ<BR>
<FONT COLOR="GREEN" SIZE="-1">35</FONT>
 jalaprapātāsramukhāḥ śṛṅgair ucchritabāhavaḥ<BR>
&nbsp;&nbsp; sītāyāṃ hriyamāṇāyāṃ vikrośantīva parvatāḥ<BR>
<FONT COLOR="GREEN" SIZE="-1">36</FONT>
 hriyamāṇāṃ tu vaidehīṃ dṛṣṭvā dīno divākaraḥ<BR>
&nbsp;&nbsp; pravidhvastaprabhaḥ śrīmān āsīt pāṇḍuramaṇḍalaḥ<BR>
<FONT COLOR="GREEN" SIZE="-1">37</FONT>
 nāsti dharmaḥ kutaḥ satyaṃ nārjavaṃ nānṛśaṃsatā<BR>
&nbsp;&nbsp; yatra rāmasya vaidehīṃ bhāryāṃ harati rāvaṇaḥ<BR>
<FONT COLOR="GREEN" SIZE="-1">38</FONT>
 iti sarvāṇi bhūtāni gaṇaśaḥ paryadevayan<BR>
&nbsp;&nbsp; vitrastakā dīnamukhā rurudur mṛgapotakāḥ<BR>
<FONT COLOR="GREEN" SIZE="-1">39</FONT>
 udvīkṣyodvīkṣya nayanair āsrapātāvilekṣaṇāḥ<BR>
&nbsp;&nbsp; supravepitagātrāś ca babhūvur vanadevatāḥ<BR>
<FONT COLOR="GREEN" SIZE="-1">40</FONT>
 vikrośantīṃ dṛḍhaṃ sītāṃ dṛṣṭvā duḥkhaṃ tathā gatām<BR>
&nbsp;&nbsp; tāṃ tu lakṣmaṇa rāmeti krośantīṃ madhurasvarām<BR>
<FONT COLOR="GREEN" SIZE="-1">41</FONT>
 avekṣamāṇāṃ bahuṣo vaidehīṃ dharaṇītalam<BR>
&nbsp;&nbsp; sa tām ākulakeśāntāṃ vipramṛṣṭaviśeṣakām<BR>
&nbsp;&nbsp; jahārātmavināśāya daśagrīvo manasvinām<BR>
<FONT COLOR="GREEN" SIZE="-1">42</FONT>
 tatas tu sā cārudatī śucismitā; vinākṛtā bandhujanena maithilī<BR>
&nbsp;&nbsp; apaśyatī rāghavalakṣmaṇāv ubhau; vivarṇavaktrā bhayabhārapīḍitā<BR>
</TD>
<TD WIDTH="50%">
&nbsp;<FONT COLOR="GREEN" SIZE="-1">1</FONT>
 तम अल्पजीवितं भूमौ सफुरन्तं राक्षसाधिपः<BR>
&nbsp; ददर्श गृध्रं पतितं समीपे राघवाश्रमात<BR>
&nbsp;<FONT COLOR="GREEN" SIZE="-1">2</FONT>
 सा तु ताराधिपमुखी रावणेन समीक्ष्य तम<BR>
&nbsp; गृध्रराजं विनिहतं विललाप सुदुःखिता<BR>
&nbsp;<FONT COLOR="GREEN" SIZE="-1">3</FONT>
 निमित्तं लक्षणज्ञानं शकुनिस्वरदर्शनम<BR>
&nbsp; अवश्यं सुखदुःखेषु नराणां परतिदृश्यते<BR>
&nbsp;<FONT COLOR="GREEN" SIZE="-1">4</FONT>
 न नूनं राम जानासि महद वयसनम आत्मजः<BR>
&nbsp; धावन्ति नूनं काकुत्स्थ मदर्थं मृगपक्षिणः<BR>
&nbsp;<FONT COLOR="GREEN" SIZE="-1">5</FONT>
 तराहि माम अद्य काकुत्स्थ लक्ष्मणेति वराङ्गना<BR>
&nbsp; सुसंत्रस्ता समाक्रन्दच छृण्वतां तु यथान्तिके<BR>
&nbsp;<FONT COLOR="GREEN" SIZE="-1">6</FONT>
 तां कलिष्टमाल्याभरणां विलपन्तीम अनाथवत<BR>
&nbsp; अभ्यधावत वैदेहीं रावणॊ राक्षसाधिपः<BR>
&nbsp;<FONT COLOR="GREEN" SIZE="-1">7</FONT>
 तां लताम इव वेष्टन्तीम आलिङ्गन्तीं महाद्रुमान<BR>
&nbsp; मुञ्च मुञ्चेति बहुशः परवदन राक्षसाधिपः<BR>
&nbsp;<FONT COLOR="GREEN" SIZE="-1">8</FONT>
 करॊशन्तीं राम रामेति रामेण रहितां वने<BR>
&nbsp; जीवितान्ताय केशेषु जग्राहान्तकसंनिभः<BR>
&nbsp;<FONT COLOR="GREEN" SIZE="-1">9</FONT>
 परधर्षितायां वैदेह्यां बभूव सचराचरम<BR>
&nbsp; जगत सर्वम अमर्यादं तमसान्धेन संवृतम<BR>
&nbsp;<FONT COLOR="GREEN" SIZE="-1">10</FONT>
 दृष्ट्वा सीतां परामृष्टां दीनां दिव्येन चक्षुषा<BR>
&nbsp;&nbsp; कृतं कार्यम इति शरीमान वयाजहार पितामहः<BR>
<FONT COLOR="GREEN" SIZE="-1">11</FONT>
 परहृष्टा वयथिताश चासन सर्वे ते परमर्षयः<BR>
&nbsp;&nbsp; दृष्ट्वा सीतां परामृष्टां दण्डकारण्यवासिनः<BR>
<FONT COLOR="GREEN" SIZE="-1">12</FONT>
 स तु तां राम रामेति रुदन्तीं लक्ष्मणेति च<BR>
&nbsp;&nbsp; जगामाकाशम आदाय रावणॊ राक्षसाधिपः<BR>
<FONT COLOR="GREEN" SIZE="-1">13</FONT>
 तप्ताभरणसर्वाङ्गी पीतकौशेयवासनी<BR>
&nbsp;&nbsp; रराज राजपुत्री तु विद्युत सौदामनी यथा<BR>
<FONT COLOR="GREEN" SIZE="-1">14</FONT>
 उद्धूतेन च वस्त्रेण तस्याः पीतेन रावणः<BR>
&nbsp;&nbsp; अधिकं परिबभ्राज गिरिर दीप इवाग्निना<BR>
<FONT COLOR="GREEN" SIZE="-1">15</FONT>
 तस्याः परमकल्याण्यास ताम्राणि सुरभीणि च<BR>
&nbsp;&nbsp; पद्मपत्राणि वैदेह्या अभ्यकीर्यन्त रावणम<BR>
<FONT COLOR="GREEN" SIZE="-1">16</FONT>
 तस्याः कौशेयम उद्धूतम आकाशे कनकप्रभम<BR>
&nbsp;&nbsp; बभौ चादित्यरागेण ताम्रम अभ्रम इवातपे<BR>
<FONT COLOR="GREEN" SIZE="-1">17</FONT>
 तस्यास तद विमलं वक्त्रम आकाशे रावणाङ्कगम<BR>
&nbsp;&nbsp; न रराज विना रामं विनालम इव पङ्कजम<BR>
<FONT COLOR="GREEN" SIZE="-1">18</FONT>
 बभूव जलदं नीलं भित्त्वा चन्द्र इवॊदितः<BR>
&nbsp;&nbsp; सुललाटं सुकेशान्तं पद्मगर्भाभम अव्रणम<BR>
&nbsp;&nbsp; शुक्लैः सुविमलैर दन्तैः परभावद्भिर अलंकृतम<BR>
<FONT COLOR="GREEN" SIZE="-1">19</FONT>
 रुदितं वयपमृष्टास्त्रं चन्द्रवत परियदर्शनम<BR>
&nbsp;&nbsp; सुनासं चारुताम्रौष्ठम आकाषे हाटकप्रभम<BR>
<FONT COLOR="GREEN" SIZE="-1">20</FONT>
 राक्षसेन्द्रसमाधूतं तस्यास तद वचनं शुभम<BR>
&nbsp;&nbsp; शुशुभे न विना रामं दिवा चन्द्र इवॊदितः<BR>
<FONT COLOR="GREEN" SIZE="-1">21</FONT>
 सा हेमवर्णा नीलाङ्गं मैथिली राक्षसाधिपम<BR>
&nbsp;&nbsp; शुशुभे काञ्चनी काञ्ची नीलं मणिम इवाश्रिता<BR>
<FONT COLOR="GREEN" SIZE="-1">22</FONT>
 सा पद्मगौरी हेमाभा रावणं जनकात्मजा<BR>
&nbsp;&nbsp; विद्युद्घनम इवाविश्य शुशुभे तप्तभूषणा<BR>
<FONT COLOR="GREEN" SIZE="-1">23</FONT>
 तस्या भूषणघॊषेण वैदेह्या राक्षसाधिपः<BR>
&nbsp;&nbsp; बभूव विमलॊ नीलः सघॊष इव तॊयदः<BR>
<FONT COLOR="GREEN" SIZE="-1">24</FONT>
 उत्तमाङ्गच्युता तस्याः पुष्पवृष्टिः समन्ततः<BR>
&nbsp;&nbsp; सीताया हरियमाणायाः पपात धरणीतले<BR>
<FONT COLOR="GREEN" SIZE="-1">25</FONT>
 सा तु रावणवेगेन पुष्पवृष्टिः समन्ततः<BR>
&nbsp;&nbsp; समाधूता दशग्रीवं पुनर एवाभ्यवर्तत<BR>
<FONT COLOR="GREEN" SIZE="-1">26</FONT>
 अभ्यवर्तत पुष्पाणां धारा वैश्रवणानुजम<BR>
&nbsp;&nbsp; नक्षत्रमालाविमला मेरुं नगम इवॊत्तमम<BR>
<FONT COLOR="GREEN" SIZE="-1">27</FONT>
 चरणान नूपुरं भरष्टं वैदेह्या रत्नभूषितम<BR>
&nbsp;&nbsp; विद्युन्मण्डलसंकाशं पपात मधुरस्वनम<BR>
<FONT COLOR="GREEN" SIZE="-1">28</FONT>
 तरुप्रवालरक्ता सा नीलाङ्गं राक्षसेश्वरम<BR>
&nbsp;&nbsp; पराशॊभयत वैदेही गजं कष्येव काञ्चनी<BR>
<FONT COLOR="GREEN" SIZE="-1">29</FONT>
 तां महॊल्काम इवाकाशे दीप्यमानां सवतेजसा<BR>
&nbsp;&nbsp; जहाराकाशम आविश्य सीतां वैश्रवणानुजः<BR>
<FONT COLOR="GREEN" SIZE="-1">30</FONT>
 तस्यास तान्य अग्निवर्णानि भूषणानि महीतले<BR>
&nbsp;&nbsp; सघॊषाण्य अवकीर्यन्त कषीणास तारा इवाम्बरात<BR>
<FONT COLOR="GREEN" SIZE="-1">31</FONT>
 तस्याः सतनान्तराद भरष्टॊ हारस ताराधिपद्युतिः<BR>
&nbsp;&nbsp; वैदेह्या निपतन भाति गङ्गेव गगनाच चयुता<BR>
<FONT COLOR="GREEN" SIZE="-1">32</FONT>
 उत्पात वाताभिहता नानाद्विज गणायुताः<BR>
&nbsp;&nbsp; मा भैर इति विधूताग्रा वयाजह्रुर इव पादपाः<BR>
<FONT COLOR="GREEN" SIZE="-1">33</FONT>
 नलिन्यॊ धवस्तकमलास तरस्तमीनजले चराः<BR>
&nbsp;&nbsp; सखीम इव गतॊत्साहां शॊचन्तीव सम मैथिलीम<BR>
<FONT COLOR="GREEN" SIZE="-1">34</FONT>
 समन्ताद अभिसंपत्य सिंहव्याघ्रमृगद्विजाः<BR>
&nbsp;&nbsp; अन्वधावंस तदा रॊषात सीताच्छायानुगामिनः<BR>
<FONT COLOR="GREEN" SIZE="-1">35</FONT>
 जलप्रपातास्रमुखाः शृङ्गैर उच्छ्रितबाहवः<BR>
&nbsp;&nbsp; सीतायां हरियमाणायां विक्रॊशन्तीव पर्वताः<BR>
<FONT COLOR="GREEN" SIZE="-1">36</FONT>
 हरियमाणां तु वैदेहीं दृष्ट्वा दीनॊ दिवाकरः<BR>
&nbsp;&nbsp; परविध्वस्तप्रभः शरीमान आसीत पाण्डुरमण्डलः<BR>
<FONT COLOR="GREEN" SIZE="-1">37</FONT>
 नास्ति धर्मः कुतः सत्यं नार्जवं नानृशंसता<BR>
&nbsp;&nbsp; यत्र रामस्य वैदेहीं भार्यां हरति रावणः<BR>
<FONT COLOR="GREEN" SIZE="-1">38</FONT>
 इति सर्वाणि भूतानि गणशः पर्यदेवयन<BR>
&nbsp;&nbsp; वित्रस्तका दीनमुखा रुरुदुर मृगपॊतकाः<BR>
<FONT COLOR="GREEN" SIZE="-1">39</FONT>
 उद्वीक्ष्यॊद्वीक्ष्य नयनैर आस्रपाताविलेक्षणाः<BR>
&nbsp;&nbsp; सुप्रवेपितगात्राश च बभूवुर वनदेवताः<BR>
<FONT COLOR="GREEN" SIZE="-1">40</FONT>
 विक्रॊशन्तीं दृढं सीतां दृष्ट्वा दुःखं तथा गताम<BR>
&nbsp;&nbsp; तां तु लक्ष्मण रामेति करॊशन्तीं मधुरस्वराम<BR>
<FONT COLOR="GREEN" SIZE="-1">41</FONT>
 अवेक्षमाणां बहुषॊ वैदेहीं धरणीतलम<BR>
&nbsp;&nbsp; स ताम आकुलकेशान्तां विप्रमृष्टविशेषकाम<BR>
&nbsp;&nbsp; जहारात्मविनाशाय दशग्रीवॊ मनस्विनाम<BR>
<FONT COLOR="GREEN" SIZE="-1">42</FONT>
 ततस तु सा चारुदती शुचिस्मिता; विनाकृता बन्धुजनेन मैथिली<BR>
&nbsp;&nbsp; अपश्यती राघवलक्ष्मणाव उभौ; विवर्णवक्त्रा भयभारपीडिता<BR>
</TD>
</TR>
</TABLE>
<P><div class="filenav">
<HR>
<CENTER>
<A HREF="rys3051.htm">Next: Chapter 51</A></CENTER>
</div>
</BODY>
</HTML>
