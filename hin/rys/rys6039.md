<div class="filenav">

[![](../../cdshop/ithlogo.png)](../../index.md)  
[Intangible Textual Heritage](../../index)  [Hinduism](../index.md) 
[Index](index.md)   
[Book 6 Index](rysi06.md)  
  [Previous](rys6038)  [Next](rys6040.md) 

</div>

------------------------------------------------------------------------

Book 6  
Chapter 39

 1 ghoreṇa śarabandhena baddhau daśarathātmajau  
  niśvasantau yathā nāgau śayānau rudhirokṣitau  
 2 sarve te vānaraśreṣṭhāḥ sasugrīvā mahābalāḥ  
  parivārya mahātmānau tasthuḥ śokapariplutāḥ  
 3 etasminn antere rāmaḥ pratyabudhyata vīryavān  
  sthiratvāt sattvayogāc ca śaraiḥ saṃdānito 'pi san  
 4 tato dṛṣṭvā sarudhiraṃ viṣaṇṇaṃ gāḍham arpitam  
  bhrātaraṃ dīnavadanaṃ paryadevayad āturaḥ  
 5 kiṃ nu me sītayā kāryaṃ kiṃ kāryaṃ jīvitena vā  
  śayānaṃ yo 'dya paśyāmi bhrātaraṃ yudhi nirjitam  
 6 śakyā sītā samā nārī prāptuṃ loke vicinvatā  
  na lakṣmaṇasamo bhrātā sacivaḥ sāmparāyikaḥ  
 7 parityakṣyāmy ahaṃ prāṇān vānarāṇāṃ tu paśyatām  
  yadi pañcatvam āpannaḥ sumitrānandavardhanaḥ  
 8 kiṃ nu vakṣyāmi kausalyāṃ mātaraṃ kiṃ nu kaikayīm  
  katham ambāṃ sumitrāṃca putradarśanalālasām  
 9 vivatsāṃ vepamānāṃ ca krośantīṃ kurarīm iva  
  katham āśvāsayiṣyāmi yadi yāsyāmi taṃ vinā  
 10 kathaṃ vakṣyāmi śatrughnaṃ bharataṃ ca yaśasvinam  
   mayā saha vanaṃ yāto vinā tenāgataḥ punaḥ  
11 upālambhaṃ na śakṣyāmi soḍhuṃ bata sumitrayā  
   ihaiva dehaṃ tyakṣyāmi na hi jīvitum utsahe  
12 dhiṅ māṃ duṣkṛtakarmāṇam anāryaṃ yatkṛte hy asau  
   lakṣmaṇaḥ patitaḥ śete śaratalpe gatāsuvat  
13 tvaṃ nityaṃ suviṣaṇṇaṃ mām āśvāsayasi lakṣmaṇa  
   gatāsur nādya śaknoṣi mām ārtam abhibhāṣitum  
14 yenādya bahavo yuddhe rākṣasā nihatāḥ kṣitau  
   tasyām eva kṣitau vīraḥ sa śete nihataḥ paraiḥ  
15 śayānaḥ śaratalpe 'smin svaśoṇitapariplutaḥ  
   śarajālaiś cito bhāti bhāskaro 'stam iva vrajan  
16 bāṇābhihatamarmatvān na śaknoty abhivīkṣitum  
   rujā cābruvato hy asya dṛṣṭirāgeṇa sūcyate  
17 yathaiva māṃ vanaṃ yāntam anuyāto mahādyutiḥ  
   aham apy anuyāsyāmi tathaivainaṃ yamakṣayam  
18 iṣṭabandhujano nityaṃ māṃ ca nityam anuvrataḥ  
   imām adya gato 'vasthāṃ mamānāryasya durnayaiḥ  
19 suruṣṭenāpi vīreṇa lakṣmaṇenā na saṃsmare  
   paruṣaṃ vipriyaṃ vāpi śrāvitaṃ na kadā cana  
20 visasarjaikavegena pañcabāṇaśatāni yaḥ  
   iṣvastreṣv adhikas tasmāt kārtavīryāc ca lakṣmaṇaḥ  
21 astrair astrāṇi yo hanyāc chakrasyāpi mahātmanaḥ  
   so 'yam urvyāṃhataḥ śete mahārhaśayanocitaḥ  
22 tac ca mithyā pralaptaṃ māṃ pradhakṣyati na saṃśayaḥ  
   yan mayā na kṛto rājā rākṣasānāṃ vibhīṣaṇaḥ  
23 asmin muhūrte sugrīva pratiyātum ito 'rhasi  
   matvā hīnaṃ mayā rājan rāvaṇo 'bhidraved balī  
24 aṅgadaṃ tu puraskṛtya sasainyaḥ sasuhṛjjanaḥ  
   sāgaraṃ tara sugrīva punas tenaiva setunā  
25 kṛtaṃ hanumatā kāryaṃ yad anyair duṣkaraṃ raṇe  
   ṛkṣarājena tuṣyāmi golāṅgūlādhipena ca  
26 aṅgadena kṛtaṃ karma maindena dvividena ca  
   yuddhaṃ kesariṇā saṃkhye ghoraṃ saṃpātinā kṛtam  
27 gavayena gavākṣeṇa śarabheṇa gajena ca  
   anyaiś ca haribhir yuddhaṃ madārthe tyaktajīvitaiḥ  
28 na cātikramituṃ śakyaṃ daivaṃ sugrīva mānuṣaiḥ  
   yat tu śakyaṃ vayasyena suhṛdā vā paraṃtapa  
   kṛtaṃ sugrīva tat sarvaṃ bhavatādharmabhīruṇā  
29 mitrakāryaṃ kṛtam idaṃ bhavadbhir vānararṣabhāḥ  
   anujñātā mayā sarve yatheṣṭaṃ gantum arhatha  
30 śuśruvus tasya te sarve vānarāḥ paridevitam  
   vartayāṃ cakrur aśrūṇi netraiḥ kṛṣṇetarekṣaṇāḥ  
31 tataḥ sarvāṇy anīkāni sthāpayitvā vibhīṣaṇaḥ  
   ājagāma gadāpāṇis tvarito yatra rāghavaḥ  
32 taṃ dṛṣṭvā tvaritaṃ yāntaṃ nīlāñjanacayopamam  
   vānarā dudruvuḥ sarve manyamānās tu rāvaṇim  

 1 घॊरेण शरबन्धेन बद्धौ दशरथात्मजौ  
  निश्वसन्तौ यथा नागौ शयानौ रुधिरॊक्षितौ  
 2 सर्वे ते वानरश्रेष्ठाः ससुग्रीवा महाबलाः  
  परिवार्य महात्मानौ तस्थुः शॊकपरिप्लुताः  
 3 एतस्मिन्न अन्तेरे रामः परत्यबुध्यत वीर्यवान  
  सथिरत्वात सत्त्वयॊगाच च शरैः संदानितॊ ऽपि सन  
 4 ततॊ दृष्ट्वा सरुधिरं विषण्णं गाढम अर्पितम  
  भरातरं दीनवदनं पर्यदेवयद आतुरः  
 5 किं नु मे सीतया कार्यं किं कार्यं जीवितेन वा  
  शयानं यॊ ऽदय पश्यामि भरातरं युधि निर्जितम  
 6 शक्या सीता समा नारी पराप्तुं लॊके विचिन्वता  
  न लक्ष्मणसमॊ भराता सचिवः साम्परायिकः  
 7 परित्यक्ष्याम्य अहं पराणान वानराणां तु पश्यताम  
  यदि पञ्चत्वम आपन्नः सुमित्रानन्दवर्धनः  
 8 किं नु वक्ष्यामि कौसल्यां मातरं किं नु कैकयीम  
  कथम अम्बां सुमित्रांच पुत्रदर्शनलालसाम  
 9 विवत्सां वेपमानां च करॊशन्तीं कुररीम इव  
  कथम आश्वासयिष्यामि यदि यास्यामि तं विना  
 10 कथं वक्ष्यामि शत्रुघ्नं भरतं च यशस्विनम  
   मया सह वनं यातॊ विना तेनागतः पुनः  
11 उपालम्भं न शक्ष्यामि सॊढुं बत सुमित्रया  
   इहैव देहं तयक्ष्यामि न हि जीवितुम उत्सहे  
12 धिङ मां दुष्कृतकर्माणम अनार्यं यत्कृते हय असौ  
   लक्ष्मणः पतितः शेते शरतल्पे गतासुवत  
13 तवं नित्यं सुविषण्णं माम आश्वासयसि लक्ष्मण  
   गतासुर नाद्य शक्नॊषि माम आर्तम अभिभाषितुम  
14 येनाद्य बहवॊ युद्धे राक्षसा निहताः कषितौ  
   तस्याम एव कषितौ वीरः स शेते निहतः परैः  
15 शयानः शरतल्पे ऽसमिन सवशॊणितपरिप्लुतः  
   शरजालैश चितॊ भाति भास्करॊ ऽसतम इव वरजन  
16 बाणाभिहतमर्मत्वान न शक्नॊत्य अभिवीक्षितुम  
   रुजा चाब्रुवतॊ हय अस्य दृष्टिरागेण सूच्यते  
17 यथैव मां वनं यान्तम अनुयातॊ महाद्युतिः  
   अहम अप्य अनुयास्यामि तथैवैनं यमक्षयम  
18 इष्टबन्धुजनॊ नित्यं मां च नित्यम अनुव्रतः  
   इमाम अद्य गतॊ ऽवस्थां ममानार्यस्य दुर्नयैः  
19 सुरुष्टेनापि वीरेण लक्ष्मणेना न संस्मरे  
   परुषं विप्रियं वापि शरावितं न कदा चन  
20 विससर्जैकवेगेन पञ्चबाणशतानि यः  
   इष्वस्त्रेष्व अधिकस तस्मात कार्तवीर्याच च लक्ष्मणः  
21 अस्त्रैर अस्त्राणि यॊ हन्याच छक्रस्यापि महात्मनः  
   सॊ ऽयम उर्व्यांहतः शेते महार्हशयनॊचितः  
22 तच च मिथ्या परलप्तं मां परधक्ष्यति न संशयः  
   यन मया न कृतॊ राजा राक्षसानां विभीषणः  
23 अस्मिन मुहूर्ते सुग्रीव परतियातुम इतॊ ऽरहसि  
   मत्वा हीनं मया राजन रावणॊ ऽभिद्रवेद बली  
24 अङ्गदं तु पुरस्कृत्य ससैन्यः ससुहृज्जनः  
   सागरं तर सुग्रीव पुनस तेनैव सेतुना  
25 कृतं हनुमता कार्यं यद अन्यैर दुष्करं रणे  
   ऋक्षराजेन तुष्यामि गॊलाङ्गूलाधिपेन च  
26 अङ्गदेन कृतं कर्म मैन्देन दविविदेन च  
   युद्धं केसरिणा संख्ये घॊरं संपातिना कृतम  
27 गवयेन गवाक्षेण शरभेण गजेन च  
   अन्यैश च हरिभिर युद्धं मदार्थे तयक्तजीवितैः  
28 न चातिक्रमितुं शक्यं दैवं सुग्रीव मानुषैः  
   यत तु शक्यं वयस्येन सुहृदा वा परंतप  
   कृतं सुग्रीव तत सर्वं भवताधर्मभीरुणा  
29 मित्रकार्यं कृतम इदं भवद्भिर वानरर्षभाः  
   अनुज्ञाता मया सर्वे यथेष्टं गन्तुम अर्हथ  
30 शुश्रुवुस तस्य ते सर्वे वानराः परिदेवितम  
   वर्तयां चक्रुर अश्रूणि नेत्रैः कृष्णेतरेक्षणाः  
31 ततः सर्वाण्य अनीकानि सथापयित्वा विभीषणः  
   आजगाम गदापाणिस तवरितॊ यत्र राघवः  
32 तं दृष्ट्वा तवरितं यान्तं नीलाञ्जनचयॊपमम  
   वानरा दुद्रुवुः सर्वे मन्यमानास तु रावणिम  

<div class="filenav">

------------------------------------------------------------------------

[Next: Chapter 40](rys6040.md)

</div>
